5 חודשי מאסר לחייל שהצטלם ליד פלסטיני כפות
שלושה חיילים מהנח"ל החרדי הצטלמו כשהם מכוונים את נשקם לעבר פלסטיני כפות .  אחד מהם הורשע בעבירות של התעללות ונשלח לחמישה חודשי מאסר
בית הדין הצבאי של פיקוד מרכז גזר היום  ( ראשון )  חמישה חודשי מאסר על חייל בנח"ל החרדי שהצטלם כשנשקו מופנה לכיוונו של עצור פלסטיני כפות .  החייל ,  שכבר יושב חודשיים במעצר פתוח בבסיסו ,  הורשע בעבירות של התעללות .  יחד עם החייל שהורשע הצטלמו עוד שני לוחמים אחרים וההליכים המשפטיים נגדם עדיין נמשכים .  הנימוקים לגזר הדין ינתנו מחר ועורך דינו של החייל ,  שלומי רכבי ,  אמר כי לאחר שיראו את הנימוקים לעונש יערערו עליו ככל הנראה .
 לפי כתב האישום ,  לפני כשנה ,  במהלך פעילות של מעצר מבוקשים באחד הכפרים בגדה ,  עצרו הארבעה פלסטיני חשוד ,  כפתו אותו וכיסו את עיניו בפלנלית .  זאת במסגרת הנהלים הקבועים .  
בדרך חזרה מהכפר ,  לאחר המעצר ,  הצטלמו באמצעות מכשיר הטלפון הנייד שלושה מהחיילים עם העצור ,  כאשר נשקיהם האישיים מכוונים כלפיו .  התמונה לא הועלתה לרשת האינטרנט ,  אלא התגלתה במקרה ,  במסגרת חקירה אחרת שביצעה מצ"ח ביחידה ,  ככל הנראה בנושא סמים ,  הגיע מכשיר הטלפון לידי החוקרים ושם התגלו התמונות .
 ח"כ עתניאל שנלר  ( קדימה )  התייחס להחלטת בית הדין ואמר כי  " על חיילי צה"ל לדעת כי מדינת ישראל תעמוד לצדם ותהדוף כל ביקורת אשר נובעת מפעילותם הנחוצה ".  עם זאת ,  ציין שנלר כי  " ישראל תתנער ממעשיו של מיעוט אשר פוגעים בכבודו של אדם שלא לצורך .  בכך הם פוגעים לא רק באסיר שבאחריותם ,  כי אם גם במוסר היהודי ,  בצבא ,  ובמדינת ישראל אשר בשמה נשלחו להגן על אזרחיה .  אין תירוצים למקרים כאלה ,  ולכן בכוונתי לבדוק כיצד מערכת הביטחון מתכוונת למנוע הישנות המקרים בעתיד ". 

5 חודשי מאסר לחייל שהצטלם ליד פלסטיני כפות
שלושה חיילים מהנח"ל החרדי הצטלמו כשהם מכוונים את נשקם לעבר פלסטיני כפות .  אחד מהם הורשע בעבירות של התעללות ונשלח לחמישה חודשי מאסר

