אושר בקריאה ראשונה :  הצעת חוק לביטול נציבות הדורות הבאים בכנסת
בעד הצעת החוק הצביעו 22 ח"כים מול 5 שהתנגדו
מליאת הכנסת אישרה אתמול בקריאה ראשונה הצעת חוק לביטול נציבות הדורות הבאים בכנסת .  בעד הצעת החוק הצביעו 22 ח"כים מול 5 שהתנגדו .  כעת ,  תוחזר הצעת החוק אל ועדת הכנסת שתדון בה לקראת העלאתה להצבעה בקריאה השנייה והשלישית .■  מדוע בוטלה נציבות הדורות הבאים ומה זה אומר על עתידה של המדינה ?   יו"ר ועדת הכנסת ,  ח"כ יריב לוין  ( ליכוד )  ,  שהגיש את הצעת החוק אמר כי  " החוק להנהגתו של נציב הדורות הבאים בכנסת שהתקבל בשנת 2001 היה תקלה קשה מאוד שבו מתמנה  " קומיסר "  שיושב מעלינו ,  בעוד אנו נבחרי הציבור .  הוא יושב מעלינו והוא אמור לדאוג לדורות הבאים .  משמע אנו לא מסוגלים ולא חושבים ולא עושים זאת ".  לאותו נציב גם ניתנת כנראה הנבואה שהוא הרי יודע יותר טוב מה לעשות לדורות הבאים ". ח"כ דב חנין  ( חד"ש )  אמר כי  " לא היה פה פקיד קומיסר ולא היה מי שעמד מעל הכנסת ופסל חקיקה של הכנסת .  היתה פה מערכת של עזר ,  של סיוע לכנסת במשהו שלמרבית הצער לא רק הכנסת אצלנו אלא מערכות פרלמנטריות בעולם כולו לא מצליחות בו ואני מתכוון לחשיבה ארוכת טווח ". ח"כ חיים אורון  ( מרצ )  אמר כי  " מימוש מוסד נציבותהדורות הבאים לא היה מוצלח בכנסת אולי גם מבחינת היקפו והיומרה שלו אבל היה הישג ענק בראייה לטווח הארוך ". יו"ר הכנסת ,  ח"כ ראובן ריבלין  ( ליכוד )  ,  אמר כי  " לדעת רבים מהחברים לא צריכה להיות פונקציה של נציב הדורות הבאים .  כי קומיסר לדורות הבאים הוא איזשהו גוף המתפרש כגוף העולה על הכנסת או אינו מאפשר לכנסת לקבל החלטות ".  עם זאת ,  ריבלין הציע לאמץ הצעת היועץ המשפטי של הכנסת ,  איל ינון ,  להכניס לחוק הכנסת הצהרה המדברת על הצורך לתת את הדעת על השפעתם של חוקים על הדורות הבאים ,  ולשם כך לאפשר למנגנון מסוים בכנסת - בכל פעם שידרש הדבר - להיזדקק למערכות בכנסת או למערכות חיצוניות על מנת שידונו בכל עת שיש צורך בהשפעה של הצעת חוק על הדורות הבאים ".  לדברי ריבלין ,  ח"כ לוין רואה הצעה הזו ברוח חיובית וזהו הפתרון המתאים .. ח"כ אילן גילאון  ( מרצ )  אמר כי לכנסת אין בעייה עם נציב הדורות הבאים אלא עם הדורות הבאים .  מה שמאפיין את המדיניות שלנו כמחוקקים במשטר פרלמנטרי היא התכונה של ללכת ,  לגמור מהר ולרוץ ולספר לחברה ". 

אושר בקריאה ראשונה :  הצעת חוק לביטול נציבות הדורות הבאים בכנסת
בעד הצעת החוק הצביעו 22 ח"כים מול 5 שהתנגדו

