מנרב הקפיצה מחיר דירה ב-400 אלף ש"ח ? 
לטענת בני זוג ,  החברה העלתה את מחיר הדירה שהתכוונו לרכוש מ-1.8 מיליון שקל ל-2.15 מיליון שקל תוך 10 ימים בלבד ,  שעה שהתלבטו אם לרכוש אותה
בני זוג הגישו בקשה לבית המשפט המחוזי מרכז לאסור על חברת מנרב למכור דירה בפרויקט מנרב הצעירה שהיא משווקת בראשון לציון .  לטענתם ,  מנרב העלתה את מחיר הדירה שהתכוונו לרכוש מ-1.8 מיליון שקל ל-2.15 מיליון שקל תוך 10 ימים בלבד ,  שעה שהתלבטו אם לרכוש את הדירה .  החברה טוענת כי עליית המחירים נעשתה במסגרת תחשיב חדש שביצעה .  לפני כשבועיים הוציא בית המשפט צו מניעה זמני נגד מנרב שאוסר עליה למכור את הדירה .  אתמול הסתיימו דיוני ההוכחות והסיכומים בבית המשפט ,  אך טרם התקבלה החלטה בעניין .  
באמצע ינואר התעניינו תומר ועינב יוגב ,  זוג ישראלים השוהים בארה"ב ,  בדירה בפרויקט ונעזרו בבן משפחתם ,  שי עברון ,  שרכש קודם לכן דירה במקום .  עברון ,  כך עולה מכתב התביעה שהוגשה על ידי עו"ד גדי ירדני ממשרד ירדני-אמיראס ,  חתם ב-18 בינואר בשם משפחת יוגב על כתב בקשה לרכישת דירה בפרויקט תמורת 1.8 מיליון שקל .  יומיים לאחר מכן הוא קיבל הודעה כי פרטי העסקה אושרו על ידי החברה .  
בהמשך התפנה עברון לטפל במסמך ייפוי הכוח שעבר ,  בין היתר ,  בחינה של עורך דין המשפחה השוהה בחו"ל ,  כך שמנרב קיבלה את המסמך ב-27 בינואר .  במקביל ,  ערך עברון שינויים לנספח חוזה המכר והעביר אותם לחברה ,  אך התשובה בוששה להגיע . 
" מהחברה נמסר כי מנכ"ל מנרב ,  דרור קוזניצקי ,  יהיה מוכן לחתום על הסכם רכישת הדירה רק אם מחירה יועלה ל-2.2 מיליון שקל ",  נכתב בכתב התביעה . " למבקשים חשש כבד כי המשיבה מציעה את הדירה לאחרים .  מנרב נהגה בגסות רוח ,  חוסר תום לב ותכסיסנות כשניסתה לקבל 400 אלף שקל נוספים .  בהתנהלותה יש משום ניסיון לסחוט את בני הזוג ,  לקבל כספים שלא מגיעים לה ולהתעשר שלא כדין ".  
בתשובה שהגישה מנרב לבית המשפט ,  היא טוענת כי עברון מנסה לכסות על מחדליו בכך שלא חתם במועד על הסכם המכר .  משחלף המועד ,  טוענת החברה ,  אבדה למבקשים הזכות לרכוש את הדירה במחיר שנקבע . " לרשות המבקשים עמד שבוע שבו יכלו לחתום על ההסכם ,  אך בשלב זה החל עברון להשמיע הסתייגויות לנוסח ההסכם .  בינתיים ערכה החברה תחשיב מחירים של הדירות שהיא משווקת ומצאה כי ערך השוק של הדירה עלה ויש לתמחרה מחדש ".  
ממנרב נמסר כי  " אתמול הסתיימו הדיונים בביהמ"ש ואנו ממתינים להחלטת השופטת ".  

מנרב הקפיצה מחיר דירה ב-400 אלף ש"ח ? 
לטענת בני זוג ,  החברה העלתה את מחיר הדירה שהתכוונו לרכוש מ-1.8 מיליון שקל ל-2.15 מיליון שקל תוך 10 ימים בלבד ,  שעה שהתלבטו אם לרכוש אותה

