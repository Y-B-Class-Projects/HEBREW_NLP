משרד המשפטים יוזם :  חברות אג"ח יחויבו למנות דירקטורים חיצוניים
משרד המשפטים ורשות ני"ע גיבשו חקיקה להגבלת כוחם של בעלי שליטה בחברות פרטיות שהנפיקו אג"ח בלבד
משרד המשפטים ורשות ניירות ערך גיבשו חקיקה שתגביל את כוחם של בעלי שליטה בחברות פרטיות שגייסו מימון בשוק ההון באמצעות הנפקת אגרות חוב בלבד.בחוק החברות נכללו הסדרים החלים על חברות ציבוריות ,  שהנפיקו מניות ,  שנועדו לרסן את כוחו של בעל השליטה ולמנוע ממנו להפיק רווחים על חשבון שאר בעלי המניות .  מלד זאת כולל החוק הסדרים שנועדו לבסס ממשל תאגידי יציב ולהבטיח את הניהול התקין של החברה הציבורית .  הסדרים אלה אינם חלים על חברות פרטיות ,  אף אם הן הנפיקו אגרות חוב וגייסו הון מהציבור .  החוק החדש מציע להכפיף חברות אג"ח כאלה לכללי ממשל תאגידי הדומים לאלה שחלים על חברות ציבוריות ,  אם כי לא באופן גורף .  תזכיר החוק החדש גובש על ידי המחלקה בראשות המשנה ליועץ המשפטי לממשלה אבי ליכט ועורכת הדין מרים אילני יחד עם רשות ניירות ערך.בין החידושים העיקריים :  חובת מינוי ועדת ביקורת - חברת אג"ח תהיה חייבת למנות ועדת ביקורת של הדירקטוריון כדי להפחית חשש מפני ניצול לרעה ,  ריקון קופת החברה ,  ופעולות תוך ניגוד עניינים של בעל השליטה ונושאי המשרה.מינוי מבקר פנים - חברה ציבורית חייבת למנות מבקר פנים שתפקידו לבחון בין היתר את תקינותן של פעולות החברה מבחינת השמירה על החוק ונוהל עסקים תקין .  החוק החדש מציע להחיל חובה זו גם בחברות אג"ח.הפרדת תפקידי יושב ראש דירקטוריון ומנכ"ל חברת אגרות חוב - חברת אג"ח תחויב למנות יו"ר דירקטוריון ומנכ"ל נפרדים .  אם ירצה בעל שליטה למנות יו"ר שהוא גם מנכ"ל יידרש אישור של ועדת הביקורת של הדירקטוריון.עסקות בין בעל השליטה לחברת אג"ח - בעסקות של חברה פרטית עם בעל שליטה החוק אינו קובע הליכי אישור מיוחדים .  ואולם ,  בעסקאות בין בעל שליטה לבין חברה שהנפיקה אגרות חוב לציבור מתגברת  " בעיית הנציג "  וקיים פוטנציאל לניצול לרעה בידי בעלי המניות ופגיעה בכושר הפירעון של החברה .  למשל ,  בעל חברה פרטית יכול לגייס הון מהציבור למימון פעילות בחברה ואחר כך למכור את תוצרי פעילות זו במחיר מוזל לחברה פרטית אחרת בשליטתו מבלי שהדבר יחייב דיווח או אישור של מחזיקי האג"ח .  עם זאת ,  במשרד המשפטים גורסים כי לא ראוי לתת למחזיקי אג"ח זכות וטו לאישור עסקאות של החברה .  לכן מציע החוק הסדר לפיו עסקה חריגה בין חברת אג"ח וחברת אג"ח שהיא גם חברה ציבורית עם בעל השליטה בה תחייב אישור בוועדת הביקורת והדירקטוריון .  בכל מקרה ,  אם קיים חשש ליכולת הפרעון לא תאושר עסקה כזו.מחזיקי אג"ח יקבלו זכות לעיין במסמכי החברה בדומה לזכות שיש לבעל מניות בחברה ציבורית לעניין במסמכים הנוגעים לעסקאות של חברה ציבורית עם בעל עניין .  הם יוכלו גם להגיש תביעה נגזרת במקרה של אי קיום החוק לגבי עסקאות עם בעל שליטה .  דירקטורים בעלי מומחיות חשבונאית ופיננסית - דירקטוריון של חברת אגרות חוב יידרש לקבוע מספר מינימלי של דירקטורים שעליהם להיות בעלי מומחיות חשבונאית ופיננסית.מינוי דירקטורים חיצונים - החוק החדש יחייב מינוי של לפחות שני דירקטורים חיצוניים .  עם זאת ,  אלה לא ימונו על ידי מחזיקי האג"ח מן הציבור .  הגבלות על מינוי דירקטורים - החוק יחיל את ההגבלות החלות על דירקטורים בחברה ציבורית גם על דירקטורים בחברות אג"ח :  דירקטור חייב להיות בעל כישורים ויכולת להקדיש זמן לחברה וחובה עליו להצהיר על כך .  יוגבל מינוי דירקטור שהורשע בעבירות כלכליות.אסיפת מחזיקי אגרות חוב - חברת אג"ח תהיה חייבת לכנס אסיפה של מחזיקי אגרות חוב מן הציבור ,  אם נדרשה לכך על ידי נאמן אגרות החוב או מי שמחזיק לפחות חמישה אחוזים מסדרת אגרות החוב .  כמו כן ,  תהה החברה חייבת לכנס אסיפה שנתית של מחזיקי אג"ח .  באסיפה זו ימונה הנאמן ויידונו נושאים שהוצעו על ידי החברה ,  הנאמן או בעלי מי שמחזיק חמישה אחוזים או יותר מסדרת אגרות החוב.הצבעה באסיפת מחזיקי אג"ח - בנסיון להגביר את מעורבותם של מחזיקי אגרות חוב מן הציבור בקבלת החלטות מהותיות בחברה ,  מוצע לאפשר להם להצביע באמצעות כתבי הצבעה וללא נוכחות פיזית בדומה לזכותם של בעלי מניות מן הציבור .
 
משרד המשפטים יוזם :  חברות אג"ח יחויבו למנות דירקטורים חיצוניים
משרד המשפטים ורשות ני"ע גיבשו חקיקה להגבלת כוחם של בעלי שליטה בחברות פרטיות שהנפיקו אג"ח בלבד

