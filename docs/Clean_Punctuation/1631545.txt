בית גיבור ייהפך ממגדל משרדים למלון ובניין מגורים על חוף הים
בבניין ריבוי בעלים ומי שייהנה מהתוכנית הם בין היתר חברת גאון נכסים וקבוצת הביטוח מגדל
הוועדה המחוזית לתכנון ובנייה מחוז תל אביב אישרה שינוי ייעוד מגדל המשרדים  " בית גיבור "  שבמתחם מנשיה בתל אביב ,  מייעוד של תעסוקה למגורים ומלונאות .  בית גיבור נבנה בשנות ה-60' ברחוב קויפמן על חוף הים במתחם מנשייה ,  בין שכונת נווה צדק לגן צ'ארלס קלור .  הבנייה היא חלק ממתחם בנייני משרדים שהיו אמורים להוות את המע"ר המטרופוליני הכולל את בית הטקסטיל ובית התעשייה .  עם השנים המע"ר  " נדד "  לאזור שדרות רוטשילד ונתיבי איילון ,  ומתחם מנשייה סבל מהידרדרות כשהמבנים עומדים היום ריקים בחלקם.התוכנית תאפשר שיקומו של בית גיבור על ידי המרת שטחי משרדים לשטחי מלונאות ומגורים ,  ללא תוספת בנייה .  היחס יהיה 60% למלונאות ו-40% לכל היותר למגורים .  בשלב הראשון של ההסבה יכלול המלון 60 חדרים לפחות ,  שטחי שירות והפרדה פיזית בין שטחי המגורים והמלונאות.התוכנית מאפשרת שתי חלופות למעטפת הבניין .  האחת ,  השארת מעטפת הבניין ללא שינוי תוך שימור קפדני של המעטפת הקיימת .  השנייה ,  החלפת החזית כמקשה אחת לכל המגדל לפי עקרונות הבנייה הירוקה .  בבניין ריבוי בעלים ,  ומי שייהנה מהתוכנית הם בין היתר חברת גאון נכסים המחזיקה בשלוש קומות בבניין ,  וקבוצת הביטוח מגדל שמחזיקה ביחידת משרדים .  הוועדה המחוזית מקווה לפעול באופן דומה לגבי מבנים נוספים במתחם מנשייה שהשימוש אינו תואם את הסביבה הפיזית .
 
בית גיבור ייהפך ממגדל משרדים למלון ובניין מגורים על חוף הים
בבניין ריבוי בעלים ומי שייהנה מהתוכנית הם בין היתר חברת גאון נכסים וקבוצת הביטוח מגדל

