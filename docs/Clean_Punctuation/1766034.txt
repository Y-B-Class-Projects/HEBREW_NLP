היועמ"ש :  לבדוק היבטים פליליים במכתב הרבנים
בתשובה לדרישת יו"ר מרצ לפטר את הרבנים החתומים על האיסור למכור דירות לזרים ,  הורה היועמ"ש וינשטיין לבחון אם קיימים היבטים פליליים במסמך : " האמירות מעוררות בעייתיות רבה "
 משרד היועץ המשפטי לממשלה השיב הערב  ( חמישי )  לפניית יו"ר סיעת מרצ ,  ח"כ אילן גילאון ,  בדרישה להדיח מתפקידם את רבני הערים האוסרים השכרת דירות לזרים .  במכתב שנשלח לגילאון על ידי העוזרת ליועמ"ש ,  עורכת הדין נועה מישור ,  נכתב כי  " היועץ המשפטי לממשלה סבור כי על פני הדברים ,  האמירות המיוחסות לרבנים מעוררות בעייתיות רבה במספר היבטים ,  ועל פניו  לפחות בכל הנוגע לנושאי תפקיד ציבורי  אינן עולות בקנה אחד עם התנהלות ציבורית ראויה ".   " יחד עם זאת ,  ההיבט המשפטי של הסוגיה מורכב יותר ,  והיועץ המשפטי לממשלה הנחה את הגורמים הרלבנטיים במשרדנו לבחון קיומם של היבטים פליליים ומשמעתיים העולים לכאורה מן האמירות המיוחסות לרבנים וזאת במהירות המתבקשת ",  נכתב .  
במכתב ששלח גילאון ביום שלישי הוא ציין כי  " רבני ערים הם עובדי מדינה ופרנסי ציבור ומשעה שהתבטאו כאחרוני הכהניסטים אין להם עוד מקום בשירות המדינה .  אנו עדים למגיפה מתפשטת של גזענות ושנאת זרים וראוי לפעול בנחישות ". 
גילאון התייחס למכתב חריף במיוחד עליו חתמו מעל 40 רבנים עירוניים ראשיים ,  האוסר על מכירת או השכרת  " בית או שדה בארץ ישראל לנכרי ".  בין הנימוקים לאיסור ,  מונים הרבנים את סכנת נישואי התערובת ואת הנזק שנגרם ,  לדבריהם ,  לדיירי האזור בירידת ערך הנדל"ן בשל כך .
 הרב שמואל אליהו ,  רבה הראשי של צפת ומיוזמי מכתב הרבנים הגיב לכוונת היועץ המשפטי יהודה ויינשטיין לבחון היבטים פליליים במכתב .  הרב אמר לוואלה !  חדשות כי  " אם היועץ המשפטי לממשלה בודק היבטים פליליים במעשינו ,  עלינו לבדוק גם היבטים פליליים בפעילותה של תנועת סולידריות ,  הפועלת נגד מגורי יהודים בשכונות של ערבים ,  ועליו לבדוק אף היבטים פליליים בתנועת מרצ ,  הפועלת נגד מגורי יהודים בשכונת יפו .  אם הוא יבדוק את הנושא ,  עליו לבדוק זאת עד הסוף בצורה שוויונית ולשני הכיוונים ",  אמר .
 נשיא המדינה שמעון פרס פרסם אתמול הודעת גינוי חריפה למכתב .  פרס אמר כי  " הודעת הרבנים בדבר איסור למכור דירות לערבים יוצרת משבר מוסרי יסודי במדינת ישראל ,  הנוגע למהותה ולתוכנה של המדינה כמדינה יהודית ודמוקרטית ". 

היועמ"ש :  לבדוק היבטים פליליים במכתב הרבנים
בתשובה לדרישת יו"ר מרצ לפטר את הרבנים החתומים על האיסור למכור דירות לזרים ,  הורה היועמ"ש וינשטיין לבחון אם קיימים היבטים פליליים במסמך : " האמירות מעוררות בעייתיות רבה "
 
