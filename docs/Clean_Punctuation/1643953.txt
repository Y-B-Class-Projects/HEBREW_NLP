תקף מאבטחת בבימ"ש - ונשלח ל-7 חודשי מאסר
עלי קרג'ה תקף מאבטחת במהלך דיון שנערך לפני חודשיים בבית המשפט בפ"ת .  היום הוא נשלח לשבעה חודשי מאסר בפועל ואף נדרש לשלם פיצויים למאבטחת . " מדובר בעבירות חמורות "
 שבעה חודשי מאסר בפועל נגזרו היום  ( שלישי )  על עלי קרג'ה ,  בן 23 מקציר חריש הממשתייך למשפחת הפשע קרג'ה ,  אשר הורשע במסגרת הסדר טיעון בתקיפת מאבטחת בית משפט .  
קרג'ה תקף את המאבטחת במהלך דיון שנערך לפני כחודשיים במסגרת פרשת  " כוכב הצפון "  בבית המשפט המחוזי בפתח תקווה ,  לאחר שהתבקש לצאת מהאולם .  במסגרת הסדר הטיעון הורשע קרג'ה גם בעבירות רכוש וסמים .  בנוסף לעונש המאסר הוא נדרש לשלם פיצוי של 2,500 שקלים למאבטחת .  
בכתב האישום שהוגש נגד קרג'ה צוין כי המאבטחת ביקשה ממנו לצאת מהאולם ואז הוא הכה אותה באגרוף בפניה וכתוצאה מכך נגרמו לה חבלות .  בגזר הדין שניתן היום בבית משפט השלום בכפר סבא ,  קבעה השופטת נאוה בכור כי , " אין ספק שהעבירות בהן הורשע הנאשם הינן חמורות ,  ככל שהדבר נובע מתקיפת מאבטחת ממשמר בית המשפט ,  כשבמהלך ויכוח הכה אותה הנאשם באמצעות אגרופו בפניה וגרם לה חבלה של ממש וכן החזיק במכנסיו סם מסוכן ונכס החשוד כגנוב ". 
לפניי כחודש הוצמד רימון לביתו של קצין מיחידת נחשון ועל גדר ביתו ומכוניתו רוססו איומים על חייו  " בפעם הבאה יהיה רצח ".  חבלנים ממרחב השרון נטרלו את הרימון והחקירה הועברה לימ"ר מרכז .  הערכות גורמים במשטרה הינם כי הרקע לארועים הללו הינה הקטטה שהתפתחה לפני כחודש בין אנשי השב"ס למעורבים בפרשת כוכב הצפון ,  במסגרתה מואשמים מספר מבכירי משפחות הפשע בארץ בהברחתם של 108 קילו קוקאין מפנמה ,  עקב הפכיתו לעד מדינה של אחד מחברי רשת ההברחה ,  עבריין בכיר מצפון הארץ .
 עדכון ראשון :  14:57

תקף מאבטחת בבימ"ש - ונשלח ל-7 חודשי מאסר
עלי קרג'ה תקף מאבטחת במהלך דיון שנערך לפני חודשיים בבית המשפט בפ"ת .  היום הוא נשלח לשבעה חודשי מאסר בפועל ואף נדרש לשלם פיצויים למאבטחת . " מדובר בעבירות חמורות "
 
