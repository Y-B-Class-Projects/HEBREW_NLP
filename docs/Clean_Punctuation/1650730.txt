יינות איכותיים במחירים משתלמים 
מחפשים יינות שיספקו תמורה איכותית למחיר לקראת פסח ?  אתר Sommelier ערך תחרות ובחר מתוך 138 בקבוקים מ-28 יקבים ישראליים את היינות הטובים ביותר במחיר של עד 79 שקל
 >  >  גם אם אתם לא חובבי יין ,  בפסח לא תוכלו להימנע מלהרים כוסית ,  לקנות כמה בקבוקים לארוחת ליל הסדר או להביא בקבוק או שניים כמתנה למארחים .  השאלה היא באיזה יין כדאי לבחור וכמה תרצו לשלם עליו .  נראה כי בשנים האחרונות הציבור הישראלי מוכן להשקיע מעט יותר בבקבוק יין בתנאי שהוא יספק תמורה איכותית .  עם זאת הסכומים עדיין נוטים שלא לעבור את גבול 50 השקלים . " אם בעבר הדגש היה על יינות במחיר של עד 30 שקל ,  היום המגמה היא יינות של עד 40 שקל ,  כל עוד ערך המחיר שלהם נתפס כגבוה יותר ",  אומר שלומי כהנא ,  קניין היינן הראשי של שופרסל .  נתוני חברת נילסן קובעים כי 96% מסך המכירות השנתיות הם יינות זולים שמחירם עד 50 שקל .  גם בחנויות המתמחות נראה כי ההתמקדות היא עדיין ביינות במחירים של עד 50 שקל . " ההערכה היא שכ-70% מסך המכירות בחנויות שלנו הם יינות של עד 50 שקל ,  20% מסך המכירות הם יינות שמחירם בין 50-79 שקל ופחות מ-10% הם יינות יקרים יותר ",  אומר אלי שקד ,  מנכ"ל דרך היין .  לא להתפתות ליינות זולים למרות הרצון לחסוך בעלויות ,  אבי בן-עמי מאתר היין sommelier.co.il ,  מזהיר לא להתפתות ליינות הזולים במיוחד  - " צריך להיזהר מיינות שעולים 25 שקל .  ברוב מקרים מדובר ביינות ייבוא שאפילו לא מחליקים בגרון .  לפעמים מדובר בעודפים שנתקעו אתם משנים קודמות ומשחררים אותם לקראת החגים .  עדיף להשקיע עוד 10-20 שקל ולקבל יין טעים יותר ".  חיים גן ,  בעלי מרכז היין איש הענבים ,  מתייחס לנושא המחיר ואומר כי  " אדם שהוא לא אנין טעם בנושא יין כדאי שלא ישקיע מכספו .  זה כמו שיהיו אנשים שיאהבו את השוקולד הפשוט ביותר וגם אם יביאו להם חפיסת שוקולד בלגי יוקרתי ב-100 דולר הם לא יעריכו את הטעם .  המחיר לא מהווה את אינדיקציה לאיכות עבור כל צרכן וזה אינדיבידואלי מאוד ".  בקבוקי יין ניתן למצוא כיום בפיצוציות ובסופרמרקטים ,  שבהם יש בעיקר את היינות הזולים וכמובן גם בחנויות היין המתמחות ,  שמחזיקות גם ביינות היקרים יותר ,  המתיישנים ,  שזקוקים לתנאי אחסון מיטביים .  גם בן-עמי וגם גן טוענים כי איכות תנאי האחסון של יינות בסופרמקטים בעייתית . " הם לא שומרים על היינות בצורה הראויה והאידיאלית ,  פרט לאלה שיש להם חדרי יינות ,  אך הם מעטים ",  אומר גן .  לדבריו ,  בחנויות היין המתמחות ,  הלקוח יוכל לקבל עזרה מקצועית יותר ,  אך עליו להגדיר את הצרכים שלו מראש . " צריך להגיד מה המחיר שחשבתם להשקיע ומה ייעוד היין - אם לשתייה מיידית ,  לאיזו סוג ארוחה או ליישון ",  אומר גן . "  כצרכנים אנחנו נבוכים מול מבחר עצום של אלפי תוויות יין שונות על המדף .  זאת כמות היסטרית ולא אנושית ואף צרכן לא יכול להתמודד אתה ,  ולכן צריך לתת למוכר את כל המידע לגבי מטרת קניית היין כדי להגיע לקנייה האוטלימטיבית ".  כיצד נבחרו היינות כדי לבחור בקבוק יין לשולחן החג ,  שיהיה איכותי אבל במחיר סביר ,  ערך אתר sommelier ,  זו השנה השנייה ברציפות ,  את תחרות best value - תחרות יין שנתית הנערכת לקראת חג הפסח ומדגישה את נושא התמורה למחיר ,  וקובעת מהם היינות הישראליים הטובים ביותר עד 79 שקל לפי קטגוריות זנים שונות .  בנוסף ,  התחרו היינות על שתי קטגוריות בעלות אופי צרכני מובהק :  היין האדום והיין הלבן הטובים ביותר עד סכום של 50 שקל .  הטועמים לא ידעו איזה יין הם טועמים מלבד הקטגוריה שאליה הוא משתייך .  התחרות היתה תחת פיקוחם של חיים שפיגל ,  ראש ענף מזון ומשקאות של רשת מלונות דן ,  ועו"ד נחמן כהן צדק .  צוות השופטים כלל ייננים ,  עיתונאי יין וטועמים מקצועיים .  מאחר שהשתתפו בתחרות בקבוקים שמחירם המומלץ לצרכן הוא עד 79 שקל ,  יש יקבי בוטיק שמלכתחילה לא יכלו לקחת חלק בתחרות . " בתחרות שלנו צריך לזכור שמדובר ביין הכי טוב עד 79 שקל .  כמובן שיש יינות טובים מהם - אבל הם גם עולים יותר ",  אומר בן עמי .  בתחרות השתתפו השנה 28 יקבים שהציגו 138 בקבוקים אדומים ולבנים . " כל החמישייה הראשונה של היקבים המסחרים הגדולים שמייצרים יותר ממיליון בקבוקים בשנה השתתפו בתחרות :  כרמל-מזרחי ,  רמת הגולן ,  ברקן ,  פטרברג ובנימינה ,  וגם מרבית היקבים מהחמישייה השנייה שמייצרת בין חצי מיליון למיליון בקבוקים בשנה :  הרי גליל ,  סגל ,  רקאנטי ותבור ",  אומר בן-עמי .  ההשתתפות בתחרות אינה כרוכה בתשלום כלשהו ,  אך מי שזוכה בשלושת המקומות הראשונים מתבקש לשלם סכום של 1,150-3,350 שקל בהתאם למקום בו זכה .  האגדה האורבנית על היינות הישנים מרשימת הזוכים בקטגוריות השונות עולה שלא מופיעים בה יינות ישנים . " זאת אגדה אורבנית שיין משתבח עם השנים ",  מסביר גן ומוסיף ש"חיי המדף של מרבית היינות הלבנים הם עד שנתיים ויינות אדומים יכולים לשרוד עד שלוש-ארבע שנים .  אם יש לכם יינות ששמרתם שנים ואין לכם מקרר יין ,  אז הם לא ראויים לשתייה ".  בן-עמי מוסיף כי  " רק יינות פרימיום יכולים להשביח עם הזמן ,  אבל יינות בטווחי מחיר של 50 שקל לא מיועדים ליישון ויש לצרוך אותם מהרגע שהם יוצאים לשוק תוך שנה-שנתיים ".  למה בכל זאת אנחנו רואים ברשימת הזוכים יינות משנת 2007 ?  בן עמי מסביר שלכל זן יש את יכולת ההישמרות שלו . " ככלל רצוי לשתות יינות לבנים צעירים כמה שאפשר ,  אבל יש יוצאים מן הכלל .  כך לדוגמה ,  יין לבן שרדונה 2007 עדיין איכותי לשתייה .  יינות אדומים אמנם יכולים להחזיק יותר שנים מיינות לבנים אך אם קניתם יין במחיר של עד 50 שקל כדאי שתשתו אותו רק אם הוא מ-2008-2009 ולא מעבר לכך ".  באילו חנויות אפשר לטעום את היינות אם אתם רוצים לבדוק האם טעמם של השופטים משיק לזה שלכם ,  ביום שישי הקרוב ייערכו טעימות של היינות הזוכים בכמה מחנויות היין המובילות .  בין החנויות :  דרך היין ,  בית המשקאות של נפתלי ,  בית המשקאות של שחר בירושלים ,  החברה הסקוטית בתל אביב ,  wine dipo בתל אביב ,  ספיישל רזרב בחיפה ,  סופר דרינק ברמת השרון ומבחר המשקאות בתל אביב .  רצוי ליצור קשר טלפוני עם החנויות ולבדוק אילו יינות יוצעו לטעימה .
 
יינות איכותיים במחירים משתלמים 
מחפשים יינות שיספקו תמורה איכותית למחיר לקראת פסח ?  אתר Sommelier ערך תחרות ובחר מתוך 138 בקבוקים מ-28 יקבים ישראליים את היינות הטובים ביותר במחיר של עד 79 שקל

