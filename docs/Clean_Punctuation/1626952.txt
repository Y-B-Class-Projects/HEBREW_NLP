סכנין נענשה במשחק ללא קהל
ביה"ד של ההתאחדות פסק בעקבות הארועים במשחק נגד נצרת .  העונש יופעל נגד בני יהודה ,  סכנין תארח את מכבי ת"א בר"ג
לאחר שהתבשרה על ידי המשטרה על סגירת איצטדיון דוחא וחיפשה חלופות במגרשים אחרים באיזור הצפון ,  החליטה הערב  ( רביעי )  הנהלת בני סכנין לקיים את משחק הליגה בשבת מול מכבי תל אביב דווקא באיצטדיון רמת גן .  בסכנין רצו תחילה לארח בקרית שמונה ,  אך עלויות האבטחה הגבוהות מנעו זאת ממנה .
 מההתאחדות נמסר כי  " לאור הזמן הקצר שנותר עד למשחק בשבת ,  ולאור הצורך למצוא במהירות מגרש חלופי ,  החליטה ההתאחדות לכדורגל לאשר לבני סכנין לארח את המשחק מול מכבי תל אביב באצטדיון רמת גן ". 
בתוך כך נענשה היום הקבוצה במשחק ללא קהל בעקבות ארועי המשחק נגד אחי נצרת ,  בו התפרעו אוהדי הקבוצה .  העונש יופעל רק החל ממשחק הבית הבא של הקבוצה ,  נגד בני יהודה ,  אותו כבר תוכל הקבוצה לארח בדוחא .
 הנהלת בני סכנין תיפגש היום בערב ,  ובמהלך הפגישה ככל הנראה יודיע חסן אבו סלאח על חזרתו לתפקיד יו"ר הקבוצה .  אבו סלאח ,  שהשיג שני ספונסרים חדשים לקבוצה ,  אמור לקבל החלטה בנושא ,  ולהשלים את חזרתו לקבוצה תוך יומיים .
 כזכור ,  לפני כשלושה שבועות התפטר היו"ר מתפקידו אחרי ההפסד 3:0 של בני סכנין למכבי נתניה .  מאז הופעלו עליו לחצים רבים לחזור לתפקידו ,  כולל מחבר הכנסת אחמד טיבי ומראש העירייה והיו"ר הקודם מאזן גנאים ,  אך אבו סלאח טרם החליט .
 עדכון ראשון :  16:04

סכנין נענשה במשחק ללא קהל
ביה"ד של ההתאחדות פסק בעקבות הארועים במשחק נגד נצרת .  העונש יופעל נגד בני יהודה ,  סכנין תארח את מכבי ת"א בר"ג

