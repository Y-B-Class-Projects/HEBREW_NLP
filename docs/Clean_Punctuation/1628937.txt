גם בליכוד רוצים ליהנות מ"חוק הג'ובים "
 ההצבעה על  " חוק הג'ובים ",  המאפשר מינוי של סגני ראשי ערים נוספים ושצפוי לעלות מיליונים ,  נדחתה לבקשת הליכוד .  המטרה : " לוודא שהליכוד יקבל את חלקו בשלטון המוניציפלי כפי שהחוק יאפשר "
 כנראה שגם הליכוד רוצה ליהנות מ"חוק הג'ובים ".  לאחר שוועדת הפנים אישרה את הצעת החוק בהכנה לקריאה שנייה ושלישית ,  ביקש היום  ( שלישי )  בצעד מפתיע ח"כ דני דנון  ( ליכוד )  לבחון מחדש את החוק ,  וכך נדחתה ההכרעה לשבוע הבא .  דנון הסביר את בקשתו בכך ש"הנושא המוניציפלי כולל נושא סגני ראשי ערים ,  חשוב לכל המפלגות וגם לליכוד .  בימים הקרובים נצטרך להסדיר את הנושא עם השותפים הקואליציוניים שלנו ברשויות המקומיות .  אנחנו מוכנים ללכת לקראת השותפות הקואליציוניות עם החוק הזה ,  אבל לא נפקיר את אנשי הליכוד בשטח ".  גורמים במפלגת השלטון הוסיפו כי  " טרם אישור החוק נוודא שהליכוד יקבל את חלקו בשלטון המוניציפלי כפי שהחוק יאפשר ".   
" חוק הג'ובים "  צפוי לעלות מיליוני שקלים .  על פי הצעת החוק ,  תוספת סגן ראש עיר בשכר תחול ברשויות המונות מעל 200 אלף איש שאינן נמצאות בגירעון .  בנוסף ,  רשות שתגדל במהלך שנה וחצי ממועד הבחירות לרשויות המקומיות תוכל לזכות במדרגת הסגנים הבאה ולהוסיף סגן בשכר .  עיריית ירושלים תהיה זכאית לתוספת של שני סגני ראש עיר .
 במקור הוגשה הצעת החוק בבקשה להוסיף סגנים לעיריית ירושלים בלבד ,  וכך גם אושרה בקריאה טרומית .  בעת ההכנה לקריאה ראשונה בוועדת הפנים הפתיע יו"ר הוועדה ,  ח"כ דוד אזולאי  ( ש"ס )  כאשר הוסיף סעיפים שנועדו להוסיף סגנים לרשויות נוספות בישראל .  
הצעת החוק קובעת עוד כי שר הפנים יהיה רשאי בנוסף לאשר סגן נוסף ללא שכר בכל הרשויות המקומיות בישראל ,  על פי בקשת ראש הרשות .  ח"כ יואל חסון  ( קדימה )  אמר בתגובה כי  " הציבור צריך לדעת היטב שגם סגן ראש רשות ללא שכר עולה כסף בשל הוצאות שונות כגון על פקידות ,  נהג ,  לשכה ושאר המנעמים ".  
ההערכה היא שמספר הרשויות המקומיות המונות מעל 200 אלף תושבים ועומדות בקריטריונים עומד על שש מלבד ירושלים ,  ונציגת משרד הפנים חשפה היום בוועדה כי עלות של כל סגן הוא כמיליון שקל בשנה .
 נכון לעכשיו קשה להעריך את העלות המדויקת של החוק ,  מפני שטרם ידוע כמה סגני ראש עיר ללא שכר ימונו ,  מה יהיו ההוצאות הנלוות וכמה ערים יעברו את סף 200 אלף התושבים במהלך הקדנציה .  עם זאת ,  חברים בוועדה העריכו כי העלות לקופה הציבורית תגיע בסופו של דבר למיליוני שקלים .  
במהלך הדיון על החוק אמר ח"כ איתן כבל  ( העבודה )  כי  " עוברים פה הרבה חוקים בוטים ,  אבל זה אין לכם בושה .  בסוף אלה שמחוקקים את החוקים האלה זה חוזר להם כבומברנג .  תרשמו את זה לפניכם .  לא ירחק היום שאתם תבואו ותבקשו לבטל כי באיזה ישוב שלכם זה לא יתאים לראש הרשות ". 
יו"ר השדולה למען הרשויות המקומיות ,  ח"כ זאב ביילסקי  ( קדימה )  הוסיף כי  " במו ידינו אנחנו גורמים להשחתת השירות המקומי .  אנחנו לוקחים רשות מקומית שהזענו הרבה כדי שתתנהל טוב ומכניסים במו ידינו עוד ועוד ועוד ועוד .  יום יבוא וכל 31 חברי המועצה בירושלים יהיו סגנים .  אין אף צדיק שיבוא אליו סגן ראש עיר וידרוש את התפקיד והוא לא יסכים .  אנחנו משחיתים את השלטון במדינת ישראל בכך שאנחנו ממנים סגנים בשכר במקומות שאנחנו יודעים שמה שמנחה זה הפוליטיקה ". 
חבר הכנסת אריה ביבי  ( קדימה )  אמר בתגובה כי  " כעת מתברר כי מה שחששנו ממנו קורה מול עינינו .  כפי שחששנו ,  החוק מהווה פתח לשחיתות ,  ומחוק שהיה מיועד לירושלים בלבד הוא נהפך לסידור עבודה עבור עסקני מפלגות הקואליציה בשלטון המקומי .  עצוב לראות שבעת שאנו נחשפים לקריסת מערכת הרווחה ,  הקואליציה עסוקה בהפניית מיליוני ¤ מכספי משלמי המיסים עבור סגנים לענייני כלום בעיריות ובראשויות ".  

גם בליכוד רוצים ליהנות מ"חוק הג'ובים "
 ההצבעה על  " חוק הג'ובים ",  המאפשר מינוי של סגני ראשי ערים נוספים ושצפוי לעלות מיליונים ,  נדחתה לבקשת הליכוד .  המטרה : " לוודא שהליכוד יקבל את חלקו בשלטון המוניציפלי כפי שהחוק יאפשר "
 
