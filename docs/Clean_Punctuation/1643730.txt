 " זו רעידת האדמה האמיתית "
 לראשונה זה יותר מעשר שנים לא השיקה נוקיה השנה בברצלונה מכשיר חדש .  כמוה ,  גם יתר חברות הסלולר מפנות את מאמציהן לעולם התוכן ,  למערכות הפעלה ולאפליקציות חדשות
ברצלונה  >  >  תערוכת gsma בברצלונה נפתחה בשטף של הכרזות והשקות ,  שמסמנות את כיוון התקדמות תעשיית הסלולר בשנה הקרובה .  השנה ,  בסימן ירידתה של התערוכה ,  נרשמו הכרזות דלות בלבד יחד עם מגמה אחת ברורה .  נוקיה ,  יצרנית מכשירי הסלולר הגדולה בעולם הפתיעה אתמול ולא השיקה אף מכשיר חדש בתערוכה .  מדובר בהחלטה חריגה ,  שכן עד כה נהגה החברה להציג מדי תערוכה את קו המוצרים העתידי שלה לשנה הקרובה .  במסגרת מסיבת העיתונאים של החברה התמקדה יצרנית הסלולר הגדולה בעולם בהכרזות בתחום התוכן ,  שבמרכזן מערכת ההפעלה החדשה בשם מי-גו ,  שהיא שילוב של מערכת הפעלה moblin של אינטל ו-maemo של נוקיה .  שתי המערכות מבוססות על קוד פתוח ,  שינוי מהותי עבור נוקיה אשר התמקדה עד כה במערכת ההפעלה סימביין ,  שהיתה פתוחה רק באופן חלקי לפיתוחים חיצוניים .  החלטת נוקיה שלא להשיק אף מכשיר חדש התקבלה בקרב באי מסיבת העיתונאים באכזבה גדולה ,  וחלקם אף עזבו את אולם התצוגה במהלך האירוע .  אילן גרינבוים ,  מנכ"ל יורוקום נוקיה ישראל ,  נחלץ להגנת הענקית הפינית : " נוקיה החליטה לפנות את הבמה למה שנתפס כחשוב ביותר בעיניה וזה תחום השירותים - זו רעידת האדמה האמיתית ".  יש לציין כי לראשונה מאז החלה התערוכה ,  לפני יותר מעשר שנים ,  החליטה נוקיה שלא להקים ביתן ולקיים מסיבת עיתונאים מחוץ לתערוכה .  החלטה זו מצביעה על המשבר שעובר על החברה נוכח התחרות הקשה מול אפל .  נוקיה הודיעה על פיתוחי תוכן שונים שיוצבו במסגרת חנות האפליקציות ovi .  כמו כן ,  הציגה מחדש את שירותי הניווט שלה אשר מתבססים על חברת המפות navteq אותה רכשה לפני כשנה ,  שירותים שניתנים בחינם באחרונה .  עוד הודיעה החברה על השקת שירותי דואר אלקטרוני תחת השם נוקיה מסג'ינג ,  שאומץ לאחרונה על ידי פרטנר ויושק בקרוב בישראל .  הקרב על מערכות ההפעלה הופך להיות המוקד של תערוכת העולם הסלולרי בברצלונה .  כמה מפעילים הימרו על מערכת ההפעלה הפתוחה מבית גוגל - אנדרואיד .  סמסונג מקדמת דווקא את פלטפורמת meego של נוקיה ואינטל תהיה זמינה למפתחים ברבעון השני של 2010 .  זהו צעד הגנתי מעניין בו החברות מנסות לחזר אחרי המפתחים שמפתחים היום בעיקר לאנדרואיד ולאייפון .  הקרב על מערכות ההפעלה מערכת ההפעלה החדשה מבית נוקיה ואינטל תשרת לא רק מכשירים סלולריים אלא גם נטבוקים ,  טאבלטים ,  מערכות מדיה לרכב ואפילו מכשירי טלוויזיה ,  כששתי החברות מזמינות מפתחים עצמאיים לפתח אפליקציות שיתאימו למגוון מוצרי אלקטרוניקה .  באשר לשאלה האם יושק בארץ גם מכשיר ה-n900 של החברה ,  הראשון של נוקיה עם מערכת ההפעלה החדשה והפתוחה maemo ,  משיב גרינבוים כי  " כנראה שאנחנו נדלג כבר לדגם השני במכשירי ה-maemo ".  גרינבוים אומר כי  " באפריל הקרוב יושק כבר הבוקלט הראשון של נוקיה בישראל - מחשב נייד עם חיבור רשת דור שלישי וזמן סוללה ארוך .  נוקיה העולמית הכריזה באחרונה על שירותי ניווט בחינם ובקרוב יוצעו גם מפות של ישראל ,  וזו רק יריית הפתיחה בתחום התוכן ".  על איום האייפון הוא אומר כי  " האייפון עומד לקחת 10% מהשוק הישראלי אבל להערכתי הוא יישאר בתוך גזרת הנישה .  בפועל אנחנו רואים שהוא מכשיר נישה .  היתרון שלנו הוא שאנחנו מציעים יותר מכשירים מכל המתחרים ויכולים לתת לכל אחד פיתרון ".  הגל החדש כנהוג ,  ערכו סוני אריקסון וסמסונג מסיבות עיתונאים בערב שלפני תחילת התערוכה .  בדומה לנוקיה ,  גם סמסונג היתה דלה יחסית בתחום ההשקות והכריזה על מכשיר דגל בודד בשם wave .  המכשיר מחדש בכך שהוא הראשון שמריץ את מערכת ההפעלה החדשה של סמסונג - bada ,  ואינו נסמך על מערכות הפעלה קיימות .  מדובר במערכת הפעלה פתוחה - גלגול משופר של מערכת שסמסונג הכלילה במכשירים קודמים שלה כמו ה-touchwiz .  בעזרת bada מקווה סמסונג לחזר אחרי מפתחים שייצרו אפליקציות חדשות למכשירי החברה .  על פי סמסונג ,  bada מהווה פלטפורמה אינטואיטיבית לגישה ליישומים חברתיים שונים .  ה-wave מחדש גם עם מסך מסוג super amoled ,  שמביא למכשירים ניידים יכולות תצוגה שהיו קיימות עד כה רק במסכי טלוויזיות בטכנולוגיות led .  המסך יאפשר השתקפות נמוכה וזווית צפייה רחבה .  ההשקה המסחרית צפויה באפריל ולפי ניסיון השנה הקודמת ,  מכשירי סמסונג יושקו בישראל בסמוך מאוד להשקה האירופית .  דווקא סוני-אריקסון ,  יצרנית המכשירים הקטנה יחסית ,  השיקה שתי סדרות מכשירים שילוו את החברה בחצי השנה הקרובה .  הסדרה הראשונה עם מערכת הפעלה סימביין מבית נוקיה ,  והשנייה אנדרואיד של גוגל .  כמצופה ,  הסדרה השנייה ריכזה יותר עניין .  מדובר במכשיר הנקרא xperia x10 mini עם מסך של 2.5 אינץ' בלבד ,  והוא למעשה מכשיר האנדרואיד הקטן ביותר שהושק עד כה בעולם .  עוד בסדרה ,  ה-xperia x10 mini pro - מכשיר זהה לקודמו רק עם מקלדת מלאה .  עוד הובטח כי כל המכשירים יושקו מסחרית כבר במחצית הראשונה של 2010 .  מניסיון העבר ,  מכשירי סוני-אריקסון מגיעים לישראל בסמוך להשקות בשווקים הבינלאומיים .  על ההכרזות של סוני-אריקסון העולמית הגיב מיקי ברקן ,  מנכ"ל ברס-אלקטרה ,  יבואנית סוני-אריקסון לישראל : " אפשר לראות שסוני-אריקסון החליטה להשיק פחות דגמים ,  אבל מכשירים חכמים יותר עם חומרה חזקה שאפשר להעמיס עליה הרבה .  סוני-אריקסון ממשיכה לשים דגש גם על מכשירים ירוקים ,  כמו האספן שהוא מכשיר עסקי ירוק ".  גם מוטורולה לא הפתיעה עם שורה של מכשירים חדשים .  החברה הציגה את מכשיר הדרויד אשר משווק באירופה ובישראל תחת השם מיילסטון .  כמו כן הציגה את הדקסט ואת הבלק-פליפ ,  כולם כבר הוכרזו בעבר .  מכשיר חדש אחר שהוצג היה ה-quench ,  עוד מכשיר אנדרואידי של החברה ,  אך הפעם ללא מקלדת אלא עם מסך מגע .  המכשיר יושק מסחרית בחברת t-mobile האמריקאית בעוד כחודש .  במקביל למכשירי האנדרואיד החכמים החברה מציגה מכשירים בסיסים ,  שמיועדים בעיקר לשווקים מתפתחים .  על הכרזות מוטורולה מסביר יובל פרידן ,  מנהל השיווק במוטורולה טלפונים סלולאריים :  מוטורולה החליטה להתמקד בתחום הסמארטפונים מתוך הנחה שעד 2013 ,  25% מהמכשירים בשוק יהיו סמארטפונים .  לכן בחרנו להיות שותפים עסקיים עם גוגל ולהשיק מכשירי אנדרואיד ".  מלבד הדרויד ,  שצפוי להיות מושק ברשת סלקום ,  מוטורולה כבר הכריזה על המוטורוי ,  מכשיר אנדרואיד שמיועד לשווקי המזרח הרחוק ,  וכן על הקליק  ( דקסט באירופה )  ,  שהושק לפני הדרויד .  אלה שציפו להכרזה דרמטית מצידה של מיקרוסופט על מכשיר סלולרי עצמאי של החברה - התאכזבו .  חברת התוכנה הגדולה בעולם החליטה בשלב זה שלא לאמץ את המודל של המתחרה הגדולה גוגל ,  ולא להשיק מכשיר משלה .  מיקרוסופט הציגה גרסה חדשה לגמרי למערכת ההפעלה ווינדוס מוביל ווינדוס-פון 7 .  המערכת החדשה עם ממשק חדש מתגברת על הרבה בעיות שהיו בגרסות קודמות ומציגה ,  איך לא ,  התממשקות טובה יותר לרשתות חברתיות .  מיקרוסופט הכריזה כי מערכת ההפעלה החדשה תאומץ על ידי יצרניות מכשירים שונות כמו htc lg ,  סוני אריקסון ,  דל ,  טושיבה וסמסונג .  סמסונג קוראת תיגר על אפל :  תשיק טאבלט שיתחרה באייפד  >  >  סמסונג ,  יצרנית הטלפונים הסלולריים השנייה בגודלה בעולם ,  מתכננת להשיק מחשב טאבלט כדי להרוויח מהביקוש שנוצר בשוק בעקבות השקת האייפד של אפל ." מחשב הטאבלט של אפל ייצור שוק חדש וביקוש חדש ",  אמר ג'יי.קיי שין ,  נשיא חטיבת התקשורת הסלולרית של סמסונג ,  בראיון אתמול בברצלונה .  הוא הוסיף כי מוקדם מדי לפרסם פרטים נוספים לגבי התוכנית של סמסונג למכשיר החדש .  החברה הדרום קוריאנית מספקת לאפל את קורפ ,  המעבד עבור האייפד ,  לפי חברת מחקרי השווקים אייסופלי ,  מה שיאפשר לסמסונג להיות גם הספקית וגם המתחרה של אפל .  המכירה של האייפד ,  מחשב טאבלט עם מסך מגע ,  תתחיל במארס - כך הודיע מנכ"ל אפל ,  סטיב ג'ובס ,  ב-27 בינואר ,  עם השקת המכשיר .  פיתוח מחשב הטאבלט של סמסונג הוא חלק מהתוכנית הרחבה של החברה שמעוניינת להציע מכשירים סלולריים משופרים ומהירים יותר .  החברה הודיעה אתמול שתציע מכשיר סלולרי עם מעבד של 1 ג'יגה-הרץ ,  שייקרא ווייב ,  בניסיון להגדיל את הנתח שלה בשוק מכשירי הסמארטפון .  הווייב יסייע לשפר את נתוני המכירות הכלליים של סמסונג ,  כך לדברי שין .  בלומברג סאגונה עוזרת לחברות הסלולר להתמודד עם העומס על הרשת  >  >  אחת המצוקות הגדולות בעולם הסלולארי כיום היא היקפי התעבורה הגדלים והולכים ברשתות הסלולר ,  בגלל עומס הגלישה הסלולרית .  סטארט-אפ ישראלי צעיר בשם סאגונה  ( saguna network )  מפתח מוצר שמתמודד עם הבעיה הזו בדיוק באמצעות חומרה שמותקנת בתחנות הבסיס .  המוצר יודע לאחסן תכנים פופולריים שונים ,  בעיקר וידיאו ,  בסמוך לאנטנה ,  ובכך לחסוך למפעילת הסלולר הוצאות על תקשורת  ( בקהולינג )  מהאתר לשרתי האינטרנט של החברה .  המונח המקצועי לאחסון כזה הוא קאשינג ,  כשכיום הרבה ספקיות אינטרנט עושות קאשינג של תכנים שונים מחו"ל לשרתים בארץ ,  כדי לחסוך בעומס תעבורה בינלאומית . " אנחנו מקרבים תכני גלישה שונים ,  בעיקר תכני וידיאו ויוטיוב ,  אבל גם גוגל-מאפס ,  קבצי pdf ותכנים אחרים ,  וכך חוסכים לחברת הסלולר כ-60% מתעבורת המידע ",  אומר ליאור פייט ,  מנכ"ל החברה .  בחברה מועסקים חמישה עובדים ועד כה גייסה כמיליון דולר מקסניה ונצ'רס ומשקיעים פרטיים .

" זו רעידת האדמה האמיתית "
 לראשונה זה יותר מעשר שנים לא השיקה נוקיה השנה בברצלונה מכשיר חדש .  כמוה ,  גם יתר חברות הסלולר מפנות את מאמציהן לעולם התוכן ,  למערכות הפעלה ולאפליקציות חדשות

