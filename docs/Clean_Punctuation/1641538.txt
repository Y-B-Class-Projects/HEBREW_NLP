12,000 כרטיסים כבר נמכרו להופעה של אלטון ג'ון
קריאות החרם לא הרשימו את הקהל :  למרות קריסת אתר האינטרנט של משרד הכרטיסים  " לאן ",  לקוחות דיסקונט הסתערו על המכירה המוקדמת שהחלה הערב
פניית האקדמאים הבריטים לאלטון ג'ון שלא יופיע בישראל לא עשתה רושם על הקהל הישראלי :  לפחות 12,000 כרטיסים נמכרו הערב  ( שלישי )  להופעה של היוצר הבריטי ב-17 ביוני באצטדיון רמת גן .  מהפקת המופע נמסר כי ב-15 הדקות הראשונות לפעילות האתר נרשמו למעלה מ-3,000 כניסות ,  שהביאו כמובן לנפילת האתר כפי שניתן לראות בצילום המסך המצורף .  
מכירת הכרטיסים למופע החלה הערב בשעה 19:00 ללקוחות דיסקונט בלבד ,  בשל הסכם החסות של הבנק עם מפיק המופע ,  מרסל אברם .  מנהל השיווק של דיסקונט ,  רוני פלד ,  אמר כי הבנק השקיע במהלך השיווקי 4 מיליון שקלים ,  הכוללים בין השאר גם את מסע הפרסום הנרחב בהובלת מודי בר און וישראל קטורזה .  
מכירת הכרטיסים לקהל הרחב תחל בשבוע הבא ,  ב-13 בפברואר .  מחירי הכרטיסים נעים בין 550 ל-1,000 שקלים .  מעבר למכירה המוקדמת ,  נהנים לקוחות הבנק מהנחה של 100 שקלים ביחס לכרטיסים המוצעים קהל הרחב .
 
12,000 כרטיסים כבר נמכרו להופעה של אלטון ג'ון
קריאות החרם לא הרשימו את הקהל :  למרות קריסת אתר האינטרנט של משרד הכרטיסים  " לאן ",  לקוחות דיסקונט הסתערו על המכירה המוקדמת שהחלה הערב

