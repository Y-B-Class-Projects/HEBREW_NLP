אופציית מקרייב מתחזקת במכבי תל אביב
עקב הקושי להחתים חלוץ ישראלי .  בימים הקרובים תציע תמורת חלוץ אשדוד סכום כספי ושחקנים .  בוזגלו שותף במשחק אימון
צילום ועריכת וידאו :  יותם רונן
במכבי תל אביב ממשיכים במאמצים להחתמת חלוץ בחלון ההעברות שייפתח בחודש ינואר .  לראשי הקבוצה ברור שיהיה קשה להחתים את אחד מהחלוצים הישראלים שהיו על הפרק בשבועות האחרונים ,  ובצוות המקצועי יעברו ככל הנראה לאופציית החלוץ הזר ,  בכפוף ,  כמובן ,  לשחרורו של הקשר אנדריי קומאץ' ,  שחרור שיאפשר החתמת זר נוסף בקבוצה .  אחד השמות שנמצאים על הפרק בימים האחרונים הוא חלוץ מ.ס אשדוד דימיטאר מקרייב ,  אותו ניסה להביא המנג'ר אבי נמני עוד בעונה שעברה .  
בתקופה האחרונה לא מוצא מקרייב את מקומו במדי אשדוד .  במשחק האחרון נגד הפועל פתח תקוה הוא אף לא פתח בהרכב ,  וכשהתבקש לעלות כמחליף ,  סירב בטענה שאינו חש בטוב .  מקרייב רוצה כבר זמן מה לעזוב את אשדוד ,  והביע בפני מקורביו את רצונו ללבוש צהוב .  בימים הקרובים צפויים ראשי מכבי תל אביב לשוחח עם ג'קי בן זקן ,  הבעלים של מ.ס אשדוד ,  ולדון בהעברתו האפשרית של מקרייב לקבוצה ,  כשעל הפרק מתוכננת עסקת חליפין במסגרתה תקבל אשדוד בנוסף לסכום הכספי גם שחקנים .
 בתוך כך ,  החלוץ הזמבי של מכבי תל אביב ,  עמנואל מאיוקה ,  המריא אמש  ( ראשון )  למחנה האימון של נבחרת זמביה ,  המתכוננת לאליפות אפריקה הקרובה .  מאיוקה צפוי להיעדר כשלושה שבועות מסגל הקבוצה ,  דבר שגורם לצוות המקצועי לזרז עוד יותר את המאמצים להבאת חלוץ נוסף לקבוצה .
 מכבי תל אביב קיימה הבוקר  ( שני )  משחק אימון נגד הפועל פתח תקוה ,  כשמטרת המשחק היתה לתת דקות לקשר מאור בוזגלו ,  שהחלים מפציעה בברך .  בוזגלו פתח בהרכב ושותף במשך 45 הדקות הראשונות לפני שהוחלף במחצית .  כל שחקני ההרכב הראשון של מכבי תל אביב קיבלו מנוחה ,  ולא נטלו חלק במשחק .  בהתמודדות ניצחה הפועל פתח תקוה 0:1 ,  משער של לורן מרלן ,  החלוץ הצרפתי שנבחן בקבוצה .
 
אופציית מקרייב מתחזקת במכבי תל אביב
עקב הקושי להחתים חלוץ ישראלי .  בימים הקרובים תציע תמורת חלוץ אשדוד סכום כספי ושחקנים .  בוזגלו שותף במשחק אימון

