הרבה יותר מאלוף
למה ההישג של קורט וורנר באריזונה עולה על התקופה שלו בסט .  לואיס ,  ומה מצפה למאנינג בסופרבול ?  הבלוג של אברהמי
קורט וורנר פרש .  מי שקורא את הטור הזה כבר יודע את הסיפור ,  ככה שאני לא הולך לחזור עליו ,  אבל בשבילי ,  דווקא התקופה של וורנר באריזונה היא התקופה שיותר הרשימה אותי .  בסט .  לואיס הייתה הפציעה של גרין ו-וורנר קיבל צ'אנס .  הוא קיבל את הצ'אנס הזה עם מייק מארץ כמאמן ההתקפה  ( ואחר כך מאמן ראשי )  ועם צוות תופסים שאת כל אחד מהם ,  כולל ,  כמובן ,  מרשל פולק שהיה חצי תופס ,  אפשר לשים בהיכל התהילה .  חוץ מזה ,  וורנר עשה דרך ארוכה מדי בשביל לפספס את ההזדמנות הזו .  
שוב ,  אני לא מוריד מהערך של ההישג העצום שלו ,  אבל אני זוכר את וורנר בתקופה שבה שיחק בג'איינטס .  הוא היה אמור להיות החונך של איליי מאנינג ואחרי שהפך למכונת השמטות ,  המאמנים זרקו את מאנינג להרכב הראשון הרבה לפני שהוא היה מוכן .  וורנר נראה אז פתטי ,  העיתונים של ניו יורק אכלו אותו .  הוא הלך לאריזונה כדי לחנוך עוד קוורטרבק צעיר ,  אבל יותר מכל נראה כמו אחד שעובר למדבר מאותה סיבה שאלפי אמריקאים נודדים אליה מדי שנה :  וורנר נראה בדרך לפנסיה מרופדת .  אז וורנר התמודד על מקום בהרכב והפך את אריזונה לקבוצה לגיטימית בתמונת הפלייאוף של ה-NFC ,  וזה נראה לי כמו משהו שמראה יותר ממה עשוי וורנר מאשר ההצלחה שלו בסט .  לואיס .  
עוד שני דברים :
 1 .  פייטון מאנינג צריך לחשוב טוב טוב על התוכניות שלו לשנים הבאות .  קורט וורנר חטף מכות רצח ופרש ,  ברט פארב עבר התעללות סאדיסטית ושוקל ,  שוב ,  את צעדיו .  יש משהו במכות שהגנת ניו אורלינס נותנת לקוורטרבק היריב ,  או כמו שגרג וויליאמס ,  מתאם ההגנה של הסיינטס אמר בראיון לתוכנית רדיו בטנסי : " אנחנו הולכים לתת לפייטון כמה תיקולים של 'תזכור אותנו' ". 
2 .  הפרישה של וורנר אומרת שאלכס סמית הוא היום הקוורטרבק הטוב ביותר ב-NFC מערב ,  ורק בשל העובדה הזאת כדאי שוורנר יעשה פארביזם .  
ואם כבר מדברים על אלכס סמית ,  וורנר וסיפורים שלא ייאמנו ,  ראיתי השבוע שני סרטי פוטבול .  את  " דה בליינד סייד "  הסכריני לא יכולתי לסבול בעיקר משום שאני חוטף התקפת סכרת בכל פעם שאני נתקל בסנדרה בולוק ,  ועדיין מדובר בסרט מדהים ,  משום שהוא סיפור כמעט אוטוביוגרפי של מייקל אוהר ,  התאקל ההתקפי של בולטימור .  הסרט השני היה סתם סרט גרוע ולא מהימן  ( בעיקר בכל מה שקשור להתייחסות התקשורתית לסיפור המכרזי בסרט )  ,  אבל  " האוהד "   ( דה פאן )  ,  הוא בקלות סרט שאתה יכול למכור אותו כאוטוביוגרפיה פיקטיבית ,  וזה סרט מצוין ,  להושיב מולו את האישה שלך בחיים ולהראות לה שזה מה זה נורמאלי לשבת 17 שבועות בשנה ,  פעם בשבוע ,  כמעט 12 שעות מול המסך .
 
הרבה יותר מאלוף
למה ההישג של קורט וורנר באריזונה עולה על התקופה שלו בסט .  לואיס ,  ומה מצפה למאנינג בסופרבול ?  הבלוג של אברהמי

