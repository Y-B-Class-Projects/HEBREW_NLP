לאומית :  בני לוד עצרה את קרית שמונה ,  גם ראשל"צ במירוץ
מוחמד כבהא העניק למארחת 0:1 קטן ,  שקטע את רצף שבעת הנצחונות של המוליכה .  1:2 דרמטי לראשל"צ על באר שבע
הצפיפות המדהימה בין מקומות 2-6 בליגה הלאומית לא תישבר עד למחזור הבא ,  והיום  ( שני )  הצטרפה גם הפועל ראשון לציון למירוץ על הכרטיס השני לליגת העל ,  כשחילצה ניצחון דרמטי 1:2 על מכבי באר שבע החבולה .  המוליכה הגאה קרית שמונה פתחה את משחקי היום ,  כשחזרה מלוד עם הפסד 1:0 קטן את רצף הנצחונות שלה ,  ובית"ר שמשון תל אביב והפועל ירושלים נפרדו בתיקו 0:0 .
 בני לוד - עירוני קרית שמונה 0:1
כשהיא ראתה את הרודפות אחריה מועדות בזו אחר זו ולא מצליחות לשמור על יציבות ,  קרית שמונה יודעת שאין שום גורם שיכול למנוע ממנה לשוב לליגת העל מלבדה .  הקבוצה של רן בן שמעון ניצחה בשבעת המשחקים האחרונים - רצף מדהים במושגי הלאומית - אלא שהיום ציפה לה אתגר לא פשוט מול אחת הקבוצות המשתפרות של הסיבוב השני ,  ששוב הוכיחה כי היא במגמת עליה ברורה .  מוחמד כבהא הבקיע את השער היחיד במשחק בדקה ה-45 כדי להעניק למארחת את שלוש הנקודות הנאות .  בני לוד לא הפסידה מאז השבוע הראשון של 2010 ,  והניצחון היום עזר לה לפתוח פער של תשע נקודות מהפועל ירושלים שנמצאת מתחת לקו האדום .  לפתע ,  גם הפלייאוף המרכזי בהישג יד .
 בית"ר שמשון תל אביב - הפועל ירושלים 0:0
גם הקבוצה של לופא קדוש רצתה לברוח מהפלייאוף התחתון והגיעה למשחק אחרי ניצחון על מרמורק במחזור הקודם ,  כשמנגד להפועל ירושלים עדיין אין ניצחון מאז אמצע דצמבר ,  אבל על המגרש קיבלנו משחק משעמם ונטול שערים ,  שהותיר את הקבוצה של יהודה זגורי במרחק של חמש נקודות ממקום מבטיחים ,  ועל פי יכולתם לאחרונה לא מסתמן שינוי מגמה בקרוב .
 הפועל ראשון לציון - מכבי באר שבע 1:2
תוצאות סוף השבוע צירפו גם את ראשון לציון לתמונת הסיכויים לעלות ליגה ,  אבל הכתומים היו צריכים לעבור דקות ארוכות של מתח לפני שיצאו עם הניצחון שהציב אותם במרחק של שתי נקודות בלבד מהמקום השני .  תום גולן העלה את הקבוצה מעיר היין ליתרון בדקה ה-45 ,  ובדקה ה-56 היה נדמה שקבוצת התחתית מהדרום בדרך להפסד נוסף אחרי שמיקי עטיה הורחק בעקבות דיבורים מיותרים לשופטת לילך אסולין ,  אלא שדווקא בעשרה שחקנים השיגו הבאר שבעים את השוויון ,  כשערן זגר איזן בדקה ה-78 ,  אבל פנדל מדויק של עקיבא מגרלשווילי בדקה ה-87 נתן לקבוצה של איציק מרקל את הניצחון .
 
לאומית :  בני לוד עצרה את קרית שמונה ,  גם ראשל"צ במירוץ
מוחמד כבהא העניק למארחת 0:1 קטן ,  שקטע את רצף שבעת הנצחונות של המוליכה .  1:2 דרמטי לראשל"צ על באר שבע

