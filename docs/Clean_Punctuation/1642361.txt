השבוע בשוק הכסף :  מימושים באפיק אג"ח ממשלתי עד 0.5% ,  יציבות באגרות הקונצרניות
גיל נויברגר :  אפיק אג"ח ממשלתי לא יעלה הרבה עקב העלאות הריבית הצפויות במשק
בשוק הסולידי של אגרות החוב נרשמו השבוע מימושים באפיק ממשלתי שקלי וממשלתי צמוד לצד ירידה מתונה באפיק הקונצרני .  תשואות אגרות מדינה שקליות מסוג שחר עלו כנגד ירידת מחירם עד 0.5% ,  בדומה לירידה של עד 0.6% במחירי גלילים צמודים ,  בסיכום השבועי .  אג"ח ארוך מסדרה 120 לעשר שנים איבד 0.4% מערכו השבוע .  מדדי תל בונד המורכבים מאגרות חוב של חברות הקטינו את ערכם ב-0.1%.היום ,  אג"ח ממשלתיים צמודי מדד נסחרים בירידת של עד 0.2% ושקליים ממשלתיים רושמים ירידה של עד 0.4% .  מדדי תל בונד יורדים עד 0.1% ,  בצורה האופיינית לשבוע החולף .  תשואת האג"ח ל-10 שנים של ממשלת ארה"ב ,  המהווה מדד ייחוס לאפיק השקלי גם בארץ ,  ירדה השבוע ב-0.14% ומסבירה חלקית את הירידה השבועית בשוק הסולידי המקומי.סמי בבקוב ,  מנכ"ל הראל פיא ,  מציין כי זהו השבוע הראשון מתחילת השנה בו נרשמו ירידות שערים באפיק ממשלתי שקלי וצמוד .  הסיבה העיקרית לכך ,  לדעתו של בבקוב ,  טמונה במימוש רווחים לאחר מהלך חיובי מאוד חזק באפיק מתחילת השנה .  כך לדוגמה ,  שחר ל-10 שנים הוסיף 2.2% לערכו מתחילת השנה ועמיתו הצמוד ,  גליל 5903 ,  הוסיף 1% באותה התקופה .  אותו המהלך ,  אחראי גם לירידת קצב העלייה השבוע במדדי תל בונד.הסיבה השנייה אותה מציין בבקוב היא מתאם שלילי בין האפיק הסולידי למנייתי הבולט במיוחד בתקופה האחרונה .  כלומר ,  משקיעים נוטעים להסיט את כספם בין האפיקים כמוצרי השקעה תחליפיים ומוכרים אג"חים לטובת קניית מניות ברגע שמזהים הזדמנות לרווח עודף.גיל נויברגר ,  מנכ"ל רוטשילד קרנות נאמנות ,  הסביר היום  ( חמישי )  כי עליית התשואות באג"ח ממשלת ארה"ב לטווחים הארוכים ,  בהנפקה שנסגרה בתשואה 3.69% במקום הצפי ל-3.63%  ( מחיר נמוך יותר מהצפוי )  ,  הפתיעו לרעה את השוק ומשכה בהתאם את מחירי האפיק השקלי הממשלתי כלפי מטה .  נויברגר סבור כי הרגיעה שנרשמה השבוע בשוק הסולידי הינה תוצר של הפעלת כוחות המאזנות על האפיק .  מצד אחד ,  האפיק לא יכול לעלות יותר מדי עקב העלאות הריבית הצפויות במשק ;  מצד שני ,  המשקיעים אשר הסיטו כספים מנכסים מסוכנים ,  עקב התפתחויות במערב אירופה השבוע ונתוני אבטלה המאכזבים בארה"ב ,  לא נותנים למחירי אג"ח לרדת.עידן יואל ,  ראש תחום האג"ח בבית ההשקעות תמיר פישמן ,  מוסיף ומציין כי נאומו אמש של נגיד הפד ,  בן ברננקי ,  אשר צופה נסיגה ממדיניות פיסקלית מרחיבה ואף סיכוי להעלאת ריבית בתקופה הקרובה ,  עלולה להשפיע לרעה על רמת התשואות בחלק הארוך של העקום באפיק ממשלתי שקלי וצמוד יחד .  כמו כן ,  מציין יואל את המשך מגמת ירידה בציפיות האינפלציוניות לאחר סדרת המדדים הנמוכים והשפעתה החיובית על אג"ח שקלי בחלקו הארוך .
 
השבוע בשוק הכסף :  מימושים באפיק אג"ח ממשלתי עד 0.5% ,  יציבות באגרות הקונצרניות
גיל נויברגר :  אפיק אג"ח ממשלתי לא יעלה הרבה עקב העלאות הריבית הצפויות במשק

