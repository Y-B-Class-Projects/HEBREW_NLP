בנק לאומי :  הסנטימנט החיובי בשוק המקומי יימשך ;  הפועלים :  מדדי מניות הכבדות ישברו את שיאם ההיסטורי
בשוק הסולידי - לאומי :  לבצע השקעה סלקטיבית באג"ח הקונצרני ;  הפועלים :  הגילונים אינם מומלצים להשקעה
בשבוע החולף בשוק המניות המשיכה לשלוט המגמה החיובית בבורסה בתל אביב ,  על רקע מגמה דומה בשוקי העולם .  הרוח הגבית דחפה את מדד תל אביב 25 לחצות את רף ה-1,200 נקודות ,  כשבדרך נקבעה השבוע רמת שיא של למעלה משנתיים .  העליות האחרונות הביאו לכך ,  שמדד ת"א 25 רחוק כעת כ-3% בלבד מרמת השיא שנקבעה ב-2007.בבנק הפועלים סבורים כי המשך הדו"חות הטובים שמפרסמות החברות בשילוב עם המשך התמיכה שעשויה להמשיך ולהגיע משוקי ההון הגלובליים ,  משפרים את סיכויי המדד המקומי לקבוע שיא חדש בטווח הבינוני-קרוב .  בבנק ממשיכים להמליץ להתמקד בעיקר במניות נבחרות ופחות במדדים ,  וזאת בשל הערכה כי השונות בין המניות תגדל ,  בהתאם לתמחור הספציפי של כל מניה ולביצועיהן העסקיים של החברות.גם כלכלני בנק לאומי צופים כי הסנטימנט החיובי בשוק המקומי יימשך ,  זאת לנוכח השיפור בתמונה המאקרו-כלכלית והתשואות הנמוכות הצפויות באפיקים הסולידיים אשר תומכות בו ,  הן בשל שיעורי ההיוון הנמוכים והן בשל העלייה בתיאבון לסיכון .  עם זאת ,  נדגיש כי ברמת המחירים הנוכחית בשוק המניות קיימת אפשרות ממשית למימוש.בלאומי מסכמים את שבוע המסחר המקוצר בשוק המניות המקומי ומציינים כי העליות הביאו לכך שחלק ניכר ממניות השורה הראשונה הנחשבות לדפנסיביות ,  נסחרות כיום במחירי שיא של כל הזמנים .  גם מדדי היתר המשיכו לעלות והשלימו עלייה של כ-20% מתחילת השנה.בין הסקטורים ,  בלטו לחיוב מניות הטכנולוגיה בהשפעת מספר חברות שפירסמו דיווחים חיוביים ואילו סקטור הנדל"ן בלט לשלילה בהשפעת אזהרת הרווח של אפריקה ישראל בראשית השבוע .  עוד מציינים בלאומי כי האופטימיות בשווקים לוותה בגידול משמעותי במחזורי המסחר שהסתכמו בממוצע יומי בכ-2 מיליארד שקל ,  לעומת כ-1.5 מיליארד שקל בשבועות האחרונים.בבנק הפועלים מוסיפים כי תמיכה מהותית לשוק המניות מגיעה תדיר מנתונים חיוביים שמפורסמים בזירה הכלכלית .  אומנם בשבוע האחרון לא פורסמו נתונים חדשים ,  אולם בשבועות האחרונים פורסמו נתונים חיוביים במישורים שונים ,  ובהם שפור בשוק העבודה ,  בתוצר ,  בסחר החוץ ועוד .  כמו כן ,  במישור המיקרו ,  דו"חות החברות לרבעון השלישי המשיכו להציג שיפור ביחס לרבעונים הקודמים ,  ומגמה זו תימשך גם ברבעונים הבאים.בבנק הפועלים סבורים כי עליות השערים ,  שנרשמו בבורסה המקומית בשבועיים האחרונים ,  הן ביטוי לאופטימיות בנוגע לכלכלה המקומית ,  וגוברים הסיכויים כי מדדי המניות הכבדות ישברו את שיאם ההיסטורי בזכות אוירה זו .  עם זאת ,  לא מן הנמנע שעוד נראה מימושי רווחים ותנודתיות בשוק המקומי ,  כשאת הטון ימשיכו לתת שוקי ההון בעולם.השוק הסולידיכלכלני לאומי סבורים כי אטרקטיביות ההשקעה באפיק הקונצרני הינה נמוכה ,  מאחר שבמידה והאינדיקטורים הכלכליים ימשיכו להציג שיפור בכלכלה המקומית והעולמית גם בחודשים הקרובים ,  צפויים פערי התשואות הקיימים בין האפיק הקונצרני לבין האפיק הממשלתי להמשיך ולהצטמצם לאורך השנה הקרובה.בלאומי מציינים כי מהלך זה של צמצום בפערי התשואות המגולמים במדדי האג"ח הקונצרניות בשנה האחרונה הביא את רמתם לרמה דומה לזו שנרשמה ערב פרוץ המשבר הפיננסי העולמי .  מגמה זו נרשמה על אף התגברותן לאחרונה של החששות בנוגע להמשכה של ההתאוששות הכלכלית הגלובלית .  לפיכך ,  נראה כי המרווחים הקיימים בחלק מאגרות החוב הנכללות במדדי התל-בונד נמוכים למדי ואינם מספקים דיים בהשוואה לנטילת הסיכון הכרוכה בהשקעה בהם.לנוכח האמור לעיל ,  ממליצים בלאומי לבצע השקעה סלקטיבית באגרות החוב הקונצרניות על פני השקעה פסיבית במדדי התל-בונד השונים .  כמו כן ,  ממליצים בלאומי ,  הן באפיק השקלי והן באפיק הצמוד ,  לשמור על מח"מ  ( משך חיים ממוצע )  של אגרות חוב בעל טווח בינוני בתיק.בבנק הפועלים ממשיכים להמליץ על אג"ח מדינה שקלי מסוג שחר במח"מ בינוני ארוך אך מדגישים את התנודתיות במח"מ זה .  באשר לשחרים הקצרים ,  סבורים האנליסטים כי אינם אטרקטיביים להשקעה ,  לאור צפי להמשך עליית ריבית בשנה הקרובה.לאור הערכה ,  כי קצב עליית הריבית בשנה הקרובה צפוי להיות מתון ,  ובהתייחס לתוספות התשואה הזניחות הגלומות במרבית אג"ח מדינה שקליים בריבית משתנה מסוג גילון ,  סבורים בבנק כי הגילונים אינם מומלצים להשקעה .  בנוסף ,  בשל הצפי למדדים שליליים בחודשיים הקרובים ,  האגרות הצמודות בטווחים הקצרים אינן ראויות להשקעה.בבנק הפועלים סבורים כי המק"מ לשנה מהווה אלטרנטיבה סבירה למשקיע המחפש השקעה בסיכון נמוך ,  ומציינים כי הנפקת המק"מ שהתקיימה השבוע ריכזה עניין רב בקרב המשקיעים .  תשואת המק"מ בהנפקה הגיעה ל-2.07% ושיעור ההקצאה היה נמוך ועמד על 8% בלבד .  תשואת המק"מ לשנה  ( 311 )  ,  עומדת היום על 2.01% ומגלמת ריבית של 2.77% בעוד שנה .  ריבית זו גבוהה במקצת מתחזית הבנק לפיה עליית הריבית בשנה הקרובה צפויה להיות הדרגתית ולהגיע עד לרמה של 2.5% בסוף 2010 .
 
בנק לאומי :  הסנטימנט החיובי בשוק המקומי יימשך ;  הפועלים :  מדדי מניות הכבדות ישברו את שיאם ההיסטורי
בשוק הסולידי - לאומי :  לבצע השקעה סלקטיבית באג"ח הקונצרני ;  הפועלים :  הגילונים אינם מומלצים להשקעה

