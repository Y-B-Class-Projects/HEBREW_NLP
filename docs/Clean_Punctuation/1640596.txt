אביר השולחן העגול
אם חיפשתם מפת שולחן עגולה ודקורטיבית ולא מצאתם ,  רצוי שתכירו את המעצב ברק שויקי והמותג החדש שלו -"פיקוק "
 ברק שויקי  ( 38 )  לא חשב שלמצוא מפה דקורטיבית לשולחן העגול במטבח שלו תהיה משימה מורכבת ,  אך לאחר שחרש את העיר בניסיון למצוא אחת כזו ,  הוא הבין שהמשימה לא רק מורכבת ,  אלא כמעט בלתי אפשרית . " זה לא שאין מפות עגולות "  מספר ברק , " אלא שהמפות שכבר נמצאות ברשתות הגדולות הן לבנות ומסורתיות .  כאלו בסגנון צעיר ולאוהבי העיצוב ,  אין כל כך בנמצא ." 
לפני כשנה נפתחה חנות חדשה לכלי בית בסמוך לביתו של ברק ,  והוא שעט לעברה בתקווה למצוא שם את המפה העגולה .  לצערו הרב תקוותו נמוגה ,  והמוכרת ,  שכנראה נתקלה ברבים כמו ברק ,  מלמלה במרמור  " אולי שמישהו יעצב כבר מפות עגולות ודקורטיביות ?  !  ".  ברק ,  מעצב גרפי במקצועו ובעל סטודיו  " סופר מק "  מזה 10 שנים ,  החליט להרים את הכפפה ולצאת למסע בעקבות המפה העגולה .
" התחלתי בהעלאת השערות כמו מדוע הפער בין כמות המפות העגולות לבין אלה המלבניות והרבועות ,  הוא גדול כל כך "  מציין ברק . " אולי כי יקר לייצר מפות עגולות בכמויות ?  אין להם מספיק ביקוש ?  האם יש חברה מונופוליסטית שאף אחד לא מעוניין להתחרות איתה ?  הדבר היחידי שהצלחתי לחשוב עליו הוא הנושא של בזבוז בד ,  כתוצאה משאריות שנותרות מסביב למפה ,  ולגם לזה מצאתי פתרון ." 
ברק ביקר בתערוכות המתמחות בתחום הטקסטיל בפריז כדוגמת Maison  &  Objet ,  יצר קשר עם יצרנית בדים צרפתית והחל לייבא ארצה בדי 100% כותנה באיכות משובחת ,  עם דוגמאות גרפיות ,  ססגוניות וצבעוניות שדיברו אל הגרפיקאי שבו . " יכולתי להביא בדים הרבה יותר פשוטים "  הוא מדגיש , " אבל העדפתי ללכת על בדים איכותיים ,  עם צביעה הנעשית בטכנולוגיה מתקדמת ,  שהצבעים לא מטשטשים אחרי מספר כביסות .  מה גם שבדים פשוטים אפשר למצוא בשוק ולא צריך אותי בשביל זה ".  השלב הבא של ברק היה לשבת ולתפור מפות .  הוא רכש מכונת תפירה והחל ללמוד איך משחילים חוט למחט .  אחרי זה הוא עבר לעיצוב האריזה ,  הלוגו ,  הגיהוץ והקיפול של המפה .  לאחר שהיו בידו עשרות בודדות של מפות עגולות ורבועות ,  עם מפיות קטנות בהתאמה ,  הוא פנה לקניינים שונים ,  ביניהם של  " סוהו ",   " דומו "  ו"ספייסס "  שהתלהבו מהמוצר הטרי והצבעוני שברק הציע והזמינו ממנו כמויות גדולות .
" לא .  השקעתי בסך הכל 25,000 שקלים עד היום ,  כולל ייבוא הבדים ומכונת התפירה ,  ולמדתי תוך כדי העבודה לעשות עסקים ,  במקום ללכת וללמוד מנהל עסקים .  האמנתי במוצר שלי מההתחלה וברגע שקניינים מביני עניין התחילו להזמין אותו ,  הבנתי שזה היה שווה את הכל ."  
" ממש לא .  הסטודיו לעיצוב גרפי הוא הפרנסה שלי ,  אני עובד בו בימים ובלילות מתפנה לעיסוק החדש שממלא אותי באושר גדול .  מאחר שאני עובד עם חברות כמו לשכת הפרסום הממשלתי וחברות כבלים שהגרפיקה בהן מונוטונית ,  כל ריגוש הקריאייטיביות שהיה בתחילת דרכי המקצועית התמוסס ,  והטקסטיל החזיר לי את חדוות היצירה .  הרעיון של המפות לא הגיע ממקום של השלמת הכנסה .  אני איש של קריאייטיב וריגוש ,  המפות רק החזירו אותי לחיים מהבחינה הזו ."  
" כריות טלאים שיהיו תואמות למפות ולמפיות ,  מוצרים לבית המשולבים עם טקסטיל ויש בהם הומור ,  כמו מגנט לעינית של הדלת עם חתיכה של וילון מיניאטורי ,  שכדי להציץ בעינית יש להסיט את הוילון ,  או בובה עם חצאית שכשמישהו דופק בדלת צריך להרים לה את החצאית כדי לראות מי זה .  אלה יהיו מוצרים שיתלוו בהמשך ל'פיקוק' ."  
" פיקוק  טווס ,  כולל בתוכו את עולם הצבע ,  הצורה ,  החומרים והאלמנטים של הטבע שמשתלבים במותג ,  ומאפיינים את העבודה שלי כגרפיקאי .  המותג עצמו מאוד צבעוני ואילו הלוגו ,  שגם אותו עיצבתי ,  הוא מתון ושליו ,  ולא גונב למוצרים את הפוקוס .  בנוסף ,  בשנות ה-80 הוקרנה סדרה בריטית שנקראה 'מישהו מטפל בך' שמאוד אהבתי ועד היום אני רואה קטעים שלה ביוטיוב .  למנהל מחלקת הגברים בבוטיק שבסדרה ,  קראו קפטן פיקוק והחלטתי לאמץ את השם שהתיישב בול עם הבדים שמצאו חן בעיניי ."  
מחירים:מפה עגולה בקוטר 1.60 מ'  299 שקליםמפה מלבנית 1.50 x 2.30 מ' - 399 שקליםמפות מלבניות 3.50 מ'  599 שקלים
להשיג ב :  רשתות  " דומו ",   " סוהו "  ו"ספייסס ". 

אביר השולחן העגול
אם חיפשתם מפת שולחן עגולה ודקורטיבית ולא מצאתם ,  רצוי שתכירו את המעצב ברק שויקי והמותג החדש שלו -"פיקוק "
 
