מניית ג'פן איירליינס עלתה ב-28% בבורסת טוקיו לאחר צניחה של 81% אתמול
שלשום צנחה מניית ג'פן איירליינס ב-45% ;  חברת התעופה הגדולה באסיה עלולה לפשוט את הרגל כבר בשבוע הבא
מניית ג'פן איירליינס עלתה ב-28% בבורסת טוקיו ,  לאחר יומיים בהם ירדה בשיעור המקסימאלי המותר בבורסה היפנית .  מניית ג'פן איירליינס ,  חברת התעופה הגדולה ביפן ,  צנחה אתמול ושלשום בבורסת טוקיו בשל ההשערות כי החברה עשויה לפשוט את הרגל.אתמול צנחה מניית ג'פן איירליינס ,  חברת התעופה הגדולה באסיה ,  ב-81% בעקבות ההשערות כי החברה תפשוט את הרגל .  אם אכן תבקש החברה את הגנת בית המשפט מנושיה תהיה זו פשיטת הרגל השישית בגודלה במדינה ,  לפי בלומברג .  מניית ג'פן איירליינס ירדה אתמול ב-30 ין ,  התנודה היומית המירבית בבורסת טוקיו ,  לאחר ששלשום נפלה ב-30 ין גם כן.מאז 5 בינואר איבדה ג'פן איירליינס כ-2.5 מיליארד דולר משווי השוק שלה בשל ההשערות כי הממשלה היפנית תתמוך בארגון מחדש של החברה במסגרת הגנה משפטית .  המהלך קרוב לוודאי יביא למחיקת אחזקותיהם של המשקיעים ,  ביניהם 1.6 מיליון משקיעים קטנים המחזיקים 60% מכלל מניות החברה .  דירוג האשראי של חטיבת התעופה של ג'פן איירליינס הורד ל-ca ,  דירוג הקרוב לחידלות פירעון ,  על ידי סוכנות דירוג האשראי מודי'ס ,  אשר ציינה כי הסיכויים לפשיטת רגל של החברה עולים.ג'פן איירליינס ,  חברת התעופה הגדולה באסיה ,  קרוב לוודאי תפשוט את הרגל בשבוע הבא כתוצאה מניסיונות הממשלה המקומית לחלץ את החברה ולאפשר לה להתארגן מחדש תחת הגנת בית המשפט ,  כך אמרו מקורות לרויטרס.פשיטת רגל פוטנציאלית של ג'פן איירליינס עלולה להשפיע על כ-1,500 עסקים קטנים ביפן - מחצית מכלל החברות הקטנות שלהן עסקים ישירים עם חברת התעופה - כך דיווחה חברת המחקר טוקיו שוקו .  טוקיו שוקו העריכה כי חברות שלהן הכנסות שנתיות של פחות ממיליארד ין  ( 10 מיליון דולר )  מהוות מחצית משותפיה העסקיים של ג'פן איירליינס . " קרוב לוודאי שאותן חברות ייפגעו מפשיטת הרגל ,  מכיוון שהן מסתמכות רבות על עסקיה עם החברה ",  אמר קזופומי מסודה ,  חוקר בחברת טוקיו שוקו ,  לרויטרס .
 
מניית ג'פן איירליינס עלתה ב-28% בבורסת טוקיו לאחר צניחה של 81% אתמול
שלשום צנחה מניית ג'פן איירליינס ב-45% ;  חברת התעופה הגדולה באסיה עלולה לפשוט את הרגל כבר בשבוע הבא

