גרמניה :  לברקוזן לא מרימה ידיים
הקבוצה של יופ היינקס חזרה לנצח עם 2:4 על המבורג ונותרה במאבק האליפות .  ברמן גברה בחוץ על הופנהיים 0:1
אחרי שלושה משחקים ללא ניצחון והפסד הליגה הראשון לנירנברג בשבוע שעבר  ( 3:2 )  ,  לברקוזן הגיעה למשחק הצמרת מול המבורג בידיעה כי רק ניצחון ישאיר אותה במרוץ לאליפות .  יופ היינקס ראה בשבועות האחרונים את האקסית באיירן מינכן ואת שאלקה חולפות על פני קבוצתו ,  שמצידה הצדיקה את תגית הלוזרית והכינוי נברקוזן .  המבורג מצידה איבדה גובה בשבועות האחרונים ויצאה ממאבק האליפות ,  אך החבורה של ברונו לבאדיה ,  שפגש את קבוצתו לשעבר ,  לא מוותרת על המקום השלישי והכרטיס למוקדמות האלופות .  
אחרי 22 דקות ניצל סטפן קיסלינג מסירת עומק של טרנקילו ברנטה והעלה את לברקוזן ליתרון עם שערו ה-15 העונה ,  שהחזיר אותו לראש טבלת המבקיעים .  התשובה של המבורג הגיעה כעבור 10 דקות כשזה רוברטו ,  עוד אקס לברקוזן ,  ניצל יציאה איומה של רנה אדלר ,  הקפיץ מעליו מחוץ לרחבה וחגג שער ראשון מאז ה-31 באוקטובר .  לברקוזן עלתה בסערה למחצית השנייה .  בדקה ה-55 נגח ארן דרדיוק השוויצרי את ה-1:2 וכעבור שבע דקות השלים קיסלינג צמד עם עוד נגיחה לאחר בישול של רנאטו אוגוסטו .  
הדקות האחרונות היו דרמטיות .  כדור חופשי של פיוטר טרוכובסקי הפך לשער מצמק של דוד רוזנהאל בדקה ה-83 ,  אך לברקוזן חזרה ל-2:4 כעבור דקה בלבד מרגלו של גונזלו קסטרו .  הניצחון העלה את מאזנה של לברקוזן ל-53 נקודות ,  אחת פחות משאלקה ושלוש פחות מבאיירן .  המבורג חמישית עם 43 נקודות .  
הופנהיים - ברמן 1:0 
הקבוצה של תומאס שאף אוהבת לשחק מחוץ למגרשה .  אחרי ה-1:1 הנהדר במסטאייה של ולנסיה בליגה האירופית ,  רשמה הערב הקבוצה ניצחון חוץ שלישי ברציפות בבונדסליגה .  אחרי 80 דקות מאופסות בישל דניאל ינסן לקלאודיו פיזארו את שערו ה-11 העונה .  השער הנחיל להופנהיים הפסד ביתי שני ברציפות ואילו ברמן נדבקה לחבורת הצמרת במקום השישי ותיאבק עד תום העונה על הכרטיס לליגה האירופית .
 
גרמניה :  לברקוזן לא מרימה ידיים
הקבוצה של יופ היינקס חזרה לנצח עם 2:4 על המבורג ונותרה במאבק האליפות .  ברמן גברה בחוץ על הופנהיים 0:1

