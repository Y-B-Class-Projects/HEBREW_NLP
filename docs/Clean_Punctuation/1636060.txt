סלבדור קבניאס נורה בראשו ונאבק על חייו
שחקן נבחרת פרגוואי נקלע לקטטה בבר במקסיקו סיטי ,  ונורה .  מהדיווחים עולה שבעקבות הירי הקטלני מצבו של השחקן קריטי
סלבדור קבניאס ,  שחקנה של קבוצת אמריקה המקסיקאית ונבחרת פרגוואי ,  נורה ביממה האחרונה בראשו ,  והוא נאבק כעת על חייו ,  כך עולה ממספר דיווחים במקסיקו .  
קבניאס נורה בראשו כשביקר בבר בעיר הבירה ,  מקסיקו סיטי ,  בצוותא עם כמה מחבריו .  התקרית הקשה התרחשה כנראה בסביבות השעה חמש וחצי בערב שעון מקסיקו .  קבניאס נקלע לקטטה בבר ,  שבסופה נורה השחקן באזור השירותים של המקום .
 קבניאס בן ה-29 הובהל בדחיפות לבית החולים בעיר כדי לקבל טיפול .  חומרת הפציעה עדיין לא התבררה באופן ברור ,  כאשר מהדיווחים עולה שמצבו של הפרגוואי קריטי ושהוא נאבק על חייו .  התובע המחוזי של העיר ,  מיגל אנחל מנסרה ,  מסר כי שני אנשים נעצרו על ידי המשטרה בעקבות הירי .
 
סלבדור קבניאס נורה בראשו ונאבק על חייו
שחקן נבחרת פרגוואי נקלע לקטטה בבר במקסיקו סיטי ,  ונורה .  מהדיווחים עולה שבעקבות הירי הקטלני מצבו של השחקן קריטי

