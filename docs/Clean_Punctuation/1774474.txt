מי רוצה לקנות את הדירה האחרונה בישראל ?  שיעמוד בתור 
אם זה לא היה עצוב זה היה מצחיק ,  אבל הציבור בישראל הצביע השנה ברגליים והתנפל על כל פרויקט מגורים חדש ,  כאילו מדובר בהזדמנות האחרונה - והמחירים הוסיפו לעלות .  לא פלא שרעיון דיור בר-השגה תפס תאוצה ,  אפילו שמדובר בעיקר בסיסמה
 >  >  דינדי את דינדי השקעות עשו הכל בשישי האחרון כדי למכור לזוג צעיר עם הרבה חלומות ומעט כסף דירה חדשה בראש העין גבול פתח תקוה .  נתנו להם לאכול אורז ,  הבטיחו להם ים וכמובן - בישרו להם שהם זכו בזכות להשתתף בהגרלה .  דירה לא נמכרה שם ,  אבל המערכון בעונה החדשה של  " ארץ נהדרת "  היה מצחיק מאוד - אבל גם קצת עצוב ,  כי המציאות כמעט זהה .  בימים אלה חברת גינדי החזקות מפרסמת הצעה ללקוחות להיכנס לרשימת ההמתנה לפרויקט דירות חדש במערב ראשון לציון .  אנחנו לא יודעים אם התרגיל השיווקי הזה יעבוד הפעם ,  אבל בכל המקרים הקודמים הוא עבד .  הלקוחות של גינדי ושל קבלנים אחרים המומחים בשיווק באמת מאמינים שנפלה בחלקם ההזדמנות לקנות את הדירות האחרונות הפנויות בשוק המבעבע הזה .  הביקוש גבל בפאניקה ומשך את המחירים להיסטריה ,  אבל שמחת היזמים היתה מהולה בעצב של הרוכשים .  זוגות צעירים מהעשירון השמיני ומעלה גילו שבלי עזרה משמעותית ביותר מההורים הם לא יכולים לקנות דירה .  ההון העצמי שנדרש מזוגות הוא בלתי נגיש והמאושר שמגיע אליו זוכה במשכנתא ל-25 שנה .  לפני שנה היינו צריכים להסביר לקוראים רבים את המושג דיור בר-השגה .  השנה זו כבר אג'נדה כלכלית .  די להסתכל בגרף מחירי הדירות לאורך העשור כדי להבין שקרה משהו חריג השנה - למרות שבתחילתה חשבנו שלמחירי הנדל"ן כבר אין לאן לעלות .  המשכנתא ,  העצב הרגיש בכל מערכת זוגית ,  נהפכה גם היא לקשה יותר להשגה השנה .  הריביות במשק נחשבות אומנם נמוכות מאוד ביחס לרמתן בעשורים האחרונים ,  אבל כשהמחירים גבוהים כל כך ,  זה פיצוי קטן .  בכל זאת הרוכשים - ויש לומר גם המשקיעים - המשיכו לקנות ולקנות ,  וכשבנק ישראל והמפקח על הבנקים התחילו לחשוש שפגיעה אפשרית בשוק הנדל"ן תפגע ביציבות הבנקים ,  הם החליטו להקשיח את תנאי המשכנתאות .  חלום הדירה התרחק והלך לאורך השנה ,  כשבכל חודש מתעוררים הקונים למקל או גזר חדשים .  מצד אחד בנק ישראל העלה את הריבית והקשיח את תנאי המשכנתא ,  מצד שני האוצר ומשרד השיכון מתחייבים להקל על הציבור באמצעות הפחתת מס הרכישה וחבטה החוצה של המשקיעים מן השוק .  היצע הדירות החדשות לא גדל השנה ,  אומנם נמכרו קרקעות ומינהל מקרקעי ישראל סיפק מכרזים חדשים ,  אבל עד שדירות אלה יוצעו לשיווק יחלפו עוד שנתיים-שלוש ומועד הבנייה שלהן רחוק עוד יותר .  הציבור רוצה מזור מיידי - כוחות השוק ,  היצעים וביקושים ,  לא עוזרים למי שרוצה לקנות דירה השנה .  כך נולדו הרעיונות החברתיים-כלכליים של דיור בר השגה ו-rent control  ( פיקוח על מחירי השכירות )  .  יותר מהכל הם בבואה של ישראל 2010 :  רעיון או סיסמה שנזרקים לאוויר מספיק פעמים בשביל להישמע אמיתיים .  כדי לצקת להם בסיס זורקים שמות של מדינות נאורות במערב ומבטיחים ,  בלי לדעת איך ,  ששם זה עובד .  חברי מועצות ברשויות המקומיות מתחילים לדחוף את התרופה הזו לכל תוכנית בנייה חדשה ,  הקבלנים מקבלים זכויות בנייה מוגדלות - ושמחים על כך .  אף אחד לא יודע איך יפעל המנגנון של דיור בר השגה ,  או מי יהיה זכאי לו ,  ובכל זאת נוהרים אחריו כעובדי אלילים .  עד שהמשנה ליועץ המשפטי לממשלה שרית דנה גימגמה בצורה מעורפלת שאי אפשר לקדם תוכניות כאלה בלי חקיקה מתאימה והוועדה המחוזית לתכנון ובנייה מחוז תל אביב עצרה את התוכניות .  והנה רק השבוע נכנסה לחיינו מחלה חדשה ,  הלוואת מקום ותמיכה ברכישת דירות בפריפריה .  בתחילה העשור סופקו דירות מסובסדות לזכאי משרד השיכון במסגרת מבצע שרנסקי ,  שגרם לעלייה בביקושים ובמחירי הדירות .  כשמחירי הדירות כואבים מספיק וחברי הכנסת פופוליסטיים מספיק ,  אפשר לאשר גם מבצע כזה ,  שבסופו תושבי הפריפריה דווקא עשויים להיפגע בצורה קשה .  השנה מסתיימת דווקא באקורד צונן - מדי רבעון פוחת מספר העסקות .  לא ברור אם זו תוצאה של ההכרזות החוזרות ונשנות של שר הבינוי אריאל אטיאס להוריד את מחירי הדירות ,  ההירתמות של האוצר למהלך או המחירים - שפשוט יקרים מדי .  לא ברור מה יוליד תמהיל הרפורמות ,  שינויי החקיקה ,  הוראות השעה והשינויים בתנאי המשכנתא .  כל כך הרבה מרכיבים הוכנסו לקלחת ,  בנוסף לתנאי השוק המשתנים מטבעם ,  עד שאין לדעת אם התוצאה תביא לשינוי חיובי ,  לא תשנה דבר או תתפוצץ לנו בפנים .  מה שבטוח הוא שגם 2011 תהיה מעניינת בנדל"ן .  2011האם הממשלה תצליח להשפיע על מחיר הדירות ,  האם הריבית על המשכנתא תעלה וכיצד תיראה מפת הביקושים  * דיור בר-השגה מספר הפעמים שהמונח הופיע ב"הארץ "  וב-themarker 2009 43 2010 93

מי רוצה לקנות את הדירה האחרונה בישראל ?  שיעמוד בתור 
אם זה לא היה עצוב זה היה מצחיק ,  אבל הציבור בישראל הצביע השנה ברגליים והתנפל על כל פרויקט מגורים חדש ,  כאילו מדובר בהזדמנות האחרונה - והמחירים הוסיפו לעלות .  לא פלא שרעיון דיור בר-השגה תפס תאוצה ,  אפילו שמדובר בעיקר בסיסמה

