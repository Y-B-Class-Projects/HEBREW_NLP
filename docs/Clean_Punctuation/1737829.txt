הזהב לא עוצר - התקרב ל-1,315 דולר לאונקייה ;  הנפט בשיא של 7 שבועות
ירידה מפתיעה במלאי הנפט הגולמי בארה"ב הקפיצה את מחיר הנפט אל סף 78 דולר לחבית
מחיר הזהב נסגר בשיא זו הפעם התשיעית בתוך שבועיים לאחר שהדולר נפל לשפל של שמונה חודשים בעולם ,  והגביר בכך את הביקוש למתכת היקרה בתור השקעה חלופית .  הזהב נסגר מעל לרמה של 1,310 דולר לאונקייה לאחר שבמהלך המסחר כבר התקרב ל-1,315 דולר לאונקייה .  מחיר הכסף המשיך אף הוא לטפס מעלה ,  ונסגר בשיא של 30 שנה .  הנפט עלה לשיא של שבעה שבועות עקב ירידה מפתיעה במלאי בארה"ב.החוזים על הזהב למסירה בדצמבר נסגרו במחיר של 1,310.3 דולר לאונקייה ,  עלייה של 0.2% ,  בבורסת הסחורות של ניו יורק ,  לאחר שבמהלך המסחר כבר עלה מחירו לרמה של 1,314.8 דולר לאונקייה .  מחיר הזהב עלה מתחילת השנה ב-19% ,  ונמצא בדרכו לעלייה שנתית עשירית ברציפות - רצף העליות השנתי הארוך ביותר מאז שנת 1920 לפחות .  עם זאת ,  מחיר השיא של הזהב שנרשם היום הוא רק שיא נומינלי ועודנו נמוך באופן ניכר משיא מותאם אינפלציה שנרשם בינואר 1980 ,  כאשר מחיר הזהב הגיע לרמה של 873 דולר לאונקייה .  במונחים ריאליים ,  יצטרך מחיר הזהב לעלות לרמה של יותר מ-2,000 דולר לאונקייה כדי לשבור את השיא שנרשם לפני שלושה עשורים.הדולר המשיך להיחלש היום מול המטבעות המרכזיים בעולם .  המטבע האמריקאי איבד 0.4% מול היורו לשער של 1.3635 דולר ליורו - רמתו הנמוכה ביותר מאז אמצע חודש אפריל .  מול הין היפני נחלש הדולר ב-0.3% לרמה של 83.63 ין לדולר .  מדד הדולר של ice ,  העוקב אחרי שער הדולר מול המטבעות של שש שותפות סחר גדולות של ארה"ב - בהן היורו ,  הין והליש"ט - ירד היום ביותר ממחצית האחוז לרמתו הנמוכה ביותר מאז שלהי חודש ינואר.מנהל קרנות הגידור הנודע ,  המיליארדר ג'ון פולסון ,  העריך מוקדם יותר השבוע כי מחיר הזהב עשוי לזנק לרמה של 4,000 דולר לאונקייה ,  וציין כי 80% מנכסיו מושקעים כעת בזהב .  בנאום שנשא בניו יורק ביום שני אמר פולסון ,  העומד בראש קרן הגידור פולסון אנד קו ,  כי לאור תחזיתו שהבנק הפדרלי בארה"ב צפוי להמשיך להדפיס כסף ,  עשוי מחיר הזהב לעלות לרמה של 2,400 דולר לאונקייה רק הודות למדיניות המרחיבה של הבנק המרכזי ,  ואף עשוי במקרה הקיצוני להגיע לרמה של 4,000 דולר לאונקייה .  פולסון ,  אשר ציין כאמור כי 80% מנכסיו מושקעים בזהב ,  עשוי להפוך לאיש העשיר בעולם במקרה שתתממש תחזיתו .  עוד בשוק הסחורות :  החוזים על הכסף למסירה בדצמבר נסגרו בניו יורק במחיר של 21.95 דולר לאונקייה ,  עלייה של 1.1% ,  לאחר שבמהלך המסחר כבר עלה מחירם לרמה של 21.775 דולר לאונקייה - הרמה הגבוהה ביותר מאז חודש אוקטובר 1980 .  מתחילת השנה ,  זינק מחיר הכסף ב-30% .  מחיר הנפט נהנה אף הוא מחולשת הדולר ,  וזכה לתמיכה נוספת מירידה מפתיעה במלאי הנפט והדלקים בארה"ב .  החוזים על הנפט הגולמי למסירה בנובמבר נסגרו במחיר של 77.86 דולר לחבית - שיא של שבעה שבועות - לאחר עלייה של יותר מ-2% ,  בבורסת הסחורות של ניו יורק .  מלאי הנפט הגולמי בארה"ב ירד בשבוע שעבר בחצי מיליון חביות ,  מסר היום משרד האנרגיה האמריקאי .  אנליסטים צפו גידול של 2.2 מיליון חביות במלאי הגולמי .  משרד האנרגיה מסר עוד כי מלאי הבנזין בארה"ב ירד בשבוע שעבר ב-3.5 מיליון חביות ,  ומלאי הדלקים המזוקקים ירד ב-1.3 מיליון חביות .  אנליסטים צפו גידול של 800 אלף חביות ו-400 אלף חביות בהתאמה .
 
הזהב לא עוצר - התקרב ל-1,315 דולר לאונקייה ;  הנפט בשיא של 7 שבועות
ירידה מפתיעה במלאי הנפט הגולמי בארה"ב הקפיצה את מחיר הנפט אל סף 78 דולר לחבית

