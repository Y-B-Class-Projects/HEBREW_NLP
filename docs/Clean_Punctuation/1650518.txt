למה השר אהרונוביץ' זועם על גלעד ארדן ? 
בעימות בוועדת השרים לענייני חקיקה ,  טען השר להגנת הסביבה ארדן כי המשטרה כשלה באכיפת הנסיעה בנתיב התחבורה הציבורית .  אהרונוביץ' :  אם תאמר מילה נוספת נגד המשטרה - אצא
עימות נערך היום  ( ראשון )  בוועדת השרים לענייני חקיקה בין השר לביטחון הפנים יצחק אהרונוביץ'  ( ישראל ביתנו )  לבין השר להגנת הסביבה גלעד ארדן  ( ליכוד )  סביב הצעת חוק של ח"כ יריב לוין  ( ליכוד )  העוסקת בנתיב התחבורה הציבורית .  
לפי ההצעה ,  גם מוניות וכלי רכב שנוסעים בהם לפחות ארבעה אנשים יוכלו לנסוע בנתיבי התחבורה הציבורית .  אהרונוביץ' טען כי הנושא לא תואם איתו ,  אף שמשרדו אמור לאכוף את החוק ,  והוא ביקש לדחות את הדיון בשבוע .
" המשרד שלך אמור לאכוף ?  ",  הקשה ארדן . " למשטרת ישראל יש כישלון כולל בכל נושא האכיפה בנסיעה בנתיבי תחבורה ציבורית ".  בתגובה ,  אמר אהרונוביץ' כי  " לא תהיה פה כפייה .  מציעים חוק בלי לתאם ומצפים שהמשרד יאכוף אותו בלי לשאול שאלות ,  בלי לתאם עמדות .  אני בסך הכל רוצה שיתאמו את החוק ".  
אהרונוביץ' המשיך ואמר כי ארדן  " מנסה להפוך את שלטון החוק לריב מפלגתי ואני לא אתן לך .  אני לא אשתתף בקרקס פוליטי על גב המשטרה ולא אתן לך להשמיץ .  אם תאמר מילה נוספת נגד המשטרה אקום ואצא .  אתה מכתים את המשטרה בגחמות פוליטיות ". 

למה השר אהרונוביץ' זועם על גלעד ארדן ? 
בעימות בוועדת השרים לענייני חקיקה ,  טען השר להגנת הסביבה ארדן כי המשטרה כשלה באכיפת הנסיעה בנתיב התחבורה הציבורית .  אהרונוביץ' :  אם תאמר מילה נוספת נגד המשטרה - אצא

