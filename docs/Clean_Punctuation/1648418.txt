180 מעלות
אחרי שהחכמנו ולמדנו על הסרטים השווים של הסבנטיז ,  עכשיו גם האייטיז קיבלו את הכבוד הראוי .  היה פעם כיף גם
קוראים יקרים ,  אחרי שהסברתי לכם על הקולנוע הטוב של שנות השבעים העליזות ,  הגיעה העת לארוז את בגדי ההיפים ,  לזנוח את הדיסקו ,  ולעוף אל עבר הפאייטים וכריות הכתפיים ,  היישר אל שנות ה80 ,  העליזות בצורה מחרידה עוד יותר .  לבקשתכם ,  כי אנחנו בZONE מקשיבים לטוקבקיסטים הנאמנים שלנו ,  נרחיב הפעם על 5 סרטים .  מי אמר שאנחנו לא מתחשבים ? 
תסלחו לי ,  אני יודע שחזרה לעתיד 3 כבר שייך לעשור הבא  ( עליו כמובן תקראו בעוד שבוע )  אבל אי אפשר להתעלם מאווירת שנות השמונים החזקה שפועלת לאורך כל הטרילוגיה ,  ודורשת את ציונה במדור זה .  
הסדרה מספרת על נער בן 17  ( מייקל ג'יי פוקס )  ופרופסור מטורף למדי  ( כריסטופר לויד )  שמסתבכים עם מסעות בזמן .  מדובר באחת הטרילוגיות האהובות עליי ,  זאת שגרמה לי בתור ילד קטן לרצות לנסוע בזמן .  ובעיניי ,  סרט טוב הוא זה שמעורר בכם רצונות ופנטזיות .  הסרטים מספקים כמה רגעים של צחוק ,  לא גבוה מדי ,  לא נמוך מדי ,  בדיוק כמו שצריך .  אחרי שתצפו בסרט ,  כולכם תרצו לפנק את עצמכם באיזה דלוריאן עתיקה מהאייטיז .
 ג'ק ניקולסון מככב בסרט על פי ספרו המפורסם של הסופר המפורסם עוד יותר ,  סטיבן קינג ,  בבימויו של סטנלי קובריק .  השלישייה הזאת בהחלט מספקת את הסחורה .  מדובר אמנם בסרט אימה אך ככזה שזכה לביקורות טובות וגם להצלחה קופתית .  בעיניי ,  מדובר בסרט האימה של כל הזמנים וכמו שטענתי לגבי  " מגרש השדים ",  הוא חוצה זמן ואינו תקוע אי שם בשנות השמונים ,  אלא מהנה ומעניין גם היום ,  הרבה שנים אחרי .
 כי אני לא אסלח לעצמי אם אוותר על קולנוע איטלקי לאורך כל הטור הזה ,  וכי אכן מדובר באחד הסרטים הטובים שנעשו בעשור ובהחלט ,  כזה שמנציח את אהבת הקולנוע ונוגע בנקודות הרגישות של כל חובב קולנוע מצוי .  הסרט ,  ששוזר את סיפורה של העיירה האיטלקית ,  יחד עם האהבה לקולנוע ,  ועל הדרך מעניק לנו סיפור אהבה  ( שהובלט בגרסת הבמאי וחבל )  .  פעם הבאה שאתם מזפזפים ורואים כי מדובר בסרט איטלקי ישן העונה לשם זה ,  תפרגנו לו שעתיים מהחיים שלכם .
 אם תשאלו אותי ,  מדובר בסדרת סרטי הפעולה הטובה ביותר שיצאה .  צפייה במת לחיות ,  ספק משעשעת ,  ספק מותחת ,  ספק מרגשת ,  תמיד גורמת לי את הריגוש הנדרש .  ברוס וויליס אמנם מאז הפך שבוי בדמותו של ג'ון מקליין וגילם את דומותיה באינספור סרטים אך אין כמו ההתחלה .  מומלצים גם סרטי ההמשך מת לחיות 2 ו-3 ,  על 4 אפשר לוותר .
 אז נכון ,  הבטחתי 5 סרטים בלבד ,  אבל העשור הזה דוחק אותי לפינה .  לכן ,  החלטתי לרמות ולחבר בשבילכם יחדיו 3 קומדיות רומנטיות אולטימטיביות .  אם אתם עם החברה ,  מול הטלויזיה ,  בשעת לילה מאוחרת ,  ונאלצים לצפות בקומדיה רומנטית אייטיזית ,  אלו הסרטים שעליכם לבחור .  
ריקוד מושחת ,  סרט הפולחן על אהבה בלתי אפשרית שמלווה בהרבה ריקודים ומיסטיק פיצה ,  אחד הסרטים הראשונים בהם השתתפה ג'וליה רוברטס ומגולל את סיפורן של 3 בנות העובדות בפיצרייה ,  הינם סרטים רומנטים מהזן הנדיר .  ועל  " הארי פגש את סאלי "  וסצינת האורגזמה במסעדה ,  אני באמת לא צריך לספר לכם .
 צפייה נעימה ,  שנות התשעים יגיעו אליכם בעוד שבעה ימים .  ועד אז ,  תתפנקו על שנות השמונים ,  זה כדאי .
 
180 מעלות
אחרי שהחכמנו ולמדנו על הסרטים השווים של הסבנטיז ,  עכשיו גם האייטיז קיבלו את הכבוד הראוי .  היה פעם כיף גם

