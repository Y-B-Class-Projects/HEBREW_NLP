מקסיקו :  נעצר אחיו של ברון הסמים שנהרג
שלטונות מקסיקו ממשיכים במלחמה בקרטלי הסמים .  שבועיים לאחר שאחד מברוני הסמים הגדולים במדינה נהרג במהלך פשיטה ,  נעצר אחיו
 ( צילום:רויטרס ,  עריכת וידאו :  גדי וינסטוק ) 
שלטונות מקסיקו עצרו בשבוע שעבר את אחיו של ברון הסמים שנהרג בפשיטה לפני שבועיים .  כך נמסר היום  ( ראשון )  בהודעה רשמית .  קארלוס בלטראן לבאייה ,  ממנהגי קרטל הסמים של משפחתו ,  נעצר בשבוע שעבר במדינה הצפונית סינלואה ,  כשהוא נושא רישיון נהיגה מזויף ובאמתחתו שני רובים ותחמושת .  אחיו ,  ארתורו לבאייה ,  נהרג לפני כשבועיים במהלך פשיטה של כוחות הביטחון .
 קרלוס לבאייה הוא אחד מחמישה אחים החשודים בניהול אחד מקרטלי הסמים הגדולים במקסיקו .  אחיו ארתורו זכה לכינוי  " הבוס של הבוסים "  של קרטלי הסמים במדינה .  הקרטל היה ידוע בביצוע מקרי רצח אכזריים ובהברחות של כמויות גדולות של מריחואנה וקוקאין לארצות הברית .  לפני כ-10 ימים נרצחו ארבעת בני משפחתו של הקצין ,  שנהרג במהלך הפשיטה בה נהרג ארתורו לבאייה ,  כנקמה על מותו .  
האחים לבאייה הקימו את ארגונם ב-2008 לאחר שנפרדו מקרטל סינלואה ,  שבראשו עומד חואקין  " שורטי "  גוזמן .
 
מקסיקו :  נעצר אחיו של ברון הסמים שנהרג
שלטונות מקסיקו ממשיכים במלחמה בקרטלי הסמים .  שבועיים לאחר שאחד מברוני הסמים הגדולים במדינה נהרג במהלך פשיטה ,  נעצר אחיו

