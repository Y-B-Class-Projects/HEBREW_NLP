בנק אוף אמריקה במגעים עם התובע הכללי של ניו יורק ליישוב פרשת הבונוסים לבכירי מריל לינץ'
נציגים מהבנק וממשרד התובע הכללי נפגשו ביום שישי האחרון כדי לדון בעסקה פוטנציאלית ליישוב הפרשה
בנק אוף אמריקה נמצא במגעים עם התובע הכללי של ניו יורק אנדרו קואומו ליישוב החקירה על הבונוסים שניתנו לבכירי בנק מריל לינץ'  כך אמרו מקורבים לפרשה לעיתון  " ניו יורק טיימס ".  לפי העיתון האמריקאי נציגים מטעם הבנק ומשרד התובע הכללי נפגשו ביום שישי האחרון כדי לדון בעסקה פוטנציאלית ליישוב הפרשה .  עדיין לא הושגה עסקה שכזו ,  אך הדיונים בעיצומם ,  לפי העיתון.בנוסף הבנק מעוניין ליישב האשמות כי לא יידע את משקיעיו על הסיכונים בהשתלטות על בנק מריל לינץ' .  התובע הכללי של ניו יורק וגם ה-sec האשימו את בנק אוף אמריקה כי פרסם דיווחים כוזבים ומטעים לגבי רכישת מריל לינץ' ,  ולא דיווח כנדרש על כוונתו לחלק בונוסים בסך 5.8 מיליארד דולר לבכירי מריל ב-2008 ,  אף שבנק ההשקעות רשם באותה שנה הפסד של 27.6 מיליארד דולר .  בנק אוף אמריקה הסכים לרכוש את מריל לינץ' בספטמבר 2008 ,  לאחר קריסתו של בנק ההשקעות ליהמן ברדרס ,  בעסקה שתווכה על ידי משרד האוצר האמריקאי .  מאוחר יותר התגלה כי ימים ספורים לפני השלמת מכירתו של מריל ב-1 בינואר ,  שילם בנק ההשקעות בונוסים בסך 3.6 מיליארד דולר לעובדיו ,  אף שהפסיד 27.6 מיליארד דולר ב-2008 והוביל גם להפסדים עבור בנק אוף אמריקה .
 
בנק אוף אמריקה במגעים עם התובע הכללי של ניו יורק ליישוב פרשת הבונוסים לבכירי מריל לינץ'
נציגים מהבנק וממשרד התובע הכללי נפגשו ביום שישי האחרון כדי לדון בעסקה פוטנציאלית ליישוב הפרשה

