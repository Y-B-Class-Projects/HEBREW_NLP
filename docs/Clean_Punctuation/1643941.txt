ווי לאב חלב
מייקל לואיס ,  הקוביה המהלכת ,  לא יעשה את קמפיין החלב כי לא עשה צבא .  מוצדק ? 
מייקל לואיס רקד בראשון שעבר על במת רוקדים עם כוכבים עם אנה ארונוב .  הוא נראה מאושר ומשוחרר ,  והוא ניצח את הגמר לאו דווקא בזכות כישורי הריקוד שלו - כי בניגוד לתשבוחות המזויפיות עליו ,  הוא עדיין הזכיר בול עץ שמתנועע ,  ולא באשמתו - אלא בזכות המון SMSים של המון בנות חרמניות שאוהבות אותו .  בעצם ,  עוד הרבה לפני ,  לואיס ביסס את מעמדו כהרקולס של עולם התרבות המקומי ,  ניסה במקביל להראות שיש לו מה למכור חוץ מריבועים ,  עיגולים ומשולשים ,  וגם להרים כל מיני סוויצ'ים בקריירה בין איכות לטלנובלות - כדי שכל העסק לא ייראה רדוד וסטטי מדי .  גלי האהבה כלפיו הפכו להיות שגרה מבלבלת .  מבלבלת כי ברגע שהם נעלמים ,  לא קל לשמור פאסון מול לשגרה החדשה .
 וביום שאחרי הגמר ,  לואיס הרגיש את זה על בשרו .  בבוקר שלמחרת הגמר ,  לואיס הבין שלא כולם מפרגנים ,  ולא שוכחים את מה שחשב ששכחו .  עיתוני החדשות הוצפו בקמפיין החדש שמנהלים נגד לואיס ראשי הארגון נגד השתמטות .  לצד תמונות מרגעי הזכייה המקושטים ראו אור גם סטיקרים מחודדים וארסיים נגד לואיס ,  ולא היה נעים להיות קורבן שלהם : " מייקל לאויס ,  אם אתה יודע לרקוד כל כך טוב ,  למה לא עשית צבא ?  "  הם שאלו אותו ,  ולא ממש חיכו לתשובה .  הם לא דאגו להזכיר באותה הזדמנות את העובדה שלואיס לא גויס בגלל בעיית לב נדירה ,  אבל לא התנגדו לרכב על גל האידיאלוגיה שמכסחת כל משתמט .  גם אם הוא מפורסם ;  במיוחד כי הוא מפורסם ,  וגם אם הסיבה היא רפואית ,  ולא ממניעים פציפסטיים  " מתגרים ". 
השאלה אם לואיס לא התגייס בצדק או שלא בצדק רלוונטית ,  אבל היא לא העיקר .  לואיס ,  אם רק היה רוצה ,  היה מצליח למצוא דרך למלא את חובת השירות הצבאי שלו בצורה הוגנת ומושכלת בתפקיד שלא יסכן את מגבלתו הבריאותית - בשביל עצמו ולמען יראו וייראו - אבל הוא החליט לוותר .  הסיבות שמורות איתו ,  אבל גם אם מבחינתו הן מוצדקות ונכונות - לא בטוח שהוא העריך נכון את המחיר שהוא ישלם בעקבותיה ,  בטח בעידן בו גיוס לצהל הפך להיות תנאי סף בכל מה שקשור לפופולארי או לא פולארי .  
גם אם העריך ,  השורה התחתונה היא אחרת - וצריכה להיות מודגשת בשחור ,  כי זה עצם העניין :  בישראל הנוכחית ,  זמר ,  אדם ,  או מוכשר אחר ,  שבוחר לפרוץ אל התודעה הישראלית צריך קודם למלא את שורת הצבא בקו"ח שלו .  החובה הזו הופכת להיות רלוונטית ותקפה מאי פעם ,  והיא תופסת נפח עבה שלא כדאי לאיש להקל בו ראש .  החברה הישראלית של 2010 אמנם בולעת הרבה שטיקים במעטפת של הפקות נוצצות ,  אבל היא לא פראיירית ,  ומסמנת איקס אחד גדול ושחור על כל מי שלא עשה מה שרבים ממנה עשו ועוד איך .  הסיבה לא באמת משחקת פה פקטור ,  וגם לכישרון ,  לאיכות ולטיב המוצר של האומן ההשפעה הופכת להיות מזערית וזמנית .
 ללואיס יש מה למכור מכל אלה ,  אבל כמו עברי לידר וז'קו אייזנברג ,  גם הוא לא עשה את מה שהמיינסטרים הישראלי מחייב היום ,  כך נראה ,  כתנאי ראשון .  מאיה בוסקילה הבינה את זה בגיל 30 ,  והחליטה לתקן את הטעות בשירות מזורז .  מייקל לואיס בחר להמשיך ולנהל את הקריירה שלו כסדרה ,  אז הוא שובץ לאחרונה לקמפיין של מועצת החלב .  ודווקא בזמן בו הקריירה של לואיס עולה על פסים רגועים נטולי צרחות של מעריצות ,  החלה ההתרעמות על השירות הצבאי שלואיס לא עשה .  הלחץ כנראה עשה את שלו ,  ודווקא בשבוע בו נורו לעברו חיצי ההאשמות מאותו קמפיין מדובר ,  בחרו סוכניו - עם או בלי קשר - להוריד אותו מרעיון החלב ,  ולהרחיק אותו מהאש .  
מועצת החלב נאלצה להתקפל גם היא והכניסה לנעליו את דנה פרידר .  לואיס נושל מהתענוג ,  ונשאר בלי אפשרות לפרסם פרה - אבל עם כתם קטן ומציק ,  וסוגיה שעלתה לכותרות באותם פסים לא נעימים ,  ושכבר חשב שהצליח להדחיק .
 מה אתם חושבים ?  האם זמר או אומן מפורסם שבחר שלא להתגייס צריך לסבול מכך בהמשך הקריירה שלו ,  או שלא צריכה להיות לכך שום השפעה ?  האם בעיות בריאותיות מקטינות את חומרת ה"פשע ",  או שזה בכלל לא משנה ?  והאם לואיס אמור לסבול מחוסר נוחות ,  או שאפשר להבליג לו ? 

ווי לאב חלב
מייקל לואיס ,  הקוביה המהלכת ,  לא יעשה את קמפיין החלב כי לא עשה צבא .  מוצדק ? 

