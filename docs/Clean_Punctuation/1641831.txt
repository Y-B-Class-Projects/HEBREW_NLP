סקר TIM לינואר :  יוטיוב עקף את ynet ,  מאקו רשת ונענע10 מזנקים
אתר TheMarker ממשיך להוביל את הזירה הכלכלית עם 14.9% מהגולשים ;  נבלמה העלייה בחשיפה לפייסבוק
ממצאי סקר tim הראשון לעשור מצביעים על התחזקות משמעותית של הווידיאו והטלוויזיה באינטרנט .  בינואר 2010 זינקה החשיפה של 3 אתרי הטלוויזיה המסחרית בישראל .  החשיפה ל-mako של קשת זינקה מ-32.5% ל-40.8% ,  נענע10 קפצה מ-24.4% ל-29.2% ואתר רשת הגיע זינק גם הוא :  שיעור החשיפה אליו הגיע בינואר ל-17.5% ,  לעומת 12.5% בלבד בדצמבר .  אתר themarker ממשיך להוביל את הזירה הכלכלית עם 14.9% מהגולשים לעומת 12.4% לגלובס.אתרי הטלוויזיה הישראליים לא היו היחידים שהתחזקו .  שלושה חודשים לאחר שנעקפה על ידי הרשת החברתית פייסבוק ,  אתר נוסף עוקף את ynet - הפעם אתר הווידיאו יוטיוב מבית גוגל .  בינואר עלתה החשיפה ליוטיוב מ-57.1% ל-59.1% ,  מעט מעל ynet שהחשיפה לו ירדה בינואר ל-58.2%.הפתעה קטנה סיפק החודש גוגל ,  שמאייש כבר כמה שנים את המקום הראשון ברשימה .  שיעור החשיפה לאתר החיפוש קפץ קלות הגיע ל-93% לאחר שהתייצב במשך זמן ממושך סביב רמת ה-90% .  לאחר שירדה בדצמבר 2009 ,  וואלה עשתה תיקון כלפי מעלה וחזרה לרמות החשיפה בחודשים האחרונים שנעו סביב 67% .  בינואר הגיעה החשיפה לפורטל ל-67.7% לעומת 63.1% בדצמבר.על פי הסקר ,  בחודשיים שעברו נבלמה העלייה המטאורית של הרשת החברתית פייסבוק .  מאז נכנסה לסקר בסוף 2007 ,  למעט חריגים זניחים ,  עלתה החשיפה לרשת החברתית כמעט בכל חודש .  בינואר ירדה החשיפה לאתר פעם שנייה ברציפות אם כי בשיעור כמעט אפסי - מ-58.9% ל-58.8% ,  לעומת שיא של 61.2% בנובמבר 2009.האתרים שהחשיפה אליהם עלתה בינואר הם :  לוח יד2 ,  nrg מעריב ,  בזק b144 ,  תפוז ,  msn ,  דפי זהב ,  ymap ,  one ,  ספורט5 ,  יאהו ולוח winwin .  האתרים שהחשיפה אליהם ירדה הם :  זאפ ,  הארץ ואורנג' .  אתר עכבר אונליין חזר לסקר עם 10.7% חשיפה.סקר האינטרנט של tns טלסקר נערך באופן מקוון ומשתתפים בו כ-800 גולשים המהווים מדגם מייצג של האוכלוסייה היהודית בגילאי 13 ומעלה .  סקר tim נערך מאז שנת 2000 ,  והסקר הנוכחי הוא ה-48 במספר .
 
סקר TIM לינואר :  יוטיוב עקף את ynet ,  מאקו רשת ונענע10 מזנקים
אתר TheMarker ממשיך להוביל את הזירה הכלכלית עם 14.9% מהגולשים ;  נבלמה העלייה בחשיפה לפייסבוק

