הוחזרו ההפסדים הטכניים לכפ"ס ולבאר שבע
אחרי שביה"ד המשמעתי פסק הפסדים טכניים לשתיים בשל שיתוף שחקנים שלא כחוק ובוטלה ההחלטה ,  כעת היא הוחזרה
בית הדין העליון של ההתאחדות לכדורגל החליט לקבל ברוב קולות עתירה לדיון נוסף בנוגע לשיתוף שלא כדין של שחקנים במשחקים בין אחווה עראבה להפועל כפר סבא ובין הפועל ראשון לציון למכבי באר שבע .  ב-9 בדצמבר ביטל בית הדין את ההחלטה להעניק הפסדים טכניים לכפר סבא ולבאר שבע ,  אבל כעת הוחזר העונש המקורי שנגזר על שתי הקבוצות הללו .
 בית הדין דן בנושא בהרכב של חמישה דיינים .  המדובר בשיתופו שלא כחוק של ישראל זביטי בכפר סבא,ושל הזר ג'וזף טאצ'י בבאר שבע .  המשמעות היא ששתי הקבוצות יספגו הפסדים טכניים .  כאמור בבית הדין המשמעתי נפסק על הפסדים טכניים ,  אך בית הדין העליון בדיון הראשון החליט לאשר את התוצאה שנקבעה על כר הדשא ,  אולם ההרכב המורחב של אותו בית דין החליט להחזיר את פסיקת בית הדין המשמעתי לעניין התוצאה ,  שהינה ניצחון טכני .
 
הוחזרו ההפסדים הטכניים לכפ"ס ולבאר שבע
אחרי שביה"ד המשמעתי פסק הפסדים טכניים לשתיים בשל שיתוף שחקנים שלא כחוק ובוטלה ההחלטה ,  כעת היא הוחזרה

