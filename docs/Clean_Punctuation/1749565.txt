דודג' אוונג'ר :  באק אין בלאק
המשפחתית הנוקמת של דודג' מקבלת מתיחת פנים ,  תא נוסעים משודרג ותיבת הילוכים אוטומטית עם 6 יחסי העברה .  עכשיו היא מוכנה לאירופה ? 
דודג' אוונג'ר הייתה פסיעה מלהיחתך מהסגל של המותג האמריקני על רקע ההתארגנות המחודשת של קונצרן קרייזלר .  אולם ,  לאחר שהחברה חשפה את מחליפת הסיברינג - קרייזלר 200 ,  עליה מבוססת האוונג'ר ,  כל החששות שהיו קודם לכן התבדו .  משם ,  היה זה רק עניין של זמן עד שהאוונג'ר התאומה לה תחשוף את עורה ותשאר בסביבה ,  לפחות עד שתתקבל הכרעה בדור הבא אם לגנוז אותה או להחליפה .  בינתיים בכל אופן ,  היא חוזרת .  חיצונית ,  ניתן להתרשם שאין בה שינויים מרחיקי-לכת ,  ובכלל זה במימדים הרשמיים .  בדודג' מתארים שבכה קדמית בעיצוב מרוענן ופגושים חדשים מלפנים ומאחור .  בגרסאות מסוימות ויקרות ניתן יהיה לרכוש חישוקים שונים מדגמי הביניים ,  אולם אלה שמורים למהדורות קצה שאינן נמכרות בישראל .  מבעד למעטפת לעומת זאת ,  תא הנוסעים הוא המרכיב המשמעותי במתיחת הפנים ,  וישנם לא מעט דגשים באווירת החלל ובפרט בנושאי איכות הגימור .  
במתכונת 2011 ,  דודג' עשתה מאמצים כבירים כדי שהאוונג'ר תטפס מדרגה בקבלת פניהם של הנוסעים כך שהפשרות תהיינה קטנות ככל שניתן .  הקבינה תוכננה כשגרמניה וצרפת על הכוונת ,  תוך שימוש בחומרי דיפון גמישים ,  מוקפדים ,  ובעלי מרקם נעים על שדה הקונסולה המרכזית וחיפויי הדלתות .
 העיצוב הקודם והמאכזב נזרק החוצה ,  ובמקומו הושמה גישה אסתטית ונקייה :  לוח המחוונים הוחלף ,  המושבים חובקים יותר ,  ובורר ההילוכים מקנה אחיזה עשירה יותר לכף היד ,  כך לדברי דודג' .  פרטים מעניינים שעוד נצטרך לאמוד אותם במבחן הדרכים לאחר השקת המכונית ,  וכמובן שתידרש השוואה ישירה לאופוזיציה מאירופה .  
במדף המנועים ,  מנוע ה-3.5 ל' הודח ובמקומו אוכלס 'פנסטאר' V6 בעל נפח של 3.6 ל' ו-283 כ"ס  ( 235 כ"ס בקודם )  ,  משודך לתיבת הילוכים עם שישה יחסי העברה במקום ארבעה הילוכים בדור היוצא .  ברף העממי ,  אמנם מדובר על אותה יחידת 2.4 ל' המשחררת כ-185 כ"ס  ( 170 )  ,  אולם זו עברה מקצה שיפורים ,  וכן לראשונה תשודך לתיבה אוטומטית עם שישה יחסי העברה כמו בדגמים הבכירים .  
בשלב זה ,  נעדרים למרבה הצער הפרטים על מיאוצים ,  מהירות מהמקום ,  או נתוני צריכת הדלק .  לכן ,  כל שנותר לשאול הוא האם האוונג'ר תצליח לממש את כל ההבטחות האצורות בה ותבטל את בינוניותו של הדגם המוחלף ?  נחכה לטעימה ראשונה במהלך 2011 לרשמים מהשטח .
 
דודג' אוונג'ר :  באק אין בלאק
המשפחתית הנוקמת של דודג' מקבלת מתיחת פנים ,  תא נוסעים משודרג ותיבת הילוכים אוטומטית עם 6 יחסי העברה .  עכשיו היא מוכנה לאירופה ? 

