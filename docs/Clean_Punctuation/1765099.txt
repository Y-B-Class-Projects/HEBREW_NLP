אירן :  גם בשיחות הבאות לא נדון בהפסקת ההעשרה
שיחות הגרעין בין אירן למעצמות יתחדשו בחודש הבא באיסטנבול - אך האירנים לא מותירים מקום רב לתקווה .  אשטון :  השיחות היו  " מפורטות ומשמעותיות ".  האמריקאים :  הן היו  " קשות וכנות "
  ( צילום :  רויטרס ;  עריכה :  דורון שטיין ;  קריינות :  אביב אברמוביץ' ) 
גם בסיבוב השיחות הבא של המעצמות עם אירן ,  שצפוי להתקיים בחודש הבא באיסטנבול ,  לא יהיה מקום לדיון בהפסקת העשרת האורניום על ידי אירן - כך הבהיר היום  ( שלישי )  ראש המשלחת האירנית לשיחות ,  סעיד ג'לילי ,  בתום סבב השיחות שהתקיים ביומיים האחרונים בז'נבה שבשוויץ .
 בתום המפגש היום בז'נבה ,  נמסר על סבב קיומו של השיחות הבא .  לאחר מכן ,  במסיבת עיתונאים ,  נשאל ג'לילי אם בשיחות אלו תהיה אירן מוכנה לדון בהפסקת העשרת האורניום על ידה ,  והשיב : " אני יכול להשיב לך בבירור :  לא .  תהליך הפקת אנרגיה גרעינית והעשרת אורניום הוא חלק מזכויותינו ". 
לפי כל ההערכות ,  בשיחות שנערכו ביומיים האחרונים בז'נבה בין אירן לשש המעצמות - חמש החברות הקבועות במועצת הביטחון ולצדן גרמניה - לא הושגה כל התקדמות .  שרת החוץ של האיחוד האירופי ,  קתרין אשטון ,  שהובילה את משלחת המעצמות לשיחות ,  ניסתה בכל זאת לשדר אופטימיות ,  כשאמרה אחרי השיחות שהן היו  " מפורטות ומשמעותיות ".  
" המדינות שאני מייצגת מאוחדות במאמציהן להשיג פתרון שיספק את דאגת הקהילה הבינלאומית לגבי תוכנית הגרעין האירנית ",  אמרה אשטון . " אנחנו מכירים בזכויותיה של אירן ,  אך עומדים על כך שתעמוד במחויבויותיה ". 
מהצד האמריקאי ,  נמסר כי השיחות בז'נבה היו  " קשות וכנות "  - כך לפי גורם בממשל שלא הזדהה .  לדבריו ,  נציגי ארה"ב אמנם לא נועדו ביחידות עם הנציגים האירניים ,  אך היו להם  " כמה אינטראקציות בלתי רשמיות עמם ,  שאוששו את החששות העיקריים שלנו ". 

אירן :  גם בשיחות הבאות לא נדון בהפסקת ההעשרה
שיחות הגרעין בין אירן למעצמות יתחדשו בחודש הבא באיסטנבול - אך האירנים לא מותירים מקום רב לתקווה .  אשטון :  השיחות היו  " מפורטות ומשמעותיות ".  האמריקאים :  הן היו  " קשות וכנות "
 
