עיכוב באישורו של חוק הטיס החדש 
 >  >  רשות התעופה האזרחית  ( רת"א )  החלה בסוף השבוע שעבר בהליך שימוע לגורמי התעופה המתנגדים לחוק הטיס החדש - כך נודע ל-themarker .  המשמעות המעשית של השימוע היא עיכוב באישור החוק ,  שהוא אחד התנאים המרכזיים של רשות התעופה הפדרלית האמריקאית  ( faa )  להחזרת ישראל לקטגוריה הגבוהה של בטיחות התעופה  ( קטגוריה 1 )  .  הדיון באישור החוק צפוי להימשך בוועדת הכלכלה רק לאחר פגרת הכנסת ,  כלומר באמצע אפריל .  מהלך השימוע נקבע לאחר שבוועדת הכלכלה של הכנסת נמתחה לפני כשבועיים ביקורת חריפה מצד טייסים ,  גורמי תעופה שונים ,  הסתדרות העובדים הכללית החדשה והסתדרות העובדים הלאומית ,  על סעיפיו השונים של החוק .  בגלל ההתנגדויות ,  לא קיבלה הוועדה בראשותו של ח"כ אופיר אקוניס ,  החלטות על אישורו ,  אלא דחתה את המשך הדיון בו לאחר עריכת שימוע מסודר ,  שנועד להכניס שינויים ולהגיע להסכמות בין כל הצדדים .  האמריקאים הורידו בינואר 2009 את דירוג בטיחות הטיסה של ישראל לקטגוריה 2 ,  שמאפיינת מדינות עולם שלישי .  זאת ,  בשל ליקויים בפיקוח של רשות התעופה האזרחית  ( רת"א )  על התעופה בישראל .  חוק הטיס החדש עבר קריאה ראשונה במליאת הכנסת .  16 חברי כנסת תמכו ללא מתנגדים ,  בהצעת החוק ,  שהובאה לאישור על ידי שר התחבורה ישראל כץ .  החוק אושר לפני כחודשיים על ידי ועדת השרים לענייני חקיקה ,  ויחליף את החוק המנדטורי מ-1927 ואת דבר המלך במועצתו מ-1937 .
 
עיכוב באישורו של חוק הטיס החדש 
nan
