ריאל מדריד תפגוש את גלבוע וג'נין ?  
ראש המועצה האזורית גלבוע ומושל ג'נין דנו באפשרות למפגש בין הבלאנקוס לנבחרת מעורבת שתורכב מישראלים ופלסטינים
ראש המועצה האזורית גלבוע דני עטר ומושל ג'נין כדורה מוסא נמצאים כעת בספרד ,  ואתמול  ( חמישי )  נפגשו עם ראשי קבוצת הכדורסל ריאל מדריד ודנו באפשרות של משחק משותף . " אירוע כזה ימשוך הרבה קהל ויביא להרבה תהודה .  בדרך זו נוכל גם לגייס כסף וגם להפיץ את רעיון השיתוף בין גלבוע וג'נין בכל העולם‭ ," ‬ אמרו אתמול .  
עטר ומוסא יצאו למסע גיוס תרומות בספרד ובצרפת ,  במטרה לקדם תוכניות משותפות לשני היישובים .  במסגרת הביקור בספרד נועדו השניים עם שר החוץ הספרדי מיגל מורטינוס ,  שחתם עם אורחיו על הסכם ייחודי לפיתוח התיירות באזור ולהקמת פורום ערים ישראליות ופלסטינות שהוא יעמוד בראשו .
 בין המועצה האזורית גלבוע וג'נין התפתחו בשנה האחרונה מספר שיתופי פעולה ייחודיים ,  במטרה להביא לצמיחה כלכלית של שני הצדדים .  התוכנית המרכזית של עטר ומוסא ,  הנפגשים מדי שבוע ,  היא פיתוח אזורי תעסוקה במרחב שבין גלבוע לג'נין .  

ריאל מדריד תפגוש את גלבוע וג'נין ?  
ראש המועצה האזורית גלבוע ומושל ג'נין דנו באפשרות למפגש בין הבלאנקוס לנבחרת מעורבת שתורכב מישראלים ופלסטינים

