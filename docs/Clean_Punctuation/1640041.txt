אסון יחסי הציבור יעלה לטויוטה 2 מיליארד דולר
טויוטה עברה לרווח ברבעון הרביעי ,  אך תקלות בדוושת הבלם של פריוס הוסיפו לקשיי החברה ,  שזימנה לתיקון 8 מיליון מכוניות בעולם
 >  >  ענקית הרכב היפנית טויוטה מעריכה כי עלות התקלות בדוושות הגז והתקלה בבלמי הפריוס תגרע 180 מיליארד ין  ( 2 מיליארד דולר )  מהרווח השנתי שלה .  טויוטה הורידה מהכביש 8 מיליון כלי רכב ברחבי העולם כדי לתקן תקלות חמורות שהתגלו בכמה מדגמיה הפופולריים .  מספר זה שקול בערך לכלל מכירותיה השנתיות .  התקלות והקריאה להחזרה עלולות לפגוע קשות בפעילות החברה ,  שנהפכה למובילה בשוק הרכב העולמי ב-2009 ,  אף שברבעון הרביעי של 2009 חזרה לרווח .  שר התחבורה של ארה"ב הוסיף שלשום לצרותיה של החברה ,  כשקרא לנהגים בארה"ב להפסיק לנהוג במכוניות טויוטה ,  וחזר בו מדבריו בתוך כמה שעות .  טויוטה רשמה ברבעון שעבר רווח נקי של 153.2 מיליארד ין  ( 1.68 מיליארד דולר )  ,  לעומת הפסד של 164.64 מיליארד ין ברבעון המקביל ב-2008 .  הרווח עלה על תחזיות אנליסטים ,  שצפו כי יהיה 87.67 מיליארד ין בלבד .  הכנסותיה בתקופה המדווחת עלו ב-10% ל-5.3 טריליון ין ,  לעומת 4.8 טריליון ין ברבעון המקביל ב-2008 .  טויוטה צופה לסיים את שנת הכספים המסתיימת ב-31 במארס 2010 ברווח ,  על אף פגיעה של 2 מיליארד דולר בשורה התחתונה ,  ואף העלתה את תחזית הרווח השנתי ל-80 מיליארד ין ,  לעומת הערכות קודמות שחזו הפסד של 200 מיליארד ין .  החברה העלתה גם את תחזיתה למכירות ברחבי העולם השנה ל-7.18 מיליון כלי רכב ,  לעומת תחזית קודמת של 7.03 מיליון .  החברה ייחסה את השיפור בתחזית לעלייה בהיקף המכירות ,  הודות לתמריצי הממשלות לעידוד רוכשי מכוניות ,  בנוסף למאמצים נרחבים לקיצוץ עלויות .  החברה תצטרך להתאמץ כדי להמשיך בתנופה חיובית גם אחרי סוף הרבעון הנוכחי ,  לאחר התקלות הקשות .  התקלה בדוושות הגז במכוניות של טויוטה גרמה להאצה פתאומית של המכונית והביאה ,  בין היתר ,  לתאונה שבה נהרגו ארבעה בני משפחה בארה"ב בספטמבר האחרון .  טויוטה נאלצה להפסיק את ייצורם ושיווקם של שמונה מדגמיה הפופולריים ביותר בארה"ב ,  והתנצלה בפני לקוחותיה על הפרשה .  לדברי החברה ,  פיסת מתכת קטנה צפויה לתקן את הבעיה ותיקונן של מיליוני מכוניות יחל בתוך ימים .  השפעת הפרשה ניכרה כבר בנתוני המכירות של החברה מינואר .  טויוטה ,  שעד עתה היתה יצרנית הרכב הגדולה בעולם ,  דיווחה ביום שני על נפילה של 16% במכירותיה בארה"ב בינואר לעומת החודש המקביל בשנה הקודמת .  החברה מכרה בחודש שעבר בארה"ב פחות מ-99 אלף כלי רכב . " טויוטה קצת אטומה בכל הקשור לבטיחות ",  אמר שר התחבורה ריי לאהוד ביום רביעי ,  וציין כי בכוונתו לשוחח בעניין עם נשיא טויוטה ,  אקיו טויודה ,  בימים הקרובים ,  כדי לוודא שהחברה מודעת למלוא חומרת בעיות הבטיחות בכלי הרכב שלה . " מאז שעלו בראשונה שאלות לגבי פגמים בטיחותיים ,  דחקנו בטויוטה לנקוט צעדים להגן על הצרכנים ",  ציין השר בהודעה שפירסם מוקדם יותר שלשום . " טויוטה אמנם לוקחת אחריות ונוקטת בצעדים כעת ,  ואולם למרבה הצער נדרשו מאמצים עצומים כדי להביא אותה לשלב זה ",  הוסיף לאהוד . " לא גמרנו עם טויוטה ואנו ממשיכים לבדוק אם יש פגמים נוספים ,  ונמשיך לעקוב אחרי השלכות החלטת החברה לתקן את מכוניותיה ".  לדבריו , " נציגי משרד התחבורה נאלצו לטוס ליפן בדצמבר כדי להזכיר להנהלת טויוטה את מחויבותה החוקית ".  לאהוד הוסיף כי  " בינואר נערכה פגישה נוספת במשרד התחבורה בארה"ב ,  שבה נדרשה החברה לטפל בבעיות בדוושות במכוניותיה ".  גורם במשרד התחבורה של ארה"ב אמר לעיתון  " וול סטריט ג'ורנל "  כי נשקלת אפשרות להטיל על טויוטה קנס בגין הטיפול הלקוי בפרשה .  על פי חוקי ארה"ב עשוי הקנס להגיע לסכום של 16.4 מיליון דולר .  בימים שלישי-רביעי נפלה מניית טויוטה ב-8% במסחר בוול סטריט .  בבורסת טוקיו היא נסגרה ביום חמישי בירידה של 3.5% .
 
אסון יחסי הציבור יעלה לטויוטה 2 מיליארד דולר
טויוטה עברה לרווח ברבעון הרביעי ,  אך תקלות בדוושת הבלם של פריוס הוסיפו לקשיי החברה ,  שזימנה לתיקון 8 מיליון מכוניות בעולם

