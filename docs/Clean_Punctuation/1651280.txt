דאון רביעי ואינצ'ים
המורשת של אייברסון ,  הטמטום של ביג בן ,  הפזיזות של קרומארטי וגם טרל אואנס .  אברהמי מגיב בקטנה להתרחשויות
עכשיו ,  כשהפרסומים על הבעיות האמיתיות של אלן אייברסון יוצאים לאור  ( יותר מדי אלכוהול ,  יותר מדי הימורים ,  תביעת גירושין )  ,  איזה סוף הולך להיות לסרט של התשובה ?  האם הוא הולך למצוא את אלוהים ,  או שזה הולך להיות אחד מהסיומים שוברי הלב ,  שבהם הוא מסיים את חייו באיזה חור עלוב אחרי עסקת סמים לא מוצלחת ?  והאם יש מצב שסנדרה בולוק הולכת לאמץ אותו ? 
שתי תביעות על תקיפה מינית לבן רות'לסברגר בשבעת החודשים האחרונים ,  והקוורטרבק של פיטסבורג שוכר כעת את שירותיו של אחד מכרישי עריכת הדין באטלנטה  ( זה שהגן גם על ריי לואיס )  .  ראיתי לפחות 30 משחקים של רות'לסברגר ,  ואין לי ספק שהוא אחד ממקבלי ההחלטות הטובים ביותר בתפקיד שלו מאז שנכנס לליגה .  יכול להיות שהוא עוד אחד מהשחקנים הללו שיכולים להיות אינטליגנטיים רק על המגרש הספורטיבי ,  אבל כמה קשה זה יכול להיות להגיד לעצמך שאין לך מה לחפש בבאר סטודנטים בשתיים בלילה ?  ומה ,  הוא לא יכול לשכור לעצמו מישהו שיזכיר לו את זה ?  אני בטוח שזה זול יותר מעורך הדין .
 הג'טס החליטו להעניק בונוס החתמה למגן הפינה החדש שלהם ,  אנטוניו קרומארטי .  הבונוס ,  500 אלף דולר ,  ניתן לקרומארטי בעיקר כעזרה בתביעות האבהות שנופלות עליו .  לבן אדם יש שבעה ילדים משש נשים בחמש מדינות בארצות הברית .  קרומארטי סיים כעת חוזה על סך של 12 מיליון דולר ,  ככה שיהיה ממש מעניין לשמוע איך הכסף הזה הלך לאיבוד ,  אבל אני בטוח שהוא תמיד יכול למצוא תעסוקה בצד :  נגיד ,  לצאת עם רות'לסברגר ולהראות לו כיצד עושים זאת נכון .   מגיעים טפטופים שסינסנטי מעוניינת בטרל אואנס .  אואנס בצד אחד וצ'אד אוצ'וסינקו בצד השני ,  ואיכשהו אני יכול לראות איך קרסון פאלמר מוכן להתחלף מיד עם רות'לסברגר .  ומי שלא מאמין ,שיצפה בקליפ הבא ,  רגע ה"וואט דה פאק "  של השנה .
 
דאון רביעי ואינצ'ים
המורשת של אייברסון ,  הטמטום של ביג בן ,  הפזיזות של קרומארטי וגם טרל אואנס .  אברהמי מגיב בקטנה להתרחשויות

