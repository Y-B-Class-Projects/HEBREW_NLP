פרוקטר אנד גמבל תשתף פעולה במו"פ עם חברות ישראליות
החברה תחתום היום על הסכם התאגידים של המדען הראשי ;  המנכ"לית בישראל : " נגיע ל-4 מיליארד צרכנים בעולם "
  >  >  חברת הענק הבינלאומית פרוקטר את גמבל  ( p & g )  תחתום היום על הסכם הצטרפות למסלול התאגידים הרב-לאומיים בלשכת המדען הראשי במשרד התמ"ת .  על ההסכם יחתמו המדען הראשי במשרד התמ"ת ,  אלי אופר ,  וסגן היו"ר לפעילות גלובלית ב-p & g ,  ורנר גייסלר ,  במעמד שר התמ"ת בנימין בן אליעזר ,  בלשכתו בתל אביב .  מסלול התאגידים הרב-לאומיים מציע מסגרת לשיתוף פעולה טכנולוגי בין חברות ישראליות לתאגידים רב-לאומיים .  לפי ההסכם ,  המדען הראשי מסייע לתאגיד רב-לאומי באיתור טכנולוגיות ישראליות העונות לצורכיה ומעניק תמיכה כספית למימון המו"פ הנדרש להשלמת הפיתוח .  התאגיד הרב-לאומי תומך בפרויקט המשותף בסכום שווה ערך למענק המדען או באמצעות השאלת ציוד פיתוח ,  ייעוץ טכנולוגי ורגולטורי והכוונה שיווקית .  בדרך זו עוזר התאגיד לחברה הישראלית לצמוח ופותח בפניה אפשרויות שיווק בחו"ל .  פרוקטר אנד גמבל הוקמה ב-1837 והמטה המרכזי שלה ממוקם בסינסינטי שבאוהיו ,  ארה"ב .  החברה פועלת בתחומי הטיפוח ,  היגיינה ,  חטיפים וחומרי ניקוי ,  ומעסיקה כ-127 אלף עובדים בעולם .  מחזור המכירות שלה הוא כ-80 מיליארד דולר .  ב-2001 פתחה החברה את משרדיה בישראל ,  ומאז שולשו מכירותיה המקומיות .  באוקטובר 2010 הכריזה ההנהלה העולמית של החברה על הפעלת תוכנית שיתוף פעולה טכנולוגי בישראל והקימה יחידה בשם בית החדשנות הישראלי  ( ihi )  .  יחידה זו אמורה לאתר יזמים ,  מחקרים וחברות ,  המפתחים רעיונות שמתאימים לצורכיה .  התוכנית תפעל מול המדען הראשי במשרד התמ"ת .  בן אליעזר אמר ,  כי  " העובדה שחברה בסדר גודל של פרוקטר מצטרפת למסלול התאגידים הרב-לאומיים היא ציון דרך משמעותי לתעשייה הישראלית ,  שכן היא מצביעה על האטרקטיביות של הטכנולוגיה הישראלית בעיני גורמים כלכליים מובילים בעולם ".  מנכ"ל פרוקטר אנד גמבל בישראל ,  סופי בלום ,  ציינה את ישראל כמובילה עולמית בחדשנות ולכן היא מתאימה לחדשנות של מוצרי הצריכה של החברה . " הסכם שיתוף הפעולה מאפשר לנו להעמיק את הקשר עם חברות ישראליות ליצירת מוצרי צריכה חדשניים שיגיעו למיליארדי בתים בעולם ",  הוסיפה .  לדבריה , "  חתימת ההסכם תאפשר לפרוקטר אנד גמבל להעמיק את קשריה עם שותפים ישראלים ולפתח יחד מוצרים שיגיעו ל-4 מיליארד צרכנים בעולם ".  אופר אמר כי לשכת המדען הראשי עושה מאמצים ניכרים להביא לישראל חברות גדולות לביצוע מו"פ בתחומים מגוונים ,  לא רק בהיי-טק ,  וההסכם עם פרוקטר הוא שלב משמעותי ביותר בכיוון זה .  עד היום 20 תאגידים רב-לאומיים חתמו על הסכם שיתוף פעולה עם המדען הראשי ,  בהם אינטל ,  אורקל ,  יבמ ,  אלקטל ,  ג'נרל אלקטריק ,  פיליפס ,  מיקרוסופט ,  אבוט ,  hp ,  קוקה קולה ורנו-ניסאן .
 
פרוקטר אנד גמבל תשתף פעולה במו"פ עם חברות ישראליות
החברה תחתום היום על הסכם התאגידים של המדען הראשי ;  המנכ"לית בישראל : " נגיע ל-4 מיליארד צרכנים בעולם "
 
