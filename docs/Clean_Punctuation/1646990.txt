רשות השידור הודיעה לעובדים על הפחתת שכר
עובדי הרשות המשתכרים מעל ל-15 אלף שקל ברוטו בחוזה אישי יאלצו לוותר על עשרה אחוזים משכרם .  העובדים מתנים את ההפחתה בביטול צעדי החירום
עובדי רשות השידור המשתכרים למעלה מ-15 אלף שקל ברוטו בחוזה אישי ,  יאלצו להפחית 10% משכרם לתקופה של שלושה חודשים ,  החל ממשכורץ חושד מרץ .  במכתב שהופץ לפני שעה קלה לעובדים ,  הודיע מנכ"ל הרשות מוטי שקלאר כי לאור מצבה הכלכלי הקשה של רשות השידור ובמסגרת צעדי החירום הננקטים על ידה ,  החליטה הנהלת הרשות על הפחתת השכר .
 דני זקן ,  יושב ראש אגודת העיתונאים בירושלים מסר : " מצד אחד מוטי שקלאר מתקן בכך את העיוות שנוצר בכך שהקיצוץ היה אך ורק על עובדי החוזים הקיבוציים ,  מנגד אנחנו מתמידים בהתנגדותנו לכל קיצוץ חד צדדי בשכר באשר הוא וקוראים להשלמת הרפורמה ". 
אחד מחברי ועד טכנאי הרדיו אמר היום לוואלה !  ברנז'ה : " אנחנו מוכנים להורדת שכר חד צדדית בתנאי שיורדו כל הקיצוצים האחרים .  אנחנו מוכנים לקיצוץ 10% בשעות הנוספות שלנו בתמורה להפחתת צעדי החירום .  אנחנו הסכמנו לזה כבר לפני שבוע ,  נתאמץ יותר והוא יקבל מאיתנו בדיוק אותו מוצר ,  אבל שיחזיר את כל שאר הדברים למצב של לפני ה-1 בינואר .  אנחנו מודעים לשעה הקשה ומוכנים לתרום את חלקנו ". 
אסף אפרתי מועד עיתונות הפקה בטלוויזיה : " חבל שהנהלת רשות השידור ממשיכה להידבר עם העובדים דרך הדלפה לעיתונות ובמיוחד החלטות כל כך משמעותיות הנוגעות לשכרם של העובדים .  הודענו למנכ"ל כי בכוונתנו לתרום את חלקנו בהפחתה של 10% מהשעות הנוספות אך זאת בתנאי שכל העבודה חוזרת לקדמותה כפי שהוצע בישיבת ועדת החינוך של הכנסת ". 
מרשות השידור נמסר בתגובה : " מנכ"ל הרשות ומוסדותיה סבורים כי מן הראוי שבעת הקשה הזו שבה הושתו קיצוצים על כל העובדים בהסכמים הקיבוציים ,  אין לפטור את בעלי החוזים האישיים מנשיאה בנטל הבראת המקום .  מוטי שקלאר הביע תקווה שמקבלי השכר הבכירים ובהם ה 'טאלנטים' יטו כתף למאמץ להבראת הרשות ". 

רשות השידור הודיעה לעובדים על הפחתת שכר
עובדי הרשות המשתכרים מעל ל-15 אלף שקל ברוטו בחוזה אישי יאלצו לוותר על עשרה אחוזים משכרם .  העובדים מתנים את ההפחתה בביטול צעדי החירום

