קלינטון :  התחלנו לדון בסנקציות על אירן
לדברי מזכירת המדינה האמריקאית ,  ארה"ב דנה עם בעלות בריתה באפשרות הטלת סנקציות על אירן ,  בשל סירובה להשעות את תוכנית הגרעין .  עם זאת ,  הבהירה : " אנחנו לא סוגרים הדלת למו"מ "
  ( צילום :  רויטרס .  עריכה :  דורון שטיין ) 

מזכירת המדינה האמריקאית ,  הילרי קלינטון ,  אמרה הערב  ( שני )  כי ארצה החלה כבר לדון עם בעלות בריתה על הטלת סנקציות נגד אירן .  לדבריה ,  מטרת הסנקציות תהיה להפעיל לחץ על הממשל באירן ועל משמרות המהפכה ,  מבלי לפגוע בעם האירני . " התחלנו כבר לדון עם שותפינו ועם אומות שמסכימות עם הלך המחשבה שלנו לגבי הפעלת לחץ והטלת סנקציות ",  אמרה קלינטון במהלך מסיבת עיתונאים משותפת עם ראש ממשלת קטאר ,  חמד בן ג'אסם בן ג'בר אל ת'אני .
" מטרתנו היא להפעיל לחץ על הממשל האירני ,  בייחוד על משמרות המהפכה ,  מבלי לתרום לסבל המתמשך של האזרחים הפשוטים ,  שזכאים ליותר ממה שהם מקבלים כרגע ",  אמרה קלינטון .  לדבריה ,  ארצות הברית תמשיך בגישה שדורשת מאירן לסיים את תוכנית הגרעין באמצעות משא ומתן ,  תוך כדי שהיא שוקלת הטלת סנקציות כדרך לשנות את מדיניות הגרעין של טהרן .
 יחד עם זאת ,  הבהירה קלינטון כי הממשל האמריקאי לא סגר את הדלת על אפשרות של משא ומתן עם אירן . " ברור לכולם וצריך להודות שהמאמצים של ארצות הברית עד כה לא נשאו פירות ",  אמרה מזכירת המדינה' שציינה כי הממשל מאוכזב מהתגובה האירנית השלילית לתאריך היעד שהציבו בפניה מדינות המערב לקבלת התוכנית להעשרת אורניום .  קלינטון אף ציינה כי הממשל האמריקאי  " מוטרד מהסימנים הגוברים לדיכוי אכזרי "  שהפגינו שלטונות אירן נגד המפגינים שמחו נגד הממשל מאז הבחירות ביוני .
 בנוסף ,  התייחסה קלינטון למצב בתימן ואמרה כי הוא איום ליציבות במדינה ובעולם כולו .  לדבריה , " אנחנו רואים את ההשלכות הגלובליות של המלחמה בתימן ,  והמאמץ המתמשך של אל קאעדה בתימן להשתמש בה כבסיס לתקיפות טרור הרבה מעבר לאזור עצמו ".  היא הוסיפה ,  כי ההחלטה לפתוח שוב את השגרירות בצנעא תתקבל  " כאשר התנאים יאפשרו זאת ". 

קלינטון :  התחלנו לדון בסנקציות על אירן
לדברי מזכירת המדינה האמריקאית ,  ארה"ב דנה עם בעלות בריתה באפשרות הטלת סנקציות על אירן ,  בשל סירובה להשעות את תוכנית הגרעין .  עם זאת ,  הבהירה : " אנחנו לא סוגרים הדלת למו"מ "
 
