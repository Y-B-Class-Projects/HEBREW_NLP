הפועל באר שבע ובני יהודה סיימו ב-0:0
השתיים קיוו לשפר עמדות בטבלה לפני הפלייאוף ,  אבל סיימו ב-0:0 שהספיק לזהובים להבטיח את המקום בפלייאוף העליון
אחרי ההדחה השבוע בשמינית גמר גביע המדינה על ידי עירוני רמת השרון ,  בהפועל באר שבע רק קיוו להשיג ניצחון שירגיע מעט את האוהדים .  אלא שבני יהודה הצליחה להפריע לה במטרות שלה והוציאה 0:0 מווסרמיל .  הנקודה הספיקה לזהובים להבטיח את המקום בפלייאוף העליון .  באר שבע תיאלץ כנראה להסתפק בפלייאוף האמצעי .  
בשבוע שעבר באר שבע ספגה הפסד ראשון בעידן ויקו חדד ,  והערב  ( שבת )  היא לא הייתה רחוקה לספוג את השני שלה .  חדד פתח עם ברק בדש בחוד ,  אבל מעט מאוד התקפות של האדומים הניבו משהו .  מנגד ,  בני יהודה השתלטה על המשחק במחצית השנייה ,  אבל נראה שגם אצלה חסר שחקן מפתח בהתקפה ,  במיוחד לאור העובדה שאלירן עטר סופסל ונכנס רק כמחליף ,  מה שהוריד מהמסוכנות של בני יהודה .
 בני יהודה כאמור עוד שואפת להדביק את הפער ממכבי תל אביב ,  שעומד שש נקודות ,  אבל כשנותרו לה שני מחזורים לפני הפלייאוף ,  המטרה של גיא לוזון ושחקניו נראית רחוקה .  הפועל באר שבע אמורה להסתפק בפלייאוף אמצעי ,  המקום שאליו היא כנראה תלך אלא אם יקרה משהו יוצא דופן ,  ותצטרך להגיד תודה אם העונה הזו תיגמר במקום שהיא נמצאת בו כעת .
 דקה 5 - בני יהודה יזמה התקפה מצד שמאל כשכפיר אדרי פרץ באגף שמאל ומ-13 מטר שחרר כדור מסוכן שנהדף על ידי טברטקו קאלה היטב .
 דקה 7 - פדרו גלבאן נתן מסירה טובה למשה ביטון ,  שהתקדם לעבר השער ובעט לבד מול קאלה ,  אבל השוער שיצא הדף פעם נוספת .
 דקה 30 - דוד רביבו מצא את חנן פדידה בתוך הרחבה ,  אבל האחרון שלח בעיטה מהאוויר גבוה מעל השער .
 דקה 38 - רביבו מסר מצוין למאור מליקסון ,  שפרץ 20 מטר לתוך הרחבה ,  מסר לברק בדש ,  אבל החלוץ שהגיע לכדור התקשה לייצר מצב בעיטה למרות שהיה בעמדה טובה .
 דקה 52 - בלדוט חטף כדור מנדב קידר ,  מסר לאדרי שהחזיר כדור אחורנית לגלבאן ,  וזה בעט מ-16 מטר כדור שנעצר רק בקורה .
 דקה 63 - בני יהודה מתחילה להפעיל לחץ על השער של באר שבע כשגלבאן ,  שקיבל כדור מ-16 מטר ,  הלך על בעיטה ,  אבל קאלה הדף .
 דקה 64 - בלדוט מסר לגלבאן ,  שנגח מחמישה מטרים ,  אבל קאלה שוב הצליח להדוף .
 דקה 80 - אלירן עטר המחליף הצליח להשתחרר משני שחקני הפועל באר שבע ,  עט לכיוון השער ושיחרר כדור שקאלה הדף .
 הרכב הפועל באר שבע :  טברטקו קאלה ;  נדב קידר ,  ויליאם סוארז ,  דנילו מוריירה ,  אופיר דוידזאדה ;  יוסי אופיר  ( מוחמד אדמו 80 )  ,  אייל שן ,  חנן פדידה  ( אביתר אילוז 72 )  ,  מאור מליקסון ,  דוד רביבו ;  ברק בדש  ( גיל בלומשטיין 87 )  .
 הרכב בני יהודה :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  מהראן ראדי  ( עמרי אפק 46 )  ,  חסן אבו זייד ,  לירוי צעירי ,  אסי בלדוט ,  פדרו גלבאן ,  משה ביטון  ( אלירן עטר 70 )  .
 
הפועל באר שבע ובני יהודה סיימו ב-0:0
השתיים קיוו לשפר עמדות בטבלה לפני הפלייאוף ,  אבל סיימו ב-0:0 שהספיק לזהובים להבטיח את המקום בפלייאוף העליון

