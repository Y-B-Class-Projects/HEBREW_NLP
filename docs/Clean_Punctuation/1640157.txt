שיעור האבטלה האמיתי בארה"ב - 16.5% ;  קרוב ל-26 מיליון מובטלים
האבטלה במרחק פחות מאחוז מרמתה במלחמת העולם ה-2 ,  לפי שיטת חישוב מקיפה של משרד העבודה בארה"ב
נתוני האבטלה הרשמיים שפירסם היום משרד העבודה האמריקאי אמנם הצביעו על כך ששיעור האבטלה ירד בינואר לרמה חד ספרתית ,  אולם לפי שיטת חישוב מקיפה יותר של המשרד עצמו ,  שיעור האבטלה בחודש שעבר היה ברמה של 16.5% - מרחק של פחות מ-1% מרמתו הגבוהה ביותר מאז מלחמת העולם השנייה וכמעט 7% מעל לשיעור האבטלה הרשמי.שיעור האבטלה הרשמי בארה"ב  ( u-3 )  ירד בינואר ל-9.7% .  עם זאת ,  שיטת חישוב מקיפה יותר של שיעור האבטלה שמפרסם משרד העבודה  ( u-6 )  ,  הכוללת גם אנשים שהתייאשו מחיפוש עבודה וכן עובדים במשרה חלקית שהיו מעדיפים לעבוד במשרה מלאה ,  מראה כי שיעור האבטלה בחודש שעבר היה 16.5% .  שיעור האבטלה נמוך כעת בכמעט אחוז מהשיא שנרשם באוקטובר - 17.4% - אשר היה שיעור האבטלה הגבוה ביותר שנרשם מאז שנת 1941 לפי כל שיטות חישוב האבטלה של משרד העבודה האמריקאי.שיעור האבטלה  ( u-6 )  באוקטובר היה הגבוה ביותר מאז החל משרד העבודה לפרסם נתון זה בשנת 1994 .  באותה שנה ,  תפסה שיטת חישוב האבטלה u-6 את מקומה של שיטת חישוב אבטלה מקיפה אף יותר  ( u-7 )  ,  שאותה החל משרד העבודה לפרסם בשנת 1976 .  שיעור האבטלה הגבוה ביותר שנרשם בשיטת חישוב u-7 היה 15.3% ,  במהלך המיתון של שנת 1982 .  באותה עת ,  היה שיעור האבטלה הרשמי  ( u-3 )  ברמה של 10.8%.מספר המובטלים הרשמי  ( u-3 )  בארה"ב הוא כעת 14.8 מיליון ,  אולם לפי שיטת החישוב u-6 מתקרב מספר המובטלים ל-26 מיליון .  מידת אמינות נתוני האבטלה בארה"ב שנויה במחלוקת .  משרד העבודה בארה"ב משתמש כיום בלפחות שבע שיטות סטטיסטיות שונות לחישוב האבטלה .  מספר כלכלנים מעריכים כי שיעור האבטלה בפועל גבוה אף יותר משיטת חישוב האבטלה המקיפה ביותר ,  u-6 .  חישובים שערך בחודש שעבר הכלכלן ג'ון ויליאמס מחברת אמריקן ביזנס אנליטיקס אנד ריסרץ' העלו כי שיעור האבטלה האמיתי בארה"ב הוא כ-22%.שיעור האבטלה בארה"ב נחשב לנתון מקרו כלכלי בעל חשיבות פוליטית רבה עבור כל ממשל ,  ועל כן במהלך השנים הכניסו ממשלים שינויים בדרך חישוב האבטלה ,  בניסיון לייפות ו"לשפץ "  את הנתונים .  כך למשל ,  בתקופת הנשיא קנדי הוחלט להפסיק לכלול בנתוני האבטלה בארה"ב אנשים שהתייאשו לאחר שחיפשו עבודה במשך יותר משנה ,  שמספרם כיום מגיע למיליונים.משרד העבודה האמריקאי מסר היום כי שיעור האבטלה בארה"ב ירד במפתיע בינואר ל-9.7% - רמתו הנמוכה ביותר מאז אוגוסט - לעומת 10% בדצמבר .  כלכלנים צפו כי שיעור האבטלה יישאר ללא שינוי ברמה דו-ספרתית .  עם זאת ,  שוק התעסוקה האמריקאי איבד בחודש שעבר 20 אלף משרות ,  בניגוד לתחזיות הכלכלנים לתוספת של 15 אלף משרות .  מאז ששקעה כלכלת ארה"ב במיתון ,  איבד שוק התעסוקה האמריקאי 8.4 מיליון משרות .
 
שיעור האבטלה האמיתי בארה"ב - 16.5% ;  קרוב ל-26 מיליון מובטלים
האבטלה במרחק פחות מאחוז מרמתה במלחמת העולם ה-2 ,  לפי שיטת חישוב מקיפה של משרד העבודה בארה"ב

