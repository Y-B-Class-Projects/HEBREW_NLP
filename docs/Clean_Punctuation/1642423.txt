ראגבי ישראל :  חצי גמר הפלייאוף יוצא לדרך
בצל שערוריית השבוע שעבר תתמודד הפועל אשקלון עם אס"א תל אביב ,  הפועל רעננה תנסה להפתיע את האלופה ,  יזרעאל
קבוצת הראגבי של תל אביב מתכוננת למלחמה בחצי גמר הפלייאוף ,  מול אחת משתי קבוצות אשר נלחמות ביניהן מחוץ למגרש על הזכות לשחק בו .  יזרעאל תארח את רעננה לחצי הגמר השני .
 את העונה הסדירה בליגת הראגבי הישראלית לגברים סיימו הפועל אשקלון ומועדון ראגבי חיפה עם אותו מספר נקודות .  הנהלת הליגה החליטה כי אשקלון היא זו שתזכה במקום הרביעי בליגה הסדירה ותשחק ביום שבת מול אס"א תל אביב בשעה 12:00 במסגרת חצי הגמר ,  זאת עקב הפרש הנקודות העדיף שלה .  
בחיפה התרעמו על ההחלטה ,  וטענו כי אשקלון השיגה הפרש נקודות טוב יותר באמצעות אי ההגעה למשחקים הקשים מול אס"א תל אביב והפועל יזרעאל-גלבוע בסיבוב השני .  רביד רון ,  מנהל הקבוצה ,  הגיש היום  ( חמישי )  ערעור להנהלת האיגוד ,  במטרה למנוע את קיום המשחק ולדאוג שחיפה היא זו שתעלה לחצי הגמר .
" זה הולך להיות קרב שעוד לא היה כמותו העונה ",  אומר קפטן ת"א סטס גורטובוי ,  שמתיחס דוקא להתמודדות על המגרש . " אנחנו במרחק שני משחקים מסוף העונה ,  אבל לא יותר קרובים לאליפות ממה שהינו בתחילתה .  עכשיו בפליאוף הכל מתחיל מחדש .  על פי התוצאות אנחנו הקבוצה הכי טובה ,  אבל אנחנו לא מקלים ראש ולא חושבים שאנחנו כבר בגמר .  זה לא משנה נגד מי נשחק ,  את שתי הקבוצות כבר ניצחנו העונה ". 
בקיבוץ יזרעאל ,  שם העניינים רגועים יותר ,  תתארח באותה שעה הפועל רעננה לחצי הגמר השני .  בשלושת המפגשים בין הקבוצות העונה ניצחה יזרעאל באופן משכנע את  " התרנגולים ",  אשר כנראה מתקשים להתמודד מול משחק הקו האחורי של יזרעאל ,  הכולל שחקנים כאמיר בויטלר ,  איזיאה מאטאלאו ורועי אלתר-לוי .
" זה רגע האמת שלנו ",  אמר בויטלר .  אחרי פתיחת העונה החלשה עקב השינויים בסגל הצלחנו להגיע הכי גבוה שיכולנו  חצי גמר ביתי .  אנחנו רוצים להגיע לגמר ושם לעשות לתל אביב את מה שהם ניסו לעשות לנו בחמש השנים האחרונות ".  יזרעאל היתה הפייבוריטית ואף זכתה באליפות בחמש העונות הקודמות ,  כאשר ת"א היתה קוראת התיגר המרכזית ,  אך השנה התהפכו היוצרות .  

ראגבי ישראל :  חצי גמר הפלייאוף יוצא לדרך
בצל שערוריית השבוע שעבר תתמודד הפועל אשקלון עם אס"א תל אביב ,  הפועל רעננה תנסה להפתיע את האלופה ,  יזרעאל

