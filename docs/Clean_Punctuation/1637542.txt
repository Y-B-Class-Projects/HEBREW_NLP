ישראל תגיש לאו"ם את תשובתה לדו"ח גולדסטון
ישראל עתידה להגיש היום למזכ"ל האו"ם באן קי מון את תשובתה לדו"ח גולדסטון על מבצע  " עופרת יצוקה ".  בדו"ח צפויה ישראל להסביר את עקרונות צה"ל בהתמודדות עם טרור
ישראל תגיש היום  ( שישי )  למזכ"ל האו"ם את תשובתה לדו"ח גולדסטון על מבצע  " עופרת יצוקה ".  בקול ישראל דווח כי בתשובה לא צפויה ישראל להגיב בפירוט לממצאי הדו"ח אלא להסביר את עקרונות צה"ל בהתמודדות עם טרור .  ישראל תאמר בתגובה כי מספר החקירות שעשה צה"ל גדול פי ארבעה ממספר התלונות שנחקרו בדו"ח גולדסטון .  ב-5 בפברואר ידווח מזכ"ל האום באן קי מון לעצרת הכללית של האו"ם על הפעולות שנעשו בעקבות הדו"ח .  
ביום שלישי הבהיר שר ההסברה והתפוצות יולי אדלשטיין  ( ליכוד )  כי ישראל לא תקים ועדה לבדיקת ממצאי דו"ח גולדסטון .  בראיון לקול ישראל אמר אדלשטיין ,  כי המסמך שתעביר ישראל לאו"ם אינו תגובה לדו"ח וכי הוא עוסק בחקירות פנימיות שערך צה"ל ומועבר לאו"ם לפי בקשת הארגון .
 ביום שבת האחרון פרסם העיתון האמריקאי הניו יורק טיימס מספר תגובות מדו"ח צה"ל .  אחד מהנושאים אליהם מתייחס דו"ח התגובה הוא הריסתה של טחנת הקמח היחידה בעזה .  דו"ח גולדסטון קבע כי הטחנה  " נפגעה במהלך התקפה אווירית ,  ככל הנראה בידי מטוס F-16 ".  חוקרי צה"ל אומרים כי יש בידיהם הוכחות מצולמות לכך שטענה זו המופיעה בדו"ח היא שקרית .  
מחקירת צה"ל עולה כי הטחנה נפגעה בטעות מירי ארטילרי במהלך חילופי יריות עם חמאס .  הבדל זה בין הממצאים חשוב שכן דו"ח גולדסטון קובע כי  " הריסת הטחנה בוצע כחלק מהמטרה למנוע מהאוכלוסייה האזרחית בעזה אמצעי מחיה ",  דבר שהוא פשע מלחמה באופן מובהק .  
נושא נוסף אליו מתייחס הדו"ח עוסק בהריסתו של מתקן לטיהור מי שפכים אשר בעקבות הריסתו זרמו מי ביוב רבים החוצה .  דו"ח גולדסטון טוען כי המתקן נפגע על ידי טיל ישראל בתקיפה  " מכוונת אשר תוכננה מראש ".  לפי תחקיר צה"ל אין לו כל מעורבות בהריסתו של המתקן .  תחקיר צה"ל מציע כי ייתכן שהמתקן נהרס כתוצאה מחומרי נפץ של חמאס

ישראל תגיש לאו"ם את תשובתה לדו"ח גולדסטון
ישראל עתידה להגיש היום למזכ"ל האו"ם באן קי מון את תשובתה לדו"ח גולדסטון על מבצע  " עופרת יצוקה ".  בדו"ח צפויה ישראל להסביר את עקרונות צה"ל בהתמודדות עם טרור

