אחד עשר מי יודע ? 
מה המשמעות של המספר 11 לפי הנומרולוגיה ,  ואיך בדיוק אסון התאומים ,  שהתרחש ב-11 בספטמבר ,  קשור לזה ?  מיוחד לכבוד היום
בנומרולוגיה נחשב המספר 11 למספר מאסטר יחד עם המספר 22 .  לרוב ,  בחישובים נומרולוגיים לא מצמצמים אותם ,  או שנותנים להם התייחסות מיוחדת .  אם מספר 2 מתאר דואליות ,  אז המספר 11 הוא העצמה של אותה דואליות ,  ומתאר מצבים קיצונייםומצבים של אנרגיה חיובית מול אנרגיה שלילית .   עם האנרגיה של המספר הזה הבחירה היא בידינו :  אנו יכולים לשמור את האנרגיות נפרדות ,  או להשתמש בהן למען מטרה גבוהה ומועילה יותר .  הוא מזכיר לנו שבזמן שאנו עובדים על עצמנו ,  אנחנו חייבים להמשיך לראות את המטרה הסופית .
 אנשים המחוברים אל המספר 11 הם כאלה שהמספר מופיע בשמם או בתאריך הלידה שלהם .  אנשים אלה הם בעלי אינטואיציה מפותחת ויכולת להגיע להבנות גבוהות ,  הן במישור החומרי והן במישור הרוחני .  הם קולטים כל מצב בשני המישורים הללו וביכולתם לנתח כל מצב בשילוב של המודע והתת מודע .  
לרוב ,  אנשים אלה מגלים דחף פנימי ללמוד ולחקור פילוסופיות ודתות שונות על מנת להעביר את הידע שלהם לקהילה רחבה יותר .  ניתן לומר כי החשיבה שלהם מקדימה את האנושות בכמה וכמה צעדים ,  ומתאימה את עצמה לרטט של האנשים שנמצאים בקרבתם .  מאחר שאנשים אלה הם בעלי אינטואיציה מחודדת ,  הם קולטים מסרים ואנרגיות באופן חד מאוד ,  ועל כן קשה מאוד להטעות אותם בשקרים או בהסתרת ידע .  
הם מגלים סקרנות במישורים רבים וחשים לא פעם כמו  " שואבי אבק "  השואבים מידע ,  וזאת כדי ללמוד ,  לעכל ולהעביר ידע זה לרבים אחרים .  לרוב הם משמשים כמורים בשלב כלשהו בחייהם וחלקם אף נעשים פוליטיקאים ,  דוגמת ברק אובמה .
 ההיבט הבעייתי יותר של אנשים המחוברים למספר 11 הוא הקושי שלהם להגיע להחלטה .  בנוסף לכך ,  הם ידועים כבעלי נטייה להיכנס למצבים של חוסר יציבות ושינויים קיצוניים בהתנהגות ,  בדעות ובעמדות .  
מה מסמל אדם שנולד ב-11/11 ? 
ל-11/11 שני צדדים :  כלפי חוץ ייראו הרבה פעמים רגועים מאוד ,  כאשר בפנים מתרחשת סערת רגשות .  יש להם נטייה למופנמות וחיי העולם הפנימי שלהם עשירים ביותר ,  אך למרות צדם המופנם יש להם גם אהבה רבה לאור הזרקורים ולקהל .  
מאנשים אלה מוקרן סוג של אור והם בעלי יכולת השפעה חזקה על אחרים ,  יכולת מעודנת שיכולה להיות מתורגמת לסוג של מנהיגות שקטה .  הם משיגים דברים באופן קל יחסית ,  אך יש להם קושי במעשיות ובהוצאת דברים אל הפועל .   השיעור הגדול ביותר שעל ה-11/11 ללמוד ,  הוא לחיות ביושר ובכנות ,  קודם כל עם עצמם ואחר כך עם אחרים .  אצלם ,  כל שקר ולו הקטן ביותר יקבל הד חזק מהחיים - החיים לא יאפשרו להם לחיות בשקר ,  אך אמת לעומת זאת תקבל גמול .  בנוסף לכך הם מתמודדים לא מעט עם שיעורים הקשורים באגו וחווים עליות ומורדות בכל הקשור לנושא הדימוי העצמי .
 ב-11 בספטמבר ספגה ארה"ב את התקפת הטרור הקשה ביותר בהיסטוריה ,  ותאריך זה הוא בעל משמעות סימבולית רחבה .
 סימבוליות וצירופי מיקרים :
 - תאריך ההתקפה היה 11.9  1+1+9 = 11 .
 - מרחוק נראו מגדלי התאומים כמו המספר 11 .
 - מדינת ניו יורק היא המדינה ה-11 של ארה"ב .
 - בטיסה מספר 11 היו 92 נוסעים  9+2 = 11 .
  אופירה אבירם היא יועצת רוחנית ונומרולוגית

אחד עשר מי יודע ? 
מה המשמעות של המספר 11 לפי הנומרולוגיה ,  ואיך בדיוק אסון התאומים ,  שהתרחש ב-11 בספטמבר ,  קשור לזה ?  מיוחד לכבוד היום

