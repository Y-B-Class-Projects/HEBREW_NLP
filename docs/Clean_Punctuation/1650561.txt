המסחר בבורסת ת"א ננעל בעליות שערים
מדד תל אביב 25 עלה 0.6% ונסגר ברמת 1,215 נקודות ,  ומדד תל אביב 100 הוסיף 0.8% ונסגר ברמה של 1,148 נקודות .  מניות היתר והאנרגיה התממשו 
המסחר בבורסה תל אביב התנהל היום על רקע העליות בוול סטריט ביום שישי ,  לאחר פירסום נתוני מקרו מעודדים .  מדד תל אביב 25 עלה 0.6% ונסגר ברמת 1,215 נקודות .  מדד תל אביב 100 הוסיף 0.8% ונסגר ברמה של 1,148 נקודות .  מדד מניות הבנקים סיים ללא שינוי בערכו ומדד מניות הנדל"ן התחזק ב-0.1% .  מדד הביומד החדש השיל ,  לראשונה מאז השקתו ,  ב-0.5% .  מחזורי המסחר הסתכמו ב-1.9 מיליארד שקל ,  מעל הממוצע השנתי המקובל שעומד על כ-1.5 מיליארד שקל ביום .  
מניות מגזר האנרגיה בלמו היום חלקית את העליות באחד העם ,  לאחר שתוצאות מבחני ההפקה באתר הקידוח  " תמרור 4 "  הנמצא ליד ים המלח ,  התפרסמו היום על ידי שותפויות חיפוש נפט .  התוצאות איכזבו את המשקיעים שהחלו לממש בתגובה את אחזקותיהם באופן גורף .  שותפות זרח ספגה את המכה המשמעותית ביותר וירדה בכ-23% .  עוד בלטו בירידות מניות אבנר ,  דלק קידוחים ,  מודיעין ,  גבעות ולפידות-חלץ .
 הרוח הגבית בסוף השבוע דחפה את מדד תל אביב 25 לחצות את רף ה-1,200 נקודות ,  כשבדרך נקבעה רמת שיא של למעלה משנתיים .  גם המדדים המובילים בוול סטריט חצו את הרמות הפסיכולוגיות החשובות :  דאו ג'ונס חצה את הרף ה-10,500 נקודות ונאסד"ק נסגר מעל 2,300 נקודות .
 
המסחר בבורסת ת"א ננעל בעליות שערים
מדד תל אביב 25 עלה 0.6% ונסגר ברמת 1,215 נקודות ,  ומדד תל אביב 100 הוסיף 0.8% ונסגר ברמה של 1,148 נקודות .  מניות היתר והאנרגיה התממשו 

