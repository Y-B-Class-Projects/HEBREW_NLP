קרדן נדל"ן ופרסידא מקימות קרן ריט חדשה שתשקיע מיליארדי שקלים בנכסים מניבים בישראל
קרדן נדל"ן מצויה בימים אלה בעיצומן של ההכנות לקראת הנפקה בבורסה בתל אביב לפי שווי של כ-400 מיליון ש'
חברת מקבוצת דיווחה היום כי בכוונתה להקים קרן ריט  ( קרן השקעות בנדל"ן )  יחד עם חברת פרסידא הפרטית בהיקף של מיליארדי שקלים ,  לצורך השקעה בנכסים מניבים בישראל .  בכוונת קרדן נדל"ן ופרסידא להשקיע בשלב ראשון בקרן כ-50 מיליון שקל ולגייס אליה משקיעים מוסדיים שיעניקו התחייבות להשקעה ראשונית בקרן בהיקף של 200- 250 מיליון שקל ,  עוד לפני שהקרן תונפק לציבור ,  שכן היא מחויבת לעשות זאת בתוך שנה מאז הקמתה.נכון להיום ,  קיימות בישראל 2 קרנות ריט בלבד - ריט 1 וסלע קפיטל נדל"ן .  למרות התעניינות בנושא ,  הוא לא תפס תאוצה בשל בעיות מיסוי המחייבות את החברות לשלם מס בעת הכנסת הנכסים אל תוך הקרן , " כאילו "  מדובר במימוש הנכס.בכוונת קרדן ופרסידא להקים קרן חדשה ולהכניס לתוכה נכסים שיירכשו על ידם ,  כך שהקרן לא תתחרה בפעילות נדל"ן מניב של קרדן ושל פרסידא .  הקרן צפויה לקום במהלך החצי השנה הקרובה .  בימים אלה החלו השותפים באיתור הנכסים ,  כשבין השאר הם מחפשים לבצע השקעות במפעלים במסגרת עסקות sell  & lease back שבמסגרתן הן יקנו את הנכסים עצמם וישכירו אותם חזרה למוכרים ,  שעבורם החזקת הנכס מעיקה על המאזן.בין היתרונות בהשקעות נדל"ן באמצעות קרן הריט ניתן למנות תשואות דיבידנד שוטפת ,  פיזור סיכון ,  מומחיות בבחירה ובניהול הנכסים וכן סחירות ,  לאחר רישומה למסחר של הקרן .  איתן סורוקה ,  יו"ר קרדן נדל"ן ציין כי  " הניסיון הרב והמומחיות שקרדן נד"לן ופרסידא צברו בתחום הנדל"ן המניב לאורך שנות פעילותן בתחום ,  יחד עם הידע והניסיון בגיוס מקורות מימון יאפשרו לנו להקים קרן ריט בעלת היקף נכסים משמעותי ואיכותי שתעניק תשואה נאה וקבועה למשקיעים .  בתקופה האחרונה נוצרו בישראל הזדמנויות השקעה מעניינות .  אני בטוח שקרן ריט עם יכולות השקעה משמעותיות כמו זו שאנו מקימים תדע לנצל הזדמניות אלו ". קרדן נדל"ן ,  המנוהלת על ידי יורם קרן ,  מצויה בימים אלה בעיצומן של ההכנות לקראת הנפקה בבורסה בת"א לפי שווי של כ-400 מיליון שקל .  בשבוע שעבר סיכמה החברה עם כלל ביטוח על הקצאה של 15% ממניותיה תמורת הזרמה של 60 מיליון שקל לפי שווי של 400 מיליון שקל  ( אחרי הכסף ) .קרדן נדל"ן מעורבת בהקמת פרויקטים למגורים בהיקף של כ-2,500 יחידות דיור ברחבי הארץ ביניהם פרויקט  " נוטן "  בהרצליה , " הולילנד פארק "  בירושלים ,  פרויקט  " אחוזות הנשיא "  ברחובות ופרויקט  " קרדן במושבה "  שבשכונת אם המושבות בפתח תקוה .  במהלך השנה האחרונה רכשה החברה קרקעות המיועדות ללמעלה מ-1,000 יחידות דיור בפרויקטים שונים ביניהן בבאר יעקב ,  רמת גן ,  פתח תקוה ולוד .
 
קרדן נדל"ן ופרסידא מקימות קרן ריט חדשה שתשקיע מיליארדי שקלים בנכסים מניבים בישראל
קרדן נדל"ן מצויה בימים אלה בעיצומן של ההכנות לקראת הנפקה בבורסה בתל אביב לפי שווי של כ-400 מיליון ש'

