הפועל חיפה - בני סכנין :  מרעי מועמד לסכנין
הקבוצה של מרקו בלבול מעוניינת בחלוץ הפועל ת"א .  ערפאת בספק למשחק בחיפה .  כיוואן יחליף את בלו אצל המארחת
בסיום שבוע לא קל ,  עם הרבה ספקולציות לגבי עתידו של שלומי דורה ומריבה מתוקשרת בין הבעלים יואב כץ לאוהדי הקבוצה ,  ערכה היום  ( שישי )  הפועל חיפה את האימון המסכם שלה לקראת המשחק מול בני סכנין  ( שבת ,  19:00 )  .  האדומים מהכרמל צמאים לניצחון בכדי להחזיר את השקט לקבוצה ,  אך הסטטיסטיקה אומרת שהקבוצה לא ניצחה בביתה מאז המחזור ה-13 ובסך הכל הצליחה לנצח רק פעמיים בקרית אליעזר העונה .  לעומתה ,  המאזן של סכנין בחוץ עוד יותר גרוע עם ניצחון אחד בודד במחזור העשירי על מכבי פתח תקוה .  
במקום לנסות להרגיע את השחקנים באסיפת הקבוצה היום ,  דורה הגביר את הלחץ כשאמר : " זה משחק על שש נקודות .  אם לא ננצח ,  הקבוצה תקלע למאבקי התחתית .  אתם צריכים לעשות הכל בכדי לנצח .  המשחק תלוי בכם ואני סומך עליכם ".  בצד המקצועי ,  דורה מתכנן שינוי מערך כשיחזור לשחק עם חמישה קשרים .  המשמעות היא שהישאם כיוואן יחזור להרכב על חשובנו של ירו בלו שירד לספסל .  בריאן חרסיסיץ' גם יחל את המשחק מחוץ לקווים ,  כשלבאן חמדלזה יתפוס את מקומו בקישור לצידו של יוסי דורה .  שחררו הבינלאומי של רוי לימה הגיע היום לקבוצה .  הפורטוגלי טרם עבר בבקרה התקציבית ולא יוכל לעמוד לרשות חיפה .
 הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  לבאן חמלדזה ,  רן אבוקרט ,  הישאם כיוואן ,  ערן לוי ,  עדן בן בסט .
 שבוע גם מלא תהפוכות עבר גם על בני סכנין ,  שכלל צירוף שני זרים חדשים .  הקבוצה החתימה את הקשרים נסטיה צ'ה ,  הסלובני שלא ישחק מחר ,  וג'ורג'ייה צ'טקוביץ' ,  המונטנגרי שאולי ישותף במשחק ,  ותנסה לשמור על מומנטום החיובי לאחר הניצחון בשבוע שעבר מול בני יהודה  ( 0:2 )  .  בסך הכל ,  סכנין רשמה הפסד אחד בששת משחקיה האחרונים .  במועדון מנסים הקבוצה להעביר לשורותיהם את חלוץ הפועל תל אביב ,  ויקטור מרעי ,  לפני סגירת חלון ההעברות ביום ראשון .  בסכנין מקווים כי לאחר נחיתתו של בויאן ורוצ'ינה אצל האדומים ,  יסכים גוטמן לשחרר את החלוץ שאמור לרדת לקצה הספסל של הפועל תל אביב .  
שלא כמנהגו ,  מרקו בלבול לא תרגל הבוקר את ההרכב לקראת המשחק וגם את אסיפת הקבוצה דחה ליום המשחק .  הבלם טל חן התבטא לאחר האימון ואמר : " חשוב לנו מאוד לשמור על המומנטום החיובי מהשבוע שעבר .  בשבועות האחרונים הקבוצה מציגה כדורגל חיובי ולמרות שיש לנו חסרונות והפועל חיפה קבוצה מצוינת ,  נבוא מחר בכדי לחזור עם תוצאה טובה .  התכוננו טוב כל השבוע לקראת המשחק ואני מאמין שהכנות אלו יעזרו לנו להוציא תוצאה טובה ". 
בלבול עדיין מתלבט לגבי ההרכב ,  זאת משום שג'קו ערפאת בספק גדול ולמאמן אין הרבה אופציות התקפיות על הספסל .  כרגע נראה כי אחמד קאסום יוסט לעמדת החלוץ ,  אבל קיימת אפשרות שגם רן יצחק יפתח כחלוץ בודד נגד קבוצתו לשעבר .  עבאס סואן ,  שנעדר מול בני יהודה בגלל צבירת כרטיסים צהובים ,  יחליף את חאלד חלאיילה שייעדר מאותה סיבה .  הרכב משוער :  מאיר כהן ,  עלא אבו סלאח ,  יא יא פטי ,  טל חן ,  מהראן אבו ריא ,  עבאס סואן ,  חיים בנון ,  באסם גנאים  ( רן יצחק )  ,  חאמד גנאים ,  קאדו ,  אחמד קאסום .
 
הפועל חיפה - בני סכנין :  מרעי מועמד לסכנין
הקבוצה של מרקו בלבול מעוניינת בחלוץ הפועל ת"א .  ערפאת בספק למשחק בחיפה .  כיוואן יחליף את בלו אצל המארחת

