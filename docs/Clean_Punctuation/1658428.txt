בלגיה :  שער לברדה בניצחון גנק
הישראלי וקבוצתו פתחו ברגל ימין את הפלייאוף עם 1:3 בבירסחוט .  ברדה כבש את השני ,  סמואל יבואה את השלישי
אליניב ברדה וקבוצתו גנק פתחו הערב  ( שלישי )  ברגל ימין את משחקי הפלייאוף התחתון עם ניצחון חוץ 1:3 על בירסחוט במחזור הראשון של בית א' ,  כשהישראלי כובש את השער השני של קבוצתו .  בתום העונה הסדירה ,  שמונה הקבוצות שסיימו במקומות 7-14 חולקו לשני בתים כשהנקודות התאפסו .  מנצחות שני הבתים ייפגשו למשחק ביניהן והמנצחת בו תתמודד על הכרטיס לליגה האירופית מול הקבוצה שתסיים במקום הרביעי בפלייאוף העליון .  
בתום ההסברים המסובכים ,  אפשר לעבור לכדורגל .  גנק התארחה בבירסחוט וחזרה עם ניצחון חוץ גדול .  כבר אחרי 18 דקות העלה תומאס בופל את האורחים ליתרון 0:1 .  בדקה ה-84 הקדים ברדה את השוער בכדור קרן ונגח פנימה את שערו הרביעי העונה .  ברדה הוחלף על ידי סמואל יבואה בדקה ה-90 ,  והגנאי כבש את השלישי ארבע דקות בתוספת הזמן .  עוד קודם לכן  ( 87 )  צימק ג'סטיס וומפור לבירסחוט .  
מחר  ( רביעי )  יתקיימו משחקי בית ב' .  לוקרן תארח את סרקל ברוז' ו-ווסטרלו את מכלן .  
טבלת בית א' :  
1 .  גנק 1:3 3 2 .  סטנדרד ליאז' 0:2 33 .  בירסחוט 3:1 0 4 .  שרלרואה 2:0 0

בלגיה :  שער לברדה בניצחון גנק
הישראלי וקבוצתו פתחו ברגל ימין את הפלייאוף עם 1:3 בבירסחוט .  ברדה כבש את השני ,  סמואל יבואה את השלישי

