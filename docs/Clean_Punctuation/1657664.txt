סקירת שוק שבועית מבנק אגוד
עליות שווקים ברחבי העולם ,  רפורמת הבריאות בארה"ב ,  הריבית בהודו ,  המשבר ביוון ובפורטוגל
גם השבוע נמשכו עליות השערים במרבית שווקי העולם על רקע אישור רפורמת הבריאות בארה"ב שהובילה לעליות שערים בחברות התרופות ומבטחות הבריאות בארה"ב .  מנגד אי הוודאות לגבי חילוץ יוון על ידי מדינות האיחוד האירופי והורדת דירוג האשראי של פורטוגל על ידי סוכנות הדירוג הבינלאומית פיץ מיתנו את עליות השערים בעולם.ארה"ב ושאר העולםבסוף שבוע נרשמו ירידות שערים בוול סטריט על רקע המהלך המפתיע של הבנק המרכזי של הודו שהעלה את הריבית במשק ב 0.25% והעמידה על 3.5% זאת לאחר שהאינפלציה עלתה לשיא של 16 חודשים - 2.7% ב-12 החודשים שהסתיימו בפברואר .  מדובר בהעלאת הריבית הראשונה בהודו מאז יולי 2008 ומהווה את הצעד הראשון במאבק נגד האינפלציה בהודו שמרימה ראש על רקע הצמיחה החזקה של המשק ההודי .  הערכות הם כי מדובר בצעד ראשון בסדרת העלאות נוספות צפויות של הריבית שם.ביום שני נפתח שבוע המסחר בוול סטריט בירידות אך עבר מהר לעליות שערים על רקע עליות במגזר התרופות ומבטחות הבריאות בשל אישור רפורמת הבריאות של הנשיא אובמה בקונגרס ברוב של 219 קולות ,  לפיהן הן ייהנו מכניסת מיליוני לקוחות חדשים שלא היו קודם לכן מבוטחים בביטוחי בריאות ומהבטחה לתקציבים מהממשל שיגיעו בדמות של ביטוח בריאות חובה לכל אזרח.החוק מטיל רגולציה מחמירה על חברות הביטוח על מנת להעניק כיסוי ביטוחי ל-32 מיליוני אמריקנים שכיום חסרי ביטוח לחלוטין .  הרפורמה תכריח את האזרח האמריקני לרכוש ביטוח בריאות כלשהו או לשלם קנס .  מעוטי הכנסות יקבלו סובסידיות רפואיות .  חברות הביטוח לא יוכלו לסרב לבטח אזרחים בגלל  " תנאים קיימים "  או מחלות כרוניות "  והמבטחים לא יוכלו להפסיק את הביטוח לחולים קשים .  הרפורמה תמומן מהעלאות מיסים למשפחות שהכנסתן עולה על 84 אלף דולר בשנה ,  ייעול שירותים רפואיים וקיצוצים בהוצאות ממשלתיות אחרות .  עלות הרפורמה מוערכת ב-940 מיליארד דולר בעשור הקרוב והיא צפויה להביא להקטנת התקציב ב-138 מיליארד דולר על פני העשור הקרוב וטריליון דולר נוספים בעשור שלאחר מכן.נראה כי לאחר אישור רפורמת הבריאות יוכל הממשל לטפל ברגולציה הפיננסית אשר עשויה להשפיע יותר בחדות על השווקים מאשר רפורמת הבריאות .  ולעניין זה השבוע הצליחה המפלגה הדמוקרטית לעבור מכשול נוסף בדרך לאישור רפורמה פיננסית כוללת כאשר נציגי המפלגה הדמוקרטית בוועדת הבנקאות של הסנאט זכו לרוב של 13 קולות מול 10 בהצבעה על הצעת חוק של חבר הסנאט כריסטופר דוד להקמת חטיבה לצרכנות פיננסית בפדרל ריזרב.מנגד באירופה עדיין אין התקדמות בנושא התמיכה בחבילת חילוץ לכלכלת יוון כאשר בגרמניה מחריפה לאחרונה התנגדות לסיוע ליוון .  בתחילת השבוע התבטאה קנצלרית גרמניה ,  אנגלה מרקל ,  ואמרה כי אין לצפות לכך שהאיחוד האירופי יסכים על חבילת תמריצים להצלתה של יוון .  דבריה של הקנצלרית מדגישים את המאבק בתוך ממשלתה ובין מנהיגי אירופה בנוגע להתמודדות ואופן הסיוע ליוון .  בהיעדר חילוץ כאמור תאלץ כנראה יוון לפנות לקרן המטבע הבינלאומית לתמיכה.זאת ועוד אתמול חתכה סוכנות הדירוג הבינלאומית פיץ את דירוג האשראי של פורטוגל ל-aa- מ-aa .  תחזית הדירוג על idr  issuer default rating ארוך הטווח הינה שלילית .  הורדת הדירוג משקפת את ביצועי החסר של המשמעותיים של התקציב הפורטוגלי בשנת 2009.בסוכנות הדירוג הסבירו כי שיעור החוב הממשלתי מסך התמ"ג ב-2009 היה גבוה בהרבה מהציפיות שפרסמה הסוכנות בספטמבר ל-6.5% והסתכם בפועל ב-9.3% וכדי להגיע לדרישות האיחוד האירופי העומדות על יחס חוב תוצר של 3% ב-2013 יהיה על הממשלה לנקוט בפעולות משמעותיות להקטנת החוב.הורדת הדירוג השפיעה לרעה על שוק המניות האירופי ,  אשר עבר לירידות לאחר פתיחה חיובית .  הודעה זו גם הובילה לירידות חזקות בשערו של היורו.אתמול נרשמו ירידות שערים במסחר בוול סטריט בשל הורדת הדירוג לעיל ובשל נתון מקרו שלילי בסקטור הנדל"ן בארה"ב כאשר פורסם כי מכירות בתים חדשים לחודש פברואר ירדו ב 2.2% לרמה שנתית של 308 אלף יחידות לעומת צפי כלכלנים כי המספר יעלה ל-315 אלף יחידות בהשוואה ל-309 אלף יחידות בחודש ינואר .  הגורמים :  סופת השלגים ,  שיעור אבטלה גבוה ומלאי גבוה של בתים בכינוס נכסים .
 
סקירת שוק שבועית מבנק אגוד
עליות שווקים ברחבי העולם ,  רפורמת הבריאות בארה"ב ,  הריבית בהודו ,  המשבר ביוון ובפורטוגל

