מערכת ראיית לילה ותצוגה על השמשה :  ב.מ.וו משיקה בארץ את סדרה 5 החדשה ;  המחיר החל מ-455 אלף שקל
דגם 528i יוצע בנפח מנוע של 3.0 ליטר ,  עם הספק של 258 כ"ס ומחיר של 509 אלף שקל
קמור ,  יבואנית ב.מ.וו ,  תציג בתערוכת אוטומוטור ,  בבכורה ישראלית את סדרה 5 החדשה .  מכונית הסאלון של החברה .  המכונית מבוססת על הפלטפרומה של מכונית הפאר סדרה 7 ובסיס הגלגלים ארוך ב-8 ס"מ מזה של קודמתה .  העיצוב שמרני למדיי ולוח המחוונים הגיע בשלמותו מהמיניוואן גראנטוריסמו .  מכונית שופעת טכנולוגיה וכוללת בולם זעזועים הניתן לכיוונון ,  היגוי גם לגלגלים האחוריים ,  מערכת לראיית לילה ,  תצוגה על השמשה הקדמית ,  ותיבת הילוכים אוטומטית עם שמונה הילוכים .  רוב מערכות אלה יוצעו כאופציה בתשלום .  בשלב הראשון יוצעו בישראל ארבעה מנועי בנזין :  הגרסה הבסיסית היא 523i ,  עם מנוע 2.5 ליטר המספק 204 כ"ס .  מחירה הוא 455 אלף שקל .  מעליה ניתן למצוא את 528i בנפח מנוע של 3.0 ליטר ,  הספק של 258 כ"ס ומחיר של 509 אלף שקל .  ל-535i מנוע בנפח דומה ,  אך צמד מגדשי טורבו מסייעים לו להפיק 306 כ"ס .  המחיר יעמוד על 535 אלף שקל .  הגרסה הבכירה ,  550i ,  מנוע 4.4 ליטר בתצורת v8 ,  בהספק של 407 כ"ס .  מחירה- 730 אלף שקל .  ב.מ.וו תציג בתערוכה גם את activee ,  מכונית תצוגה חשמלית על בסיס סדרה 1 .  למנוע החשמלי 170 כ"ס וטווח נסיעה מוצהר של 160 ק"מ .  למרות מימדי המכונית הקטנים ,  ומימדיו הגדולים של המצבר - למכונית ארבעה מושבים ותא מטען בגודל 200 ליטר .
 
מערכת ראיית לילה ותצוגה על השמשה :  ב.מ.וו משיקה בארץ את סדרה 5 החדשה ;  המחיר החל מ-455 אלף שקל
דגם 528i יוצע בנפח מנוע של 3.0 ליטר ,  עם הספק של 258 כ"ס ומחיר של 509 אלף שקל

