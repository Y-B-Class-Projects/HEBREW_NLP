מחיר הנפט סגר ירידה שבועית ראשונה זה 5 שבועות ;  נפל השבוע ב-5.5%
מחיר הזהב ירד היום בניו יורק ב-1% עקב התחזקות הדולר ,  אך עלה ב-0.4% בסיכום שבועי
מחיר הנפט הגולמי ירד זה היום החמישי ברציפות ,  רצף הירידות הארוך ביותר זה חודש ,  בעקבות התחזקות הדולר בעולם ,  אשר גרמה לצמצום הביקוש לסחורות בתור גידור כנגד היחלשות המטבע האמריקאי .  מחיר הנפט השלים ירידה שבועית בראשונה זה חמישה שבועות לאחר שהמלאי הגולמי בארה"ב גדל זה השבוע השני ברציפות .  החוזים על הנפט הגולמי למסירה בפברואר נסגרו במחיר של 78 דולר לחבית ,  ירידה של 1.8% ,  בבורסת הסחורות של ניו יורק .  בסיכום שבועי נפל מחיר החוזים בכ-5.5% לאחר שביום רביעי נסגר בראשונה השנה מתחת לרמה של 80 דולר לחבית .   סוכנות האנרגיה הבינ"ל  ( iea )  הותירה היום ללא שינוי את תחזית ביקוש הנפט העולמי לשנת 2010 ברמה של 86.3 מיליון חביות ,  במסגרת הדו"ח החודשי של הסוכנות .  מלאי הנפט הגולמי בארה"ב גדל בשבוע האחרון ב-3.7 מיליון חביות לרמה של 331 מיליון חביות ,  עלייה שבועית שנייה ברציפות ,  מסר ביום רביעי משרד האנרגיה האמריקאי .  עוד בשוק הסחורות :  החוזים על הזהב למסירה בפברואר נסגרו במחיר של 1,130.5 דולר לאונקייה ,  ירידה של 1% ,  בבורסת הסחורות של ניו יורק .  עם זאת ,  בסיכום שבועי עלה מחיר הזהב ב-0.4% .
 
מחיר הנפט סגר ירידה שבועית ראשונה זה 5 שבועות ;  נפל השבוע ב-5.5%
מחיר הזהב ירד היום בניו יורק ב-1% עקב התחזקות הדולר ,  אך עלה ב-0.4% בסיכום שבועי

