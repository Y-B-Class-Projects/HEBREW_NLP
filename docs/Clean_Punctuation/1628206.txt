 " לתקן הליקויים כדי למנוע עוד מקרים "
 מפכל המשטרה התייחס לרצח של לאון בן ה-7 ואמר :  השוטרים עשו עבודה מקצועית ,  ישנם פערים במשרדי הממשלה .  בדיקה שעברו התאומים החשודים לפני הרצח העלתה :  הם לא זקוקים לטיפול פסיכיאטרי
 ( צילום :  יוסף בדלוב ,  עריכת וידאו :  גדי וינסטוק ,  קריינות :  אילן שניג ) 
מפכ"ל המשטרה רב ניצב דודי כהן ,  התייחס הבוקר  ( שני )  לטענות שהופנו כלפי המשטרה בנוגע לאירועים שקדמו למקרה הרצח של הילד לאון קלנטרוב בבני עי"ש .  בפורום  " משטרה חברה "  של המכון הישראלי לדמוקרטיה ,  אמר המפכ"ל כהן כי  " במקרה הטראגי של רצח הילד בבני עי"ש ,  השוטרים פעלו כשורה בנסיבות האירוע .  לא ניתן היה לבצע פעילות אכיפתית מקדימה .  החוקרים בתחנת קריית מלאכי עשו עבודה מקצועית בתלונה שהוגשה לפני חודש .  ישנם פערים מול משרדי ממשלה אחרים וצריך לטפל בהם לאורך זמן על מנת למנוע עד כמה שניתן מקרים קשים בעתיד ". 
מוקדם יותר היום דווח כי האחים נאור ואדיר סודמי ,  החשודים ברצח הילד לאון קלנטרוב ,  לא הוגדרו כנזקקים לטיפול רפואי פסיכיאטרי ,  כך עולה מדו"ח שחיבר מנהל אגף הרווחה ביישוב בני עי"ש ,  יאיר בן יעיש בסוף השבוע שעבר .  הדו"ח הועבר למנהלת משרד הרווחה במחוז המרכז וראש המועצה המקומית בבני עי"ש ,  מרק בסין .
 בסין אמר כי  " הדבר יוצר שאלה קשה מאוד ומטרידה .  האם האחים הוגדרו כמסוכנים לציבור ?  ".  מהשאלה הזאת נגזרות לדבריו שאלות נוספות . " אם הם היו מסוכנים לציבור ,  מדוע הם גרו בסביבת מגורים רגילה ?  "  הוא היקשה , " הם הרי עברו אבחנה פסיכיאטרית .  לא הגיעו לגביהם למסקנה נחרצת .  אז האם הבדיקה הייתה נכונה ?  ".  
בסין אמר ,  שהוא העלה את השאלה הזאת ,  בפגישתו עם גורמי משטרה : " נאמר לי ,  שהיו בעבר תלונות כלפיהם והן נחקרו .  אחת השוטרות שאלה אותי :  האם זה הופך אותם לרוצחים פוטנציאליים ?  ".  ראש המועצה הסכים כי השארת שני האחים להתגורר בסביבה כזאת ,  היא כמו פצצת זמן חברתית : " זה כמו לגור ליד צ'רנוביל חברתי ".  בדו"ח שבסין מחזיק ,  לא נכתב בבירור מתי עברו השניים את הבדיקה ,  אולם הוא העריך שהדבר נעשה סמוך למועד קבלת התלונה בעניינם ,  לפני מספר שבועות .  
חקירת שני האחים תמשך גם היום והיא תעשה במטה היחידה המרכזית במשטרת לכיש ,  על ידי חוקרים מקצועיים שאינם שוטרים .
 מוקדם יותר הכחיש עו"ד הדין ירון פורר ,  פרקליטם של האחים סודמי ,  את העבירות המיניות המיוחסות לשניים ודורש להפנות אותם לבדיקה נפשית .  פורר אמר כי  " ברור שמצבם הנפשי ומצבם השכלי צריך להיות מלובן על ידי מומחים .  בית המשפט נדרש לשאלה הזו ואני מקווה שהיום הוא ייעתר לבקשתנו ויורה על משלוח האחים לבדיקה פסיכיאטרית .  בראיון לגלי צה"ל הוסיף פורר כי  " יש סיכוי שהשניים ישוחררו לביתם אם יוכח שהם סובלים מבעיה נפשית והליקויים שלהם לא יצריכו אשפוז ". 
אמש התברר כי קלנטרוב בן ה-7 ,  שנרצח במהלך סוף השבוע ביישוב בני עי"ש לא נאנס .  מנתיחת גופתו שנערכה במכון לרפואה משפטית באבו כביר עולה עוד ,  כי רוצחו של קלנטרוב חנק אותו למוות .
 לאון בן ה-7 ,  שנרצח על פי החשד בידי התאומים אדיר ונאור סודמי ,  הובא אתמול למנוחות בבית העלמין באשדוד .  ההלוויה נערכה בנוכחות עשרות אנשים ,  ואביו של לאון בקושי הצליח לומר עליו  " קדיש "  ופרץ בבכי כל העת .  אמו של לאון לא אמרה מילה במהלך ההלוויה ורק הביטה על גופת בנה .
 מנהלת בית הספר  " אופק "  בו למד לאון ומורתו של לאון ספדו לו וסיפרו על ההשקעה של הוריו של לאון בבנם ועל הארוחות שהכינו לו . " אני זוכרת איזו עוגה נהדרת הם הכינו ליום הולדתך ",  אמרה המורה .  ראש מועצת בני עי"ש ,  מארק בסין ,  אמר להורים : " זה אסון כבד .  אין לי מלים שיכולות לנחם אתכם .  אי אפשר להבין את המעשה הנורא הזה .  החיוך של לאון זועק לשמיים ". 
עדכון ראשון :  8:22 

" לתקן הליקויים כדי למנוע עוד מקרים "
 מפכל המשטרה התייחס לרצח של לאון בן ה-7 ואמר :  השוטרים עשו עבודה מקצועית ,  ישנם פערים במשרדי הממשלה .  בדיקה שעברו התאומים החשודים לפני הרצח העלתה :  הם לא זקוקים לטיפול פסיכיאטרי

