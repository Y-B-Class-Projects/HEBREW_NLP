סקר בארה"ב :  הכלכלה צומחת והמסים ירדו - אך האמריקאים אינם מאמינים בכך
המפלגה הדמוקרטית וממשל אובמה לא הצליחו לשכנע את המצביעים בהישגיהם ,  לפי סקר שביצעה בלומברג
ממשל אובמה הוריד את המסים שמשלם המעמד הבינוני בארה"ב ,  צפוי לרשום רווח על הצלת מגזר הבנקאות ,  והצליח לנתב את הכלכלה לחזור לצמיחה ב-5 הרבעונים האחרונים .  אך כל ההישגים האלו אינם ידועים בציבור האמריקאי .  סקר שביצעה חברת בלומברג בשבוע שעבר הראה כי בקרב אזרחים המתכוונים להצביע בבחירות הקרובות ,  שני שלישים מאמינים כי המסים בארה"ב עלו ,  הכלכלה הצטמצמה ,  ומיליארדי הדולרים שהולוו לבנקים לא יושבו לעולם ." התפיסה של הציבור את הכלכלה מנוגדת לעובדות ,  והאשמה בכך מוטלת על כתפי הדמוקרטים ",  אומרת אן סלצר ,  נשיאת חברת סלצר שביצעה את הסקרים . " לא מאוד משנה שביצעתם שינוי ,  אם לא הצלחתם לשדר שינוי ". הסקר מדגים את כשלונם של הדמוקרטים לשדר את הישגיהם  אפילו בקרב חברי מפלגתם ומצביעיהם .  הוא גם מראה כיצד הרפובליקאים הצליחו לצייר את ממשל אובמה ככישלון ,  בייחוד בנושאים כלכליים . " הממשל טוען זמן רב כי הפוליטיקה הטובה ביותר היא לעשות את הדבר הנכון ",  אומר אסטרטג דמוקרטי ,  סטיב מקמהון . " אך נחוץ הרבה יותר מכך .  הסקר מראה ,  כי הפוליטיקה הטובה ביותר ,  היא לשווק את מה שעושים ". ממשל אובמה קיצץ מסים ,  בעיקר עבור המעמד הבינוני ,  שהסתכמו ב-240 מיליארד דולר מאז נכנס לתפקיד בינואר 2009 .  תכנית לסיוע למשפחות המרוויחות פחות מ-150 אלף דולר שנכללה בתכנית התמריצים של אובמה ,  הורידה את נטל המס עבור 95% מהאמריקאים העובדים ,  בסכום כולל של 116 מיליארד דולר  כ-400 דולר לאדם מדי שנה .  תמריצים נוספים ,  כמו סיוע במימון השכלה גבוהה ,  סיוע למובטלים ולמעוטי הכנסה ,  ותמריצים לקידום אנרגיה מתחדשת וטכנולוגיה ,  אף הם סייעו לכלכלה .  דו"ח שפורסם החודש בקונגרס ,  הראה כי משרד האוצר קיבל בחזרה מרבית מ-245 מיליארד הדולר שהשקיע בבנקי וול סטריט ,  וצופה לרשום רווח בסך 16 מיליארד דולר על ההלוואות.אך הסקר של בלומברג מראה כי עובדות אלה לא חלחלו לתודעת האמריקאים ,  ובייחוד לזו של המעמד הבינוני .  52% מהמצביעים הצפויים חושבים שהמסים הפדרליים על המעמד הבינוני עלו בשנתיים האחרונות ,  לעומת 19% שחשבו שהם ירדו . " הוא רוצה רק להעלות מסים ",  אמרה ג'נט בגלי ,  אחות בפנסיה שהשתתפה בסקר . " הוא אוהב ממשל גדול והרבה הוצאות ",  הוסיפה .  60% מהמצביעים מאמינים כי מרבית הכסף שהולווה לבנקים אבוד ,  ורק 33% מעריכים כי מרבית הכספים יושבו.ההשקפה כי המסים בארה"ב עלו ,  משותפת כמעט לכל הקבוצות הדמוגרפיות ,  כולל 50% מהמצביעים שאינם משתייכים לאף מפלגה  אותה אוכלוסיה שרוממה את אובמה לניצחון בבחירות 2008 .  אפילו רוב הדמוקרטים מאמינים בתפיסה מוטעית זו .  ו-63% ממי שמרוויחים 25 אלף דולר עד 49,999 דולר בשנה   " המעמד הבינוני "  - מעריכים כי הם משלמים יותר מסים פדרליים.הסקר מדגים את הקשיים העומדים בפני הדמוקרטים בקונגרס העומדים כעת לבחירה מחודשת .  הרפובליקאים צפויים להשיג רוב בבית הנבחרים ,  הבית התחתון של הקונגרס ,  ולאבד את היתרון הגדול שלהם בסנאט ,  הבית העליון .  מרבית היתרון הרפובליקאי מגיע מאותה אוכלוסיה שאינה משתייכת לאף מפלגה.לב ליבה של הקבוצה שהעלתה את אובמה לנשיאות ,  אותה קבוצה עבורה מכוונת רוב המדיניות שלו  המעמד הבינוני  מרגישים כי עול המסים עליהם כבד יותר ,  מצב הכלכלה גרוע יותר ,  והכסף שהולווה לבנקים אבוד.גם תפיסת המצביעים לגבי ביצועי הכלכלה אינם תואמים את הנתונים הרשמיים .  המיתון שהחל בדצמבר 2007 ,  הסתיים רשמית ביוני 2009 .  אך ביום שישי דיווח משרד המסחר האמריקאי על הצמיחה החדה ביותר זה 4 שנים ברבעון השלישי ,  סימן להתאוששות .  בשנה החולפת ,  צמחה כלכלת ארה"ב ב-3.1% - קצב צמיחה ברמה דומה לקצב שנרשם לפני המשבר הפיננסי שהחל ב-2007 .  אך המצביעים אינם מרגישים את השיפור  61% מהמשיבים לסקר חושבים שהכלכלה האמריקאית ממשיכה להצטמצם ,  ורק 33% חושבים שהיא צומחת .  לכך תורם שיעור האבטלה ,  שנותר מעל לרמה של 9.5% כבר 14 חודשים .
 
סקר בארה"ב :  הכלכלה צומחת והמסים ירדו - אך האמריקאים אינם מאמינים בכך
המפלגה הדמוקרטית וממשל אובמה לא הצליחו לשכנע את המצביעים בהישגיהם ,  לפי סקר שביצעה בלומברג

