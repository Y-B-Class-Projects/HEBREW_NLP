הג'אזיסט בילי טיילור הלך לעולמו
המוזיקאי הנחשב והמשפיע ,  שהספיק לשתף פעולה גם עם צ'רלי פרקר ומיילס דיוויס ,  הלך לעולמו בגיל 89 כתוצאה מכשל בלב
המוזיקאי המפורסם בילי טיילור הלך לעולמו אמש  ( רביעי )  כתוצאה מכשל בלב ,  כפי שדיווחה בתו .  טיילור היה בן 89 במותו . " אנחנו אסירי תודה על מסירותו ,  חברותו והשפעתו על הג'אז של ד"ר טיילור ",  נמסר ממרכז קנדי ,  שם כיהן טיילור כמנהל תחום הג'אז .  
טיילור ,  שהיה פסנתרן ,  חיבר למעלה מ-300 שירים ,  הבולט שבהם היה  " I Wish I Knew How It Would Feel to Be Free ",  שהפך לשיר שהוביל את התנועה לזכויות האזרח בארה"ב וזכה לקאברים מפורסמים של נינה סימון ,  סלומון ברק ,  ג'ונתן רוס ועוד .  
בתחילת הקריירה שלו ,  טיילור שיתף פעולה עם ענקי ג'אז כמו אלה פיצג'רלד ,  מיילס דיוויס ,  בן וובסטר ,  דיזי גילספי וגם צ'רלס מינגוס ,  בו תמך טיילור מתחילת הקריירה .  בנוסף ,  טיילור היה המנהל המוזיקלי של  " The Subject is Jazz ",  תוכנית הטלוויזיה הראשונה בארה"ב שעסקה בג'אז .  
בשנת 1992 זכה טיילור במדליה הלאומית לאמנות ,  אחד מ-20 אותות ההוקרה להם זכה במהלך הקריירה .  בנוסף ,  טיילור היה אישיות טלוויזיונית בולטת בעולם הג'אז והוא אף זוכה פרס אמי על פינה שהגיש בתוכנית בוקר יום ראשון של רשת CBS .
 
הג'אזיסט בילי טיילור הלך לעולמו
המוזיקאי הנחשב והמשפיע ,  שהספיק לשתף פעולה גם עם צ'רלי פרקר ומיילס דיוויס ,  הלך לעולמו בגיל 89 כתוצאה מכשל בלב

