תמלילי שיחות ב-AIG : " מצדי שמשלמי המסים יפסידו טריליון ד' "
 התמלילים הם של עובדי החטיבה של AIG אשר קיבלו כ-165 מיליון דולר בונוסים והביאו החברה לסף קריסה
בעת הויכוח הציבורי הסוער בשנה שעברה סביב בונוסים בסך יותר מ-165 מיליון דולר שחולקו לחטיבת המוצרים הפיננסים של aig ,  אשר הביאה את ענקית הביטוח האמריקאית על סף קריסה ,  שמרו עובדי החטיבה על שתיקה ,  לפחות בפומבי .  כעת מתברר כי מאחורי דלתיים סגורות התבטאו עובדים בחריפות נגד הציבור והממשל בארה"ב .  העיתון  " וושינגטון פוסט "  חשף היום תמלילים של שיחות ועידה עם עובדים שהתקיימה באותה התקופה ,  ואשר במסגרתה ביקשה ההנהלה לנסות לשכנע את העובדים לוותר על חלק מהבונוסים . " אני עומד מאחורי כל מעשה שביצעתי בחברה הזו מהיום הראשון ",  אמר אחד העובדים בשיחת ועידה שהתקיימה בחודש מארס 2009 .  במקרה אחר ,  אומר עובד : " אתם התחייבתם כלפינו ואנחנו כלפיכם .  וכל עניין מעבר לכך ,  כמו שהפוליטיקאים והתקשורת מנסים עכשיו לטעון ,  הוא לא העיקר ",  אמר אחד העובדים במסגרת השיחה . " אתם לא יכולים לצפות שפשוט נכנע ונתעלם מההתחייבות שלכם בגלל שחבורה של קנאים מושחתים רוצה שנעשה משהו אחר .  זה לא יקרה ".  עובד אחר דיבר אף בחריפות רבה יותר על כך שהפכו את עובדי aig לשעיר לעזאזל . " למען האמת ,  אני מקווה שהכל יתפוצץ .  אני חושב שלמשלמי המסים בארה"ב מגיע להפסיד טריליון דולר בפרשה הזו בגלל האופן שבו התנהגו ".  אותו עובד הפנה בהמשך את זעמו כלפי הממשל . " כל מה שאכפת להם זה הבחירות הבאות ,  בדיוק כמו שלנו רק אכפת מהבונוס הבא .  ולאיש לא אכפת המדינה או מהמוסדות .  להם ממש לא אכפת ,  ולי ממש לא אכפת .  ובכנות ,  אם יפסידו טריליון דולר ,  זה בסדר מבחינתי ". 

תמלילי שיחות ב-AIG : " מצדי שמשלמי המסים יפסידו טריליון ד' "
 התמלילים הם של עובדי החטיבה של AIG אשר קיבלו כ-165 מיליון דולר בונוסים והביאו החברה לסף קריסה

