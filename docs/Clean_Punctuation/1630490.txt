שברולט מציגה :  כך תיראה האוויאו הבאה
האוויאו RS מצוידת במנוע 1.4 ליטר מגודש טורבו ,  בהספק של 138 כ"ס ;  בשברולט מבטיחים תא נוסעים מרווח ונוח
בתערוכת דטריוט הנפתחת ביום שלישי ,  תציג שברולט מכונית קונספט חדשה בשם אוויאו rs .  כפי שהשם רומז ,  מדובר בעצם בקדימון לאוויאו החדשה ,  שתוצג במהלך 2011 .  למכונית התצוגה שבכה גדולה ומחולקת לשניים ,  בדומה לאוויאו הנוכחית ,  ופנסים קדמיים נטויים וספורטיביים למראה.הצדודית מזכירה את זו של המכונית העירונית ספארק ,  שמכירתה בארץ טרם החלה .  החישוקים הגדולים  ( 19 אינץ' )  ומראות הצד הצרות לא יגיעו כנראה למכונית הסדרתית ונועדו לעשות רושם על הקהל בהיכל התערוכה.האוויאו rs מצוידת במנוע 1.4 ליטר מגודש טורבו ,  בהספק של 138 כ"ס .  גרסאות שונות של המנוע ימצאו את דרכן לאוויאו ולקרוז המוכרת .  המימדים של מכונית התצוגה לא פורסמו ,  אך בשברולט מבטיחים כי היא תהיה רחבה וארוכה יותר מהאוויאו הנוכחית וכן מרווחת יותר .  שיפור נוסף יימצא בתא הנוסעים ,  שצפוי להיות איכותי יותר ודומה לזה של שברולט קרוז .  שברולט אוויאו הנוכחית תוכננה על ידי דייהו - לפני שזו נרכשה על ידי ג'נרל מוטורס - והוצגה ב-2002 .  היא נמכרה בדרום קוריאה בשם דייהו קאלוס ובשווקי המערב בשם שברולט אוויאו ,  פונטיאק g3 וסוזוקי סוויפט + .  בישראל היא נמכרה בעיקר לציי רכב ,  בגרסאות האצ'בק  ( 5 דלתות )  וסדאן .
 
שברולט מציגה :  כך תיראה האוויאו הבאה
האוויאו RS מצוידת במנוע 1.4 ליטר מגודש טורבו ,  בהספק של 138 כ"ס ;  בשברולט מבטיחים תא נוסעים מרווח ונוח

