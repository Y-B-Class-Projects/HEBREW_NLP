פתיחה חיובית לעונת הדו"חות בארה"ב :  אלקואה עלתה על התחזיות
ירידה של 4% בהכנסות ענקית האלומיניום ל-5.4 מיליארד דולר - מעל לתחזיות
 ,  יצרנית האלומיניום הגדולה בארה"ב ,  דיווחה על צמצום הפסידה ברבעון הרביעי של השנה הודות לעליית מחירי המתכת בעולם והתאוששות הכלכלה הגלובלית .  החברה רשמה ברבעון הפסדי נקי של 277 מיליון דולר ,  או 28 סנט למניה ,  לעומת הפסד של 1.2 מיליארד דולר ,  או 1.49 דולר למניה ,  בתקופה המקבילה בשנה הקודמת .  בניכוי הוצאות חד פעמיות רשמה החברה רווח של 7 סנט למניה - מעל לתחזיות האנליסטים לרווח של 5 סנט למניה .  הכנסות החברה בתקופה המדווחת הסתכמו ב-5.43 מיליארד דולר ,  ירידה של 4% לעומת הרבעון המקביל אך מעל לתחזיות האנליסטים למכירות של 4.9 מיליארד דולר . " זו היתה שנה קשה למגזר האלומיניום - נפילה במחירים ,  הרס בביקוש ומחנק אשראי ",  אמר מנכ"ל אלקואה ,  קלאוס קליינפלד ,  בעת פרסום הדו"חות . " אולם היום אלקואה חזקה יותר משהיתה בתחילת השנה ",  הוסיף .  מניית אלקואה ,  אשר עלתה ב-43% בשנת 2009 ,  סיימה את המסחר בוול סטריט בעלייה של 2.5%  .  מתחילת השנה עלתה המניה ב-8% .  אלקואה היא הראשונה מבין החברות שמניותיהן נכללות במדד דאו ג'ונס המפרסמת את תוצאותיה לרבעון הרביעי של 2009 ,  ותוצאותיה הכספיות מבשרות באופן מסורתי על פתיחת עונת הדו"חות הרבעוניים .  עד סוף ינואר צפויות לפרסם את תוצאותיהן הכספיות למעלה מ-40% מהחברות הנכללות במדד s & p 500 .  לפי התחזיות ,  צפויים הרווחים הכוללים של החברות במדד s & p 500 לזנק ברבעון הרביעי ב-184% לעומת התקופה המקבילה בשנה הקודמת .  סך הכנסות החברות צפויות לצמוח ב-7% - צמיחה ראשונה מאז הרבעון השלישי של שנת 2008 .
 
פתיחה חיובית לעונת הדו"חות בארה"ב :  אלקואה עלתה על התחזיות
ירידה של 4% בהכנסות ענקית האלומיניום ל-5.4 מיליארד דולר - מעל לתחזיות

