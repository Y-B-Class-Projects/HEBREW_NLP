קשת כובשת את מסך הטלוויזיה עם נתח צפייה של יותר מ-50% 
מאז שזכיינית ערוץ 2 עלתה משלושה לארבעה ימי שידור ,  בתחילת ינואר ,  זינק נתח הצפייה שלה על חשבון ירידה חדה בצפייה בערוץ 10
 >  >  שינוי דרמטי בנתוני הרייטינג ונתח הצפייה בערוצים 2 ו-10 בעקבות החלפת ימי השידור בין קשת לרשת בתחילת ינואר .  לאחר שעברה לשדר במשך ארבעה ימים ,  במקום שלושה ,  זינק נתח הצפייה בפריים טיים של קשת מ-33.2% ל-50.6% .  זכיינית ערוץ 2 קשת ,  המחזיקה במותגים חזקים כמו  " האח הגדול "  ו"ארץ נהדרת ",  עברה לשדר במשך ארבעה ימים  ( רביעי עד שבת )  כאשר הזכיינית רשת ממלאת את מקומה בשאר ימי השבוע .  נתח הצפייה בטלוויזיה המסחרית  ( שר )  הוא זה שקובע למעשה את רמת ההכנסות של הזכייניות .  הוא מתבסס על הרייטינג של כל אחת מהזכייניות ביום השידורים שלה ,  ובוחן היכן שהו הצופים בקרב כל אחד מערוצי הטלוויזיה המסחרית .  שעות הפריים טיים ,  20:00 עד 23:00 ,  הן אלה שנהנות מכמות הצפייה המשמעותית ביותר ומביאות את חלק הארי של ההכנסות לזכיין .  החודש הראשון של 2010 מראה כי קשת הצליחה לכבוש חצי מהשוק ,  בעוד שהיא מחזיקה רק ב-28% מימי השידור בשני הערוצים המסחריים .  בחלוקה לימי שידור הגיעה קשת לנתח צפייה ממוצע של 12.65% ליום ,  לעומת 11.06% ליום בדצמבר 2009 .  גם הזכיינית השנייה של ערוץ 2 שיפרה עמדות בעקבות החלפת הימים :  בינואר 2010 הגיע רשת לנתח צפייה של 26.3% בפריים ,  כלומר 8.76% ליום ,  לעומת 33.9% בדצמבר 2009 - כלומר 8.475% ליום .  כמובן שגם נתוני הרייטינג של קשת ורשת התחזקו בהתאמה .  מדובר במשחק סכום אפס ,  מי שספג את המכה בעקבות התחזקות קשת ורשת הוא ערוץ 10 :  הערוץ ירד מנתח צפייה של 33% בדצמבר 2009 ל-23.1% בינואר 2010 ,  כלומר איבד 30% מכוחו מאז תחילת השנה .  כאשר משווים את נתוני הרייטינג של ערוצים 2 ו-10 בינואר לעומת דצמבר 2009 ,  ניתן להבין בדיוק איך הדבר קרה :  ערוץ 10 רשם התחזקות ביום אחד בלבד ,  שלישי - שבו משודר  " הרווק "  מול  " משפחה חורגת "  של רשת .  בכל שאר הימים רשם ערוץ 10 ירידה ,  כאשר בימים כמו רביעי ושבת שבהם משודר  " האח הגדול "  רשם הערוץ ירידה ברייטינג ,  ברמה של כ-50% .  בסך הכל איבד הערוץ יותר מחמישית מהרייטינג שלו  ( כ-22% )  בפריים טיים של ינואר  ( מ-8.58% ל-6.65% )  .  כל נתוני הרייטינג וה"שר "  בכתבה זו נמסרו על ידי ועדת המדרוג ,  נתוני הרייטינג מתייחסים לצפייה בכלל האוכלוסיה .
 
קשת כובשת את מסך הטלוויזיה עם נתח צפייה של יותר מ-50% 
מאז שזכיינית ערוץ 2 עלתה משלושה לארבעה ימי שידור ,  בתחילת ינואר ,  זינק נתח הצפייה שלה על חשבון ירידה חדה בצפייה בערוץ 10

