בורגר : " מרגיש ראוי לאמן בליגת העל "
 המאמן שהוליך את עירוני ר"ג לניצחון שני העונה מקווה לקבל מינוי קבוע ומוסיף : " ראו שרצינו את המשחק יותר מנתניה "
 כשיו"ר עירוני רמת גן ,  בני ברנר ,  פיטר בתחילת השבוע שעבר את דני גוט ,  כנראה שגם הוא לא ממש ציפה ששבוע לאחר מכן תצליח הקבוצה להתאושש דווקא בנתניה ,  באולם שבשבועות האחרונים נחשב לקשה בליגה .  אבל רמת גן ומאמנה הטרי ,  יניב בורגר ,  רשמו אמש  ( ראשון )  סנסציה כשניצחו בנתניה את הקבוצה המקומית .  ניצחו ?  שלחו את המשחק לגארבג' טיים עוד במחצית הראשונה . 
" ציפיתי שנשחק טוב במשחק ונקבל ביטחון תוך כדי ",  אומר בורגר בבוקר שלאחר המשחק הראשון שלו כמאמן ראשי בליגת העל . " אחרי המשחק בשבוע שעבר ידעתי שנבוא חסרי ביטחון .  במהלך כל השבוע עבדנו מנטאלית עם השחקנים בשביל להחזיר להם את הביטחון .  תוך כדי המשחק צברנו ביטחון והתחלנו להאמין שאנחנו יכולים וצריכים לנצח את המשחק ". 
בורגר ,  לו מלאו לא מזמן 32 שנים ,  מגיע לעמדת המאמן הראשי ברמת אחרי שבשנתיים האחרונות תיפקד כעוזר מאמן וכמאמן מחלקת הנוער .  בעבר שיחק בקבוצה ,  עבר בגבעתיים כמאמן במחלקות הנוער ,  וחזר לרמת גן בה עבר את כל הגילאים כמאמן .  כשקיבל את התפקיד בשבוע האחרון הוא הוגדר כמאמן זמני ,  תואר שאולי ישתנה לקבוע אחרי הניצחון אתמול .  
יחד עם זאת ,  ולמרות הניצחון ,  כרגע לא ברור האם בורגר ימשיך לשמש כמאמן הראשי עד לסיום העונה : " לא קיבלתי שום הודעה מיוחדת לגבי העתיד .  אני מניח שגם אם הייתי מפסיד לא היו שופטים אותי נקודתית לגבי משחק אחד ,  וגם אחרי הניצחון לא שופטים אותי על פי משחק אחד .  אם אתה שואל אם אני ראוי להיות מאמן בליגת העל ,  אז כן ,  אני בהחלט מרגיש ראוי .  אני מאמין בעצמי ,  אבל אני יודע שאני בחור צעיר שיש לו מה ללמוד .  צריך לצבור שעות מגרש .  עם הצהרות לא הולכים למכולת ". 
הניצחון של רמת גן ,  גדול ככל שיהיה ,  מוכיח עוד הפעם את כוחו של שינוי .  בעונה החולפת ניצח עמיר עוזי במשחקו הראשון כמאמנה של הקבוצה מזיסמן  ( במחזור החמישי את קרית אתא )  וגם אריאל בית הלחמי ,  שמונה אחרי המחזור השני בעונה למאמנה של בני השרון ,  ניצח עם קבוצתו החדשה דאז את הפועל ירושלים מיד אחרי מיניו .  
בורגר מצידו מכיר גם כן את הסטטיסטיקה : " קודם כל זו באמת הקבוצה שניצחה את המשחק ,  אבל יש איזשהו אפקט כי בכל זאת השחקנים קיבלו זעזוע כשראו שהמאמן איבד את הג'וב שלו .  כל זה לא גורע מכך ששיחקנו כדורסל טוב רוב המשחק ושזה היה ניצחון היה מאוד קבוצתי ". 
מה עשה את ההבדל ?  
" באנו למשחק עם אנרגיות .  ראו על השחקנים שיש להם רצון להלחם על כל כדור .  כל מי שראה האת המשחק ,  ראה שאנחנו רוצים יותר מנתניה .  בנוסף לזה ניצחנו בכמה פרמטרים .  ניצחנו אותם בריבאונד והם קבוצת ריבאונד מצוינת ,  והאזורית ששמרנו שלבים גדולים מהמשחק עבדה מצוין ". 
איך לוקחים קבוצה במצב כזה קשה וגורמים לה לחזור לחיים ?  
" עשינו עבודה מאוד קשה במהלך השבוע .  קודם כל עשינו הרבה עבודה מנטאלית .  ניסינו להרים את השחקנים אחרי כל מה שעבר עליהם .  בנוסף ,  לקראת המשחק הזה ספציפית העברנו את האימונים לאולמות קטנים ברמת גן כדי להתרגל לאולם בנתניה .  בעיקר עשינו שינויים קטנים בשביל להתכונן למשחק הבא ". 
בנושא אחר ,  למרות שמחת הניצחון ,  ברמת גן נפרדו אמש מטאג' מקאלו ,  שתרם אתמול 16 נקודות והיה מדורג שני בקלעי רמת גן העונה עם 13.4 נקודות למשחק .  מקאלו עזב את הארץ בדרכו לשחק בריגה בלטבית .  לרמת גן נותר חילוף אחד בזרים ,  מה שגורם למאמן החדש לחפש ביתר דקדקנות עבור המחליף למקאלו .
 
בורגר : " מרגיש ראוי לאמן בליגת העל "
 המאמן שהוליך את עירוני ר"ג לניצחון שני העונה מקווה לקבל מינוי קבוע ומוסיף : " ראו שרצינו את המשחק יותר מנתניה "
 
