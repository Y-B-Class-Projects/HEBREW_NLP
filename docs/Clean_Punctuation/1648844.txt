דבאלישווילי לחבריו : " הפכתי לחילוף קבוע "
 חלוץ מכבי חיפה ,  שהוחלף בשבעת המשחקים האחרונים ,  מאוכזב .  בוקארי זוכה בינתיים לחסינות : " עוד לא בן 21 ,  למה מצפים ?  "
" הפכתי לחילוף קבוע בהתקפה ,  כל משחק אני יוצא ראשון ",  כך אמר חלוץ מכבי חיפה ולדימיר דבאלישווילי לשחקנים בקבוצה לאחר משחק הניצחון על מ.ס אשדוד  ( 0:1 )  במחזור ה-24 בליגה .  לטענת שחקנים ,  החלוץ הגיאורגי התאכזב מכך שהוחלף בכל שבעת משחקי הליגה האחרונים .  כאשר הגאורגי הוסיף באותו מעמד : " תרמתי מאוד במשחק נגד אשדוד ,  למה דווקא אני מוחלף ?  ". 
מלבד דבאלישווילי ,  גם שחקנים בקבוצה ציינו כי הופתעו מאוד כשהשחקן הוחלף דווקא במצב של שוויון ,  אך ציינו : " עד עכשיו קשה מאוד להתווכח עם החילופים של אלישע .  במהלך החודש האחרון הוא הכניס פעמיים את מוחמד גדיר במקומו והוא הביא לנו שש נקודות ".  
דבאלישווילי ,  אגב ,  לא התאמן היום עם הקבוצה משום שנסע למחנה שמקיימת נבחרת גיאורגיה לקראת משחק הידידות שלה ביום רביעי נגד נבחרת אסטוניה .  גם הקשר אייל גולסה ,  שבמועדון אישרו כי הוא ייעדר ארבעה שבועות נוספים ,  לא התאמן .
 במועדון מביעים בינתיים תמיכה בסאדאת בוקארי ,  שלא הבריק מול אשדוד ושחקנים טענו כי לפי האימונים עושה רושם שהוא לוקה בחסר בכושר המשחק . " בוקארי ילד ,  הוא עוד לא בן 21 ,  למה מצפים ממנו ?  ",  תהו היום בחיפה . " צריך לתת לו עוד מספר משחקים לפני שישוו אותו לווסט אנדרסון או פאוליניו ". 
בסביבתו של אלמוג כהן ביקשו להבהיר היום כי המשא ומתן מול ראשי מכבי חיפה החל עוד לפני המשא ומתן מול נירנברג וכי הקשר נחוש לעבור לגרמניה .  סוכנו של אלמוג דדה חדד השוהה בחו"ל אמר : " השיחות עם חיפה התנהלו לפני ההצעה מנירנברג .  קשה לי להאמין שהוא לא יעבור לגרמניה ,  הוא מעדיף לשחק בחו"ל .  כל הפרטים כמעט סגורים ".  שמו של שחקן אחר שגדל בבית"ר טוברוק ,  דור מלכה ,  עלה כמועמד להגיע בעונה הבאה במסגרת ההסכם הקיים עם אריק איזיקוביץ' .
 היום ערכה הקבוצה אימון כאשר היא חסרה כמובן את שחקני הנבחרות .  לפני האימון אמר אלישע לשחקנים : " לגבי המשחק נגד אשדוד ,  פתחנו טוב והנעת הכדור הייתה מצוינת .  במחצית השנייה לא שיחקנו נכון ,  אבל צריך לדעת לנצח גם משחקים כאלה ".  בחיפה ממשיכים להזכיר את שמו של שחקן מכבי נתניה ביוואן פרנסמן כמועמד לעונה הבאה במקרה שדקל קינן יעזוב .
 
דבאלישווילי לחבריו : " הפכתי לחילוף קבוע "
 חלוץ מכבי חיפה ,  שהוחלף בשבעת המשחקים האחרונים ,  מאוכזב .  בוקארי זוכה בינתיים לחסינות : " עוד לא בן 21 ,  למה מצפים ?  "
 
