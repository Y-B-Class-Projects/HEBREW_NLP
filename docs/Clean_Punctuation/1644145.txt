בנק ההשקעות של האיחוד האירופי יממן את התחנות הסולאריות בנגב ב-200 מיליון יורו 
 >  >  בנק ההשקעות של האיחוד האירופי  ( eib )  הסכים לממן את הקמת שתי תחנות הכוח הסולאריות באתר אשלים שבנגב בהיקף אשראי של 100 מיליון יורו לכל תחנה .  כך גילה אתמול שר התשתיות ,  עוזי לנדאו ,  בכנס אילת-אילות לאנרגיות מתחדשות .  מדובר באשראי בהיקף של 25%-35% שיוענק לזוכות במכרזים שתפרסם השנה המדינה להקמת שתי תחנות כוח תרמו-סולאריות בהיקף 80-110 מגה-ואט כל אחת .  זאת ,  בעלות כוללת מוערכת של כמיליארד דולר .  המועד הנוכחי להגשת ההצעות למכרזים נקבע ל-29 באפריל .  eib הציע בשלוש השנים האחרונות בישראל אשראי בתנאים נוחים יחסית ,  כחלק מהגברת מעורבותו בענף התשתיות המקומי .  רק באחרונה הבנק הסכים לשאת במחצית מעלויות המימון של הקמת מתקן ההתפלה הגדול בשורק ,  בהיקף מרבי של 150 מיליון יורו .  כן ,  ליווה בשיעור דומה  ( 50% )  גם את האשראי הבנקאי שניתן לפרויקט להקמת מתקן ההתפלה בחדרה בהיקף של 1.5 מיליארד שקל .  בנוסף ,  הביע הבנק את נכונותו ללוות גם את פרויקט ההתפלה של חברת מקורות בשיעור של עד 50% - ואף העניק לחברת החשמל הלוואה בגובה 132 מיליון יורו למשך 12 שנה כנגד ביצוע פרויקטי פיתוח .
 
בנק ההשקעות של האיחוד האירופי יממן את התחנות הסולאריות בנגב ב-200 מיליון יורו 
nan
