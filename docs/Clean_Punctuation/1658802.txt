כתובות אי-מייל פרטיות בפייסבוק נחשפו לעיני כל עקב תקלה 
" ניסיתי להוריד את הכתובת כי יש איזה מטורף שמטריד אותי ,  אבל לא הצלחתי "
 תקלה זמנית במערכת הגנת הפרטיות של אתר הרשתות החברתיות פייסבוק הביא לכך שכתובות דואר אלקטרוני פרטיות של משתמשים היו חשופות לעיני כל אתמול למשך כמחצית השעה ,  על פי הבלוג גוקר  ( gawker )  .  גולשים רבים שמו לב לתקלה ,  ועשרות מהם אף הספיקו לתעד אותה .  גולשת אחת דיווחה כך בזמן אמת על התקלה:שעה 6:46 בערב : " אני פשוט לא מאמין .  כתובות האי-מייל של כולם חשופות בפני כל הגולשים כבר לפחות 30 דקות .  ניסיתי להיכנס לחשבון שלי כדי להוריד את כתובת האי-מייל שלי כי יש איזה מטורף שמטריד אותי ,  אבל לא הצלחתי .  אלוהים ,  כמה שאני שונאת את פייסבוק !  מתי הם כבר ילמדו ?  ". שעה 7:14 בערב : " נראה שפייסבוק תיקנו את התקלה ,  לפחות בכל הנוגע לחשבון שלי ,  וכתובת האי-מייל שלי כבר לא חשופה לעיני כל ". משתמשים רבים באתר המיקרו-בלוגינג טוויטר שמו לב אף הם לתקלה במערכת פרטיות האי-מייל של פייסבוק .  כך למשל ,  ניסה אחד הגולשים להזהיר את האחרים לגבי התקלה . " תבדקו את הפרופיל שלכם בפייסבוק ,  ותראו שכתובת האי-מייל שלכם חשופה לעיני כל .  אין גם אפשרות לשנות את הגדרות הפרטיות ". 

כתובות אי-מייל פרטיות בפייסבוק נחשפו לעיני כל עקב תקלה 
" ניסיתי להוריד את הכתובת כי יש איזה מטורף שמטריד אותי ,  אבל לא הצלחתי "
 
