מפוטרי המשבר איפה הם היום ? - 
גלי הפיטורים של 2009 שלחו הביתה עשרות אלפי עובדים .  פגשנו חמישה מהם ,  שעבורם האבטלה אינה רק נתון סטטיסטי .  בעקבות הפיטורים ,  הם התחילו דרך חדשה :  מהקמת עסק ,  דרך שינוי משמעותי של תחום ועד למימוש שאיפות ספרותיות  ?  מאת עידו סולומון
 >  >  גלי הפיטורים של השנה האחרונה שלחו עשרות אלפי מובטלים חדשים אל ה"מדבר תעסוקתי ".  כמעט כל אחד מענפי המשק הישראלי ,  למעט המגזר הציבורי ,  נאלץ להקריב את ליטרת הבשר שלו .  בין אם עבדת בצפון ,  במרכז או בדרום ,  בענף ההיי-טק ,  המזון או הטקסטיל ,  סביר להניח שהכרת לפחות סיפור אחד של מפוטר מקרוב .  יצאנו לדבר עם חמישה עובדים שבמהלך השנה האחרונה חוו את המשבר על בשרם .  באופן מפתיע ,  למרות שכולם היו מודעים ל"מצב ",  את כולם תפסה הודעת הפיטורים לא מוכנים .  הידיעה שהארגון בו השקעת את מיטב זמנך וכישרונך בוחר לוותר עליך ,  אינה קלה עבור עובדי הטקסטיל ועובדי ההיי-טק בדיוק באותה מידה ;  גם תקופת ההמתנה הממושכת פועלת באופן דומה על המפוטרים ושוחקת אט אט את דימויים העצמי .  בין אם הם עדיין מחפשים או התפשרו ,  אם בחרו לקחת יוזמה ולהקים עסק משלהם או התמסרו לתחביב ישן ,  כולם מקווים ש-2010 תראה אחרת לחלוטין .  מקומברס לאבהות מלאה  >  >  את אסף נחום ,  פגשנו בפעם הראשונה באפריל 2009 ,  כשלושה חודשים לאחר פיטוריו מתפקידו כראש תחום ומנהל צוות מהנדסי מערכת בקומברס .  נקודת האור אז היתה הולדת בתו הרביעית .  כיום היא כבר בת 7 חודשים ,  והוא עדיין מחפש את מקומו . " אני עדיין שולח המון קורות חיים ודווקא לאחרונה היו כמה ראיונות ",  הוא אומר . " זה סימן טוב ,  כי לפני כן בכלל לא היו חוזרים אלי בכלל ".  נחום ,  41 ,  עבר בשנה האחרונה מניהול פרויקטים לניהול משק בית ואבהות במשרה מלאה .  אשתו ,  מורה בחטיבת הביניים ,  נהנית מהמצב החדש ,  ועל אף שגם הוא מאושר  " לגלות את הילדים מחדש ",  היה רוצה לשים את הפרק הזה מאחוריו . " גם הילדים מרגישים את ההבדל ונהנים ,  אבל שואלים מדי פעם מה קורה לגבי עבודה ",  מספר נחום , " לרוב אני עונה שבעזרת השם נמצא ,  שצריך להיות אופטימיים .  בלב אני מרגיש צביטה קלה ".  מ-ibm למכירת רהיטים  >  >  לאחר קריירה של 10 שנים תובעניות כמנהלת פרויקטים בחברות היי-טק שונות ,  מתוכן 3 שנים אחרונות כמנהלת תחום ב-ibm ,  מצאה את עצמה גם נטלי קונטנטה ,  42 ,  לפני כשנה מול מכשיר טלפון דומם . " בהתחלה זה היה מאוד מוזר .  לא הבנתי למה הטלפון לא מצלצל ,  לאן נעלמו המיילים .  עם הזמן למדתי להעריך את זה ונהניתי מהחופש ,  אלא שמהר מאוד התחיל הלחץ הכלכלי .  מעבר לזה ,  התחלתי להרגיש שאני לא מוצאת את עצמי ".  קונטנטה ,  נשואה ואם לילד ,  גרה בראש העין .  לאחר חודשים בהם חיפשה עבודה בתחום ללא הצלחה ,  החליטה לפנות לכיוון חדש - עיצוב פנים ,  תחום שלמדה בעבר - אך גם זה לא צלח .  באחרונה מצאה משרה כמוכרת ומעצבת בחנות ריהוט . " בעבר עשיתי מעברים בקריירה מתוך בחירה ורצון להתקדם .  זו פעם ראשונה שחשתי קושי לחזור למעגל העבודה ",  היא מסבירה . " חלק מהמעסיקים מסננים אותי בגלל שיש המון אנשים טובים בחוץ ,  אבל גם בגלל הגיל .  אני ממשיכה לחפש עבודה בהיי-טק ".  מ-sit ליזמות אישית  >  >  איתן ברמן ,  43 ,  מתכנת בהשכלתו ,  בחר לנצל את ההזדמנות שניקרה בדרכו בעקבות הפיטורים .  עד אמצע 2009 עבד בצוות תמיכת הקוד של חברת sit ,  ואז פוטר . " זו הפעם הראשונה שפוטרתי ",  הוא אומר , " וזה היה עבורי סוג של משבר אמון .  פתאום נפל האסימון :  לא משנה כמה טוב אהיה ,  אף מקום עבודה לא ייתן לי את היציבות שעליה סיפרו לי כילד ".  ברמן ,  שחי עם אשתו ושני ילדיו במושב כנף ברמת הגולן ,  בחר לשנות כיוון ולקח את גורלו בידיו .  יחד עם קולגה שפוטר גם הוא בשנה האחרונה ,  החליטו השניים להשקיע במיזם משלהם שקיבל את השם ananit ,  ופיתחו מערכת it המבוססת על  " מחשוב ענן "  ומיועדת לעסקים קטנים ובינוניים .  כיום ,  כארבע חודשים מאז שיצאו לדרך ,  מופעלים כבר שני פיילוטים אצל  " לקוחות ידידותיים ".  עד כה השקיע כל אחד מהם כ-50 אלף שקל .  המעבר לווה בלא מעט רגעים קשים . " התרגלתי כל החיים לחשוב כמו שכיר - להתרכז רק בתחום המומחיות שלי .  כעצמאי ובעל עסק זה סיפור אחר .  כיום אני משוכנע שעשיתי את הצעד הנכון ".  איש הטקסטיל לא רואה אופק  >  >   " בגיל 50 לא פשוט למצוא עבודה בישראל ,  במיוחד בפריפריה ",  אומר אשר מורי ,  50 ,  תושב אופקים ,  שהועסק במפעל הטקסטיל סנצ'ורי מירקל ,  שנסגר לאחרונה . " מציעים לי עבודות פיסיות ,  קשות ,  בשכר מינימום ,  בערד או בשדרות - בשביל מה לי ?  אני מרגיש שסגירת המפעל היא כמו גזר דין מוות .  עבדנו בשכר מינימום ,  אבל נכנסנו מחייכים ויצאנו מחייכים .  עכשיו רוקנו את המפעל ואת התקווה .  בקרוב אקח כל עבודה שלא תהיה ,  רק כדי לפרנס .  הישיבה בבית הורגת אותי ".  יותר מ-20 שנה עבד מורי במפעל ,  שבאחרונה סגר את שעריו ושלח את 40 עובדיו הביתה .  לגורל דומה זכו יותר מ-3,000 עובדים בתעשיית הטקסטיל בישראל בשנה החולפת .  בחודש האחרון ,  מאז סגירת המפעל ,  פוקד מורי בקביעות את לשכת התעסוקה ,  אך לא מצליח למצוא משרה חדשה .  אשתו עובדת במשרה זמנית בבית אריזה ומרוויחה כ-2,600 שקל בחודש .  בחודשים הקרובים ,  עם תום העונה ,  גם היא עתידה להצטרף אליו .  הכלכלן שהפך לסופר >  >  לא כולם נאבקים בסטטוס החדש .  לפני כחצי שנה קיבל ע' ,  43 ,  כלכלן בהשכלתו ,  הודעה על סיום העסקתו .  עד אז ניהל קריירה משגשגת למדי ,  וזו היתה הפעם הראשונה מאז שסיים את לימודי הכלכלה ומינהל העסקים שמצא עצמו ללא עבודה .  להבדיל מרבים מחבריו ,  ע' לא מיהר לעדכן את קורות החיים או לפתוח כרטיס ברשת חברתית .  על שולחן העבודה הביתי שלו נחים מזה כמה שנים ערמות של דפים מודפסים ,  אותם קיווה יום אחד להפוך לספר ,  וזו נראתה לו העת לממש את שאיפותיו הספרותיות . " אני כותב שנים ,  והיות שהבנתי ששוק העבודה חלש ,  במקום להשקיע מאמץ סרק בחיפושים שמראש ידעתי שיהיו בעייתיים ,  החלטתי לקחת חצי שנה ולכתוב ",  הוא מספר .  ההחלטה קיבלה גיבוי מלא מאשתו וארבעת ילדיו ,  והכסף שחסך בשנות עבודתו הספיק כדי לקחת את פסק הזמן הדרוש .  כיום הוא נמצא בשלבים סופיים של גיבוש הרומן הראשון שלו ,  ומאחוריו שני ספרי ילדים שהשלים בחודשים האחרונים ,  איתם הוא נודד בין הוצאות הספרים . " כתיבה אינה עבודה משרדית ",  הוא מספר , " אתה לא פשוט קם בבוקר ומתיישב לכתוב 7-8 שעות .  קרה לי לא פעם שהתיישבתי מול המחשב ולא היה לי מה לכתוב .  לעומת זאת אני יכול להיכנס לטראנס ובמשך ימים שלמים לא לזוז מהמחשב .  אילו לא הייתי צריך להתפרנס ,  אין ספק שהייתי עוסק בכתיבה .  שם התשוקה האמיתית שלי .  לצערי ,  מעטים אם בכלל מתפרנסים בישראל מכתיבה .  לכן ,  כשאסיים ,  למרבה הצער ,  אצטרך לחזור לשוק העבודה הסטנדרטי ". 

מפוטרי המשבר איפה הם היום ? - 
גלי הפיטורים של 2009 שלחו הביתה עשרות אלפי עובדים .  פגשנו חמישה מהם ,  שעבורם האבטלה אינה רק נתון סטטיסטי .  בעקבות הפיטורים ,  הם התחילו דרך חדשה :  מהקמת עסק ,  דרך שינוי משמעותי של תחום ועד למימוש שאיפות ספרותיות  ?  מאת עידו סולומון

