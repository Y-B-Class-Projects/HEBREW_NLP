15 יום אחרי :  נערה חולצה בחיים בהאיטי
יותר משבועיים לאחר רעש האדמה שהחריב את האיטי ,  חילצו כוחות ההצלה נערה מההריסות כשהיא בחיים .  המחלצים : " זה נס שהיא שרדה זמן כה רב ".  הנערה סובלת מהתייבשות חמורה .  צפו בחילוץ
 ( צילום :  רויטרס .  עריכה :  ענת ברק ) 
נערה בגיל העשרה חולצה הלילה  ( חמישי )  בחיים מהריסות בית בפורט או פראנס בירת האיטי - 15 ימים לאחר רעש האדמה שהחריב חלקים נרחבים במדינה .  עדי ראייה במקום דיווחו שהנערה נמצאת במצב קשה של התייבשות ,  וסובלת מפציעה ברגלה .
" אני לא יודע איך היא שרדה זמן כה רב  "  ,  אמר ג'יי פי מאלאגן ,  שסייע לחלץ את הנערה . " זה ממש נס ".  לדבריו ,  הנערה נראתה שמחה ,  אך סבלה מהלם קל ,  ואף פרצה בבכי בזמן חילוצה .  את הנערה חילצו אנשי המשלחת הצרפתית בסיוע מקומיים .
 ואילו משלחת הסיוע של ישראל להאיטי תשוב הבוקר לארץ לאחר שהות בת שבועיים במדינה מוכת האסון .  230 חבריה צפויים להתקבל בארץ על ידי ראש הממשלה נתניהו ,שר הביטחון ברק והרמטכ"ל אשכנזי .
 נשיא האיטי רנה פרוול העריך אמש שעד כה נקבו כ- 170 אלף קורבנות של רעש האדמה .  הוא אך הודיע שהבחירות לפרלמנט במדינה ,  שהיו אמורות להתקיים ב-28 בפברואר ,  נדחו עד להודעה חדשה בשל האסון .
" הקמפיינים לבחירות היו אמורים להיפתח מחר ,  אבל מסיבות ברורות זה לא יתרחש "  אמר פרוול שהוסיף כי אין בכוונתו להישאר בתפקיד הנשיא לאחר שיסיים את כהונתו בפברואר 2011 .
 
15 יום אחרי :  נערה חולצה בחיים בהאיטי
יותר משבועיים לאחר רעש האדמה שהחריב את האיטי ,  חילצו כוחות ההצלה נערה מההריסות כשהיא בחיים .  המחלצים : " זה נס שהיא שרדה זמן כה רב ".  הנערה סובלת מהתייבשות חמורה .  צפו בחילוץ

