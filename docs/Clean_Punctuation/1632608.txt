חשש בירדן :  ניסיון הפיגוע - מסר לממשל
גורמים בכירים במערכת הביטחון הירדנית מביעים חשש כי ארגון אל קאעדה הוא העומד מאחורי ניסיון הפיגוע בשיירה הדיפלומטית הישראלית . " לניסיון הפיגוע יש משמעויות עמוקות "
 ניסיון הפיגוע שהתרחש אמש  ( חמישי )  נגד השיירה הדיפלומטית הישראלית אשר עשתה את דרכה מירדן לגבול הישראלי ,  מדיר שינה מעיניהם של גורמי הביטחון במדינה .  בכיר ביטחון ירדני אינו שולל אפשרות כי מי שעומד מאחורי ניסיון הפיגוע אתמול נגד השיירה הוא ארגון אל קאעדה .  
בשיחה עם העיתון הירדני  " אל-רד "  הוסיף הגורם הבכיר כי לניסיון הפיגוע יש  " משמעויות עמוקות "  ושהוא נועד לשגר מסר להנהגה בירדן לפיו ניתן לפרוץ את המערך הביטחוני במדינה ולפגוע ביעדים מודיעיניים .
 הבכיר הכחיש את הדיווחים לפיהם הפיצוץ אירע בעת ששיירת הדיפלומטים חלפה בכביש הסמוך .  לטענתו ,  הפיצוץ אירע  " מספר דקות לאחר שהשיירה הישראלית עברה במקום ".  הוא הוסיף כי רבים סברו בהתחלה כי מדובר בהתפוצצות של גלגל רכב ,  אולם לאחר שהגיעו כוחות הביטחון לסרוק את המקום ,  התברר כי מדובר בניסיון פיגוע .
" האירוע מהווה חדירה למערך הביטחוני ",  הודה הגורם הבכיר . " למבצעי הפיגוע התאפשר לעקוב מקרוב אחר השיירה הדיפלומטית הישראלית ,  דבר שמעלה את הסברה כי מי שעומד מאחוריו הוא גוף בעל יכולת מודיעינית כגון חמאס ,  חיזבאללה או ארגונים ג'יהאדיים ".  הגורם לא הכחיש כי ייתכן וקיים קשר בין ניסיון הפיגוע לבין המאמצים הירדניים להילחם בטרור ולרדוף אחר פעילי טרור .
" ייתכן וארגון אל קאעדה רצה להעביר מסר שהוא הצליח לפגוע ביכולת הביטחונית הירדנית ",  הוסיף . " בנוסף ייתכן ורצה לשנות את תדמיתו ודרכיו לפגוע בישראלים או יהודים ובכך להשיג את תמיכת הירדנים ".  הוא אמר עוד כי כרגע נחקרים מספר חשודים אך הבהיר כי עד כה טרם נטל אף גוף אחריות לניסיון הפיגוע .
 
חשש בירדן :  ניסיון הפיגוע - מסר לממשל
גורמים בכירים במערכת הביטחון הירדנית מביעים חשש כי ארגון אל קאעדה הוא העומד מאחורי ניסיון הפיגוע בשיירה הדיפלומטית הישראלית . " לניסיון הפיגוע יש משמעויות עמוקות "
 
