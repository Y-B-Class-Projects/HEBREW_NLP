אירן כולאת יותר עיתונאים מכל מדינה אחרת
הארגון עיתונאים ללא גבולות מפרסם כי באירן המספר הרב ביותר של עיתונאים הנמצאים בכלא .  42 עיתונאים נמצאים בבתי כלא במדינה
אירן היא המדינה בה בה כלואים יותר עיתונאים מאשר כל מדינה אחרת ,  כך הודיע הארגון  " עיתונאים ללא גבולות ".   " הרפובליקה האסלאמית של אירן החזירה לעצמה את המעמד כבית הכלא הגדול ביותר עבור התקשורת ",  נמסר בהודעה מטעם הארגון .  מספר העיתונאים אשר נמצאים בבתי כלא באירן עומד על 42 .  
הארגון  " עיתונאים ללא גבולות "  גם הביע דאגה מחוק שהוצע ביום שני באירן אשר מגדיר את תומכי האופוזיציה באירן כ"אוייבי האלוהים "  אשר יש להוציאם להורג תוך חמישה ימים לאחר מעצרם . " אנו מודאגים מאוד מהקריאות החוזרות ונשנות על ידי בכירים בממשל להטיל את העונש הכבד ביותר על עצורים ,  ביניהם עיתונאים ",  נמסר בהודעה מטעם הארגון . " על גופים בינלאומיים לנקוט פעולות לפני שתקרה טרגדיה ,  לפני שאסירים פוליטיים יוצאו להורג ",  הזהיר הארגון . 
" התגובה של הרשויות באירן לביקורת כלפיהם בתקשורת המתבטאת במעצרם של עיתונאים אינה מקובלת ",  נמסר מארגון העיתונאות הבינלאומית  ( IPI )  . " הצעדים שננקטים כנגד התקשורת חייבים להגיע לסופם באופן מיידי ויש לשחרר את העיתונאים שנכלאו רק מכיוון שביצעו את עבודתם ". 

אירן כולאת יותר עיתונאים מכל מדינה אחרת
הארגון עיתונאים ללא גבולות מפרסם כי באירן המספר הרב ביותר של עיתונאים הנמצאים בכלא .  42 עיתונאים נמצאים בבתי כלא במדינה

