אירן : " קרובים לגיבוש הסכם סופי "
 שר החוץ האירני ,  מנושהר מותקי ,  אמר כי הוא מאמין שהוכשרה הקרקע לביצוע עסקת העשרת האורניום בעתיד הקרוב .  עם זאת ,  הוא אמר כי על אירן לקבוע את כמות הדלק שיועשר בחו"ל
אירן אופטימית לגבי לגיבוש הסכם עם המעצמות לגבי העשרת הדלק הגרעיני שלה בחו"ל על מנת לקבל בחזרה אורניום מועשר למטרות אזרחיות ,  כך אמר הלילה  ( שבת )  שר החוץ האירני מנושהר מותקי .  לדבריו , " אירן מתקרבת לגיבוש הסכם סופי שיהיה מוסכם על כל הצדדים ".  מותקי הוסיף כי חשוב שחלק מהאורניום האירני יועשר במדינה אחרת . 
" אני מאמין באופן אישי כי הכשרנו את הקרקע לביצוע החילוף בעתיד הקרוב ",  הוסיף מותקי .  עם זאת ,  הוא אמר כי על אירן לקבוע את כמות הדלק שיועשר מחוץ למדינה .  מותקי ייפגש מחר עם ראש הרשות הבינלאומית לאנרגיה אטומית על מנת לדון בהצעת העשרת האורניום .
 בתוך כך ,  אמר היום שר החוץ הסיני יאנג זיאצ'י כי  " סין מאמינה שאירן לא סגרה את הדלת באופן טוטאלי על האפשרות לבצע את עסקת העשרת הדלק הגרעיני בחו"ל ". 
זיא'צי אמר את הדברים לקראת הוועידה הבינלאומית הביטחונית במינכן .  לדבריו , " דיפלומטיה נשארה הדרך הטובה ביותר לפתור את משבר הגרעין האירני .  אמצעים דיפלומטיים יסייעו לשמור על השקט והיציבות באזור המפרץ ".  
סין ,  חברה קבועה במועצת הביטחון של הא"ם ,  יכולה להטיל ווטו על החלטות המתקבלות במועצה ,  ובהן גם ההחלטה להטיל סנקציות על טהרן אם החלטה כזאת תתקבל ללא הסכמתה .
 גם שר החוץ של אירן ,  מנושר מותאקי יישא דברים בוועידה . " הוועידה היוקרתית היא בהחלט מקום ראוי כדי לשטוח את משנתה של אירן בנושא הגרעין ",  אמר השר האירני .
 במקביל ,  ערכו נציגות שש המעצמות שיחת ועידה טלפונית שבה דנו בדרכים לשכנע את אירן לוותר על תוכניתה הגרעינית . " דנו בשני האפיקים ,  אפיק הלחץ ואפיק המו"מ ",  אמר דובר מחלקת המדינה האמריקאית פי ג'יי קראולי .  זאת במסגרת מדיניות האפיק הכפול שבאמצעותה מקוות ארה"ב ,  אנגליה ,  סין ,  גרמניה ,  יפן ורוסיה להשפיע על טהרן .
 מוקדם יותר היום התייחס שר החוץ הגרמני ,  גידו ווסטרוולה ,  לעמדתה של אירן ואמר כי טהרן נוקטת גישה של  " התמהמהות והשהייה ,  אשר באה על חשבון פעולה ממשית לקראת פתרון המחלוקת על תוכנית הגרעין האירני ".  עוד הוסיף שר החוץ הגרמני כי  " במהלך השנתיים האחרונות אירן בילפה ושיקרה באופן שיטתי ",  כדי להימנע מקיום מו"מ רציני ומחייב על נושא העברת הגרעין אל מחוץ לטריטוריה האירנית .  
הצטרף אליו גם שר החוץ הרוסי סרגיי לברוב ,  שאמר היום כי חברות מועצת הביטחון של האו"ם ידונו באירן אם לא תחל לבצע פעולות מועילות בנוגע לתוכנית הגרעינית שלה .  לדבריו ,  רוסיה גם ממתינה לקבלת מידע מוושינגטון אודות כוונות ארה"ב לפרוס מערכות יירוט באזור הים השחור .
 עדכון ראשון :  18:00

אירן : " קרובים לגיבוש הסכם סופי "
 שר החוץ האירני ,  מנושהר מותקי ,  אמר כי הוא מאמין שהוכשרה הקרקע לביצוע עסקת העשרת האורניום בעתיד הקרוב .  עם זאת ,  הוא אמר כי על אירן לקבוע את כמות הדלק שיועשר בחו"ל

