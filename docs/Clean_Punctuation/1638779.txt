2009 בגמל מעידה :  העתיד נמצא בפנסיה
קופות הגמל מסכמות שנה של פדיונות ,  ורק קרנות ההשתלמות הצילו את המצב בזכות גיוסים של 5 מיליארד שקל .  דש הציג צמיחה של 50% - פי שניים מפסגות ,  שמציג את הגידול האבסולוטי הגבוה ביותר עם גיוס של 9 מיליארד שקל
 >  >  ענף קופות הגמל סגר את 2009 עם גיוס כללי של 1.78 מיליארד שקל .  אלא שהשורה התחתונה הזאת מטעה .  מבדיקה של פירוט הגיוסים עולה כי ראוי לקרוא לענף הגמל - ענף קרנות ההשתלמות .  המנוע היחיד שאחראי לגיוסים הוא מגזר קרנות ההשתלמות ,  שגייס ב-2009 4.8 מיליארד שקל .  לעומת זאת ,  בקופות התגמולים והקופות המרכזיות לפיצויים נרשמו פדיונות של 3.1 מיליארד שקל .  ההשתלמות היא המגזר היחיד בגמל שלא נפגע מתיקון 3 ,  שהפך את החיסכון ארוך הטווח מהוני - לקצבתי .  אם מוסיפים לכך את נתוני ענף קרנות הפנסיה ,  שגייס ב-2009 כ-9.5 מיליארד שקל - יותר מפי חמישה ממה שגייס ענף הגמל - מסתמנת 2009 כשנה שבה הובהר שעתיד החיסכון הפנסיוני לא נמצא בגמל .  בסך הכל מנהל ענף הגמל 280 מיליארד שקל ,  וקרנות ההשתלמות מנהלות 98 מיליארד שקל . " הגיוסים בקופות התגמולים כיום ניזונים בעיקר מהעברות בין-קופתיות ופחות מהפקדות חדשות ",  אמר השבוע איתי יעקב ,  מנכ"ל הגמל במנורה .  שיאנית הגיוסים של 2009 היא חברת דש ,  שגייסה 1.79 מיליארד שקל - סכום מעורר השתאות בהתחשב בכך שהגיוס הכולל בענף הגמל נמוך מכך .  את רוב הגיוס השיגה דש בקרנות ההשתלמות שלה ,  שבהן גייסה 1.4 מיליארד שקל .  יותר ממחצית מסכום זה גויסה דרך קרן ההשתלמות דש אקונומיסט .  הקרן הזו עשתה את קפיצת המדרגה הראשונה שלה ב-2008 ,  כשגייסה יותר מחצי מיליארד שקל ועלתה מהיקף נכסים מנוהלים של 27 מיליון שקל בתחילת 2008 ל-547 מיליון שקל בסופה .  אחד הנתונים שבוודאי סייעו לדש אקונומיסט לגייס הוא תשואה שנתית של 11.9% שהשיגה הקרן בחמש השנים האחרונות - תשואה נדירה אפילו בקרב הקופות המנייתיות .  את עיקר התשואה השיגה הקרן כשהיקף נכסיה היה קטן ,  ובשנים הקרובות תצטרך דש אקונומיסט להוכיח שהיא מסוגלת לשמור על התשואה והגיוסים המרשימים גם כשהיא גדולה יחסית ומנהלת 1.5 מיליארד שקל .  צרות של גדולים למרות הגיוסים הגדולים בהשתלמות ,  אצל הקרנות הוותיקות והגדולות המצב היה זוהר פחות .  קרן קהל של מגדל פדתה 410 מיליון שקל ,  וכנרת - שנרכשה על ידי פסגות מפריזמה - פדתה 494 מיליון שקל . " ככל שקופה גדולה יותר ,  כך היא צריכה לגייס יותר כדי לעמוד בקצב הפדיונות הטבעי שלה .  זה נכון גם לקרנות ההשתלמות ,  ואולי בעיקר בהן - משום שאפשר למשוך את הכסף בהן כבר לאחר שש שנים ",  מסבירים גורמים בשוק .  בתחתית טבלת הגיוסים בענף ניצבת כלל עם פדיונות ענק של כ-630 מיליון שקל .  הפדיונות של כלל מתרכזים בקופות התגמולים ובקופות המרכזיות לפיצויים ,  שבהן פדתה 629 ו-425 מיליון שקל בהתאמה .  עם זאת ,  קרנות ההשתלמות של כלל גייסו ב-2009 יותר מ-424 מיליון שקל . " לכלל יש הסכום הגדול ביותר בקופות מרכזיות לפיצויים .  אלה קופות שמאז תיקון 3 נהפכו לפודות גדולות .  ב-2011 המצב צפוי אף להחריף ,  משום שאז לא תתאפשר יותר הפקדה לקופות הללו והן יפסיקו לגייס כסף חדש ",  מסביר דן פנחסי ,  מנכ"ל הגמל בכלל . " מבחינתי ,  כלל זו הפתעת השנה .  יש להם כל הגורמים הדרושים כדי להצליח בגיוסים - גם מוצר איכותי וגם רשת הפצה טובה - אבל הם התברגו בתחתית הטבלה כפודים הגדולים ",  אומר מנכ"ל של בית השקעות גדול . " ההסבר לכך טמון בהיותם גוף גדול ,  וקשה לתחזק גוף כזה .  בשביל להשיג שורה תחתונה חיובית צריך לתחזק את כל מערכת הפדיונות הגדולה שאופיינית לגוף גדול .  אם נבדוק רק את הגיוס ברוטו ,  ללא המשיכות ,  סביר שנמצא שכלל הוא הגוף הראשון במגייסים ברוטו .  זה דבר שבולט גם בפסגות ",  הסביר הבכיר .  תשואה של 61% לא עזרה לאנליסט שיאנית התשואות של 2009 היא חברת אנליסט ,  שהקופה הכללית שלה הניבה תשואה של 61% .  עם זאת ,  החברה לא נהנתה מכך וסגרה את השנה בפדיונות של 194 מיליון שקל . " אין ספק שהתשואות של אנליסט מרשימות ,  וזה גם כשמביאים בחשבון את 2008 .  אבל הציבור לא מוכן לחיות ברכבת ההרים הזאת - פעם להיות במקום אחרון בטבלה ופעם בראשון ",  מסביר גורם בשוק את הפרדוקס של אנליסט .  לעומת זאת ,  באנליסט מסבירים כי  " 2009 התחלקה לשני חצאים ,  והמגמה שאיפיינה את המחצית הראשונה התהפכה לגמרי במחצית השנייה .  בחודשים האחרונים יש מגמה של כניסת כסף חדש לקופות ".  מנגד ,  מנורה מבטחים - שקופת הגמל וקרן ההשתלמות הכלליות שלה השיגו ב-2009 תשואה נמוכה יחסית לקופות האחרות - הצליחה להתברג בין שלוש החברות המגייסות של השנה . " כדי לגייס צריך מוצר איכותי ושירות טוב ללקוחות ,  למשווקים וליועצים ",  אמר יעקב ,  מנכ"ל הגמל במנורה . " ב-2008 השקנו את קופות היעד ,  שנותנות מענה למודל הצ'יליאני .  לקרנות ההשתלמות שלנו יש אפשרות לבטח את ההפקדות במקרים של נכות .  זה ייחודי לנו .  בנוסף ,  הצלחנו להעביר את קרן ההשתלמות של המהנדסים - שעברה אלינו בסוף 2008 - מצבירות שליליות בשנים האחרונות לצבירה חיובית ב-2009 .  אנחנו עושים מאמץ להגיע להמון מהנדסים ".  ליעקב יש גם הסבר לתשואה הנמוכה יחסית ב-2009 : " הקופות הכלליות אצלנו הן יותר שמרניות ביחס לקופות הכלליות בשוק .  לכן ,  ב-2009 נהנינו פחות מהעליות באפיקים המסוכנים יותר .  כדי לראות את התמונה נכון צריך להסתכל גם על התשואה של 2008 ".  ואכן ,  במבט של שנתיים אחורה השיגה קופת הגמל הכללית של מנורה תשואה של 9.39% .  קרן ההשתלמות שלה ,  אומגה ,  הניבה תשואה מצטברת של 11.59% - ודורגה בחמישייה המובילה של קרנות ההשתלמות .  דש ,  ילין ומגדל יובילו את 2010 במבט קדימה טוען גורם בשוק כי ענף הגמל ימשיך להציג צמיחה מתונה עם היקפים הדומים לתשואה שהוא ירשום - אחוזים בודדים .  עם זאת ,  המוצר היחיד שימשיך ליהנות מהפקדות חדשות הוא תחום ההשתלמות . " כל עוד תימשך בו הטבת המס שניתנת ,  הוא ימשיך לצמוח ",  הוא אומר .  משיחות עם כמה מנהלים בגופים מוסדיים ובסוכנויות הסדרים עולה כמעט קונסנזוס לגבי המגייסים הצפויים להוביל את 2010 :  דש ,  ילין לפידות ומגדל הם השמות החמים שמוזכרים שוב ושוב .  גם אנליסט מוזכר כגוף שיש לו פוטנציאל יפה לחזור לגייס . " בשביל לגייס צריך מוצר איכותי לאורך זמן ומערכת הפצה טובה .  כששני הדברים האלה נפגשים זה הכי טוב שיש ",  מסביר גורם בשוק . " אם יש רק מוצר איכותי על פני זמן ,  זה גם טוב .  אין בזה משחקים - מוצר איכותי מוכר .  מנגד ,  מערכת הפצה - טובה ככל שתהיה - לא תמכור מוצר לא איכותי .  באופן כללי ,  גופים שישכילו לתת שירות טוב למערכות ההפצה ,  לבנקים וללקוחות ימשיכו גם ב-2010 להיות המגייסים הגדולים ".  לדבריו , " חשוב להבדיל בין גיוסים נטו לגיוסים ברוטו .  גופים גדולים נמצאים בחולשה בגיוסי הנטו שלהם ,  כי הם צריכים להתגבר על מערכת הפדיונות המובנית בכך שהם גדולים ומנהלים קופות ותיקות ".   " לדש יש מכונה .  הם פרושים הכי טוב שיש בקרב מנהלי ההסדרים ,  זאת על אף שהם לא מחזיקים בבעלותם סוכנויות .  הם השכילו לבנות קשר מצוין עמם ונוצר להם יתרון בכסף שנכנס מהפקדות של מקבלי משכורות - בעיקר בקרנות ההשתלמות ",  מסביר מנכ"ל של אחד מבתי ההשקעות המתחרים בדש .  מגדל של סוכנים מגדל לא השיגה ב-2009 תשואה בולטת .  עם זאת ,  היא עולה שוב ושוב כמועמדת להיות אחת המגייסות הגדולות . " המוצר שלה הוא מהטובים בבחינה על פני זמן ארוך .  הוא יציב ועם תשואה טובה ",  מסביר מנכ"ל של גוף שדווקא מתחרה במגדל . " בנוסף ,  החברה מחוברת היטב למערכת סוכנים ענפה ".  מנהל סוכנות הסדרים הוסיף לגבי מגדל כי  " הם חיזקו את הקשר עם הסוכנים והכניסו תחת מגדל ביטוח קופות כגון קהל ,  שהיו במגדל שוקי הון .  זה מחזק את יכולת השיווק שלהם ".  לילין לפידות אמנם אין מערכת הפצה משוכללת כמו לגופים האחרים ,  אבל על איכות המוצר של החברה אין חולק . " זהו מוצר איכותי ולא תנודתי ,  ולכן הוא ימכור .  הם מופיעים טוב בדירוג הבנקאי ",  אומר גורם בשוק .  גורם בשוק הסביר כי  " השוק השתנה בשנים האחרונות .  אפשר לראות כי הקשר בין המפרסמים הגדולים למגייסים הגדולים נהפך לרופף .  פעם זה לא היה כך .  היה ברור כי מי שמפרסם גם מגייס .  כיום יש ייעוץ בנקאי אובייקטיבי והציבור מבין שגמל זה לטווח ארוך ,  ובהתאם לכך הוא בודק את המוצרים לאורך זמן .  אנשים מקבלים כיום החלטה מושכלת יותר ממה שקיבלו לפני חמש שנים ".  גוף נוסף שעלה כבעל פוטנציאל להתברג במגייסים של 2010 הוא אנליסט ,  שמוביל את תשואות 2009 עם תשואה מצטברת של 61% . " למרות המעידה שלהם ב-2008 ,  אם בוחנים את המוצר שלהם על פני שנים הוא טוב .  הצטרף לבית השקעות הזה בחור מוכשר מאוד ,  איציק שנידובסקי ,  שנחשב מהגדולים בתחום השיווק .  אני מאמין שהוא יכול לבנות מערכת שיווק טובה שיכולה לבוא כבר השנה לידי ביטוי ",  אמר מנכ"ל של בית השקעות מתחרה .
 
2009 בגמל מעידה :  העתיד נמצא בפנסיה
קופות הגמל מסכמות שנה של פדיונות ,  ורק קרנות ההשתלמות הצילו את המצב בזכות גיוסים של 5 מיליארד שקל .  דש הציג צמיחה של 50% - פי שניים מפסגות ,  שמציג את הגידול האבסולוטי הגבוה ביותר עם גיוס של 9 מיליארד שקל

