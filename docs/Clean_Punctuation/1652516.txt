פיטר סטורי התפטר מפורטסמות
היו"ר שהגיע למועדון ב-2002 החליט לעזוב .  דייויד ג'יימס ארגן שחקנים לתרום כסף על מנת להשאיר שמונה אנשי מנהלה 
יו"ר פורטסמות ,  פיטר סטורי ,  התפטר היום מתפקידו במועדון המסובך . " אחרי שיחות עם משפחתו וחבריו החליט פיטר שהדבר הטוב ביותר עבורו יהיה לעזוב את המועדון ",  הודיע אנדרו אנדרוניקו ,  שמונה למפרק הקבוצה .  סטורי כבר איים להתפטר לפני מספר שבועות ,  ביחד עם אברהם גרנט ,  בגלל חילוקי דיעות עם חברי הנהלה אחרים ,  אבל לבסוף נשאר .  הוא שימש בעבר כחבר הנהלה בווסטהאם והגיע לפורטסמות בשנת 2002 .  אנדרוניקו הבהיר כי סטורי ימשיך לסייע לפורטסמות בזמן הקרוב ,  אבל לא ימשיך לעבוד במועדון במשרה מלאה .  
בתוך כך המצב הכלכלי הקשה בפורטסמות הוביל לפיטורים של 85 עובדים ,  מהם שמונה שעובדים בצמוד לקבוצה .  שחקני פורטסמות ,  בראשות דייויד ג'יימס הוותיק והקפטן הרמן הריידרסון ,  התקשו לקבל את הבשורה והציעו לממן מכיסם את משכורות השמונה :  האחראי על התלבושות ,  עובדי הסעדה ומנקים שעבדו במתחם האימונים .  השמונה ,  אמרו בקבוצה ,  חיוניים בניסיון להעפיל לגמר הגביע האנגלי . 
" הדיילי מייל "  מדווח שכל שחקני הסגל חברו במטרה להשאיר את השמונה במערכת : " האנשים האלה הם השמן של המכונה .  אנחנו בסך הכל מדברים על לגייס 1,500 ליש"ט מכל שחקן .  זה לא הרבה במיוחד כשאנחנו יכולים לסיים עונה קשה בהופעה בגמר הגביע ",  אמר גורם בקבוצה לעיתון .  
על מנת לעזור לקבוצה מבחינה כלכלית ,  ג'יימס הודיע למפרק כי יוותר על סעיף בחוזה המקנה לט מענק של שני מיליון ליש"ט אם יגיע למספר מסוים של משחקים .  טאג ווילסון ,  מנהל מתחם האימונים ואחד המפוטרים ,  התייחס לשוער הוותיק ואמר : " דייויד אדם טוב .  אנשים מבקרים שחקני כדורגל על הכסף שהם מרוויחים ,  אבל רובם אנשים טובים כמו דייויד ". 
בינתיים ,  קיבלה פומפי בשורות טובות .  רשויות המס הודיעו כי הן מקבלות את אנדרוניקו כמפרק כחוקי ומסירות את התביעה שדיון בה היה אמור להיערך ביום שני .  כזכור ,  לפני כשבוע וחצי טענו הרשויות כי אנדרוניקו לא כשיר לשמש כמפרק בשל קשרים עסקיים עם הבעלים הנוכחי ,  בלראם צ'אינראי .  המשמעות של המהלך היא שפורטסמות לא תוכל להמשיך בהליך הפריקו הוולנטרי והמועדון לא נמצא בסכנה של חיסול על ידי בית המשפט .  
אנדרוניקו ,  כאמור ,  החל בשורה של צעדים כלכליים להבראת המועדון כאשר על פי דיווחים ,  המנכ"ל פיטר סטורי ,  ששרד את גל הפיטורים הראשון ,  יסיים בקרוב את תפקידו .  המפרק הבטיח כי לא ישוחררו שחקנים לפני חצי גמר הגביע ודיבר על תוכניותיו : " הצעתי לפרמיירליג לפתוח לנו את חלון ההעברות כדי שנוכל למכור שחקנים וזאת במקום להקדים את הכספים מזכויות השידור ".  אנדרוניקו דיבר בעיקר על שחקנים מושאלים וביניהם ג'יימי אוהרה וארונה דינדאן .  
צ'אינראי ,  שהוא עצמו אחד הנושים המרכזיים של פורטסמות ,  אמר אתמול : " המועדון בחיים ולכן הכסף שלי בחיים .  המטרה העיקרית היא למכור את הקבוצה לקבוצת משקיעים או אדם אחד שיהיו מסוגלים לייצב את המועדון ולנהל אותו כראוי .  הבנתי מעורכי הדין שלי שמתקיימים מגעים עם מספר צדדים ". 
 ( עדכון ראשון :  11:52 ) 

פיטר סטורי התפטר מפורטסמות
היו"ר שהגיע למועדון ב-2002 החליט לעזוב .  דייויד ג'יימס ארגן שחקנים לתרום כסף על מנת להשאיר שמונה אנשי מנהלה 

