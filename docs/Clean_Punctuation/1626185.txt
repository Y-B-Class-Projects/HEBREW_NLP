הבנקים בלונדון מנסים להסתיר את מסיבות חג המולד - ודורשים הסכם חשאיות ממנהלי האירועים
מנהלת אירועים : " הבנקים רוצים לשמור על חשאיות ,  הם אינם רוצים שהציבור יראה שהם מבזבזים הרבה כסף "
 בשעה שמרבית עמיתיהם מעבר לאוקיאנוס ביטלו את מסיבות חג המולד ,  מחשש לתדמיתם הציבורית ,  בבנקים הגדולים בסיטי של לונדון החליטו לנקוט בטקטיקה אחרת :  שמירה על חשאיות.חברת venturi's table ,  העורכת מסיבות בישול עבור חברות ,  סיפרה לעיתון הבריטי  " גרדיאן ",  כי כשליש מהחברות שלהן ערכה מסיבות בשווי של 150 ליש"ט לאדם ,  ביקשו ממנה לחתום על הסכמי סודיות ,  שלא יאפשרו לה לפרסם את שמם באתר האינטרנט שלה .  למעלה ממחצית מהחברות האלה היו בנקים .  בשנה שעברה ,  לשם השוואה ,  פחות מ-10% מהחברות דרשו הסכמים מסוג זה.אנה ונטורי ,  בעלת החברה ,  אמרה  " בשנה שעברה היו הרבה דיבורים על משבר הבנקים ,  אך איש לא חשב שישנה בעיה עם עריכת מסיבות גדולות .  כיום ,  לקוחות מעוניינים לשמור על חשאיות ,  ובמיוחד הבנקים .  הם לא רוצים שאיש ידע שעובדיהם מרשים לעצמם להשתחרר ,  להשתטות ,  לשתות לשכרה ולעשות דברים שאולי מנוגדים לכללי התקינות הפוליטית .  חברות אינן רוצות שהציבור יראה שהן מבזבזות הרבה כסף ". בנקים רבים בבריטניה ובארה"ב נמצאים בשנה האחרונה תחת לחץ ציבורי ופוליטי ,  בשל הבונוסים הגדולים שקיבלו ,  על אף חילוצם על ידי הממשלות .  שר האוצר הבריטי ,  אליסטר דרלינג ,  הודיע בתחילת החודש כי מס בשיעור 50% יוטל על כל בונוס במגזר הפיננסי מעל 25 אלף ליש"ט  ( כ-40 אלף דולר )  שיינתן בין ה-9 בדצמבר ועד ל-5 באפריל.כמה מהבנקים הגדולים בארה"ב ,  בהם גולדמן סאקס ,  סיטי ,  מורגן סטנלי ובנק אוף אמריקה ,  לא ערכו השנה מסיבות רשמיות לחג המולד ,  בעיקר בשל הביקורת הציבורית על הבונוסים מהם נהנו עובדיהם ,  על חשבון כספי משלמי המסים .
 
הבנקים בלונדון מנסים להסתיר את מסיבות חג המולד - ודורשים הסכם חשאיות ממנהלי האירועים
מנהלת אירועים : " הבנקים רוצים לשמור על חשאיות ,  הם אינם רוצים שהציבור יראה שהם מבזבזים הרבה כסף "
 
