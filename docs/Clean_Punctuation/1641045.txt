הבורסה ננעלה בירידות שערים
לאחר מסחר שהתנהל ביציבות עד לשעות הצהריים איבד מדד תל אביב 25 0.8% מכוחו ומדד תל אבי 100 איבד אחוז שלם .  מחזורי המסחר הסתכמו ב1.8 מיליארד שקל
המסחר באחד העם נחתם בירידות שערים ,  לאחר שהתנהל ביציבות עד הצהריים .  מדד תל אביב 25 איבד 0.8% ונחתם ברמה של 1181.6 נקודות ומדד תל אביב 100 ירד ב-1% ל-1053 נקודות .  מדד הבנקים איבד 1.2% מערכו ומדד מניות הנדל"ן ירד ב-1.4% .  מחזורי המסחר הסתכמו ב1.8 מיליארד שקל .  
סמוך לסגירת המסחר ,  הורו החוזים העתידיים על המדדים המובילים בוול סטריט על פתיחה יציבה לשבוע ,  על רקע התפוגגות החששות בנוגע למצב כלכלת אירופה .  
דניאל רפופורט ,  מנהל חדר המסחר באקסלנס אמר הבוקר כי  " השוק הישראלי כרגע שקט ,  הוא מחפש כיוון ויפנה לאן שהשווקים בחו"ל יפנו .  אנחנו ממשיכים לראות את מגזר הטלקום נותן ביצועים טובים יותר מחברות מקבילות במזרח ,  גם הבוקר .  אתמול ,  סגרה מניית פרטנר  ( 3.61%  ,  21.52 )  בעליות ,  והמשקיעים ממתינים בציפייה לדו"חותיה מחר ".   
" כיל  ( -1.27%  ,  4680.0 )  תמשיך לרכז גם היום עניין אחרי מסחר ער אתמול באופן יחסי ,  על רקע דו"ח משרד החקלאות האמריקאי שצפוי להתפרסם מחר על היצע התירס והסויה .  בנוסף ,  ציבור המשקיעים ממתין בציפייה לתוצאות המירוץ לרכישת רציופארם הגרמנית ,  שטבע  ( -0.18%  ,  56.66 )  משתתפת בו .  רוח גבית גם לבזן  ( 2.96%  ,  204.9 )  עם קבלת המימון לפרוייקט הפצחן המימני ",  אמר רפופורט .  
משרד האוצר מסר הבוקר כי הכנסות המדינה ממיסים ומאגרות הסתכמו בינואר 2010 בכ-17.2 מיליארד שקל .  בשיעורי מס אחידים ,  גביית המסים בחודש ינואר 2010 עלתה בשיעור ריאלי של כ-10.3% לעומת חודש ינואר אשתקד .  באוצר מעריכים כי נתוני הכנסות הרשות תואמים לאינדיקטורים על ההתפתחות הכלכלית במשק ברבעון האחרון של 2009 ,  המצביעים על התאוששות בפעילות הכלכלית במשק ועל עלייה בכל האינדיקטורים המרכזיים במשק .  
יתרות המט"ח של בנק ישראל שוב עלו לשיא והן מסתכמות נכון לתום ינואר 2010 ב-61.6 מיליארד דולר - עלייה של 986 מיליון דולר לעומת תום החודש הקודם .  העלייה ביתרות מגיעה בראש ובראשונה מרכישות מט"ח שביצע הבנק בחודש האחרון בסכום מצטבר של 1.56 מיליארד דולר .  הסקטור הפרטי הוסיף עוד 23 מיליון דולר .  מצד שני ,  קטנו היתרות בשל שערוך יתרות מטבע חוץ שגרע כ- 476 מיליון דולר וכן העברות הממשלה לחו"ל בסך כ-125 מיליון דולר .
 שר האוצר האמריקאי ,  טימותי גייתנר ,  אמר אתמול כי הסבירות שארה"ב תיפול שוב למיתון נמוכה כעת מאשר בכל זמן נתון בשנה האחרונה ,  אולם ההתאוששות תהיה איטית ותנודתית .  גייתנר אמר כי ארה"ב לעולם לא תאבד את דירוג האשראי המושלם שלה  ( AAA )  ,  למרות הגירעונות הגדולים והחוב ,  אשר תקרתו הועלתה כבר ליותר מ-14 טריליון דולר .  זאת לאחר שבשבוע שעבר הזהירה סוכנות דירוג האשראי מודי'ס ,  כי דירוג האשראי של ארה"ב עלול להיות בסכנה ,  בשל חובותיה .  גייתנר הוסיף ואמר כי אין שום סימן לדעיכה של עניין המשקיעים באג"ח של ממשלת ארה"ב ,  וכי הוא מאמין ביכולתה של ארה"ב להחזיר את חובותיה .  
לעומתו ,  יו"ר הבנק הפדרלי לשעבר ,  אלן גרינספאן ,  אמר שתהליך ההבראה של הכלכלה האמריקאית יהיה תהליך  " איטי ומדשדש ",  וכי יהיה  " מודאג מאוד "  אם שוקי המניות ימשיכו ליפול . " הירידות בבורסות מהוות יותר מתמרור אזהרה ",  אמר גרינספאן אתמול והוסיף כי  " חשוב לזכור שערכי מניות הם לא רק רווחים על הנייר .  למעשה יש להם השפעה חשובה מאוד על הפעילות הכלכלית ".  לדבריו ,  הצמיחה שנרשמה ברבעון הרביעי של 2009 התבססה על בנייה מחדש של מלאי ,  ובכך כלכלת ארה"ב  " ירתה את כל התחמושת שלה "  בסוף 2009 .  לפיכך , " אין לצמיחה כעת מומנטום חזק כפי שצפיתי שיהיה לה ",  לדבריו .  
מניית דור אלון  ( 46.95%  ,  5740.0 )  זינקה בכ-50% במחזור מסחר השמיני בגודלו .  הזינוק נבע מהדיבידנד בעין שחילקה החברה ,  כאשר הודיעה כי היא מפצלת את פעילותה ומנפיקה את אלון חיפושינ גז .  גורמים בשוק ההון אמרו הבוקר כי העליות החדות נובעות מכך שמניית אלון חיפושי גז הונפקה במחיר גבוה מדי ,  וכך הפכה את מניית דור אלון לזולה מדי .  
מניית ישראמקו  ( -1.58%  ,  56.1 )  רשמה עליות במשך רוב היום ,  אך נחתמה בירידות .  זאת ,  עקב ציפיות המשקיעים כי תקבל בשנית את רישיון  " מד אשדוד ".  
היום התכנסה מועצת הנפט כדי להכריע בשאלת קבלת רשיונות קידוח .  מחר בבוקר היא צפויה לפרסם את החלטתה .  אחד הקידוחים שמעורר תשומת לב רבה הוא הקידוח הימי  " מד אשדוד "  מול חופי פלמחים ,  עליו מתמודדות לפחות ארבע קבוצות :  קבוצת רציו  ( 0.81%  ,  12.4 )  שבבעלות משפחות רוטלוי ולנדאו ;  קבוצה משותפת ל מודיעין  ( -14.81%  ,  2.3 )   ( 45% )  ,  לפידות  ( -2.92%  ,  13.3 )   ( 30% )  וטאו קפיטל הקנדית  ( 25% )  ;  ישראמקו אשר ניגשה לבדה אך הכלילה אופציה להכנסת קבוצת דלק בשיעור של 25% ברישיון ;  וכן קבוצת ACC שבשליטת איש העסקים החרדי חיים ליבוביץ' ,  יחד עם מנופים של ג'קי בן זקן .  לא מן הנמנע כי בסופו של תהליך ,  תחליט המועצה על חלוקת שטח הרישיון בין המבקשות השונות .  
אמפל  ( -2.27%  ,  1119.0 )  של יוסי מימן ,  המחזיקה ב-12.5% ממניות ספקית הגז המצרית EMG ,  הציגה הבוקר עליות נאות לאחר שדיווחה אתמול כי אושר סופית ייקור הסכם הגז הטבעי של ו- EMG ,  אך נחתמה בירידות ,  בהתאם למגמה ששררה בשוק .  זאת ,  לאחר שחברת החשמל קיבלה את כל האישורים הנדרשים לשם הכנסתו לתוקף של הסכם הגז החדש שחתמה עם EMG ב-17 בספטמבר 2009 .  
יוצאת דופן מבין היורדות הייתה מניית בזן  ( 2.96%  ,  204.9 )  שהמשיכה לנצל את המומנטום החיובי מאתמול ,  לאחר שהודיעה כי השלימה קבלת מימון של 900 מיליון דולר לפרוייקט הפצחן המימני שישפר את מרווחי הזיקוק שלה .  לפי הערכות ,  עשוי הפרוייקט החדש להכפיל את שוויה של בתי זיקוק .  הערך הנקי של ההשקעה בפרוייקט מוערך בכמיליארד דולר .  
אפריקה  ( 0.0%  ,  4410.0 )  הודיעה הבוקר כי דירקטוריון החברה אישר את הנוסח המפורט של תוכנית ההסדר המוצעת בין החברה ,  בעל השליטה בה ובעלי מניותיה לבין מחזיקי אגרות החוב של החברה .  הסדר החוב באפריקה גובש במהלך השבועות האחרונים בין הנהלת החברה ויועציה לבין נציגויות מחזיקי איגרות החוב שלה ,  הנאמנים ויועציהם .  
 מניית פרטנר נסחרת ביציבות באחד ממחזורי המסחר הגבוהים לאחר שאתמול הודיעו נציגי מחזיקי האג"ח שהתנגדו לחלוקת הדיווידנד של החברה על הסרת התנגדותם .  בכך הוסר המכשול שעמד בפני חלוקת דיווידנד הענק שפרטנר מתכננת בהיקף של כ-1.4 מיליארד שקל .  
חברת הנדל"ן אאורה  ( 1.08%  ,  308.0 )  ,  שבשליטת בועז משעולי ויוסף צליח ,  דיווחה כי השלימה את שלב א'  ( 120 יחידות דיור )  של פרויקט HIGH של החברה ביהוד-מונוסון .  הפרויקט כולל כ-240 דירות שייבנו בשני שלבים .  ההכנסות של החברה בגין חלק א' של הפרויקט הסתכמו בכ-128.2 מיליון שקל .  בניכוי העלויות ,  הרווח שתרשום אאורה ברבעון הראשון של 2010 צפוי לעמוד על 10 מיליון שקל .  
קרן המנוף בראשית תעמיד לחברת הנדל"ן דוראה השקעות ופיתוח  ( 0.94%  ,  587.8 )  הלוואה לתקופה של 6 שנים של 105 מיליון שקל .  ההלוואה נושאת ריבית שנתית צמודה למדד בשיעור של 7.5% .  
בית המשפט אישר אתמול את הסדר החוב של חברת הנדל"ן אינטרקולוני ,  לפיו יהפוך בעל השליטה בגילאון ,  ירון ייני ,  לבעל השליטה בחברה  ( 30% )  .  זאת במסגרת הסדר עם בעלי האג"ח של החברה מסדרות א' וב' .  לפני כשלושה שבועות אישרה אסיפת בעלי האג"ח את ההסדר ברוב של יותר מ-95% ,  ואישור בית המשפט מהווה חותמת רשמית למהלך .
 
הבורסה ננעלה בירידות שערים
לאחר מסחר שהתנהל ביציבות עד לשעות הצהריים איבד מדד תל אביב 25 0.8% מכוחו ומדד תל אבי 100 איבד אחוז שלם .  מחזורי המסחר הסתכמו ב1.8 מיליארד שקל

