אנגליה :  בירמינגהאם ו-ווסטהאם נפרדו ב-2:2
הפטישים הוליכו 0:2 ,  אך צמד של המארחת בתשע דקות חילקו את הנקודות בין הקבוצות .  מנצ'סטר יונייטד ניצחה 1:2 את וולבס
כשלא הולך ,  אז לא הולך .  ווסטהאם של אברהם גרנט יצאה היום  ( שבת )  למשחק חוץ בבירמינגהאם במסגרת המחזור ה-11 בפרמיירליג והובילה כבר 0:2 ,  אך ספגה פעמיים תוך תשע דקות ושמטה שתי נקודות חשובות מאוד .  לפטישים יש שבע נקודות בלבד והם עדיין תקועים עמוק במקום האחרון ,  שלוש נקודות מתחת לקו האדום .  אם זה לא הספיק לווסטהאם ,  אז גם אחת היריבות מהתחתית ,  בלקבורן ,  ניצחה 1:2 את וויגאן .  למזלם של הפטישים ,  מנצ'סטר יונייטד ניצחה 1:2 את וולבס בתוספת הזמן משער של פארק ג'י סונג .
 אוהדי יונייטד היו נרגשים מאוד רגע לפני תחילת המשחק ,  כשהתברר שאואן הארגריבס ,  ששיחק דקה בודדה בשנתיים האחרונות עקב פציעות ,  יפתח בהרכב .  קבלת הפנים היתה מרגשת ,  אבל הארגריבס המסכן החזיק בסך הכל 5 דקות על המגרש ,  ואז ככל הנראה מתח את השריר ונאלץ שוב לרדת אל חדרי ההלבשה .  איתו או בלעדיו ,  מנצ'סטר נראתה רע ולא מחוברת בפתיחה ,  ויריבתה לא היתה רחוקה מלנצל זאת ולעלות ליתרון ,  אבל הבעיטות שלה טסו אל מחוץ למסגרת .  דווקא כשהיה נדמה שהשדים האדומים יירדו ללא שער אל המחצית ,  הגיעה הדקה ה-45 ,  ואיתה פריצה של פלטשר ,  שהרים את הראש ,  ראה את ג'יסונג פארק פורץ לרחבה וסידר לו כדור נהדר ,  שהסתיים רק ברשת .  
יונייטד המשיכה את המומנטום גם במחצית השניה ,  כשבדקה ה-62 חתך אברה ,  שלח כדור אל בבה וזה ירה כדור טוב שנעצר בקושי על ידי שוער וולבס .  האורחים התעוררו מעט ,  הכניסו שני חלוצים וההשפעה היתה מיידית :  בדקה ה-65 התקרבו האורחים לרחבה ,  ננאד מילייאס ניסה בעיטה חדה לשער ,  אבל במקום זאת מצא את חברו לקבוצה ,  סילביין אבנקס-בלייק שעצר את הכדור ,  הסתובב וגבר על וידיץ' ועל ואן דר סאר ,  כדי לכבוש את שער השיוויון .  
פרגוסון ידע שמשהו חייב להשתנות וניסה חילופים התקפיים כדי להכריע את המשחק ,  הלחץ של השדים האדומים היה אדיר ,  ואז הגיעה הדקה ה-93 :  ג'י סונג פארק לקח את אחת ההזדמנויות האחרונות של קבוצתו ,  פרץ אל הרחבה ,  התגבר על כל הגנת וולבס ושלח כדור חד ושטוח שהכניע את השוער ואת האורחים .  יונייטד נחלצת בעור שינייה עם ניצחון גדול ומצמקת את הפער מצ'לסי ל-2 נקודות בלבד .
 ווסטהאם ,  שעלתה במערך התקפי עם ויקטור אובינה ,  פרדריק פיקיון וקרלטון קול בהרכב ,  פתחה לא רע את המשחק .  הפטישים הצליחו לייצר כמה הזדמנויות כבר בפתיחת המשחק ,  אך פיקיון ,  אובינה וקול לא היו מספיק חדים .  בנוסף ,  בן פוסטר הציל כדור ענק אחרי בעיטה של קול בדקה ה-18 ו-ווסטהאם ירדה למחצית עם 0:0 מאכזב .
 שלוש דקות אחרי פתיחת המחצית השנייה הצליחו הפטישים למצוא את ה-0:1 .  בואה מורטה הכניס מסירת עומק לפיקיון ,  שבעט לפינה הרחוקה והשאיר את בן פוסטר חסר אונים .  שער הליגה השלישי של החלוץ הצרפתי העונה .  השני הגיע בדקה ה-58 כשמסירת רוחב של קול הגיעה לבהרמי ,  שמקרוב בעט פנימה .  הקבוצה המקומית הצליחה לצמק בדקה ה-64 כשניקולה זיגיץ' הוריד עם נגיחה לקמרון ג'רום שבעט מקרוב פנימה .  בדקה ה-73 הגיע השוויון כשליאם ריג'וול הגיע ראשון לכדור חוזר אחרי בעיטה חופשית ודחק מקרוב פנימה ,  2:2 .  עד הסיום לא הצליחו השתיים לכבוש ,  ושריקת הסיום הכריעה שווסטהאם נשארה אחרונה גם אחרי המחזור ה-11 .
 הרכב בירמינגהאם :  בן פוסטר ,  סקוט דאן ,  רוג'ר ג'ונסון ,  ליאם ריג'וול ,  סטיבן קאר ,  אלכסנדר חלב  ( ז'אן באוסז'ור ,  59 )  ,  בארי פרגוסון ,  קית' פאהיי  ( קרייג גארדנר ,  59 )  ,  סבסטיאן לארסון ,  קמרון ג'רום  ( לי בוייר ,  89 )  ,  ניקולה זיגיץ' .
 הרכב ווסטהאם :  רוברט גרין ,  מאתיו אפסון ,  דניאל גאבידון ,  הריטה אילונגה ,  לארס יאקובסן ,  ואלון בהרמי ,  סקוט פארקר ,  ויקטור אובינה  ( רדוסלאב קובאץ' ,  90 )  ,  לואיס בואה מורטה  ( קירון דייר ,  83 )  ,  פרדריק פיקיון ,  קרלטון קול .
 לא משנה מה יקרה ,  כנראה שהתרנגולים פשוט לא מסוגלים לנצח ב"אצטדיון ריבוק ",  שם לא ניצחה מעולם ולמעשה לא ניצחה בחוץ את בולטון מאז מרץ 1996 .  הפעם ,  ולמרות שרק לפני ארבעה ימים הציגה כדורגל נפלא וניצחה את אינטר ,  הפסידה טוטנהאם 3:2 לבולטון .  לקבוצה של הארי רדנאפ זהו משחק ליגה שלישי ברציפות ללא ניצחון והפסד שני ברציפות ,  אחרי תיקו 1:1 מול ארבטון לפני שני מחזורים והפסד 2:0 למנצ'סטר יונייטד בשבוע שעבר .  
בולטון עלתה ליתרון בדקה ה-31 ,  כשפאבריס מואמבה מסר לסטוארט הולדן שהכניס לקווין דייויס כדור עומק .  החלוץ ,  שהיה בנבדל ברור של יותר ממטר ,  בעט פנימה והעלה את בולטון ל-0:1 .  הביתיים הצליחו למצוא את השני בדקה ה-56 .  יוהאן אלמנדר העביר מסירה גרטר ראפן סטיינסון הפיני בעט פנימה .  הניצחון הפך להשפלה בדקה ה-76 כשצ'ונג יונג לי נדחף ברחבה על ידי בנואה אסו אקוטו .  דייויס בעט את הפנדל יפה לפינה וקבע 0:3 .  אלן יוטון צימק ל-3:1 בזכות מהלך אישי מרשים בדקה ה-80 .  שבע דקות חלפו וזה כבר 2:3 .  הגבהה של גארת' בייל הגיע לרומן פאבליוצ'נקו שבעט טיל פנימה .  טוטנהאם יצאה קדימה וספגה שער נוסף בתוספת הזמן כשדייויס מצא את מרטין פטרוב לבד מול גומש ,  הבולגרי לא התבלבל ובעט פנימה את ה-2:4 .
 בלקפול - אברטון 2:2
המארחים עלו ללא דקל קינן שישב על הספסל ,  וכבר בדקה ה-10 עלו ליתרון מפתיע כשבעיטה חופשית נהדרת של ניל ארדלי הכניעה את טים הווארד ,  והעלתה את בלקפול ל-0:1 .  אברטון לא חיכתה הרבה והצליחה להשוות כבר אחרי 3 דקות ,  כשיעקובו הרים כדור אל הרחבה ומצא את ראשו של טים קייהיל שכבש את השיוויון שנשמר עד להפסקה .  פתיחת המחצית השניה נראתה לרגע כמו שחזור של הראשונה :  בלקפול הכתה כבר אחרי 3 דקות ,  משער של דייויד ווהן ,  אבל שתי דקות מאוחר יותר שוב חטפה ,  כשהפעם שיימוס קולמן משווה עבור אברטון ,  תוצאה שנשמרה עד לסיום .
 משחקים נוספים :
 בלקבורן - וויגאן 1:2 
כבשו לבלקבורן :  מורטן פדרסן 58 ,  ג'ייסון רוברטס 68 .
 כבש לוויגאן :  צ'רלס נזוגביה 75 .  
סנדרלנד - סטוק סיטי 0:2
כבש לסנדרלנד :  גיאן אסמואה 9 ו-86
פולהאם - אסטון וילה 1:1
כבש לפולהאם :  ברדה האנגלאנד 90
כבש לאסטון וילה :  מארק אלברייטון 41
עדכון ראשון :  5.11 ,  12:16

אנגליה :  בירמינגהאם ו-ווסטהאם נפרדו ב-2:2
הפטישים הוליכו 0:2 ,  אך צמד של המארחת בתשע דקות חילקו את הנקודות בין הקבוצות .  מנצ'סטר יונייטד ניצחה 1:2 את וולבס

