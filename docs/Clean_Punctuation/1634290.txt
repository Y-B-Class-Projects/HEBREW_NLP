שני קטינים נוספים נעצרו בחשד להצתת המסגד
בפשיטה שנייה השבוע על ישיבת  " דורשי יחודך "  ביצהר עצרה המשטרה שני קטינים נוספים בחשד למעורבות בהצתת המסגד בכפר יאסוף .  הקטינים הועברו לחקירת השב"כ
כוחות של משטרה פשטו הלילה  ( רביעי )  פעם נוספת על ישיבת  " דורשי יחודך "  ביצהר ועצרו שני קטינים בחשד למעורבות בהצתת המסגד בכפר יאסוף לפני כארבעה שבועות .  השניים נחקרים הבוקר על ידי השב"כ .  לפני יומיים נעצרו 4 חשודים  ( שלושה בגירים וקטין )  בחשד למעורבות בהצתה ובריסוס כתובות גרפיטי בשטח המסגד - מעצרם הוארך עד ליום ראשון .  
בדיון שהתקיים בנושא ביום שני בבית משפט השלום בפתח תקווה ,  הגיעו חבריהם של החשודים ,  תלמידי ישיבת  " דורשי יחודך ",  בכדי להביע תמיכה .  הם שרו שירים וקראו לעבר הארבעה : " אל תראו אותם ממטר "  ו"כולם שותקים ".  בתגובה לכך מנעה השופטת רון את כניסת החברים לאולם וציינה כי  " התנהגות זו לא רק שאינה ראויה בבית משפט ,  אלא יש בה גם ניסיון לפגוע בחקירה באופן ממשי .  אלה דברים הגובלים בפלילים ". 
נציגי המשטרה הגישו בפני בית המשפט דו"ח סודי המפרט את אמצעי החקירה שהופעלו נגד הארבעה וכמו כן הוצא צו מניעת מפגש לחשוד המרכזי בהצתה ,  לירן אלגלי ,  החשוד בנוסף כי הוא זה שריסס את כתובות הגרפיטי שנמצאו במסגד .  כל הארבעה חשודים בהצתה על רקע לאומני .  פרקליטם ,  עו"ד עדי קידר ,  אמר כי  " ארבעת החשודים מכחישים כל קשר לפרשה ואני בטוח בחפותם .  חוקרי שירות הביטחון הכללי מפעילים לחצים בלתי סבירים ,  הן בדרכי החקירה והן בתנאי המעצר נגד הארבעה ,  מתייחסים אליהם כעצורי שב"כ וכאל אחרוני המחבלים .  לארבעה אין עבר פלילי ".  במהלך הדיון הציגו נציגי המשטרה עדויות של אימאם הכפר יאסוף וראש הכפר וכן תצלומים של המסגד השרוף .
 היום צפוי בית המשפט המחוזי בפ"ת לדון בערעורם של הארבעה על ההחלטה להאריך את מעצרם .
 
שני קטינים נוספים נעצרו בחשד להצתת המסגד
בפשיטה שנייה השבוע על ישיבת  " דורשי יחודך "  ביצהר עצרה המשטרה שני קטינים נוספים בחשד למעורבות בהצתת המסגד בכפר יאסוף .  הקטינים הועברו לחקירת השב"כ

