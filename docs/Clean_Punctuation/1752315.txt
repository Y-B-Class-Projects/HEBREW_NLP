גרנט : " השיפוט היום היה פשוט פארסה "
 מנג'ר ווסטהאם זעם על ההחלטה לא להעניק פנדל לקבוצתו ב-2:2 בחוץ מול בירמינגהאם .  פרגוסון : " אנחנו לעולם לא מתים "
 ווסטהאם איבדה הערב  ( שבת )  הזדמנות גדולה לניצחון חוץ ראשון העונה שהיה עוזר לה מאוד במאבקי התחתית .  הפטישים שמטו יתרון 0:2 בחוץ מול בירמינגהאם וסיימו בתיקו 2:2 לאחר שספגו פעמיים תוך תשע דקות בלבד .  פרדריק פיקיון ו-ואלון בהרמי העניקו לאברהם גרנט את היתרון ,  בעוד ליאם ריג'וול וקמרון ג'רום איזנו .
 בסיום ,  בחר גרנט לתקוף דווקא את השופט ,  שלא העניק ללונדונים פנדל לאחר עבירה של ז'אן באוסז'ור על לארס יאקובסן . " אני לא אוהב לדבר על שופטים ",  אמר גרנט , " אבל זה כבר קרה לנו נגד וולבס ,  אסטון וילה ,  בולטון וגם היום ועלה לנו בשתי נקודות .  זו פשוט פארסה ".  גרנט התייחס גם למשחק עצמו ובחר להחמיא לקרלטון קול : " קולי היה נפלא .  הוא היה חסר מזל ונעצר על ידי הצלה גדולה של בן פוסטר במחצית הראשונה .  הוא בכושר טוב עכשיו ,  עובד קשה באימונים ואתם רואים שהוא חלוץ שגורם הרבה בעיות ליריבות ". 
הרבה לחץ השתחרר הערב באולד טראפורד ,  כשבדקה ה-93 כבש ג'י סונג פארק וסידר למנצ'סטר יונייטד 1:2 סופר דרמטי על וולבס למרות יכולת לא מרשימה בכלל של השדים האדומים .  בעיה נוספת אליה נקלע אלכס פרגוסון במשחק היא פציעתו של אואן הארגריבס ,  שחזר להרכב לראשונה מאז ספטמבר 2008 ונפגע במיתרי הברך כבר בדקה החמישית ,  מה שהגדיר המנג'ר הסקוטי כ"אסון ".  
" חייבים להעריך את ההתמדה של השחקנים ",  אמר בסיום פרגוסון , " זו הייתה אמירה לפיה אנחנו לעולם לא מתים .  חלק מהשחקנים עלו למגרש עם שפעת או שלשול .  רק הבוקר עשינו בדיקות רפואיות לפטריס אברה ,  פול סקולס ונמניה וידיץ' ,  שלא חשו בטוב .  לקחנו הימור עם הארגריבס ,  ששיחק טוב מאוד באימונים אבל הוא נפצע לאחר כמה דקות .  זה היה פשוט אסון .  פשוט לא להאמין שהוא נפצע במיתרי הברך ".  
פרגוסון התחיל להתכונן כבר לדרבי ,  שייערך ביום רביעי : " אני מקווה שנקבל חלק מהם בחזרה עד יום רביעי .  אני לא מאמין שנאני יהיה כשיר ,  אני מקווה שדימיטאר ברבאטוב יתאמן ביום שני ויהיה מוכן ".  בנוסף ,  התייחס פרגוסון גם לצמד של הדרום קוריאני : " פארק כבש שני שערים בעיתוי פשוט מדהים ,  קצת לפני הירידה למחצית ובתוספת הזמן בסיום .  הוא בכושר נפלא והיינו זקוקים לו היום ". 

גרנט : " השיפוט היום היה פשוט פארסה "
 מנג'ר ווסטהאם זעם על ההחלטה לא להעניק פנדל לקבוצתו ב-2:2 בחוץ מול בירמינגהאם .  פרגוסון : " אנחנו לעולם לא מתים "
 
