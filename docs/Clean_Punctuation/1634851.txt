הכינרת בפורמה :  המפלס יעלה ב-40 ס"מ
הסערה שפקדה את ישראל בימים האחרונים ,  עושה חסד עם הימה המצומקת .  ברשות הטבע והגנים מעריכים כי הזרימות שמנותבות מהנחלים לעבר הכינרת יעלו את מפלס המים בעשרות סנטימטרים
קיצה של הסערה שפוקדת את ישראל במהלך הימים האחרונים ,  צפוי להגיע רק בתחילת השבוע ,  אולם גם היום  ( חמישי )  התעוררו תושבי המרכז והצפון למזג אוויר סוער ,  גשמים ורוחות עזות .  כמויות הגשם שירדו בימים האחרונים היו מרשימות במיוחד וכתוצאה מכך גם הכינרת נהנתה מעלייה במפלס .  
הלל גלזמן ,  ממדור ניטור נחלים ברשות הטבע והגנים ציין כי בגלל שביתת עובדי רשות המים לא מתבצעות בימים אלה מדידות בכינרת ,  אולם לדבריו אומדנים זהירים מצביעים על כך שעד עתה עלה המפלס כתוצאה מהסערה האחרונה בכ-20 סנטימטרים .  אומדנים אלה מתבססים על כמויות הגשמים שירדו מעל לכינרת ,  על נתונים מתחנות על שפת הימה ומנתונים ממקורות ירדניים .  
לפי ההערכות ,  עד תום הגשמים שצפויים לדעוך ביום שני הבא ,  תירשם עלייה של עד 40 סנטימטרים במפלס הכינרת .  מתחילת החורף הנוכחי עלתה הכינרת בכחצי מטר וזאת מתוך חמשת המטרים שעדיין חסרים לה .  לדברי גלוזמן , " הדרך עוד ארוכה ויש לקוות שבפברואר ומרץ תתחזק מגמה זו של שנה גשומה מעל לממוצע ". 
הגשם שהמשיך לרדת גם היום צפוי להיחלש בשעות הערב והוא יתמקד בעיקר בצפון הארץ .  מהשירות המטאורולוגי נמסר כי מחר יהיה מזג האוויר מעונן חלקית עד בהיר ותחול עלייה קלה של הטמפרטורות .  בשבת מזג האוויר יהיה בהיר עד מעונן חלקית עם עלייה נוספת בטמפטורות ובשעות הערב יירד גשם קל בצפון הארץ .  ביום ראשון יירד גשם לפרקים בצפון הארץ מלווה בסופות רעמים בודדות ורוחות חזקות .  לקראת שעות הצהרים יתפשט הגשם למרכז הארץ .
 
הכינרת בפורמה :  המפלס יעלה ב-40 ס"מ
הסערה שפקדה את ישראל בימים האחרונים ,  עושה חסד עם הימה המצומקת .  ברשות הטבע והגנים מעריכים כי הזרימות שמנותבות מהנחלים לעבר הכינרת יעלו את מפלס המים בעשרות סנטימטרים

