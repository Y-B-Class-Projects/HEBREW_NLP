על הברכיים למען האיטי
הדוגמנית אגנס דין קרסה פעמיים על המסלול במהלך תצוגת צדקה שערכה נעמי קמפבל למען תושבי המדינה מוכת האסון
דוגמנית-העל הבריטית אגנס דין הצליחה ליפול פעמיים בתצוגה בשבוע האופנה בניו יורק .  הנפילה הכפולה והמדוברת של דין קרתה במהלך תצוגה מיוחדת שנערכה בשישי האחרון ב'בריינט פארק' למען שיקום נפגעי רעש האדמה בהאיטי .  דין בת ה-26 ,  שמפגינה בדרך כלל יכולות מרשימות בהליכה על המסלול ,  טופפה עליו בעקבים גורדי שחקים של 'ברברי' ,  ובערך כשני שליש לתוך המסלול מעדה ונפלה .  מחיאות כפיים של מאות הצופים בקהל עודדו אותה להמשיך מחייכת במבוכה ,  אבל מספר צעדים לאחר מכן הסתבר שאיבוד שיווי משקל מצלצל פעמיים ודין מעדה שוב !  הפעם היא החליטה פשוט להסיר את הנעליים הסוררות והמשיכה יחפה .  מאוחר יותר באותו היום ,  דין חלקה את החוויה בעמוד הטוויטר שלה : " תצוגה ראשונה של שבוע האופנה !  נפלתי !  קמתי !  נפלתי שוב .. .פעמיים !  WTF !  אוי הברכיים שלי ".  
תצוגת הצדקה המיוחדת הופקה על ידי נעמי קמפבל והדוכסית מיורק שרה פרגוסון ,  והשתתפו בה שחקנים ,  זמרים ,  דוגמניות-על ומעצבים .  קמפבל עצמה צעדה על המסלול במספר תלבושות לצד כמה מן השמות הגדולים בתעשייה ,  ביניהם דיאן פון פורסטנברג ,  דונה קארן והלנה כריסטיאנסן .  כמו כן השתתפו המוזיקאי כריס בראון וקלי אוסבורן ,  שהציגה גזרה דקה ומפתיעה .  
פריטי הביגוד שהוצגו נתרמו על-ידי בתי אופנה כמו ורסאצ'ה ,  גוטייה ,  קלווין קליין ,  דיור ,  דולצ'ה וגבאנה ואלכסנדר מקווין ,  שהלך לעולמו יום לפני התצוגה .  פרגוסון פתחה את התצוגה בדברי מחווה למעצב הבריטי :  אני יודעת שזה היה שבוע קשה ,  עמוס ועצוב .  אני יודעת שכולכם מתגעגעים מאוד לחבר שלנו ,  ואתם יודעים למענו הלילה ,  אני יודעת שנעמי קמפבל מודה לכולכם שהגעתם .  לאלכסנדר מקווין ,  תודה רבה ".  
כל הפריטים שהוצגו בערב יימכרו החל מה-15 במרץ באתר האינטרנט Net-a-Porter .  ההכנסות יועברו לארגון CARE למען תושבי האיטי .
 צילום :  רויטרסעריכה :  גדי וינסטוק

על הברכיים למען האיטי
הדוגמנית אגנס דין קרסה פעמיים על המסלול במהלך תצוגת צדקה שערכה נעמי קמפבל למען תושבי המדינה מוכת האסון

