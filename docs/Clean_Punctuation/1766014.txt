מארקה : " החזרנו את אינדפנדיינטה למקומה הראוי "
 הרוחוס חגגו זכייה בגביע הסודאמריקנה אחרי ניצחון 3:5 בפנדלים על גויאש .  הקפטן מתאו : " למזלנו ,  הגביע נשאר בבית "
 חגיגות גדולות היו הלילה בשכונת אווז'אנדה ,  שם אוהדי אינדפנדיינטה יצאו לרחובות וחגגו תואר יבשתי ראשון זה 15 שנים .  הרוחוס אירחו את גויאש הברזילאית בגמר גביע הסודאמריקנה ,  מחקו פיגור 2:0 מהמשחק הראשון עם ניצחון 1:3 ,  כולל צמד שערים מוזר למדי של פקונדו פארה ,  ששלח את המשחק לפנדלים בהם הארגנטינאים שמרו על ריכוז וניצחו 3:5 באצטדיון הליברטדורס דה אמריקה .
 אינדפנדיינטה ,  המכונה 'אל ריי דל קופאס'  ( מלך הגביעים' )  ,  לא רק העניקה לאוהדיה תואר אחרי שנים של דיכאון ,  אלא גם מנעה מהיריבה המרה ראסינג קלוב להעפיל לליברטדורס דרך הליגה .  אדוארדו טוציו הוותיק ,  שהבקיע את הפנדל האחרון ,  זכה גם בתואר השחקן המצטיין של הטורניר ובמכונית ניסן חדשה .  
את הגביע עצמו הניף הקפטן קרלוס מתאו ,  שחזר לאחרונה מפציעה קשה . " למזלנו ,  הגביע נשאר בבית ",  אמר הבלם . " שיחקנו נהדר במחצית הראשונה ,  ובשנייה הורדנו הילוך ונזקקו להרבה מזל ".  חברו לוקאס מארקה הוסיף : " סבלנו הרבה ,  אבל זה היה שווה את זה .  הצבנו את אינדפנדיינטה בחזרה במקום לו היא ראויה ". 
גם שחקן הקבוצה לשעבר וחלוץ אתלטיקו מדריד כיום ,  סרחיו אגוארו ,  חגג את הזכייה . " אינפדנדיינטה היא זוכת הסודאמריקנה ,  ואמוס ",  צייץ קון בטוויטר שלו . " ראיתי את כל המשחק ויכולתי רק לדמיין מה הולך שם ". 

מארקה : " החזרנו את אינדפנדיינטה למקומה הראוי "
 הרוחוס חגגו זכייה בגביע הסודאמריקנה אחרי ניצחון 3:5 בפנדלים על גויאש .  הקפטן מתאו : " למזלנו ,  הגביע נשאר בבית "
 
