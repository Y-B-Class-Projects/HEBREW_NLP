אריק איינשטיין הפך לחבר האלף בעמותת הפועל אוסישקין
משלחת ייצוגית של הקבוצה העניקה לזמר המיתולוגי את תעודת החבר . " כבוד לנו שאריק רואה בנו כממשיכים של הפועל ת"א "
 אמרו לו שהחלוצה האדומה היא לא מציאה ,  אבל הוא בכל זאת הצטרף .  אוהד הפועל תל אביב הוותיק ,  אריק איינשטיין ,  הצטרף הערב  ( רביעי )  לעמותת הפועל אוסישקין ,  ובכך עשה היסטוריה והפך לחבר ה-1,000 של עמותת האוהדים .  מתן נאור ,  הקפטן גלעד שמחוני והמנהל המקצועי אורי שלף ביקרו הערב את הזמר המיתולוגי והעניקו לו את תעודת החבר ה-1,000 .  
בשנתיים הראשונות מאז הקמתה התפקדו לעמותת הפועל אוסישקין כ-700 חברים ,  השנה ,  עם הצטרפותו של איינשטיין ,  נחצה רף 1,000 החברים .  כזכור ,  לא מזמן פורקה קבוצת הפועל תל-אביב שנוהלה על ידי שאול אייזנברג ,  ומיד לאחר מכן קיבלה הפועל אוסישקין את הזכות להשתמש בשם  " הפועל תל-אביב ".  חברי העמותה ייקבעו בקרוב איך תקרא הקבוצה :  הפועל תל אביב או הפועל אוסישקין תל אביב .
 יו"ר העמותה רמי כהן : " זהו עוד יום גדול בחיי העמותה ,  לא רק שהגענו ליעד שהצבנו לפנינו ,  להיות מעל 1,000 חברים ,  אלא אף זכינו לצרף את מי שנחשב במשך עשרות שנים כאוהד הגדול ביותר של הפועל תל אביב .  בעיני זו תעודת כבוד שאריק רואה בנו לא רק את הממשיכים הרשמיים של הפועל תל אביב לדורותיה ,  אלא גם אלו שנושאים את הרוח המיוחדת של קבוצת נעוריו .  ההרשמה להפועל אוסישקין תפסה תאוצה בשבועות האחרונים ,  בעקבות קבלת הזכות לשימוש בשם ובמורשת של 'הפועל תל אביב' ". 

אריק איינשטיין הפך לחבר האלף בעמותת הפועל אוסישקין
משלחת ייצוגית של הקבוצה העניקה לזמר המיתולוגי את תעודת החבר . " כבוד לנו שאריק רואה בנו כממשיכים של הפועל ת"א "
 
