ואן פרסי בסגל להולנד ,  ונגר המום
החלוץ ההולנדי ,  שלא שיחק מאז חודש אוגוסט ,  זומן לקראת משחק הידידות מול טורקיה .  מאמן ארסנל : " אני די מופתע מכך "
 כמה מעצבן זה מבחינת ארסן ונגר לגלות שהחלוץ שלו ,  רובין ואן פרסי ,  שנעדר במשך לא פחות מחודשיים ולא שיחק עם ארסנל ,  נכלל בהפתעה גמורה בסגל נבחרת הולנד .  ונגר הביע את הפליאה מכך שואן פרסי זומן לסגל הנבחרת לקראת משחק הידידות נגד טורקיה ב-17 לחודש .
 כזכור ,  ואן פרסי מתגבר על פציעה בקרסול שהשביתה אותו מאז חודש אוגוסט אחרי שנפצע במשחק נגד בלקבורן .  למרות זאת ,  ברט ואן מרוויק הכליל את ואן פרסי בסגל יחד עם דירק קאוט ,  שסובל אף הוא מפציעה .  ונגר ,  שנאלץ להסתדר בעונה שעברה ללא ואן פרסי במשך חמישה חודשים ,  הביע כאמור את פליאתו : " הוא לא שיחק איתנו ,  לא התאמן איתנו ואני די מופתע שהוא הוכרז בסגל של הנבחרת ",  אמר ונגר לאחר ההפסד של ארסנל לשחטאר .
 מי שלא זכה להיכלל בסגל של ואן מרוויק הוא קשר מנצ'סטר סיטי ,  נייג'ל דה יונג ,  כפי שהבטיח מאמנו ,  בעקבות התיקול החריף שלו במשחק נגד ניוקאסל ושבירת רגלו של חאתם בן ארפה .  ואן מרוויק סיפר כי הוא לא חושב שהקשר מוכן לחזור למדים הלאומיים . " הייתה לנו שיחה טובה על הסיטואציה ",  אמר סגן אלוף העולם . " נייג'ל יחזור לקראת המשחק נגד אוסטריה בחודש פברואר ". 

ואן פרסי בסגל להולנד ,  ונגר המום
החלוץ ההולנדי ,  שלא שיחק מאז חודש אוגוסט ,  זומן לקראת משחק הידידות מול טורקיה .  מאמן ארסנל : " אני די מופתע מכך "
 
