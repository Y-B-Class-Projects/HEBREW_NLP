מזכ"ל האו"ם : " ספקני לגבי חקירת עופרת יצוקה "
 בדו"ח שכתב מזכ"ל האו"ם באן קי מון נכתב כי לא ניתן לקבוע את רמת אמינותן של החקירות שביצעו ישראל וחמאס לאירועי  " עופרת יצוקה ".  העצרת הכללית של הארגון תדון בדו"ח של באן ב"עתיד הקרוב "
 המזכיר הכללי של האו"ם ,  באן קי מון ,  אמר הלילה  ( שישי )  כי אין ביכולתו לקבוע האם ישראל או החמאס עמדו בדרישות האו"ם לערוך חקירה עצמאית ואמינה את אירועי מבצע  " עופרת יצוקה ".  באן הגיש את הדו"ח לעצרת הכללית של האו"ם שאפשרה לשני הצדדים לערוך חקירה כזו עד היום ,  לאחר שדו"ח גולדסטון האשים הן את ישראל והן את החמאס בביצוע פשעי מלחמה במהלך המבצע בשנה שעברה .  דובר מטעם האו"ם אמר עוד הלילה כי העצרת הכללית של הארגון תתכנס בעתיד הקרוב לדון בדו"ח של באן . 
" לא ניתן לקבוע האם הצדדים יישמו את החלטת האו"ם ",  כתב באן בדו"ח שהוגש ל-192 החברות באו"ם .  ביום שישי שעבר הגישה ישראל את ממצאי החקירה שערכה בנושא .  בדו"ח בן 46 עמודים נטען כי חיילי צה"ל לא ביצעו עבירות על החוק הבינלאומי אולם ישראל הודתה ב"תוצאות טרגיות "  כתוצאה מ"מורכבות ועוצמת הלחימה "  באזור מאוכלס בצפיפות .  באן ציין בדו"ח כי ישראל העמידה לדין משמעתי את מפקד חטיבת גבעתי אל"מ אילן מלכא ומפקד אוגדת עזה תא"ל אייל אייזנברג על ירי פגזי זרחן לבן למתחם אונר"א בתל אל הווא .
 ביום שישי שעבר הגיש גם חמאס דו"ח ראשוני לעצרת הכללית של האו"ם ,  שנערך לדבריהם על ידי חמישה שופטים בכירים ומומחים משפטיים שבדקו האם חמאס ביצע פשעי מלחמה במהלך העימות .  באן שב ואמר שהוא קרא במספר הזדמנויות לצדדים  " לערוך בדיקות חקירות פנימיות מהימנות "  במטרה לחקור את האירועים . " אני מקווה שצעדים אלו יינקטו בכל מקרה בו קיים חשש להפרה של זכויות אדם ",  הוסיף באן .  
בדו"ח שמסר משרד החוץ למזכ"ל האו"ם בשבוע שעבר שנקרא  " חקירות על המבצע בעזה  עדכון "  מתוארות הפעולות שביצעה ישראל על מנת לחקור את ההאשמות לפיהן ביצעה פשעי מלחמה במהלך המבצע .  הדו"ח מתמקד בחקירות ,  הליכים משפטיים ולקחים שישראל הפיקה בנוגע לפעולות צה"ל .  הדו"ח מדגיש כי חקירות רבות המפורטות בו נפתחו ביוזמתה של ישראל וכי אחרות נפתחו בתגובה לתלונות של אזרחים פלסטינים ,  ארגוני סיוע ,  האו"ם ודיווחים בכלי התקשורת .  מסמך התגובה מדגיש עוד כי הפרקליטות הצבאית היא גוף עצמאי אשר אינו כפוף לשרשרת הפיקוד של צה"ל .
 
מזכ"ל האו"ם : " ספקני לגבי חקירת עופרת יצוקה "
 בדו"ח שכתב מזכ"ל האו"ם באן קי מון נכתב כי לא ניתן לקבוע את רמת אמינותן של החקירות שביצעו ישראל וחמאס לאירועי  " עופרת יצוקה ".  העצרת הכללית של הארגון תדון בדו"ח של באן ב"עתיד הקרוב "
 
