בנק הפועלים :  הדשדוש בבורסה עשוי להימשך בחודשים הקרובים ;  בלאומי צופים המשך מגמה חיובית
בלאומי מציינים כי בשוק הסולידי ההשקעה באפיק הקונצרני אינה אטרקטיבית ;  הפועלים :  הגילונים אינם מומלצים
כלכלני בנק הפועלים סבורים כי הדשדוש היחסי שמאפיין את הבורסה המקומית בחודשיים האחרונים ,  עשוי להימשך גם בחודשים הקרובים .  התנודתיות הנמוכה משפיעה גם על סטיות התקן באופציות המעו"ף ,  שהולכת ויורדות .  האנליסטים של בנק ממשיכים להמליץ להתמקד בעיקר במניות נבחרות ,  פחות במדדים ,  וזאת בשל ההערכה כי הדשדוש ימשיך לאפיין את מדדי המניות הכבדות ,  וכי השונות בין המניות השונות תגדל ,  בהתאם לתמחור הספציפי של כל מניה ולביצועיהן העסקיים של החברות.כלכלני הפועלים סבורים עוד כי מגמת השיפור בחודשים האחרונים בביצועים העסקיים של חברות רבות תמשך .  הביטוי לכך יינתן גם בתוצאות הכספיות של החברות לרבעון הרביעי ול-2009 ,  שיתפרסמו עד סוף מארס .  גם בשנה הנוכחית מוסיפים בפועלים כי חברות אלו צפויות להציג שיפור בתוצאות ,  כפי שהדבר משתקף מנתוני המאקרו של המשק הישראלי ,  בעיקר בהשוואה לכלכלה המערבית.בבנק לאומי ,  ההתייחסות לאפיק המנייתי הינה אופטימית יותר ,  כאשר להערכת הבנק ,  הסנטימנט החיובי בשוק המקומי יימשך .  כל זאת לנוכח השיפור בתמונה המקרו כלכלית והתשואות הנמוכות הצפויות באפיקים הסולידיים .  כלכלני לאומי מדגישים כי רמת המחירים הנוכחית בשוק המניות  ( המשתקפת ממכפיל הרווח החזוי )  אינן נמוכות בפרספקטיבה היסטורית ,  בפרט במניות הנחשבות לדפנסיביות ,  ועל כן נראה כי עליות השערים צפויות להיות בשיעור מדוד ,  תוך תנודתיות.יחד עם זאת ,  מזהירים כלכלני לאומי ,  מהשקעה בחברות שיתרונן הטכנולוגי מוגבל ומצבן הפיננסי רעוע ,  בפרט לנוכח היכולת המוגבלת של מרבית המשקיעים להבין את הפוטנציאל הכלכלי האמיתי הטמון בהן.את השבוע בשוק המניות ,  מסכמים בלאומי כשבוע שהתאפיין ביציבות עם נטייה לירידות שערים ,  על רקע מגמת המסחר מעבר לים .  בדומה למגמה שנרשמה מאז תחילת השנה ,  מדדי היתר הציגו תשואה עודפת ואילו מניות הבנקים בלטו בירידות שערים .  לאחר מספר ד"וחות כספיים שהפתיעו לטובה ,  דיווחו השבוע חלק מהחברות על תוצאות פושרות בלבד ל-2009 .  השוק הסולידיבבנק לאומי מציינים כי אטרקטיביות ההשקעה באפיק הקונצרני נמוכה ,  אף שאגרות החוב הקונצרניות רשמו השבוע מימושי רווחים תוך עלייה קלה בפערי התשואות בינן לבין אגרות החוב הממשלתיות .  להערכת כלכלני לאומי ,  במידה שהאינדיקטורים הכלכליים ימשיכו להציג שיפור בכלכלה המקומית והעולמית גם בחודשים הקרובים ,  צפויים פערי התשואות הקיימים בין האפיק הקונצרני לבין האפיק הממשלתי להמשיך ולהצטמצם לאורך השנה הקרובה.כלכלני בנק הפועלים סבורים כי הגילונים ,  אג"ח ממשלתי שקלי בריבית משתנה ,  אינם מומלצים להשקעה ,  לאור הערכות הבנק ,  כי קצב עליית הריבית בשנה הקרובה צפוי להיות מתון ,  ובהתייחס לתוספות התשואה הזניחות הגלומות במרבית הגילונים .  אגרות אלו נסחרו השבוע כמעט ללא שינוי ,  ותוספות התשואה נותרו שליליות ואפסיות .  לעומת זאת ,  ממשיכים בהפועלים להמליץ על השחרים ,  אגרות ממשלתיות שקליות ,  במח"מ בינוני ארוך וסבורים בהפועלים כי נתוני המאקרו החיוביים של המשק הישראלי ביחס לשווקים דומים בעולם ,  התחדשות הפעילות בקרב המשקיעים הזרים באג"ח המקומי ,  והאפשרות לשיפור בדרוגה של ישראל ,  עשויים למתן את עליית התשואות הצפויה באגרות החוב הארוכות בישראל .  באשר לשחרים הקצרים ,  סבורים בבנק כי הם אינם אטרקטיביים להשקעה ,  לאור צפי להמשך עליית ריבית בשנה הקרובה.בסיכום השבועי באפיק הממשלתי ,  מציינים בלאומי כי אגרות החוב הממשלתיות רשמו ירידות שערים לאורך השבוע ,  שהתמתנו לאחר פרסום תוכנית הגיוסים התלת חודשית של האוצר והצפי להיוותרות הריבית ברמתה הנמוכה בחודשים הקרובים ,  זאת לנוכח חששו של בנק ישראל מקצב הצמיחה העולמי .  כמו כן ,  הן באפיק השקלי והן באפיק הצמוד ,  ממליצים בבנק ,  לשמור על מח"מ בעל טווח בינוני בתיק ההשקעות.בהפועלים מתייחסים להשקעה במק"מ  ( מלווה קצר מועד )  לשנה כאלטרנטיבה סבירה למשקיע המחפש השקעה בסיכון נמוך ,  לאחר שהתשואה לשנה עלתה במהלך שבוע המסחר האחרון לרמה של 2%  ( לעומת 1.9% לפני שבוע )  ומגלמת ריבית של 2.74% בעוד שנה ,  שגבוהה במקצת מתחזית הבנק .
 
בנק הפועלים :  הדשדוש בבורסה עשוי להימשך בחודשים הקרובים ;  בלאומי צופים המשך מגמה חיובית
בלאומי מציינים כי בשוק הסולידי ההשקעה באפיק הקונצרני אינה אטרקטיבית ;  הפועלים :  הגילונים אינם מומלצים

