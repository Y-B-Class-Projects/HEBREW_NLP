דה סילבה : " אם נשחק ככה בליגה ,  אפשר להגיע רחוק "
 בלם הפועל ת"א מסתכל קדימה .  גוטמן : " גאה בשחקנים שלי ".  ברדייב : " הפועל קבוצה טובה ,  זה הישג גדול לעבור אותם "
 צילום ועריכת וידאו :  יותם רונן
אם היו אומרים לשחקני הפועל תל אביב כי את העונה האירופאית שלהם הם יסיימו מאוכזבים ,  מרחק 90 דקות משמינית הגמר ,  סביר להניח שהם היו חותמים על ההצעה הזו בשתי ידיים .  אלא שבסיום הערב  ( חמישי )  ,  לאחר שסיימו בתיקו 0:0 עם רובין קאזאן ,  תיקו שלמעשה סיים את העונה האירופאית של האדומים ,  יכולה הקבוצה להרגיש מאוכזבת .  שחקניו של גוטמן הציגו יכולת נהדרת בחודשים האחרונים ,  עברו קבוצות גדולות בדמותן של המבורג ,  ראפיד וינה וסלטיק בשלב הבתים ,  ואלמלא תנאים כמעט בלתי אפשריים במשחק הראשון מול קאזאן ברוסיה ,  ייתכן והערב היה מסתיים שונה לגמרי .
 אלא שכאמור ,  היריבה הרוסית ידעה לנצל היטב את הכפור ,  לזכות בשלושה שערי יתרון לקראת הגומלין . " את ההתמודדות מול קאזאן הפסדנו בעצם שם ",  אמר מאמן הפועל תל אביב ,  אלי גוטמן , " בתנאים לא אידיאלים לשחק כדורגל .  ראינו את זה היום בכיסוי על בוחארוב ולא כפי שהיה שם ,  כשהוא כבש מולנו ".  המאמן הישראלי התייחס גם להזדמנות בפתיחה ,  ואמר : " אם הכדור של דני בונדר היה נכנס ,  המשחק היה אחרת ".  גוטמן לא התרגש במיוחד מההפסד ,  והעדיף להחמיא לשחקניו : " במצב של 0:0 ,  דקה 90 ,  השחקנים שלי רצים ומשתדלים בטירוף לנצח את המשחק .  אלה דברים שנותנים לי סיפוק ,  ואני גאה בשחקנים שלי ".  
שוער הפועל ,  וינסנט אניימה ,  נשמע מאוכזב מאוד בסיום ,  ואמר : " ידענו שזה יהיה קשה במינוס של שלושה שערים ".  השוער כבר מסתכל קדימה ,  ואמר : " עכשיו סיימנו את המסע באירופה ועכשיו ננסה לשמח את האוהדים בליגה ,  זה הדבר הכי חשוב מבחינתנו .  אני מקווה שנוכל לזכות בשבילם באליפות ".  
דאגלס דה סילבה אמר בסיום : " לא היה לנו מזל מההתחלה .  צריך לזכור שמדובר באלופת רוסיה ,  קבוצה קשה מאוד שקשה להבקיע מולה .  למרות הכל שיחקנו טוב .  אנחנו רוצים להודות לקהל שהגיע ועודד מהדקה הראשונה ועד האחרונה .  היום התמודדנו מול קאזאן ,  ואולי עכשיו מבינים מה עברנו כששיחקנו שם במינוס 20 מעלות ".  גם דה סילבה התייחס לליגה הישראלית ,  והצהיר : " היום שיחקנו כדורגל טוב ,  ואם נמשיך ביכולת הזאת בליגה ,  אפשר להגיע רחוק מאוד ".  לגבי עתיד המועדון במוקדמות ליגת האלופות ,  במידה ויגיעו לשם ,  אמר : " קשה לי להגיד עכשיו ,  אבל בטח יש לנו סיכוי ". 
מאמנה של קאזאן ,  קורבן ברדייב ,  החמיא ליריבתו בסיום : " הפועל קבוצה טובה מאוד ,  היא סיימה במקום הראשון בבית שלה וזה הישג גדול עבורנו לעבור אותם ולשלב הבא .  זו מחמאה גדולה שהצלחנו לא לספוג מקבוצה שמבקיעה כל כך הרבה שערים ".  באשר לביבראס נאתכו ,  המבוקש בקרב קאזאן ,  הוסיף המאמן הרוסי : " זה תלוי אם נגיע להסדר עם הפועל מבחינה כספית ". 

דה סילבה : " אם נשחק ככה בליגה ,  אפשר להגיע רחוק "
 בלם הפועל ת"א מסתכל קדימה .  גוטמן : " גאה בשחקנים שלי ".  ברדייב : " הפועל קבוצה טובה ,  זה הישג גדול לעבור אותם "
 
