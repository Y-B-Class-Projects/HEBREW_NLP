באר שבע קיבלה הנחה על עסקת סוארס
לאחר שברקת סירבה לשחרר את פרגל לר"ג ,  נקבע כי הקבוצה תפוצה ב-450 אלף שקל .  תגובת ר"ג : " הם נבהלו ,  לא היה פיצוי "
 הפועל באר שבע הגיע אמש  ( שלישי )  להסכם במסגרתו תקבל פיצוי של כ-450 אלף שקל מהפועל רמת גן בעקבות עסקת ווילאם סוארס .  כזכור ,  בבאר שבע שקלו לבטל את העסקה לאחר שהתברר לבעלים אלונה ברקת כי הסכום אותו שילמה עבור הבלם הברזילאי ,  כחצי מליון דולר ,  גבוה מדי .  בבאר שבע החליטו להקפיא את המעבר של פאבל פרגל וברמת גן דרשו להעביר אותו מיידית אליהם יחד עם החלוץ חנן פדידה ,  אחרת תוגש תביעה כנגד המועדון .  אתמול סוכם בין הצדדים שפדידה יישאר בבאר שבע ופרגל עבר לאחר שסוכם גובה הפיצוי . " זה נכון שקיבלנו כמעט חצי מליון שקל פיצוי ,  כנראה שהלחץ עזר .  עכשיו אפשר לומר שעשינו עסקה טובה ",  אמר גורם בבאר שבע .
 מהפועל רמת גן נמסר בתגובה : " בהפועל באר שבע קיבלו מאיתנו תביעת בוררות ,  וזאת בשל הסחבת בהעברתו של פאבל פרגל לרמת גן כחלק מעסקת סוארס .  עניין הפיצוי לא היה ולא נברא מעולם ובסופו של דבר אנשי באר שבע כנראה נבהלו מהתביעה והתקפלו ,  וקיבלנו את כל הסכום שנקבע מלכתחילה .
" בבאר שבע הבינו כנראה שכל האיומים שלהם והאילנות הגבוהים עליהם ניתלו ,  שווים לקליפת השום .  הבוקר הם חתמו על טופס השחרור של פרגל ,  אך עד שלא נקבל את הטופס לידנו אנו מודיעים חד משמעית כי התביעה לא תוסר .  צריך להזכיר כי אנחנו אמרנו לבאר שבע שאין מבחינתנו בעיה לבטל את העסקה ואף הצענו להחזיר את המקדמה ,  אבל הם כנראה הבינו שעשו עסקה טובה כי הם מיהרו להעביר את סוארס ונתנו לו לשחק נגד מכבי פתח תקוה עוד לפני שפרגל הגיע אלינו ". 
חלוץ הרכש ברק בדש ,  שסיכם את תנאיו החל להתאמן הבוקר בקבוצה .  הבלם מור שושן והחלוץ מוחמד כליבאת מנצרת עילית ,  שהוצעו אתמול על ידי היו"ר רוני ליקוורניק עשויים לסכם ,  למרות שבאחרון מעוניינת מכבי חיפה .  החלוץ מוחמד סאלח עשוי לחתום עד תום העונה .  באר שבע אמורה לשוחח היום עם סוכנו של המגן נאור פסר ,  גלעד קצב ,  בניסיון לסגור את עסקת העברתו של מגן מכבי פתח תקוה .  האחרון יידע את ראשי קבוצתו לשעבר כי הוא עומד לעבור לאדומים .
 עדכון ראשון :  13:46

באר שבע קיבלה הנחה על עסקת סוארס
לאחר שברקת סירבה לשחרר את פרגל לר"ג ,  נקבע כי הקבוצה תפוצה ב-450 אלף שקל .  תגובת ר"ג : " הם נבהלו ,  לא היה פיצוי "
 
