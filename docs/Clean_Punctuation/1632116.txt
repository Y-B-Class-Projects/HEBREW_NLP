איי.טי.אל במו"מ עם קרן רדסטון האמריקאית על מכירת פעילותה 
רדסטון הגישה בסוף דצמבר הצעה לרכישת החברה תמורת 22 מיליון דולר .  נראה כי שוק ההון אינו מתמחר את איי.טי.אל גבוה יותר
 >  >  דירקטוריון איי.טי.אל המפתחת ,  מייצרת ומשווקת טכנולוגיות אלקטרו-אופטיות לראיית לילה ,  החליט להיכנס למשא ומתן על מכירת פעילות החברה עם חברה אמריקאית ;  מדובר בקרן ההשקעות הפרטית red stone שבסיסה ביוסטון ,  טקסס .  דירקטוריון איי.טי.אל הנחה את הנהלת החברה לקבל מרדסטון הצעה משופרת בהשוואה להצעה שנתנה בסוף דצמבר 2009 והקציב שלושה שבועות לניהול המו"מ .  באופן חריג מעט הוסמך מנכ"ל החברה לנהל את המו"מ על מכירת פעילותה של החברה .  רדסטון קפיטל הגישה בסוף דצמבר 2009 הצעה לרכוש את הבעלות המלאה בחברה תמורת 22 מיליון דולר על בסיס ערך חברה  ( שווי מניות בתוספת התחייבויות פיננסיות נטו )  של 35 מיליון דולר .  ההצעה היתה תקפה עד לסוף דצמבר 2009 .  למרות ההנחיה של דירקטוריון איי.טי.אל ,  נראה כי שוק ההון אינו סבור ששוויה הכלכלי של איי.טי.אל גבוה באופן משמעותי משווי הצעתה של רדסטון ,  שכן החברה נסחרת בשווי של 21.4 מיליון דולר  ( 79 מיליון שקל )  נמוך ב-7% משוויה בבורסה ביום פרסום ההצעה .  איי.טי.אל הרוויחה 1.5 מיליון שקל במחזור של 41.6 מיליון שקל בינואר-ספטמבר 2009 לעומת הפסד של 4.8 מיליון שקל במחזור של 33.4 מיליון שקל בתקופה המקבילה ב-2008 .  איי.טי.אל דיווחה בין יולי לספטמבר 2009 על ארבע עסקות בהיקף כספי כולל של 239 מיליון שקל והעריכה כי תציג גידול במכירות ושיפור ברווח הן ב-2009 והן ב-2010 על בסיס צבר ההזמנות והשיפור ברווחיותה של החברה-הבת האמריקאית fraser volpe .  רדסטון קפיטל היא קרן השקעות פרטית שהוקמה בשנות ה-80 של המאה הקודמת ומנהלת כיום השקעות ב-500 מיליון דולר .  החברה מנסה להשיג שליטה בחברות בקנה מידה בינוני וקטן לפי ערך חברה של 5-50 מיליון דולר ומשתפת פעולה עם הנהלות בכירות ברכישות ממונפות .  רדסטון צפויה להשאיר את פעילותה של איי.טי.אל בישראל ,  כך שסביר להניח כי ההנהלה המכהנת - בראשות המנכ"ל ,  אלי ונציה ,  לשעבר בכיר באלביט מערכות אבטחה ,  היחידה המקבילה באלביט מערכות העוסקת בפיתוח מערכות ראיית לילה - תמשיך בכהונתה .  איי.טי.אל נשלטת על ידי קבוצת מיקאל  ( 84.81% במישרין ובעקיפין )  שבשליטת מיקו גילת ורוני נפתלי .  איי.טי.אל מוחזקת על ידי אלביט מערכות  ( 19% )  ,  שהחברה-הבת שלה אל-אופ מתחרה באיי.טי.אל .
 
איי.טי.אל במו"מ עם קרן רדסטון האמריקאית על מכירת פעילותה 
רדסטון הגישה בסוף דצמבר הצעה לרכישת החברה תמורת 22 מיליון דולר .  נראה כי שוק ההון אינו מתמחר את איי.טי.אל גבוה יותר

