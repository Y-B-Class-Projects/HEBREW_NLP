IBI :  רכישת רציופארם תזניק את טבע למעמד הספק הגדול ביותר של גנריקה לשוק בגרמניה
לידר :  הפעם טבע תצטרך לעבוד קשה במיוחד על מנת לממש את הפוטנציאל הטמון ברכישה
טבע רוכשת את רציופארם תמורת 4.78 מיליארד דולר.אחרי חודשים של שמועות נראה שאכן רוכשת את היצרנית הגנרית השנייה בגודלה בגרמניה .  בבית ההשקעות ibi אומרים היום כי זהו מהלך חיובי לטבע מכמה סיבות :  הוא מעניק לה דריסת רגל משמעותית בשוק הפארמה השני בגודלו בעולם ,  מחליש את התחרות הגלובלית ,  נותן לטבע תמיכה בשווקים נוספים ובתחומי מוצר נוספים בהם הייתה לה חשיפה מוגבלת .  הפן השלילי הוא שרציופארם עלולה להיות חברה מורכבת למיזוג יותר מכל מיזוג שטבע חוותה בעבר הן בהיבט הכספי הן בהיבט התפעולי והן בהיבט של ניצול הסינרגיות.רציופארם הינה היצרנית הגנרית השנייה בגודלה בגרמניה .  מכירות החברה עומדות על 1.6 מיליארד יורו והיא הרוויחה ebitda של 307 מיליארד יורו בשנת 2008 .  כלומר העסקה נחתמה לפי מכפיל 2.2 על המכירות ומכפיל 11 על ה-ebitda קצת יקר וכנראה יקר בכ-700 מיליון דולר מההצעה של פייזר שעמדה על פי הערכות על כ-4.08 מיליארד דולר.רכישת רציופארם תזניק את טבע למעמד הספק הגדול ביותר של גנריקה לשוק בגרמניה ואולי זאת הייתה הזדמנות אחרונה להשיג דריסת רגל משמעותית בשוק הגרמני שהינו שוק של 8 מיליארד יורו השוק הגנרי הגדול באירופה והשני בגודלו בעולם .  על אף שמדובר בשוק מורכב ובעייתי לא ניתן להתעלם מהיקפו ומחשיבותו.רכישת רציופארם על ידי טבע בעמדה תגרום לטבע להיות ראש בראש מול סנדוז ,  מיקום שיכול לעזור לטבע לזכות ביותר מכרזים של חברות ביטוח גרמניות ,  שקובעות החזר ביטוח ומתוך כך במידה רבה את המשקולות בשוק.החברה הגרמנית תיתן לטבע יותר מאשר נתח שוק בגרמניה .  לעסקי הגריקה של רציופארם יש מכירות גדולות מחוץ לגרמניה ,  מה שצפוי לחזק את המינוף הגיאוגרפי של טבע .  הנוכחות המשמעותית של רציופארם בשווקים מתעוררים באירופה ,  פלוס רוסיה ,  שיחד מהווים 40% מהחברה ,  גם מהווה פוטנציאל ." הרכישה של טבע דוחה את כניסתה של פייזר לתחום הגנריקה באירופה ומחייבת אותה להמשיך ולבחון רכישות אחרות .  בשורה טובה לטבע ולתעשייה אך מדובר להערכתנו בדחייה זמנית .  בלבד ,היום לפייזר יש פעילות גנרית קטנה בארה"ב דרך גרינסטון ",  אומרת נתלי גוטליב ,  אנליסטית ibi.אף שחייבים לתת את הקרדיט לטבע על שורה ארוכה ומוצלחת של מיזוגים ורכישות לא נתעלם גם מהסיכונים הרבים הכרוכים בהוצאת 4.8 מיליארד דולר מהקופה - התחום הגנרי בגרמניה צפוי דווקא לקטון בעיקר עקב לחצי מחיר כבדים ,  רציופארם הינה חברה עתירת עובדים מה שיקשה על תהליך הרה-ארגון והשילוב היעיל והמהיר של המערכות לתוך טבע.גוטליב : " אנו מעריכים כי פוטנציאל ההתייעלות ברציופארם הוא משמעותי ביותר אולם התהליך עשוי להיות ארוך ומורכב מתהליכים דומים שטבע עברה בעבר .  בנוסף יש לזכור כי רציופארם היא חברה פרטית ומעט מאד נתונים כספיים התפרסמו עד כה אודותיה דבר שיקשה עוד יותר לקבוע את הצלחת הרכישה והאם באמת טבע הצליחה להפיק את כל הסינרגיות האפשריות מהרכישה ". בלידר שוקי הון סבורים כי יתרונות הרכישה מבחינתה של טבע הינם משמעותיים וברורים ,  לרבות:הגדלה מהותית של פער המובילות של טבע בשוק הגנרי העולמי - רכישת רציופארם ,  השחקנית הגנרית הרביעית בגודלה בעולם ,  מן הסתם מגדילה מאוד את יתרונה של טבע על פני שתי החברות הדולקות אחריה - חטיבת סנדוז של נוברטיס ,  וחברת מיילאן האמריקנית.נתח שוק משמעותי מן השוק הגנרי הגרמני ,  השני בגודלו בעולם לאחר ארה"ב  ( רציופארם נהנית כיום מנתח שוק של כ-20% בגרמניה ) .חיזוק מהותי של נתחי השוק בשווקים גנריים גיאוגרפיים דוגמת צרפת ,  קנדה וספרד.רכישת פעילות הביו-גנריקה של רציופארם.בלידר שוקי הון סבורים שנראה כי הפעם טבע תצטרך לעבוד קשה במיוחד על מנת לממש את הפוטנציאל הטמון ברכישתה של רציופארם . " לאור בעייתיות המודלים העסקיים של החברות הגנריות הגרמניות ולנוכח ההוצאות הגבוהות מאוד אשר אנו צופים כי תהיינה כרוכות ברכישת רציופארם  ( עלויות פיטורי תועמלנים אשר אינם מתאימים לרפורמות השוק הנוכחיות בגרמניה )  ",  אומרת גוטליב ." מחיר היעד שלנו נותר בשלב זה 65 דולר למניה ,  ומבטא מכפיל של 14 על הרווח הנקי החזוי על ידנו לשנת 2010 של טבע על בסיס standalone  ( ללא תוצאות רציופארם )  "
 
IBI :  רכישת רציופארם תזניק את טבע למעמד הספק הגדול ביותר של גנריקה לשוק בגרמניה
לידר :  הפעם טבע תצטרך לעבוד קשה במיוחד על מנת לממש את הפוטנציאל הטמון ברכישה

