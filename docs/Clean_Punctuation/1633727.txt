סהר : " הזמן שלי יגיע "  
החלוץ הישראלי לא מרוצה מדקות המשחק שהוא מקבל באספניול ,  אך בטוח ביכולתו : " כשאשחק יותר ,  אהיה טוב יותר "  
למרות שפתח במשחק הליגה האחרון באוסאסונה  ( 2:0 )  ,  בן סהר לא מרוצה מדקות המשחק שלו באספניול ,  אך מתכוון לחכות להזדמנות שלו .  החלוץ הישראלי בן ה-20 התראיין ל"אס "  ודיבר על מעמדו ועל דקות המשחק . " כל שחקן רוצה לשחק וכך גם אני ,  אבל זה לא אפשרי .  המאמן מאוריסיו פוצ'טינו מקבל את ההחלטות ואני מכבד אותו ויודע שעלי להתקדם צעד אחר צעד ",  אמר החלוץ הישראלי . 
" אני רוצה לשחק יותר ,  אבל עליי להתקדם לאט ולחכות להזדמנות שלי ",  טען סהר . " אני מרוצה מהתרומה שלי ומהאמון שאני מקבל מהצוות המקצועי .  זו העונה הראשונה שלי בספרד ואני משוכנע שזמני יגיע .  כשאשחק יותר ,  אהיה טוב יותר .  בכדורגל עליך להיות סבלני כי כשדברים הולכים מהר מדי ,  הם עלולים להשתבש ".  
אספניול רכשה בקיץ את סהר מצ'לסי תמורת מיליון יורו אחרי שהישראלי העביר תקופות השאלה בק.פ.ר ,  שפילד וונסדיי ,  פורטסמות ודה חראפשחאפ ההולנדית .  החלוץ רשם עד כה העונה 14 הופעות מהן ארבע בלבד בהרכב וכבש שער אחד .  

סהר : " הזמן שלי יגיע "  
החלוץ הישראלי לא מרוצה מדקות המשחק שהוא מקבל באספניול ,  אך בטוח ביכולתו : " כשאשחק יותר ,  אהיה טוב יותר "  

