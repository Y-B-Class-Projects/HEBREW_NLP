שאראס ,  וויצ'יץ' ופארקר בנבחרת העשור של היורוליג
השלושה נבחרו על ידי 1.25 מיליון הצבעות אוהדים ו-35 עיתונאים מרחבי אירופה .  בודירוגה ,  נבארו בפנים ,  שארפ בחוץ
הנהלת היורוליג הכריזה היום  ( שני )  על עשרת שחקני העשור של הליגה .  כמובן ששתי הזכיות במפעל היוקרתי ביבשת ב-2004 ו-2005 והזכייה בסופרוליג ב-2001 לא נעלמו מעיניהם של האוהדים והעיתונאים שהצביעו ומכבי תל אביב זוכה לייצוג מכובד של שלושה שחקנים :  שרונאס יאסיקביצ'יוס ,  אנתוני פארקר וניקולה וויצ'יץ' .  שחקנים נוספים שנכנסו לרשימה המכובדת הם דיאן בודירוגה ,  דימיטריס דיאמנטידיס ,  ג'יי אר הולדן ,  טרג'אן לנגדון ,  חואן קרלוס נבארו ,  תאו פאפאלוקאס וראמונאס שישקאוסקאס .  שחקנים נוספים של מכבי שהיו מעומדים אך לא נבחרו הם דרק שארפ ,  מייסאו באסטון ומרקוס בראון .
 הבחירה נעשתה במגרשים וברשת לאורך כל שלב הטופ 16 וכללה 1.25 מיליון הצבעות ,  כולל 35 עיתונאים מרחבי אירופה שעקבו אחרי הליגה במשך העשור האחרון .  הקהל קיבל 25 אחוזים ממשקל ההחלטה ,  בעוד לעיתונאים היו 75 אחוזים .  כל אחד מעשרת השחקנים זכה לפחות פעם אחת בגביע ,  כשתשעה מהם זכו בשני גביעים ויותר .  חמישה מהשחקנים נבחרו ל-MVP של היורוליג לפחות פעם אחת .
 
שאראס ,  וויצ'יץ' ופארקר בנבחרת העשור של היורוליג
השלושה נבחרו על ידי 1.25 מיליון הצבעות אוהדים ו-35 עיתונאים מרחבי אירופה .  בודירוגה ,  נבארו בפנים ,  שארפ בחוץ

