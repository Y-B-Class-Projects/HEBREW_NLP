אזהרת עסק חי לליטו נדל"ן בעקבות גירעון הון של 72.4 מיליון שקל
לחברה התחייבויות אג"ח של 14.1 מ' ש' ;  את הרבעון הרביעי של 2009 סיימה החברה עם הפסד של כ-10 מ' ש'
בפתח דו"חותיה הכספיים של מפנים רואי החשבון של החברה את תשומת הלב להפסדים מתמשכים בתקופות הדיווח האחרונות ,  להתחייבויות לפירעון אג"ח בהיקף של 14.1 מיליון שקל ולגירעון בהון בהיקף של 72.4 מיליון שקל . " גורמים אלה יחד עם גורמים נוספים מעוררים ספקות משמעותיים בדבר המשך קיומה של החברה כעסק חי ",  כותבים רואי החשבון.החברה מסכמת את הרבעון הרביעי של 2009 ללא הכנסות כלל ,  לעומת הכנסות של 18.7 מיליון שקל ברבעון המקביל .  החברה מדווחת על הפסד תפעולי של 6.2 מיליון שקל לעומת הפסד תפעולי של 7.2 מיליון שקל ברבעון הרביעי של 2008 .  בשורה התחתונה מסכמת החברה את הרבעון עם הפסד של 9.7 מיליון שקל לעומת הפסד של 6.7 מיליון שקל בתקופה המקבילה.ליטו נדל"ן עוסקת בהשקעות ייזום ובנייה של פרויקטים למגורים ולמסחר בחו"ל .  במועד הדו"ח מתמקדת פעילות הקבוצה במזרח אירופה :  בריגה ,  בירת לטביה ,  ובבראשוב ברומניה ,  והיא פועלת כדי לממש את הנכסים אותם רכשה.הגירעון בהון העצמי של החברה הסתכם בתום ב-2009 ב-72.4 מיליון שקל ,  לעומת גרעון בהון בהיקף של 12 מיליון שקל ב-2008 .  התחייבויותיה השוטפות של החברה הסתכמו ב-103.2 מיליון שקל ב-2009 אשר היוו 334% מכלל המאזן ,  לעומת 76.6 מיליון שקל ,  שהיוו 98% מכלל המאזן בתום 2008 .  במבט שנתי היו אלו הוצאות אחרות בהיקף של 46.2 מיליון שקל שהעיבו על תוצאותיה של החברה .  הוצאות אלו הן בעיקר כתוצאה מהפרשה לירידת ערך בהיקף של 40.8 מיליון שקל בפרויקטים בלטביה וכן מירידת ערך בהיקף של 5.3 מיליון שקל בפרויקט ברומניה.החברה מסכמת את 2009 ללא הכנסות ,  לעומת הכנסות של 24.5 מיליון שקל ב-2008 ומציגה הפסד תפעולי של 47 מיליון שקל ,  לעומת הפסד תפעולי של 9.2 מיליון שקל ב-2008 .  בשורה התחתונה מציגה החברה הפסד של 61.4 מיליון שקל המיוחסים לבעלי מניות החברה ,  לעומת הפסד של 15.4 מיליון שקל בתקופה המקבילה.צפריר בכנר ,  שכיהן כמנכ"ל החברה בתקופת הדו"ח ועד פברואר 2010 קיבל את שכרו מהחברה האם ,  ליטו גרופ ,  שטרם פירסמה את דו"חותיה .
 
אזהרת עסק חי לליטו נדל"ן בעקבות גירעון הון של 72.4 מיליון שקל
לחברה התחייבויות אג"ח של 14.1 מ' ש' ;  את הרבעון הרביעי של 2009 סיימה החברה עם הפסד של כ-10 מ' ש'

