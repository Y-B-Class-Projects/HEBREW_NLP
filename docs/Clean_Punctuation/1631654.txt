שלטון מנהלים בבנק לאומי - הכי מסוכן שיש 
ושלא יעבדו עליכם
 >  >  בנק ישראל ומשרד האוצר עומדים לבצע בקרוב ניסוי מסוכן מאוד .  הם רוצים להפוך את בנק לאומי לבנק הראשון בישראל שינוהל ללא גרעין שליטה .  במקום בעל בית ,  יחזיק הציבור במניות הבנק ,  דרך הבורסה .  בישראל זו מהפכה ,  מכיוון שכל החברות בבורסה הישראלית נשלטות על ידי בעל שליטה או קבוצת בעלי שליטה - חוץ מטבע ,  שהיא חברה רב-לאומית .  אז להתחיל במהפכה דווקא בבנק הגדול במדינה ?  נכון שזו שיטה שמקובלת בארה"ב ,  אך שם יש מסורת ארוכה של אסיפות בעלי מניות ושל מעורבות של גופים מוסדיים ,  כמו קופות גמל וקרנות פנסיה ,  בבחירת הדירקטורים ובמינוי מנהלים .  אלא שמסורת כזו לא קיימת אצלנו ולא ברור איך תעבוד ,  אם בכלל .  גם אין לשכוח שבאירופה ,  בניגוד לארה"ב ,  קיימת עד היום השיטה של מינוי גרעין שליטה לכל חברה ציבורית .  ומי אמר שצריך ללמוד דווקא מארה"ב ?  מחקר שנעשה באחרונה בארה"ב מגלה שהבנקים שהתנהלו ללא גרעין שליטה ,  נפגעו יותר במפולת הגדולה של 2008 מבנקים שהיה להם גרעין שליטה .  הסיבה לכך ברורה :  כאשר אין בעל בית ,  ההנהלה נוטה לקחת סיכונים גבוהים יותר .  כאשר אין בעלים שחושש לגורל השקעתו בבנק ,  אין מי שיאזן את ההנהלה .  אין מקבילית כוחות .  לעומת זאת ,  כאשר יש גרעין שליטה ,  ההנהלה נאלצת להגיש לבעלים דין וחשבון על כל הפסד ועל כל טעות - וגם ללכת הביתה כאשר הכישלון מהדהד .  כאשר יש גרעין שליטה ,  יש לפיקוח על הבנקים כתובת מדויקת לדרישותיו .  אז נכון שלא תמיד בעלי השליטה מצייתים לפיקוח ,  ונכון שיש לעתים בעיות בתוך גרעין השליטה ,  אך זה הרבה יותר טוב ממצב שבו אין גרעין שליטה כלל .  כי ברגע שאין כתובת ,  לאן יפנה המפקח על הבנקים כאשר ירצה להגדיל את הון הבנק ?  על מי ילחץ כאשר יגיע למסקנה שראוי להחליף את היו"ר או המנכ"ל ?  בנק ישראל והאוצר מציעים כעת מנגנון שלפיו כל מי שיחזיק בכ-3% ממניות הבנק או יותר ,  יהיה רשאי להציע דירקטור אחד לבנק .  זה מעוות ,  כי מדוע מי שמחזיק ב-9.6% לא יהיה רשאי להציע שלושה דירקטורים ?  משום שבנק ישראל והאוצר לא רוצים את שלמה אליהו כבעל שליטה בבנק .  החשב הכללי הקודם באוצר ,  ירון זליכה ,  לא השאיר לנו הרבה ברירות .  הוא מכר בהתלהבות את מניות הבנק שהחזיקה המדינה ,  והשאיר אותה עם 11.5% בלבד .  זו היתה טעות ,  כי קשה ליצור עכשיו גרעין שליטה אפקטיבי עם כל כך מעט מניות .  שר האוצר ,  יובל שטייניץ ,  מתפאר ששרי אוצר לפניו רק דיברו ,  אך הוא יהיה זה שיפריט את בנק לאומי דרך הבורסה עוד השנה .  אבל הוא צריך לדעת שבכלכלה אין ואקום .  ברגע שהמדינה תפסיק להיות הבעלים ,  הניהול והכוח יעברו לידי הנהלת הבנק בלי שום כוח מאזן בדמות בעלי שליטה .  ואין דבר גרוע יותר משלטון מנהלים בבנק גדול .  זה ממש מסוכן .  כולם רוצים רכבת לא רק ראש הממשלה בנימין נתניהו רוצה לרשת את המדינה ברכבות ,  ולא רק שר התחבורה ישראל כץ רוצה עוד תקציבים לרכבת ,  כעת גם סילבן שלום ,  השר לפיתוח הנגב והגליל ,  רוצה רכבת לכרמיאל ,  לצפת ולקרית שמונה .  פוליטיקאים אוהבים רכבות ,  כי זה נותן להם ברק של  " חזון ועשייה "  - מה שקו אוטובוס לא יכול לתת .  אבל הרחבת כבישים ושיפור שירות האוטובוסים היא דרך הרבה יותר יעילה והרבה יותר גמישה לטיפול בבעיות התחבורה בגליל ובנגב .  במקום לבזבז מיליארדים על קו רכבת ,  צריך להשקיע בחינוך ,  בבריאות ובתשתיות .  במדינה קטנה כמו ישראל אין מרחבים שצריך לכבוש כמו מערב ארה"ב במאה ה-19 .  אבל קשה לעצור את הפוליטיקאים .  אף אחד מהם עדיין לא שילם על הכישלון החרוץ של קו הרכבת בין באר שבע לדימונה .  ההשקעה היתה אדירה ,  אך מספר הנוסעים בקו מגיע לכ-80 נוסעים ביום - שזה אחד חלקי 40 מהתכנון הראשוני .  זול יותר להטיס אותם במסוק .  כך יהיה גם גורל הקו המתוכנן בין חיפה לבית שאן ,  וכך יקרה גם לקו בין עכו לכרמיאל - כי בין שתי ערים אלה יש כביש טוב  ( מס' 85 )  ,  שאין בו בעיות גודש .  ברור שגם אין צורך ברכבת לצפת ולקרית שמונה ,  בדיוק כמו שאין צורך ברכבת לאילת .  הירדנים חכמים יותר לא מזמן התקיים באילת דיון בנושא  " אילת מול עקבה ".  הדוברים בכנס הפליאו לדבר בשבח הרכבת .  שר התיירות ,  סטס מיסז'ניקוב ,  אמר שאילת זקוקה לרכבת .  גם ראש העיר ,  מאיר יצחק הלוי ויו"ר נמל אילת ,  יאיר חזן ,  שיבחו את הרעיון .  הם ציינו שיש קו רכבת בין עמאן לעקבה ,  אז מדוע שלא יהיה גם לאילת ?  יצאתי לבדוק אם באמת יש קו רכבת בין עמאן לעקבה .  ראשית ,  ראוי לציין שעקבה נראית טוב יותר מאילת .  היא יותר נקייה והרבה יותר גדולה - יש בה 100 אלף תושבים .  יש בה גם בתי מלון של הרשתות הגדולות בעולם ,  חוף יפה ,  נמל גדול ומחירים נמוכים .  שנית ,  אין רכבת נוסעים בין עמאן לעקבה .  יש בסך הכל קו רכבת מיושן שבנו העות'מנים ב-1908 .  זה קו הרכבת החיג'אזית שחיבר בין דמשק לבין העיר מדינה שבערב הסעודית .  הקו עובר בקרבת עקבה ,  ולכן הוא משמש רכבות משא להובלת פוספטים .  זה הכל .  מדובר גם במסילה צרה  ( 105 ס"מ )  ,  שכלל לא מתאימה לרכבות נוסעים .  המלך חוסיין החליט כבר מזמן שאין מקום לרכבות נוסעים בממלכה ,  כי  " אנחנו מדינה קטנה "  כמו שאומרים הגורמים הרשמיים שם - ושטחה של ירדן הוא פי 4.5 משטחה של ישראל .  במקום רכבת בנתה ירדן אוטוסטראדה מרשימה בין עקבה לעמאן ,  בת שני נתיבים לאורך כל הדרך .  וזה בדיוק מה שאילת זקוקה לו - כביש רחב והגון עם הפרדה מסלולית .  הרי כולם יודעים שאין מי שיסעו בוקר-בוקר לעבודה מאילת לבאר שבע או לתל אביב .  אז מדוע צריך לבזבז 5 מיליארד שקל ,  במקום להוסיף עוד שניים-שלושה אוטובוסים של אגד ?  הרי גם הפוליטיקאים שלנו חייבים להבין שהמקורות מוגבלים ,  ושכל מיליארד שקל שיבוזבז על הרכבת יהיה חסר בחינוך ,  ברווחה ובתשתיות .
 
שלטון מנהלים בבנק לאומי - הכי מסוכן שיש 
ושלא יעבדו עליכם

