 " לא יהיה תיווך טורקי כל עוד אני שר החוץ "
 בנאומו בפני שגרירי ישראל תקף שר החוץ אביגדור ליברמן את טורקיה ואמר כי לא יסכים לתיווך טורקי בין ישראל לסוריה  " היו דברים לא ראויים שנאמרו על ידי ראש הממשלה הטורקי "
  ( צילום :  רויטרס ,  עריכת וידאו :  עידן גוראל ) 
שר החוץ אביגדור ליברמן נאם הערב  ( ראשון )  בכנס שגרירי ישראל בעולם במשרד החוץ בירושלים ואמר כי אין הוא מוכן לתיווך טורקי בין ישראל לסוריה .  ליברמן אף תקף את שר התמ"ת בנימין בן אליעזר על כך שהוא נפגש עם נציגי טורקיה ,  וטען כי לא יהיה מוכן לדיפלומטיה סודית .
 לדבריו , " מעכשיו אין דיפלומטיה סודית .  אנו לא פסולי חיתון ומי שרוצה ,  שיפגוש אותנו על השולחן .  מי שרוצה להיות חבר ,  אז בצורה גלויה .  אני מתכוון גם לטורקיה .  ליברמן הוסיף כי  " אנו לא מחפשים לריב עם אף אחד אבל היו דברים לא ראויים שנאמרו על ידי ראש הממשלה הטורקי .  אם מישהו חושב שיהיו פגישות בדרגים הכי גבוהים ואז הכול יהיה בסדר ,  שישכח מזה ".  ליברמן אמר כי  " כל עוד אני שר חוץ וכל עוד  " ישראל ביתנו "  חברה בכירה בקואליציה ,  לא יהיה תיווך טורקי בינינו ובין סוריה אלא אך ורק מפגש ישיר ,  פעם בירושלים ופעם בדמשק .  זה שגורמים בשוליים של הממשלה מציעים וחוזרים שיש מקום לתיווך טורקי ,  שישכחו מזה ,  שיתרכזו בתחום משרדם ". 
בהתייחסו למשא ומתן עם הפלסטיניים אמר ליברמן כי , " לא הכל תלוי בנו בכל הקשור למו"מ עם הפלסטינים .  מההתרשמות שלי בעולם מחכים לוויתור מצידנו ואז שואלים מה הוויתור הבא שאתם עושים ".  ליברמן טען כי גם אם ישראל תחזור לגבולות 1967 ותחלק את ירושלים שום דבר לא ישתנה . " נהיה בדיוק באותו המצב .  הוכחנו יותר מכל מדינה שאנו מוכנים לוויתורים כואבים .  מה לא עשינו ?  הבאנו חבורת מחבלים מתוניסיה ,  נתנו נשק ושלטון ,  ויתרנו על גוש קטיף .  הרשות הפלסטינית אינה מוכנה לחתום על הסכם שלום ,  לא משנה מה נציע ,  תמיד יימצא תירוץ למה לא לחתום על הסכם לסוף הסכסוך ".  ליברמן אמר כי ישראל מכוונת להסדר ביניים ארוך טווח . " אני לא יודע כמה זמן זה ייקח ,  עשור או שני עשורים ,  בטוח לא שנה או שנתיים .  אין ספק שאנו רוצים להגיע לסוף הסכסוך אבל זה לא יקרה לא בעשור הקרוב ולא בעשור הבא ",  אמר ליברמן .
" היוזמות הכי חריפות נגדנו הם בפורומים בין לאומיים משחקנים שיש להם איתנו יחסים ושיתוף פעולה .  אבל בתחום הפוליטי הם מנסים לייצר דה לגיטימציה נגד מדינת ישראל ",  אמר ליברמן .  לדבריו ,  הדבר נכון גם לגבי הרשות הפלסטינית המבקשת כל העת הקלות ובאותו הזמן חותרים נגד ישראל בכל פורום בין לאומי . " אנחנו חייבים לרדת משיגעון הגדלות ולחשוב שכולם מסתכלים עלינו .  יש דברים יותר משמעותיים בעולם .  העולם מתמודד עם המון אתגרים ולא דווקא הסכסוך הישראלי פלסטיני חייב להיות במרכז העולם ",  אמר ליברמן .
 בהתייחסו לבעיה האירנית אמר ליברמן כי  " לאף אחד אין ספק שהקיום של חמאס ,  חיזבאללה והג'יהאד אפשרי בלי הגיבוי של אירן .  אירן היא החוליה המרכזית בציר הרשע ופה האתגר האמיתי של העולם .  אירן היא ספונסר מרכזי של הטרור ,  אירן שוללת את ערכי העולם החופשי .  מעניין מה תהיה התנהלות המעצמות בנושא .  אנו עוקבים אחרי המהומות באירן ומחכים לכניסת צרפת לראשות מועצת הביטחון של האו"ם ומצפים לראות מה יהיה המסר המרכזי של העולם החופשי בשנת 2010 להתמודדות עם האתגרים הללו ".  

" לא יהיה תיווך טורקי כל עוד אני שר החוץ "
 בנאומו בפני שגרירי ישראל תקף שר החוץ אביגדור ליברמן את טורקיה ואמר כי לא יסכים לתיווך טורקי בין ישראל לסוריה  " היו דברים לא ראויים שנאמרו על ידי ראש הממשלה הטורקי "
 
