באזל :  פדרר ודג'וקוביץ' ייפגשו בגמר
השוויצרי ניצח 2:6 ,  4:6 את רודיק ,  בעוד הסרבי ניצח 6:7 ,  4:6 את בן ארצו טרויצקי .  לשניים זו תהיה פגישה שנייה בחודש האחרון
נובאק דג'וקוביץ' ,  המדורג מספר 2 בטורניר באזל מסבב ה-500 של ה-ATP ומחזיק בתואר מהשנה שעברה ,  הצליח לעלות הערב  ( שבת )  לגמר בשוויץ ,  לאחר קרב קשה מול בן ארצו ויקטור טרויצקי ,  בסיומו ניצח 6:7 ,  4:6 .  דג'וקוביץ' פתח את המשחק טוב ,  אך נשבר במשחקון ה-11 ואיפשר ליריבו להגיש לניצחון .  טרויצקי לא הצליח לנצל את זה ,  נשבר בחזרה והמערכה הלכה לשובר שוויון .  שם דג'וקוביץ' לא התקשה וניצח 4:7 .  גם המערכה השנייה הייתה צמודה ,  אך דג'וקוביץ' הצליח לשבור במשחקון השביעי בדרך ל-4:6 במערכה השנייה וניצחון במשחק כולו אחרי שעה ו-37 דקות .  
דג'וקוביץ' יפגוש בגמר את רוג'ר פדרר המקומי ,  שניצח בקלות 2:6 ,  4:6 את אנדי רודיק האמריקני ,  במפגש הראשון בין השניים מאז גמר ווימבלדון הזכור מהשנה שעברה .  פדרר הצליח להשיג שתי שבירות בכל מערכה והגיש 13 אייסים ,  לעומת ארבעה בלבד של יריבו ובסיום שיפר את מאזנו ל-20 ניצחונות מול שני הפסדים נגד רודיק .  רק בוריס בקר ואיבן לנדל הגדולים מחזיקים במאזן זהה או גבוה מזה מול יריב ב-30 השנים האחרונות .  פדרר ודג'וקוביץ' נפגשו רק לפני פחות מחודש בחצי הגמר בשנחאי ,  אז ניצח השוויצרי 5:7 ,  4:6 .
 בטורניר ולנסיה שבספרד  ( על סך פרסים של 1.357 יורו )  יתמודדו בדרבי ספרדי בגמר דויד פרר  ( 4 בטורניר )  ומרסל גרנולרס .  פרר גבר בחצי הגמר על המדורג 2 רובין סודרלינג 3:6 ,  6:3 ,  3:6 בעוד שגרנולרס ניצח את ז'יל סימון הצרפתי 4:6 ,  4:6 .  

באזל :  פדרר ודג'וקוביץ' ייפגשו בגמר
השוויצרי ניצח 2:6 ,  4:6 את רודיק ,  בעוד הסרבי ניצח 6:7 ,  4:6 את בן ארצו טרויצקי .  לשניים זו תהיה פגישה שנייה בחודש האחרון

