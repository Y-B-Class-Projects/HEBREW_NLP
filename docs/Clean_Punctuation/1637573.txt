כך בדקנו 
 >  >  הנתונים של המדינות בעולם מבוססים על דו"ח ה-oecd ,  שכולל את 30 מדינות הארגון .  כדי להשוות לנתוני הארגון את ישראל ,  שאינה חברה בארגון ולכן אינה כלולה בדו"ח ,  התייחסנו למגוון נתונים מקומיים .  השוואת סל התקשורת המשפחתי :  הנתונים של ישראל מבוססים על נתוני הלמ"ס ל-2006 ,  שלפיהם משפחה ישראלית ממוצעת מוציאה בחודש 617 שקל על שירותי תקשורת .  בניכוי הוצאות הטלוויזיה הרב-ערוצית והשיחות הבינלאומיות ,  שלא נבדקו בדו"ח ,  משפחה בישראל מוציאה כל חודש 471 שקל על סל תקשורת - ובמונחי כוח קנייה ,  130 דולר .  השוואת הוצאות הסלולר הממוצעות :  ב-oecd בנו סלים של משתמשי סלולר שונים - קל ,  בינוני וכבד .  לצורך ההשוואה ,  לישראל לקחנו דווקא את הסל הכבד ,  משום שמשתמש הסלולר הישראלי הוא מהדברנים הגדולים בעולם .  משתמש סלולר כבד ב-oecd מדבר 266 דקות בחודש ,  לעומת משתמש ממוצע בישראל שצורך כ-335 דקות בחודש .  בדקנו ארבע חבילות סלולר שונות בחברות הסלולר .  מתוכן בחרנו את החבילה הזולה ביותר ,  של פלאפון ,  שהיתה על המדף עד לפני כמה חודשים .  בחבילה זו שילם הלקוח 9.90 שקל בחודש בתשלום חודשי קבוע .  מחיר דקת השיחה בתוכנית היה 49 אגורות .  לפי מחירים אלה ודפוס שימוש זה ,  הלקוח בישראל משלם 168 שקל בחודש על הסל הכבד של ה-oecd .  לא הכללנו חבילת גלישה שלקוחות רבים מחויבים בה ושמייקרת את התעריף .  במונחים שנתיים יוצא שהלקוח הישראלי משלם על סלולר בשנה 2,016 שקל  ( 560 דולר במונחי כוח קנייה )  .  השוואת הוצאות האינטרנט :  לצורך ההשוואה התייחסנו להוצאת הגלישה עבור חבילות של מהירות בינונית ,  הכוללות חיבורי אינטרנט של בין 2.5 מגה-ביט לשנייה ל-10 מגה-ביט לשנייה .  בפועל ,  מהירות הגלישה בישראל נחשבת נמוכה ונמצאת בתחתית החבילה הזאת  ( קרוב ל-2.5 מ"ב .  רק מעטים גולשים במהירות של יותר מ-5 מגה-ביט )  .  מכיוון שכך ,  בדקנו את המחיר שמשלם הצרכן עבור התשתית וספק האינטרנט במהירות של 2.5 מ"ב .  התשלום הכולל הממוצע לחיבור לאינטרנט הוא כ-150 שקל בחודש ,  או 41.6 דולר  ( מתואם לכוח קנייה )  .
 
כך בדקנו 
nan
