הנהגת איבדה שליטה ונחתה במחלקת הקוסמטיקה
נהגת רכב פרטי לחצה בחוזקה על דוושת הגז ונכנסה בשגגה עם רכבה לתוך חנות של רשת סופר פארם בכפר סבא .  הנהגת ,  ילדיה והשוהים בחנות לא נפגעו 
" חשבנו בהתחלה שמדובר בפיגוע ".  כך תיארה הערב  ( רביעי )  עובדת בסניף של הסופר פארם במתחם ה-G בכפר סבא ,  את הרגע שבו נהגת נכנסה בשגגה עם רכבה לתוך הסניף .  באירוע לא היו נפגעים .  מעדויות ראשונות עולה כי נהגת הרכב נסעה בחניון המתחם לאחור ופגעה ברכב אחר וכתוצאה מכך נבהלה ,  לחצה בחוזקה על דוושת הגז ונכנסה עם רכבה לתוך החנות .
 צוותים גדולים של מגן דוד אדום ממרחב ירקון ,  כיבוי אש ומשטרה הוזעקו למקום ,  אולם כאמור לא היו נפגעים .  עם זאת ,  נזק נגרם לרכב ולחנות .  עובדת בחנות סיפרה לוואלה !  חדשות כי  " מדובר בנהגת שנסעה ברכב עם שני ילדיה .  כתוצאה מאיבוד השליטה ,  היא נכנסה עם הרכב לתוך החנות והגיעה עד למחלקת הקוסמטיקה .  החלונות התנפצו והיינו בהלם ממה שקרה .  בהתחלה לא ידענו מה קרה ,  חשבנו שמדובר בפיגוע ". 
אחד מגורמי ההצלה שהוזעקו לחנות סיפר כי  " ממש במזל לא היו נפגעים במקרה .  החנות היתה הומה בלקוחות וזה יכול היה להיגמר אחרת ".  דובר שירותי כבאות השרון ,  רב כבאי יוני בליץ סיפר כי  " אנחנו עדיין לא יודעים מה גרם לנהגת לאבד שליטה על הרכב .  שלחנו למקום שלושה צוותי כיבוי ,  הכבאים וידאו שאין לכודים בתוך הרכב או בחנות ולאחר מכן הוציאו את הרכב ". 

הנהגת איבדה שליטה ונחתה במחלקת הקוסמטיקה
נהגת רכב פרטי לחצה בחוזקה על דוושת הגז ונכנסה בשגגה עם רכבה לתוך חנות של רשת סופר פארם בכפר סבא .  הנהגת ,  ילדיה והשוהים בחנות לא נפגעו

