בייגה שוחט : " תכנית ויסקונסין  השקעה נכונה "
" נושא הפערים החברתיים צריך להדיר שינה מעיניהם של מקבלי ההחלטות הכלכליות במדינה ".  לרגל פתיחת עשור חדש בכלכלה ,  וואלה !  עסקים מגישה את החזון של בכירי המשק הישראלי
הכלכלה העולמית ומדינת ישראל נכנסות לעשור חדש ומתמודדות עם אתגרים ישנים :  מכשולים בפני צמיחה ,  קיטוב חברתי ,  חשש מאינפלציה ובעיקר הרבה מאוד אי ודאות .  לרגל המעבר לקידומת חדשה וואלה !  עסקים שאלה את בכירי הכלכלה הישראלית איפה הם רואים את הכלכלה הישראלית בעשור הקרוב .
" נושא הפערים החברתיים צריך להדיר שינה מעיניהם של מקבלי ההחלטות הכלכליות במדינה  זהו האתגר הגדול ביותר הניצב בפני הכלכלה שלנו וחייבים לפעול להקטנת הפער באמצעים שונים :  מדיניות מיסוי ,  מדיניות הכשרה ,  חינוך ויצירת מקומות עבודה ",  כך אומר שר האוצר לשעבר אברהם  ( בייגה )  שוחט בראיון לוואלה !  עסקים .  שוחט הביע גם את תמיכתו בתכנית ויסקונסין  ( המכונה גם תכנית  " אורות לתעסוקה ")  המצויה בימים אלה במרכזו של ויכוח ציבורי : " נחשפתי לתכנית הזו כבר בהיותי שר אוצר והיא בעיניי תכנית חשובה המכניסה למעגל העבודה אנשים שיש ביכולתם לעבוד אך הם מצאו מקלט בקיצבאות .  לכן ,  המאמץ והכסף שמושקעים בתוכנית הם נכונים ומוצדקים ".  
" בשיא המשבר העולמי ,  בשנת 2008 ,  מדינת ישראל נמצאה במצב שבו היא הייתה מספיק חזקה כדי להגבר עליו :  המערכת הבנקאית ,  למרות פעולות מחיקה גדולות ,  עבדה יפה במבחן .  אני חושב שהיכולת של משרד האוצר לא להיענות ללחצים ולא להיכנס להיסטריה ולהזרים מיליארדים שלא היו עוזרים אלא משבשים את היכולת להמשיך ולהיות משק מתפתח טוב היא רגע חשוב מאוד ושראוי לציון ולשבח ".  
" המצער הוא שנוצרה איזושהי היסטריה שהיו שותפים לה גם גורמים פוליטיים מכל קצווי הקשת ,  ובהם גם ראש הממשלה נתניהו שנתן רשת ביטחון לכל החסכונות וביצע הנפקות אג"חים כדי לחלץ את הטייקונים .  זהו רגע קשה מבחינת ההתנהלות הפוליטי ".  
" לכלכלה הישראלית יש יסודות חזקים אך גם סימנים מעוררי דאגה ,  בעיקר כי הכלכלה בישראל לא מנותקת מהפוליטיקה  מצבה של הכלכלה בישראל גם בעשור הבא תיקבע על ידי יעדים מדיניים :  האם יהיה שלום ,  האם תהיה פשרה ומה יהיה מעמדה של ישראל  לא רק עם הפלשתינאים ,  אלא עם העולם כולו ".  
" הייתי ממשיך לדגול במדיניות של משק תחרותי ופתוח - אך עם מתן דגש גדול ורחב לבעיית אי השוויון הכלכלי שיש לו השפעה שלילית על החברה ובהתאם גם על הצמיחה במשק - הייתי משקיע מחשבה רבה בניסיון לפתור את הנושא הזה ".  
" אני חושב שנגיד בנק ישראל ,  סטנלי פישר ,  עדיין לא אמר את המילה האחרונה :  בהיותי שר אוצר בקדנציה הראשונה שלי היה בינינו קשר הדוק  הוא ישב אז בקרן המטבע והיה מבקר כאן הרבה ,  מדגיש בכל פעם כמה הוא אוהב את ישראל ואיכפתי כלפי מה שקורה כאן .  אני חושב שיש לו חלק גדול בתהמודדות של המשק עם התקופה הקשה שעברנו ומקווה שיבחרו בו להמשיך ולכהן גם לקדנציה נוספת ". 
בן 73 ,  ילד ישראל ,  איש מפלגת העבודה .  כיהן כשר אוצר בממשלתו של יצחק רבין החל משנת 1992 וכן כשר אוצר בממשלתו של אהוד ברק החל משנת 99 ועד שנת 2001 .  כמו כן כיהן בעברו כיו"ר ועדת הכספים וכיו"ר ועדת הכלכלה של הכנסת .  לאחר פרישתו מהחיים הפוליטיים ,  המשיך להיות פעיל בפורומים כלכליים שונים וכן עמד בראש הועדה לבחינת מערכת ההשכלה הגבוהה בישראל .
 
בייגה שוחט : " תכנית ויסקונסין  השקעה נכונה "
" נושא הפערים החברתיים צריך להדיר שינה מעיניהם של מקבלי ההחלטות הכלכליות במדינה ".  לרגל פתיחת עשור חדש בכלכלה ,  וואלה !  עסקים מגישה את החזון של בכירי המשק הישראלי

