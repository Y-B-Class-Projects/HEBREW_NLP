 " עו"ד קורב איבד חומרי חקירה מתיק אולמרט "
 גורמים המקורבים לפרשה טוענים כי עו"ד קורב איבד מחשב ובו חומרים מחקירת המשטרה בארצות הברית בפרשה .  בפרקליטות אישרו כי המחשב נגנב ,  אך טענו כי לא הכיל חומר חקירה 
" עורך הדין אורי קורב איבד מחשב נייד של הפרקליטות שהכיל חומרי חקירה מחקירות שערכה המשטרה בארצות הברית בפרשת אולמרט ",  כך טענו היום  ( חמישי )  גורמים המקורבים לפרשה .  לטענת הגורמים התביעה לא רשמה תזכיר של האירוע ולא הודיעה על כך לצוות ההגנה של אולמרט כמתחייב .  
המשטרה אישרה כי ידעה שהמחשב אבד .  בדיון היום אישר רב פקד רחמים כהן גבורה כי שמע שהמחשב אבד אך לא נאלץ לבצע שחזור של חומרים שאבדו .  הפרקליטות מסרה בתגובה כי הלפטופ אכן נגנב אך לא הכיל חומר חקירה .  
לפני כשבוע שיגרו פרקליטיו של אולמרט מכתב חריף לפרקליט מחוז ירושלים אלי אברבנאל נגד עורך הדין אורי קורב .  זאת בתגובה למכתב של קורב בו הוא קבע כי טענת פרקליטי אולמרט ,  לפיה התביעה ניסתה להטעות את בית המשפט היא  " מוזרה ".  קורב גם כתב במכתב לפרקליטים כי  " צר לנו על הסגנון שבו אתם נוקטים במכתבכם ועל העובדה שאתם מוצאים לנכון להעביר הודעות מכפישות לתקשורת בטרם קיבלתם מענה למכתבכם ".  

" עו"ד קורב איבד חומרי חקירה מתיק אולמרט "
 גורמים המקורבים לפרשה טוענים כי עו"ד קורב איבד מחשב ובו חומרים מחקירת המשטרה בארצות הברית בפרשה .  בפרקליטות אישרו כי המחשב נגנב ,  אך טענו כי לא הכיל חומר חקירה

