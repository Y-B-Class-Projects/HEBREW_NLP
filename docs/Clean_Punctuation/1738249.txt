פאר ושוואי נוצחו בגמר טורניר הזוגות בטוקיו
בנסובה וסטריקובה ניצחו 4:6 ,  6:4 ,  8:10 .  ווזניאקי זכתה לאחר ניצחון על דנמטייבה ,  סנסציה בבנגקוק :  נדאל הודח בחצי הגמר
קרוליין ווזניאקי זכתה הלילה  ( בין שישי לשבת )  בטורניר טוקיו  ( סך פרסים :  2 מיליון דולר )  ,  לאחר שגברה בגמר על המדורגת 7 אלנה דמנטייבה .  הדנית הפסידה את המערכה הראשונה 6:1 ,  אולם התגברה וניצחה את שתי המערכות הבאות 2:6 ,  3:6 כדי לזכות בטורניר בבירת יפן ובתואר החמישי שלה בסך הכל העונה .
 לאחר שזכתה בטורניר ,  אם תצליח הדנית היפהפייה להגיע לפחות עד רבע גמר טורניר בייג'ינג ,  שייצא לדרך בתחילת השבוע הבא ,  הרי שהיא תעקוף את סרינה וויליאמס ותעפיל לראש הדירוג העולמי .
" כמובן שלהיות מספר 1 בעולם זו מטרה חשובה עבורי ",  אמרר ווזניאקי ,  שגרפה בעקבות הניצחון סכום צנוע של 300 אלף דולר  ( בעוד דמנטייבה הסתפקה במחצית הסכום )  , " אבל אני רק מתרכזת כעת בלזכות בטורניר הבא .  אני מרגישה שאני יכולה לנצח כל אחת עכשיו .  השתפרתי לא רק מבחינה פיזית אלא גם מנטלית .  זה התואר ה-11 שלי בקריירה אז אני מאוד שמחה ". 
 *  המחבט הבכיר של ישראל שחר פאר ופנג שוואי נוצחו הלילה  ( בין שישי לשבת )  בגמר טורניר הזוגות בטוקיו על ידי צמד הצ'כיות ,  איבטה בנסובה ובורבורה זלהובה סטריקובה .  הצ'כיות ניצחו 4:6 את המערכה הראשונה ,  כאשר הישראלית והסינית אינן מוותרות ומנצחות את המערכה השנייה באותה תוצאה .  אלא שהצ'כיות סיימו את המפגש כשידן על העליונה לאחר שניצחו בסופר טיי ברייק 8:10 וזכו בטורניר .
  *  ירקו ניימינן הפיני העפיל לגמר טורניר בנגקוק שבתאילנד לאחר שניצח את הגרמני בנג'מין בקר 3:6 ,  2:6 .  בגמר הטורניר יפגוש ניימינן את גיז'רמו גרסיה-לופז ,  שחולל הפתעה גדולה בחצי הגמר השני כאשר גבר על בן ארצו רפאל נדאל 6:2 ,  6:7 ,  3:6 ,  בתום קרב בן שעתיים ו-45 דקות .
 
פאר ושוואי נוצחו בגמר טורניר הזוגות בטוקיו
בנסובה וסטריקובה ניצחו 4:6 ,  6:4 ,  8:10 .  ווזניאקי זכתה לאחר ניצחון על דנמטייבה ,  סנסציה בבנגקוק :  נדאל הודח בחצי הגמר

