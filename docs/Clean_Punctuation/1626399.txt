שגיב כהן סיכם בהפועל פתח תקוה
המגן שחוזר אחרי השאלה לעירוני רמת השרון : " מקווה להוכיח את עצמי מחדש ".  מתיאס נופה מסגל טוגו לאליפות אפריקה
בהפועל פתח תקוה החזירו הערב  ( שלישי )  את המגן שגיב כהן ,  שהושאל בתחילת העונה לעירוני רמת השרון .  כהן ,  שגדל במועדון ,  סיכם את הפרטים עם הנהלת הקבוצה ,  ואמר הערב : " אני שמח לחזור להפועל פתח תקוה בה גדלתי ,  ומקווה להוכיח את עצמי מחדש .  אני מתגעגע למועדון ,  לקהל ומקווה להצליח ".  חבר הנהלת המועדון ,  תומר סיני אמר : " המטרה היא להחזיר שחקני בית ".  
בתוך כך ,  המתיחות בין עמנואל מתיאס להפועל פתח תקוה עולה מדרגה .  לאחר שלא הגיע לאימון ,  נקנס ולא שוחרר למשחק הידידות של נבחרתו ,  כעת קיבל הבלם הודעה מנבחרת טוגו שלא להגיע למחנה האימון של הנבחרת שהתכנסה ביום ראשון לקראת אליפות אפריקה שתיפתח ב-10 בינואר באנגולה .  
מתיאס עצמו טוען כי הפועל פתח תקוה לא הסכימה לשחרר אותו לאליפות בטענה שההתאחדות הטוגולזית לא שלחה את הפקס בזמן ,  ואילצה אותו להישאר בארץ עד לאחר המשחק מול מ.ס אשדוד  ( 1:1 )  ,  מה שגרם לניפויו מהנבחרת .  לפי אתרי האינטרנט באפריקה ,  מתיאס אכן נכלל בסגל המקורי של הנבחרת ומאוחר יותר נופה ממנו .
" פניתי לקבוצה והמאמן לפני המשחק והודעתי שאני חייב לעזוב ,  אחרת לא אהיה בנבחרת ",  הסביר הבוקר  ( שלישי )  מתיאס . " הם טענו שלא קיבלו פקס רשמי .  נתתי להתאחדות הטוגולזית פקס ואימייל של המועדון ,  אבל הם טענו שלא קיבלו שום דבר .  קיבלתי הודעה שאני בסגל ,  אבל עכשיו החליטו לנפות אותי וביקשו שלא אבוא למחנה .  אני לא מאמין שלא אסע לאליפות באנגולה ".  
" הסברתי להפועל פתח תקוה שאני לא הסופרסטאר שיציל את הקבוצה מול אשדוד ,  שיוכלו להסתדר גם בלעדיי .  כעת פגעו בי ולא אוכל להתקדם ",  המשיך הבלם . " אני לא יודע מי מנסה לעשות לי בכוונה .  כל מה שאני רוצה הוא להתקדם בקריירה .  אם תהיה לי הצעה טובה ,  אעזוב את הקבוצה ".  מפתח תקוה נמסר כי : " לא קיבלנו בקשה רשמית לשחרורו של השחקן לאליפות ולכן הוא התבקש להישאר בארץ ". 
החלוץ לורן מרלין שנבחן במועדון שוחרר היום על ידי המאמן אלי מחפוד ,  בטענה שהוא לא מתאים לקבוצה .  ההחלטה התבססה על הנתונים של החלוץ בשנים האחרונות וכן על משחקי המבחן .  החלוץ כבש אתמול שער ניצחון במשחק אימון מול מכבי תל אביב .  החלוץ הגיאורגי ,  רוואז גוצ'ירידזה ,  כבש צמד במשחק אימון מול בית"ר פתח תקוה וימשיך להיבחן בקבוצה .  המשחק המסורתי ,  לזכרו של רופא הקבוצה בעבר ד"ר אברהם בכר ,  הסתיים בתוצאה 0:4 לזכות הקבוצה של מחפוד ,  אך המאמן לא היה מרוצה מהתצוגה של ההרכב הראשון במחצית הראשונה .
 החלוץ איימן אבו סלאח יתבקש להתנצל בעקבות התקרית עם אלי מחפוד .  בקבוצה אמרו עליו : " אם הוא לא ישפר את ההתנהגות ,  הוא יישאר תקוע ".  הקשר אלי ביטון מנסה להשיג שחרור מבני סכנין על מנת להצטרף לקבוצה .  הקשר היהודי אמריקאי ירון בכר קיבל הודעה על שחרורו .
 
שגיב כהן סיכם בהפועל פתח תקוה
המגן שחוזר אחרי השאלה לעירוני רמת השרון : " מקווה להוכיח את עצמי מחדש ".  מתיאס נופה מסגל טוגו לאליפות אפריקה

