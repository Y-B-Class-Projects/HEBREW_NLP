המסייעת לרצח בנט : " מצטערת על מה שקרה "
 בביהמ"ש המחוזי בנצרת החל שלב הטיעונים לעונש במשפטה של של י' ,  הקטינה שהורשעה בסיוע לרצח הנערה דנה בנט .  הקטינה ביקשה סליחה ואמה של דנה הגיבה : " מבחינתי היא רוצחת "
" אני נורא נורא מצטערת ,  אני מאוד מצטערת על מה שקרה "  - כך אמרה היום  ( חמישי )  י' ,  הקטינה שהורשעה בסיוע לרצח דנה בנט ,  במהלך שלב הטיעונים לעונש במשפטה הנערך בבית המשפט המחוזי בנצרת .  
י' הורשעה לפני כחודש וחצי במסגרת הסדר טיעון בסיוע לרצח בשני מקרים :  רצח דנה בנט ורצח האזרחית הצ'כית סילביה מולרובה ,  ששהתה בארץ כמתנדבת .  בתחילת הדיון היום עלתה לדוכן העדים ויקי בנט ,  אמה של דנה ,  שהסבירה כי קשה לה עם עסקת הטיעון שגובשה עם י' ,  וכי מבחינתה היא רוצחת ,  מכיוון שרק בגללה עלתה דנה לטרמפ שהוביל למותה .  " אני רוצה שכל עם ישראל ישמע כמה דברים על תכונותיה ואופיה של דנה ",  סיפרה האם לשופטים . " חשוב לי מאוד שכל עם ישראל ידע כדי שיבינו אחרי שהם ישמעו ,  את גודל האובדן .  דנה מאז שהיתה ילדה קטנה היתה תמיד חביבה ,  נוחה ולאורך כל הדרך עד גיל כמעט 18 היא המשיכה בתכונות האלו .  ילדה עם הרבה חום שהעניקה לסביבה הרבה אהבה ,  עם הרבה נתינה לעזור עם הרבה שמחת חיים ". 
בנט סיפרה כי בשש השנים שעברו מאז הרצח היא נעה בין ייאוש לתקווה . " תמיד רציתי להאמין שיהיה נס ודנה נמצאה ,  שהסתירו אותה באיזה מקום ,  לרגע לא רציתי לחשוב שאיבדתי את בתי ",  אמרה . " למרות שלא רציתי לקבל את זה ,  כל הזמן אמרתי :  אם באמת דנה לא בחיים ,  אז לפחות לעשות את המקסימום למצוא אותה שנוכל להוביל את דנה למקום .  היא היתה זרוקה באיזה שדה .  זו היתה הבקשה שלי ,  שתהיה סיבה לקבר .  כמובן שהייתי רוצה לקבל בשורה הרבה יותר טובה ". 
התובעת ,  עו"ד איריס שירן מפרקליטות מחוז צפון ,  ביקשה שבית המשפט יגזור עליה 14 שנות מאסר ,  עונש שלטענת התביעה משקלל בתוכו את העובדה שי' היתה בת 15 בעת ביצוע הרציחות ,  נשלטה על ידי יחיא פרחאן וסייעה למשטרה בפענוח הרציחות .  מנגד ,  פרקליטה של י' ,  עו"ד עיסאם טנוס ,  ביקש מהשופטים לגזור עליה עונש מתון ,  כזה שיאפשר לה לסיים את החלק הזה בחיים ולעבור לחלק הבא .
 בסוף הדיון הגיעה תורה של י' לדבר .  היא פנתה לאם ויקי וביקשה את סליחתה . " מאוד מאוד כואב לי ,  נורא מצטערת ,  על מה שהבת שלה חוותה .  מאוד קשה לי על המחשבה והמראות ,  שראיתי את המוות מול העיניים שלי .  אני יודעת שקשה לך לסלוח לי ".  
היא סיפרה לשופטים כיצד הכירה את פרחאן לאחר שנאנסה . " נפלתי לידיים שלו .  ראיתי בו כמו בן אדם של משפחה ,  שהוא צריך להגן עלי ,  לשמור עלי ,  ספרתי לו על החיים שעברו עלי .  הוא ידע איך להתעלל בי ולחנך אותי אחרת .  אני כל כך מצטערת על הרגע הזה שהכרתי אותו .  אני לא יודעת איך אני חיה את החיים האלה ,  אני מצטערת שאני חיה את החיים האלה בכלל .  אני מקווה שיתחילו לי חיים חדשים .  אני אתחיל לתפקד ולבנות לי אישיות עצמאית ",  אמרה .
 האם הוסיפה כי לאחר שנולדה דנה ,  היא החלה להבין את משמעות מעשיה . " היתה לי גם בת ומהקושי הזה והכאב הזה לא יכולתי לראות את הבת שלי ,  לא יכולתי לגדל אותה .  אלוהים לקח אותה ,  הגעתי למצב כזה שמסרתי אותה ,  לא היה מגיע לי לזכות בילדה הזו שאלוהים נתן לי .  אני מאוד מאוד מצטערת .  כל החיים שלי אני אצטער .  אני מקווה שתקבלי את הצער והסליחה שלי ",  אמרה .
 
המסייעת לרצח בנט : " מצטערת על מה שקרה "
 בביהמ"ש המחוזי בנצרת החל שלב הטיעונים לעונש במשפטה של של י' ,  הקטינה שהורשעה בסיוע לרצח הנערה דנה בנט .  הקטינה ביקשה סליחה ואמה של דנה הגיבה : " מבחינתי היא רוצחת "
 
