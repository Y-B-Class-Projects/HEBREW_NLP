רות'לסברגר לא יופיע לפתיחת האימונים
בפיטסבורג החליטו שהקוורטרבק לא יגיע  " כדי למנוע הסחות דעת ".  פורטר נעצר על נהיגה בשכרות ,  מקנאב לא עובר ,  בינתיים
בפיטסבורג ציפו מהקוורטרבק בן רות'לסברגר להופיע לפתיחת אימוני הרשות של טרום העונה ,  אבל השחקן טרוד כרגע בבעיות אחרות ולא יתייצב היום  ( שני )  .  רות'לסברגר לא החליט על כך לבדו ,  כשבקבוצה סברו כי הגעה שלו תגרור עימה יותר מדי תשומת לב .  כזכור ,  הקוורטרבק ,  שהצעיד את הסטילרס לשתי זכיות בסופרבול ,  חשוד באונס סטודנטית באטלנטה וכעת נאבק להסרת ההאשמות .  
מי שהיה חברו של רות'לסברגר לקבוצת האליפות של 2005 ,  הליינבקר ג'ואי פורטר ,  שוחרר בתחילת החודש ממיאמי ומיד מצא בית חדש ,  באריזונה ,  שם חתם לשלוש שנים .  הוא חגג את המאורע בנהיגה בשכרות ,  בהעלבת שוטר ובהתנגדות למאסר .  
דונובן מקנאב ,  הקוורטרבק של פילדלפיה ,  הפציר בשבוע שעבר לעשות טרייד מהיר אם האיגלס רוצים להיפטר ממנו ,  אולם סוכנו פלטשר סמית' אומר כי עד כה לא נערכו שיחות בין הקבוצה לשחקן . " כשנגיע לגשר ,  נעבור אותו ",  אמר סמית' .  סוכן אחר ,  ריי סאבאג' ,  אמר כי שלוש קבוצות הביעו עניין בלקוחו פאקמן ג'ונס :  דטרויט ,  סן פרנסיסקו וקולטת הפושעים סינסינטי .  


רות'לסברגר לא יופיע לפתיחת האימונים
בפיטסבורג החליטו שהקוורטרבק לא יגיע  " כדי למנוע הסחות דעת ".  פורטר נעצר על נהיגה בשכרות ,  מקנאב לא עובר ,  בינתיים

