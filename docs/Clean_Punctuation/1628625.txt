ארה"ב :  נדחה ערעורו של אחד המעורבים בפיגועי ה-11/9
בית המשפט לערעורים בווירג'יניה דחה הערב  ( שני )  את בקשתו של זכאריס מוסאווי למשפט חוזר על מעורבותו בתכנון הפיגועים במגדלי התאומים ב-11 בספטמבר 2001 .  מוסאווי ,  האדם היחיד שהורשע בארצות הברית במעורבות בפיגועים ,  הודה תחילה בהאשמות נגדו וסיפר כי היה אמור להטיס מטוס נוסף אל תוך בית הלבן במסגרת מתקפת הטרור ,  אך ביקש לבטל את הודאתו בטענה לאי סדרים בהגשת הראיות מצד התביעה במשפטו .  על מוסאווי נגזר עונש מאסר עולם ללא אפשרות לערעור ,  למרות שהתביעה דרשה כי ייגזר עליו עונש מוות .  בערעורו הוא טען כי לא קיבל לידיו עדויות שהיו בידי הממשל האמריקאי ,  שהיו יכולות להביא לזיכויו .  שלושת שופטי בית המשפט לערעורים דחו את טענתו זו והשאירו את עונשו על כנו .
 
ארה"ב :  נדחה ערעורו של אחד המעורבים בפיגועי ה-11/9
nan
