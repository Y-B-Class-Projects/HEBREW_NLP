דירוג TheMarker :  ביצועים משוקללים עם סיכון 
 >  >  דירוג themarker מדרג את מנהלי קרנות הנאמנות על סמך ציון משוקלל של ביצועיהם .  השקלול בחן את התשואות שהניבו הקרנות - האם הן גבוהות מתשואות שוק האג"ח ובאילו שיעורים ,  ואיזה שיעור מסך הקרנות של אותו מנהל הניב תשואה עודפת .  בנוסף ,  בחן השקלול את רמת הסיכון שבה פעלו הקרנות .  שלושת המרכיבים האלה נבחנו לתקופות של שמונה שנים ,  חמש שנים ושלוש שנים .  השילוב של כל הגורמים האלה יחדיו הוא שקבע את הציון של מנהלי הקרנות ,  והוא שהביא לקביעה שאלטשולר שחם הוא מנהל קרנות האג"ח הטוב בישראל .  מנהלי הקרנות המנצחים בדירוג themarker הם מי שהציון המשוקלל של הביצועים שלהם לאורך התקופות השונות היה הגבוה ביותר .  בכך מבטא themarker את החשיבות של בחינת ביצועי מנהלי קרנות נאמנות לא רק בטווח הקצר ,  אלא גם ,  ובעיקר ,  בטווח הארוך .  הניסיון מלמד שמנהלים רבים יחסית מצליחים להניב תשואות נאות בטווח הקצר ,  אבל רק מנהלים ספורים מצליחים להניב תשואות גבוהות לאורך שנים .  הבחינה האמיתית ליכולתו של מנהל קרן היא ביצועיו לאורך שנים ,  ואין מקום להתרשם מביצועים בטווח הקצר בלבד .  הדירוג מתמקד בבחינת התשואה העודפת - בכמה גבוהה התשואה שמנהל קרנות הצליח להניב ביחס לשוק המניות ולשוק האג"ח .  זוהי הבחנה קריטית :  לו היינו בוחנים רק מי הניב תשואה גבוהה יותר ,  באופן אוטומטי קרנות עם מרכיב גבוה של מניות היו תמיד הראשונות בדירוג בשנים של עליות והאחרונות בדירוג בשנים של מפולת - ולא ניתן היה ללמוד דבר על היכולת המקצועית של מנהליהן .  המקצועיות נבחנת ביכולת להניב יותר ממדדי השוק - למשל ,  להניב תשואה גבוהה יותר מזו של מדדי האג"ח ומדדי המניות כשהם משולבים יחדיו וכאשר מדובר בקרן אג"ח בעלת מרכיב גבוה של מניות .  רק מנהל קרן שהגיע לכך ראוי להיחשב למי שמצדיק את דמי הניהול המשולמים לו .  כמו כן ,  הדירוג נותן משקל גבוה לסיכון של קרנות האג"ח .  המפולת האחרונה ,  שבה היו קרנות שרשמו נפילות בשיעורים של עשרות אחוזים ,  המחישה עד כמה חשוב לבחון לא רק את צד התשואה - אלא גם את הסיכון שבו היתה כרוכה השגת התשואה הזו .
 
דירוג TheMarker :  ביצועים משוקללים עם סיכון 
nan
