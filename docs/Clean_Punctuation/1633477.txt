חברות ההיי-טק הישראליות גייסו רק 1.12 מיליארד דולר בשנת 2009 - צניחה של 46% לעומת 2008
סקטור מדעי החיים הוביל את הגיוסים עם 272 מיליון דולר ;  במקום השני ענף התוכנה עם 258 מיליון דולר
חברת המחקר ivc-online מסכמת את שנת המשבר הכלכלי של 2009 ומציירת תמונה עגומה :  צניחה בהיקף של 46% בהיקף ההשקעה בחברות סטארט-אפ .  בשנת 2009 גייסו כ-447 חברות היי-טק ישראליות כ-1.12 מיליארד דולר ממשקיעי הון סיכון ישראליים וזרים .  היקף גיוסים זה משקף ירידה חדה בהיקף של 46% בהשוואה לשנת 2008 ,  בה גויסו כ-2.08 מיליארד דולר ,  וירידה של 36 אחוזים ביחס להיקף הגיוסים בשנת 2007.חלקן של הקרנות הישראליות מכלל ההשקעה בחברות סטארט-אפ לא השתנה בהרבה ,  בהשוואה לשנת 2008 ,  ירידה מ- 38% מכלל ההשקעות ל-37% מכלל הגיוסים של החברות הישראליות .  אולם הסכום הכולל אותו השקיעו הקרנות הישראליות צנח ,  הקרנות הישראליות השקיעו בשנת 2009 כ-410 מיליון דולר בהשוואה להשקעה בהיקף של 780 מיליון דולר בשנת 2008.קרנות הון הסיכון ניצלו את המשבר בכדי לבצע השקעות חדשות בחברות סטארט-אפ .  במהלך הרבעון הרביעי של 2009 חלקן של השקעות הראשונות של הקרנות הישראליות עמד על 27 אחוזים מסך השקעותיהן הדולריות ,  בהשוואה ל-23 אחוזים ברבעון הרביעי בשנת 2008 ו-20 אחוזים ברבעון השלישי של 2009 .  היקף השקעה ראשונה ממוצעת של קרן הון סיכון ישראלית היה 1.55 מיליון דולר ,  כאשר הממוצע להשקעת follow-on היה 0.73 מיליון דולר.למרות הירידה בהשקעות בחברות ישראליות ,  בשנת 2009 השקיעו קרנות הון סיכון ישראליות יותר בחברות זרות .  הקרנות השקיעו כ-80 מיליון דולר בחברות היי-טק זרות ,  בנוסף על השקעותיהן בחברות ישראליות .  זאת בהשוואה ל-57 מיליון דולר בשנת 2008 .  תשע מתוך שלושים ושבע ההשקעות בחברות הזרות היו השקעות ראשוניות ,  שאר ההשקעות היו השקעות המשך.משקיעי הון הסיכון התמקדו בשנת 2009 ,  בעיקר בחברות בוגרות יחסית ,  ולא בחברות צעירות .  בשנת 2009 גייסו 77 חברות סטארט-אפ בשלב הסיד כ-63 מיליון דולר ,  הסכום הנמוך ביותר מאז שנת 2004 ,  כ- 5.5% מכלל ההון שגויס .  למרות כי גם בשנת 2008 הושקעו כ-5% מהגיוסים בחברות בשלב הסיד ,  ישנה ירידה בהשקעות בשלב הסיד ממוצע של 8% בארבע השנים הקודמות .  סקטור מדעי החיים מוביל בהשקעות הון סיכון בשנת 2009 ,  סקטור מדעי החיים הוביל את גיוסי חברות ההיי-טק עם 272 מיליון דולר ,  24 אחוזים מסך הגיוסים .  הסקטור השני הינו התוכנה עם 258 מיליון דולר ,  23 אחוזים מסך הגיוסים .  אחריו הגיע סקטור התקשורת עם 219 מיליון דולר ,  20 אחוזים מסך הגיוסים .  סקטור האינטרנט המשיך להוות עניין למשקיעים עם 13 אחוזים מסך הגיוסים בשנת 2009 ו-14% בשנות 2008 .  ברבעון הרביעי של 2009 ,  התאושש סקטור התוכנה ,  והצליח להוביל את הגיוסים עם 74 מיליון דולר ,  27 אחוזים מסך הגיוסים .  אחריו הגיע סקטור מדעי החיים עם 62 מיליון דולר ,  22.5 אחוזים מסך הגיוסים ברבעון .   אין התאוששות ברבעון הרביעי לפי נתוני הרבעון הרביעי כ-124 חברות היי-טק ישראליות גייסו סכום של 275 מיליון דולר ממשקיעי הון סיכון ישראלים וזרים במהלך הרבעון הרביעי של שנת 2009 .  סכום זה משקף ירידה של כ-30% מהרבעון המקביל של 2008 בו גויס סכום של 394 מיליון דולר ,  וירידה של 9 אחוזים מהרבעון השלישי של 2009 בו גויסו 303 מיליון דולרים .  סכום הגיוס הממוצע לחברה ירד ברבעון הרביעי ל- 2.22 מיליון דולר בהשוואה ל-3.61 מיליון דולר ברבעון הרביעי של 2008 ,  ו-2.8 מיליון דולר ברבעון השלישי של 2009 .  רק 67 חברות גייסו סכום העולה על מיליון דולר ,  מהן שבע עשרה חברות גייסו בין 5 ל-10 מיליון דולר וארבע חברות גייסו מעל 10 מיליון דולר.במהלך הרבעון הרביעי של 2009 השקיעו הקרנות הישראליות 102 מיליון דולר בחברות היי-טק ישראליות .  חלקן היחסי של הקרנות הישראליות מהיקף הגיוס הכולל של החברות עמד על 37 אחוזים .  זאת בהשוואה להשקעה בהיקף של 151 מיליון דולר ברבעון המקביל בשנת 2008 ,  ו-89 מיליון דולר ברבעון השלישי של 2009 .
 
חברות ההיי-טק הישראליות גייסו רק 1.12 מיליארד דולר בשנת 2009 - צניחה של 46% לעומת 2008
סקטור מדעי החיים הוביל את הגיוסים עם 272 מיליון דולר ;  במקום השני ענף התוכנה עם 258 מיליון דולר

