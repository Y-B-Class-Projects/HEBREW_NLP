לדור : " דברי סגן פרקליט מחוז י-ם אינם ראויים "
 פרקליט המדינה משה לדור מתח ביקורת על דבריו של אורי קורב במהלך הרצאה מול סטודנטים לפיהם  " חלק גדול מהשופטים הם חמורים גדולים ".  קורב :  דברי הוצאו מהקשרם
פרקליט המדינה ,  משה לדור ,  גינה בחריפות את הפרסום הבוקר  ( שישי )  ,  לפיו סגן פרקליט מחוז ירושלים ,  עו"ד אורי קורב ,  אמר במהלך שיעור שהעביר לסטודנטים במכללת  " שערי משפט "  כי  " חלק גדול מהשופטים הם חמורים גדולים .  הם משחקים טטריס בזמן הדיונים ".   
" בהנחה שהדברים שפורסמו אכן משקפים את דברי הפרקליט בסדנה שהעביר במכללה ,  מסתייג פרקליט המדינה נחרצות - הן מן התכנים ,  שחלקם מסלפים לחלוטין את המציאות ,  והן מסגנונם הבוטה והבלתי ראוי של ההתבטאויות ,  שאותן הוא מגנה בחריפות .  כולנו נבוכים ומצטערים נוכח הפרסום ",  נמסר בהודעה שפרסם משרד המשפטים .   עוד נמסר ,  כי פרקליט המדינה מתכוון לקבל פרטים על הארועים והדברים שנאמרו בפני הסטודנטים ,  לבחון אותם בקפידה ולהסיק מסקנות  " משמעותיות ככל שתהינה ".   " לישראל מערכת שפיטה מעולה ,  הזוכה לאמון רב במיוחד של פרקליט המדינה וכלל ציבור הפרקליטים .  חובה היא על כולם  ובמיוחד משפטנים ופרקליטים  להקפיד על שיח תרבותי ,  ענייני ונקי ,  גם שעה שעוסקים אנו בנושאים משפטיים טעונים ורגישים ",  מסר לדור .  
עו"ד קורב התנער הבוקר מהפרסומים ושלח מכתב ללדור ,  בו הוא מביע צער על העוול שגרמו דבריו למערכת בה הוא משרת 15 שנה . " הדברים העולים מהפרסום אינם משקפים את עמדתי ואת גישתי למערכת .  יש לנו מערכת שפיטה מקצועית ,  אנושית ורגישה .  אני מכבד אותה ונותן בה אמון .  מסר זה מועבר על ידי לסטודנטים המשתתפים בסדנא המאזינים לדברים בקונטקסט הנכון ".  
הוא הוסיף במכתב שדברים שאמר הוצאו מהקשרם . " אחד האמצעים לחידוד שאלה הוא הבאת דוגמאות לידי קיצוניות - זוהי דרכי בהעברת קורס זה ",  כתב עו"ד קורב . " השמעת ביקורת הוגנת היא מעשה נכון במהלך קורס אקדמי וזו צריכה להיעשות בדרך מנומסת .  אין לי ספק היום כי חטאתי בסגנון הדברים ועל כך אני מבקש להביע את התנצלותי ". 
היועץ המשפטי לממשלה יהודה וינשטיין הדגיש בפני הנשיאה כי אם אכן הדברים נכונים ,  מדובר בהתבטאויות קשות שפרקליטות המדינה לא תוכל להשלים עמן .  היועץ הודיע לנשיאה כי שוחח עם פרקליט המדינה לדור וביקש ממנו לזמן את קורב ולבדוק עמו אם אכן הדברים שיוחסו לו נכונים ,  ולהסיק  אם יהיה בכך צורך  את המסקנות הנדרשות .   על פי הפרסום בידיעות אחרונות אמר עו"ד קורב לסטודנטים כי  " שופטים הם משהו מדרגה בין - תלוי את מי שואלים - בין אנשים למלאכים .  זו הדרגה שלהם ..  .  חלקם ,  אם אני הייתי צריך לתת להם ,  הייתי נותן להם דרגה של חמור ".  הוא תקף גם את נשיאת בית המשפט העליון ,  דורית ביניש ,  ואמר שיש לו ביקורת על  " החלטות כמו של ביניש ,  שמזכות רוצח ..  .  באיזה תרוץ דחוק ..  .  הלכה מופרכת שתסכן לכם ולכולנו את הילדים ולא תאפשר להכניס עבריינים לכלא ".  הוא הוסיף כי  " אנחנו עובדים בשיטה שבעיניי יש בה הרבה רקב וטיפשות ". 

לדור : " דברי סגן פרקליט מחוז י-ם אינם ראויים "
 פרקליט המדינה משה לדור מתח ביקורת על דבריו של אורי קורב במהלך הרצאה מול סטודנטים לפיהם  " חלק גדול מהשופטים הם חמורים גדולים ".  קורב :  דברי הוצאו מהקשרם

