19 מורדים שיעים נהרגו במבצע של צבא תימן
במסגרת מבצע למיגור פעילות הטרור האיסלמי במדינה ,  פתח צבא תימן במבצע נגד בסיסי אל קאעדה .  מומחים צבאיים מעריכים כי ארה"ב עשויה להצטרף ללחימה
ממשלת תימן הודיעה הבוקר  ( שלישי )  כי כוחות הביטחון שלה הרגו 19 מורדים שיעים ותפסו 25 מהם ,  במבצע צבאי בעיירה סעדה שבצפון המדינה .  על פי הדיווחים ,  אנשי הביטחון ערכו סריקות מבית לבית ולא ברור לפי שעה אם אזרחים נפגעו בפעולה ,  שעדיין נמשכת .  מוקדם יותר החודש שיגרה תימן אלפי חיילים לכל בסיסי אל קאעדה בדרום ובמזרח המדינה .  הלוחמה בפעילים ,  אשר מגיעים מערב הסעודית ,  עירק ואפגניסטן ,  מוגדרת על ידי שלטונות תימן כרחבת היקף ומומחים צבאיים מעריכים כי אם יימשך המצב הנוכחי ,  עלולה גם ארצות הברית למצוא את עצמה נגררת לעוד זירה במזרח התיכון .
 בארצות הברית מעריכים ,  כי על מנת להשיג תוצאות במיגור הטרור ,  על הצבא האמריקאי לשתף פעולה עם התימנים .  על פי התכנון ,  האמריקאים יכשירו כוחות צבא ויתמכו במאבק למיגור פעילות הטרור .  החשש מפני המשך השתלטות הארגונים בתימן מגיע על רקע ניסיון הפיגוע במטוס אמריקאי בחג המולד ,  לפני כשבועיים .
 המחבל שביצע את ניסיון הפיגוע הודה כי התאמן בתימן וכי ישנם מחבלים נוספים המוכנים לצאת לפעולות שמטרתן פגיעה במטרות אמריקאיות .
 
19 מורדים שיעים נהרגו במבצע של צבא תימן
במסגרת מבצע למיגור פעילות הטרור האיסלמי במדינה ,  פתח צבא תימן במבצע נגד בסיסי אל קאעדה .  מומחים צבאיים מעריכים כי ארה"ב עשויה להצטרף ללחימה

