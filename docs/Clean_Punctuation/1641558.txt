לוי : " בשביל דאבל קודם צריך לקחת אליפות "
 מאמן מכבי חיפה היה מרוצה מה-0:5 על כפ"ס בגביע : " נמשיך עם הדרייב הזה ".  סקאוטים מבלגיה וליבריה צפו במשחק
זה שמכבי חיפה משייטת בליגה ,  זה כולם כבר יודעים למשך חודשים רבים .  הערב  ( שלישי )  נכנסו הירוקים גם למעגל המשחקים בגביע המדינה ,  והוכיחו שהחיים במפעל היוקרתי לא פחות קלים ,  לפחות כרגע .  חיפה פגשה את הפועל כפר סבא ,  מהמקום השביעי בליגה הלאומית ,  ולא התקשתה להביס 0:5 על מנת להעפיל לשמינית הגמר .  
שני סקאוטים הגיעו על מנת לצפות במשחק הערב .  סוכן שחקנים שעובד עם גנק הבלגית צפה בשלומי ארבייטמן ודקל קינן ואילו נשיא מועדון מליבריה הגיע יחד עם סקאוט לעקוב אחר פטריק דופלה וג'ורג' בייסה מכפר סבא ,  אך לא ממש התרשם מהם .
 ליאור רפאלוב זכה למחמאות על יכולתו ,  כאשר גם הצמד של ולדימיר דבאלישווילי שימח מאוד את הצוות המקצועי ובסיום שוחח עימו עוזר המאמן גיורגי דרסיליה .  אגב ,  שחקנים בחיפה אמרו לדבאלישווילי באימון אתמול : " תבקיע כמה שיותר ,  רק לא נגד נבחרת ישראל .  אולי אחד מאיתנו ישחק נגדך ". 
כפי שפורסם שלשום ,  סוכנו של אייל גולסה ירון גלעדי סגר את כל הפרטים עם עו"ד אודי שוכטוביץ' לגבי החוזה של אייל גולסה ,  עליו הוא צפוי לחתום בימים הקרובים לארבע וחצי שנים .  גוסלה נכח במשחק ושוחח עם הקפטן יניב קטן שלא שיחק בגלל הרחקה .
 מאמן האלופה ,  אלישע לוי ,  נשאל בסיום האם נהנה מהמשחק ,  ואמר : " נהניתי מהסוף .  משחקי גביע אי אפשר לתקן ,  אבל באנו מוכנים ,  עשינו את זה חד וחלק ,  כמו שצריך ".  כשנשאל האם חשש מהמשחק ,  אחרי ההדחה מול רעננה בגביע הטוטו ,  אמר המאמן : " מי שלא חושש לא מצליח .  נגד רעננה למדנו את הלקח ".  כשנשאל האם תצליח חיפה לזכות בדאבל ,  אמר לוי : " בשביל דאבל קודם צריך לקחת אליפות .  המאבק יהיה קשה ,  ובגביע נעשה כל מה שאפשר כדי להצליח בכל משחק .  אין סיבה שלא נמשיך ,  אנחנו נראים טוב ,  משחקים טוב ,  ונמשיך עם הדרייב הזה ".  
ליאור רפאלוב ,  ששיחק היטב בשורות הירוקים ובישל פעמיים ,  הוסיף : " בכל זאת זו קבוצה מהליגה השניה ,  ואנחנו בעונה טובה .  אנחנו משחקים בבית ,  משחקים כדורגל יפה ,  הקהל נהנה ,  והיה לנו חשוב לנצח - במיוחד אחרי ההפתעה שהיתה אתמול בגביע .  בגביע אנחנו בתחילת הדרך ,  ובליגה אנחנו מצליחים לנצח מדי שבת .  אנחנו מאוד מקווים שנמשיך ביכולת הזאת כדי שיהיה אפשר לדבר על דאבל ,  אבל זה עוד רחוק ". 
מנגד ,  מאמן הפועל כפר סבא ,  תומר קשטן ,  הודה שלקבוצתו מלכתחילה לא היו סיכויים רבים לחולל הפתעה : " מכבי חיפה לא שוות כוחות לקבוצות בליגת העל ,  אז אחת כמה וכמה לקבוצות בליגה הלאומית .  עשינו את המקסימום ואני יכול לומר לשחקנים תודה על המאמץ שהם השקיעו ". 

לוי : " בשביל דאבל קודם צריך לקחת אליפות "
 מאמן מכבי חיפה היה מרוצה מה-0:5 על כפ"ס בגביע : " נמשיך עם הדרייב הזה ".  סקאוטים מבלגיה וליבריה צפו במשחק

