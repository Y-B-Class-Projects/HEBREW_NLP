הצעת חוק :  לבטל את הקנס שמטילות חברות הסלולר על מעבר למתחרות
היוזם ,  ח"כ מאיר שטרית : " הצעת החוק תגרום לביטול קנסות היציאה ולהקלת המעבר בין חברות הסלולר "
 3 הצעות חוק פרטיות של ח"כ מאיר שטרית  ( קדימה )  מציעות להקל על מעבר של לקוחות בין חברות הסלולר .  על פי הצעת החוק הראשונה של ח"כ שטרית ,  אם ירצה לקוח לעבור לחברה אחרת ,  לא תוכל חברת הסלולר שלו לקנוס אותו בתשלום נוסף מעבר להתחייבות הבסיסית.נוסף על כך ,  במידה שהלקוח לא בחר תוכנית אחרת בתום תקופת ההתחייבות ,  תחוייב חברת הסלולר לספק לו את אותה תוכנית ללא התחייבות מצד המנוי .  סעיף נוסף בהצעת החוק קובע כי הלקוח יוכל לעזוב את חברת הסלולר לאחר תקופת ההתחייבות ללא תשלום קנס או תשלום אחר.שטרית הסביר שהצעות החוק נועדה לחזק את ידיהם של צרכנים ישראליים מול חברות הסלולר : " הצרכנים הפכו להיות כלואים בתוך הביורוקרטיה של חברות הסלולר .  הצעת החוק תגרום לביטול קנסות היציאה ולהקלת המעבר בין חברות הסלולר .  נוצר מצב שבו מנוי שמעוניין להתנייד מחברה סלולריות אחת לשנייה 'נקנס' במאות שקלים על ידי חברות הסלולר .  בחלק מהמקרים המנוי שעוזב את החברה הסלולארית מחויב בסכום הגבוה מסכום ההתחייבות שאליו התחייב כאשר הצטרף למסלול מסוים ". על פי הצעת הצעת החוק השנייה של שטרית הלקוחות יוכלו לבחור את ספק האפליקציות והשירותים באינטרנט .  ההצעה נועדה לאפשר ללקוחות סלולר המשתמשים באינטרנט לבחור את ספקי האפליקציות והשירותים שלהם ,  כפי שנהוג אצל לקוחות האינטרנט הקווי .  לקוח אשר אינו מעוניין לגלוש ,  יוכל לבקש חסימת השרות מהחברה שלו ולא יצטרך לשלם עבור שירות שהוא איננו מעוניין בו ,  כפי שקורה במקרים רבים היום ,  בעיקר בטלפונים של הדור השלישי .  כיום ,  הלקוחות מוגבלים על ידי חברת הסלולר שלהם בבחירת ספק התשתית ,  האינטרנט והאפליקציות .  הצעת החוק השלישית מציעה לאסור על שיווק מכשירים בהם התבצעה חסימה לשירות או לאפליקציה מסוימת ,  או חסימת כרטיס ה-sim לחברה מסוימת .  על פי ההצעה ,  לקוח יוכל להשתמש בכל מכשיר בכל החברות רק באמצעות החלפת כרטיס ה-sim.שטרית : " ההשקעות הגדולות והתפתחות הטכנולוגית הגדולה בסלולר הפכו את המכשיר הנייד למכשיר חכם בעל יכולות הדומות למחשב הביתי .  לצערי ,  חברות הסלולר מבצעות חסימה לאפליקציות שונות אשר מאפשרות ללקוח לקבל שירותים מבוססי ip ללא צורך לשלם לחברת הסלולר ,  לדוגמא שירות skype .  במקביל ,  חלק מהחברות הסלולאריות מפתחות אפליקציות שמותאמות אך ורק לחברה סלולרית אחת ,  דבר שמונע מהצרכן לעבור ולהתנייד מחברה לחברה ". 

הצעת חוק :  לבטל את הקנס שמטילות חברות הסלולר על מעבר למתחרות
היוזם ,  ח"כ מאיר שטרית : " הצעת החוק תגרום לביטול קנסות היציאה ולהקלת המעבר בין חברות הסלולר "
 
