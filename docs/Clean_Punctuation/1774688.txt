האתר הפופולרי ביותר בארה"ב ב-2010 :  פייסבוק
אתר האינטרנט של פייסבוק משך 8.9% מכלל הצפיות באינטרנט בארה"ב ודחק את גוגל למקום השני
פייסבוק עקפה את גוגל ב-2010 כאתר הפופולרי ביותר בארה"ב ,  כך עולה ממחקר חדש של חברת המחקר אקספריאן היטווייז .  אתר הרשת החברתית הגיעה השנה לראשונה לשיעור הצפיות הגדול ביותר בארה"ב ,  עם 8.93% מכלל הגלישה לאתרי האינטרנט בין ינואר לנובמבר 2010 ,  מסרה אקספריאן היטווייז.גוגל ,  המובילה העולמית בתחום החיפוש המקוון ,  ירדה למקום השני .  אתר האינטרנט של החברה משך 7.19% מכלל המבקרים .  למקום השלישי הגיע שירות האימייל של יאהו  ( 3.52% )  ,  ולמקום הרביעי אתר האינטרנט של יאהו  ( 3.30% )  .  יו טיוב ,  אתר שיתוף הווידיאו של גוגל ,  הגיע למקום החמישי עם 2.65% מכלל הצפיות.פייסבוק הובילה על פני גוגל במספר הגולשים החודשי בכל חודש מאז מארס האחרון.עם זאת ,  כשמחשבים את כל אתרי האינטרנט של גוגל ,  כגון יו טיוב וג'ימייל ,  משכה החברה 9.85% מכלל הגלישות בארה"ב ,  שיעור גבוה מזה של מתחרותיה ,  פייסבוק ויאהו ,  אמר דובר אקספריאן ביום שישי.חברת דירוג אתרי האינטרנט קומסקור הודיעה בשבוע שעבר כי משפחת אתרי האינטרנט של יאהו היתה הפופולרית ביותר בארה"ב בנובמבר ,  ועקפה את אתרי גוגל ,  מיקרוסופט ופייסבוק.עם זאת ,  האנליסט גרג סטרלינג מאתר האינטרנט searchengineland.com התריע כי מחקרה של אקספריאן אינו עוקב אחר גלישה שנעשית דרך מכשירים ניידים כגון סמארטפונים או מחשבי טאבלט ,  וכמו כן מתקשה בזיהוי גלישה לאתר האינטרנט של גוגל בדפדפני כרום של החברה ,  בהם מתבצע החיפוש ישירות דרך הדפדפן .
 
האתר הפופולרי ביותר בארה"ב ב-2010 :  פייסבוק
אתר האינטרנט של פייסבוק משך 8.9% מכלל הצפיות באינטרנט בארה"ב ודחק את גוגל למקום השני

