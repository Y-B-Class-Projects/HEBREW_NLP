710 אלף שקל ל-2.5 חדרים ברמת גן 
ניתוח עסקה
העסקה :  דירת 2.5 חדרים ברמת גן נמכרה ב-710 אלף שקל .  הנכס :  הדירה ממוקמת ברחוב שלם בשכונת רמת השקמה בדרום רמת גן ,  המאופיינת ברובה בבניינים ישנים .  מדובר בדירת 2.5 חדרים בשטח של 70 מ"ר ,  בקומה השלישית והאחרונה .  לדירה שני כיווני אוויר ,  והיא נמצאת בבניין רכבת ותיק ,  ללא מעלית וללא חניה .  הדירה זקוקה לשיפוץ כללי .  ניתוח העסקה :  רמת הביקוש לשכונת רמת השקמה ברמת גן נחשבת לנמוכה יחסית לשכונות אחרות בעיר .  מחירי דירות 2.5 חדרים בבניינים ישנים בשכונה נעים סביב 700-750 אלף שקל ,  ועל כן מחיר הדירה ששולם נמוך יחסית .  יחד עם זאת ,  ניתן למצוא בשכונה כמה בניינים חדשים ,  רובם ברחוב עזריאל .  ההשקעה האחרונה שנרשמה בשכונה היא קבוצת רכישה שמארגנת קבוצת חנן מור ברחוב אחד העם להקמת מגדל בן 27 קומות ,  במסגרת מכרז של מינהל מקרקעי ישראל .  הרוכשים קנו את הדירה למטרת השקעה ,  ויכולים לקבל עליה שכר דירה של 2,800-3,000 שקל לחודש ,  מה שמהווה תשואה שנתית של 5% ביחס למחיר הרכישה .  בהנחה שייאלצו להשקיע בשיפוץ הדירה סכום של קרוב ל-100 אלף שקל ,  התשואה השנתית שיקבלו תרד ל-4.5% .  שורה תחתונה :  מדובר בעסקה כדאית עבור הרוכשים ,  כאשר המחיר ששולם נמוך יחסית לדירה בשכונה הנחשבת בינונית ,  אך מתפתחת .  כמו כן ,  התשואה השנתית הצפויה נחשבת גבוהה יחסית לרמת גן .  - עזרו בניתוח העסקה :  המתווך שרון קוממי מסוכנות אנגלו סכסון ברמת גן ,  המתווך שרגא צור ,  זכיין רי/מקס  " סטטוס "  ברמת גן ,  קבוצת חנן מור

710 אלף שקל ל-2.5 חדרים ברמת גן 
ניתוח עסקה

