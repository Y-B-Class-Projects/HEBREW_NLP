כלל פיננסים :  פוטנציאל הגז הטבעי גבוה מתחזיות משרד התשתיות
יובל בן זאב העלה מחירי היעד למניות השותפות ב"תמר "  - ישראמקו ,  אבנר ודלק קידוחים .  בחודש האחרון זינקה מניית ישראמקו ב-63%
 >  >  כלל פיננסים מצטרף לחגיגת מניות הגז בבורסה : " פוטנציאל הביקוש לגז טבעי גבוה באופן משמעותי מתחזית משרד התשתיות "  - כך אמר אתמול יובל בן זאב ,  מנהל מחלקת המחקר של כלל פיננסים ברוקראז' ,  והעלה את מחירי היעד למניות השותפות ב"תמר "  - ישראמקו ,  דלק קידוחים ואבנר .  בן זאב העניק המלצת תשואת יתר למניית ישראמקו ומחיר יעד של 0.75 שקל ,  כ-21% יותר ממחירה בשוק המגיע כעת ל-0.62 שקל .  בן זאב מעריך כי צריכת הגז הטבעי של חברת החשמל תוכפל בשלוש השנים הבאות ,  וכי פוטנציאל הביקוש לגז טבעי יהיה גבוה באופן משמעותי מתחזיות משרד האנרגיה ,  כך שרווחים נוספים צפויים למגזר זה .  הערכת שווי קידוח  " תמר "  הועלתה ל-5.5-6 מיליארד דולר ,  לעומת 5 מיליארד דולר בתחזית הקודמת .  מניות הגז מרכזות בשבועות האחרונים עניין בשוק ההון .  בחודש האחרון בלבד עלתה מניית ישראמקו ב-63% ,  אבנר - ב-13.5% ,  ודלק קידוחים - ב-10% .  בן זאב מעריך כי שווי החברות הנמוך משווי השוק שלהן או מתקרב אליו ,  מעניק לגיטימציה למניות אלה שנחשבו למסוכנות ותנודתיות . " בחודשים האחרונים מתנהל תהליך של הענקת לגיטימציה למניות הגז ",  אמר השבוע בן זאב . " העלייה בשווי חברות אלה הפכה אותן למשמעותיות הרבה יותר ,  ובייחוד כניסתן של אבנר ודלק קידוחים למדד המעו"ף .  מרגע הכניסה אליו ,  ההתייחסות אליהן היא אחרת .  שתי חברות אלה וישראמקו בשלות יותר מבחינת תהליך הפקת הגז ויצירת הערך .  אנחנו לא קונים יותר ספקולציות על מציאת נפט או גז ,  אנחנו קונים נכס ממשי ,  והסיכון פוחת באופן משמעותי .  לגבי החברות הקטנות יותר ,  הסיכון בהן נותר גבוה ,  וכרגע אין שינוי בגישת המוסדיים לגביהן ".  אבנר ודלק קידוחים קיבלו המלצת תשואת שוק ,  ומחיריהן הועלו מההמלצה הקודמת .  מחיר היעד למניית אבנר הועלה ל-1.66 שקל - גבוה ב-3% ממחירה בשוק .  מחיר היעד למניית דלק קידוחים הועלה ל-9.8 שקלים - נמוך ב-4% בלבד מהמחיר שבו היא נסחרת כעת .  בן זאב ממליץ  " להחזיק בסקטור מעל למשקלו ,  כאשר מניית ישראמקו היא המניה המועדפת ". 

כלל פיננסים :  פוטנציאל הגז הטבעי גבוה מתחזיות משרד התשתיות
יובל בן זאב העלה מחירי היעד למניות השותפות ב"תמר "  - ישראמקו ,  אבנר ודלק קידוחים .  בחודש האחרון זינקה מניית ישראמקו ב-63%

