אלדן מתרחבת לארה"ב - המנכ"ל דני שביט יוצא לפתח את פעילות החברה בחו"ל
במקביל ,  הפעילות בישראל תפוצל לחטיבות לרכב ולמלונאות ונדל"ן ,  שינוהלו בידי בניו של הבעלים ,  יוסי דהאן
חברת אלדן מתרחבת לארה"ב .  במסגרת שינויים ארגוניים בקבוצה יעבור המנכ"ל הנוכחי ,  דני שביט ,  לארה"ב ומשם יפתח את הפעילות העסקית של קבוצת אלדן בחו"ל .  יוסי דהן ,  היו"ר והבעלים של אלדן ,  אמר כי  " החברה ערוכה לפיתוח פעילויות בחו"ל ,  בדגש על השוק האמריקני ,  שנמצא בצומת של הזדמנויות עסקיות בתחום הרכב והנדל"ן ". הפעילות בישראל תפוצל לשניים - חטיבת נדל"ן ומלונאות וחטיבת רכב ,  שינוהלו על ידי בניו של יוסי דהן .  חטיבת הנדל"ן תרכז את ההשקעות בנכסים ובמלונאות ותנוהל על ידי מומי דהן ,  46 ,  שהיה אחראי בפועל על התחום בפועל בשנים האחרונות.חטיבת הרכב תעסוק בליסינג ,  השכרה ,  מכירה ויבוא של כלי רכב בעתיד .  מנהלה יהיה שי דהן ,  42 ,  שהיה אחראי בעבר על תחום הליסינג וההשכרה .  בנוסף ,  יוקם מטה מקצועי בראשות רון הראל ,  שימונה כסגן היו"ר .  המטה ישרת את שתי החטיבות ויהיה בין היתר אחראי ליתר פעילויות קבוצת אלדן הכוללת ,  החזקה בשווי של 50% באלדן שרותי דרך ,  בשיתוף עם קבוצת תעבורה ,  השקעה בשותפויות נדל"ן כמו בולווארד נדל"ן ובולווארד השקעות ,  השקעות בחברות הטכנולוגיה קסנלייט ,  מוביל-איי ,  מדוייז והוספיטק וכן שותפות בסוכנות ביטוח עם בר זיו רביד .  לאחרונה נודע כי קרן המנוף בראשית השקיעה באלדן 120 מיליון שקל באג"ח פרטי .  הדבר דחה את כוונותיה של אלדן להנפיק מניות או אג"ח בבורסה לניירות ערך .
 
אלדן מתרחבת לארה"ב - המנכ"ל דני שביט יוצא לפתח את פעילות החברה בחו"ל
במקביל ,  הפעילות בישראל תפוצל לחטיבות לרכב ולמלונאות ונדל"ן ,  שינוהלו בידי בניו של הבעלים ,  יוסי דהאן

