הרשות עצרה חשודים במעורבות בפיגוע הירי
מנגנוני הביטחון של הרשות הפלסטינית זימנו לחקירה עשרות פלסטינים ,  ועצרו שניים מתוכם בחשד למעורבות בפיגוע הירי בשבי שומרון בו נהרג הרב מאיר חי .  בנו ספד לו : " יהודים לא נוקמים ,  אנו בני אדם
 ( צילום :  אתר ערוץ 7 וגדעון צנטנר ,  עריכת וידאו :  דורון שטיין ) 
מנגנוני הביטחון של הרשות הפלסטינית עצרו היום  ( שישי )  שני חשודים במעורבות בפיגוע הירי אמש באזור שבי שומרון .  גורם ביטחון פלסטיני אמר לקול ישראל כי הרשות ככל הנראה עדיין לא הצליחה ללכוד את המפגע אך כי המאמצים ללוכדו נמשכים .  מנגנוני הרשות זימנו לחקירה עשרות פלסטינים ,  בעיקר מאזור טולכרם ,  בחשד שהיו מעורבים בפיגוע ,  אך רובם שוחררו .  כעת נבדק חשד ששניים מהעצורים מעורבים בדרך כלשהי בפיגוע .
 בתוך כך ,  הגיעו היום מאות בני אדם הגיעו ללוות בדרכו האחרונה את הרב חי ,  שנרצח אמש בפיגוע .  מסע ההלוויה החל בבית הלוויות שמגר בירושלים ומשם יצא לכיוון הר הזיתים .  בין המשתתפים היו ,  שרים ,  חברי כנסת וראשי מועצת יש"ע .  שר הפנים אלי ישי אמר ,  כי  " מאות ואלפי ילדים בוכים על הרב חי שתמיד היה שמח ".  
בנו של הרב ,  אליהו ,  קרא שלא לבצע מעשי נקמה בעקבות רצח אביו . " אם אנחנו רוצים להנציח את אבא ,  אנחנו צריכים לעשות את הדברים האלו .  לא דברים קיצוניים ,  לא ללכת עכשיו לעשות נקמה ,  לפוצץ ערבים מכות .  זה לא הפתרון שלנו .  ההבדל בינינו לביניהם זה שאנחנו בני אדם .  אנחנו לא נלך ונירה להם בראש סתם .  אם הם יבואו אלינו ,  אנחנו נהרוג .  אנחנו אליהם לא נלך .  אנחנו יהודים ,  אנחנו קדושים ,  אנחנו בני אדם ".  
ראש המועצה האזורית שומרון ,  גרשון מסיקה ,  אמר כי הרצח היה תוצאה ישירה של הסרת המחסומים וכי שר הביטחון ברק וראש הממשלה נתניהו  " אינם יכולים לרחוץ בניקיון כפיהם ".  יו"ר מועצת יש"ע דני דיין אמר כי  " ישראל משלמת מחיר כבד משום שהפקירה בידי האויב חבלי מולדת .  מחיר הדמים לא ימנע מאיתנו להמשיך ליישב את הארץ ביהודים רבים ככל האפשר .
 מוקדם יותר דרש מסיקה מראש הממשלה בנימין נתניהו ומשר הביטחון אהוד ברק להגיע להלוויתו של הרב מאיר חי שנהרג אתמול בפיגוע ירי בשומרון .  לדבריו , " הרצח היה ידוע מראש .  זעקנו לראש הממשלה ולשר הביטחון בחודשים האחרונים שהסרת המחסומים והפניית צה"ל ממלחמה בטרור למלחמה במתיישבים ,  תוביל לפיגועים ולרציחות .  אני דורש מראש הממשלה ומשר הביטחון להגיע להלוויה ולהסתכל לאם ולשבעת היתומים בעיניים כי הם אינם יכולים לומר 'ידינו לא שפכו את הדם הזה' ". 

הרשות עצרה חשודים במעורבות בפיגוע הירי
מנגנוני הביטחון של הרשות הפלסטינית זימנו לחקירה עשרות פלסטינים ,  ועצרו שניים מתוכם בחשד למעורבות בפיגוע הירי בשבי שומרון בו נהרג הרב מאיר חי .  בנו ספד לו : " יהודים לא נוקמים ,  אנו בני אדם

