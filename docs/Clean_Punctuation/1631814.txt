מתכננים חופשה בצפון ?  משרד התיירות מתכנן הנחות עבורכם
משרדי התיירות והחקלאות יחלו ממחר בקמפיין לעידוד תיירות כפרית בגליל ובנגב
משרדי התיירות והחקלאות יחלו מחר  ( ה' )  במסע פרסום חדש לעידוד תיירות הפנים ,  תחת המיתוג : " יש חופשה ויש ..  .  כיף כפרי ".  אל הקמפיין ,  בעלות של למעלה מחצי מליון שקל ,  המתקיים בשיתוף הרשויות לפיתוח הגליל והנגב ,  יצטרפו ,  לראשונה ,  מאות סוכני נסיעות ותיירנים ,  שיקדמו את הקמפיין באמצעות מתן הטבות ,  הנחות ומחירים בלעדיים לרוכשים חבילות תיירות כפרית.בשנת 2009 נאמד היקף הפעילות של התיירות הכפרית בכ-2-1.5 מיליארד שקל ,  הכולל אירוח ,  אטרקציות ושירותי תיירות .  יעד מסע הפרסום הנו הגדלת הביקושים לתיירות הפנים בישראל ,  תוך חיזוק הכלכלה המקומית וסיוע לתושבים העוסקים בתיירות ,  ברובם בישובי הפריפריה ,  לצד עידוד שילובם של עסקים חדשים בתעשייה זו ,  תוך דגש על תיירות כפרית המשלבת אטרקציות חקלאיות.הקמפיין יחשוף את האפשרויות הרבות של חופשה בישראל ,  בכל אזורי הארץ ובכל עת ,  החל מאירוח בקיבוצים ,  מושבים ,  כפרים וחוות חקלאיות ,  מרחבים של פרטיות ,  שלווה ,  מאירוח אישי ועד לנופש משפחתי ופעיל ,  הכולל קטיף עצמי ,  רכיבה על אופניים ,  ביקור בבתי בד ,  יקבים ,  מחלבות ,  רפתות ,  מכוורות ,  דירי צאן ובילוי באירועים ופסטיבלים.הקמפיין יימשך כחודש ימים וילווה בפרסום בעיתונים באתרי האינטרנט המובילים .  לראשונה ,  ייתמך הקמפיין על ידי אתר האינטרנט של משרד התיירות בכתובת:www.goisrael.gov.il/kafri ,  בו ירוכזו כל פרטי הקמפיין ,  מידע מקיף על התיירות הכפרית ,  מאגר האירועים ,  אפשרויות הביקור והבילוי ,  קישורים לאתרים רלוונטיים ולעמותות התיירות ומבצעים וחבילות נופש בעלות אופי כפרי .  לדברי שר התיירות ,  סטס מיסז'ניקוב ,  הגדלת הפעילות של התיירות הכפרית ,  תאפשר צירופם של עובדים חדשים לתעשיית התיירות ,  תוך הגדלת מגוון האפשרויות .  שר החקלאות ופיתוח הכפר ,  שלום שמחון אומר שתיירות כפרית וחקלאית מהווה את אחד המנופים הכלכליים המשמעותיים בפריפריה ,  בהיותה ענף תעסוקה מרכזי ,  לצד החקלאות ,  עבור תושבי המגזר הכפרי . " הקמפיין החדש הוא צעד נוסף במאמץ לבסס תעסוקות נוספות ולקדם עסקים קטנים ,  שמשרד החקלאות מעודד הקמתם במסגרת תכניתו לפיתוח הכפר ",  אמר.בשנה הקרובה יפעלו המשרדים להגדלת מספר יחידות האירוח והעסקים הקטנים באמצעות מתן מענקים ,  ליווי וסיוע באמצעות חממות התיירות ,  הכוונה מקצועית וסיוע בהסבה לעסק תיירותי ועוד .
 
מתכננים חופשה בצפון ?  משרד התיירות מתכנן הנחות עבורכם
משרדי התיירות והחקלאות יחלו ממחר בקמפיין לעידוד תיירות כפרית בגליל ובנגב

