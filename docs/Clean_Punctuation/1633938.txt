קראפט רכשה את קדבורי
ענקית הממתקים קדבורי הסכימה להירכש על ידי ענקית המזון קראפט ,  לאחר שהאחרונה העלתה את הצעת הרכש המקורית שלה ל-12 מיליארד ליש"ט  ( 19.7 מיליארד דולרים ) 
 ( צילום :  רויטרס קריינות :  אילן שניג עריכה :  גדי וינסטוק ) 
קדבורי הסכימה להירכש על ידי ענקית המזון קראפט ,  לאחר שקראפט העלתה את הצעת הרכש המקורית שלה ליצרנית השוקולדים הבריטית ל-12 מיליארד ליש"ט  ( 19.7 מיליארד דולר )  .  העסקה שמה קץ למאבק השתלטות בן חודשים בין שתי החברות .  
במסגרת העסקה ,  משקיעי קדבורי יקבלו 8.40 ליש"ט למניה ,  מתוכם 5 ליש"ט במזומן והשאר במניות .  קדבורי עצמה תשלם לבעלי המניות דיווידנד נוסף של 10 פני למניה .  ההצעה גבוהה ב-9% מהצעתה הקודמת של קראפט ,  שהציעה למשקיעי קדבורי 7.69 ליש"ט למניה ,  אותה דחתה קדבורי בטענה כי היא  " מגוחכת ".  
מנכ"לית קראפט פודס ,  איירין רוזנפלד ,  העלתה את הצעת הרכש המקורית של קראפט ,  שעמדה על 10.5 מיליארד ליש"ט  ( 16.9 מיליארד דולר )  ,  לאחר שקדבורי דחתה שוב ושוב את הצעותיה של קראפט ,  שהחלו בשנה שעברה .  קראפט העלתה את החלק המזומן בהצעה מוקדם יותר החודש ,  לאחר שמכרה את חטיבת הפיצה שלה בצפון אמריקה לנסטלה ב-3.7 מיליארד דולר .  
ה"וול סטריט ג'ורנל "  דיווח אתמול כי יצרנית השוקולד האמריקאית הרשי מתכננת להציע השבוע 17.9 מיליארד דולר עבור קדבורי .  אולם לפי בלומברג ,  לא צפוי היה שהרשי תציע יותר מקראפט עבור החברה .  מיזוג בין קראפט ,  יצרנית המזון השנייה בגודלה בעולם ,  לבין קדבורי ייצור ענקית ממתקים בעלת מכירות שנתיות של 50 מיליארד דולר .
 
קראפט רכשה את קדבורי
ענקית הממתקים קדבורי הסכימה להירכש על ידי ענקית המזון קראפט ,  לאחר שהאחרונה העלתה את הצעת הרכש המקורית שלה ל-12 מיליארד ליש"ט  ( 19.7 מיליארד דולרים ) 

