דונגה : " עבורי זו הפתעה שאנחנו פייבוריטים במונדיאל "
 מאמן נבחרת ברזיל לא מתרגש מה-0:2 על אירלנד .  על אי זימונו של רונאלדיניו : " שחקנים באים ושחקנים הולכים ".  טרפאטוני כועס
צילום :  רויטרס ,  עריכת וידאו :  גדי וינסטוק
לא מעט עיניים יהיו נשואות הקיץ לעבר ברזיל ,  שממשיכה להתכונן לגביע העולמי ואתמול  ( שלישי )  היא סימנה לעצמה עוד וי באיצטדיון האמירויות אחרי ניצחון במשחק ידידות 0:2 על אירלנד .  לא מעט הזדמנויות היו לסלסאו ,  אבל רק פעמיים הצהובים של דונגה הצליחו להבקיע ,  כשקית אנדרוס הבקיע שער עצמי  ( 44 )  ורוביניו השלים את התוצאה  ( 76 )  .
 ובינתיים מירב השאלות שמופנות לדונגה גם לאחר המשחק קשורות לאי זימונו של רונאלדיניו להתמודדות ולשאלה האם שחקנה של מילאן יגיע לדרום אפריקה . " פלה היה פעם השחקן הכי טוב בעולם ",  אמר בהקשר הזה המאמן . " גם אני שיחקתי בנבחרת .  שחקנים באים ושחקנים הולכים .  יש לנו את השחקנים שנבחרו אבל אנחנו צריכים לקבוע עוד כמה דברים ". 
על היכולת של רוביניו והשתלבותו בסגל ,  אמר : " אפשר לראות כמה רוביניו שמח שוב .  הוא צריך את הכדור ברגליים ולשחק טוב כדי להיות שמח .  עם המאמץ שהוא משקיע במגרש ,  הוא הראה לכולנו למה הוא מסוגל .  רוביניו הוא תמיד מישהו שיש לו רגש נהדר עבור הנבחרת הלאומית ". 
דונגה גם התייחס לסיכויים של ברזיל לקטוף את התואר בעוד מספר חודשים ,  ואמר : " להיות עדיפים או לא זה לא אומר שום דבר ,  אנחנו צריכים לשחק .  עבורי זו הפתעה שאנחנו עדיפים מכיוון שקראתי שהשחקנים בנבחרת משחקים רע באירופה .  אנחנו צריכים לעבוד עם 23 שחקנים ,  צריכים ליצור לעצמינו קבוצה ולדעת אילו שחקנים אנחנו יכולים להחליף ואילו לא .  הכל כמעט ברור לנו .  יש לנו אפשרויות שונות לגבי איך אנחנו צריכים לשחק ". 
באירלנד ,  שלא תשחק במונדיאל ,  ג'ובאני טרפאטוני ,  שלא יאמן במונדיאל ,  כעס על אישור השער הראשון ,  שהובקע אחרי שרוביניו היה בנבדל . " ראינו 45 דקות יפות מאוד מבחינת המשחק .  אני חושב ששיחקנו באותה רמה של ברזיל וחשבתי שאנחנו יכולים להמשיך ברמה הזו ולא להפסיד .  בשער היו לשופט עיניים מיוחדות ,  השער הובקע בנבדל .  אם היינו מסיימים את המחצית הראשונה ב-0:0 ,  הגישה של ברזיל למחצית השנייה הייתה שונה כי מבחינה פסיכולוגית הם היו מנסים לנצח ". 

דונגה : " עבורי זו הפתעה שאנחנו פייבוריטים במונדיאל "
 מאמן נבחרת ברזיל לא מתרגש מה-0:2 על אירלנד .  על אי זימונו של רונאלדיניו : " שחקנים באים ושחקנים הולכים ".  טרפאטוני כועס

