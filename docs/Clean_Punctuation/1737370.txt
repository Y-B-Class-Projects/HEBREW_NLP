ז'אן מישל אולאס מדבר בשתי השפות
נשיא ליון ממשיך לזגזג בנוגע למאמן קלוד פואל .  מחד : " הוא מקבל תמיכה רחבה ",  מנגד : " אנו עשויים לקבל החלטה בכל רגע "
 יממה לאחר שנחתה בישראל לקראת משחקה נגד הפועל תל אביב במחזור השני של ליגת האלופות ,  ממשיך נשיא המועדון ז'אן מישל אולאס לזגזג בנוגע למאמן קלוד פואל .  הרוחות בליון עדיין סוערות ,  במיוחד לאור ההפסד האחרון בדרבי נגד סנט אטיין ולאור מיקומה המזעזע של הקבוצה מתחת לקו האדום בליגה הצרפתית .
 מחד ,  מצדד אולאס בפואל ומאמין במאמן ,  כשהוא אומר : " אתם תהיו מופתעים כמה תמיכה מקבל פואל מכל הכיוונים ,  ואין אף אחד בתוך המועדון שסותר את הדברים הללו .  אפילו הג'נרל מנג'ר ברנארד לאקומב טען שפיטוריו של פואל הם לא הפיתרון לבעיה שלנו .  החתמנו אותו על חוזה לארבע שנים כדי להביא לשקט ושלווה במועדון ".  מאידך ,  אולאס ,  עדיין מזהיר שהוא יכול לעשות צעד בכל רגע : " בכל עת ,  בכל דקה ,  אנחנו יכולים לקחת החלטה ". 
בליון מציבים את ההעפלה לרבע הגמר כיעד שחובה להשיג .  כזכור ,  בשנה שעברה הגיעה הקבוצה הצרפתית עד חצי הגמר ,  והעונה היא חייבת להגיע לשלבים הגבוהים לא רק בגלל היוקרה אלא גם בגלל סיבות כלכליות .  עלייה לרבע הגמר תבטיח לקבוצה הכנסה שתבסס אותה ,  לאחר שמניותיה של הקבוצה צנחו בשנתיים האחרונות בכ-50 מיליון יורו משווי של 210 לכ-160 מיליון יורו בלבד .  הפסד מול הפועל תל אביב לא רק שיערער עוד את מעמדו של המאמן אלא גם יכול להסב נזק כלכלי כבד למועדון לגבי המטרה האמורה ,  מה שעשוי להביא את אולאס לעשות שוב חושבים לגבי פואל .
 
ז'אן מישל אולאס מדבר בשתי השפות
נשיא ליון ממשיך לזגזג בנוגע למאמן קלוד פואל .  מחד : " הוא מקבל תמיכה רחבה ",  מנגד : " אנו עשויים לקבל החלטה בכל רגע "
 
