גרנד קניון באריזונה :  קונדורים מרחפים באוויר והשכבות של כדור הארץ נחשפות
השאירו את העולם המודרני מאחור ורדו אל נופי בראשית הקסומים בגרנד קניון ■ סלעי הסיד ,  סלעי החול ,  סלעי הצפחה - החומרים שנמצאים תחת רגלינו בכל עת ,  עומדים חשופים כאילו לא השתנה דבר ב-2 מיליארד השנים האחרונות ■ הזמן הטוב ביותר לבקר בגרנד קניון הוא לל
הזמן הטוב ביותר לבקר בגרנד קניון הוא ללא ספק בחורף .  כפי שאמר לי שומר היערות המחוזי הבכיר ג'ון אוונס , " כל המקום ,  פחות או יותר ,  עומד לרשותכם ".  הקניון הוא מדבר ,  אך בחורף הוא נהפך למעין נווה מדבר - מקום של שלווה המנותק משאר העולם .  בשלושת ימי הטיול ראיתי רק שתיים או שלוש שיירות של פרדות ,  הנושאות מטענים ולא נוסעים ,  ולא יותר מכמה עשרות מבקרים .  מזג האוויר החורפי והקריר מתאים לטיולים רגליים .  כך מזיעים פחות .  אמנם השבילים מכוסים שלג ,  אך רק במקומות הגבוהים ביותר .  בעומק של 600 מטר מתחת לגדות הקניון השלג נעלם כליל .  בחורף ,  אור השמש נהפך לברכה - במקום קללה בטמפרטורה שיכולה לטפס עד 50 מעלות צלזיוס ביום קיצי.כדי לחוות את הקניון ,  יש לעזוב את הגדות .  ככל שמרחיקים רדת ,  העולם המודרני נעלם והולך .  זה לא רק טיול אל מחוץ לאנושות ,  אלא טיול אל הגיאולוגיה העמוקה של כדור הארץ .  שכבות על שכבות של קרום הכדור נחשפות ,  רובד אחר רובד :  סלעי הסיד ,  סלעי החול ,  סלעי הצפחה - החומרים שנמצאים תחת רגלינו בכל עת ,  עומדים חשופים כאילו לא השתנה דבר ב-2 מיליארד השנים האחרונות .  טדי רוזוולט אמר כי כל האמריקאים צריכים לנסות לראות את הקניון .  הוא גם הצהיר , " עמיתי האזרחים ,  עברנו את השלב שבו יכולנו להתייחס לחלקים במדינה שלנו כאל משהו שאפשר להרסו ".  אבוי ,  הוא לא זיהה את הנולד .  אך הגרנד קניון עדיין לא נהרס ,  ולא שלא ניסינו .  עומק הקניון הוא 1.6 ק"מ ,  והשביל היורד בו מתפתל לאורך כ-16 ק"מ .  הליכה מפרכת ,  במיוחד עבור ילד בן 8 .  לפי חישוב משפחתי סודי ומסתורי ,  היה זה תורו של סול ,  בננו הצעיר ביותר ,  להצטרף אלי למסע .  לאחר נסיעה נוחה להפליא של כשעתיים בקרונות רכבת הגרנד קניון מהעיר וויליאמס שבאריזונה - ההתיישבות הגדולה ביותר בסמוך לקניון - הגענו לאכסניית ברייט איינג'ל הסמוכה לגדות הקניון ,  כדי לאשר את ההזמנה שלנו בפאנטום ראנץ' שבתחתית הקניון .  האשה מאחורי הדלפק הביטה בבני הצעיר ואמרה : " אני מקווה שאתם מתכננים לצאת מיידית ,  אם לא מוקדם יותר ".  השעה היתה כבר אחת בצהריים ,  ומרבית המטיילים יוצאים בשעות הבוקר .  לבי צנח .  סול חזק ,  בכושר של אתלט אולימפי ,  עשוי ללא חת ,  אך רק עד שמונה בערב .  האם מטופש ואכזרי מצדי לדרוש ממנו לעלות ולרדת קילומטר וחצי בקניון התלול ?  מה אם ייפצע או יתייאש בדרך ?  וגם כישורי שלי היו בספק .  האם רגליי יבגדו בי ?  העולם מתרחק החששות רק התגברו בקילומטר הראשון והמרהיב של השביל ,  שבו התקשינו לשמור על שיווי המשקל כשפסענו על הקרח .  אך כשהגענו לקצה הרכס ,  המכונה בצדק  " נקודת האו-אה ",  והתחלנו בירידה ,  נמס הקרח וההליכה נהפכה למהנה יותר .  הבטנו סביב ,  ושני קונדורים החליקו מעלינו ,  כה קרוב עד שיכולנו לשמוע את משק כנפיהם . " אל תסטה מהמרכז ",  הפצרתי בסול ,  שקיפץ לו על גל הסלעים המפריד בין השביל לבין התהום.מתחתינו ,  נפרשו מישורים חומים עצומים ,  צוקים מסולעים בצבעי כחול ,  ורוד ,  כתום ,  ארגמן וסגול כהה - הדגלים של אלוהים ,  כפי שתיאר זאת אחד המבקרים .  ואכן ,  נראה שהמינרליות המדברית מעוררת את המיסטיקה הפנימית .  המדען ג'ון סטרונג ניוברי ,  שהשתתף במשלחת לקניון ב-1857 ,  אמר כי  " למיטב ידיעתנו ,  באף מקום אחר על פני כדור הארץ לא נחשפים סודות מבנהו כפי שהם מתגלים כאן ".  לאחר הצוקים החיוורים של שכבות אבן סיד שונות ,  הגענו אל בריכה עמוקה של אבן ארגמנית .  מנקודת סקלטון הצלחנו לראות את הנהר ,  מאות מטרים מתחתינו .  המשכנו במורד השביל .  עד כה ,  ראינו רק ארבעה אנשים .  אחרי נקודת טיפאוף ,  הגענו לפינה מפעימה נוספת ,  המשקיפה על האמפיתיאטרון העתיק במישור של סלעי טונטו .  בעבר השני ,  נפרש נהר קולורדו הרחק מתחתינו .  בערך בארבע אחר הצהריים ,  לאחר שכ-1,200 מטר של ירידה היו כבר מאחורינו ,  החל סול להשתכר קצת מהחמצן .  הוא דילג ,  ציחקק ושר שירים מהסרט  " אוסטין פאוורס ".  גם ברכי החלה לכאוב ולשדר אותות של  " רק לא צעד אחד נוסף למטה ".  לאחר ירידה נוספת שנראתה כמעט אינסופית ,  הגענו לגשר .  אולי היה זה אור אחר הצהריים ,  או העייפות ,  או הכאב בברכי ,  אך לפתע חשתי שהעולם מתרחק ושהצוקים נהפכים ליישויות חיות .  צפיתי בעצמי הולך ,  כאילו האני האמיתי שלי הוא רק עד שקט לחיי ,  ולא זה שחי אותם .  כשהגענו ליעד שלנו ,  פאנטום ראנץ' ,  השמש כבר כמעט שקעה .  אף שירדנו לגובה של 600 מטר מתחת לפני הים ,  האוויר היה מקפיא .  כשהפעמון בישר על ארוחת הערב ,  ירדנו עם עוד כשני תריסרי מבקרים לחדר האוכל ,  ומילאנו את כרסינו בצלי ,  בלחם תירס ובסלט .  פגשנו אנשים מכל אורחות החיים :  סטודנט מקוויבק ,  נהג משאית מקנטאקי ,  אשה שעובדת בביטוח ותלמיד קולג' מניו יורק - שהמשותף לכולם הוא הרצון להפוגה זמנית מהמולת חיי היום-יום.למחרת טיפסנו בחזרה בשביל ברייט איינג'ל .  השביל נועד במקור לפרדות ולכן אינו תלול ,  אך זרוע באינספור פיתולים .  לאורך דוויל'ס קורקסקרו ,  עיצבה שרשרת של מפלים אגנים קטנים בסלע .  מזג האוויר המשיך להיות מושלם עבורנו ,  על אף שגדות הפלגים היו קפואות .  באותו יום חלפנו על פני חמישה מטיילים בסך הכל .  שוב ,  היינו רק אנחנו ,  הקניון והקונדורים המרחפים מעל .  בשלושת הקילומטרים האחרונים ,  חזר השביל להיות מרוצף בקרח .  מלמעלה כבר יכולנו לשמוע את נהמת המנוע של אופנוע .  חזרנו לתרבות הפחמן .  כל הדרך לגרנד קניון איך להגיע :  נסענו לאורך כביש 40 לוויליאמס ,  אריזונה .  בילינו את הלילה במלון הקרוי גרנד קניון ריילווי הוטל ,  השארנו שם את הרכב ויצאנו לגרנד קניון ברכבת  ( www.thetrain.com )  בבוקר .  הרכבת יוצאת מוויליאמס פעם ביום ,  ב-9:30 ;  הרכבת בחזרה יוצאת גם היא באופן קבוע ב-15:30 .  אפשר גם לקחת מונית בדרך חזרה ,  בכ-120 דולר .  כרטיס הלוך ושוב ברכבת עולה 70 דולר למבוגר ,  ו-40 דולר לילד .  תכנון הטיול :  היעזרו באתר האינטרנט של רשות הפארקים הלאומיים  ( nps.gov/grca )  ,  שם תוכלו למצוא מידע שימושי שיסייע לכם לתכנן את הטיול .  מקומות לינה :  האווירה במלון אל טובאר  ( 2757-297-888 ;  grandcanyonlodges.com )  ,  היא הטובה ביותר באזור .  המלון נבנה על גדות הקניון מעץ ומאבן והוא פתוח מאז 1905 ;  אם ידכם משגת ,  אל תוותרו על לינה במקום .  מחיר לינה בחדר זוגי הוא החל ב-174 דולר ללילה .  פאנטום ראנץ'  ( 2757-297-888 ,  grandcanyonlodges.com )  הוא אוסף קסום של בקתות אבן ואכסניה ששוכן בתחתית הקניון .  מיטות בחדרים משותפים תוכלו למצוא החל מ-42 דולר ללילה .  גרנד קניון ריילוויי הוטל  ( 800-843-8724 ;  ona233 north grand canyon boulevard ,  williams ,  ariz  ;  www.thetrain.com )  אינו כה מרשים כפי שדימיינתי ,  אך הוא מלון נוח ומודרני .  מחיר לינה בחדרים כפולים החל ב-169 דולר ללילה .  אכסניית ברייט איינג'ל  ( 2757-297-888 ;  grandcanyonlodges.com )  העשויה גם היא מעץ ומאבן ,  נבנתה ב-1935 והיא עדיין מלאת קסם .  לינה בחדר סטנדרטי עם מקלחת עולה 90 דולר ללילה ;  בקתה המשקיפה לקניון עולה 142 דולר ללילה .
 
גרנד קניון באריזונה :  קונדורים מרחפים באוויר והשכבות של כדור הארץ נחשפות
השאירו את העולם המודרני מאחור ורדו אל נופי בראשית הקסומים בגרנד קניון ■ סלעי הסיד ,  סלעי החול ,  סלעי הצפחה - החומרים שנמצאים תחת רגלינו בכל עת ,  עומדים חשופים כאילו לא השתנה דבר ב-2 מיליארד השנים האחרונות ■ הזמן הטוב ביותר לבקר בגרנד קניון הוא לל

