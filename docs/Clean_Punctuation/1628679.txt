דורשים צילום מלבייב 
לב לבייב ,  בעל השליטה בחברת אפריקה ישראל ,  התמודד בחודשים האחרונים עם ביקורת חריפה ודרישות שונות כשפעל להגיע להסדר מול מחזיקי האג"ח של החברה ,  שנקלעה לקשיים .  ביום ראשון בערב ,  בחגיגות העשור לקונגרס יהודי בוכרה שנערך בהיכל התרבות בתל אביב ,  נתקל לבייב בסוג אחר של דרישות .  בכניסה לאולם ניגשו אליו באי הקונגרס ,  הביעו את תמיכתם בו ודרשו להצטלם עמו .  נשיא המדינה ,  שמעון פרס ,  אמר בברכה מצולמת ששלח : " יהדות בוכרה היא אגדה יותר מהיסטוריה ,  היא יהדות אגדתית ".  גם ראש הממשלה ,  בנימין נתניהו ,  שלח ברכה מצולמת .  נכחו ובירכו :  שר החוץ אביגדור ליברמן ,  שר החינוך גדעון סער ,  הראשון לציון הרב שלמה עמר וראש עיריית תל אביב רון חולדאי .  ייצוג מלא נרשם לחברי הכנסת של העדה אמנון כהן ,  יוליה שמאלוב-ברקוביץ' ורוברט אילטוב .  נציג אפריקה ישראל באולם היה המנכ"ל ,  איזי כהן .  לבייב שחלה בשפעת בימים האחרונים ,  איבד את קולו ,  וכשעלה לשאת דברים אמר : " אני כל כך מתרגש שאפילו מיתרי הקול שלי מרגישים יותר חזקים ".  לאחר דברי הברכה עלה להרקיד את הקהל זמר בן העדה הבוכרית ,  עידן יניב .
 
דורשים צילום מלבייב 
nan
