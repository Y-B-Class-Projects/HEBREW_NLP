היריבים החדשים של נוני מוזס 
שתי חזיתות לא צפויות נפתחו באחרונה מול נוני מוזס ,  אחד מאנשי העסקים החזקים ביותר במשק :  שלדון אדלסון ,  הבעלים של  " ישראל היום ",  מאיים על מעמדו של  " ידיעות אחרונות "  שבבעלות מוזס ,  ופטריק דרהי ,  הבעלים החדשים של HOT ,  מערער על מעמדו של מוזס בחברה
 >  >  פטריק דרהי הוא האיש החזק ביותר בחברת hot כיום ,  ומרבית הכותרות שעסקו בזעזועים שעוברים על החברה בימים האחרונים נוגעות לו .  אבל מאחורי סיפור השתלטותו של המשקיע הצרפתי על חברת הכבלים קיים עוד סיפור מעניין - כיצד ישפיע המהלך על האימפריה שמנהל אחד האנשים החזקים ביותר בישראל והמשפיע ביותר בתחום התקשורת - ארנון  ( נוני )  מוזס .  האימפריה של מוזס כוללת את העיתון הגדול והחזק ביותר במדינה , " ידיעות אחרונות ",  אתר ynet ,  אחד משני האתרים המובילים בישראל והמוביל בתחום החדשות ,  אחזקות נוספות באתרים כמו וואן ואחזקה של 17% ב-hot ,  המגלמת שווי של כ-500 מיליון שקל בחברה ששווייה הוא כמעט 3 מיליארד שקל .  במהלך השנים שיכלל מוזס ,  שלעולם אינו מופיע בקדמת הבמה או מתראיין ,  את כוחו והשפעתו .  הערבוב בין עסקיו יצר שלם שעולה על סך חלקיו :  רבים מספקי התוכן של hot קשורים למוזס באופן ישיר ,  בין אם בקשר עסקי ובין אם בקשר משפחתי - מתוך תקציב תוכן של כ-700 מיליון שקל ,  סכום מכובד של כ-300 מיליון שקל מופנה לספקי תוכן ישראלים שחלקם מקורבים למוזס ;  נציגו בדירקטוריון החברה ,  שגם נפגש בשם hot עם בכירים במשרדי הממשלה ,  הוא ינון אנגל ,  שמשמש גם משנה למנכ"ל  " ידיעות אחרונות ";  וכלי התקשורת הרבים שהוא שולט בהם מעניקים לו כוח עצום כלפי כל פוליטיקאי או איש עסקים .  בתקופה האחרונה מעמדו של מוזס מאוים על ידי שני גורמים חיצוניים כבדי משקל שהגיעו מחו"ל :  הראשון הוא שלדון אדלסון ,  שהשיק את החינמון  " ישראל היום "  כדי להשפיע על דעת הקהל בישראל בהתאם לתפישותיו ,  והשני הוא פטריק דרהי ,  שהשתלט על hot ורוצה להפיק ממנה רווח .  בשני המקרים מדובר בבעלי הון שלא צמחו פה בישראל ולא מתייחסים למוזס באותה חרדת קודש שמאפיינת את היחס של אנשי עסקים ישראלים כלפיו .  העלייה בכוחו של  " ישראל היום "  לבדה היא סיבה לדאגה עבור אימפריית מוזס .  העיתון ,  שאינו מתנהג בדומה לשום חינמון אחר בעולם בכך שהוא מחולק ישירות לבתים במהדורות רבות עמודים ומושקעות יחסית לז'אנר ואף מחולק בימי שישי ,  תפס תוך שנתיים את המקום השני בדירוג החשיפה של העיתונים ,  כשבעליו טוען שהוא בדרך להפוך לעיתון הגדול בישראל . " ידיעות אחרונות ",  כמו כל שוק העתונות המודפסת ,  מאבד מכוחו ושוויו .  מושג לגבי היקף ירידה זו ניתן לקבל מנתוני סקר tgi ,  לפיהם איבדה ידיעות כשליש מהחשיפה באמצע השבוע  ( 34.2% ב-2009 לעומת 50.6% ב-99 )  וכ-29% בסוף השבוע .  כעת ,  כאילו שלא הספיקו הצרות מצד אדלסון ,  נפתחה למוזס חזית נוספת מול דרהי .  צעדיו הראשונים של דרהי ,  בהם ההחלטה על קיצוץ משמעותי בתוכן וכניסה מהירה למו"מ מול ספקים ,  מצביעה כי hot מתחילה להתנהל כמו חברה עסקית לכל דבר ,  שתפקידה ליצור ערך לכל בעלי המניות ללא העדפה לחלקם .  התנהלות זו תשחוק משמעותית את כוחו הרב של מוזס בנושא התוכן .  מוזס לא צפוי לעמוד מנגד ולראות את מפעל חייו מאבד מכוחו ויורד מגדולתו .  לא כך הגיע למעמדו הנוכחי .  כל בכירי המשק ,  פוליטיקאים ,  אנשי עסקים ועיתונאים ,  מחכים לראות מה יהיה הצעד הבא שלו .
 
היריבים החדשים של נוני מוזס 
שתי חזיתות לא צפויות נפתחו באחרונה מול נוני מוזס ,  אחד מאנשי העסקים החזקים ביותר במשק :  שלדון אדלסון ,  הבעלים של  " ישראל היום ",  מאיים על מעמדו של  " ידיעות אחרונות "  שבבעלות מוזס ,  ופטריק דרהי ,  הבעלים החדשים של HOT ,  מערער על מעמדו של מוזס בחברה

