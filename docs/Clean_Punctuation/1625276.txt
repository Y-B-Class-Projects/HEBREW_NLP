בלילה אחד :  הרוג מפיצוץ ו-3 פצועי ירי בצפון
שורה של אירועים פליליים ופיצוץ מסתורי פקדו את צפון הארץ הבוקר ואתמול .  אדם נהרג מפיצוץ רימון בכפר איבטין ,  שלושה נפצעו באירוע ירי בעיר העתיקה בעכו .  ביממה שעברה נרצחו 3 בני אדם באזור
שורה של אירועים פליליים חמורים פקדו ביממה האחרונה את אזור הצפון :  גבר בן 34 תושב הכפר איבטין שבגליל התחתון נהרג הבוקר  ( שישי )  מפיצוץ רימון אותו אחז בידיו ,  כך מסר לוואלה !  חדשות מפקד תחנת זבולון ,  נצ"מ ג'מאל חכרוש .  האיש פונה על ידי קרובי משפחתו לבית החולים רמב"ם בחיפה שם נקבע מותו .  משטרת זבולון פתחה בחקירת האירוע .  
בתוך כך ,  שלושה בני אדם נפגעו הבוקר מירי בעיר העתיקה בעכו .  מהמשטרה נמסר כי אלמוני נכנס לבית קפה בו ישבו השלושה ופתח בירי לעבר השלושה המוכרים למשטרה .  ככל הנראה מדובר בסכסוך בין עבריינים .  צוותים של מד"א מאזור  " אשר "  פינו אחד במצב קשה ושניים במצב בינוני לבית החולים בנהריה .  
צעיר בן 23 ,  תושב עכו ,  נדקר אמש בחזהו בכפר ג'דיידה .  הוא פונה במצב אנוש על ידי אמבולנס פרטי לבית החולים בנהריה שם נאלצו הרופאים לקבוע את מותו ,  לאחר ניסיונות החייאה .  הדוקר נמלט מהמקום .  מהמשטרה נמסר כי נסיבות האירוע אינן ידועות ,  אך לפי ההערכות ,  המקרה אירע במהלך קטטה ונבדק חשד לרצח .
 זה היה מקרה הרצח השלישי בצפון במהלך היממה שעברה ,  לאחר שבבוקר נורה למוות אדם ברכבו בכניסה ליישוב כפר קרע שבאזור עירון .
 
בלילה אחד :  הרוג מפיצוץ ו-3 פצועי ירי בצפון
שורה של אירועים פליליים ופיצוץ מסתורי פקדו את צפון הארץ הבוקר ואתמול .  אדם נהרג מפיצוץ רימון בכפר איבטין ,  שלושה נפצעו באירוע ירי בעיר העתיקה בעכו .  ביממה שעברה נרצחו 3 בני אדם באזור

