אישום :  הקשיש תקף מינית את נכדותיה של זוגתו
תושב ת"א בן 79 מואשם בביצוע מעשים מגונים בשתי נכדותיה של בת זוגו .  הנכדה הבוגרת סיפרה על המקרים לחברותיה ,  אך ביקשה לשמור זאת בסוד כדי למנוע פגיעה בסבתה
לבית המשפט המחוזי בתל אביב ,  הוגש הבוקר  ( ראשון )  כתב אישום נגד גבר בן 79 בגין ביצוע מעשים מגונים בנכדותיה של בת זוגו בעת שהיו בנות 12 ו-10 .  מכתב האישום ,  שהוגש באמצעות עורך הדין ניר ביטון מפרקליטות מחוז תל אביב ,  עולה כי הגבר הכיר את בת זוגו לפני כ-12 שנה וכי במשך מספר שנים הם גרו יחד בדירה בתל אביב .  לפני כשלוש שנים ,  כך נכתב ,  החל הנאשם לבצע מעשים מגונים בנכדתה המבוגרת יותר של בת זוגו ,  אז היתה בת 12 .
 בכתב האישום צוין כי האיש נהג לגעת בילדה באזורים מוצנעים בגופה ולנשק אותה בפיה .  המעשים התרחשו במשך מספר חודשים ומקרה נוסף התרחש לפני כשנה .  עוד נכתב כי לפני כשנתיים ,  כאשר היה הנאשם לבדו עם הנכדה הצעירה ,  הוא ליטף אותה באזוריה המוצנעים .  
לטענת הפרקליטות ,  הנכדה הבוגרת יותר סיפרה לחברותיה על מעשיו מיד לאחר שהתרחשו ,  אולם ביקשה מהן לשמור זאת בסוד מכיוון שלא רצתה לפגוע בסבתה .  הנאשם עצמו הודה שהיו שלושה מקרים בהם  " מעד ",  כדבריו ,  אולם הכחיש את רוב המיוחס לו בכתב האישום .  הפרקליטות מבקשת להאריך את מעצרו עד תום ההליכים המשפטיים נגדו .
 
אישום :  הקשיש תקף מינית את נכדותיה של זוגתו
תושב ת"א בן 79 מואשם בביצוע מעשים מגונים בשתי נכדותיה של בת זוגו .  הנכדה הבוגרת סיפרה על המקרים לחברותיה ,  אך ביקשה לשמור זאת בסוד כדי למנוע פגיעה בסבתה

