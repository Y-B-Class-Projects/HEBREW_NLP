ITGI מדיקל מגייסת 16 מיליון שקל למימון תוכניות פיתוח סטנטים באמצעות מימוש אופציות סדרה 2
ישראל שרייבר : " הכספים בקופת החברה יסייעו בהמשך פיתוח המוצרים והרחבת השווקים בהם מוכרת החברה "
 חברת itgi מדיקל ,  העוסקת במחקר ופיתוח של קבוצת סטנטים המכוסים ברקמה מן החי ,  גייסה כ-16 מיליון שקל בעקבות מימושם של כל כתבי האופציה מסדרה 2 ,  שהנפיקה החברה בחודש אוגוסט 2009 .  תמורת הגיוס תשמש את החברה להמשך תוכניות הפיתוח .  סך הכול מומשו 31,476,377 כתבי אופציה מתוך 31,552,563  ( 99.8% )  יחידות שהונפקו לציבור.ישראל שרייבר ,  מנכ"ל itgi מדיקל מציין כי  " זו הבעת אמון של המשקיעים בהשגי החברה ,  בהנהלתה ,  בפעילותה וביעדיה העסקיים .  מימוש אופציות זה מצטרף לגיוס האחרון שביצעה החברה לאחרונה במסגרת הנפקת הזכויות .  הכספים בקופת החברה יסייעו בהמשך פיתוח מוצרים והרחבת השווקים בהם מוכרת החברה ובהשגת יעדיה העסקיים ל-2010 ". בעקבות גידול בהכנסות שנבע משיווק סטנט ה-over  &  under ,  עברה חברת itgi ברבעון הרביעי של 2009 לראשונה לרווח גולמי והמשיכה לצמצם את ההפסד .  דיווחה על גידול של 52% בהכנסות ב-2009 לעומת השנה המקבילה שהסתכמו בכ-2.85 מיליון שקל .  ברבעון הרביעי של 2009 הסתכמו הכנסות החברה בכ-1.2 מיליון ש"ח בהשוואה להכנסות של כ-366 אלף ש"ח ברבעון השלישי של 2009 .
 
ITGI מדיקל מגייסת 16 מיליון שקל למימון תוכניות פיתוח סטנטים באמצעות מימוש אופציות סדרה 2
ישראל שרייבר : " הכספים בקופת החברה יסייעו בהמשך פיתוח המוצרים והרחבת השווקים בהם מוכרת החברה "
 
