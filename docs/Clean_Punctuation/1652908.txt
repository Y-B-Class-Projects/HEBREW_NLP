רבעון מוצלח בתעשייה :  2,400 עובדים נקלטו
עלייה נרשמה בשיעור הצמיחה והפיריון .  כמחצית מהעובדים נקלטו בענף המזון .  בתחום ההיי-טק דווקא נרשם קיפאון בתעסוקה
ברבעון האחרון של 2009 התחדשה קליטת העובדים בתעשייה .  מספר העובדים גדל בשיעור של 0.7% ,  המהווים כ-2,400 עובדים חדשים - כך עולה מניתוח רבעוני שערך אגף הכלכלה בהתאחדות התעשיינים .
 על אף הקליטה המחודשת ,  מספר השכירים בתעשייה נותר ב-2009 נמוך ב-5.4% בהשוואה למספרם ברבע הראשון של 2008 ,  ערב המשבר הכלכלי .  סך הכל פוטרו ב-2009 כ-17,200 עובדים .
 מהניתוח הרבעוני שערך אגף הכלכלה בהתאחדות התעשיינים ,  לפי קבוצות ענפים ,  מתברר כי ברבע האחרון של 2009 רוב העובדים החדשים ,  כ-62%  ( כ-1,490 עובדים )  ,  נקלטו בקבוצת ענפי הטכנולוגיה המסורתית ,   ( מזון ,  טקסטיל והלבשה ,  עור והנעלה ,  נייר ומוצריו ,  דפוס והוצאה לאור ,  עץ ורהיטים )  שרשמה גידול מהיר ,  של 1.2% ,  במצבת העובדים .
 הגידול נגזר ברובו מקליטת עובדים משמעותית בענף המזון  ( כ-1,135 עובדים )  ,  לצד קליטה מחודשת גם בענף העץ והריהוט  ( כ-420 עובדים )  .  הגידול מותן במקצת בשל פיטורי כ-250 עובדים בענף הטקסטיל וההלבשה .  בנטרול ענף המזון רשמו יתר ענפי הקבוצה עלייה של 0.5% .
 כ-18% נוספים ,  המהווים כ-430 עובדים ,  נקלטו בקבוצת ענפי הטכנולוגיה המעורבת-עילית  ( כימיקלים וזיקוק נפט כולל תרופות ,  מכונות וציוד ,  מנועים וציוד חשמלי )  ,  שרשמה ברבע האחרון של 2009 גידול של 0.8% במצבת העובדים .
 שיעור דומה נקלט בקבוצת ענפי הטכנולוגיה המעורבת-מסורתית  ( כרייה וחציבה ,  מינרלים אל-מתכתיים ,  גומי ופלסטיק ,  מתכת בסיסית ,  מוצרי מתכת ותכשיטים )  ,  שרשמה עלייה של 0.5% במצבת עובדי הקבוצה .  יצויין כי הגידול במצבת עובדי הקבוצה נרשם לראשונה ,  מזה שישה רבעונים רצופים לאחר ירידה של 10% במצבת עובדי הקבוצה מאז הרבע השני של 2008 - משמעותה פיטורים של כ-9,300 עובדים .  עלייה מחודשת זו ,  נגזרה בעיקרה מקליטת כ-600 עובדים בענפי המתכת ,  אשר מותנה עם פיטורי כ-95 עובדים בענפי התכשיטים והמינרלים האל-מתכתיים .
 בקבוצת ענפי הטכנולוגיה העילית ,   ( רכיבים אלקטרוניים ,  ציוד לבקרה ופיקוח רפואי ,  ציוד תקשורת אלקטרוני וכלי הובלה )  נבלמה מגמת פיטורי העובדים .  ברבע האחרון של 2009 ,  שרר קיפאון במצבת עובדי הקבוצה לאחר ארבעה רבעונים רצופים של פיטורים בשיעור מצטבר של כ-6.5% ,  מהווים כ-6,700 עובדים .  בענף הרכיבים האלקטרונים נקלטו כ-320 עובדים .
 מהניתוח הרבעוני של התאחדות התעשיינים עולה עוד כי נרשמה עלייה מחודשת של 0.7% בשעות העבודה הכוללות בתעשייה ,  לאחר שישה רבעונים רצופים של נסיגה בשיעור מצטבר של 9% .  יצויין כי העלייה בשעות העבודה הכוללות בתעשייה נגזרה כולה מגידול במספר העובדים בתעשייה  ( 0.7% )  ,  כאשר שעות העבודה למועסק נותרו ללא שינוי .  יציבות זו בשעות למועסק מפתיעה ,  שכן בדרך כלל ,  צעד מקדים לקליטת עובדים הוא גידול בשעות העבודה למועסק .  יצויין ,  כי הקיפאון בשעות למועסק ברבע האחרון של 2009 ,  חל לאחר גידול זעום של 0.4% ברבע השלישי של 2009 ושבעה רבעונים רצופים של ירידה מצטברת של 5% .
 מניתוח התאחדות התעשיינים עולה עוד כי ברבע האחרון של 2009 חלה עלייה נוספת של 2% בפיריון העבודה בתעשייה ,   ( תוצר לשעת עבודה )  ,  בהמשך לגידול של 1% בממוצע בשני הרבעונים הקודמים .  יצוין כי ההאצה בקצב גידול פיריון העבודה ברבע האחרון נגזרה מכך שהגידול בקצב צמיחת התעשייה  ( 2.7% )  היה מהיר מהגידול בשעות העבודה הכוללות בתעשייה  ( 0.7% )  .
 בסיכום שנת 2009 עלה פיריון העבודה בתעשייה בשיעור מתון ,  של 0.8% ,  לעומת הרמה הממוצעת בשנת 2008 ,  זאת לאחר גידול חד ביותר ,  של 7.7% ,  בשנת 2008 .  גידול מתון זה ,  נגזר כולו מעלייה חדה בפיריון ענפי הטכנולוגיה העילית  ( 7.4% )  ,  אשר קוזזה ברובה בשל נסיגה חדה ביותר בפיריון ענפי הטכנולוגיות המעורבות .  למעשה ,  בניכוי ענפי ההיי-טק רשמו יתר קבוצות ענפי התעשייה נסיגה בפיריון ,  הנאמדת בכ- 1.7% .
 
רבעון מוצלח בתעשייה :  2,400 עובדים נקלטו
עלייה נרשמה בשיעור הצמיחה והפיריון .  כמחצית מהעובדים נקלטו בענף המזון .  בתחום ההיי-טק דווקא נרשם קיפאון בתעסוקה

