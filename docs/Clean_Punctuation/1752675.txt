גולף R :  הוצאה קטנה ,  שיפור גדול
בתמורה ל-670 יורו תקבלו סט שיפורים של סדנת MR דיזיין לפולקסווגן גולף R .  מה בקנה ?  332 כ"ס וחישוקים נוצצים
סדנת MR קאר דייזין מגרמניה סוגרת שנה עמוסה בפרוייקטים .  אחרי שפגשנו במהלך החודשים האחרונים 4 כלי-רכב משופרים שלה ,  כולל גרסה הזויה של פולקסווגן טוראן  ( דור קודם )  במעטה תוקפני ,  עכשיו ממש לפני 2011 היא מציגה את המכונית החביבה עליה פולקסווגן גולף R בתוספת עוצמה במחיר שווה לכל כיס .  למי שבבעלותו הגרמניה הספורטיבית כמובן .  
לשם שינוי ,  MR שמה בצד את הקוסמטיקה הוויזואליות והתעמקה בעיקר בתוכן . " הרטרו עושה את שלו לבד "  כך לדברי הסדנה שמתייחסת לחזותה של ה-GTI דור 6 הבאה לידי ביטוי בגריל הקדמי ובתא הנוסעים .  למרות זאת ,  הם לא נטשו את העניין החיצוני ללא דגשים ;  ברשימה המצומצמת אפשר למצוא חישוקים מוגדלים בקוטר של 19 אינטש על גומי בעובי 235/35 על שני הסרנים .  נראה שגם את המדבקות המכערות חסכו הפעם ושמרו על גוף נקי מקישוטים .  
תחת מכסה המנוע שוכן קיט מסדרת ה-MR6 .  מבחינת ההיצע ,  זוהי אחת החבילות המובילות באגף השבבים :  מערכת ניהול מנוע מתוחכמת שסוחטת מהליבה הרבה מאוד כוח ללא עזרים נוספים .  בסיועה ,  היחידה של הגולף R בנפח 2.0 ל' TFSI ,  מצמיחה הספק מרשים של 332 כ"ס לעומת 265 כ"ס בדגם המפעל .  התיבה הידנית עם 6 יחסי העברה שולחת כ-47.5 קג"מ לכל הגלגלים ,  לעומת 35.7 במכונית הסדרתית .  ב-MR טוענים שטווח הנצילות של היחידה הוגדל משמעותית ;  המכונית מאיצה ל-100 קמ"ש בפחות מ-5.3 ש'  ( 5.5 ש' בשידוך לתיבת DSG בסטנדרטית )  .  המהירות המרבית הוגבלה ל-253 קמ"ש .  
המחיר לחבילה עומד אצל MR על 670 יורו ,  שהם כ-3,500 שקלים לפני מס מקומי .  פרט לעלות האטרקטיבית ,  נציין כי לגולף R ישנן מספר תכונות שעומדות לזכותה מלבד היותה חזקה .  צריכת הדלק שלה למשל כ-14 ק"מ לליטר על הכביש המהיר על פי היצרן האופטימי והיא גם שימושית למדיי ,  למרות היותה בתצורה של שלוש דלתות .  
הסדנה מפתחת כעת סט שיפורים כמעט זהה ל-GTi הסדרתית בעלות מוזלת .  כך שגם למי שחסר את הממון לגרסה הבכירה ביותר של הגולף ,  תהיה אפשרות לרכוש את השבב המצוין הזה ולהוסיף הרבה מאוד כוח ,  בתמורה למעט כסף .
 
גולף R :  הוצאה קטנה ,  שיפור גדול
בתמורה ל-670 יורו תקבלו סט שיפורים של סדנת MR דיזיין לפולקסווגן גולף R .  מה בקנה ?  332 כ"ס וחישוקים נוצצים

