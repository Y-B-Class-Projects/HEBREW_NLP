גלובוס הזהב :  הלילה של  " אווטאר "
 סרטו של ג'יימס קמרון זכה בפרס הסרט הדרמטי הטוב ביותר ובפרס הבמאי הטוב ביותר בטקס שנערך הלילה בלוס אנג'לס . " בדרך לחתונה עוצרים בווגאס "  הוא הסרט הקומי של השנה , " מד מן "  ו-"Glee "  זכו בפרסי הטלוויזיה 
" אווטאר ",  סרטו של ג'יימס קמרון הוא הזוכה הגדול בטקס פרסי גלובוס הזהב שנערך הלילה בלוס אנג'לס בפעם ה-67 .  הסרט שהכניס ערב הטקס 1.6 מיליארד דולר ברחבי העולם ונחשב למועמד הבכיר לזכייה בפרס האוסקר ,  זכה בפרס הסרט הדרמטי הטוב ביותר וקמרון זכה בפרס הבמאי הטוב ביותר .  קמרון אף גבר בקרב אישי על קת'רין ביגלו ,  אשתו לשעבר ,  שביימה את  " מטען הכאב "  הנחשב .  קמרון התייחס לכך ואף אמר ש"הפרס מגיע לה ,  חשבתי שהיא תזכה בו ".  
בפרס הסרט הקומי/מוזיקלי הטוב ביותר זכה הסרט  " בדרך לחתונה עוצרים בווגאס "  של טוד פיליפס .  ג'ף ברידג'ס זכה בפרס השחקן הטוב ביותר בסרט דרמטי על תפקידו ב-"Crazy Heart ",  באחד הקרבות הצמודים של הטקס ,  לאחר שגבר בין השאר ג'ורג' קלוני  ( "תלוי באוויר ")  ,  מורגן פרימן  ( "אינוויקטוס ")  וקולין פירת'  ( "סינגל מן ")   .  סנדרה בולוק המשיכה שנה נפלאה לקריירה שלה עם זכייה בפרס השחקנית הטובה ביותר בדרמה על  " The Blind Side ".  
מריל סטריפ זכתה בפרס השחקנית הטובה ביותר בסרט קומי/מוזיקלי ,  על תפקידה ב"ג'ולי וג'וליה ".  רוברט דאוני ג'וניור זכה בפרס השחקן הטוב ביותר בסרט קומי/מוזיקלי על תפקידו ב"שרלוק הולמס "  וקיבל את הפרס בנאום משעשע למדי .  
הטקס יצא לדרך עם זכייתה של מוניק בפרס שחקנית המשנה הטובה ביותר בקולנוע על תפקידה בסרט  " Precious ".  כריסטוף וולץ זכה כצפוי בפרס שחקן המשנה הטוב ביותר על תפקידו כקולונל הנס לנדה ב"ממזרים חסרי כבוד ".  
ג'ייסון רייטמן ושלדון טרנר הפתיעו כשזכו בפרס התסריט הטוב ביותר על  " תלוי באוויר ",  הסרט המוביל במספר המועמדויות בטקס ,  וגברו על קוונטין טרנטינו שנחשב לפייבוריט עם  " ממזרים חסרי כבוד ".   " קוונטין ,  אני עדיין מחכה שיקראו בשם שלך ",  אמר רייטמן הנרגש .  
לאחר מכן זכה  " סרט לבן "  של מיכאל הנקה ,  זוכה פרס  " דקל הזהב "  בפסטיבל קאן ,  בפרס הסרט הזר הטוב ביותר והחל את מסעו לעבר האוסקר .
 בפרסי הטלוויזיה ,  זכתה  " מד מן "  בפרס סדרת הדרמה הטובה ביותר ו-"Glee "  בפרס הסדרה הקומית ,  כבר בעונתה הרשונה .  מייקל סי .  הול ,  שרק בשבוע שעבר חשף את מחלת הסרטן בה לקה ,  זכה לראשונה בפרס אחרי ארבע מועמדויות ,  על תפקידו הראשי בסדרת הדרמה  " דקסטר ".  הול עלה לבמה עם כובע צמר לראשו והעביר את נאום הזכייה שלו בגרון חנוק מדמעות .
 פרסי הטלוויזיה בטקס נפתחו בשחזור סנסציית האמי ,  עם זכייתה של טוני קולט בפרס השחקנית הטובה ביותר בסדרה קומית על תפקידה בסדרה  " טארה ",  כשהיא גוברת שוב על טינה פיי הפייבוריטית מ"רוק 30 ".  
אלק בולדווין פיצה על האכזבה עם זכייה נוספת בפרס השחקן הקומי הטוב ביותר על תפקידו בסדרה .  ג'וליאנה מרגוליס סיפקה הפתעה גדולה כשזכתה בפרס לשחקנית הדרמה הטובה ביותר בסדרת דרמה על תפקידה בסדרה  " The Good Wife ",  כשהיא גוברת על גלן קלוז הפייבוריטית מ"דמג'ס ". 
ג'ון לית'גו זכה בגלובוס הזהב השני בחייו ,  בקטגורית שחקן המשנה הטוב ביותר והשלים ערב מצוין ל"דקסטר ".  קלואי סביני זכתה בפרס שחקנית המשנה הטובה ביותר על תפקידה ב-"Big Love ". 
הטקס יצא לדרך כשאת כוכבי הקולנוע והטלוויזיה מלווים מזג אוויר גשם וכן החדשות והתמונות הקשות מהאיטי ,  שאל מצבה נדרשו כמעט כל הכוכבים על השטיח האדום שקדם לטקס .  את האירוע הנחה לראשונה זה 15 שנים מנחה קבוע ,  כשלמשימה נדרש ריקי ג'רווייס  ( "ניצבים ",   " המשרד "  הבריטי )  שפתח במונולוג חריף אותו חתם באמירה  " אני חייב למהר אחרת NBC יחליפו אותי בג'יי לנו ",  בעקיצה לסערת תוכניות הלילה שמלווה את הרשת לאחרונה .  לאחר מכן חבט ג'רווייס בפול מקרטני ,  מל גיבסון וכמובן - סטיב קארל ,  המגלם את התפקיד שג'רווייס יצר בגרסה האמריקאית של הסדרה  " המשרד ".  
טקס פרסי גלובוס הזהב נחשב לטקס השני בחשיבותו בעונת הפרסים של הוליווד ,  אחרי האוסקר .  הפרס מוענק מאז שנת 1944 על ידי תא הכתבים הזרים בהוליווד ,  בראשותו של הנשיא פיליפ ברק .  לצד הפרסים לסרטים והסדרות הזוכים ,  מעניק בכל שנה תא הכתבים גם את פרס ססיל בי .  דה מיל למפעל חיים ,  כשהשנה זכה לכבוד הבמאי מרטין סקורסזה .  
הקולנוע הישראלי ,  שכבש בשנה שעברה את הטקס עם זכייתו של ואלס עם באשיר "  בפרס הסרט הזר הטוב ביותר נותר השנה מחוץ לטקס ,  כשלא  " עג'מי "  ולא  " לבנון "  זכו להיכנס לרשימת המועמדים הסופיים בקטגוריית הסרט הזר .
  * עדכון ראשון :  03:05
הסרט הדרמטי הטוב ביותר  - " אווטאר "
  * הסרט הקומי/מוזיקלי הטוב ביותר  - " בדרך לחתונה עוצרים בווגאס "
  * השחקן הטוב ביותר בסרט דרמטי  ג'ף ברידג'ס , " Crazy Heart "  
 * השחקנית הטובה ביותר בדרמה  סנדרה בולוק , " The Blind Side "
  * השחקן הטוב ביותר בסרט קומי/מוזיקלי  רוברט דאוני ג'וניור , " שרלוק הולמס "  
 * השחקנית הטובה ביותר בסרט קומי/מוזיקלי - מריל סטריפ , " ג'ולי וג'וליה "
  * הבמאי הטוב ביותר - ג'יימס קמרון , " אווטאר "
  * שחקן המשנה הטוב ביותר  כריסטוף וולץ , " ממזרים חסרי כבוד "  
 * שחקנית המשנה הטובה ביותר  מוניק , " Precious "
  * הסרט הזר הטוב ביותר   " סרט לבן "
  * סרט האנימציה הטוב ביותר   " למעלה "
  * התסריט הטוב ביותר  ג'ייסון רייטמן ושלדון טרנר , " תלוי באוויר "
  * השיר הטוב ביותר מסרט  ריאן בינגהם וטי בון ברנט , " The Weary Kind ",  מתוך הסרט  " Crazy Heart "
  * המוזיקה הטובה ביותר בסרט  מייקל ג'יאצ'ינו , " למעלה "
  * סדרת הדרמה הטובה ביותר  - " מד מן "
  * הסדרה הקומית הטובה ביותר  - " Glee "
  * השחקן הטוב ביותר בדרמה  מייקל סי .  הול , " דקסטר "
  * השחקנית הטובה ביותר בסדרת דרמה  ג'וליאנה מרגוליס , " The Good Wife "
  * השחקנית הטובה ביותר בסדרה קומית  טוני קולט , " טארה "
  * שחקן המשנה הטוב ביותר  ג'ון לית'גו , " דקסטר "
  * שחקנית המשנה הטובה ביותר  קלואי סביני , " Big Love "
  * סרט הטלוויזיה/מיני סדרה הטובה ביותר   " Grey Gardens "
  * השחקן הטוב ביותר בסרט טלוויזיה/מיני סדרה  קווין בייקון , " Taking Chance "
  * השחקנית הטובה ביותר בסרט טלוויזיה/מיני סדרה  דרו ברימור , " Grey Gardens "
 
גלובוס הזהב :  הלילה של  " אווטאר "
 סרטו של ג'יימס קמרון זכה בפרס הסרט הדרמטי הטוב ביותר ובפרס הבמאי הטוב ביותר בטקס שנערך הלילה בלוס אנג'לס . " בדרך לחתונה עוצרים בווגאס "  הוא הסרט הקומי של השנה , " מד מן "  ו-"Glee "  זכו בפרסי הטלוויזיה

