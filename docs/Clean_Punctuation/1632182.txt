הכירו :  הפריקים של העשור 
במהדורה החדשה של ספר השיאים של גינס תמצאו את אנשי העשור האלטרנטיבים ,  שלא מפסיקים להמציא את הגלגל מחדש
עזבו אתכם מהמנהיגים ,  מאנשי הכלכלה ,  מכוכבי הקולנוע ומטייגר וודס .  הרשימה האלטרנטיבית של אנשי העשור כוללת אלפי פריקים ומחפשי תהילה .  לרגל סיום העשור הראשון של המאה ה-21 ,  אפשר לערוך סיכום מזווית אחרת ,  אמנם עקומה במקצת ,  בעזרת ספר השיאים של גינס .  60 אלף אנשים בעולם מנסים מדי שנה לרשום שיא על שמם ,  ופונים לשם כך להנהלת ספר השיאים .  4,000 מתוכם זוכים לקבל תשובה ,  אך רק מתי מעט - לרוב ,  בעלי הרעיונות המקוריים וההזויים ביותר - זוכים להיכנס למהדורה הבאה .  בשל ריבוי התמהונים בעולם ,  הנהלת גינס אף החליטה לא לרשום שיאים העלולים להזיק לבריאותם או לחייהם של השיאנים .  באחרונה יצאה לאור בישראל המהדורה החדשה של  " גינס שיאי עולם 2010 - ספר העשור ",  שבו 2,802 שיאים חדשים ומעודכנים שנוספו למאגר הנתונים של מערכת גינס העולמית .  גם ישראלים נכללים במהדורה החדשה ,  ובהם הסרט  " ואלס עם באשיר "  - סרט האנימציה הראשון שהיה מועמד לאוסקר בקטגוריית הסרט הזר הטוב ביותר .  במהדורה החדשה בחרו בגינס את שיאי העשור ששינו את העולם וב-50 השיאים הגדולים של העשור .  כמו כן ,  אפשר למצוא בספר את כל השיאים המוזרים ה"רגילים ":  אבן הכליה הכבדה ביותר שהוצאה מגופו של אדם  ( 620 גרם )  ,  קציצת ההמבורגר הגדולה בעולם הנמכרת במסעדה  ( 75 ק"ג ,  תמורת 400 דולר )  ,  מכסחת הדשא המהירה בעולם  ( 98 קמ"ש )  ,  המוצץ הכי יקר  ( 17 אלף דולר עם 278 יהלומים )  והשיא בהכנסת אנשים למכונית מיני-קופר  ( 21 )  .  ספר השיאים ,  שמהדורה מעודכנת שלו מתפרסמת מדי שנה מאז 1955 ,  תורגם ל-40 שפות ונמכר ביותר מ-100 מדינות .  עד היום נמכרו ממנו 124 מיליון עותקים .  לפי גינס ,  ספר השיאים על שלל מהדורותיו הוא הספר הנמכר ביותר בעולם אחרי התנ"ך והקוראן - וגם הנגנב בעולם מספריות ציבוריות .  לגינס יש מנהלי שיאים החוקרים כל טענה לשיא ,  ואינם סומכים על עדויות של אנשים ,  ולכן אחד מהם חייב להיות נוכח בכל מדידה לשבירת שיא .  על הספר מעיב העיצוב המבלבל ,  המנסה להיות אינטרנטי ,  אך אינו נגיש לקורא .  החשש מהיעלמותו של הדפוס הגיע כנראה גם לגינס ,  ובכל פינה בספר יש הפניה לאתר גינס ,  שם מוצעים סרטונים להורדה וצפייה בראיונות עם שיאנים .  אגב ,  השיא הוותיק ביותר הוא ישיבה ממושכת על עמוד ,  שלא נשבר זה 1,550 שנה .  השיאן הוא שמעון סטיליטוס הקדוש ,  שבילה 39 שנה על עמוד ליד חאלב שבסוריה .  גינס - שיאי עולם 2010 ,  ספר העשור ,  תרגום :  רימונה גרסון ,  287 עמ' ,  כרטא ,  189 שקל

הכירו :  הפריקים של העשור 
במהדורה החדשה של ספר השיאים של גינס תמצאו את אנשי העשור האלטרנטיבים ,  שלא מפסיקים להמציא את הגלגל מחדש

