 " חוק התכנון והבנייה החדש גרוע מהמצב הקיים "
 כך רואים בהתאחדות הקבלנים את חוק התכנון שהציגה הממשלה בשבוע שעבר .  החוק מעורר דאגות בקרב פעילים בשוק הנדל"ן .  בין החששות :  פגיעה בזכות הקניין ,  סרבול תהליכים ופגיעה בסביבה
 >  >  בשבוע שעבר הטילה הממשלה פצצה אמיתית ,  בדמותו של חוק תכנון ובנייה חדש .  לא עוד סיסמאות כמו  " רפורמת המרפסות "  או  " תוכנית אחת ,  ועדה אחת "  - אלא יוזמה למחיקת חוק קיים ,  שאליו מצורף שובל שלם של תיקונים והלכות בית משפט ,  לטובת חוק חדש .  החוק החדש כולל 240 עמודים וכ-590 סעיפים - כפול בגודלו מזה הקיים ,  וחורג בהרבה משלל הסיסמאות שהשמיעו נציגי הממשלה .  כדי להבין טוב יותר את החוק החדש ,  העברנו לכמה ארגונים מקצועיים העוסקים בתכנון ובנייה משאל העוסק בהיבטים שונים של החוק :  האצת הליכי התכנון ,  ביזור סמכויות ,  הגנה על קניין הפרט ,  והתייחסות לסביבה ,  ליזמות הנדל"ן ולמחירי הדירות .  התשובות שקיבלנו מרוב הארגונים היו מעוררות דאגה :  החוק החדש לא יתרום באופן מהותי לפתרון הבעיות הנובעות מהחוק הנוכחי ,  ובמידה רבה לא ימלא את יעדיו המוצהרים - להאיץ הליכי תכנון ולבזר סמכויות .  גם הקבלנים ,  שהיו אמורים לברך על החוק החדש ,  סבורים שהוא גרוע מהקיים .  יש לציין כי למעט התאחדות הקבלנים והמטה לתכנון אחראי ,  המשיבים הדגישו כי מדובר בעמדתם האישית ,  וכי ארגונם עדיין לא גיבש עמדה רשמית ביחס לחוק החדש .  כמעט כולם הצביעו על הקושי הגדול שטמון בהטמעת החוק במערכות התכנון ,  הרגולציה והמשפט ,  וההערכה היא שהדבר יימשך שנים רבות .  רוב הנשאלים אמרו כי עדיף היה להכניס תיקונים בחוק הקיים .  עם זאת ,  כמה מהנשאלים הצביעו על המגרעות של החוק הקיים המיושן ,  ועל הצורך להחליפו - וניבאו כי החוק החדש יסייע לייעול התהליכים .  ניתן לומר ,  כמובן ,  שאם אף אחד לא מרוצה מהרפורמה ,  סימן שהיא טובה .  אבל מדובר בתגובה לא רצינית .  תוצאות המשאל מעוררות דאגה אמיתית - שהרפורמה והאצת הליכי התכנון הולכות רחוק מדי ,  למחוזות לא טובים ,  ושבסופו של דבר היא לא תמלא אחר יעדיה ,  ואף תזיק .  עם זאת ,  הדיון הציבורי בעניין הרפורמה עדיין בחיתוליו ;  היבטים ומשמעויות רבות של החוק החדש עדיין לא נבדקו לעומק ,  ומוסף הנדל"ן של themarker ימשיך לעקוב אחר ההתפתחויות .  קיצור תהליכים ?  לא בטוח החוק החדש אמור ,  לפי מתכנניו ,  לפשט ולקצר את הליכי התכנון בישראל .  בין השאר ,  השגת מטרה זו אמורה להתבצע באמצעות העברת סמכויות לוועדות המקומית שיהיו זקוקות פחות להתערבות הוועדות המחוזיות ,  מה שאמור לחסוך זמן של אישור התוכניות .  ואולם כבר אורכו של החוק החדש - הכפול בגודלו מהחוק הישן - מעיד כי מצב העניינים החדש אינו בהכרח פשוט יותר .  גם המומחים מעלים ספק באפשרות של השגת המטרה של קיצור התהליכים . " במתכונתו הנוכחית חוק התכנון והבנייה החדש גרוע יותר מהמצב הקיים והוא לא יאפשר את האצת הליכי התכנון והבנייה ",  אומר יוסי גורדון ,  יו"ר התאחדות הקבלנים . " הוועדה המחוזית לא בוטלה ,  כל ערעור על תוכנית בוועדה המקומית מגיע לוועדת משנה של הוועדה המחוזית - כך שלמעשה עדיין נותרו שני דרגים של ועדות . " בנוסף ,  ההליכים בתוך הוועדה המקומית סורבלו .  ליועץ המשפטי של הוועדה ניתן כוח בלתי מוגבל ,  ולצוות המקצועי ,  שכלל בעבר מהנדס ויועץ משפטי ,  נוספו איש תשתיות ,  גזבר ואיש איכות הסביבה שאמורים להביע דעתם על כל תוכנית - הליך שיעכב הליכים . " ההליכים בוועדה המקומית כביכול קצרים ,  אבל מי שיבצע את הבדיקות הטכניות יהיו מכוני רישוי חיצוניים ",  מוסיף ארז כהן ,  יו"ר לשכת שמאי המקרקעין . " זה כביכול פישוט ,  אבל אם המכונים לא יעמדו בציפיות ,  הם עלולים לעכב מאוד את ההליכים .  הליכים אלה אמורים להיות מקוונים ,  אבל מה יקרה אם למשל יהיו תקלות בשליחת מסמכים מקוונת ?  ".  עמוס ברנדייס ,  יו"ר איגוד המתכננים בישראל ,  סבור כי החוק החדש יסייע לפחות לחלק מהיזמים לקדם תוכניות מהר יותר : " חלק גדול מהיזמויות בישראל מתבצעות לפי תוכניות מאושרות ,  ואת הסוג הזה של היזמויות החוק יקדם .  לגבי יזמויות אחרות ,  שכוללות שינויים בתוכניות קיימות ,  אני לא חושב שליזמים יהיה יותר קל ".  אם התקוות שנתלות בחוק כי יקצר את הליכי התכנון יתבדו ,  גם מטרה נוספת של החוק - הוזלת הדירות - עלולה לרדת לטמיון .  המומחים מעלים ספק במידת ההשפעה של החוק החדש על מחירי הדירות .  לדברי כהן , " החוק ייושם בהליך שייקח לפחות ארבע שנים - ולפיכך ,  ההשפעה ,  ככל שתהיה ,  על מחירי הדירות תהיה בטווח ארוך .  זה שכל אחד יוכל להגיש תוכנית עשוי להוריד מחירי דירות ,  אבל השינויים בעקרונות היטלי השבחה יגרמו להעלאה משמעותית בהיטלים שישולמו בעת הפשרת קרקעות ,  מה שיתרום לעלייה משמעותית במחירי הדירות ".  גם גורדון מסכים עם כהן כי החוק לא יביא להוזלת הדירות .  לדבריו ,  החוק במתכונתו הנוכחית לא ישפיע על מחירי הדירות ,  כי הוא לא יקצר את הליכי התכנון .  עם זאת ,  עו"ד אילן שרקון ,  יו"ר פורום קניין ומקרקעין של לשכת עורכי הדין ,  אופטימי יותר .  ראשית הוא סבור כי החוק יביא לקיצור תהליכי התכנון כיוון ש"סמכויות הוועדה המחוזית יצטמצמו וסמכויות הוועדות המקומיות יורחבו ,  ולוועדות המקומיות יש אינטרס ישיר בקידום מהיר של התוכניות ".  ושנית ,  הוא סבור כי צמצום הביורוקרטיה יביא להורדת מחירי הדירות .  פגיעה בזכות הקניין בעיה נוספת שמעלים המומחים היא פגיעה אפשרית בזכות הקניין שתיגרם מהחלתו של החוק החדש .  לדברי כהן , " החוק פוגע בזכות הקניין משום שהוא מאפשר להפקיע קרקעות פרטיות ביתר קלות מאשר כיום ,  ומצמצם במידה ניכרת את האפשרות לתביעה מפגיעות תכנוניות - בניגוד להלכות בית המשפט העליון ".  שרקון סבור כי הפגיעה בזכות הקניין אינה חמורה לעומת המצב הנוכחי : " יש פגיעה ,  שהיא קטנה יחסית בחוק ההפקעות וגדולה יותר בכל הקשור בפגיעה תכנונית ואפשרות לתבוע בגינה - אבל הצמצום באפשרויות להגיש תביעה החל כבר לפני שנים רבות בפסקי בית משפט ,  ולכן אין שינוי משמעותי ביחס למצב הנוכחי .  מצד שני ,  מבחינת ניצול זכויות הבנייה שיש לאדם בנכס ,  שבא לידי ביטוי בהליכי הרישוי המקוצרים ,  מצב הפרט דווקא משתפר ".   " קשה למחוק הכל ולהתחיל מחדש"ברנדייס ושרקון סבורים כי החוק החדש הוא נחוץ ,  שכן החוק הקודם מיושן ,  אינו מתאים לתנאים העכשוויים ובנוי טלאי על טלאי . " מצב מערכת התכנון כיום אינו טוב ,  ונדרש שינוי .  עד היום נערכו שינויים בחוק התכנון והבנייה - אבל לא כאלה שטיפלו בבעיות עקרוניות .  עם זאת ,  אני סבור כי למעט כמה בעיות שקיימות בחוק ,  באופן תיאורטי הוא עדיף על הישן ",  אומר ברנדייס .  ואולם המשיבים האחרים מגלים גישה אוהדת פחות לחוק החדש . " במדינת אוטופיה החוק החדש עדיף ",  מסכם כהן , " במדינת ישראל מומלץ לעבוד בשלבים ,  שכן אויבו של הטוב הוא הרצון ל-100% .  לדעתי ,  פרק הרישוי צריך היה להיות מיושם באופן מיידי .  אני רואה גם בעייתיות במימוש החוק ,  שכן אנו לא יכולים למחוק את הקיים - ולבנות הכל מחדש ".  גורדון הביע עמדה חריפה אף יותר : " היה נכון לעשות רפורמה אמיתית שתקצר בצורה דרמטית את הליכי התכנון בישראל ,  כפי שנהוג כיום במדינות המערב .  ואולם ,  מלמידת תזכיר החוק ניתן לראות כי הרפורמה הזו משאירה אותנו בעולם השלישי בכל הקשור להליכי התכנון והבנייה ".  

" חוק התכנון והבנייה החדש גרוע מהמצב הקיים "
 כך רואים בהתאחדות הקבלנים את חוק התכנון שהציגה הממשלה בשבוע שעבר .  החוק מעורר דאגות בקרב פעילים בשוק הנדל"ן .  בין החששות :  פגיעה בזכות הקניין ,  סרבול תהליכים ופגיעה בסביבה

