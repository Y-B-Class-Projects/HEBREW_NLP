המסחר בבורסה ננעל בעליות שערים
המעו"ף הוסיף חצי אחוז ונסגר ברמה של 1,151 נקודות ,  מדד ת"א 100 עלה ב-0.7% ונחתם ברמה של 1,082 נקודות ומדד מניות הבנקים הוסיף 0.7% .  מדד הנדל"ן זינק ב-1.8%
המסחר בבורסת תל אביב הסתיים בעליות שערים לאחר שהתנהל ביציבות שערים לאורך היום בהתאם למגמה המעורבת בשווקי העולם .  מניות האנרגיה המשיכו להוביל את המגמה החיובית .  
מדד תל אביב 25 הוסיף 0.5% ונסגר ברמה של 1,151.90 נקודות ;  מדד תל אביב 100 ,  עלה ב-0.7% ונחתם ברמה של 1,082.57 נקודות .  מדד מניות הבנקים הוסיף 0.7% ומדד מניות הנדל"ן עלה בשיעור חד של 1.8% .  מחזורי המסחר שהיו גבוהים מהממוצע ,  הסתכמו היום ב-1.97 מיליארד שקל .  
בימים האחרונים נרשמו מימושים בשיעורים משמעותיים יחסית בבורסות המובילות בעולם וירידות חדות יותר בתל אביב .  זאת לאור פתיחה שלילית של עונת הדו"חות הרביעית ל-2009 בארה"ב והתרחבות מפתיעה של הגירעון במאזן הסחר האמריקאי .  עתה יפנו עיני השחקנים בזירות המסחר הבינלאומיות לפרסום הצפוי של ספר הבז' בארה"ב ,  אחד האינדיקטורים המקרו-כלכליים החשובים ביותר .  
בשוק הסולידי נרשמו עליות שערים לקראת סוף המסחר כאשר מדדי תל בונד המכילים את איגרות חוב הקונצרניות ,  הוסיפו כ-0.2% .  במקביל ,  איגרות החוב הממשלתיות שקליות נסחרו במגמה מעורבת תוך שינוים מזעריים של עד 0.1% בשערם .  

המסחר בבורסה ננעל בעליות שערים
המעו"ף הוסיף חצי אחוז ונסגר ברמה של 1,151 נקודות ,  מדד ת"א 100 עלה ב-0.7% ונחתם ברמה של 1,082 נקודות ומדד מניות הבנקים הוסיף 0.7% .  מדד הנדל"ן זינק ב-1.8%

