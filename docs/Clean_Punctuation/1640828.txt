הלווית כסף ?  בדוק באינטרנט את יכולת ההחזר של החייב 
רשות האכיפה והגבייה תפרסם באתר האינטרנט שלה שמות האזרחים שהוכרזו  " חייבים מוגבלים
 >  >  אתה עומד להלוות כסף למישהו ולא ברורה לך יכולת ההחזר שלו ?  נכנסת לעסקה עם אדם לא מוכר לך ?  מהיום תוכל לברר פרטים על האיש באתר האינטרנט של רשות האכיפה והגבייה  ( ההוצאה לפועל לשעבר )  .  באתר זה ניתן להקיש תעודת זהות של אדם ולדעת האם האיש הוכרז כ"חייב מוגבל ",  דבר שהוא אות אזהרה בכל הקשור לעשיית עסקים עמו .  כדי לקבל את הפרטים באתר של רשות האכיפה והגבייה ,  עליך להזדהות בשמך ,  לציין את הדואר האלקטרוני שלך ולבקש את המידע על האיש הרלוונטי .  המידע יגיע במייל חוזר בתוך כמה ימים ויעודכן במהלך שלושת החודשים הבאים .  לדברי מנהל רשות האכיפה והגבייה ,  דוד מדיוני ,  מאגר החייבים המוגבלים שמעתה יהיה נגיש לכל אזרח ,  יקטין משמעותית את היקף העסקות שעתידן לא ברור .  מטרת רשות האכיפה והגבייה היא נקיטת צעדים כדי לאכוף על חייבים את החזר חובותיהם ,  אך מדיוני אומר כי באמצעות הגישה למאגר אפשר יהיה להקטין מראש את מספר האנשים ההופכים לחייבים מוגבלים ,  שכן השימוש במידע של המאגר ימנע מראש את העסקות המפוקפקות .  לדבריו ,  השירות גם אמור לסייע לעורכי דין ולהקטין את העומס המוטל על לשכות ההוצאה לפועל .  מדיוני מוסיף כי מדובר בהמשך של יוזמות בהם נקטה הרשות באחרונה בניסיון להילחם במי שהוכרזו כמשתמטים מתשלום חובותיהם ,  כמו הגבלת התקופה שבה חייב רשאי להחזיק דרכון או רישיון נהיגה ,  בצד ההגבלות הקיימות כמו עיכוב יציאה מהארץ ,  הגבלת השימוש בצ'קים וכרטיסי אשראי והגבלת האפשרות להיות בעל עניין בחברה .  ב-2009 לבדה הוכרזו 14,371 איש כחייבים מוגבלים באמצעים ,  לעומת 12,110 חייבים מוגבלים ב-2008 - עלייה של 18.6% .  מבין אלה 4,841 הם תושבי תל אביב ,  2,283 תושבי חיפה ו-1,353 תושבי ירושלים .  מאז 99' גדל מספר החייבים מוגבלים בכמעט פי שלושה .
 
הלווית כסף ?  בדוק באינטרנט את יכולת ההחזר של החייב 
רשות האכיפה והגבייה תפרסם באתר האינטרנט שלה שמות האזרחים שהוכרזו  " חייבים מוגבלים

