קולמה בספק לדרבי ,  ארבייטמן לא התאמן
הקשר הקולומביאני סובל מכאבים בקרסול ,  החלוץ מפציעה בירך .  יעקב שחר : " אף אחד לא ישוחרר ,  לא מבין מאיפה הפרסומים "
 צפו במכבי חיפה מגיעה לקבלת פנים בעירייהצילום :  אדריאן הרבשטיין ,  עריכה :  דורון שטיין
קשר נבחרת גאורגיה  ( 24 )  וקפטן דינמו טיבלסי ,  לבן חמלדזה ,  צפוי לנחות בימים הקרובים להתרשמות במכבי חיפה .  מי שעקב אחר השחקן הוא עוזר המאמן גיורגי דרסיליה ,  שנכח במשחק נבחרת גיאורגיה מול בולגריה .  מי שהמליץ על השחקן הוא החלוץ ולדימיר דבאלישווילי .  חמלדזה משחק בתפקיד דומה לזה של טיאגו דוטרה .
 הקשר אייל גולסה הכחיש אתמול מגעים עם באיירן מינכן ,  אבל היום המשיך ה"בילד "  הגרמני לדווח על התעניינות מצד בורוסיה דורטמונד .  על פי הדיווח , " דורטמונד מנסה לחטוף את גולסה מבאיירן ".  נציגו של השחקן מרק שרמן התראיין לעיתון ואמר : " אין ספק כי מועדון כמו דורטמונד יהיה אידיאלי עבורו .  מאמן דורטמונד ,  יורגן קלופ ,  אוהב כשרונות צעירים ".  
" הגיע הזמן לעשות סוף לפרסומים .  אין משא ומתן עם קבוצות ואף שחקן לא ישוחרר בחודש ינואר .  אני לא מבין מאיפה הפרסומים האלה ".  כך אמר נשיא מכבי חיפה ,  יעקב שחר ,  במעמד קבלת הפנים שנערכה לקבוצה בבניין ראש העירייה ,  לאחר הקמפיין בליגת האלופות .  במעמד הזה קיבל שחר מגן הוקרה מראש העירייה יונה יהב ,  הכולל הדמיה של האצטדיון שאמור לקום בעוד פחות משנתיים .  
שחר הוסיף ואמר : " אשמח לקבל הצעות על שחקנים שמתאימים לנו .  אנחנו מחפשים שחקנים בעמדות מסוימות ואם נמצא נחתים אותם .  שחקנים בסדר גודל של הקמפיין הקודם עולים הרבה יותר ".  בהמשך התייחס שחר לדרבי ביום שני כשאמר : " הדרבי מכניס הרבה פלפל .  אני מקווה שהכל יעבור בשלום גם במגרש וגם בין האוהדים ". 
מוחמד גדיר סובל ממתיחה ברצועה החיצונית של הברך ולכן לא אמור להיות כשיר לדרבי ביום שני .  רק מחר יערוך השחקן בדיקה לאחריה יתברר כמה זמן ייעדר .  במכבי חיפה מקווים שהוא לא ייעדר תקופה ממושכת יותר .
 בלי קשר לגדיר ,  הקשר ג'ון קולמה לא התאמן היום בטענה שהוא סובל מכאבים בקרסול .  השחקן נבדק ובמכבי חיפה טוענים כי הוא בספק לדרבי ביום שני .  שלומי ארבייטמן שלא שיחק אתמול ולא נכלל בסגל בגלל פציעה בשריר הירך האחורי לא התאמן גם היום .  בחיפה מעריכים בשלב זה שארבייטמן יהיה כשיר לדרבי ,  אבל הערכה מדוייקת יותר תינתן לקראת תחילת השבוע .
 היום בירר מאמן הפועל פתח תקוה ,  אלי מחפוד ,  את מעמדו של ישראל זגורי בקבוצה .  בחיפה עדיין לא משחררים את הקשר ,  שלא זוכה לאשראי רחב מלוי .  כפי שכבר פורסם ,  בנוסף לפתח תקוה מעוניינות בשחקן גם אחי נצרת והפועל עכו .
 
קולמה בספק לדרבי ,  ארבייטמן לא התאמן
הקשר הקולומביאני סובל מכאבים בקרסול ,  החלוץ מפציעה בירך .  יעקב שחר : " אף אחד לא ישוחרר ,  לא מבין מאיפה הפרסומים "
 
