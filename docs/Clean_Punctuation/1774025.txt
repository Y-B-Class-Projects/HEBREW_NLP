הדוגמנית שהייתה לסמל האנורקסיה מתה בגיל 28
איזבל קארו הצרפתייה ,  שזיעזעה את העולם כשהצטלמה בעירום לקמפיין נגד המחלה בעודה שוקלת 32 ק"ג בלבד ,  אושפזה בחודש שעבר עם  " מחלה נשימתית קשה ",  ומתה בבית החולים
איזבל קארו ,  דוגמנית צרפתייה שזיעזעה את העולם ב-2007 כשהצטלמה בעירום מלא לקמפיין נגד אנורקסיה ,  בעודה שוקלת 32 קילוגרמים בלבד ,  מתה בחודש שעבר בגיל 28 ,  כך אישרו הלילה  ( חמישי )  קרובי משפחתה .  קארו לא הצליחה להתגבר על מחלה נשימתית ממנה סבלה .
 על פי הדיווח ,  קארו מתה ב-17 בנובמבר ,  לאחר שאושפזה בגין  " מחלה נשימתית קשה ",  עם שובה לצרפת מצילומים בטוקיו .  הלווייתה התקיימה בצנעה בפריז ,  בנוכחות משפחה וחברים בלבד .  סיבת המוות המדויקת לא נמסרה ,  ולא ברור מדוע התעכבו הפרסומים על מותה .  
הקמפיין בכיכובה של קארו עמד במרכז הדיון הציבורי על מקומן של דוגמניות דקיקות יתר על המידה בתעשיית האופנה .  קארו עצמה צוטטה בזמנו באומרה ,  כי הקמפיין הוא  " הזדמנות עבורי להשתמש בסבל שלי כדי להעביר מסר ,  ולספק תמונה ברורה של המשמעות האמיתית של רזון מוגזם והסכנה שנלווית אליו - מוות ". 

הדוגמנית שהייתה לסמל האנורקסיה מתה בגיל 28
איזבל קארו הצרפתייה ,  שזיעזעה את העולם כשהצטלמה בעירום לקמפיין נגד המחלה בעודה שוקלת 32 ק"ג בלבד ,  אושפזה בחודש שעבר עם  " מחלה נשימתית קשה ",  ומתה בבית החולים

