מול ים מתארחת בסדרה  " המשרד "
 מה הקשר בין הקומדיה האמריקאית  " המשרד "  מבית nbc למסעדת מול ים בתל אביב ?  מתברר כי לפעמים הפרסום הטוב ביותר מגיע מהמקום הכי פחות צפוי .   בפרק של הסדרה ששודר השבוע בארה"ב ,  מייקל סקוט ,  הבוס הניירוטי ,  המגולם על ידי השחקן סטיב קרל ,  מזמין אורח שלו למסעדה באזור שבו נמצא המשרד ,  בפנסילבניה ,  שאותה הוא מכנה  " מסעדת הלובסטרים הטובה בעולם ".  באותו רגע ,  הוא מתוקן על ידי מה שאמור להיות קולו של מחשב יודע כל הנמצא במשרד ,  שאומר כי  " מול ים בתל אביב היא המסעדה הטובה בעולם להגשת לובסטרים ".  לאחר מכן מתפתח ויכוח בין סקוט למחשב וזה מכריע בסוגיה ואומר כי  " מחשב יודע כל "  לעולם אינו טועה ולכן התשובה  " מול ים "  היא חד משמעית .  כיצד קיבלה המסעדה התל אביבית תפקיד אורח בסדרה ?  גם יורם ניצן ,  שף המסעדה ,  טוען שאין לו מושג . " אתמול התקשר אלי לקוח מניו יורק וסיפר לי שאנחנו מככבים בפרק של 'המשרד' .  זה נשמע לי הזוי לגמרי .  אין לנו יד בדבר ".   " המשרד "  היא סדרת טלוויזיה קומית שמקורה בבריטניה בהפקת ה-bbc .  עיקר העלילה מתרחשת במשרד למסחר נייר ,  סביב ארבע דמויות צבעוניות במיוחד .  אגב ,  מי שרוצה לראות את הסרטון ביו טיוב ,  הוא נקרא  " מול ים - במשרד hometheater.co.il ". 

מול ים מתארחת בסדרה  " המשרד "
 nan
