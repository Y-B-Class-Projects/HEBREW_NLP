האופנוען נסע בשוליים - והתנגש ברכב פרטי
רוכב אופנוע שנסע בשוליים בכביש החוף ,  התנגש בעוצמה ברכב שנקלע לבעיה טכנית .  הרוכב נפצע באורח קשה ונהג נוסף שניסע לסייע לבעלת הרכב הפרטי נפצע באורח בינוני עד קשה
רוכב אופנוע נפצע הבוקר  ( שלישי )  באורח קשה לאחר שהתנגש ברכב פרטי ,  שעמד בעקבות בעיה טכנית בשולי כביש 2 סמוך למכון וינגייט .  נהג נוסף שניסה לסייע לבעלת הרכב הפרטי בתיקון התקלה ברכבה נפצע באורח בינוני עד קשה .  
מחקירה ראשונית עולה כי נהג האופנוע מסוג הונדה 500 ,  נסע בשולי הכביש לכיוון דרום והתנגש ברכב שנאלץ לרדת לשוליים כתוצאה מתקלה טכנית במנוע .  צוותים של מגן דוד אדום פינו את רוכב האופנוע לבית החולים בילינסון בפתח תקווה ואת הנהג השני שנפגע בתאונה לבית החולים איכילוב בתל אביב .  
קצין אגף התנועה במרחב השרון ,  רב פקד דוד בר חנין אמר לוואלה !  חדשות כי  " השוליים נועדו לתקלות טכניות ,  כמו זו שקרתה ולא בשביל לדבר בטלפון או דברים אחרים .  לגבי נסיעת אופנועים בשולי הכביש ,  אני יכול לומר שמדובר בדבר חמור מאוד ואנחנו מנסים למגר את התופעה הפסולה .  גם הנהג הטוב ביותר לא יכול לעשות הרבה במהירות גבוהה וברוחב כביש קטן כל כך ". 

האופנוען נסע בשוליים - והתנגש ברכב פרטי
רוכב אופנוע שנסע בשוליים בכביש החוף ,  התנגש בעוצמה ברכב שנקלע לבעיה טכנית .  הרוכב נפצע באורח קשה ונהג נוסף שניסע לסייע לבעלת הרכב הפרטי נפצע באורח בינוני עד קשה

