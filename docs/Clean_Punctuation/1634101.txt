AIG במגעים למכירת חטיבת אמריקן לייף אינשורנס לחברת הביטוח מטלייף תמורת כ-15 מיליארד דולר
החברה מנסה למכור נכסים כדי להחזיר את חובה לממשל האמריקאי ,  שהזרים לה סיוע בסך 182 מיליארד דולר
ענקית הביטוח aig נמצאת במגעים למכירת חטיבת אמריקן לייף אינשורנס  ( אלייקו )  ליריבתה מטלייף ,  תמורת כ-14 עד 15 מיליארד דולר ,  לדברי מקור המקורב לדיונים ב-aig לרויטרס.לדברי המקור ,  לא מדובר בעסקה מוגמרת ,  ו-aig בוחנת גם אפשרויות אחרות עבור החטיבה ,  בהן גם הנפקה ראשונה לציבור .  aig ומטלייף לא מסרו תגובה על הידיעה ,  שדווחה לראשונה על ידי  " וול סטריט ג'ורנל ". מכירת אלייקו תהיה הגדולה ביותר עבור aig מאז נזקקה לסיוע ממשלתי בספטמבר 2008 ,  סיוע שתפח ל-182 מיליארד דולר ,  והוביל להלאמת החברה על ידי הממשל האמריקאי .  מכירת אלייקו צפויה להניב ל-aig רווח גדול יותר מזה שהניבו לה 20 הנכסים ,  שעל מכירתם הכריזה מאז קבלת הסיוע הממשלתי .
 
AIG במגעים למכירת חטיבת אמריקן לייף אינשורנס לחברת הביטוח מטלייף תמורת כ-15 מיליארד דולר
החברה מנסה למכור נכסים כדי להחזיר את חובה לממשל האמריקאי ,  שהזרים לה סיוע בסך 182 מיליארד דולר

