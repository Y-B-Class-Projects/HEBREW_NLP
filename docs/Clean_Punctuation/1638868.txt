סין מזהירה מהחרפת היחסים עם ארה"ב
סין ממשיכה לדבוק בהתנגדותה להחרפת הסנקציות נגד אירן ,  ומזהירה את ארצות הברית מפגיעה ביחסים בין שתי המדינות במידה שהנשיא אובמה יפגש עם הדלאי למה
סין דוחקת במעצמות המערב לפתור את המשבר עם אירן בדרכים דיפלומטיות . " עדיין יש מקום למאמצים דיפלומטיים ",  אמר היום  ( שלישי )  דובר משרד החוץ הסיני מא ז'או- שולעיתונאים .  
בסוף השבוע הגבירה ארצות הברית את הלחץ על סין להכיר באיום של תכנית הגרעין האירני ולהצטרף לקריאות להחרפת הסנקציות נגד הרפובליקה המוסלמית . " סין תמיד מאמינה כי דיאלוג ומשא ומתן הם הדרך הטובה ביותר לפתור את הנושא הזה ",  אמר מא ,  שאף רמז כי שיתוף הפעולה של בייג'ינג עם וושינגטון עלול להיפגע עקב מכירת נשק אמריקאי לטייוואן .
 מוקדם יותר השבוע אמר שר החוץ הסיני כי החלטת הממשל האמריקאי למכור נשק לטיוואן  " פגעה בביטחון הלאומי ובמשימה הלאומית של איחוד מחודש עם טיוואן ". 
עדות נוספת למתיחות היחסים בין שתי המדינות היא חוסר שביעות הרצון הסינית מכוונתו של הנשיא האמריקאי ברק אובמה להיפגש עם הדלאי למה . " אם המפגש יתקיים ,  אז סין תתנגד לכך נחרצות ",  אמר בכיר בממשל הסיני . " הפגישה תהיה בניגוד מוחלט להתנהלות בינלאומית מקובלת ותפגע באופן רציני בבסיס הפוליטי של יחסי סין-ארה"ב ". 

סין מזהירה מהחרפת היחסים עם ארה"ב
סין ממשיכה לדבוק בהתנגדותה להחרפת הסנקציות נגד אירן ,  ומזהירה את ארצות הברית מפגיעה ביחסים בין שתי המדינות במידה שהנשיא אובמה יפגש עם הדלאי למה

