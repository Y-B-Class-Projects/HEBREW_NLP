משפחת שליט מתסכלת את הפעילים
יו"ר מטה המאבק לשחרור החייל החטוף אמר כי בקרב הפעילים הצטבר תסכול על הפרופיל השקט של המשפחה בתקופה האחרונה .  הוא הוסיף שבאחרונה יושרו ההדורים והכל נעשה בתיאום
גורמים רבים מעורבים בקמפיין הציבורי לשחרור החייל החטוף גלעד שליט ,  ולעיתים מתגלעות מחלוקות בין המטות והארגונים השונים לבין המשפחה על רקע דרך הפעולה שיש לנקוט במאמצים לשחרור שליט .  שמשון ליבמן ,  ראש המטה לשחרור שליט וחבר קרוב של המשפחה אמר הבוקר  ( שני )  בראיון לנלה מיוחס ברדיו דרום כי פעולותיו האחרונות של  " צבא החברים של גלעד "  והעומד בראשו  יואל מרשק ,  רכז המשימות בתנועה הקיבוצית ,  אינם מתואמים עם משפחת שליט .  
בשיחה עם וואלה !  חדשות הוסיף ליבמן כי  " בחודשים האחרונים היתה סוג של מחלוקת או אי שביעות רצון של הפעילים מהאופן שבו המטה והמשפחה מתנהלים  יותר מתון ושקט ,  לא יוצאים באמירות נגד ראש הממשלה .  על הרקע הזה הפעילים ביצעו כל מיני פעולות על פי החלטתם ".  הוא סיפר שלאחרונה הוחלט לנסות לשכנע את תושבי עזה שכל עוד שליט בשבי ,  הם למעשה מוחזקים כאסירים . " הפעילים יישרו קו עם המטה ,  הכיוון שאנחנו פועלים אל מול החמאס ",  אמר . 
" בחודש האחרון בוצעו שש פעולות באחריות צבא החברים ,  מול רצועת עזה ומול ירושלים - שני בעלי הבית על גורלו של גלעד ",  אמר מרשק בתגובה . " לא היתה פעולה אחת שנעשתה ללא ידיעת משפחת שליט .  סוכם בפגישות עם המשפחה שהם יעבדו בערוץ אחד  מול המתווך וראש הממשלה ואנחנו נעבוד בערוץ השני  ברחוב ".  לדברי מרשק ,  הפעולות שביצע צבא החברים לאחרונה , " גרמו במישרין להמשך המשא ומתן ". 
היום יתקיים אירוע הזדהות עם החייל החטוף בחצר הסניף הראשי של רשת מחסני השוק בבאר שבע .  באירוע ישתתפו נציגי משפחת שליט ,  ראש מטה המאבק ,  שמשון ליבמן וחברי צבא החברים של גלעד .  במהלך האירוע ,  ילבשו כ-1,000 עובדי הרשת בכל סניפיה חולצות עם סמל מטה המאבק .
 
משפחת שליט מתסכלת את הפעילים
יו"ר מטה המאבק לשחרור החייל החטוף אמר כי בקרב הפעילים הצטבר תסכול על הפרופיל השקט של המשפחה בתקופה האחרונה .  הוא הוסיף שבאחרונה יושרו ההדורים והכל נעשה בתיאום

