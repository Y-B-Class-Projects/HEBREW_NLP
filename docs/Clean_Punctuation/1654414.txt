להקתו המחול של פול טיילור תופיע בישראל
הלהקה של הכוריאוגרף האמריקאי ,  שכונה  " הילד הרע "  של עולם המחול תופיע בישראל בסוף חודש אפריל עם שלוש מיצירותיה 
להקת המחול של הכוריאוגרף האמריקני פול טיילור חוזרת לישראל בסוף חודש אפריל לאחר 20 שנה .  הלהקה תעלה שלוש מיצירותיה במסגרת סדרת  " מחול במשכן "   - " שינויים ",  לצלילי להקת  " האמהות והאבות ",   " פיאצולה קלדרה ",  למוסיקה של המלחין הארגנטינאי אסטור פיאצולה ,  ואת היצירה  " אש פרומתאוס ",  למוסיקה של יוהן סבסטיאן באך .
 טיילור כונה בתחילת דרכו בשנות החמישים כ"ילד הרע "  של המחול ,  את הכינוי הזה הדביקה לו הכוהנת הגדולה של עולם המחול מרתה גרהאם .  הוא נטה ללגלג על פרות קדושות ושבר מוסכמות רבות בעולם המחול ובנושאים שעסק .  
בשנות השישים יצר טיילור מחול אוונגרדי למוסיקה שחוברה לפני 200 שנה ,  עשור אחר כך הוא הציב על קדמת הבמה את סוגיית גילוי העריות .  טיילור המשיך לעסוק בנושאים של אלימות במשפחה ואינטימיות בין גברים בזמני מלחמה .  בשנות התשעים עבודותיו עסקו בקנאות דתית ,  ובעשור האחרון היה זה האימפריאליזם האמריקאי שספג ביקורת ביצירותיו .
 טיילור רקד בלהקותיהם של הכוריאוגרפים מרתה גראהם ומרס קניגאהם וג'ורג' בלנשיין מאז שהקים את להקתו ב-1954 יצר טיילור כ-130 יצירות מחול .  


להקתו המחול של פול טיילור תופיע בישראל
הלהקה של הכוריאוגרף האמריקאי ,  שכונה  " הילד הרע "  של עולם המחול תופיע בישראל בסוף חודש אפריל עם שלוש מיצירותיה 

