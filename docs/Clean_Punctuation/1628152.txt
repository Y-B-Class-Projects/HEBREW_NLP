הפסד לקלינגר בבכורה בנאה סלמינה
הקבוצה של המאמן הישראלי ספגה בדקה ה-90 ונכנעה 2:1 לא.פ.פ פיטסיליה .  סלמינה עדיין במקום האחרון ,  עם 5 נקודות
ניר קלינגר רשם היום  ( ראשון )  הפסד במשחק הבכורה שלו כמאמן נאה סלמינה הקפריסאית ,  2:1 ל-א.פ.פ פיטסיליה במחזור ה-15 בליגה הקפריסאית .  כזכור ,  קלינגר פוטר במהלך השבוע שעבר מ-א.א.ל לימאסול .  נאה סלמינה מדורגת במקום האחרון בטבלה ,  עם 5 נקודות בלבד ,  7 נקודות מתחת לקו האדום .
 קלמנטה ציטישאווילי ,  אקס מכבי תל אביב ועירוני ראשון לציון ,  דווקא העלה היום את קבוצתו של קלינגר ליתרון בדקה ה-65 ,  אבל א.פ.פ הגיבה כשבדקה ה-80 השווה פביאן וילהלמסן .  נאה סלמינה עוד הייתה יכולה לצאת מהמשחק עם תיקו ,  אבל גלסון הברזילאי כבש בדקה ה-90 והנחיל לה הפסד כואב .  

הפסד לקלינגר בבכורה בנאה סלמינה
הקבוצה של המאמן הישראלי ספגה בדקה ה-90 ונכנעה 2:1 לא.פ.פ פיטסיליה .  סלמינה עדיין במקום האחרון ,  עם 5 נקודות

