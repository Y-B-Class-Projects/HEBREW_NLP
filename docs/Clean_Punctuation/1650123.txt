מועב"ט : " מודאגים מהמצב המתוח בשטחים "
 בתום ישיבה בדלתים סגורות פרסמה מועצת הביטחון הצהרה על פיה היא מודאגת מהמצב המתוח בין ישראל לפלסטינים .  ארה"ב נמנעה מלהביע התנגדות להכרזה
מועצת הביטחון של האו"ם פרסמה הבוקר  ( שבת )  הצהרה המביעה דאגה מהמצב המתוח בין ישראל והפלסטינים בעקבות המהומות האחרונות בהר הבית ובחברון . " מדינות המועצה מודאגות מהמצב המתוח בשטחים הכבושים וקוראת לשני הצדדים לגלות איפוק ולהימנע מצעדים פרובוקטיבים ",  נאמר בהצהרה שהקריא נשיאה התורן של המועצה עימנואל איסוזה נגונדט .  בנוסף הצהירו מדינות מועצת הביטחון כי  " הדרך היחידה לפיתרון המצב הוא משא ומתן ".  המועצה קראה לצדדים לחדש את שיחות השלום בקרוב .  נציגה של ארה"ב
בפגישת המועצה ,  רוזמרי דיקרלו לא הביעה התנגדות להכרזה .  עם זאת גורם דיפלומטי אמריקאי אמר כי ארה"ב אינה מסכימה עם תוכן ההצעה וכי  " טעות פרוצדוראלית "  היא זו שגרמה לארה"ב לא להביע את התנגדותה ". 
אמש האשים יו"ר הרשות הפלסטינית אבו מאזן את ישראל בניסיון להכשיל את המאמצים לחדש את שיחות השלום .  זאת בעקבות אירועי האלימות שהתרחשו היום בהר בית ובמזרח ירושלים בהם לדברי הפלסטינים נפצעו כ-17 פלסטינים מירי גז מדמיע .  בהודעה שפרסם אבו מאזן נכתב כי  " צבא הכיבוש חצה את כל הקווים האדומים "  וכי אבו מאזן עוקב מקרוב אחר ההתפתחויות של האירועים במסגד אל אקצה ומנהל מגעים כדי לשים קץ ל"פרובוקציות הישראליות ". 

מועב"ט : " מודאגים מהמצב המתוח בשטחים "
 בתום ישיבה בדלתים סגורות פרסמה מועצת הביטחון הצהרה על פיה היא מודאגת מהמצב המתוח בין ישראל לפלסטינים .  ארה"ב נמנעה מלהביע התנגדות להכרזה

