סיכוי להצלת מוליתן :  בית המשפט אישר מכירת המפעל לצבי מאיר תמורת 9 מיליון שקל
יו"ר ההסתדרות ,  עופר עיני :  עתה נוצר סיכוי ממשי להצלת המפעל ,  המעסיק 90 עובדים קשיי יום
סיכוי להצלת מפעל הטקסטיל מוליתן שבגליל המערבי ,  השרוי בקשיים :  אחרי חודשיים של דיונים סבוכים ,  בית המשפט המחוזי בחיפה אישר אתמול את מכירת המפעל לאיש העסקים צבי מאיר ,  שישלם 9 מיליון שקלים תוך 90 ימים.מדובר בתפנית לטובה לעומת השבוע שעבר ,  אז מאיר הודיע לבית המשפט כי לא יוכל לעמוד במחיר שקבע השופט  ( 9 מיליון שקל )  - מחיר פשרה בין מה שכונסי הנכסים ביקשו ,  11 מיליון שקל ,  לבין מה שמאיר הציע לשלם - 7 מיליון שקל.בדיון שהתקיים אתמול הודיע יו"ר ההסתדרות בגליל המערבי ,  אשר שמואלי ,  כי ההסתדרות תעמיד לצבי מאיר הלוואה בסך 2 מיליון שקל כדי שיוכל לרכוש את המפעל .  המקור למימון יהיה קרן תנופה לצמיחה שהוקמה לפני כמה שנים במסגרת ההסתדרות ונועדה לסייע למפעלי תעשייה ולעסקים גדולים שנקלעו למצוקה פיננסית.כונסי הנכסים עוד ניסו לשפר את ההצעה .  אחד מהם ,  עו"ד גיא אטיאס ,  טען בבית המשפט כי ידוע לו על משקיע המוכן לרכוש את המפעל במחיר הגבוה ב-20% מהצעתו של צבי מאיר .  ואולם השופט עדי זרנקיו אישר בסופו של הדיון של מכירת המפעל למאיר.יו"ר ההסתדרות ,  עופר עיני ,  אמר כי עתה נוצר סיכוי ממשי להצלת המפעל ,  המעסיק 90 עובדים קשיי יום .  הוא תקף את משרד האוצר ואמר כי  " לא ניתן לסבול מצב שבו ההסתדרות מחליפה את המדינה שאמורה לסייע בעצמה למפעלי תעשייה מסוג זה . " הקרן למפעלים במצוקה ,  שהיתה אמורה לקום בכחלק מההבנות שהושגו בעסקת החבילה לפני 9 חודשים ,  בעקבות כספי דמי הבראה שהופחתו מעובדי המדינה ,  לא יצאה בינתיים לדרך ,  למרות שהדבר עוגן בחוק ההסדרים ",  אמר עיני . " לצערי ,  האוצר נוהג בסחבת ואינו מקים עדיין את הקרן ". 

סיכוי להצלת מוליתן :  בית המשפט אישר מכירת המפעל לצבי מאיר תמורת 9 מיליון שקל
יו"ר ההסתדרות ,  עופר עיני :  עתה נוצר סיכוי ממשי להצלת המפעל ,  המעסיק 90 עובדים קשיי יום

