אליהו מוציא לפועל את תיקון מראני 
 >  >  שלמה אליהו לא מבין מדוע ועדת המניות של המדינה ,  שלה הסמכות למנות דירקטורים ,  בלאומי לא פוזרה .  לפי חוק המניות הבנקאיות שבהסדר ,  שר האוצר רשאי לפזר את הוועה אם אחזקות המדינה בבנק ירדו לפחות מ-20% ואם השליטה הועברה לגורם אחר .  התנאי הראשון כבר התקיים ,  ולאליהו יש פתרון לתנאי השני :  לאפשר לו להשתלט על הבנק באמצעות מינוי דירקטורים באסיפת בעלי המניות .  התוכנית של אליהו מסתמכת על הרפורמה שנערכה בחוק הבנקאות ב-2002 ,  הידועה כתיקון מראני .  המטרה של תיקון החוק הזה היתה לאפשר למדינה להעביר את השליטה בבנק באמצעות הבורסה .  בדברי ההסבר לתיקון נכתב : " פיזור המניות בבנק שאין בו שולט שקיבל היתר ,  עשוי לגרום לכך שגם מחזיקים באמצעי שליטה שאחזקותיהם אינן בשיעור המחייב היתר הם בעלי השפעה מהותית ".  הדברים מובאים כהסבר לסעיף שנוסף לחוק ,  ונחשב למרכיב מרכזי בתוכנית של אליהו .  סעיף 53 א לחוק בנקאות  ( רישוי )  מאפשר לבעל מניות למנות דירקטורים בבנק ,  במצב שבו כל מניות המדינה יימכרו ועדיין לא יהיה בעל שליטה .  הסעיף אמנם מותיר כוח רב בידי המפקח על הבנקים ,  ואולם באוצר העדיפו בחודשים האחרונים שלא להגיע למצב שסמכויות אלה יופעלו - על אף שהתיקון נחקק בדיוק כדי לפתור את הפלונטר שאליו נקלעה המדינה .
 
אליהו מוציא לפועל את תיקון מראני 
nan
