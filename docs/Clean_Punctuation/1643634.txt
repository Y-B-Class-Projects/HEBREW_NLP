שר האוצר של יוון : " אנחנו מנסים לשנות את נתיב הטיטניק ;  יוון נמצאת בבלאגן נוראי "
" יוון לא המדינה היחידה שנעזרה בעסקות החלף כדי להסתיר היקף חובותיה ";  יורוסטאט פתחה בחקירה
שר האוצר של יוון ,  יורגוס פפקונסטנטינו ,  אמר כי המשימה העומדת בפניו משולה לשינוי נתיב ספינת הטיטניק ,  והודה כי ארצו נמצאת ב"בלאגן נוראי ",  לקראת פגישת שרי האוצר של 27 מדינות האיחוד האירופי שהחלה ביום שני בבריסל .  במסגרת פגישה בת יומיים ,  ידונו שרי האוצר האירופים על צעדים נוספים כדי להתמודד עם משבר החוב של יוון ." הבעיה הגדולה ביותר שעומדת בפני יוון היא גירעון באמינות שלה .  מאבדים אמון במהירות ,  אבל צוברים אמון לאט ",  אמר פפקונסטנטינו . " אנחנו מנסים לשנות את נתיב הטיטניק ,  ואי אפשר לעשות את זה ביום אחד ". הפגישה מתקיימת על רקע דיווחים כי ממשלת יוון הסתירה חלק מחובותיה מהאיחוד האירופי בעזרת עסקות החלף סבוכות שביצעה ,  בין השאר ,  בסיוע בנק ההשקעות האמריקאי גולדמן סאקס . " חלק מחוזי הנגזרים שעליהם דווח בעיתונות היו חוקיים באותה עת ",  אמר פפקונסטנטינו . " יוון לא היתה המדינה היחידה שהשתמשה בהם ".  הנציבות האירופית הודיעה ביום שני כי תדרוש מיוון לספק עד סוף החודש הסבר כיצד ניצלה עסקות החלף סבוכות שביצעה עם בנק אשר נועדו ליצור רושם כאילו חובותיה נמוכים משהם בפועל.דו"ח של משרד האוצר של יוון שפורסם ביום שני קבע כי המדינה הצליחה לעקוף הגבלות של האיחוד האירופי על גודל החוב הלאומי המותר בעזרת עסקות החלף מתוחכמות עם בנקים . " אף שעסקות החלף נועדו רק להביל להפחתה מתמשכת בריבית על חובות ,  חלק מהעסקות הביאו רק לדחיית תשלומי הריבית לעתיד ,  דבר שמסב נזק אורך טווח לכלכלת יוון ",  נכתב בדו"ח של משרד האוצר של יוון.אחת מעסקות אלה ,  שבוצע עבר יוון על ידי בנק ההשקעות האמריקאי גולדמן סאקס בשנת 2002 ,  איפשרה ליוון להסתיר חובות בהיקף של מיליארדי דולרים מהרגולטור התקציביים של הנציבות האירופית ,  העריך המנהל לשעבר של סוכנות ניהול החוב הציבורי של יוון ,  כריסטופורוס סרדליס ,  בראיון לסוכנות הידיעות בלומברג.גולדמן סאקס הסדיר עבור ממשלת יוון עסקות החלף בתחום המט"ח אשר בוצעו לפי שערי חליפין נמוכים מהשער הנקוב באותה עת ,  ובכך איפשרו ליוון לרשום חובות נמוכים מחובותיה בפועל ,  אמר סרדליס .  לדבריו ,  הלשכה לסטטיסטיקה של גוש היורו ,  יורוסטאט ,  וחברות דירוג האשראי הגדולות היו מודעות לכך .  עם זאת ,  יורוסטאט הכחישה את הטענה כי היתה מודעת לשימוש שעשתה ממשלת יוון בעסקות החלף מטבע מתוחכמות ,  בסיוע בנקי השקעות בוול סטריט ,  כדי להסתיר את היקף חובותיה .  יורוסטאט אף הודיעה כי פתחה בחקירת העניין.גולדמן סאקס עשוי לעמוד מול חרם באיחוד האירופי עקב מעורבותו בהסתרת חובותיה של יוון ,  העריך הכלכלן לשעבר של קרן המטבע הבינ"ל  ( imf )  ,  סיימון ג’ונסון .  ג'ונסון ,  פרופסור ב-mit ,  העריך במאמר שפרסם באתר baseline scenario כי דיווחים לפיהם גולדמן סייע ואף עודד את יוון ומדינות אירופיות אחרות ,  בהן איטליה ,  להסתיר מהנציבות האירופית את העובדה כי חובותיהן הולכים וגדלים ,  צפויים לגרור חקירה מקיפה נגד הבנק האמריקאי באירופה ,  אשר אף עשויה להביא בסופו של דבר לחרם של ממש על גולדמן ביבשת .  הגירעון בתקציב של יוון - אשר בעיות הקשורות להיקף חובותיה גרמו בסוף העשור הקודם לדחיית הצטרפותה לגוש היורו בשנתיים - הסתכמו בשנת 2009 ב-12.7% מהתוצר המקומי הגולמי  ( gdp )  - השיעור הגבוה ביותר באיחוד האירופי ויותר מפי ארבעה מתקרה של 3% שקבע האיחוד .  ראש ממשלת יוון התחייב לצמצם את הגירעון ל-3% עד שנת 2012 ,  וקבע יעד של 8.7% לשנה הנוכחית .  עם זאת ,  ראש הממשלה ושר האוצר של לוקסמבורג ,  ז'אן-קלוד יונקר ,  אשר עומד בראש פגישת שרי האוצר של האיחוד השבוע ,  תבע צמצום מהיר יותר של הגירעון . " יוון צריכה לוודא שהיא תצמצם את הגירעון ל-4% מהתוצר עד שנת 2010 .  אנחנו צריכים לבדוק אם זה אפשרי ",  אמר יונקר לכתבים בבריסל .  ראשי האיחוד האירופי התחייבו בשבוע שעבר לסייע ליוון במקרה הצורך ,  אולם לא החליטו על סיוע כספי ליוון או ערבויות לאג"ח הממשלתיות של המדינה .  בה בעת ,  הודיעו כי הנציבות האירופית תעקוב אחרי התקדמות מאמצי ממשלת יוון לצמצם את הגירעון בתקציב ,  וכי הערכת מצב ראשונה תתבצע בחודש מארס .  החוב הלאומי של יוון מהווה 113% מהתוצר ,  ועורר באחרונה חששות בקרב המשקיעים כי המדינה עלולה להגיע לחדלות פירעון ,  ואולי אף לגרור בעקבותיה משברי חוב במדינות אחרות בגוש היורו ,  בהם ספרד ופורטוגל .
 
שר האוצר של יוון : " אנחנו מנסים לשנות את נתיב הטיטניק ;  יוון נמצאת בבלאגן נוראי "
" יוון לא המדינה היחידה שנעזרה בעסקות החלף כדי להסתיר היקף חובותיה ";  יורוסטאט פתחה בחקירה

