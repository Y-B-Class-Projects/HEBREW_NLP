עימות יהודי-פלסטיני בצ'ילה :  תכיר בפלסטין ? 
אחרי שחמש מדינות בדרום אמריקה הכירו במדינה פלסטינית ,  מתחולל גם בצ'ילה דיון בשאלה ,  המעורר האשמות הדדיות בין ראשי הקהילות היהודית והפלסטינית .  במוקד האש - שר הפנים היהודי
האם גם צ'ילה תכיר במדינה פלסטינית ?  אחרי שחמש מדינות דרום אמריקאיות - ברזיל ,  ארגנטינה ,  בוליביה ,  אורוגוואי ואקוודור - עשו את הצעד הזה בשבועות האחרונים ,  ניטש גם בצ'ילה ויכוח בשאלה ,  שמלבה את המתיחות בין שתי קהילות משפיעות במדינה - היהודית והפלסטינית .  שני הצדדים הואשמו בימים האחרונים בהיותם  " סוכנים "  - של ישראל או של הפלסטינים .
 הסערה הראשונית החלה בעקבות דברים של ראש הקהילה היהודית במדינה ,  גבריאל זלזניק ,  שטען כי כמה מחוקקים במדינה הם  " אקטיביסטים למען המטרה הפלסטינית ".  אחד מאותם מחוקקים ,  הסנאטור יוחניו טומה ,  שמוצאו פלסטיני ,  לא נותר חייב ואמר כי יהודי צ'ילה ,  ובהם גם שר הפנים ,  רודריגו הינספטר ,  הם  " סוכנים "  של ממשלת ישראל .  
הסנאטור טומה הסביר כי היהודים הם שמונעים מצ'ילה להצטרף למדינות שכבר הכירו במדינת פלסטין ,  והאשים את ההנהגה היהודית ב"הונאת הציבור "  לגבי ישראל ולגבי  " הכיבוש הלא חוקי והפיראטי "  של השטחים הפלסטיניים .  על שר הפנים הינספטר אמר כי הוא  " אקטיביסט מיליטנטי למען ישראל ". 
הקהילה היהודית בצ'ילה הצטמצמה בשנים האחרונות ומוערכת ב-15 אלף נפש ,  אם כי יהודים רבים מחזיקים בעמדות מפתח בכלכלה ובפוליטיקה .  לעומת זאת ,  הקהילה הפלסטינית במדינה גדולה היום בהרבה ,  ומוערכת בכ-300,000 בני אדם - הקהילה הפלסטינית הגדולה בעולם מחוץ למזרח התיכון . " יש 300,000 צ'יליאנים-פלסטינים ,  ואני פועל למען הזכויות שלהם ",  הסביר טומה .
 טומה הביע את אמונו כי הנשיא ,  סבסטיאן פיניירה ,  יקבל לבסוף את  " ההחלטה הנכונה ",  ויכיר גם הוא במדינה פלסטינית  - " אין סיבה שלא יעשה כן ,  זה ישתלב היטב במדיניות החוץ של צ'ילה ". 

עימות יהודי-פלסטיני בצ'ילה :  תכיר בפלסטין ? 
אחרי שחמש מדינות בדרום אמריקה הכירו במדינה פלסטינית ,  מתחולל גם בצ'ילה דיון בשאלה ,  המעורר האשמות הדדיות בין ראשי הקהילות היהודית והפלסטינית .  במוקד האש - שר הפנים היהודי

