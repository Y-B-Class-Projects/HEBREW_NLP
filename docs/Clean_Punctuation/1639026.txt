חשד :  שני עובדים זרים הועסקו בבסיס צה"ל
בעקבות מידע שהתקבל ביחידת עוז ,  עלה החשד כי שני עובדים זרים מסין הועסקו בבסיס ג'וליס בדרום .  אחד מהם נעצר ואחד הוברח . " גם הרשויות צריכות ליישם את החוק בעניין "
 שני עובדים זרים מסין הועסקו בבסיס ג'וליס שבדרום הארץ ,  כך מסרה היום  ( שלישי )  יחידת עוז של רשות האוכלוסין וההגירה .  על פי המידע שהגיע למחלקת המודיעין ביחידה ,  השניים הועסקו באופן בלתי חוקי בעבודות שונות לתחזוקת הבסיס .  שוטרי היחידה פעלו לאיתור שני העובדים והצליחו לתפוס אחד מהם .  לפי החשד ,  העובד השני הוברח מהארץ .
 לידי יחידת עוז של רשות ההגירה הגיע מידע על כך שרס"ר במחנה המשתייך למפקדת זרועות היבשה ,  מעסיק שני עובדים זרים מסין בשטח המחנה .  אנשי היחידה הגיעו לבסיס על מנת לעצור את השניים לאחר שהמידע לגביהם התברר כנכון ,  וכי הם אכן שוהים שלא כחוק בישראל .  צוות היחידה ביקש לבצע מעצר בתחום המחנה ,  אך לא הורשה להיכנס אליו .  בעקבות כך ,  הצוות הזעיק כוח של משטרה צבאית שהסדיר את כניסתו למחנה .
 השוטרים החלו בניסיונות לאתר את השניים ,  ובמהלך החיפושים הצליחו השוטרים לאתר את אחד העובדים .  בשלוחה הדרומית של יחידת עוז ,  חושדים כאמור כי העובד השני הוברח מן הארץ .  ביחידה שוקלים לפנות לרשויות הצבא בתלונה חריפה על כך שנמנע מהם להיכנס לבסיס .  
מנהל יחידת עוז יהודה בן-עזרא מסר כי  " אם אנו מנסים להעביר מסר חד משמעי לציבור כי העסקה ללא אישור הינה עבירה על החוק ,  אנו מצפים לכל הפחות שנציגי הרשויות יישמו את ההוראות הללו ויהוו דוגמא לכלל הציבור ".  עוד נמסר כי אנשי היחידה יפעלו לקביעת נהלים בשיתוף עם רשויות הצבא כדי לגבש הליכים לפעולה משותפת בעתיד בתחום זה .
 דובר צה"ל מסר בתגובה כי  " צה"ל אינו מעסיק עובדים ,  מדובר בעובדים של חברת קבלן ,  שמועסק על ידי משרד הביטחון ." 

חשד :  שני עובדים זרים הועסקו בבסיס צה"ל
בעקבות מידע שהתקבל ביחידת עוז ,  עלה החשד כי שני עובדים זרים מסין הועסקו בבסיס ג'וליס בדרום .  אחד מהם נעצר ואחד הוברח . " גם הרשויות צריכות ליישם את החוק בעניין "
 
