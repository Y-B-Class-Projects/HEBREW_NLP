לקראת הרכישה הגדולה ביותר של באפט :  ברקשייר התאוויי צפויה לאשר את פיצול המניות הגדול בתולדותיה
מניית קלאס B של ברקשייר תפוצל ל-50 מניות חדשות ;  אתמול ננעלה המניה במחיר של 3,247 דולר
ברקשייר התאוויי ענקית האחזקות של המשקיע המיליארדר וורן באפט ,  צפויה לאשר מחר את פיצול המניה הגדול בהיסטוריה של החברה במטרה לסייע במימון רכישת מפעילת הרכבות ברלינגטון נורתרן סנטה פה  ( bnsf ) דירקטוריון ברקשייר צפוי לאשר מחר את פיצול מניות קלאס b של החברה ל-50 מניות חדשות .  לאחר הפיצול ,  שצפוי למשוך קבוצה חדשה של משקיעים לברקשייר ,  יתומחרו המניות ב-65 דולר למניה .  אתמול ננעלה מניית קלאס b של ברקשייר במחיר של 3,247 דולר .  מחירן הגבוה של מניות ברקשייר הגביל את המשקיעים שמשכה המניה למשקיעים לטווח הארוך ,  לרוב ,  ובאפט אמר כי הפיצול נועד בין היתר למשוך משקיעים חדשים וקטנים יותר ,  כמו משקיעיה של ברלינגטון .  כ-36 אלף מניות קלאס b ו-1,000 מניות קלאס a של ברקשייר נסחרות מדי יום בממוצע ,  לעומת 6.4 מיליון מניות של יבמ.הפיצול הראשון של מניית ברקשייר אירע ב-1996 ,  אז פיצל באפט את מניות ברקשייר למניות סוג a ומניות סוג b ,  משום שמשקיעים קטנים יותר שלא יכלו להרשות לעצמם לרכוש את מניות החברה השקיעו את כספם בקרנות שניסו לחקות את אסטרטגיית ההשקעות של באפט .  מניות קלאס b של ברקשייר אינן כוללות זכויות הצבעה.ברקשייר הסכים בנובמבר לרכוש את ברלינגטון ,  שב-22.6% ממניותיה כבר החזיקה ,  תמורת 34 מיליארד דולר ,  או 100 דולר למניה ,  בנוסף לחובות בסך 10 מיליארד דולר .  השווי הכולל של העסקה ,  44 מיליארד דולר ,  הפך אותה לרכישה הגדולה ביותר בתולדות ברקשייר .  העסקה ,  אותה הגדיר באפט כ"הימור על עתידה הכלכלי של ארה"ב ,  תבוצע במזומן ובמניות ,  ביחס של 60% מזומן ו-40% מניות .  באפט הסכים לפצל את מניית ברקשייר כדי לאפשר לבעלי המניות הקטנים יותר בברלינגטון ,  המעוניינים להמשיך להיות מושקעים בחברה ,  לקבל מניות של ברקשייר במקום מזומן .  ההחלטה לפצל את המניה הפתיעה רבים ,  מאחר שבאפט ידוע בהתנגדותו לפיצול מניות .
 
לקראת הרכישה הגדולה ביותר של באפט :  ברקשייר התאוויי צפויה לאשר את פיצול המניות הגדול בתולדותיה
מניית קלאס B של ברקשייר תפוצל ל-50 מניות חדשות ;  אתמול ננעלה המניה במחיר של 3,247 דולר

