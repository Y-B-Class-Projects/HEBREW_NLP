מקדונלד'ס נקנסה לאחר שהעסיקה נערים בשבת
חברת אלוניאל בע"מ ,  המפעילה של מקדונלד'ס בארץ ,  נקנסה ב-30 אלף שקל בעקבות העסקת בני נוער שלא כדין .  השופטת :  הרשת מנעה מבני הנוער ימי מנוחה חיוניים ויצרה סחבת במשפט
בית הדין לעבודה בתל אביב גזר קנס בגובה 30 אלף שקלים על מפעילת רשת מקדונלד'ס ,  חברת אלוניאל בע"מ ,  שהורשעה כי פעלה בניגוד לחוק עבודת הנוער לפיו  " לא יועבד נער במנוחה השבועית ",  לאחר שהעסיקה בני נוער בסניפיה בשבתות .
 משרד התעשייה ,  המסחר ותעסוקה הגיש ב-2003 כתב אישום נגד החברה ,  בו נטען שמקדונלד'ס לא העניקה ימי מנוחה לבני נוער שעבדו בסניפי הרשת כפי שמתחייב בחוק .  לאחר שהחברה הורשעה ,  ביקשה התובעת ממשרד התמ"ת ,  עו"ד גלי לוי ,  להטיל על מקדונלד'ס קנס מרתיע ,  נוכח העובדה שהרשת אינה מביעה נכונות לאפשר מנוחה שבועית לנערים .  
השופטת חגית שגיא הדגישה כי החברה לא טענה כי חדלה מהעסקת בני נוער בניגוד לחוק ,  וגם העבירה ביקורת על כך שהחברה בחרה לנהל הליך הוכחות ארוך . " אין להתעלם מהעובדה כי הנאשמת לא חסכה מזמנו השיפוטי של בית הדין ,  אלא בחרה לנהל הליך הוכחות ארוך ומתמשך והגישה בקשות רבות שרובן לא התקבלו ",  אמרה השופטת .
 בנוסך לקנס ,  מקדונלד'ס חתמה על התחייבות בסך 52 אלף שקל להימנע מביצוע העבירה המדוברת פעם נוספת לתקופה של שלוש שנים .
 
מקדונלד'ס נקנסה לאחר שהעסיקה נערים בשבת
חברת אלוניאל בע"מ ,  המפעילה של מקדונלד'ס בארץ ,  נקנסה ב-30 אלף שקל בעקבות העסקת בני נוער שלא כדין .  השופטת :  הרשת מנעה מבני הנוער ימי מנוחה חיוניים ויצרה סחבת במשפט

