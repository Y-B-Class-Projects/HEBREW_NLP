בהתאם להמלצות ה-OECD :  נאסר הדייג בכנרת ,  בירדן ובכל הנחלים באיזור
שר החקלאות ,  שלום שמחון :  קיים חשש לאסון אקולוגי ,  אם לא יופסק הדייג לאלתר ;  הדיג נאסר לתקופה של שנתיים
שר החקלאות ,  שלום שמחון ,  אסר על הדייג בכנרת ,  ביובלים ובנחלים הנשפכים אליה ובכלל זה הירדן .  האיסור נקבע לתקופה של שנתיים - החל מ-1 במארס 2010 ועד 28 בפברואר 2012 .  בהודעת שר החקלאות נאמר כי בעשור האחרון ובעיקר בשנים האחרונות חלה ירידה קריטית בכמות הדגה בכנרת וקיים חשש לאסון אקולוגי ,  אם לא יופסק הדייג לאלתר.שמחון פנה לאוצר להקצות 15 מיליון שקל לכיסוי עליות הפיקוח על האיסור ולתשלום פיצוי לדייגי הכנרת .  במכתב לשר האוצר יובל שטייניץ ,  כותב שר החקלאות כי מנתונים שנאספו על ידי אגף הדייג במשרד החקלאות ירדה כמות הדגה בעשרות אחוזים מדי שנה והדבר עלול להתבטא באובדן משאב הדגה בכנרת והפיכתה לאגם נטול דגה .  עוד כותב שמחון ,  כי האחריות הלאומית היא המחייבת אותו לנקוט בצעד חריג זה.כמה עשרות דייגים ,  רובם מטבריה ,  מתפרנסים מהדייג בכנרת כפרנסה בלעדית .  על מנת למזער את הנזקים לדייגים ולצמצם את התנגדותם ,  גובש צוות מקצועי בהשתתפות נציגי משרד החקלאות והמשרד לאיכות הסביבה ,  לתמיכה בדייגים המתפרנסים מהענף .  התכנית כוללת פדיון פרישה של שליש מהדייגים ,  תמיכה חודשית בדייגים שיוותרו בענף ,  פעילות אכיפה מוגברת ,  ואיכלוס האגם בדגים .  צעד זה עולה בקנה אחד עם המלצות ועדת הדייג של ה-oecd לניהול שטחי דייג בר-קיימא .  התוכנית על כל חלקיה תוצג בממשלה במהלך החודש הבא .
 
בהתאם להמלצות ה-OECD :  נאסר הדייג בכנרת ,  בירדן ובכל הנחלים באיזור
שר החקלאות ,  שלום שמחון :  קיים חשש לאסון אקולוגי ,  אם לא יופסק הדייג לאלתר ;  הדיג נאסר לתקופה של שנתיים

