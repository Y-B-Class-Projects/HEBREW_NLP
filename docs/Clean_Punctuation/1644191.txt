מה עושה מי שנכשל ?  מעתיק 
BenchMarker
 >  >  במשך שבע שנים ,  מאפריל 2003 ועד לשבוע זה ,  ניסתה חברת הדירוג s & p מעלות להתחרות בענף דירוג קרנות הנאמנות .  השליטה בענף זה היתה תמיד בידי חברת קרנות מידע זהב ,  שדירגה קרנות ומנהלי קרנות באמצעות כוכבים .  קרנות מוצלחות קיבלו חמישה כוכבים ,  קרנות פחות טובות ארבעה כוכבים ,  וכך הלאה .  בשלב הראשון המציאו במעלות דירוג שהעניק יהלומים לקרנות מובילות ,  אך הדירוג נכשל .  אחר-כך הם עברו לדירוג באמצעות אותיות .  גם זה לא עבד .  במקביל ,  במופע מרשים של חוסר רלוונטיות משולב בניגוד עניינים ,  עברה מעלות למודל דירוג נוסף שכונה  " איכותי ",  במסגרתו גבתה כסף ממנהלי קרנות שהסכימו לשלם ולהצטרף לדירוג .  אותם מנהלים זכו ,  כמובן ,  לדירוג גבוה יותר מאלה שלא הסכימו לשלם .  מעלות לא הצליחה באף שיטה .  החברה לא ייצרה לעצמה מוניטין ,  הכרה או הערכה ,  וגם החשש לניגוד עניינים פגע בה .  ומה שבעיקר עיצבן אותה ,  זה שדירוג הכוכבים ,  המזוהה עם קרנות מידע זהב ,  חברה קטנה בלי קשרים ויחצ"נים ,  המשיך לשלוט בענף .  ישבו פרנסי מעלות וחשבו מה עושים במקרה כזה .  הם כינסו מומחים לישיבה לילית ,  התקינו קו לוויין לשיחת ועידה עם אנשי s & p בלונדון ופתחו בסיעור מוחות .  אבל דבר מרגש לא עלה .  חמש דקות לפני שהתפזרו באכזבה קם אנליסט צעיר ואמר : " יש לי רעיון - נעשה דירוג כוכבים ".   " אהמ ,  אהמ ..  ",  כיחכחה המנכ"לית . " דירוג הכוכבים הוא של קרנות מידע זהב ".  אבל אט אט הרעיון תפס .  הנוכחים חשבו :  כל-כך הרבה זמן ניסינו ולא הצלחנו .  נעשה קיצור דרך .  ניקח את הפורמט של הדירוג עם המוניטין ,  ההכרה וההערכה שניתן ללא תשלום ,  ונצא אתו בגדול .  מה כבר יכול להיות .  הרי אנחנו יותר חזקים ,  יש לנו גב של s & p ,  יש לנו כסף למאבק משפטי ,  יש לנו יחצ"נים שיוציאו הודעות וגם עיתון שלא יכתוב עלינו דבר רע .  ואם איזה עיתונאי ישאל שאלות ,  נמלמל משהו על שוק הקרנות באוסטרליה ונתבל במשפט על המהפכה של ועדת בכר .  לא חלפו שלושה ימים ,  והגוף הראשון כבר ניצל את ההעתקה - כלל פיננסים ,  שמעולם לא קיבל חמישה כוכבים אצל קרנות מידע זהב ,  הוציא מודעות ענק בעיתונים עם ציורי כוכבים בזהב .  המהלך הושלם .  עכשיו רק נותר לחתום על הצ'קים לעורכי הדין שיריבו עם קרנות מידע זהב בשנים הבאות .
 
מה עושה מי שנכשל ?  מעתיק 
BenchMarker

