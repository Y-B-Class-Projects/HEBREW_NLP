למאזדה תהיה פריוס
הגיעה להבנה עם טויוטה על מנת לייצר טכנולוגיה היברידית בכלי-רכב עממים .  סנונית ראשונה ב-2013 .  ברקע  רמזים למחליפת ה-MPV
מאזדה רקמה הסכם פעולה טכנולוגי-היברידי עם היצרנית היפנית הגדולה בעולם ,  כך בהודעה רשמית מאמש  ( שלישי )  .  בתמורה להבנות ביניהן ,  תקבל מאזדה בשנת 2013 מכונית מונעת בטכנולוגית של בעירה וחשמל כפי שמורכבת בטויוטה פריוס ובדגמים עממיים להם מנועי כלאיים אקולוגים שהפכו מבוקשים במיוחד בשנים האחרונות לאור הגבלות ה-CO2 .  האם זו הבעת אמון מצד המתחרה ?  
הבסיס של מאזדה הייבריד נשען ויסתמך על מנועים בטכנולוגיית ה-SKY  סדרה חדשה של יחידות כוח להן תצרוכת דלק נמוכה לעומת הדגמים הנוכחיים .  השילוב בין מנוע זה לבין המנוע ההיברידי של הפריוס ,  אמורים להניב עבור מאזדה הפחתה של עד 30 אחוזים בגמיאת המשאבים של מכוניותיה עד שנת 2015 ,  אולם דברים אלה יקרו באופן הדרגתי .  
המכונית הראשונה של מאזדה עם מנוע היברידי תוצע לציבור בשנת 2013 ,  סביר שתהיה זו גרסה כלשהי על בסיס הפלטפורמה של מאזדה 3 הבאה .  טויוטה מבחינתה תרוויח שיתוף פעולה עם אחת היצרניות הקטנות הפופולריות ביותר בעולם ,  ולפחות אחת שאינה סובלת מסדקים באמון הציבורי .  אולי כך היא תראה לעולם שיש מי שעדיין סומך על הטכנולוגיות שלה .  
בשולי הדברים ,  מאזדה מציגה כעת בתערוכת ביג'יינג גרסה ספורטיבית למאזדה 8  ( MPV )  שהוצגה לפני מספר שנים אך לא הגיעה לישראל .  להבדיל ממאזדה 5 שכבר הוחלפה ,  ה-MPV הגדולה ממנה נחשבת לפורמט של מיניוואן פרימיום .  רמזים ראשונים חושפת מאזדה על מחליפה לה רק על ידי רעיונות כמו הקיורה ,  תוך שילוב מתקדם של מנועי ה-SKY שייכנסו לשורותיה בשנים הקרבות .  פרט לכך ,  התערוכה מציגה עוד 16 דגמים שונים שאת רובם אנחנו מכירים ביניהם מאזדה 3 ,  מאזדה 2  ( דמיו בחלק מהארצות )  ועוד .
 
למאזדה תהיה פריוס
הגיעה להבנה עם טויוטה על מנת לייצר טכנולוגיה היברידית בכלי-רכב עממים .  סנונית ראשונה ב-2013 .  ברקע  רמזים למחליפת ה-MPV

