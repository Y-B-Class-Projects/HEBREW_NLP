משרד התחבורה :  אגרה בכביש 6 ,  אוטובוסים בהזמנה
חלק מתוך מחלפי ההמשך בכביש 6 יהיו בתשלום אגרה,11 קווים איזוריים ישרתו 35 מושבים באיזור הגליל .  החידוש :  הנוסעים יוכלו להזמין נסיעות ציבוריות בשיחת טלפון .
 שר התחבורה ישראל כץ הגיש אמש  ( רביעי )  הצעה כי קטעי ההמשך 3 ו-7 בכביש 6 צפונה יהיו כבישי אגרה .  במסגרת התכנית אושרה הההצעה עבור מקטעי המחלפים מיוקנעם ועד סומך .  הממשלה אשרה את התכניות בפברואר 2010 בשיטת ה-B.O.T - הפעלת זכיין ,  וכעת על פי ההחלטה יפורסם המכרז בשני שלבים .  
קטע מס' 7 תחילתו ממבואות יקנעם ועד מחליף תל-קשיש ואורכו כ-1.7 ק"מ .  הקטע השני המתוכנן להיות בפיקוח אגרה אורכו כ-12 ק"מ ובו מותקנות שתי מנהרות - מנהרות רכסים  (  400 מ' )  ומנהרת איבטין שאורכה זהה .  ראשיתו במחלף תל-קשיש ,  בואכה מחלף העמקים ועד מחלף סומך .  
שר התחבורה מציין כי תכנית זה נכללת במהפכה להפוך את איזור הפריפריה למקום נגיש ולהאיץ את פיתוחם . " מדובר בתרומה הגדולה ביותר שאנו יכולים להעניק לתושבי הצפון ". 
ביוזמת שר התחבורה והבטיחות בדרכים ישראל כץ ,  החל מ-21 בנובמבר יחלו לפעול קווי תחבורה ציבוריים באיזורים נרחבים בפריפרייה של הגליל ,  ובפרט בשטח המועצה האיזורית משגב ובכרמיאל .  על פי התכנית המוצעת ,  ייכנסו לשימוש כ-11 קווים של תחבורה ציבורית ב-35 מושבים ,  אותם ניתן יהיה להזמין בשיחה טלפונית של התושבים   " שירות לפי קריאה ",  כפי שמונהג בכמה מקומות באירופה .  את השיחה הטלפונית מקבל נציג המועצה ומשם מועברת למפעיל הקו .  זמן התגובה מוערך בכ-10 דקות עד ליציאה ליעד .  

במסגרת השירות ,  יופעלו קווים של חברת נתיב אקספרס  ( שזכתה במכרז )  בין המועצה האיזורית של משגב לכפרים סמוכים ,  וכן לשטחים השייכים לאיזור כרמיאל .  בנוסף לכך ,  יתווסף בהמשך השנה קו תחבורה ציבורית בין כרמיאל לחיפה שיחצה את הקריות והמועצה האיזורית משגב .  עלות השימוש בקווים אלה מוזלת בכ-20 אחוזים מקווי אגד הנהוגים בקווים דומים .
 לדברי השר כץ ,  מדובר בפרוייקט חשוב לפיתוחם של המושבים באיזורים אלה ;  חלק גדול הוקמו בשנות ה-80 ועדיין לא רושתו לתחבורה ציבורית שימושית ,  ולכן מקווים במשרד התחבורה כי ההסדר החדש יתרום לתושבי האיזור ,  ובמקביל  יפחית את מידת השימוש של הצעירים בטרמפים ביציאה או בחזרה מבתיהם .
 
משרד התחבורה :  אגרה בכביש 6 ,  אוטובוסים בהזמנה
חלק מתוך מחלפי ההמשך בכביש 6 יהיו בתשלום אגרה,11 קווים איזוריים ישרתו 35 מושבים באיזור הגליל .  החידוש :  הנוסעים יוכלו להזמין נסיעות ציבוריות בשיחת טלפון .
 
