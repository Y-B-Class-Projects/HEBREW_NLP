צ'יק קוריאה יופיע בישראל
הג'אזיסט המפורסם שזכה בלא פחות מ-16 פרסי גראמי יגיע בליווי רוי היינס ומירוסלב ויטוס להופעה אחת בהיכל התרבות בתל אביב ב-4 בספטמבר
הג'אזיסט הנודע צ'יק קוריאה יגיע להופעה בישראל ב-4 בספטמבר .  המופע ייערך בהיכל התרבות בתל אביב ,  כחלק מסיבוב הופעות בינלאומי החוגג 42 שנים להוצאת האלבום  " Now He Sings ,  Now He Sobs ".  
קוריאה יופיע יחד עם המתופף רוי היינס בן ה-85 ומירוסלב ויטוס מלהקת Weather Report .  השלישייה הוציאה בעבר גם את האלבום  " Trio Music "  ואת Trio Music :  Live in ,  אלבום הופעה שיצא בעקבות הצלחת האלבום .  
קוריאה ,  יליד ארצות הברית בן 68 זכה להכרה רחבה למדי כאחד מהמוזיקאים הגדולים בג'אז .  קוריאה זכה בלא פחות מ-16 פרסי גראמי על יצירותיו השונות בתחום הג'אז .  קוריאה שיתף פעולה עם מיילס דיוויס האגדי ונחשב לגורם חשוב במהפכת הג'אז החשמלי .  
מפיק המופע הוא כרמי ווטרמן ,  שהפיק בעבר מופעים של בלק אייד פיז ומייסי גריי בישראל .  כרטיסים למופע ניתן לרכוש החל מהיום  ( שלישי )  במשרד הכרטיסים הקסטל בתל אביב .
 
צ'יק קוריאה יופיע בישראל
הג'אזיסט המפורסם שזכה בלא פחות מ-16 פרסי גראמי יגיע בליווי רוי היינס ומירוסלב ויטוס להופעה אחת בהיכל התרבות בתל אביב ב-4 בספטמבר

