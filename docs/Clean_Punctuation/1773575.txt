לנדבר תקפה את שנלר : " גם בן גוריון היה שיכור ?  "
 שרת הקליטה תקפה את חבר הכנסת מקדימה שאמר כי העולים מרוסיה הביאו לארץ את הנהיגה בשכרות והזכירה את מוצאו של רה"מ הראשון .  שנלר השיב : " סיכנתי את נפשי כדי שתעלי לארץ "
 שרת הקליטה סופה לנדבר  ( ישראל ביתנו )  תקפה היום  ( רביעי )  את ח"כ עתניאל שנלר  ( קדימה )  על התבטאותו ,  לפיה העולים מרוסיה הם שהביאו לארץ את הנהיגה בשכרות .  לנדבר תהתה בדיון שנערך בכנסת האם  " אולי גם ההורים של 35,000 חיילים-עולים הם שיכורים ?  אולי גם בן גוריון ,  שעלה מרוסיה ,  היה תחת השפעת אלכוהול כשהכריז על הקמת המדינה ?  לוי אשכול היה שיכור כשפתח במלחמת ששת הימים ?  אריק שרון ,  ששורשי משפחתו בגרוזיה ,  היה שיכור כשהכריז על הקמת קדימה ?  !  ". 
בדיון שהתקיים בוועדת העלייה והקליטה של הכנסת בעקבות דבריו של שנלר ושל יועץ שר האוצר הד"ר אבי שמחון ,  שהשווה בין העולים הלא-יהודים והמסתננים מאפריקה ,  הוסיפה לנדבר כי  " תקיפת העולים הפכה להיות טרנד בארץ ואנחנו לא נשתוק על כך ".  לדבריה ,  העלייה מחבר העמים שינתה לטובה את פני המדינה בהבאת אלפי מדענים ,  רופאים ,  אקדמאים וספורטאים . " בוודאי שבין המדענים והכלכלנים הרבים הללו ימצא שר האוצר יועצים יותר טובים ויותר מוצלחים ",  ציינה .  
שנלר ,  שהשתתף אף הוא בדיון ,  ענה ללנדבר ואמר כי  " זאת דמגוגיה .  אני סיכנתי את נפשי כדי שאת תעלי לארץ .  העלייה יקרה יותר מהפוליטיקה שלך ,  והעולים יקרים יותר ממי שמנסה לייצג אותם ".  לדבריו , " דברי הובנו שלא כראוי .  הדיון היה על בטיחות בדרכים ,  ובעניין הזה אני איש-מקצוע .  הקמתי את משטרת התנועה הארצית ,  הכנסתי כלימודי-חובה בבתי הספר את הבטיחות בדרכים ,  והובלתי חוקי קסדות ובטיחות .  דיברתי כבעל מקצוע ,  והבעיה המרכזית היא של התנהגות הנהג והתקשורת שלו עם סביבתו .  כל תרבות שמגיעה לארץ יוצרת נורמות גם בכביש .  תופעת השתייה הגיעה לעולם בעשרים השנים האחרונות ואין לכך קשר לעולים ". 
יו"ר הוועדה ,  ח"כ דני דנון  ( הליכוד )  הדגיש כי הוועדה מגנה בחריפות ובתוקף את גל ההסתות נגד העולים ,  וכל מילה של נבחר ציבור או פקיד בכיר פוגעת במיליוני בני אדם .  לדבריו , " אנו גאים בעולים ובתרומתם למדינה ,  וקוראים לנבחרי הציבור והפקידים הבכירים להתנצל בצורה ישירה ".  דנון הזכיר סקר שפורסם לפני כחודש ,  ובו טענו 25% מהציבור הישראלי כי לעלייה מרוסיה יש השפעה שלילית על החברה .
 
לנדבר תקפה את שנלר : " גם בן גוריון היה שיכור ?  "
 שרת הקליטה תקפה את חבר הכנסת מקדימה שאמר כי העולים מרוסיה הביאו לארץ את הנהיגה בשכרות והזכירה את מוצאו של רה"מ הראשון .  שנלר השיב : " סיכנתי את נפשי כדי שתעלי לארץ "
 
