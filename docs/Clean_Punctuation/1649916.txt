האחראי על תוכנית חילוץ הבנקים בארה"ב : " הממשל לא יחלץ בנקים שגדולים מכדי ליפול "
 הרברט אליסון ,  האחראי מטעם משרד האוצר על התוכנית ,  חלק על הטענות שהממשל יחלץ את הבנקים במקרה הצורך
אין כל ערבות שהממשל האמריקאי יחלץ בנקים או חברות פיננסים שמקובל להגדיר אותם כ"גדולים מכדי ליפול "  במקרה שהללו יגיע אל סף קריסה ,  אמר היום הרברט אליסון ,  האחראי מטעם משרד האוצר של ארה"ב על תוכנית חילוץ המגזר הפיננסי בסך 700 מיליארד דולר  ( tarp ) .במסגרת דיון של הוועדה המפקחת של הקונגרס על יישום תוכנית החירום הפיננסית ,  חלק אליסון על עמדת חברי הוועדה כי חלק מחברות הפיננסים נהנות מכך שקיימת הנחה כי הממשל יפעל למניעת קריסתן . " אין ערבות לגדולים מכדי ליפול מצד הממשל של ארה"ב ",  אמר אליסון.פרופ' אליזבת וורן מבית הספר למשפטים של אוניברסיטת הרווארד ,  אשר משמשת כראש הוועדה המפקחת של הקונגרס על יישום התוכנית ,  אמרה במהלך הדיון כי ניכר ששוקי הפיננסים מניחים שערבות כזו כן קיימת ,  וכי בדו"ח שפירסמה באחרונה חברות דירוג אשראי צוין במפורש התפקיד שמילא הממשל בהצלת בנק סיטי ." השוק מניח בבירור כי הממשל ערב לבנקים שמוגדרים גדולים מכדי ליפול ",  אמרה וורן בדיון . " מצב זה מעניק לסיטי יתרון בגיוס הון ,  ויש לכך ערך רב עבור סיטי ". מנכ"ל סיטי ,  ויקרם פנדיט ,  אשר הופיע אף הוא בפני הוועדה ,  אמר כי לבנק יש  " חוב גדול של הכרת טובה "  למשלמי המסים על כך שנחלצו לסייע לו . " משלמי המסים עדיין מחזיקים ב-27% מהמניות הרגילות שלנו ,  ואנחנו מצפים לסייע להם להרוויח כסף מהשקעה זו ",  אמר פנדיט .
 
האחראי על תוכנית חילוץ הבנקים בארה"ב : " הממשל לא יחלץ בנקים שגדולים מכדי ליפול "
 הרברט אליסון ,  האחראי מטעם משרד האוצר על התוכנית ,  חלק על הטענות שהממשל יחלץ את הבנקים במקרה הצורך

