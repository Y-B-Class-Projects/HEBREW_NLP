מועמדים חדשים ליו"ר בנק לאומי
לאחר שגליה מאור הציע עצמה לתפקיד ,  דיווח הבנק כי שני בעלי מניות נוספים עשו צעד דומה :  עמוס ספיר ,  לשעבר יו"ר חברת מעלות ורוברט צנטלר ,  לשעבר סגן המפקח על הבנק
לאחר שגליה מאור הציעה עצמה לתפקיד יו"ר בנק לאומי ,  אתמול דיווח הבנק כי שני בעלי מניות נוספים החליטו להציע עצמם לתפקיד .  
מדובר בעמוס ספיר ,  לשעבר יו"ר חברת הדירוג מעלות ,  וברוברט צנטלר ,  לשעבר סגן המפקח על הבנק .  כעת מתמודדים על חמישה תפקידי דירקטור שמונה מתמודדים .  
עוד נודע אתמול כי מאור שוכרת את שירותיהם של שר המשפטים לשעבר פרופ' דוד ליבאי ועו"ד צביקה אגמון לקראת הדיון בבג"צ בשאלת כשירותה להתמנות ליו"ר .  מאור משלמת את שכרם של השניים מכיסה .  
בשבוע שעבר הגישה תנועת אומ"ץ ,  באמצעות עו"ד שמואל שנהר ,  עתירה למתן צו על תנאי במטרה למנוע את מינויה של מאור לתפקיד יו"ר דירקטוריון בנק לאומי .  את העתירה הגישה התנועה נגד ועדת המניות ,  שר האוצר ,  המפקח על הבנקים ,  היועץ המשפטי לממשלה וגליה מאור .  
אומ"ץ מבקשת מבג"ץ לתת צו על תנאי לביטול מועמדותה של מאור ,  מכיוון שהיא עומדת בניגוד להוראות הצינון הנדרשות על פי חוק המניות הבנקאיות שבהסדר .  אומ"ץ טוענת כי לשון החוק ברורה ודורשת תקופת צינון ממנכ"ל הבנק .  בנוסף ,  טוענת התנועה כי תקופת צינון חלה גם על מועמדותה של מאור שהוגשה לא דרך ועדת המניות ,  אלא לפי תקנון הבנק ומכוח אחזקתה במניות הבנק .  
התנועה לאיכות השלטון ,  המתנגדת אף היא למועמדותה של מאור לדירקטוריון הבנק ,  פנתה במכתב לוועדת המניות ,  לשר האוצר ולבנק ישראל ,  בבקשה כי  " כל הגורמים הרגולטורים הרלוונטיים לפעילות הבנקים ,  ובפרט נגיד בנק ישראל והמפקח על הבנקים ,  יביעו עמדתם בסוגיה ".  שופטת בית המשפט העליון אילה פרוקצ'יה הורתה למשיבים לעתירת תנועת אומ"ץ להגיש את תגובותיהם בתוך שבעה ימים .
 
מועמדים חדשים ליו"ר בנק לאומי
לאחר שגליה מאור הציע עצמה לתפקיד ,  דיווח הבנק כי שני בעלי מניות נוספים עשו צעד דומה :  עמוס ספיר ,  לשעבר יו"ר חברת מעלות ורוברט צנטלר ,  לשעבר סגן המפקח על הבנק

