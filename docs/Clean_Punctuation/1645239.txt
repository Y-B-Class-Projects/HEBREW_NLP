 " תירקו דם על המגרש ,  לא לוקחים שבויים "
 כאלף אוהדים הטריפו את שחקני מכבי תא באימון המסכם לפני הדרבי ,  צפו בחגיגה .  מאיוקה יהיה בסגל ,  אילייב עדיין בספק
צילום :  טל אנגלנדר .  עריכת וידאו :  יאיר דניאל .
 כל תל אביב סופרת את השעות והדקות לקראת הדרבי התל אביבי הגדול שייערך ביום שני הקרוב במשחק שינעל את המחזור ה-23 בליגת העל .  מכבי תל אביב מגיעה לדרבי לאחר רצף של שישה ניצחונות רצופים בליגה ושבעה בסך הכל  ( כולל הניצחון על מכבי נתניה בסיבוב ח' של גביע המדינה )  ,  ואוהדיה כבר באקסטזה .
 האוהדים הצהובים תכננו מבעוד מועד קרנבל גדול לפני האימון המסכם של הקבוצה ,  ובתיאום עם הנהלת הקבוצה ,  כ-1,000 אוהדים שהגיעו הערב  ( שבת )  למתחם האימונים בקרית שלום הורשו להיכנס לכר הדשא טרם האימון על מנת להלהיב ולהטריף את השחקנים .  אחרי שנוצחו בסיבוב הקודם של העונה  ( 1:0 )  ולא ניצחו בכל העונה שעברה ,  רוצים האוהדים לראות ניצחון צהוב בדרבי ,  דבר שהם כבר כמעט ולא זוכרים מתי קרה .
 האוהדים הצהובים זרקו רימוני עשן צהובים וכחולים ,  השליכו חזיזים והרשימו במבצע פירוטכני שלא היה מבייש את הדרבי עצמו .  הם כיסו את כל מתחם האימונים בקרית שלום בדגלים רבים ושלטים .  באחד השלטים אף נכתב : " תירקו דם על המגרש ,  לא לוקחים שבויים ".  אוהדי מכבי לא הסתפקו רק להימצא על כר הדשא ואף פרצו את המחסומים והגיעו עד חדר ההלבשה של הקבוצה ,  תוך שהם מניפים את השחקנים על כתפיהם .
 מבחינה מקצועית ,  הרי שהחלוץ הזמבי הצעיר עמנואל מאיוקה והקשר הסרבי איביצ'ה אילייב שהיו בספק גדול למשחק לפני מספר ימים ,  השלימו אימון מלא .  מאיוקה יהיה בוודאות בסגל ,  וגם לאילייב סיכוי להיכלל בין ה-18 שיתלבשו למשחק .

" תירקו דם על המגרש ,  לא לוקחים שבויים "
 כאלף אוהדים הטריפו את שחקני מכבי תא באימון המסכם לפני הדרבי ,  צפו בחגיגה .  מאיוקה יהיה בסגל ,  אילייב עדיין בספק

