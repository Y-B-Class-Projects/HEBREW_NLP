הציבור הערבי מתקרב לשוק ההון :  נחשף למוצרים מגוונים ,  דורש ייעוץ - ומתחיל להשקיע בבורסה
בכירי הבנק הערבי-ישראלי רואים מקרוב את השינויים העוברים על המגזר ■ בחמש השנים האחרונות גדלה ההשקעה של לקוחות הבנק הערבי בני"ע ב-239% כתוצאה מעליית המחירים בבורסה והתפתחות ייעוץ ההשקעות בבנק  ■ " אפיק ההשקעות המוביל - אדמות "
 מנכ"לית בנק לאומי גליה מאור אמנם הפסידה במרוץ לתפקיד יו"ר דירקטוריון הבנק ,  אבל היא תוכל להתנחם במושב כבוד השמור לה במגרש הכדורגל של קבוצת בני סכנין .  הבנק הערבי-ישראלי ,  השייך לקבוצת לאומי ,  תומך בקבוצה כבר ארבע שנים ומעניק לה חסות בשווי מאות אלפי שקלים בשנה.תמונה של מושבי הכבוד השמורים לבנק במגרש הקבוצה תלויה בגאווה במשרדו של עומאר סח ,  מנהל סניף סכנין ,  אחד הסניפים הגדולים של הבנק הערבי-ישראלי .  ואולם קצת פחות גאווה משדרת הכניסה לבניין הישן של הנהלת הבנק בנשר ,  שרחוקה מלהיראות כמו בניין של חברה בעלת הון עצמי של 330 מיליון שקל הנמצאת בבעלות הבנק הגדול בישראל.לבנק הערבי-ישראלי יש רווח שנתי של 70-80 מיליון שקל וב-12 השנים האחרונות חילק הבנק כ-870 מיליון שקל דיווידנדים שהגיעו לבעלת השליטה - בנק לאומי .  התשואה על ההון של הבנק הערבי היא הגבוהה במערכת הבנקאות בישראל - יותר מכל הבנקים המסחריים - 21% ב-2009.איך מסבירים תשואה גבוהה כל כך ?  האם הערבים משלמים ריבית גבוהה יותר מאשר יהודים ?  כנראה שלא .  לדברי יובל צור ,  מנהל אגף הכספים בבנק , " הבנק הערבי-ישראלי ממוקד בפעילות משקי בית .  הוא לא עובד עם עסקים גדולים כמו בבנקים המסחריים האחרים ,  וגם אם יש לו מגזר עסקים ,  מדובר בעסקים קטנים .  גם אם בודקים את פעילות משקי הבית בבנקים האחרים מוצאים שהתשואות של פעילות זו מגיעות לאותן רמות ". כלומר ,  לבנק הערבי יש נתח גדול של לקוחות שהרווחיות מהם גבוהה בהרבה מלקוחות אחרים.צור צודק .  גם התשואות של מגזר משקי הבית בבנק הפועלים ובבנק לאומי מגיעות לרמות של 20% ,  בעוד שהמגזר המסחרי  ( חברות קטנות )  והעסקי  ( חברות גדולות )  משלם הרבה פחות על השירותים הניתנים לו ,  אף שהוא הרבה פחות יציב . " מקורות ההכנסה גדלים והולכים "  בימים אלה חוגג הבנק הערבי-ישראלי יובל להיווסדו .  הוא הוקם ב-1960 כדי לספק שירותים פיננסיים ומענה לצורכי האוכלוסייה הערבית .  לבנק 28 סניפים המרוכזים באזור הצפון ובאזור המשולש .  מתחריו הגדולים ביישובים הקטנים הם בנק מרכנתיל ובנק הפועלים .  בערים הגדולות ,  כמו חיפה ,  מתחרים בו גם הבנקים המסחריים הגדולים.היקף האשראי בבנק הערבי ישראלי הוא כ-3 מיליארד שקל .  כמחצית מהאשראי בבנק ניתן ללקוחות פרטיים ,  והענפים מרכזיים בו הם מסחר ,  בינוי ונדל"ן ,  תחבורה ואחסנה .  שיעור ההפרשה לחובות מסופקים  ( חובות שהבנק מטיל ספק ביכולתו לגבות אותם )  בבנק גבוה מאשר הממוצע במערכת הבנקאות .  ב-2009 הגיע שיעור זה ל-0.87% מתיק האשראי ,  לעומת הערכות לשיעור של 0.72% במערכת הבנקאות ." כל הבנקים כבר הגיעו למסקנה שהמגזר הערבי הוא מגזר עם פוטנציאל גדול ",  אומר יצחק אייל ,  מנכ"ל הבנק הערבי ישראלי .  לדבריו ,  שיעור הריבוי הטבעי במגזר הערבי הוא כ-3% בשנה ,  כך ששיעור האוכלוסייה הצעירה מהווה אחוז גבוה יותר מאשר בכלל האוכלוסייה . " בנוסף ,  בשנים האחרונות יש גידול חד במספר הצעירים הרוכשים השכלה ומתרחש שיפור דרמטי בשיעור תעסוקת הנשים .  אנחנו מרגישים בתופעה של ניהול כלכלי שמתחילה מחוץ למערכת הבנקאות וזולגת גם לתוכה ". המשנה למנכ"ל ,  מוחמד עווד ,  מוסיף נתונים מעודדים : " 40% מלומדי הרפואה בפקולטת חיפה הם מהמגזר הערבי ושיעור הנשים הלומדות עולה בחדות .  יש כניסה לקשת עניפה יותר של מקצועות ולא כמו בעבר ,  כשנשים היו רק מורות ".  ואולם הפוטנציאל שמוצאים הבנקים במגזר הערבי אינו נוגע רק לנתונים דמוגרפים ,  אלא גם להתנהגות כלכלית .  לדברי עווד ,  בשנים האחרונות חלו כמה שינויים משמעותיים . " מבחינת דפוסי המשפחה ,  כבר יש מצב שבו לשני בני הזוג יש הכנסה ,  כך שמקורות ההכנסה גדלים והולכים .  בנוסף ,  המעסיקים כבר פחות מוטים לרשויות המקומיות ואינם באים רק מבית הספר או המועצה ." בעבר היה נהוג שחלק גדול מהעברות הכספים במגזר הערבי נעשה במזומן ",  אומר עווד , " ועדיין יש שימוש לא קטן במזומן ,  אך אופן התשלום משתנה לאט לאט .  שיעור החדירה של כרטיסי אשראי גבוה .  בעבר זה נתפש כחוסר כבוד וכאמצעי תשלום של העניים ,  אבל זה בתהליך שינוי .  בנוסף ,  כיום כבר פחות משלמים שכר בצ'קים ,  אלא הרבה יותר בהעברות לחשבונות הבנק .  נוצרים דפוסי עבודה בנקאיים נכונים יותר .  אנחנו רואים גם יותר שימוש באמצעים דיגיטליים ולא ישירים ,  כמו באינטרנט למשל .  במגזר הערבי אין בית שאין בו מחשב ". זו לא תמונת מצב ורודה מדי של המגזר ?  אייל : " אנחנו מתעסקים עם לקוחות שבדרך כלל מצבם הסוציו-אקונומי והעושר הפיננסי שלהם נמוכים יותר .  רמת התכנון הפיננסי במגזר הערבי היא נמוכה יחסית .  ההחלטות במגזר הערבי הן יותר החלטות של שלוף ". עווד : " רמת התחכום הפיננסי במגזר הערבי נמוכה ,  וכך גם שיעורי החדירה של מוצרים חדשים .  עיקר הפעילות של המגזר הערבי היא במכשירים לא צמודים .  עם זאת ,  הלקוחות נחשפים לאט לאט למוצרים נוספים ואנחנו מרגישים בניצנים של שינוי ". נחשפים לבורסה ולתקשורת הכלכלית בבנק הערבי-ישראלי מקווים לראות ניצני שינוי גם בתחומי ההשקעות והחיסכון לטווח הארוך ." כשרצינו להיכנס לתחום הייעוץ בניירות ערך ,  אמרו לנו שזה מיותר ",  אומר אייל . " כיום בחצי מהסניפים שלנו יש ייעוץ .  כשהתחלנו לרוץ עם זה התברר שהציבור דורש יותר .  הוא נחשף לגיוון ,  אם כי אפיק ההשקעה הטבעי נותר עדיין אדמות ואחר כך מוצרי בנייה .  לאט לאט עוברים גם להשקעות בשוק ההון .  יש שכבה שכבר התבססה והחלה להיחשף לבורסה ולתקשורת הכלכלית ". בחמש השנים האחרונות גדלה ההשקעה של לקוחות הבנק הערבי בני"ע ב-239% כתוצאה מעליית המחירים בבורסה והתפתחות ייעוץ ההשקעות בבנק ." תחום הייעוץ הפנסיוני בבנק עדיין בהפסד ,  אבל המגזר הערבי זקוק לו אפילו יותר מאשר המגזר היהודי ",  אומר עווד . " מרבית האנשים לא יודעים על מה מדובר ונושא הפנסיה לא תמיד מוסדר .  רמת הפתיחות והפנייה לייעוץ הרבה יותר נמוכה .  לקוחות פחות מתייעצים כשהם נכנסים לקשיים בשל הלחצים החברתיים הגדולים ". ואולם גם כאן מורגש שינוי מסוים בהתנהגות .  לפי דו"חות הבנק ,  הוא סיפק ייעוץ פנסיוני לאלפי לקוחות בהיקף של מאות מיליוני שקלים.מיקי יריב ,  מנהל אגף הבנקאות הקמעונית בבנק ,  מפנה את תשומת הלב לקושי נוסף במגזר הערבי .  לדבריו ,  בניגוד למגזר היהודי ,  למגזר הערבי יש קושי בהישענות על הנדל"ן כמנוף לפיתוח עסקי בגלל היבטים משפטיים ." במגזר יש בעיה ברישום הנדל"ן ,  ולכן יש לו פחות אפשרות לקחת משכנתאות .  הבעיה נעוצה בתופעת ה'מושות' - חלקות אדמה ששותפים בה בעלים רבים ואי אפשר לדעת מה שייך למי ",  אומר יריב . " במגזר הערבי קשה ליטול אשראי על בסיס נדל"ן הן לפרטיים והן עבור חברות שזקוקות למימון עסקי .  קשה למצוא בנייני דירות במגזר .  בדרך כלל הבניינים מיועדים למגורים של חברי המשפחה ". 

הציבור הערבי מתקרב לשוק ההון :  נחשף למוצרים מגוונים ,  דורש ייעוץ - ומתחיל להשקיע בבורסה
בכירי הבנק הערבי-ישראלי רואים מקרוב את השינויים העוברים על המגזר ■ בחמש השנים האחרונות גדלה ההשקעה של לקוחות הבנק הערבי בני"ע ב-239% כתוצאה מעליית המחירים בבורסה והתפתחות ייעוץ ההשקעות בבנק  ■ " אפיק ההשקעות המוביל - אדמות "
 
