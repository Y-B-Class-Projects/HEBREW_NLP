תם עידן באופטיבייס :  החברה מוכרת את עסקי הווידיאו לויטק מולטימדיה ב-8 מיליון דולר
אופטיבייס תתמקד בפעילות נדל"ן מעתה ;  הכוונה היא להותיר את עובדי החברה כמועסקים בויטק
לפני מספר חודשים ,  במאי 2009 ,  כתבו בכי בכוונתם לגוון את פעילות הווידיאו של החברה בעזרת השקעה בענף הנדל"ן .  הגיוון דרש את אישורם של 50% מבעלי המניות בלבד ,  מה שהקל על העברת ההחלטה ,  כפי שאכן קרה.אולם היום מודה אופטיבייס בפה מלא שאין לה כלל עניין בעסקי הטכנולוגיה של החברה ,  כאשר היא מוכרת את עסקי הווידיאו לויטק מולטימדיה הפרטית ב-8 מיליון דולר .  ויטק היא חברה פרטית העוסקת אף היא בעסקי העברת הווידיאו ,  כאשר הכוונה היא למעשה להעביר את 90 העובדים של אופטיבייס תחת המטריה של ויטק ולהשאירם מועסקים בחברה.תחת תנאי ההסכם ,  כמיליון דולר יופקדו כביטחון למשך שנתיים ,  במידה ויתברר שהמצגות שאופטיבייס הציגה לויטק היו לא נכונות .  בנוסף ,  במידה והכנסות ויטק מהפעילות יעלו על 14 מיליון דולר בשנה שאחרי סגירת העסקה ,  אופטיבייס תקבל 45% מהסכום .  אופטיבייס מוכרת גם את מותג החברה ,  והיא תיקרא אופטיבייס טכנולוגיות בע"מ ותהיה החברה הבת של ויטק.השלמת העסקה כפופה למספר תנאים ,  הסכמות ואישורים כמקובל בעסקאות דומות וכן אישורם של בעלי המניות של אופטיבייס ,  והיא צפויה להיסגר במהלך הרבעון השני של 2010 .  vitec הפקידה חצי מיליון דולר להבטחת ביצוע העסקה בתוך פרק זמן קבוע מראש ,  בכפוף לתנאים מסוימים .  במידה ואופטיבייס לא תעמוד בתנאים אלו ,  יוחזרו דמי הפיקדון ל-vitec.בעבר היתה אופטיבייס בדרכה להתמזג עם סקופוס ,  העוסקת בתחומים משיקים ,  שבסופו של דבר החליטה לבטל את העסקה ולהימכר להרמוניק תמורת 86 מיליון דולר .  ההערכות אז בענף היו כי כוונתו של ויילר לצרף את מוצרי אופטיבייס לאלו של סקופוס וליצור מהם חברה אחת ,  ובחברה השנייה לרכז את המזומנים ולהפוך אותה לחברת נדל"ן ,  כפי שמעשית קורה כעת עם אופטיבייס.טום ויילר ,  נשיא ומנכ"ל אופטיבייס אמר : " בעקבות פנייתה של חברת ויטק מלפני חודשים מספר ,  החלטנו להענות להצעה ולמכור את חטיבת הווידאו .  אנו מאמינים כי ויטק היא החברה המתאימה ביותר להמשיך לקדם את עסקי הוידאו של החברה ,  לשמר ולפתח את מותג אופטיבייס .  כחלוצה ומובילה עולמית בתחום הווידאו הדיגיטלי ,  וכספקית של טכנולוגיית הליבה לחברות מצליחות אחרות ,  אופטיבייס הוכיחה את מקומה כשחקן משמעותי בשוק ,  וכחממה לטכנולוגיות מתקדמות .  אני משוכנע שגם תחת כנפיה של ויטק ,  תמשיך אופטיבייס לפרוח ולשגשג ". ויילר עשה חלק ניכר מהונו בשוק הנדל"ן .  הוא רכש עם שותף 24% מאופטיבייס לפני תשע שנים במחיר נמוך ממה שהכילה קופת המזומנים .  וכיום מחזיק ויילר ב-42.3% ממניות החברה .  עם רכישת אופטיבייס אמר ויילר : " היעד שלי לאופטיבייס הוא להגיע למכירות של 250 מיליון דולר בעוד שנתיים-שלוש ולעבור לרווח ".  ביעד זה הוא נכשל ,  שכן ההכנסות הסתכמו ב-13.4 מיליון דולר בשנת 2009 ,  ולאורך השנים נעו סביב 20 מיליון דולר בשנה .
 
תם עידן באופטיבייס :  החברה מוכרת את עסקי הווידיאו לויטק מולטימדיה ב-8 מיליון דולר
אופטיבייס תתמקד בפעילות נדל"ן מעתה ;  הכוונה היא להותיר את עובדי החברה כמועסקים בויטק

