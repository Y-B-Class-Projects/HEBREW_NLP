חשד לגל הצתות בשבעה בתי מגורים בחולון
צוותי הכיבוי נאבקו דליקות בשבעה מוקדים שונים בחולון .  בין השאר הוצתו עגלת תינוק ,  מקלט ופחי אשפה בכניסה לבתי מגורים .  בכל המקרים אין נפגעים .  החשד :  מדובר בהצתות
 ( צילום :  עוז מרון .  עריכה :  גדי וינסטוק ) 
שלושה צוותי כיבוי אש מחולון בתגבור צוות מבת ים טיפלו הלילה  ( חמישי )  בגל הצתות בבנייני מגורים ברחבי חולון .  הצוותים השתלטו על שבע שריפות שונות ,  אשר הוצתו בין השאר בחדרי מדרגות ,  חדרי אשפה ,  מתחת לבניין ובמקלט .  כוחות גדולים של המשטרה מבצעים סריקות לאיתור המצית באזור המקום .  בכל האירועים לא היו נפגעים .
 דובר שרותי הכבאות בחולון להב אבי קורדובה אמר לוואלה !  חדשות כי על פי החשד ,  מדובר בסדרה של הצתות . " הוצתו פחי אשפה מתחת לבניינים ,  עגלת תינוקות ומקלט .  אף שעדיין לא התחלנו לחקור את השריפות ,  החשד הוא להצתות בשל סמיכות הרחובות והזמן בין כל ההצתות ,  שאירעו כולן תוך כשעה וחצי ".   
" האירוע האחרון התרחש כאשר הכבאים סיימו לטפל בשלושה בניינים ,  החזירו ציוד וראו עשן יוצא מבניין נוסף ",  אמר קורדובה . 
" בכל האירועים עשן הסתנן לחדרי המדרגות ,  השכנים היו בדירות ואסרנו עליהם לצאת .  בחלק מהבניינים היכן שהתאפשר פינוי- פינינו ,  אבל על פי רוב פעלנו להשאירם בבית מפני שזה היה פחות מסוכן .  מבחינתנו האירוע הסתיים וכרגע שקט ". 

חשד לגל הצתות בשבעה בתי מגורים בחולון
צוותי הכיבוי נאבקו דליקות בשבעה מוקדים שונים בחולון .  בין השאר הוצתו עגלת תינוק ,  מקלט ופחי אשפה בכניסה לבתי מגורים .  בכל המקרים אין נפגעים .  החשד :  מדובר בהצתות

