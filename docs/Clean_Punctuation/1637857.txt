דיווח :  ראש ה-CIA ביקר בישראל
לפי דיווח בארה"ב ,  ראש סוכנות הביון האמריקאית ליאון פנטה ביקר באחרונה בארץ ושוחח עם בכירים על התחמשותה של אירן
גורמים בישראל אמרו כי מנהל ה-CIA לאון פנטה ביקר בישראל ונפגש עם ראש הממשלה בנימין נתניהו ,  שר הביטחון אהוד ברק וראש המוסד מאיר דגן .  על פי הדיווח באתר  " פוליטיקו "  נושא המפגשים היה אירן .
 מהארגון נמסר בתגובה כי ככלל אין הם נוהגים להתייחס לנסיעותיו של פנטה .  על פי הדיווחים פנטה נסע גם למצרים ,  שם נפגש עם ראש המודיעין המצרי עומר סולימן ובכירים נוספים .
 דבר הביקור נודע על רקע הפרסום ב"ניו יורק טיימס "  כי ממשל אובמה האיץ את התכנית להצבתן של סוללות טילים נגד טילים במפרץ הפרסי כצעד הגנה מפני מתקפה אירנית באזור .  על פי התכנית ,  ספינות מיוחדות יוצבו סמוך לחוף האירני ,  וסוללות טילים יוצבו בלפחות ארבע מדינות ערביות .  מקורות בצבא ארה"ב מסרו כי המדינות שנעתרו לבקשת ארה"ב להציב את סוללות הטילים בשטחן הן קטאר ,  איחוד האמירויות הערביות ,  בחריין וכווית  השוכנות לחוף המפרץ הפרסי  .
 
דיווח :  ראש ה-CIA ביקר בישראל
לפי דיווח בארה"ב ,  ראש סוכנות הביון האמריקאית ליאון פנטה ביקר באחרונה בארץ ושוחח עם בכירים על התחמשותה של אירן

