בימ"ש :  דתיה בן דור תחלוק את זכויותיה בספר בטיחות בדרכים - נכתב בשיתוף עם מורה
לטענת בן דוד ,  החומרים שנשלחו מהמורה היו ידועים ,  היוו מטרד ובלמו את תנופת הכתיבה והיצירתיות
סופרת הילדים והמשוררת דתיה בן דור תחלוק בשווה את הזכויות בספר  " חכמים בדרך "  עם אסתר עצמוני ,  מורה בעלת תואר שני בחינוך קהילתי שהוציאה במהלך השנים מספר ספרי לימוד העוסקים בבטיחות בדרכים .  כך פסק באחרונה השופט איתן אורנשטיין מבית המשפט המחוזי בתל אביב.השופט קבע כי בן דור הפרה את ההסכם בינה לבין עצמוני לפיו השתיים יפיקו במשותף את הספר .  בן דור כתבה למעלה מ-30 ספרים ובהם  " ספר השטוזים ",   " דגדוגים "  וכן תסריטים ל"פרפר נחמד ",   " רחוב סומסום "  וקלטות וידיאו ,  תקליטורים והצגות לילדים.השופט חייב את בן דור למסור לעצמוני פירוט של מלוא ההכנסות ,  במישרין ובעקיפין ,  ששולמו לה בקשר עם הספר וכן את פירוט ההוצאות .  סכומי הפיצויים יינתנו לאחר שבן דור תמסור את המסמכים.עתירת עצמוני להצהיר כי היא מחברת משותפת של הספר ולהוסיפה כמחברת לספר נדחו.לטענת עצמוני ,  היא יזמה שיחה במהלכה הציעה לבן דור מיזם של כתיבה משותפת בנושא לימוד של זהירות בדרכים .  במהלך פגישות ביניהן עצמוני שיתפה את בן דור בדגשים המרכזיים ,  ידע מקצועי ואישי והביאה דוגמאות וסקיצות .  עצמוני ציינה כי סוכמה חלוקת התפקידים בכתיבת הספר והוצאתו לאור ,  אך לאחר שבן דור דחתה את הצעתה להעלות את ההסכמות על הכתב ,  לא נכתב חוזה .  הספר נכתב במהלך 7 חודשים ובסיכומם חתמו השתיים הסכם שנכתב על מפית ,  לאחר שלטענת עצמוני ,  בן דור דרשה לייחס לעצמה בלבד את כתיבתו.עצמוני טענה כי בן דור הוציאה לבדה את הספר ב-2007 תוך שהיא מעתיקה קטעים מספרים קודמים שלה בנושא.בן דור דחתה את עמדתה של עצמוני וטענה כי לעצמוני לא היה כל חלק בספר ,  טענותיה מצוצות מן האצבע וכי תכתובות המייל לא הגיעו לידיה .  בן דור הסבירה כי הספר נכתב רק על ידה - לפי תכנים פרי עטה לאחר לימוד ומחקר בנושא .  לגרסתה ,  החומרים שנשלחו מעצמוני היו ידועים לה והיוו מטרד ובלמו את תנופת הכתיבה והיצירתיות .  בן דור הוסיפה כי בפגישה בה החתם הסכם המפית היא השלימה את כתיבת הספר ,  אך הסכימה מתוך נדיבות - ואף שהדבר אינו משקף את חלוקת העבודה - לכך שעצמוני תהיה זכאית למחצית הרווחים מהספר.השופט איתן אורנשטיין מציין כי מצא סתירות בעדויות עצמוני ובן דור . " אלה ,  לא תמיד דייקו בדבריהן ,  והשיבו בנאומים במקום תשובות ענייניות ",  כתב וציין כי לאחר בחינת מכלול הראיות העדיף את גרסת עצמוני על פני בן דור.השופט קבע כי הסכם המפית מבטא נכונה את מה שהצדדים התכוונו .  בהחלטתו כתב כי  " התיק זרוע מסמכים מהם מתחייבת מסקנה אחת ,  לפיה אין ולא יכול להיות אחרת מאשר עסקינן ביצירה שאמורה היתה להיות משותפת ,  אשר עצמוני תרמה לה רבות ".  בהמשך הוסיף כי  " התרשמתי שבן דור מקלה ראש בכיבוד התחייבויות והסכמים שהיא צד להם ואינה נמנעת מהפרת אלה ". השופט החליט כי עצמוני לא תקבל קרדיט ככותבת הספר מאחר שהיא הביעה הסתייגויות מתוכן הספר במתכונת בו יצא לאור וטענתה כי הספר מחייב תיקונים משמעותיים ומקצועיים .
 
בימ"ש :  דתיה בן דור תחלוק את זכויותיה בספר בטיחות בדרכים - נכתב בשיתוף עם מורה
לטענת בן דוד ,  החומרים שנשלחו מהמורה היו ידועים ,  היוו מטרד ובלמו את תנופת הכתיבה והיצירתיות

