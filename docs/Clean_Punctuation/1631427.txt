הונדה CR-Z  גרסת הייצור
הספורטיבית ההיברידית של הונדה נחשפת סוף סוף בארה"ב לקראת תחילת השיווק .  אלינו היא תגיע ברבעון האחרון של 2010
הונדה התעסקה עם ה-CR-Z בחמישה מועדים שונים לפחות בשנה האחרונה ובכל פעם שנדמה היה שהנה היא חושפת את המוצר המוגמר ,  שוב פעם לקחה צעד אחורנית ודחתה את ההשקה .  עתה ,  מנצלת הונדה את תערוכת דטרויט  ( שהפכה פתאום למכה של כלי-הרכב האקולוגים )  להסרת הלוט לראשונה מעל הספורטיבית הקומפקטית כפי שתעלה לכבישים בשלהי חודש יולי הקרוב .  
בקו הסיום עולה כי ויזואלית ה-CR-Z פחות דרמטית ,  מסעירה ומושכת מהדגם הרעיוני .  הונדה ליטשה את הקווים המזוותים לטובת מראה יותר משפחתי בהיקפו שיבסס בעתיד וריאציות רגועות כחלופה לדגם הלוהט והירוק לכאורה שהיא מציגה בארה"ב .  סידור ההושבה הפנימי מכיל מקום לארבעה אנשים בלבד ,  כלומר 2+2 ,  ללא כל אופציית השתחלות לאדם חמישי .  המשקל הכללי עומד על 1.2 טון .  
מערכת ההנעה ההיברידית של ה-CR-Z הופכת אותה ליתומה בסגמנט הספורטיבי העממי הנעדר כרגע מתחרות אקולוגיות ,  זולת טויוטה שמפזרת לידה רמזים .  לרשות הנהג עומדים שלושה מצבים סלקטיבים לבחירת מצב נהיגה - דינאמי ,  חסכוני ,  או תמהיל מתובל שמשלב הנאה וחסכון ביחד ושולח את הכוח לסרן הקדמי .  
העוצמה מגיעה בפורמט מנוע בעירה ומנוע חשמלי בטכנולוגיית IMA המוכרת ,  הסוחבים את 1,200 הק"ג שלה .  כאן ההספק המוצהר עומד על כ-102 כ"ס ממנוע הבנזין והמנוע החשמלי מוסיף למשוואה עוד 20 כ"ס .  אליהם משודך גיר ידני בעל 6 הילוכים בסיועו צריכת הדלק מופחתת ותחזיר כ-20 ק"מ לליטר ,  ושיעור פליטת ה-CO2 כ-117 גק"מ .  
את ה-CR-Z באירופה נראה בתערוכת ז'נבה בחודש מרץ ואלינו היא תגיע ברבעון האחרון לשנת 2010 ,  כך נמסר לוואלה !  רכב מיבואנית הונדה לישראל חברת 'מאיר' .
 
הונדה CR-Z  גרסת הייצור
הספורטיבית ההיברידית של הונדה נחשפת סוף סוף בארה"ב לקראת תחילת השיווק .  אלינו היא תגיע ברבעון האחרון של 2010

