טיול השבוע :  אין שני לו
בין הרי אילת ,  תוכלו לטייל בנחל שני ובקניון האדום ,  ואולי אפילו להיתקל ביעל .  התכוננו לשלוות המדבר וצאו לדרך
שמורת הרי אילת היא מרחב בראשיתי של נופים שאין שני להם בישראל .  סלעי היסוד הצבעוניים ,  בגוונים של אדום ושחור ,  יוצרים גושי הרים חדודים ויפים למראה .  מראשיהם נראים הנופים המרהיבים של מפרץ אילת והרי אדום .  בנחלים ובמדרונות מתקיימים צמחים ובעלי-חיים שהסתגלו לתנאי האקלים הצחיח .  כל אלה יחד ,  יוצרים מדבר נקי ,  שליו ומלא הוד .
 מסלול נחל שני והקניון האדום מדגימים עושר זה :  נחל שני דרומי עשיר בצומח ,  בו בולטים עצי שיטת נגב ,  ומינים רבים של שיחים  ( למשל לענת המדבר ,  אכילאה ריחנית ,  קזוח עקום וכוכב ריחני )  ,  שחלקם בעלי ריח-טעם חזק ,  למניעת אכילתם ע"י בעלי-חיים .  כאן יש סיכוי לצפות ביעלים ,  ולראות קנים של עזניית הנגב - הגדול בדורסי ישראל ,  שנכחד ב-1990 .  בנחל שני דרומי חרצו הנחלים במסלע וחשפו אבני חול צבעוניות .
 
מנקודת המוצא יש לרדת בערוץ רחב ,  המתנקז מדרום לנחל שני  ( מסומן בצבע שחור )  .  ערוץ הנחל ,  המכונה  " נחל שני דרומי ",  עשיר בצמחייה .  לאחר שהנחל מתעקל צפונה  ( שמאלה )  ,  מגיעים למרגלות השביל המטפס להר נשף  ( שביל כחול )  .  במפגש השבילים צומחת שיטת הנגב ,  עץ הניכר בקוציו הגדולים .  ערמת הענפים היבשים שקרסה אל בין ענפי העץ היא קן נטוש של עזניית הנגב ,  עוף דורס ,  הגדול ביותר בישראל .  עזניות קיננו בנגב ובערבה עד ראשית שנות ה-90 ומאז נעלמו ואינן .
 בהמשך מורד הנחל ,  יתגלה השביל האדום ,  הבא משמאל מרחבת החנייה של הקניון האדום .  יש להמשיך ,  על-פי הסימון השחור ,  בין סלעי פרץ  ( סלעים וולקניים )  בגוון אדום-שחור .  הערוץ מגיע למפל ,  שנוצר עקב המפגש של שכבת סלעי גיר קשים מעל ,  עם שכבת אבן-חול פריכה מתחת .  השביל עוקף את המפל מימין .
 אז מגיעים לערוץ נחל שני ,  שלאורכו עובר שביל המסומן בצבע ירוק .  שברים גיאולוגים לאורך הנחל גורמים להופעתם של סלעי גיר וסלעי אבן-חול לסירוגין .  לאחר צעידה של כקילומטר אחד בנחל שני ,  הופך ערוצו הרחב לנקיק צר שצבעו אדום .  זהו גיא שני ,  הידוע בכינוי שהדביקו לו המטיילים   " הקניון האדום ".  בקניון נקבעו יתדות המקלות על המטיילים את הטיפוס במפלים .  הנקיק צר מאוד ,  רוחבו שניים עד חמישה מטרים ,  עומקו 10-20 מטרים ,  ואורכו כ-300 מטרים .  שמו של הקניון נגזר מהעובדה שהוא מתחתר באבן חול אדומה .  הסלע עשוי ברובו מגרגירי קוורץ .  
מקורו של הצבע האדום בתחמוצות ברזל ששקעו בין אותם גרגירים .  השביל  " הירוק "  ממשיך להתעקל בערוץ נחל שני ,  העובר בין קירות בנויים מחלוקי נחל מלוכדים .  השביל  " הירוק "  יוצא מהנחל ופוגש בדרך עפר המסומנת בצבע אדום .  כאן ממוקם חניון לילה מאושר .  מכאן יש לצעוד בדרך העפר עוד קילומטר אחד ,  עד למקום חניית הרכבים .
 מסלול הליכה בהרי אילת בין סלעי יסוד בצבעי אדוםסוג מסלול :  מעגלי ,  קווינקודת התחלה :  מפגש הדרך  " האדומה "  עם השביל  " השחור ",  בכניסה לקניון האדום ,  כ-20 מטרים מכביש מעלה אילת  ( כביש מס' 12 ) .נקודת סיום :  מפגש הדרך  " האדומה "  עם השביל  " השחור"אורך המסלול :  5 ק"ממשך הטיול :  4-4 שעותדרגת קושי :  בינוניציוד דרוש :  כובע ,  מים ,  נעלי הליכה ,  מפת סימון שבילים מספר 20עונות מומלצות :  סתיו ,  חורף ,  אביבמי שתייה בדרך :  איןגישה לעגלות ונכים :  איןמתאים לכלבים מחיר :  כניסה חופשית

טיול השבוע :  אין שני לו
בין הרי אילת ,  תוכלו לטייל בנחל שני ובקניון האדום ,  ואולי אפילו להיתקל ביעל .  התכוננו לשלוות המדבר וצאו לדרך

