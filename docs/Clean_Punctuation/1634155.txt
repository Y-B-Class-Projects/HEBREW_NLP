סיכוי לתחרות חדשה בשוק הסלולר 
השינוי באוויר
 >  >  מודל המפעילים הווירטואליים  ( mvno )  לא הצליח בכל מקום שבו הושק .  בארה"ב ,  למשל ,  המודל לא נחל הצלחה גדולה .  במדינות אחרות ,  כמו איטליה ודנמרק ,  המודל מצליח וצובר נתחי שוק משמעותיים .  בישראל יש סיכוי שה-mvno ייהפך לסיפור הצלחה .  אמנם השוק המקומי רווי סלולר ,  עם שיעור חדירה של 125% שמשמעו יותר קווים מאנשים ,  אבל השוק מאופיין גם בהפרשים עצומים במחירים שמשלם לקוח עסקי מול המחירים שמשלם לקוח פרטי .  לקוח עסקי לא גדול יכול ליהנות ממחיר של 25 אגורות לדקת שיחה ,  ואילו לקוח פרטי משלם כ-60 אגורות לדקה .  במצב זה לא צריך להיות גאון גדול כדי לקנות בנק דקות גדול מחברת הסלולר במחירים של לקוח עסקי ולמכור אותם ללקוח הפרטי במחירים של 30-50 אגורות לדקה ,  שהם גם בשורה צרכנית וגם מאפשרים לשחקנים החדשים רווח .  אם זה מה שאכן יעשו חברות mvno צפויה גם הורדת מחירים מצד חברות הסלולר הקיימות - לרווחת הצרכנים .  נהוג לומר שאין נישות לא מטופלות בשוק הסלולר הישראלי שאליהן יכולה להיכנס מפעילת mvno ,  אבל זה לא מדויק .  נישת המחיר נזנחה על ידי שלוש מפעילות הסלולר ,  וחברה שתציע תעריפים נמוכים מהנהוג בשוק תוכל לצבור נתח שוק .  ישראל היא בין המדינות המערביות היחידות שאין בהן רישיונות mvno ,  כך שטוב עושה המשרד שמניח סוף-סוף רישיונות כאלה על המדף .  השאר נתון בידי כוחות השוק .
 
סיכוי לתחרות חדשה בשוק הסלולר 
השינוי באוויר

