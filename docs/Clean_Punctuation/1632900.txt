שלי יחימוביץ' :  יש להטיל מס עיזבון ;  רם כספי :  זה יעלה לעבודה עשרה מנדטים 
עו"ד רם כספי ,  פרקליט הטייקונים :  אני מוכן לייצג גם מאבטחים ועובדי ניקיון
 >  >   " אני בעד הטלת מס עיזבון על עשירים בעלי רכוש ביותר מ-10 מיליון דולר "  - כך אמרה ח"כ שלי יחימוביץ' ביום שישי ,  בעימות פומבי בינה לבין עו"ד רם כספי שנערך במסגרת  " קתדרה "  במוזיאון ארץ ישראל בתל אביב .  על כך הגיב כספי : " לא יקום ולא יהיה .  לא יהיה אצלנו מס עיזבון ולא מס מתנות ,  ואם תעשי את זה ,  מפלגת העבודה תרד מ-13 מנדטים לשלושה בלבד ".  כספי נימק את התנגדותו למס העיזבון בעובדה שהוא אמור לחול על הון שכבר שולם עליו מס .  בעימות ,  שאותו הנחה נחמיה שטרסלר ,  עורך בכיר לכלכלה וחברה ב"הארץ ",  אמר כספי ,  המייצג חלק מהטייקונים : " אני מוכן להצטרף למאבקה של יחימוביץ' ולייצג גם מקבלי שכר מינימום ,  כמו מאבטחים ,  עובדי ניקיון וקלדניות ".  זו היתה תגובתו של כספי לקריאתה של יחימוביץ' לכספי  " להילחם יחד אתי את מלחמות המאבטחים ,  קלדניות בתי המשפט ,  עובדי הניקיון ,  עובדי הקבלן - אנשים שאין להם פה אך זקוקים לשירותיו של עו"ד כמו כספי ".  יחימוביץ' התלוננה כי כאשר דנים בוועדות הכנסת בעניינים הנוגעים לאינטרסים של הטייקונים ,  הישיבות מלאות בלוביסטים ,  אך כאשר הדיונים נוגעים להגנה על עובדים חלשים ,  החדר כמעט ריק .  כספי ,  המייצג בין היתר את נוחי דנקנר ,  בעל השליטה באי.די.בי ,  הודה כי ביקורו של שר האוצר ,  יובל שטייניץ ,  במשרדיו של דנקנר ,  לפני ימים אחדים ,  היה בו טעם לפגם , " נכון היה שדנקנר יגיע לפגישה במשרדו של שטייניץ ",  אמר .  אבל ,  לדברי כספי , " הביקור של שר בממשלה אצל אדם כדוגמת דנקנר אינו מלמד שטייקונים שולטים בסדר היום בישראל .  כלי התקשורת משפיעים על המהלכים במשק הרבה יותר מקהילת העסקים ".  יחימוביץ' תקפה את התופעה שבה פקידים בכירים במשרדי הממשלה ממנפים את הקשרים שיצרו כמשרתי ציבור  " ורותמים עצמם בחמדנות לטובת בעלי הון ",  כאשר הם עוזבים את תפקידם .  כספי האשים את יחימוביץ' בהפרחת סיסמאות  " ופגיעה באנשים יקרים כמו ניר גלעד ".  הוא הזכיר שגלעד עבר לנהל את החברה לישראל רק אחרי תקופת צינון של כשלוש שנים שבהן עבד בחברת הביטוח מגדל .  יחימוביץ' קטעה אותו ואמרה : " אני מצדדת בהצעה לקבוע שנת צינון גם למעבר של שרים וחברי כנסת למגזר העסקי ".  כספי הגיב : " אני נגד .  הצינון אינו משיג שום מטרה ".  יחימוביץ' : " אתה רוצה שארפה מהטייקונים ,  קומץ של חזקים שאתה מקורב להם ומתפרנס מהם טוב מאוד ".  כספי לא נותר חייב : " בהשתלחויותייך נגד הטייקונים את עוד תגרמי לעשירים לעזוב את הארץ ". 

שלי יחימוביץ' :  יש להטיל מס עיזבון ;  רם כספי :  זה יעלה לעבודה עשרה מנדטים 
עו"ד רם כספי ,  פרקליט הטייקונים :  אני מוכן לייצג גם מאבטחים ועובדי ניקיון

