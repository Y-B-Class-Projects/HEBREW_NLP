השגריר בארה"ב :  אין דיון על תקיפה באירן
בראיון לסוכנות הידיעות רויטרס אמר שגריר ישראל בארה"ב ,  מייקל אורן ,  ששתי המדינות מקיימות דיונים בנושא הגרעין האירני ,  אך השיחות עדיין לא הגיעו לשלב הפעולה הצבאית
השיחות בין ישראל וארצות הברית לגבי תכנית הגרעין האירני עדיין לא הגיעו לשלב הדיונים על פעולה צבאית ,  כך אמר שגריר ישראל בארצות הברית מייקל אורן .  בראיון מיוחד לסוכנות הידיעות רויטרס שמתפרסם היום  ( חמישי )  ,  הוסיף אורן שהוא אינו רואה סימנים לכך שארצות הברית תרפה מדרישותיה העיקריות בנושא . " אני מאוד בטוח במחויבות של אמריקה להניא את אירן מלהעשיר אורניום בשטחה ,  שזאת מטרה משותפת שלנו ",  אמר אורן . " העמדות שלנו מתחברות זו לזו ,  ואנו מתקשרים ומשתפים פעולה ".  
כשנשאל אם ארצות הברית לוחצת על ישראל בנושא פעולה צבאית אפשרית נגד אירן ,  אמר אורן , " זה לא נושא שעולה .  זה לא נושא לדיון .  זה לא נושא לשיחה בינינו כי אנחנו עדיין לא שם .  אנחנו רחוקים משם ".  אורן הוסיף שכרגע ההתמקדות היא על גיבוש סנקציות והפעלתם .
 ארה"ב ומעצמות המערב הביעו תסכול רב מהתחמקות האירנים ממתן תשובה רשמית לטיוטת הסכם ההעשרה שסבא"א הגישה לה לפני כחודשיים .  בשבועות האחרונים אמרו גורמים אירנים כי ארצם תהיה מוכנה לבצע החלפה בחו"ל של האורניום שלה תמורת דלק מועשר .  השבוע דווח כי נשיא ארצות הברית ברק אובמה מתחיל לגבש תמיכה בינלאומית לחבילת סנקציות חדשות נגד אירן .  אך מומחים מביעים ספק בכך שהוא יצליח להשיג את תמיכתן של רוסיה וסין להחלטה של מועצת הביטחון של האו"ם .  במצב זה ,  ארה"ב ובעלות בריתה יאלצו להטיל סנקציות בעלות השפעה כלכלית מוגבלת .  מקור ישראלי בכיר אמר ל"רויטרס "  שישראל תקבל בברכה צעד שכזה מצד אובמה ,  לו רק כסימן ברור על נכונותו לעבור  " משיחות לעימות "  עם אירן .
 
השגריר בארה"ב :  אין דיון על תקיפה באירן
בראיון לסוכנות הידיעות רויטרס אמר שגריר ישראל בארה"ב ,  מייקל אורן ,  ששתי המדינות מקיימות דיונים בנושא הגרעין האירני ,  אך השיחות עדיין לא הגיעו לשלב הפעולה הצבאית

