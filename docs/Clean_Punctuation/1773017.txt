הזינוק של כלל ביטוח מקרב את מכירתה 
BenchMarker
 >  >  חלפה כבר יותר מחצי שנה מאז נודע כי קבוצת אי.די.בי פנתה לבנקאי השקעות לצורך מציאת רוכש לכלל ביטוח .  בתקופה שחלפה קרן ההשקעות פרימרה התעניינה בחברה ,  וכך גם משפחת גרמזיאן .  אפילו אלי ברקת ,  בעל השליטה בדש ,  שקל את הנושא .  אלא שקונה לכלל ביטוח עדיין לא נמצא .  הסיבה לכך היתה ,  כמו בדרך כלל ,  המחיר .  לפני כחצי שנה פורסם כי נוחי דנקנר ,  בעל השליטה בכלל ביטוח ,  הציב לחברה תג מחיר של כ-6 מיליארד שקל .  שוויה של כלל ביטוח בבורסה היה כמעט 4 מיליארד שקל .  אלא שכיום הדברים נראים אחרת .  בחצי השנה שחלפה הראלי בבורסה הזניק את מניות הפיננסים בכלל וחברות הביטוח בפרט ,  כשמניית כלל ביטוח היתה אחת הנהנות הבולטות ,  עם זינוק של 50% לשווי של 5.7 מיליארד שקל .  כלל ביטוח חזרה בתקופה זו לחלק דיווידנדים אחרי שנתיים וחצי של יובש ,  וחזרה גם לגבות דמי ניהול בפוליסות המשתתפות ברווחים .  פעילות הפיננסים של בית ההשקעות כלל פיננסים התאוששה ,  וקופות הגמל של החברה הציגו גיוסים על חשבון המתחרים .  המנכ"ל שי טלמון והיו"ר אביגדור קפלן ערים לראלי של דצמבר ,  ומימשו בחודש האחרון אופציות ברווח של יותר ממיליון שקל כל אחד .  גם רועי יקיר ,  מנהל ההשקעות הראשי ,  וראובן יריב קפלן ,  מנכ"ל כלל בריאות ובנו של היו"ר ,  מכרו מניות של החברה .  תג המחיר שלפני חצי שנה נראה מופרז לחברה ,  נראה כיום סביר ,  והוא עשוי לקרב בין המוכר לקונים ולהביא לכך שמכירת כלל ביטוח תהיה ממשית עתה יותר מתמיד .
 
הזינוק של כלל ביטוח מקרב את מכירתה 
BenchMarker

