מכבי פתח תקוה החתימה את סבסטיאן סנסוני
הקשר הצרפתי בן ה-31 יחזק את הקבוצה של פרדי דוד יחד עם אורי אוזן שחתם לשנה וחצי .  נמשך המו"מ עם אגאנוביץ'
מכבי פתח תקוה החתימה הערב  ( חמישי )  את סבסטיאן סנסוני עד תום העונה .  הקשר הצרפתי בן ה-31 ,  ששיחק בחצי השנה האחרונה בחימקי מוסקבה ,  מוכר במולדתו בזכות זכייתו באליפות העולם בכדורגל חופים עם נבחרת צרפת ב-2005 .  אחרי הטורניר המוצלח תחת המאמן אריק קאנטונה הגיע סנסוני לויטסה ארנהיים ההולנדית ,  שם שיחק לתקופה קצרה לצד חיים מגרלשווילי ,  והתפרסם הודות לתקרית במהלך דרבי סוער מול ניימיכן ב-2007 בה נשך את אפו של שחקן יריב .
 סנסוני צפוי לעבור בדיקות רפואיות ולחתום כבר מחר בקבוצה עד תום העונה .  בפתח תקוה אישרו את הידיעה ואמרו : " מדובר בשחקן שיוכל לתרום לנו ,  וזאת כחלק מתהליך חיזוק הקבוצה ". 
הבוקר עשתה הקבוצה צעד נוסף להתחזקות בהגנה כאשר חתמה עם אורי אוזן ,  ששוחרר הבוקר ממ.ס .  אשדוד וחתם על חוזהו לאחר שכל התנאים הכספיים נסגרו בין הקבוצה לבין עורכת הדין ,  קרן שטיינפלד ,  המייצגת אותו .  
אוהד כהן נפגש עם יושב ראש הקבוצה שינו זוארץ שהעמיד בפניו את האפשרות להילחם על מקומו בהרכב או לעזוב את הקבוצה ולנהל משא ומתן עם קבוצות אחרות .  כהן אמור להחליט ,  וביממה הקרובה יודיע להנהלת הקבוצה את החלטתו ,  כאשר לא מן הנמנע שיבחר לעזוב להפועל חיפה .  בקבוצה טוענים שכהן יהיה מוכן לעבור רק בתנאי שיקבל חוזה לעונה וחצי בסכומים דומים לאלה שמרוויח במכבי פ"ת ,  כאשר בכל סיטואציה אחרת הוא צפוי להישאר בשורות המלאבסים .  כהן קיבל הצעה להחליף את השוער הנוכחי של הפועל חיפה ,  גליל בן שאנן . " המגעים החלו לאחר התקרית עם עמוס לוזון ",  אישר גורם בחיפה , " יכול מאוד להיות שאוהד יצטרף אלינו ". 
בקבוצה מנהלים משא ומתן גם עם החלוץ הבוסני אדמיר אגאנוביץ'  ( 23 )  ,  ששיחק בשנים האחרונות בליגות בשוויץ ,  סרביה ובלגיה .  בשלוש השנים האחרונות בילה השחקן בסטנקום הסרבית ,  בדנדר מבלגיה ובנוישאטל קסאמקס השווצרית ,  לה הוא שייך כעת .  השחקן שיחק בעבר בנבחרות הצעירות של בוסניה ויש לו הופעה אחת בנבחרת הבוגרת .
 אם השחקן יסכים להגיע לישראל הוא יחתום לאחר בדיקות רפואיות וללא מבחנים .  מקורב לעסקה אישר הבוקר כי  " ייתכן שהשחקן יגיע בקרוב לישראל ,  לאחר שיוציאו לו ויזה ".  שוערה של מכבי תל אביב לשעבר ,  דרגוסלאב יבריץ' ,  שהחל להתאמן עם הקבוצה ,  חתם רשמית על החוזה במכבי פתח תקוה .  
שחקני הקבוצה הלינו אתמול כי טרם קיבלו את משכורות חודש נובמבר וציינו כי כמעט כל המשכורות מתחילת העונה התקבלו באיחור .  כזכור ,  השחקנים פנו לארגון השחקנים על מנת שיבדוק את הסוגיה והתלוננו בחודשיים האחרונים על העיכובים במשכורות .
 עומר גולן ,  שצפוי לנחות הערב בישראל ,  ייפגש עם עמוס לוזון והיושב ראש משה זוארץ ,  להם הבהיר בימים האחרונים כי הוא מעדיף להמשיך לשחק באירופה .  במכבי פתח תקוה כבר הודיעו בתחילת העונה כי השחקן יוכל לחזור לשחק בישראל רק במועדון בו גדל ,  אך במהלך השיחה צפויים השניים להציע לו להצטרף .  בפתח תקוה הבהירו אתמול כי השחקן לא ישוחרר למכבי תל אביב ,  שאיתה מנהל הסוכן דודו דהאן מגעים .
 עדכוןראשון :  14:40

מכבי פתח תקוה החתימה את סבסטיאן סנסוני
הקשר הצרפתי בן ה-31 יחזק את הקבוצה של פרדי דוד יחד עם אורי אוזן שחתם לשנה וחצי .  נמשך המו"מ עם אגאנוביץ'

