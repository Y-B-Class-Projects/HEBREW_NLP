הח"כים סיירו בסילוואן : " יש כאן הפקרות "
 חברי ועדת הפנים של הכנסת סיירו בשכונת סילוואן שבמזרח י-ם והביעו תרעומת מהנעשה במקום .  ח"כ אזולאי : " לא יעלה על הדעת שבבירת ישראל מתבצעת בנייה בלתי חוקית של מאות בתים "
 ועדת הפנים של הכנסת בראשות ח"כ דוד אזולאי  ( ש"ס )  ערכה היום  ( שלישי )  סיור בשכונת סילוואן במזרח ירושלים .  בסיור השתתפו ח"כ נסים זאב ,  ח"כ אברהם מיכאלי ,  ח"כ אורי אריאל ,  ח"כ גדעון עזרא וח"כ מיכאל בן-ארי .  בתחילת הסיור ערכו הח"כים תצפית על השכונה מגג מבנה של ישיבת עטרת כהנים .  לאחר מכן ביקרו בבית הדבש ובבית יהונתן .  לאחר הסיור קיימה הוועדה דיון בהשתתפות ראש עיריית ירושלים ניר ברקת .
 יו"ר ועדת הפנים ,  ח"כ אזולאי אמר כי  " לא יעלה על הדעת שבבירתה של מדינת ישראל לאור היום מתבצעת בנייה בלתי חוקית של מאות בתים במשך תקופה ארוכה .  ההפקרות הלכה והתרחבה יותר ויותר ,  עד שאנחנו מגיעים למצב היום שאני לא מאמין שיש גורם כלשהו שמסוגל לבצע את אותם צווי הריסה או לאכוף את חוקי הבנייה שנרמסו לצערי הרב ביודעין במשך שנים ".  אזולאי הוסיף כי  " אם מישהו חושב שהוא יכול לפתור את הבעיה בהוצאת צווי הריסה וחושב שהוא מסוגל לבצע אותם ,  אז הוא לא חי במציאות .  הריסת הבתים משמעותה הצתת אש במזרח התיכון .  יש לבדוק מי היד המכוונת שאיפשרה בנייה בלתי חוקית ומאידך לא אכפה חוקי בנייה ". 
ח"כ אורי אריאל אמר כי  " אני רואה שלאורך השנים ממשלת ישראל ושלוחותיה לא פעלה כראוי לגבי כפר השילוח-סילוואן שיש לגביו מאות צווים שהוועדה המחוזית לא מקיימת וזאת הפקרות .  ראינו היום בסיור את בית הכנסת התימני בן כמאה שנים שנבנה עליו בית ערבי .  בתימן לא נוגעים בבתי כנסת אבל בירושלים אין פוצה פה ". 
ראש עיריית ירושלים ניר ברקת טען שהמצב הקיים מחייב שינוי . " אני קורא לפרקליטות ,  במקום להקשות עלינו ,  לסייע .  לשתף פעולה ,  לצאת מהקיבעון המחשבתי .  זה לא מביא כבוד למערכת המשפט בישראל ",  אמר ברקת . " העירייה מכינה תוכנית חדשה שתעבור בהסכמת כל הצדדים .  בכוונה עיריית ירושלים להסדיר את הבנייה במקום ". 
ח"כ דב חנין  ( חד"ש )  אמר בדיון בוועדה כי  " קל מאד להדליק את ירושלים ואת האזור כולו סביב ירושלים וקשה מאד לכבות .  לכן אנחנו צריכים להתייחס לנושא הזה במידה גדולה של אחריות ".  ח"כ אברהים צרצור  ( רע"ם-תע"ל )  טען כי  " אנחנו לא מאמינים לממשלות ישראל מאז הכיבוש ועד היום .  המציאות בה חיים הערבים במזרח ירושלים היא מציאות קשה מאד ". 

הח"כים סיירו בסילוואן : " יש כאן הפקרות "
 חברי ועדת הפנים של הכנסת סיירו בשכונת סילוואן שבמזרח י-ם והביעו תרעומת מהנעשה במקום .  ח"כ אזולאי : " לא יעלה על הדעת שבבירת ישראל מתבצעת בנייה בלתי חוקית של מאות בתים "
 
