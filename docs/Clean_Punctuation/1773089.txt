ביימה חטיפת עצמה ,  כדי לגלות כמה בעלה ישלם
תושב ספרד קיבל מסר לנייד ובו תמונת אשתו הכפותה ובקשה לכופר .  עד מהרה אותרה האשה בקניון ,  ובחקירה נשברה והודתה : " בדיתי את הסיפור ,  במטרה לגלות כמה בעלי יהיה מוכן לשלם עבורי "
" אתה אוהב אותי ?  ".  תושבת ספרד ביקשה לקבל מבעלה תשובה כמותית ומדויקת לשאלה השגרתית הזו .  אלא שהיא הלכה צעד אחד רחוק מדי ,  ולבסוף נעצרה בחשד ששביימה את חטיפת עצמה ,  כדי לבחון כמה דמי כופר יהיה הבעל מוכן לשלם תמורת החזרתה .
 על המקרה שהתרחש באוקטובר האחרון דיווחה אתמול  ( שני )  המשטרה בעיירה גנדייה שלחוף הים התיכון .  על פי דיווח המשטרה ,  האשה אף שלחה לבעלה תמונה של עצמה ,  כפותה בידיה וברגליה .  הבעל קיבל את התמונה בהודעה לטלפון הנייד שלו ,  יחד עם מסר מאחד ה"חוטפים ",  ובו דרישה לכופר בסך 20,000 אירו .  הוא הודיע על כך למשטרה ,  וזו פתחה בחקירה .
 עד מהרה איתרו השוטרים את מכוניתה של האשה ,  ועקבו אחריה עד לקניון בעיירה . " התברר לנו שבמכונית נוהגת האשה שהייתה לכאורה קורבן החטיפה ",  נמסר בהודעת המשטרה , " והיא הייתה במצב בריאותי מצוין ". 
האשה נעצרה ,  ותחילה סיפרה לשוטרים כי שוחררה על ידי החוטפים - אך בהמשך החקירה נשברה ,  והודתה כי בדתה את הסיפור כולו , " כדי לגלות כמה בעלה יהיה מוכן לשלם עבורה ".  לדבריה ,  החליטה לעשות זאת לאחר שחשה כי הבעל לוקח אותה כמובנה מאליה .
 ב-2008 גזר בית משפט במדינה שלוש וחצי שנות מאסר על אשה אחרת ,  שביימה את חטיפת ילדיה תמורת כופר .  היא הורשעה בסחיטה באיומים .
 
ביימה חטיפת עצמה ,  כדי לגלות כמה בעלה ישלם
תושב ספרד קיבל מסר לנייד ובו תמונת אשתו הכפותה ובקשה לכופר .  עד מהרה אותרה האשה בקניון ,  ובחקירה נשברה והודתה : " בדיתי את הסיפור ,  במטרה לגלות כמה בעלי יהיה מוכן לשלם עבורי "
 
