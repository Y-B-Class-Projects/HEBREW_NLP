הח"כים החליטו :  נפאע לא יקבל חסינות
ועדת הכנסת דחתה את בקשת חבר סיעת בל"ד לשמור על חסינותו .  המשמעות :  היועץ המשפטי יוכל להעמידו לדין בגין ביקורו בסוריה .  ח"כ אנסטסיה מיכאלי לנפאע : " בסוריה היו מוציאים אותך להורג "
  ( באדיבות ערוץ הכנסת ) 
ועדת הכנסת החליטה היום  ( שלישי )  ברוב של תשעה נגד שניים לא להיענות לבקשת ח"כ סעיד נפעא  ( בל"ד )  לשמור על חסינותו .  המשמעות :  היועץ המשפטי לממשלה יוכל להגיש נגדו כתב אישום בגין יציאה שלא כדין למדינת אויב ומגע עם סוכן זר .  נגד בקשתו של נפאע הצביעו יו"ר הוועדה ח"כ יריב לוין וחברי הכנסת דני דנון ,  רונית תירוש ,  יוליה שמאלוב-ברקוביץ ,  דוד רותם ,  אנסטסיה מיכאלי ונסים זאב .  התומכים בבקשתו היו חברי הכנסת אחמד טיבי ואילן גילאון .
 בדיון סביב בקשתו של נפאע השתתף גם היועץ המשפטי לממשלה ,  מני מזוז ,  אשר נימק את החלטתו להגיש כתב אישום נגד סעיד נפאע ,  אמר בדיון כי  " נפעא נסע לסוריה ללא קבלת אישור .  היתה פניה שלו לשר הפנים דאז מאיר שטרית ,  והוא השיב שאין אישור לנסיעה מסיבות של טעמי ביטחון .  ח"כ נפעא וחבריו התעלמו מההחלטה .  הם נסעו לירדן ושם ,  בסיועו של עזמי בשארה שתיווך בינם לשלטונות סוריה ,  קיבלו אישור כניסה ושהו שם כשבוע .  לכך נוספו שני אירועים של מגע עם סוכן חוץ שמתייחסים למפגש חשאי עם טלאל נג'עי ,  סגן מזכ"ל החזית העממית ,  וגם עם חאלד משעל ונסיעה להיפגש עימו בלשכתו .  בגין המפגש הזה הוא מואשם בעבירה של מגע עם סוכן חוץ ". 
נפאע עצמו הגיב לדברים וטען כי באיסור על ביקור במדינות אלה  " ישנו שימוש בשיקול הדעת השרירותי והמפלה לרעה .  תפקידי כח"כ למחות נגד אפליה זו ,  ואם אני עובר בדרך עבירה בדיוק לשם כך נועדה החסינות .  מנגחיי ויריביי הספיקו כבר להחטיף לי .  13 ח"כים לשעבר ביקרו בסוריה ,  בסעודיה ובתימן ,  חלקם הגדול הוחשד ונחקר באותן עבירות .  אין אני מבקש שישוו אתכם ,  הח"כים הערבים אליי .  אני מבקש שישוו אותי אליכם .  אני מברך אותך שסגרת את התיקים של האחרים .  למה שלא תנהג בי כמוהם ?  זה שדה מוקשים כלל וכלל לא קל ".  
בתגובה לדברי נפאע אמר חבר הכנסת מיכאל בן ארי  ( האיחוד הלאומי )  : " תלך לפרלמנט הסורי ".  חברת הכנסת אנסטסיה מיכאלי  ( ישראל ביתנו )  אמרה לנפאע : " זו עבירה חמורה של בגידה .  בסוריה היו מוציאים אותו להורג על זה .  ישראל דמוקרטיה מטורפת שלא יכולה להגן על האינטרסים הביטחוניים שלה .  אין אזרחות בלי נאמנות ". 
נפאע טען כי תוצאות הדיון נקבעו עוד בטרם החל וביקש לצייר את ההחלטה כעניין עקרוני החורג מעבר למקרה האישי שלו עצמו : " כשקבלתי את הודעת היועץ המשפטי - מיד הוצאתי הודעה הטוענת כי 'החלטת היועמש זרה ומוזרה ונגועה באפליה' .  כל אשר עשיתי הוא חלק ממילוי תפקידי למען ציבור שולחיי ". 
נפאע חזר על גרסתו ,  לפיה נסע בלוויית משלחת דרוזית דתית : " לא אני קיבלתי את ההחלטה על נסיעת המשלחת ,  אלא סייעתי לה .  מי שקיבל את ההחלטה אלו ראשי המשלחת ",  אמר .  כמו כן הציג לחברי הוועדה נתונים לפיהם משנת 2000 ועד היום נסעו אלפי בני אדם מישראל לסוריה אך רק שני כתבי אישום הוגשו בנושא : " השאלה הזועקת היא למה דיני הוא דין שונה ?  אמרו כבר יריביי ומנגחיי :  מה הוא רוצה ?  שיעמידו אחרים לדין ?  נהפוך הוא - אני מברך על ההחלטה ,  אך זכותי וחובתי לשאול ,  וגם חובתם לשאול למה אין דין שווה לכולם  סגירת תיקים לכולם ". 
נפעא הוא חבר הכנסת הראשון שחסינותו מוסרת אוטומטית לפי חוק שנחקק ,  ורק על פי בקשתו הכנסת יכולה להחליט שלא להסיר את חסינותו .  בעבר ,  כאשר היועץ המשפטי לממשלה ביקש להסיר חסינות ,  היה עליו לבקש את רשות ועדת הכנסת לשם כך .
 עם היוודע דבר ההחלטה הגיב ח"כ נפאע עצמו ואמר כי הוא כלל אינו מופתע : " אמרתי כשהגשתי את הבקשה שאני לא משלה את עצמי .  אני חושב שהדיון היה מאוד מעניין ,  חשוב מאוד שהנושאים שאני נדרש לשלם את מחירם עלו ובפורום כזה .  אני ספק שהדיון הזה קידם מאוד את האינטרסים והזכויות שלמעשה אני נדרש לשלם ".  נפאע טען כי מאבקו המשפטי טרם מוצה : " אני אפנה בעניין החסינות גם לבית המשפט ואדרוש מבית המשפט להגן על חסינותי - ברור שזו רדיפה פוליטית .  לא פגעתי בביטחון המדינה ". 
ח"כ אחמד טיבי  ( רע"מ-תע"ל )  גיבה את עמדתו של נפאע והגדיר את החלטת הוועדה  " מכה אנושה לחופש הפעילות הפוליטית של חברי כנסת ".  לדבריו , " החלטת מזוז הייתה שגויה והחלטת הוועדה היא אומללה .  הרי רוב חברי הכנסת רוצים לבקר בתימן ,  בסוריה או בעירק ,  אך כשחבר כנסת ערבי עושה זאת ,  זה מתויג מיד כאיום ביטחוני ". 
מנגד הגיב לדברים ח"כ דוד רותם  ( ישראל ביתנו )  שאמר : " השאלה אינה פוליטית כי אם משפטית .  היועץ המשפטי שהתנגד לפסילת בל"ד כפי שביקשה מפלגת ישראל ביתנו ,  הוא זה שהוביל את ח"כ נפאע למדרון החלקלק עליו החליק .  ועדת האתיקה כבר קבעה בשנת 2005 כי נסיעה לארצות אויב אינה מכוסה בחסינות .  ח"כ נאפע הצהיר שהוא אינו מוכן לקבל אישור מהרשות המוצעת לנסיעה כזו מאחר וזה פוגע בו ,  ומכאן אנו למדים שלא מדובר בשאלה של חסינות כי אם בפגיעה מכוונת בחוק ". 
עוד טען רותם כי  " הניסיון לטעון כי מדובר בעזרה דתית לדרוזים הינו ניסיון מאוחר למצוא הצדק לנסיעה למדינת אויב ופגישה עם נציגי טרור כדי לפגוע בביטחון המדינה ". 
 ( עדכון ראשון :  10:36 ) 

הח"כים החליטו :  נפאע לא יקבל חסינות
ועדת הכנסת דחתה את בקשת חבר סיעת בל"ד לשמור על חסינותו .  המשמעות :  היועץ המשפטי יוכל להעמידו לדין בגין ביקורו בסוריה .  ח"כ אנסטסיה מיכאלי לנפאע : " בסוריה היו מוציאים אותך להורג "
 
