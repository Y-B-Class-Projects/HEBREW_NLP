ליקר ביצים
תחרות  " תמונה משפחתית "  של וואלה !  ועמותת מטב שמחה להכריז על הזוכים :  במקום העשירי ,  ציפי קיכלר סוגרת ופותחת מעגלים
עם שחרורו מצה"ל ציפיתי שבני לאון ייסע לטיול תרמילאים מעבר לים וישאיר את אמו הפולנייה מלאת דאגות וחרדות .  יום אחד הפתיע אותי ואמר : " נרשמתי ללימודים ".  משפטים או רפואה ,  דמיינתי .  שמחתי . " באמת ,  ומה תלמד ?  " " ב ?  ? ר ? מ ? ן ",  ענה ועיניו אורו .  
באותו לילה נדדה שנתי .  חשבתי על אבי ,  לאון קיכלר ז"ל ,  סבו של לאון בני ,  שנקרא על שמו .  אבי היה מלצר בבית קפה בקרקוב ,  בו ניגנו כל שבת מוזיקה לריקודים .  שם פגש את אמי ,  אהבתם פרחה .  ואז בא היטלר והפך את העולם .  
אמי ואבי נישאו בגטו קרקוב ומשם הובלו למחנה פלשוב .  מפקד המחנה ,  א ? מו ? ן ג ?  ? ת ,  הידוע לשמצה ,  נהג לערוך מסיבות בוילה שלו ולבלות בחברת נשים בשתייה ובריקודים ,  עם ידידו אוסקר שינדלר .  לילה אחד ,  הגיע שינדלר למסיבה ולא הביא עימו משקאות .  גת רתח מזעם .  שני הכנרים היהודים ,  מאסירי המחנה ,  כבר היו מוכנים לנגינה ופחדו שגת הזועם ירצח אותם .  אחד מהם פנה בחיל ורעדה לג ?  ? ת ואמר לו : " יש במחנה אסיר ,  לאון קיכלר ,  הכרנו אותו בבית הקפה בקרקוב ,  הוא יודע להכין ליקר ביצים ,  תקרא לו ".  אבי הוזעק מהבלוק בחשש שזה סופו ,  שהרי לא ידע למה מזעיק אותו המפקד האכזרי באישון לילה .  אבי הכין לו ליקר ביצים .  תודות לכך ניצל .
 בני לאון החל את לימודיו .  כשהגיע השיעור על הכנת ליקרים ,  סיפר את סיפורו של סבא . " אמא ,  סיפרתי להם ..  ."  אמר לי בטלפון בהתרגשות .  בכיתי .  ליקר הביצים ,  שהציל את סבא לאון ,  עושה אושר לנכד לאון .  סגירת מעגל ?  אולי דווקא פתיחת מעגל .
 

ליקר ביצים
תחרות  " תמונה משפחתית "  של וואלה !  ועמותת מטב שמחה להכריז על הזוכים :  במקום העשירי ,  ציפי קיכלר סוגרת ופותחת מעגלים

