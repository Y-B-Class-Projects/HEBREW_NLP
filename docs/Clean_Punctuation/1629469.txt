נמשכים הזעזועים בהפניקס :  דרור נגל סיים את תפקידו כמנכ"ל הפניקס השקעות - גדי גרינשטיין מונה למחליפו
מקורבים להפניקס מציינים כי בשל החוזה הגבוה של נגל לא מיהר המנכ"ל לפידות לפטרו ,  אלא חיכה שיעזוב בעצמו
אייל לפידות ,  המנכ"ל החדש של חברת הביטוח והפיננסים  ,  ממשיך לזעזע את הצמרת הניהולית בחברה ,  שנמצאת בשליטת של יצחק תשובה .  הערב נודע כי דרור נגל לשעבר בכיר בבנק הפועלים סיים את תפקידו כמנכ"ל הפניקס השקעות .  במקומו של נגל ימונה לתפקיד גדי גרינשטייין ,  לשעבר מנכ"ל בית ההשקעות גאון שוקי הון.מעמדו של נגל לא היה יציב מזה תקופה ארוכה .  גורמים שונים המקורבים להפניקס ציינו כי בשל החוזה הגבוה של נגל לא מיהר לפידות לפטרו ,  אלא חיכה שיעשה זאת בעצמו.נגל הגיע להפניקס השקעות מבנק הפועלים ,  שם שימש בתפקידו האחרון במהלך השנים 2008-2006 כמנהל אגף לבנקאות פרטית בינלאומית .  קודם לכן שימש נגל כמנהל האגף לניירות ערך ונכסים פיננסיים ,  ומנכ"ל פועלים אחזקות פיננסיות ומנהל אגף קרנות נאמנות בבנק הפועלים .  נגל היה אחד המועמדים המובילים לתפקיד מנכ"ל יובנק ואולם לבסוף נבחר רון בדני.גרינשטיין עזב את קופות הגמל של בנק דיסקונט ב-2006 ,  לאחר שהבנק מכר אותן לחברת הביטוח כלל ביטוח .  בתפקידו הקודם בבנק ניהל גרינשטיין כ-17 מיליארד שקל .  בגאון השקעות הוא ניהל כ-8 מיליארד שקל - בקופות גמל ,  קרנות ,  תעודות סל ופעולות חיתום של בית ההשקעות .  לפידות מוביל מאז נכנס לתפקידו ביוני האחרון תוכנית התייעלות נרחבת בהפניקס .  בקבוצת דלק תולים בו תקוות רבות כדי שיוצא את החברה ממצבה כיום .
 
נמשכים הזעזועים בהפניקס :  דרור נגל סיים את תפקידו כמנכ"ל הפניקס השקעות - גדי גרינשטיין מונה למחליפו
מקורבים להפניקס מציינים כי בשל החוזה הגבוה של נגל לא מיהר המנכ"ל לפידות לפטרו ,  אלא חיכה שיעזוב בעצמו

