חמאס חשף זהות הפלסטינים החשודים בחיסול
מלחמת הגרסאות בין חמאס לרשות בקשר לחיסול אל-מבחוח נמשכת .  גורם בכיר בחמאס חשף את זהותם של שני הפלסטינים שנעצרו בדובאי וטען שהם עובדים במנגנוני הרשות הפלסטינית
על רקע חילופי ההאשמות בין חמאס לפתח בנוגע לזהותם של שני הפלסטינים שנעצרו בחשד למעורבות בחיסול בכיר חמאס מחמוד אל-מבחוח בדובאי לפני כחודש ,  אמר הבוקר  ( חמישי )  גורם בכיר בחמאס לעיתון  " אל-חיאת "  כי שני הפלסטינים שנעצרו הם דיווח אנואר ש' ואחמד ח' .  הראשון עובד במנגנון המודיעין הפלסטיני והשני בכוחות הביטחון הכפופים לרשות הפלסטינית ברמאללה .  גורמים פלסטיניים ציינו כי מדובר באנואר שחייבר ואחמד חסנין .  שחייבר התגורר במקור בשכונת סברה בעיר עזה ,  וחסנין התגורר במקור בשג'אעייה שבעיר עזה .
 הבכיר בחמאס אמר עוד כי השניים עזבו את עזה בעקבות השתלטות חמאס לפני כשלוש שנים ועברו לגור בדובאי .  לטענתו ,  השניים עבדו בחברת נדל"ן  " השייכת לאישיות מרכזית בפתח ".  הוא הוסיף ואמר כי השניים הם אלו שהגישו סיוע לוגיסטי ליחידת החיסול הישראלית שחיסלה את אל-מבחוח בדובאי . " הם אלו שהיו אחראים על הזמנת המלון והמכוניות ",  הוסיף . " לאחר החיסול הם יצאו מדובאי והגיעו לעמאן ". 
לטענתו ,  אישים מרכזיים ברשות ובפתח  " מעורבים "  בחיסול : " בעקבות מעצר הפלסטינים ,  ניהלה הרשות ברמאללה מגעים אינטנסיביים במטרה ללחוץ על משטרת דובאי לשחררם ,  אולם משטרת דובאי סירבה .  גורמים בכירים בחמאס מנסים אף הם להביא לשחרור השניים ".  הוא הביע תקווה כי דובאי תדבק בעמדה התקיפה ולא תיכנע ללחצים חיצוניים בנושא זה .
 הבכיר הכחיש גם את הדיווחים על כך שבכיר הזרוע הצבאית של חמאס ,  נהרו מסעוד ,  נעצר בדמשק בחשד למעורבות בחיסול אל-מבחוח .  דובר הארגון ,  איימן טהא ,  אמר כי מסעוד מתגורר בדמשק ,  אין כלפיו שום חשדות והדיווח הזה  " חסר כל יסוד ".  לטענתו ,  מטרת פרסום הדיווחים מסוג זה היא  " להוליך שולל "  ולהטות את החקירה לכיוונים אחרים .
 אתמול טען דובר מנגנוני הביטחון של הרשות הפלסטינית ברמאללה ,  הגנרל עדנאן דמירי ,  ששני הפלסטינים שנעצרו משתייכים לחמאס : " יש לנו מידע רב אודות הזהות של השניים לפיו הם עובדים במנגנוני הביטחון הכפופים לחמאס ,  כשדרגתו של אחד מהם היא ראא'ד  ( דרגה המקבילה לדרגה רב-סרן  נ.י )  ",  אמר . " הקצין הזה נסע לעבוד באיחוד האמירויות ,  וכעת על חמאס להשיב כיצד השיג את דרגתו ומדוע נסע לאיחוד האמירויות ". 
במקביל ,  מומחה ביטחוני צוטט הבוקר באתר חדשות ביטחוני באמרו כי מי שחיסל את אל-מבחוח לא יעבור יותר בשום שדה תעופה בעולם משום שבשדה התעופה של דובאי צולמה טביעת הרשתית של כל אחד מהם . " בתקופה הקרובה צפויה משטרת דובאי להעביר את טביעת העין של כל אחד מהם לכל שדות התעופה בעולם באמצעות האינטרפול ".  לטענתו ,  שדה התעופה בדובאי הוא אחד המפותחים בעולם ויש בו טכנולוגיות חדישות המאפשרות לבצע מעקב אחר כל נוסע .
 
חמאס חשף זהות הפלסטינים החשודים בחיסול
מלחמת הגרסאות בין חמאס לרשות בקשר לחיסול אל-מבחוח נמשכת .  גורם בכיר בחמאס חשף את זהותם של שני הפלסטינים שנעצרו בדובאי וטען שהם עובדים במנגנוני הרשות הפלסטינית

