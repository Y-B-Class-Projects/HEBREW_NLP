אינדיאן וולס :  הנין הודחה בסיבוב השני
הבלגית נלחמה שעתיים בג'יזלה דולקו ,  אבל נכנעה לה 6:2 ,  1:6 ,  6:4 .  במשחק ראווה ,  ניצחו פדרר וסמפראס את נדאל ואגאסי
טורניר אינדיאן וולס האמריקאי דואג לנו ללא מעט עניין כבר בשלב הזה ,  כאשר הלילה  ( בין שישי לשבת )  נערכו משחקי הסיבוב הראשון אצל הגברים והשני אצל הנשים .  מי שקיווה לראות את ז'סטין הנין דוהרת כל הדרך אל הגמר נאלץ להתאכזב ,  אחרי שהבלגית הודחה כבר בשלב הזה וסיימה את דרכה בתחרות .
 הנין פגשה את ג'יזלה דולקו הארגנטינאית ,  שמדורגת 37 בעולם ,  אבל פתיחה רעה שלה העניקה את היתרון לדולקו ,  שניצחה 2:6 במערכה הראשונה .  הנין התעוררה ועם מערכה חד צדדית היא השוותה ל-1:1 אחרי 1:6 קליל .  המערכה האחרונה הייתה צמודה ,  אבל הנין נשברה שלוש פעמים והפסידה 6:4 אחרי שעתיים של משחק .
 גם נה לי ,  שהגיעה עד חצי הגמר באליפות אוסטרליה האחרונה ,  כבר מחוץ לתחרות אחרי הפסד 7:6 ,  2:6 ,  7:6 לאלנה בלטאצ'ה ,  הבריטית שמדורגת 65 בעולם .  אלונה בונדרנקו הפסידה לשואי פנג ,  הסינית שמדורגת 56 בעולם ,  6:1 ,  6:4 והודחה מהמשך המשחקים .  רוב המדורגות צלחו את הסיבוב השני ,  כאשר אגניישקה רדוואנסקה ניצלה פרישה של אנה צ'קבטאדזה כדי לנצח 2:6 ,  3:5 בדרך לסיבוב השלישי .
 מריון ברטולי התגברה על פולונה הרצוג עם 4:6 ,  2:6 .  אלנה דמנטייבה איבדה אמנם מערכה נגד אולגה גובורטסובה אבל ניצחה 4:6 ,  6:4 ,  0:6 .  קרוליין ווז'ניאקי ,  שהגיעה מדורגת שנייה ,  חזרה מפיגור נגד וניה קינג וניצחה 7:5 ,  2:6 ,  4:6 .  גם מריה שראפובה עבדה קשה לפני שעברה את בת ארצה ,  ורה דושבינה ,  עם 6:4 ,  5:7 ,  2:6 .
 אצל הגברים עוד משחקים בהילוך ראשון כשרק בסיבוב השני נכנסים הטניסאים המדורגים ,  אבל בסיבוב השני לא יופיע רישאר גאסקה ,  שהפסיד לסימון גרול 7:6 ,  7:6 .  דויד נלבנדיאן ,  שמדורג 139 בעולם ,  גבר על סטפן קובק 2:6 ,  6:7 וינסה בטורניר הזה לשפר את דירוגו .
 בזמן שהמדורגים נחו ,  נערכו משחקי ראווה למען נפגעי האיטי .  מרטינה נברטילובה שיתפה פעולה עם הנין והשתיים ניצחו את שטפי גראף ולינדזי דבאנפורט 6:8 .  פיט סמפראס שיתף פעולה עם רוג'ר פדרר והשניים גברו על אנדרה אגאסי ורפאל נדאל 6:8 לעיני כ-16 אלף צופים ,  כאשר הכספים מהאירוע ייתרמו לנפגעים .  

אינדיאן וולס :  הנין הודחה בסיבוב השני
הבלגית נלחמה שעתיים בג'יזלה דולקו ,  אבל נכנעה לה 6:2 ,  1:6 ,  6:4 .  במשחק ראווה ,  ניצחו פדרר וסמפראס את נדאל ואגאסי

