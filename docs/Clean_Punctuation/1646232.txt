שרה פיילין וסיימון קאוול מגויסים לקאמבק של ג'יי לנו
רשת NBC פרסמה את רשימת האורחים הצפויים בשבועיים הראשונים לשובו של המנחה לתוכנית הלילה ,  לקראת התוכנית הראשונה שתשודר ביום ב' הקרוב .  האם איתם יגיע גם הרייטינג ? 
תוכנית הלילה של ג'יי לנו נערכת לקאמבק שלה אחרי פרשת אובריאן-לנו ,  בתקווה להשאיר מאחוריה את הדרמה המביכה ,  שבסופה עזב קונאן אובריאן את רשת NBC תמורת הסכם פיצויים נדיב .  התוכנית תשוב לאוויר בהנחייתו של ג'יי לנו ב-1 במרץ והלילה  ( שלישי )  הודיעה רשת NBC מיהם האורחים הצפויים לעזור ללנו להרים בחזרה את הרייטינג והכבוד האבוד של הרשת .  
ביום הראשון של הגשת התוכנית ,  יום ב' ה-1 במרץ יגיעו אליה ג'יימי פוקס ,  גולשת הסקי האולימפית לינדסי וון ויוצר הקאנטרי ברד פייזלי .  האווירה תתחמם ביום שלמחרת ,  עם הופעה ראשונה בלייט נייט של מושלת אלסקה לשעבר שרה פיילין .  ביום ד' יגיע צוות תוכנית הריאליטי הפרובוקטיבית  " Jeresy Shore "  והמוזיקאית אבריל לאבין וביום ה' יהיו אלו השחקן מת'יו מקונהי ובמאי  " תלוי באוויר "  ג'ייסון רייטמן .  את השבוע יחתמו מורגן פרימן והעיתונאית ואשת הטלוויזיה מרדית' ויירה .  
 השבוע השני לקאמבק ייפתח בסערה עם סיימון קאוול ,  שופט  " אמריקן איידול "  שצפוי לדבר לראשונה בפומבי על עזיבתו את התוכנית בתום העונה הקרובה .  בהמשך השבוע יתארחו לסירוגין כוכבי הסרט  " The Runaways "  אודות סיפור להקת הרוק של ג'ואן ג'ט - קריסטן סטיוארט ודקוטה פנינג וג'ואן ג'ט עצמה .  ב-9 במרץ יגיע לתוכנית מי שצפוי להיות עד אז זוכה אוסקר - השחקן כריסטוף וולץ מ"ממזרים חסרי כבוד ".  אורחים נוספים באותו שבוע הם ג'אד אפטאו וקים קרדשיאן .
 
שרה פיילין וסיימון קאוול מגויסים לקאמבק של ג'יי לנו
רשת NBC פרסמה את רשימת האורחים הצפויים בשבועיים הראשונים לשובו של המנחה לתוכנית הלילה ,  לקראת התוכנית הראשונה שתשודר ביום ב' הקרוב .  האם איתם יגיע גם הרייטינג ? 

