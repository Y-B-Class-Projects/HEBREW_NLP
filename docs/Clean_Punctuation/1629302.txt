 " יש להתערב בחלוקת הדיווידנד בפרטנר "
 ח"כ שלי יחימוביץ' פנתה במכתב ליו"ר הרשות לניירות ערך זוהר גושן ,  בו היא טענה כי עליו לדרוש מפרטנר גילוי ודיווח מיידי כיצד התקבלה ההחלטה על הדיווידנד החריג
שלי יחימוביץ' במכתב ליו"ר הרשות לניירות ערך ,  זוהר גושן ,  טוענת כי עליו לדרוש מחברת גילוי ודיווח מיידי כיצד התקבלה ההחלטה על הדיווידנד החריג .  
במכתב ששיגרה בסוף השבוע שעבר ליו"ר הרשות לניירות ערך ,  ואשר מתפרסם היום באתר האינטרנט שלה כותבת יחימוביץ' : " השבוע נודע כי דירקטוריון חברת פרטנר אישר משיכת דיווידנד בסך 1.4 מיליארד שקל מקופת החברה .  סכום זה מצטרף ל-300 מליון שקלים דיווידנד שכבר נמשכו לפני חודש מקופת החברה .  אין זה סוד כי החלוקה האגרסיבית נועדה לאפשר לבעל השליטה ויו"ר הדירקטוריון אילן בן-דב לממן את רכישת החברה ,  אשר נעשתה במינוף ".  
" חלוקה זו החורגת מהרווחים 'מגלחת' למעשה את כרית הביטחון של הנושים הקיימים והעתידיים ,  וביניהם ציבור העובדים ,  ומערערת את חוסנה של החברה ",  טוענת יחימוביץ' .  לדבריה ,  החלוקה תייצר ערך עצום ויוצא דופן לאדם אחד ,  והוא בעל השליטה אילן בן-דב ,  שהוא גם יו"ר הדירקטוריון .
 יחימוביץ' כותבת כי הציבור זכאי למענה על שאלות רבות ,  ובהן :  מה היו נימוקי הדירקטוריון לחלוקת דיווידנד כה חריג שאינו עומד במבחן הרווח הקבוע בחוק וכיצד נולדה ההחלטה לחלק דווקא סכום עתק זה כאן ועכשיו .

" יש להתערב בחלוקת הדיווידנד בפרטנר "
 ח"כ שלי יחימוביץ' פנתה במכתב ליו"ר הרשות לניירות ערך זוהר גושן ,  בו היא טענה כי עליו לדרוש מפרטנר גילוי ודיווח מיידי כיצד התקבלה ההחלטה על הדיווידנד החריג

