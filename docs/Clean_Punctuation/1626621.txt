אונ' חיפה :  בוטלה ההפגנה לציון עופרת יצוקה
סטודנטים ערבים ביקשו לקיים בקמפוס בחיפה הפגנה במלאת שנה למבצע עופרת יצוקה .  הנהלת האוניברסיטה החליטה לדחות את ההפגנה .  במגזר הערבי זועמים : " יום שחור לדמוקרטיה הישראלית "
 זעם במגזר הערבי בעקבות החלטתה של אוניברסיטת חיפה שלא לאפשר את קיומה של הפגנה שהייתה אמור להיערך מחר במלאת שנה למבצע עופרת יצוקה .  ח"כ עפו אגברייה  ( חד"ש )  אמר לוואלה !  חדשות כי  " זה מעשה באמת אנטי דמוקרטי ולא היה צפוי מגוף כמו אוניברסיטת חיפה .  אני מוחה בתוקף על הדבר הזה .  אתמול ביטלה האוניברסיטה העברית בירושלים אירוע דומה .  זה עוד יום שחור לדמוקרטיה הישראלית .  אני חושב שדווקא לאחר שחלפה שנה מהמלחמה על עזה ואחרי כל הדו"חות שהיו ,  מן הראוי היה שהאנשים ידעו את האמת ולא שיטאטאו ואתה מתחת לשטיח ". 
גם ח"כ דב חנין  ( חד"ש )  תקף את ההחלטה ואמר כי  " אני כמובן מוחה על ההחלטה הזו .  האוניברסיטאות חייבות להיות מרכז של דיון ציבורי ופוליטי אמיתי .  דיון כזה כולל גם את חופש הביטוי וגם את חירות ההפגנה .  מבחנן של החירויות הללו הוא בדיוק במצבים שבהם קיימת מחלוקת ,  ואפילו מחלוקת קשה .  סגירת האוניברסיטאות בפני הפגנות היא סגירת האוניברסיטאות בפני הביטוי החופשי ". 
מהנהלת האוניברסיטה נמסר כי  " הנהלת אוניברסיטת חיפה החליטה לא לאשר לתאים אקראא ,  בל"ד ובני הכפר לקיים הפגנה לציון שנה למבצע 'עופרת יצוקה' .  ההחלטה נפלה לאחר שהתברר כי ישנה וודאות קרובה לכך שעקב ההפגנה תגרם הפרה ממשית של הסדר הציבורי בקמפוס .  כל בקשה שתוגש בעתיד תישקל לגופה ". 

אונ' חיפה :  בוטלה ההפגנה לציון עופרת יצוקה
סטודנטים ערבים ביקשו לקיים בקמפוס בחיפה הפגנה במלאת שנה למבצע עופרת יצוקה .  הנהלת האוניברסיטה החליטה לדחות את ההפגנה .  במגזר הערבי זועמים : " יום שחור לדמוקרטיה הישראלית "
 
