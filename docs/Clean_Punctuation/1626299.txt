הממונה החדש על שוק ההון :  פרופ' עודד שריג
שר האוצר שטייניץ החליט בתום סבב ראיונות למנות לתפקיד את שריג ,  לשעבר דיקן בית הספר למינהל עסקים במרכז הבינתחומי בהרצליה ,  במקומו של ידין ענתבי שיעזוב את תפקידו בחודש הקרוב
שר האוצר ,  ד"ר יובל שטייניץ ,  הודיע הערב  ( שני )  לפרופ' עודד שריג על כך שהחליט למנות אותו לממונה הבא על שוק ההון ,  ביטוח וחיסכון .  שריג צפוי להיכנס לתפקיד במהלך ינואר 2010 עם פרישתו של הממונה הקודם ,  מר ידין ענתבי .  
פרופ' שריג הוא בעל תואר Ph.D וכיהן בעבר כדיקן בית הספר אריסון למנהל עסקים במרכזי הבינתחומי בהרצליה .  בין השאר לימד שריג באוניברסיטת קולומביה ,  אוניברסיטת ת"א ובבית הספר וורטון למנהל עסקים .  מחקריו מתמקדים בסוגיות של מימון חברות וניהול סיכונים .  
במקביל עסק שריג בייעוץ לחברות וגופים בנושאי ניהול השקעות ,  ניהול פיננסי והערכת שווי נכסים וחברות .  כמו כן כיהן במספר דירקטוריונים וועדות השקעה ,  כולל דירקטוריון הבורסה לניירות ערך בתל אביב ודירקטוריון בנק הפועלים .  
לדברי שטייניץ ,  פרופ' שריג יוכל לתרום תרומה משמעותית לעיצובו ופיתוחו של שוק ההון הישראלי ,  שוק החיסכון הפנסיוני וענף הביטוח .  
סגן השר ,  יצחק כהן והמנכ"ל חיים שני ששותפו בהליך הבחירה אמרו כי לאחר בחינה של מועמדים רבים לתפקיד ,  חיצוניים ופנימיים נבחר האיש הראוי ביותר למלא את אחד התפקידים המרכזיים ביותר בשירות הציבורי בכלל ובתקופה זו בפרט .  
מינויו של שריג כפוף לאישורה של הוועדה למינויים בכירים של נציבות שירות המדינה ולאישור הממשלה .  
שר האוצר וסגנו נפגשו עם שני המועמדים הפנימיים  המשנה לממונה יואב בן-אור ,  והסגן אריק פרץ ,  והביעו הערכה רבה לכישוריהם ופעולתם במיוחד בתקופת המשבר הכלכלי .
 
הממונה החדש על שוק ההון :  פרופ' עודד שריג
שר האוצר שטייניץ החליט בתום סבב ראיונות למנות לתפקיד את שריג ,  לשעבר דיקן בית הספר למינהל עסקים במרכז הבינתחומי בהרצליה ,  במקומו של ידין ענתבי שיעזוב את תפקידו בחודש הקרוב

