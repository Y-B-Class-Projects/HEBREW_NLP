פרסומת אחת ודי
סער גיט אוהב חצוצרות ,  פסנתרים ואת אסי כהן .  בואו להתפרסם איתנו
פרסומות הן לא עסק משתלם .  הן עולות המון למפרסם ,  כמעט תמיד יותר ממה שהוא רוצה לתת והרבה יותר מדי ביחס לתמורה שהן נותנות לו .  בחישוב פשוט ומעשי אפשר לגלות שהן גוזלות ממנו ימבה של שטרות על בערך 20 שניות ,  כשהדיל נהיה עבה יותר ככל שהשעה הולכת ונעשית פריים-טיימית .  דקה אחר-כך ,  אם נשאל אתכם מה ראיתם ,  ספק אם תשכילו לזכור אותן .  בשביל זה צריך ליצור מוצר עם פאנץ' מחודד ,  ואם קנית במקרה את פרסומת הגמר של האח הגדול  כדאי שתיפרד מפי 2 כסף .  
חברת בזק ,  אם אתם זוכרים ,  התבייתה על פרסומת כזאת ,  ונאלצה להיפרד מ-200 אלף שקל על הדקה שכבשה בזמן ש-40 אחוזי רייטינג היו מרוחים על הרצפה מול המסך כדי לראות את אלירז על רקע הקונפטי .  עכשיו עולה השאלה אם אתם זוכרים מה היא פירסמה .  פוסטר של פותנה יישלח לעונה נכונה .
" בינלואמי "  החליטו לא להרים השקעה גרנדיוזית בפרסומות שלהן .  בלי לוקיישן מפעים או רעיון מתוחכם ,  הם הביאו את אסי כהן ונתנו לו לעשות את מה שהוא יודע .  התוצאה היא קמפיין ארוך שהולך באותו קו מבריק בו כהן ,  שמגלם פרסמואי ביזארי ,  מנסה לחבר גי'נגלים מגוחכים לנוכח המבטים המצחיקים שנועצים בו אלה שמנהלים את הבנק .  וכשכהן עושה משהו ,  אפשר להעמיס פנימה גם את הכישרון הנדיר שלו .  הביצוע הקולע והתסריט הופכות את הפרסומות של הבינלאומי למהודקות יותר בכל פעם מחדש ,  כשהפעם הפופקרן עומד במוקד .  כן ירבו .
 גם ב"לאומי קארד "  בונים בקמפיין השיווקי שלהם על פרזנטורים יעילים ,  וכשרואים את יובל סגל וקרן מור מפתה להדביק עליהם את הקרדיט הזה .  בניגוד לפרסומת הקודמת הפעם הייתה ניכרת הפקה רצינית מאחורי הפרסומת הנוכחית של קארד עם תזמורת ,  חצוצרות ,  ערימת ניצבים ממושמעים וגם רעיון מצויין ,  ובניגוד אליה במבחן התוצאה משהו התפספס בדרך ולא הגיע לפואנטה .  עוד קצת התמדה ואולי נצליח לצחוק יותר .
" אייס "  הצליחו לשלב בפרסומת שלהם את כל מה שבלתי אפשרי לערבב ביחד ,  ויצא להם משהו שהוא לא פחות ממוצלח .  הטוויסט הצליח לפגוע ,  הסלוגן התחבר עם המסר ואיכשהו נכנסו לתוך העסק גם מספרים ומחירים של מערוך ומחבת ,  שבדרך-כלל מצליחים להרדים אותנו .  טוב ,  ככה זה שרוצים להכניס בראש לפורץ .  פשוט עושים מזה פרסומת .
 
פרסומת אחת ודי
סער גיט אוהב חצוצרות ,  פסנתרים ואת אסי כהן .  בואו להתפרסם איתנו

