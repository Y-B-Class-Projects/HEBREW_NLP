הפועל ר"ג - בני יהודה :  חזי מגן יחרים את המשחק ? 
היו"ר פגוע מהקללות של האוהדים ,  עוז ראלי יפתח במקום אבו זייד .  טופוזאקוב ייעדר אצל האורדונים ,  חלוץ סרבי ינחת למבחנים
 *  שישה מפגשים נערכו בין הקבוצות בשנתיים האחרונות ,  בני יהודה ניצחה בארבעה מהם ,  רמת גן הסתפקה בניצחון בודד ומשחק נוסף הסתיים בתיקו .
  *  במחזור הסיום של עונת 2001/02 בלאומית עזרה רמת גן לבני יהודה לחזור לליגת העל כשניצחה 2:3 את מכבי הרצליה במשחק דרמטי ,  בו נכחו אלף מאוהדי הזהובים ועודדו את הרמת גנים .
  *  הקפטן תמיר בן עמי יערוך את הופעתו ה-350 במדי הקבוצה .
 הפועל רמת גן :
 המאמן צביקה צמח יחסר את אלין טופוזאקוב שעדיין פצוע בקרסול .  גם אלי לוי סוחב פציעה במפשעה והוא אינו כשיר במאת האחוזים ,  ובנוסף לכך גם קרלוס צ'קאנה שתורגל בתחילת האימון בעמדת הבלם ,  נטש את התירגול בשל פציעה ברגלו ולא ברור אם יהיה כשיר .  צ'קאנה יעבור מחר מבחן כשירות ואף צפוי לקבל זריקה לפני הפתיחה .  שחקן נוסף שיחסר הוא עידן סרור שצבר חמישה כרטיסים צהובים . " אנחנו לא מסתכלים על בני יהודה אלא על עצמנו ",  אמר המאמן צביקה צמח . " יש לנו לא מעט פציעות וסגל חסר אבל אסור שאלו יהיו התירוצים .  נצטרך לבוא מפוקסים כדי להשיג את המטרה .  כולנו רוצים לפתוח טוב את הסיבוב ". 
ראשי הקבוצה ממשיכים בחיפושים אחר שחקני חיזוק לקראת פתיחת חלון ההעברות ,  והלילה צפוי לנחות למבנחים בקבוצה החלוץ הסרבי דראגן גוסיץ' בן ה-29 ,  המתנשא לגובה של ומשתייך לקבוצת קייראט אלמטי מהליגה הקזחית .
 בקבוצה ממשיכים במגעים גם עם הבלם טל חן שקיבל הצעה לחוזה לשלוש שנים במידה וישוחרר מבני סכנין ,  שם התבקש לקצץ באופן ניכר בשכרו וסרב .  נכון לעכשיו לא הושג סיכום סופי עם הבלם וביממה האחרונה הציעה בני סכנין עיסקת חליפין במסגרתה יעברו טל חן ולירן כהן לרמת גן בתמורה ליקיר שינה ודמיטאר טלקיסקי .  ברמת גן סירבו להצעה בשלב זה .
 בני יהודה :
 יושב ראש בני יהודה ,  חזי מגן ,  אמר לשחקניו שהוא שוקל להחרים את המשחק בגלל הקללות שספג מאוהדי הקבוצה בהפסד הליגה האחרון למכבי פתח תקווה .  פדרו גלבאן ,  שסוחב פציעה מתמשכת בשריר הארבע ראשי ,  ימשיך להיעדר מהסגל של דרור קשטן ,  והשבוע הצטרף גם הקשר חסן אבו זייד לרשימת הפצועים עם פגיעה בשריר הירך האחורי .
 הזהובים ינסו לנצל את המומנטום החיובי לאחר הניצחון הנאה על מכבי נתניה ברבע גמר גביע הטוטו  ( 2:4 )  ,  כאשר עוז ראלי שהיה המצטיין במשחק ,  יקבל את חולצת ההרכב במקומו של אבו זייד .  בשאר ההרכב לא נראה שיהיו שינויים ,  כאשר דין מורי ואביב חדד ימשיכו לפתוח במרכז ההגנה ,  לירוי צעירי ושלו מנשה ישלימו את חוליית הקישור ומשה ביטון יפתח לצידו של פיני בלילי בחוד .
 הפועל רמת גן :  דמיטאר טלקיסקי
הקשר הבולגרי הוא ללא ספק השחקן הבכיר כרגע בסגל של רמת גן ששקועה עמוק במקום האחרון .  המועדון מצפים מטלקיסקי לקחת מנהיגות ובנוסף על כך גם להביא את היכולת שלו לידי ביטוי בבישולים ושערים שעשויים להציל את הקבוצה מירידה לליגה השנייה .
 בני יהודה :  שלו מנשה
בהיעדרו של גלבאן הפצוע מצפים בצוות המקצועי של הזהובים לראות את הקשר המוכשר לוקח את המושכות ומשחזר את יכולתו במדי מכבי נתניה בעונה שעברה .  השער שכבש מול קבוצתו לשעבר בגביע הטוטו השבוע עשוי להיות סימן מעודד בדרך לשבירת בצורת ההבקעות שלו בליגה .
 הפועל רמת גן :  איתי ארקין ,  חי בן לולו ,  יקיר שינה ,  קרלוס צ'קאנה  ( אלי לוי )  ,  תמיר בן עמי ,  דן רומן ,  תמיר פור ,  גל לוי ,  אורי ביבי ,  דמיטאר טלקיסקי ,  לירון דיאמנט .
 בני יהודה :  דלה איינוגבה ,  איציק עזוז ,  דין מורי ,  אביב חדד ,  כפיר אדרי ,  קסטוטיס איבשקביצ'יוס ,  לירוי צעירי ,  עוז ראלי ,  שלו מנשה ,  משה ביטון ,  פיני בלילי .
 
הפועל ר"ג - בני יהודה :  חזי מגן יחרים את המשחק ? 
היו"ר פגוע מהקללות של האוהדים ,  עוז ראלי יפתח במקום אבו זייד .  טופוזאקוב ייעדר אצל האורדונים ,  חלוץ סרבי ינחת למבחנים

