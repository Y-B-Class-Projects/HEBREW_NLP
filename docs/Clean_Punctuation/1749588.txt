חמאס :  מי שיורה רקטות לישראל הוא מורד
ד"ר מחמוד א-זהאר ,  בכיר חמאס ,  אמר כי החמושים שממשיכים לירות רקטות לעבר ישראל הם  " מורדים ".   " האם הם מצפים שנמחא כפיים לאדם שמורד בארגון שלו ?  המרד הזה עלול להוביל לאנרכיה "
 בכיר חמאס ד"ר מחמוד א-זהאר אמר כי החמושים שממשיכים לירות רקטות לעבר ישראל הם  " מורדים ".  בראיון לעיתון  " אל-חיאת "  היוצא לאור בלונדון הוסיף היום  ( שבת )  א-זהאר והסביר כי  " יש הסכם להפסקת אש שגובש לאחר המלחמה  ( מבצע עופרת יצוקה  נ.י )  .  האם קיבלנו את ההסכם כדי למלא אחריו או כדי להפר אותו ?  האם הם מצפים שנמחא כפיים לאדם שמורד בארגון שלו ?  המרד הזה עלול להוביל לאנרכיה ". 
בהתייחסו לדיווחים על כך שאירן וסוריה מפעילות על ארגונו לחצים שלא לחתום על הסכם פיוס עם פתח ,  תהה : " מה הקשר של אירן לעניין הסכם הפיוס ?  מה התועלת שסוריה ואירן יכולות להפיק מהכשלת הפיוס ?  הפיוס לא פוגע בסוריה .  סוריה הרי לא מנהלת תחרות עם מצרים מי תיזום פיוס .  מצרים היא זו שתיווכה במגעים לגיבוש עסקת שליט ,  במגעים לגיבוש הפסקת אש ובשיחות השלום ". 
א-זהאר התבקש להתייחס גם להאשמות לפיהן ממשלתו מפרה את זכויות האדם ברצועת עזה ומדכאת את האזרחים . " למרבה הצער ,  פתח  כמו ישראל  התחילה לבצע פשעים נגד העם הפלסטיני .  יש אלפי אנשי חמאס וארגונים אחרים שנמצאים בבתי הכלא של פתח ,  ואחרי זה מאשימים אותנו שאנחנו עוצרים אנשי פתח .  אני קורא לפתח להגיד שם של עצור אחד על רקע פוליטי .  הם פשוט משקרים ". 

חמאס :  מי שיורה רקטות לישראל הוא מורד
ד"ר מחמוד א-זהאר ,  בכיר חמאס ,  אמר כי החמושים שממשיכים לירות רקטות לעבר ישראל הם  " מורדים ".   " האם הם מצפים שנמחא כפיים לאדם שמורד בארגון שלו ?  המרד הזה עלול להוביל לאנרכיה "
 
