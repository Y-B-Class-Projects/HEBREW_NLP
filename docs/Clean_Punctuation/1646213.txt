Waze :  מאיר שטרית וטל ברמן כבר משתמשים 
 >  >  תוכנת הניווט של חברת waze ,  תוכנה חינמית הנעזרת במידע מהשתמשים לעדכון מפות ,  נחשבת כיום לאחת מתוכנות הניווט הפופולריות בישראל .  waze ,  המתאימה לטלפונים חכמים הכוללים gps מובנה וחבילת תקשורת אינטרנטית ,  אינה מסתפקת בהצגת מיקומו של הנהג על המפה - באמצעות איסוף נתוני המיקום של משתמשי התוכנה ,  יכול היישום להציג עומסי תנועה ולעדכן מסלולי כבישים .  התוכנה מכילה שכבות מידע נוספות ,  המציגות תאונות ,  מחסומים ,  עבודות בכביש ואף מכמונות מהירות - הנסמכות על מידע שמזינים המשתמשים בזמן אמת על ידי לחיצה על האייקונים הרלוונטיים במכשיר .  השימוש שעושה היישום בתוכן גולשים הופך את waze לטובה יותר ככל שיותר נהגים משתמשים בה .  זוהי אחת הסיבות לכך שהיישום נהפך לפופולרי כל כך בישראל .  לפי דיווחי החברה ,  בישראל רשומים ליישום יותר מ-290 אלף משתמשים .  עם זאת ,  מכיוון שהיישום עושה שימוש במידע המגיע מנהגים לשם מיפוי ,  השימוש בו מתאים במיוחד לאזורים המאוכלסים בצפיפות .  למעשה ,  עד עתה כ-10% מהכבישים בישראל מופיעים ביישום ללא שמם .  על משתמשי waze נמנים רבים מן המאמצים המוקדמים של האייפון ,  ביניהם כאלו שרכשו את המכשיר עוד לפני שהושק באופן רשמי בישראל . " אני חושב שזה יישום מופלא ",  אומר בועז דולב ,  מנהל תחום הממשל הזמין היוצא בממשלה ,  שהעיד על עצמו כי הוא אחד המשתמשים הנלהבים ביותר ביישום .  מאמצים מוקדמים נוספים שהעידו כי הם משתמשים אדוקים ביישום ,  כוללים את חבר הכנסת מאיר שטרית ואיש התקשורת טל ברמן .  היישום זמין להורדה באתר החברה  ( waze.co.il )  ,  והוא תואם למרבית המכשירים החכמים הקיימים כיום בשוק ,  בהם אייפון ומכשירים המבוססים על מערכת סימביאן של נוקיה ,  מערכת windows mobile של מיקרוסופט ואנדרואיד של גוגל .
 
Waze :  מאיר שטרית וטל ברמן כבר משתמשים 
nan
