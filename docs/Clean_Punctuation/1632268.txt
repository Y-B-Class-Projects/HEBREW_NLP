היכונו לבליץ של שנת 2025
המרצדס העתידנית של ג'ורג' יו דומה לחללית ומצמיחה איברים .  לפי דעתו וטעמו כך תראה מכונית ה-F1 של מרצדס-בנץ בעתיד
מרצדס יצאה השנה לדרך עצמאית בסבב הפורמולה 1 ,  אחרי שנים של שיתוף פעולה מרתק עם 'מקלארן' שהעמיס על מדפיה תארים ומינף כישרונות צעירים  ( לואיס המילטון )  לפסגות הספורט המוטורי העולמי .  בשנת 2025 - בסך הכול 15 שנים מהיום ,  מרצדס בנץ תשמיש לכאורה כלי-רכב מהפכניים כדי להתחרות בפורמולה 1 ;  כך לפחות חושב ג'ורג' יו ,  מתמחה בסדנת היצרנית שנמצאת בקרלסבד קליפורניה .  
על פי המודל שעיצב - BlitzenBenz כמחווה למכונית ההיסטורית ,  הקונספט מהווה גרעין לסעיף אינטגרלי בפיתוח כלי-רכב חדשים ,  ולבחינת קצה היכולות הטכנולוגיות של מרצדס וקבוצת ה-F1 של החברה . " הבליץ-בנץ היא הצהרה רטרו-קלאסית .  מכונית שמזכירה עיצובים מן העבר במטרה ברורה להשפיע על העתיד ",  כך מנתח יו את בחירת קווי המתאר של המודל .  
שני רעיונות מיתולוגיים התלכדו בבליץ של יו לכדי דגם אחד ;  הראשון הוא כמובן הבליץ-בנץ המקורית מ-1909 שבנתה עבורו את המסגרת הכללית ליישום ,  ואילו מקור ההשראה השני מגיע מאלכס ארלנדסון ,  פסל שמציג בגלריות עולמיות יצירות אמנות מושפעות מעצים ומהסביבה .  מדוע בחר בטבע האקולוגי דווקא ?  לפי דבריו בניגוד לתרכובות מתכת ,  הטבע משנה את צבעיו ואת מרקמו . " הרעיון הוא לדמיין מה יכול לקרות אם אפשר יהיה לגדל רכיבים של כלי-רכב ולשלוט על צורתם .  ממש מערכת אורגנית ",  הוא מדגיש .   תניע את הבליץ של יו היא מערכת הנעה מימנית שמזינה 4 מנועים חשמליים בכל גלגל .  למרכב החיצוני יש חלק חשוב בהפקת שיעור העוצמה של המכונית ,  היות וכיסויי הקשתות האורגנים מעל הצמיגים נפתחים כאילו פרחים לאור השמש ,  בהתאם לרמת הטמפרטורה שהמכונית מפיקה .  כך למעשה המרצדס חייה ונושמת כמו ישות עצמאית ,  אפילו שבקוקפיט יושב הנהג ושולט על היכולת הכיוונית .  נתראה בעוד 15 שנים על המסלול ?  בכלל לא בטוח .
 

היכונו לבליץ של שנת 2025
המרצדס העתידנית של ג'ורג' יו דומה לחללית ומצמיחה איברים .  לפי דעתו וטעמו כך תראה מכונית ה-F1 של מרצדס-בנץ בעתיד

