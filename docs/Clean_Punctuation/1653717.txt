דמיינו
אוהב את יוקו ,  עוקץ את פול ,  מקבל השראה מפורסט גאמפ ואפילו פוגש את הרוצח שלו .  עוד לפני  " נער משום מקום ",  כיכבה דמותו של ג'ון לנון בלא מעט סרטים .  הנה הבולטים שבהם
כיאה לאחד האייקונים התרבותיים הגדולים בכל הזמנים ,  שמותו היה דרמטי לא פחות מחייו ,  סיקרן ג'ון לנון מאז ומעולם את הקולנוע ואת הטלוויזיה .  כך זכינו לראותו על המסך הגדול והקטן בשלל צורות  אם זה כדמות ראשית או כדמות משנית .  עם זאת ,  באופן מוזר למדי ,  טרם נעשה סרט מקיף שסקר את חייו מתחילתם ועד סופם  אפילו  " נער משום מקום ",  שמגיע לאקרנים בסוף השבוע הקרוב ,  מתמקד אך ורק בצעירותו .  מי שהדרמה הביוגרפית הטרייה תעשה לו תיאבון להשלים את המידע על לנון ,  או שפשוט רוצה להתחמם לקראת הצפייה בה עם עוד כמה סרטים מסוגים שונים ומשונים על הגאון מליברפול ,  מוזמן להיעזר ברשימה הבאה .  ורק אל תשכחו  כל מה שאתם צריכים זה אהבה .
 חמש שנים לאחר מותו של לנון ,  ב-1985 ,  הגיע הסרט הראשון על חייו  דוקו דרמה שהתמקדה ביחסיו עם יוקו אונו . "  John and Yoko :  A Love Story  "  נעשה בשיתוף פעולה מלא עם אהובתו של המוזיקאי המנוח ,  ואולי בשל כך לא הצליח לגלות עליו משהו מעניין באמת .  הסרט התפרסם בעיקר בגלל הסיפור המוזר שמאחורי הליהוק שלו :  לתפקיד הראשי נבחר בהתחלה מארק לינדסי צ'פמן האלמוני ,  אבל הוא נפסל בסופו של דבר מפני ששמו היה דומה מדי לשמו של המתנקש בלנון .  הפיצוי הגיע שני עשורים לאחר מכן ,  כשצ'פמן התבקש לגלם את הזמר ב"Chapter 27 "   ( ועל כך בהמשך )  .
 אולי מפני שהכישרון של לנון היה בלתי נתפס ,  רוב הסרטים שנעשו על אודותיו לא ניסו להיות ריאליסטיים אלא ספקולטיביים  כזה למשל הוא סרטו של כריסטופר מונק מ-1991 ,  שדמיין מה קרה כשג'ון לנון ובריאן אפשטיין יצאו לנפוש בספרד ב-1963 .  את העילוי מליברפול גילם איאן הארט ,  שבאופן די חריג בהיסטוריה של הקולנוע ישוב לגלם אותו שלוש שנים לאחר מכן .
 ב-1994 הגיע מה שהיה הסרט המושקע ביותר שנעשה על הביטלס ,  לפחות עד  " נער משום מקום ".  הבמאי איאן סופטלי לא התמקד בלנון וגם לא בפול מקרטני ,  אלא דווקא בסטיוארט סטקליף ,  שניגן עם השניים אך נטש אותם מעט לפני ההצלחה .  אם כל זה לא טרגי מספיק ,  הרי שסטקליף ,  שידוע כיום בעיקר בכינוי  " החיפושית החמישית ",  נגדע באיבו בתחילת שנות העשרים לחייו  לפי אחת ההערכות ,  זה קרה כתוצאה מנזק מתמשך שנגרם לו בקטטה לאחר הופעה .  את לנון ,  כאמור ,  גילם  ( שוב )  איאן הארט .
 אז מאיפה קיבל ג'ון לנון את ההשראה לשיר  " Imagine "?  את הקרדיט לכך ,  כמו לכל דבר שקרה בשנות השישים ,  צריך לתת לפורסט גאמפ .  כך לפחות לפי הלהיט הענק של רוברט זמקיס מ-1994 ,  שבו גאמפ  ( טום הנקס )  פוגש את ג'ון לנון  ( שהתעורר לחיים בזכות אפקטים מיוחדים פורצי דרך בזמנו )  בתוכנית האירוח של דיק קאבט ומספק לו את המילים לאחד ההמנונים הגדולים בכל הזמנים .  את כל זה ,  כמובן ,  עושה גאמפ בלי שהתכוון לכך .
 הטלוויזיה האמריקאית עושה סרט כמעט על כל אישיות בידורית שהלכה לעולמה ,  אז היה ברור שגם תורו של לנון יגיע .  זה קרה בשנת 2000 בסרט זה ,  שנחל כישלון חרוץ בקרב הקהל .  המפיקים האמריקאים הבינו כי לא יעלה על הדעת שבן ארצם יגלם את לנון ,  ולכן הטילו את המלאכה על אירי אלמוני ששמו פיליפ מק'קילן-פניקס .  זה היה תפקידו הדרמטי הראשון והאחרון של הנ"ל ,  וכיום הוא מרוויח את לחמו כחקיין של בונו דווקא .
 והנה עוד ספקולציה על חשבון לנון :  הבמאי מייקל לינדזי-הוג משער ברוחו בסרט טלוויזיה ,  גם הוא משנת 2000 ,  מה קורה במפגש בינו ופול מקרטני באמצע שנות השבעים .  ובכן ,  לפחות בעולם הבדיה ,  השניים מנסים לאחות את הפצעים המשותפים מעברם ,  ותוהים גם אם עוד יש להם עתיד יחדיו .  גם מסרט זה נזכור בעיקר את שערוריית הליהוק :  את מקרטני גילם איידן קווין הנאה ,  אך את לנון שיחק דווקא ג'ארד האריס האפרורי ,  מי שידוע כיום כפרסומאי הבריטי לין פרייס ב"מד מן ". 
כחצי יובל לאחר רציחתו של לנון ,  החל הקולנוע לנסות להבין מה עמד מאחורי הרצח .  וכך ,  שנה אחר שנה נעשו שני סרטים בנושא   " The Killing of John Lennon "  מ-2006 ,  שבו לא היה ייצוג לדמותו של המוזיקאי ,  ו"Chapter 27 "  מ-2007 .  בסרט זה אנו זוכים דווקא לחזות במפגש קצר בין המתנקש מרק דיוויד צ'פמן והקורבן שלו  לנון חותם לו על אלבום ,  צ'פמן מודה לו בקול רועד ,  לנון טורח לשאול אם יש דבר מה נוסף שבו הוא יכול לעזור ,  וצ'פמן משיב בשלילה ונעלם במהרה ,  עד הפעם הבאה שבה ייפגשו .  את לנון ,  כזכור ,  גילם מרק לינדסי צ'פמן ,  וזאת כעשרים שנה לאחר שאיבד את התפקיד באשמת שמו הבעייתי .
 מאז מותו ועד  " נער משום מקום ",  התייחס הקולנוע לג'ון לנון ביראת כבוד ,  כאילו כדי להמחיש את האמירה המפורסמת שלו שהביטלס גדולים יותר מישו .  אבל ב"Walk Hard "  מ-2007 ,  הפרודיה מבית היוצר של ג'אד אפאטו על הביוגרפיות המוזיקליות למיניהן ,  הגיע הזמן גם להתלוצץ מעט על חשבונו של האליל .  וכך ,  בסצנה הטובה ביותר בסרט הבינוני ,  מגיע גיבורו הפיקטיבי להודו ,  פוגש את ארבעת המופלאים ונחשף לדינמיקה הבעייתית ביניהן .  בין השאר ,  תוהה לנון  ( בגילומו של פול ראד )  אם השירים של מקרטני יישמעו חרא גם כשהוא יהיה בן 64 ,  וברגע הזה אפשר לשמוע עד תל אביב איך לנון האמיתי מתגלגל בקברו .
 בשנת יציאתו של  " Walk Hard "  הגיעה לאקרנים גם  " אני לא שם ",  ביוגרפיה מוזיקלית כבדת ראש מהסוג שהפרודיה שמה לעצמו למטרה .  במקרה זה ,  הבמאי טוד היינס ניסה דווקא ללכוד את רוחו של בוב דילן ,  אבל גם מקומו של עמיתו ומכרו ,  לנון ,  לא נפקד .  דמותו של הבריטי הגיחה לדקה קלה כשהיא מתהלכת עם יוקו אונו בניו יורק של אמצע שנות השבעים ,  וכמתבקש מהאויב הגדול של הוותיקן ,  גם ב"אני לא שם "  ראינו כיצד לנון מותח ביקורת על  " עסקי הדת "  רגע לפני שהוא נעלם באפלה .
 הפעם האחרונה שחזינו בדמותו של לנון על המסך הגדול היתה במותחן משעשע זה ,  מ-2008 ,  וגם במקרה דנן הוא הגיח לרגע כדמות משנית מאוד  חברו ופטרונו של האקטיביסט השחור מייקל X .  במקרה זה ,  את לנון לא גילם שחקן מקצועי כי אם אלן סאופר ,  אחד החקיינים שלו .
 
דמיינו
אוהב את יוקו ,  עוקץ את פול ,  מקבל השראה מפורסט גאמפ ואפילו פוגש את הרוצח שלו .  עוד לפני  " נער משום מקום ",  כיכבה דמותו של ג'ון לנון בלא מעט סרטים .  הנה הבולטים שבהם

