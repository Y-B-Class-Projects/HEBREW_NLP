בעקבות החיסול :  דובאי תאסור כניסת ישראלים
בעקבות חיסולו של בכיר חמאס אל-מבחוח ,  הודיע מפקד משטרת דובאי כי ארצו תאסור כניסת נוסעים בעלי אזרחות ישראלית לתחומה ,  בלי קשר לדרכון שהם נושאים
 ( צילום :  רויטרס ,  עריכת וידאו :  ענת ברק ,  קריינות :  אילן שניג ) 
דובאי תאסור כניסת נוסעים בעלי דרכון ישראלי לתחומה .  כך אמר היום  ( שני )  מפקד משטרת דובאי ,  הגנרל דאחי חלפאן .  עד כה הותרה כניסתם של ישראלים בעלי אזרחות כפולה באמצעות דרכון זר ,  אולם לאחר חיסולו של בכיר חמאס מחמוד אל-מבחוח הוחלט לאסור את כניסתו של כל אדם ,  שלפי החשד מחזיק באזרחות ישראלית .  חלפאן אמר את הדברים לעיתון  " דה נאשיונל "  היוצא לאור באיחוד האמירויות ,  במהלך כינוס בנושאי ביטחון בדובאי .  
בתוך כך ,  ממשיכה לגדול שרשרת המעורבים בחיסולו של בכיר חמאס .  בראיון בעיתון  " אל-חליג' "  שפורסם היום ,  גילה הגנרל חלפאן ,  כי אנשיו הצליחו לחשוף אדם נוסף שהשתייך לחוליית החיסול של אל-מבחוח ,  לפני יותר מחודש בדובאי .  לטענתו ,  החשוד ה-27 נשא אף הוא דרכון אירופי ,  אך הוא לא גילה מה שמו ומאיזו מדינה קיבל את הדרכון .
 בנוסף ,  בימים הקרובים יגיעו לישראל חוקרים מטעם משטרת אוסטרליה כדי לתשאל את שלושת האזרחים הישראלים בעלי דרכון אוסטרלי ששמם נקשר להתנקשות .  על פי הדיווחים ,  ישראל אפשרה לשניים או שלושה חוקרים אוסטרלים להגיע ארצה לאחר שמשרד החוץ האוסטרלי ביקש אישור משגריר ישראל בקנברה .
 
בעקבות החיסול :  דובאי תאסור כניסת ישראלים
בעקבות חיסולו של בכיר חמאס אל-מבחוח ,  הודיע מפקד משטרת דובאי כי ארצו תאסור כניסת נוסעים בעלי אזרחות ישראלית לתחומה ,  בלי קשר לדרכון שהם נושאים

