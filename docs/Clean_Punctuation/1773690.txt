משחק השנה - הבחירה שלכם
בחרנו עבורכם 24 משחקים שהושקו השנה ,  ותפקידכם לקבוע איזה מהם יהיה משחק השנה שלכם .  מחר - הבחירות שלנו
אחרי 7 שנות פיתוח ,  ומספר דחיות ,  קיבלנו סוף סוף את המשחק החדש מיוצרי  " מקס פיין ".  מעבר להיותו זיכיון חדש  דבר נדיר בעולם המשחקים כיום ,  מדובר בכותר פעולהאימה מעניין ומפחיד .
 רק שנה עברה מאז שקיבלנו את Assassin's Creed 2 ,  ויצרנית המשחק כבר הספיקה לייצר משחק המשך .  ולא סתם משחק ,  אלא הכותר הראשון בסדרה עם אפשרויות מקוונות מרשימות .
 סדרת משחקי באטלפילד ידועה במצבים המקוונים המרשימים שלה ,  ו-Bad Company 2 מראה את חברת DICE בשיא היכולת שלה ,  כשהיא מייצרת משחק פעולה המוני מרשים ,  עם מערכה טובה לשחקן בודד .
 משחק ההמשך ל-Bioshock המצויין אמנם לא הביא הרבה חדשנות לנוסחה הותיקה ,  אבל את מה שהוא עשה ,  הוא עשה היטב .  העיר התת-ימית ראפצ'ר היא מקום שרצינו לחזור אליו ,  והביקור השני לא אכזב
יש סיבה לכך שמדובר במשחק הרווחי ביותר בכל הזמנים .  לא ברור אם הסיבה היא איכות המשחק או מאמצי פרסום נרחבים ,  אבל העובדה היא ש-Black Ops הוא כנראה המשחק הפופולרי של השנה .
 מעטות הן סדרות משחקים עם קהל מעריצים אדוק ופנאטי כמו זה של Civ  דבר שאמור להפחיד מפתחים שמנסים לשנות דברים בצורה רדיקלית במשחק .  אבל ב-Civ V ראינו איך אפשר לחדש היטב בלי לפגוע במסורת .
 אתם לא תצביעו ל-Enslaved ,  אנחנו מניחים .  חבל שכך  הוא אולי לא המשחק הטוב ביותר ברשימה ,  אבל עדיין שווה לכם להכיר אותו ,  כיוון שמדובר באחד מכותרי ההרפתקה המרעננים שפגשנו בשנים האחרונות .
 הפרק השלישי בסדרת Fable של פיטר מולינו הוא משחק תפקידים לאנשים ששונאים משחקי תפקידים ,  משחק הרפתקה לאנשים שמשתעממים ממשחקי הרפתקה ,  ואחד המשחקים הכיפיים של השנה .
 המשחק החדש בסדרת פולאאוט עושה שוב את מה שקודמו עשה כל כל טוב  יוצר עולם פוסט-אפוקליפטי אמין וענקי ,  ומאפשר לשחקן לגלות אותו בקצב שלו .  זה הרשים ב-Fallout 3 ,  וזה מרשים גם עכשיו .
 בשלוש השנים האחרונות ,  התחלנו לשכוח איך סדרת משחקי FIFA אכזבה אותנו פעם אחר פעם באמצע העשור .  המשחק החדש בסדרה אמנם לא מציג שינויים ענקיים ,  אבל עודנו כותר הכדורגל המתקדם ביותר שפגשנו .
 המשחק הראשון בסדרת God of War לפלייסטיישן 3 העלה את הרף לרמה הגרפית ומשחקיות בכותרי פעולה מגוף שלישי ,  כשהוא מצליח לסיים את טרילוגיית קרייטוס באופן מכובד .
 אחרי המתנה של 6 שנים ,  חזרה סדרת Gran Turismo לחיינו ,  כשהיא מציגה את סימולטור הנהיגה המקיף והמתקדם ביותר שיצא לקונסולות .  האם זה גם הופך אותו למשחק כיפי ?  תגידו אתם
זהו ,  סיימנו עם Halo .  חברת Bungie טוענת ש-Reach הוא הפרק האחרון בסאגת משחקי הפעולה היילו ,  לפחות במתכונת הנוכחית שלהם .  וכיאה לפרק אחרון ,  הוא הרשים גם טכנולוגית וגם מבחינת משחקיות .
 האם זה משחק ?  האם זה סרט ?  חברת Quantic Dream הצליחה ליצור תת-ז'אנר חדש ,  סיפור אינטראקטיבי שלעיתים דומה יותר לסרט מאשר למשחק סטנדרטי .
 סדרת Mafia חזרה לחיינו לקול ביקורות פושרות למדי ,  אך בו בזמן הצליחה לא רע מבחינת מכירות .  אז כן ,  היא אולי לא מתחרה ב-GTA הפתוח ,  אך מבחינת אווירה ואקשן המשחק מרשים .
 MAG לא הצליח בישראל ,  וחבל שכך .  הניסיון השאפתני של Zipper ליצור משחק בו 64 שחקנים מתחרים בו זמנית באותה המפה אולי היה כאותי במידה מסויימת ,  אבל בסופו של יום הוכתר כהצלחה .
 האם שפרד חי ?  האם שפרד מת ?  ואיך ממשיכים אחרי אחד ממשחקי התפקידים המרשימים של 2007 ?  הפתרון של Bioware ,  שהגיע בדמות Mass Effect 2 ,  הצליח להתעלות על המקור .
 אחרי שנים בלי משחק חדש בסדרת Medal of Honor ,  החליטו ב-EA להשיק אותה מחדש ,  כשהפעם שדה הקרב הוא אפגניסטן של ימינו .  יש שיאמרו כי ההצלחה הייתה חלקית ,  אבל המשחק הצליח לא רע .
 סדרת Metroid הותיקה של נינטנדו חזרה השנה ,  כשהיא מדגימה שאפשר לעשות משחק פעולה טוב גם עבור קונסולת ה-Wii .
 סדרת פרו אבולושן ,  שהבינה כי היא לא יכולה להתמודד עם FIFA במצבה ,  שינתה את פניה בגרסת 2011 .  לטוב ולרע ,  זהו משחק שונה מהותית ממה שהיה בשנה שעברה .  אז רגע ,  לטוב או לרע ? 
GTA במערב הפרוע  התיאור הזה הוא מחמאה מוצדקת מאוד ל-Red Dead Redemption של חברת Rockstar ,  אחד המשחקים המרשימים ביותר של השנה .
 לא רק קוריאנים חיכו ל-Starcraft 2 ,  גם אנחנו .  והשנה הוא סוף סוף הגיע  משחק אסטרטגיה שאמנם לא מחדש יותר מדי בז'אנר ,  אך את כל מה שהוא עושה ,  הוא עושה מצויין .
 כותר המשך לאחד המשחקים המקסימים שראינו אי פעם משמר את הרוח של קודמו ,  ובו בזמן מצליח לחדש ,  בדמות כוכבים חדשים ויכולות חדשות של מריו .
 חבילת ההרחבה החדשה של World of Warcraft איננה משחק בפני עצמה ,  אך השינויים שהיא מביאה לעולם המשחק מזכים אותה באזכור ברשימה הזו .
 
משחק השנה - הבחירה שלכם
בחרנו עבורכם 24 משחקים שהושקו השנה ,  ותפקידכם לקבוע איזה מהם יהיה משחק השנה שלכם .  מחר - הבחירות שלנו

