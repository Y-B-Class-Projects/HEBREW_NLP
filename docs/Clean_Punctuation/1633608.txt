איום על ח"כ ברכה : " אל תזהם את אושוויץ "
 בלשכת יו"ר חד"ש התקבל מכתב איומים ,  על רקע נסיעתו הצפויה למחנה ההשמדה בפולין .  לצד תמונה של הח"כ שעליה צלב קרס ,  נאמר בו : " אל תזהם בנוכוחותך את המקום בו נרצחו יהודים "
" אל תזהם בנוכחותך את אוושויץ-בירקנאו ,  המקום בו נרצחו כמיליון וחצי יהודים ".  כך נכתב במכתב איומים חריף שהגיע היום  ( שני )  ללשכתו של יו"ר חד"ש ,  ח"כ מוחמד ברכה .  המכתב ,  שבו תמונתו של ח"כ ברכה ועליה צלבי קרס ,  נשלח ללשכתו על רקע כוונתו להצטרף למשלחת הכנסת שתבקר באוושויץ ביום השואה הבינלאומי .
 כותב המכתב ,  הרצוף קללות וגידופים ,  המליץ לח"כ ברכה לנסוע לבקר את קברו של המופתי הנאצי  ( חאג' אמין אל-חוסייני  נ.י )  , " חברו של היטלר ".  בסביבתו של ח"כ ברכה סיפרו לוואלה !  חדשות כי הם הגישו תלונה לקצין הכנסת וביקשו לחקור מי שלח את המכתב : " קיבלנו לא פעם מכתבי איומים וגידופים ,  אבל לא כל מכתב אנחנו מעבירים לקצין הכנסת .  המכתב הזה חצה הרבה קווים אדומים .  צלבי הקרס שצוירו עליו הם עניין מסוכן מאד .  אנחנו מקווים שהפעם יצליחו לאתר את השולח ". 
הצטרפותו של ח"כ ברכה למשלחת לאושוויץ עוררה את זעמם של מספר חברי כנסת ,  בהם ח"כ דני דנון  ( ליכוד )  שדרש לקיים דיון בוועדת הכנסת במטרה להדיח את ברכה מחברותו במשלחת .  בקשתו של דנון קוממה עליו את יו"ר הכנסת ראובן ריבלין ,  חבר מפלגתו ,  שבחר לתקוף את דנון באופן חריג : " ח"כ ברכה נענה להזמנתי להשתתף במשלחת רשמית של הכנסת לכנס פרלמנטים במחנות המוות המציין את יום השואה הבינלאומי ",  אמר . " חששתי שיספוג ביקורת קשה מצד מכחישי שואה ובהחלט הערכתי אותו על אומץ ליבו .  לא שיערתי שהתגובה הפוגענית תבוא דווקא מחבר כנסת יהודי ,  ועוד כזה שסירב בעצמו להשתתף במשלחת ". 

איום על ח"כ ברכה : " אל תזהם את אושוויץ "
 בלשכת יו"ר חד"ש התקבל מכתב איומים ,  על רקע נסיעתו הצפויה למחנה ההשמדה בפולין .  לצד תמונה של הח"כ שעליה צלב קרס ,  נאמר בו : " אל תזהם בנוכוחותך את המקום בו נרצחו יהודים "
 
