המיתון מכה ביינות היוקרה :  זינוק במספר פשיטות הרגל של יקבים בעמק נאפה בקליפורניה
בשנה החולפת זינק פי 4 מספר היקבים שהגיעו לחדלות פירעון ;  10 נוספים צפויים לפשוט רגל השנה
עמק נאפה בקליפורניה ,  אזור שבו מיוצרים היינות היקרים ביותר בארה"ב ,  עומד בפני גל של עיקולי יקבים וכרמים בעקבות נפילה בשווי הקרקע באזור ומעבר של הצרכנים ליינות זולים יותר ,  כך דיווחה סוכנות הידיעות בלומברג.עד עשרה כרמים ויקבים צפויים להימכר השנה עקב קשיים כלכליים או עיקולים ,  לעומת אפס מכירות מסוג זה בשנת 2008 ,  לפי נתוני סיליקון ואלי בנק .  סקר שערך הבנקים בקרב סוחרי יינות העלה כי 7% מהם אמרו כי מצבם הפיננסי  " חלש מאוד "  או כי  " הם תלויים במכשירי החייאה ". מחירי הקרקעות בעמק נאפה ,  שבו פועלים כ-400 יקבים וכרמים ,  נפל ב-15% מהשיא של שנת 2007 .  מספר הכרמים והיקבים שהגיעו לחדלות פירעון זינק פי ארבעה ל-18 בשנה שהסתיימה בחודש ינואר ,  לפי נתוני חברת המחקר mda דאטה-קוויק .  בסקר שערך סיליקון ואלי בנק ,  שמרבית לקוחותיו הם יקבי יוקרה בחוף המערבי של ארה"ב ,  אמרו 71% מהנסקרים כי קבלת האשראי קשה יותר מבעבר .
 
המיתון מכה ביינות היוקרה :  זינוק במספר פשיטות הרגל של יקבים בעמק נאפה בקליפורניה
בשנה החולפת זינק פי 4 מספר היקבים שהגיעו לחדלות פירעון ;  10 נוספים צפויים לפשוט רגל השנה

