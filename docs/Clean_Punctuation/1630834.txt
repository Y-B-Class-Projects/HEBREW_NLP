מכבי חיפה :  רוני פורוקארה ינחת להתרשמות
הקשר היהודי-פיני ינחת בארץ ,  יעבור בדיקות רפואיות ויתחיל בתהליך רישומו כעולה חדש ,  גם ההונגרי לנצ'ה במו"מ מתקדם
צילום וידאו :  אדריאן הרבשטיין ,  עריכת וידאו :  גדי וינסטוק
רוני פורוקארה ,  הקשר היהודי-פיני שנמצא על הכוונת של מכבי חיפה בשבועיים האחרונים ,  ינחת מחר  ( שלישי )  בארץ על מנת שהקבוצה תוכל להתרשם ממנו ,  והוא ממנה .  בנוסף ,  צפוי לעבור פורוקארה בדיקות רפואיות ,  וייתכן שאף יתחיל בתהליך רישומו כעולה חדש .
 בלי קשר לצירופו של פורוקארה ,  שלא ייחשב כזר ,  מנהלת חיפה משא ומתן לרכישתם של לאסלו לנצ'ה ההונגרי  ( 28 )  וניקולה סימיץ' הסרבי  ( 21 )  .  בחיפה אישרו כי הם נמצאים במשא ומתן מתקדם עם לנצ'ה ,  שעשוי להגיע בימים הקרובים להיבחן בקבוצה .
 הקשר הגיאורגי לבאן חמלדזה שנבחן בקבוצה קיבל במהלך השבוע פניה מראשי סטיאווה בוקרשט ,  המציעה לו להגיע להתרשמות כבר בימים הקרובים .  בלי קשר להצעה מבוקארשט ,  במכבי חיפה מתכוונים להודיע לקשר כי הוא לא בתכניות לעונה הקרובה ,  והאפשרות היחידה שישחק במועדון היא אם חיפה תחליט לרכוש אותו ,  והשחקן יסכים להיות מושאל עד תום העונה לקובצה אחרת ,  מה שמבחינתו לא עולה על הפרק כרגע .  
הסיבה שהשחקן אינו עומד על הפרק מבחינת חיפה היא שהוא משחק בעמדה מעט אחורית ,  עמדה שהמועדון אינו מחפש כרגע .  אתמול נפגש עם חמלדזה החלוץ ולדימיר דבאלישווילי בניסיון לשכנעו להסכים למהלך .  הפועל פתח תקוה ובני סכנין הביעו עד כה עניין בשחקן .  כפי שפורסם לאחר המשחק מול רעננה ,  הבלם שי מימון מתכוון לבקש שוב לעזוב את הקבוצה וייתכן שבקבוצה ייאשרו לו בסופו של דבר לעשות זאת ,  משום שיעקב שחר כבר הצהיר בעבר שהוא לא נוהג להשאיר שחקנים בכוח .
 באימון הבוקר התייחס גוסטבו בוקולי לחזרה שלו מפציעה . " חשבתי לאט לאט ואני מקבל יותר ויותר דקות .  אני צריך להמשיך לעבוד עד הסוף ",  אמר הקשר והוסיף : " הגיל עדיין לא משפיע עליי .  אשחק כל עוד אני יכול ".  בהמשך התייחס בוקולי ליריבות עם הפועל תל אביב ואמר : " אנחנו לא צריכים לחשוב על זה ,  אלא רק לנצח כל משחק ,  להוכיח במגרש מה אנחנו יודעים .  חיפה כרגע במקום הראשון ,  10 נקודות 'פור' זה דבר חשוב מאוד . 
" לפני שנשחק מול הפועל תל אביב ,  יש לנו משחק במסגרת חצי גמר גביע הטוטו  ( ברביעי מול הפועל רעננה ,  א"י )  ואת הפועל רמת גן בליגה .  לא יהיה קל מול רעננה ,  זה משחק חדש לגמרי ושונה מהליגה .  עד עכשיו אלישע הוכיח שהוא יודע לערוך רוטציה בקבוצה כך שגם שחקנים אחרים יקבלו הזדמנות ".  על החיזוק שייתכן ויגיע בינואר אמר הקשר : " אני לא חושש ממאבק .  חיזוק זה תמיד טוב לקבוצה .  צריך להסתכל על דברים ברמה הקבוצתית ולא האישית .  מי שלא מקבל הזדמנות צריך לחכות בסבלנות להזדמנות שלו ". 
החלוץ אייל שטרכמן שלא מרבה לשחק העונה וכמעט לא נכלל בסגל במשחקי הליגה ,  נמצא בדרכו חזרה לארגנטינה אחרי שעל פי כלי תקשורת מקומיים ,  כבר סיכם את תנאיו בקבוצת איניסטיטוטו קורדובה מהליגה השנייה .  החלוץ בן ה-20 ,  שמיעט מאוד לשחק מאז הגיע לאלופה הישראלית בקיץ האחרון ,  אף צוטט כמי שאומר שהוא יגיע לאיניסטיטוטו מכיוון ש"זו קבוצה עם סיכוי טוב מאוד לעלות לליגה הראשונה ".  בדיווחים במדינה הדרום אמריקאית שטרכמן הוגדר כ"שחקנה החדש של איניטיטוטו ". 
שטרכמן הוחתם בחיפה אחרי עלייתה של הקבוצה לליגת האלופות ,  מתוך כוונה לחזק את הסגל לקראת השילוב בין הליגה למפעל האירופאי ,  אבל בסופו של דבר רשם חמש הופעות בלבד בגביע הטוטו ,  שלוש מהן בהרכב .  החלוץ צפוי לשוב כעת לקורדובה ,  העיר בה נולד ובה שיחק בחילת דרכו בקבוצת טאז'רס .
 
מכבי חיפה :  רוני פורוקארה ינחת להתרשמות
הקשר היהודי-פיני ינחת בארץ ,  יעבור בדיקות רפואיות ויתחיל בתהליך רישומו כעולה חדש ,  גם ההונגרי לנצ'ה במו"מ מתקדם

