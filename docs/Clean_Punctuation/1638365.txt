חשד :  שכנע ילדות להישאר בביתן ואנס אותן
גבר ממרכז הארץ נעצר בחשד שיצר קשר עם ילדות באינטרנט ,  שכנע אותן להתחזות לחולות על מנת שיישארו לבדן בבית ואז היה תוקף אותן . " אחת מפרשיות הפדופיליה החמורות ביותר "
 חוקרי היחידה לפשעי מחשב ,  יחידת להב 433 ,  עצרו את אבינועם ברברמן ממרכז הארץ ,  החשוד בשורה של עבירות פדופיליה חמורות .  החשוד יובא היום  ( שני )  להארכת מעצר בבית משפט השלום בראשון לציון .  הגבר נעצר בתום חקירה שנמשכה כמה שבועות .  על פי החשד אנס הגבר במהלך השנים האחרונות ותקף מינית מספר רב של ילדות .  במשטרה הגדירו את הפרשה כ"אחת החמורות ביותר שהיו בישראל בשנים האחרונות ".  
המשטרה חושדת כי ברברמן נהג לגלוש באתרי אינטרנט ולאסוף פרטים על ילדות איתן יזם שיחות .  הגבר בירר את מקום מגוריהן ,  מקום לימודיהן ,  גילן ופרטים נוספים ולאחר מכן שכנע אותן לומר שהן חולות כדי שיישארו לבד בביתן ולא ילכו ללימודים בבית הספר .
 לאחר ששכנע את הילדות להישאר לבד בביתן ניצל הגבר ,  על פי החשד ,  את העובדה כי הן נמצאות לבדן ,  הגיע לבתיהן ותקף אותן מינית .  המשטרה תבקש להאריך את מעצרו לצורך החקירה למשך חמישה ימים .
 אתמול נעצר תושב רחובות בחשד שהטריד מינית מספר קטינות במהלך השנה שעברה .  הקטינות התלוננו אתמול במשטרה כי החשוד ניגש אליהן מספר פעמים ונתן להן כסף בתמורה לחיבוק .  החשוד בן ה-35 נעצר ובחקירתו קשר עצמו לביצוע העבירות .  עוד התברר כי החשוד מוכר למשטרה מעבירות קודמות .  הוא יובא היום להארכת מעצר בבית משפט השלום בראשון לציון .
 
חשד :  שכנע ילדות להישאר בביתן ואנס אותן
גבר ממרכז הארץ נעצר בחשד שיצר קשר עם ילדות באינטרנט ,  שכנע אותן להתחזות לחולות על מנת שיישארו לבדן בבית ואז היה תוקף אותן . " אחת מפרשיות הפדופיליה החמורות ביותר "
 
