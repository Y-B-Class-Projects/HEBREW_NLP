פיאד מגנה הפיגוע : " אסור להיסחף לאלימות "
 רה"מ הפלסטיני גינה את רציחת חייל צה"ל ,  רס"ל איהאב חטיב : " האירוע מנוגד לאינטרס הלאומי הפלסטיני ".  בימין האשימו את ממשלת נתניהו : " הם עסוקים בלפתוח מחסומים למחבלים "
  ( צילום :  רויטרס ,  עריכה :  לירז ליבנה ) 
ראש הממשלה הפלסטיני סלאם פיאד פרסם הערב  ( רביעי )  הודעת גינוי להירצחו של חייל צה"ל ,  רב סמל איהאב חטיב .  החייל מכפר מרר ששירת בקבע כנגד לוגיסטיקה בחטיבת כפיר ,  נדקר למוות בצהרים .  המחבל שביצע את הפיגוע הוא מוחמד חטיב מהכפר יעבד ,  קצין משטרה ברשות הפלסטינית .  
ראש הממשלה הפלסטיני פיאד מסר בתגובה לאירוע כי הרשות הפלסטינית תמשיך לעשות כל הצעדים הדרושים למנוע הישנות אירוע כזה .  לדברי פיאד , " אירוע כזה מנוגד לאינטרס הלאומי הפלסטיני ,  ולמאמצים של הרשות הפלסטינית ולהתחייבויות שלקחה על עצמה ".  
פיאד הוסיף כי  " בני עמנו מאוחדים מאחורי המחאה העממית הבלתי אלימה נגד ההתנחלות ,  הגדר ותקיפות המתנחלים .  מחאה זו מקבלת גיבוי מלא מהרשות ותמיכה בינלאומית רחבה ".  פיאד הזהיר גם מ"סכנת ההיסחפות אחרי סוג זה של פעילויות אלימות ,  שהוכח כי הינה גורמת נזק לאינטרסים העליונים של בני עמנו "  וקרא לכל התושבים להיזהר מפני השלכות של מעשים אלו .
 בימין הישראלי הביעו זעם בעקבות הפיגוע .  ועד המתיישבים בשומרון ובבנימין מסר כי  " אין פלא שכאשר שר הביטחון עסוק מעל הראש באכיפת ההקפאה הגזענית ,  ובמעצרי-שווא של מתנחלים - המחבלים והמסייעים להם חוגגים .  היום ביקרו פקחי ההקפאה בכפר תפוח ,  ובמקביל התרחש הפיגוע מתחת לאפם ". 
ח"כ מיכאל בן ארי  ( האיחוד הלאומי )  הגיב גם הוא לדברים ואמר : " ממשלת נתניהו עסוקה בלפתוח מחסומים ומתן תנועה חופשית למחבלים .  מפקד החטיבה עסוק בלהתקוטט עם המתיישבים והתוצאות לא מאחרות לבוא .  דמם של מתיישבי יהודה ושומרון הפך להפקר ".  
" שוב נרצח יהודי לחינם כתוצאה מההפקרות הביטחונית של הממשלה ",  אמר ראש המועצה האזורית שומרון גרשון מסיקה לוואלה !  חדשות והוסיף כי  " כל הרציחות האחרונות בשומרון בוצעו על ידי אנשי המשטרה הפלסטינית ואנשי פתח .  ממשלת נתניהו ממשיכה את ההפקרות הביטחונית של ממשלת אולמרט על ידי חופש תנועה למחבלי המשטרה הפלסטינית ומחבלי הפתח ועל ידי הסרת המחסומים דרכם עבר המחבל היום והמחבלים שרצחו את הרב מאיר חי ". 
מועצת יש"ע מסרה בתגובה לפיגוע כי  " הפיגוע בצומת תפוח הוא תוצאה ישירה של מדיניות המחוות הביטחוניות כלפי הפלסטינים .  הניסיונות הפתטיים 'לחזק את אבו מאזן' ולפתות אותו לבוא למשא ומתן באמצעות הקלות ביטחוניות ומסירת אחריות ביטחונית לכוחות הפלסטינים ,  שמהם יצא המרצח עצמו ,  שוב עולים לנו בדם ". 

פיאד מגנה הפיגוע : " אסור להיסחף לאלימות "
 רה"מ הפלסטיני גינה את רציחת חייל צה"ל ,  רס"ל איהאב חטיב : " האירוע מנוגד לאינטרס הלאומי הפלסטיני ".  בימין האשימו את ממשלת נתניהו : " הם עסוקים בלפתוח מחסומים למחבלים "
 
