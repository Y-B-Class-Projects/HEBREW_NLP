כייבלוויז'ן וניוז קורפ הגיעו להסכם - ואוהדי הבייסבול בארה"ב יוכלו לצפות בוורלד סירייס
סכסוך בין שתי החברות בנוגע לעמלות גרם להחשכת שידורי פוקס ב-3 מיליון משקי בית במשך יותר משבועיים
חברת הכבלים כייבלוויז'ן וענקית המדיה ניוז קורפ הגיעו להסכם ,  אשר בזכותו יוחזרו שידורי רשת פוקס ליותר מ-3 מיליון משקי בית באזור ניו יורק ,  וזאת לאחר שהוחשכו במשך 15 ימים בעקבות הסכסוך בין שתי החברות.ערוצי הטלוויזיה של פוקס באזור ניו יורק הוחשכו על ידי כייבלוויז'ן לאחר שחברת הכבלים לא הצליחה להגיע להסכם עם פוקס ,  שבבעלות ניוז קורפ ,  בנוגע להעלאת העמלות עבור זכויות השידור .  היות ששני הצדדים סירבו לסגת ,  מנויי כייבלוויז'ן החמיצו כמה מתוכניותיהם האהובות וכן את פתיחת משחקי הוורלד סירייס בבייסבול.בסדרת פרסומות והודעות יחסי ציבור טענה כייבלוויז'ן כי ניוז קורפ רצתה להעלות את התשלום שהיא מקבלת מן החברה ביותר מפי שניים - מ-70 מיליון דולר ל-150 מיליון דולר .  תנאי ההסכם שאליו הגיעו שתי החברות לא פורסמו .
 
כייבלוויז'ן וניוז קורפ הגיעו להסכם - ואוהדי הבייסבול בארה"ב יוכלו לצפות בוורלד סירייס
סכסוך בין שתי החברות בנוגע לעמלות גרם להחשכת שידורי פוקס ב-3 מיליון משקי בית במשך יותר משבועיים

