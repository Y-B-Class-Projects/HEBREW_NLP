ח"כ זוארץ : " למה סרסור מורשע יצא בזול ?  "
 ח"כית אורית זוארץ תכנס את הוועדה למאבק בסחר בנשים לדון בעונש מקל ,  לדבריה ,  שנגזר על סרסור עקב השתהות בהגשת כתב האישום .  זוארץ : " זה מסר לנשים שלא משתלם להעיד "
 יושבת-ראש ועדת משנה למאבק בסחר בנשים ,  ח"כ אורית זוארץ הודיעה אמש  ( שישי )  שתיזום דיון דחוף בוועדה בעקבות גזר דין מקל שניתן לסרסור מורשע בשל השתהות הפרקליטות במשך חמש שנים מהגשת כתב אישום .  
האיש ,  מנחם דוד ,  הורשע לפני שלושה ימים במסגרת הסדר טיעון בעבירה של השכרת נכס לשם זנות ונגזרו עליו ארבעה חודשי מאסר על תנאי וקנס של 300 אלף שקלים .  כתב האישום נגדו הוגש רק בסוף שנת 2008 ,  חמש שנים לאחר מעצרו .
  בהחלטתה ציינה השופטת דורית רייך-שפירא כי  " הנאשם אינו אחראי לכך שחלפו כחמש שנים עד להגשת כתב האישום ולעובדה שדינו נגזר בחלוף שש שנים מגילוי העבירה באוקטובר 2004 ,  משכך ראוי להקל איתו ".  יצוין כי זהו אינו כתב האישום הראשון שהוגש נגד דוד ,  שבשנת 2000 הורשע בחמישה תיקים בגין סרסרות ,  החזקת מקום לשם זנות ומטרד לציבור .  
ח"כ זוארץ מתכוונת לזמן לדיון בכנסת נציג מפרקליטות מחוז תל אביב . " חמור ביותר בעיני שאדם בעל עבר מוכח בסרסרות שהמשיך לעסוק בעבירות בגינן הורשע זכה לענישה מקלה .  הראיות היו קיימות ולא ניתן להבין למה היה צריך להגיע עימו להסדר טיעון .  הדבר משדר מסר לקורבנות המודחות לזנות כי לא משתלם לעבור את המסכת המשפטית הכרוכה במתן עדות נגד סרסורים וסוחרי נשים ",  סיכמה ח"כ זוארץ .
 
ח"כ זוארץ : " למה סרסור מורשע יצא בזול ?  "
 ח"כית אורית זוארץ תכנס את הוועדה למאבק בסחר בנשים לדון בעונש מקל ,  לדבריה ,  שנגזר על סרסור עקב השתהות בהגשת כתב האישום .  זוארץ : " זה מסר לנשים שלא משתלם להעיד "
 
