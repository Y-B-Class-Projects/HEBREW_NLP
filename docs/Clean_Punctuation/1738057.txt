הפרדת אשפה בעולם :  הגרמנים מובילים
 >  >  החלוצה בתחום הפרדת הפסולת בעולם היא גרמניה ,  שמאז שנות ה-80 מחנכת את אזרחיה למיין את הפסולת שלהם לפי קטגוריות שונות :  נייר ,  פלסטיק ,  זכוכית ועוד סוגי אשפה שונים ומשונים .  במחוז ביבראך הגרמני ,  למשל ,  ממיינים התושבים את הפסולת שלהם ללא פחות מ-19 קטגוריות .  גרמניה היא אלופת העולם במיחזור ובהפרדת אשפה .  בסופי השבוע מבלים תושבי האזור שעות במיון אשפה .  ילדי גרמניה לומדים מגיל צעיר על החשיבות של הפרדת האשפה ,  ובכל מטבח גרמני ישנם שלושה פחי אשפה נפרדים ופח מיוחד לסוללות .  לפי סקר שנערך ב-98' ,  91% ממשקי הבית הגרמניים מפרידים את הפסולת שלהם .  עם זאת ,  מחקרים שפורסמו בשנים האחרונות הראו כי הגרמנים לא תמיד יודעים להפריד את האשפה שלהם ,  ולכן הרשויות נאלצות לבצע מיון נוסף ,  שמבטל את אחד היתרונות של הפרדת הפסולת - החיסכון במשאבים .  למעשה ,  כמחצית מהאשפה בגרמניה מגיעה לפח הלא נכון ,  לפי מחקר ממשלתי מ-2007 .  המתנגדים להפרדת פסולת על ידי התושבים טוענים כי מיון באמצעות מכונות מיוחדות הוא יעיל יותר .  למרות זאת ,  הפרדת האשפה הופכת לנפוצה יותר בעולם .  ב-2009 ,  לאחר שמקסיקו ניסתה במשך שנים לעודד את אזרחיה להפריד פסולת ,  חוקקה הממשלה חוק שאילץ חברות ותושבים להפריד אשפה אורגנית .  בבירה מקסיקו סיטי נקנסים תושבים שאינם מפרידים אשפה ב-7,000 פסו  ( כ-500 דולר )  .  הפרדת אשפה נפוצה במיוחד באירופה ,  במידה פחותה בחלק מארה"ב ומגיעה גם לאסיה .  עיריית בייג'ינג הודיעה באפריל על הקמת מערכת למיון אשפה ב-3,000 שכונות ,  שמקיפות 50% מתושביה .  זהו פרויקט הפרדת האשפה החמישי מאז 96' בבירה הסינית ,  שמייצרת 18.4 אלף טונה אשפה ביום .  יפן ,  כהרגלה ,  הקדימה את שאר מדינות אסיה - כבר שנים היא מחנכת את התושבים להפריד פסולת .  אפילו במזללות מזון מהיר ,  כמו מקדונלד'ס ,  מתבקשים היפנים למיין את הפסולת שלהם לפחים שונים .
 
הפרדת אשפה בעולם :  הגרמנים מובילים
nan
