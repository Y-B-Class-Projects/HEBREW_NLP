דיסקונט ניו יורק :  רווח של 43 מיליון דולר ב-2009 ;  עלייה של כ-26% ביחס ל-2008
תיק ניירות הערך של הבנק הציג רווח של מליון דולר ,  לעומת הפסד של 45 מליון דולר ב-2008
בנק דיסקונט ניו יורק מפרסם את תוצאותיו לשנת 2009 ומסיים את השנה ברווח של 43 מליון דולר- עלייה של כ-26% ביחס לשנת 2008 .  הגידול ברווח הנקי מוסבר בעיקרו ,  מירידה בהפסדים בגין ניירות ערך זמינים למכירה בסך של כ-46 מיליון דולר.בשנת 2009 תיק ניירות הערך של הבנק הציג רווח של מליון דולר ,  לעומת הפסד של 45 מליון דולר בשנת 2008 .  תיק ניירות הערך של דיסקונט ניו יורק מורכב רובו מאחזקות בניירות ערך של שתי סוכנויות המשכנתאות האמריקאיות פרדי מק ופאני מיי .  מנגד ,  מה שהקטין את הרווח הנקי היה עלייה עליה בהפרשה לחובות מסופקים בסך של כ- 22.8 מיליון דולר .  יתרת ההפרשה מסתכמת ב-65 מליון דולר ,  1.83% מתיק האשראי .  הרווח הנקי ברבעון הרביעי של 2009 הסתכם בכ-13.6 מיליון דולר בהשוואה לסך של כ-1.9 מיליון דולר ברבעון המקביל אשתקד .  היקף הפיקדונות בשנת 2009 לא צמח ונשאר על 6.2 מיליארד דולר ,  תיק האשראי של הבנק בסוף השנה הסתכם ב-3.5 מיליארד דולר - ירידה של 11% לעומת 2008 .  תיק ההשקעות של הבנק צמח בשנת 2009 בכ-17.6% והסתכם בסוף השנה ב-4.7 מיליארד דולר .  שיעור התשואה על ההון שהתקבל בשנת 2009 הוא 6.54% ,  בהשוואה לשיעור של 5.53% בשנת 2008 .
 
דיסקונט ניו יורק :  רווח של 43 מיליון דולר ב-2009 ;  עלייה של כ-26% ביחס ל-2008
תיק ניירות הערך של הבנק הציג רווח של מליון דולר ,  לעומת הפסד של 45 מליון דולר ב-2008

