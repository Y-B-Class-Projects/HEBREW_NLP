רנו מתכוננת לקיץ
מציגה בז'נבה סוללת מכוניות אופנתיות ומחזירה לחיים מותג מן העבר .  תיבת ההילוכים כפולת המצמדים מושקת רשמית
 ( צילום :  קובי ליאני ,  עריכה :  בת גולן ) 
למרות שרנו חרטה על דיגלה את קידום המכונית החשמלית ,  נראה כי בז'נבה היא בכל זאת מתמקדת בשורשים ומשיקה  ( כמו פעם )  ,  מכוניות עממיות מהנות לנהיגה ואפילו מנצלת מותג מיתולוגי מעברה לצורך המאורע .  אכן שיחת העיר ברנו לקראת 2010 תהיה השקעה המונית במגוון של תחומים לנוף הידידותי ,  אולם בשורת האקלים נותנת  ( גם )  את האות על ביאת הקיץ ותירוץ להפשלת הגגות בשתיים ממכוניותיה .  
עוד בטרם הנהירה לחופי הים ,  חושפת רנו רשמית את תיבת ההילוכים החדשה שלה  EDC  ( סימול ל-Efficient Dual Clutch  )  .  זוהי תיבת הילוכים רובוטית כפולת מצמד עם שישה יחסי העברה המגיבה להעברות ההילוכים במהירות ובאופייה של תיבה ידנית לכאורה .  מה טוענת ההגדרה הזאת בדיוק עוד מוקדם לשער ;  רנו מספרת על שיפור בעקומת העוצמה בכ-17 אחוזים והפחתה ממוצעת של פליטת ה-CO2 בשיעור של עד 30 גק"מ .  בכורה לתיבה המתוחכמת תערך במהלך השנה בשורות משפחת המגאן ,  הסניק ואחיותיה ,  אולם טרם ידוע אם תזלוג כבר ב-2010 לקליאו או שתמתין לדור הבא .  
ואם כבר קליאו ,  בנובמבר האחרון השיקה רנו קו ספורטיבי מסוגנן המשיב מהקבר את מותג 'גורדיני' למען טווינגו ,  כמחווה לנהג המירוצים משנות ה-50 אמדה גורדיני הנודע בכינויו המליצי המכשף .  גורדיני עבד במהלך תפקידו כמעין סדנה עצמאית התומכת יחד עם קבוצת המירוצים של רנו בסדרות הלה-מאן ,  אך בריאותיו הרשמיות לא המריאו וכך הפכו לפריט אספנות מבוקש מאחר והרומן נקטע לאחר 10 שנות שותפות .  
בז'נבה רנו מציגה את הטווינגו RS והקליאו RS לבית גורדיני ,  שאין בהן אלא עטיפה קוסמטית מעל המכללים הסטנדרטים .  הטווינגו חמושה ב-133 כ"ס והקליאו ב-200 כ"ס .  שתיהן לבושות סממני קרב ומירוץ  ( פסים לבנים )  מבחוץ ,  ומבפנים תא נוסעים בחיפוי אלגנטי-ספורטיבי עם הטבעות מותג ואזכורים סמליים למורשת הספורטיבית של רנו על גבי המושבים והדפנות .  הגורדיניות תשווקנה במספרים מוגבלים במחירים גבוהים יותר מהדגמים הסטנדרטים ,  אולם סביר שלא נראה אף אחת מהן בישראל .
 למי שבכל זאת רוצה לפנטז על פרקים בגבולות המציאות ,  רנו תשיק בארץ  ( כנראה ב-2011 )  את המגאן קבריולה CC - האחות פתוחת הגג לבית המשפחה העממית הקומפקטית שמוצגת כעת בז'נבה לראשונה .  מכונית זו תגיע לזירת התקרות המתקפלות מצוידת מראש בתיבת ההילוכים הרובוטית לעיל ,  ותעשה שימוש במנועים שנפחם נע בין 1.6 ל' ל-2.0 ל' ועד הספק של 160 כ"ס ,  בווריאציות של GT ו-GT ליין ספוגות בערכות איפור מתואמות על פי בחירת הלקוח .  
עוד מכונית פתוחה שרנו מדגישה בתערוכת הרכב  ( אך לא תעשה עלייה לישראל )  היא הווינד  ( Wind )  ,  רודסטר קטנטנה ודו-מושבית חמושה בגג-קשיח מתקפל ב-12 שניות .  היא יושבת מטבעה על אותה פלטפורמה המשרתת את הטויינגו ,  אך עם תוספת לממד האורך הנאמדת בכ- 23 ס"מ למרכב החיצוני ,  ותא מטען המכיל נפח שימושי של 270 ל' .  בחזיתה ישכנו שני מנועים מההיצע הקיים בנפח של 1.2 ל' ו-1.6 ל' ,  בעוד ההספקים הם 100 ו-133 כ"ס בהתאמה ,  בשידוך לתיבות ידניות ואוטומטיות .
  .
 
רנו מתכוננת לקיץ
מציגה בז'נבה סוללת מכוניות אופנתיות ומחזירה לחיים מותג מן העבר .  תיבת ההילוכים כפולת המצמדים מושקת רשמית

