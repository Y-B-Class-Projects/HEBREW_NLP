מארק סאנצ'ז עשוי לעבור ניתוח בברך
גם אם יבוצע הניתוח בברך השמאלית ,  הקוורטרבק של הג'טס צפוי להיות מוכן לעונה הבאה .  וולקר ינותח ,  ייעדר תקופה ארוכה
מארק סאנצ'ז ,  הקוורטרבק של ניו יורק ג'טס ,  נפגש עם דוקטור ג'יימס אנדרוז ,  המנתח המומחה של הספורט האמריקאי ,  ועשוי לעבור ניתוח בברכו השמאלית ,  על מנת לאחות את הרצועות הפצועות .  לסאנצ'ז יש בעיה גם בברך ימין ,  אולם הוא לא ינקוט צעדים ,  בשלב זה ,  כדי לרפאה .  אם יעבור את הניתוח ,  יהיה ,  על פי ה-GM מייק טננבאום , " בריא הרבה לפני פתיחת מחנה האימונים של הקבוצה ".  
שחקן שבוודאות ינותח הוא ווס וולקר ,  התופס של ניו אינגלנד שנפצע במשחק האחרון של העונה הסדירה מול יוסטון .  הפרוצדורה של וולקר מורכבת יותר ,  והוא יזדקק לחצי שנת החלמה לפחות ,  אם לא שנה .  במקרה שלו ,  כמובן ,  לא ברור אם אכן יוכל לפתוח את עונת 2010 .  
חדשות נוספות :  סטיבן ג'קסון ,  הרץ של סט .  לואיס ראמס ,  תקף ,  על פי החשד ,  את חברתו לשעבר סופרייה האריס .  המשטרה חוקרת את תלונתה של האריס ,  לפיה ג'קסון השליך אותה אל הקרקע וגרם לה לדמם .  על פי התלונה ,  ג'קסון התנצל מייד כשראה את תוצאת המעשה .  התלונה הוגשה עשרה חודשים לאחר המקרה ,  שאירע בפגרה הקודמת בלאס וגאס .  
דנבר מינתה את דון מרטינדייל למתאם ההגנה ,  במקום מייק נולאן שעזב למיאמי .  מרטינדייל שימש מאמן הליינבקרים של אוקלנד מ-2004 .  קלנסי פנדגרסט ,  ששימש מתאם ההגנה של קנזס סיטי ,  פוטר מהקבוצה שנה אחת בלבד לאחר שנזרק מאריזונה .  


מארק סאנצ'ז עשוי לעבור ניתוח בברך
גם אם יבוצע הניתוח בברך השמאלית ,  הקוורטרבק של הג'טס צפוי להיות מוכן לעונה הבאה .  וולקר ינותח ,  ייעדר תקופה ארוכה

