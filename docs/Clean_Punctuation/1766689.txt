רשת מלונות ישרוטל רוכשת מלון נוסף בים המלח
החברה זכתה במכרז לרכישת מלון גני ים המלח
רשת מלונות ישרוטל זכתה במכרז לרכישת מלון גני ים המלח מחברת מבטחים - מוסד לביטוח סוציאלי של העובדים בע"מ .  יהיה זה המלון השני של ישרוטל באזור ,  אשר יתווסף למלון ישרוטל ים המלח .  ישרוטל זכתה במכרז לרכישת 100% ממניות המלון ,  על בסיס שווי נכס של כ-73 מיליון שקל.בימים הקרובים ייחתם הסכם העברת המניות ,  כאשר התמורה הסופית תתואם במועד העברת המניות בפועל . " רכישת מלון גני ים המלח תואמת את האסטרטגיה העסקית שלנו של הגדלת מספר בתי המלון שבבעלות ובניהול רשת ישרוטל ,  וכן של התרחבות וביסוס שליטה באזורי תיירות נוספים בארץ ",  אמר ליאור רביב ,  מנכ"ל מלונות ישרוטל.המלון ממוקם בעין בוקק על שפת ים המלח והינו בעל 196 חדרי אירוח ,  שטחים ציבוריים ,  ספא ,  סולאריום בגג המלון ,  בריכת שחייה ,  מגרש טניס ומגרש חנייה .  יהיה זה המלון ה-15 במספר של הרשת  אשר לה 12 בתי מלון פעילים .
 
רשת מלונות ישרוטל רוכשת מלון נוסף בים המלח
החברה זכתה במכרז לרכישת מלון גני ים המלח

