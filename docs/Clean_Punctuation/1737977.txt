קרבון מחושל הוא האלמנט השישי
אחרי שישה טיזרים חושפת למבורגיני את הפאזל בשלמותו .  הססטו אלמנטו קונספט בנוי מחומר אקזוטי חדש ממנו תיבנה מכונית העתיד האיטלקית
אחרי שישה טיזרים שהתפזרו על שבועיים ,  ולא מעט שמועות שהתבררו בסופו של דבר כנכונות ,  הנה פינה שחשוב לנו מאוד לסגור .  עם פתיחת תערוכת פריס לעיתונאים ,  יומיים לפני הפתיחה הרשמית לקהל הרחב ,  חושפת למבורגיני את הססטו אלמנטו קונספט או האלמנט השישי בתרגום לעברית .  
הרעיון העיקרי שעומד מאחורי הססטו אלמנטו להוציא מקוריות בעיצוב שחלקכם יאהב ולחלקכם תתהפך הבטן ,  הוא משקל .  על ידי שימוש נרחב בתרכובת קרבון חדשה שפיתחה למבורגיני ,  ניתן לשפר את יחס ההספק לק"ג וכך להשיג מצד אחד ביצועים משופרים ומנגד צריכת דלק וזיהום שיעקמו פחות את פניהם של שוחרי הסביבה .  הרעיון כמובן אינו חדש וניתן לשייכו לאביה של לוטוס קולין צ'פמן ,  אבל למבורגיני בהחלט מגדירה אותו מחדש .
 בניגוד למה שחשבנו ,  מנוע ה-V10 נותר בגרסתו הסדרתית כפי שניתן למצוא בגאיירדו ,  הווה אומר 570 כ"ס .  אלא שהמשקל נמוך בכשליש מהגייארדו הכי קלה ועומד על 999 ק"ג בלבד .  מכאן שכל סוס מעמיס על גבו 1.75 קילו כדי לדהור בתוך 2.5 שניות ל-100 קמ"ש ,  מספרים שמוכרים לנו יותר מעולם הדו-גלגלי .
 קרבון אינו חומר זול ואם נוסיף על כך את מחיר הסמל של מותג למבורגיני ,  נמצא כי גם העשירים ביותר יתקשו לממן מכונית כל כך קלה וחזקה .  לשם כך ,  היצרנית מאיטליה פיתחה בשיתוף חברת התעופה בואינג ואוניברסיטת וושינגטון חומר מקביל שעדיין מתבסס על המולקולה הפחמנית .  הפחמן המחושל קל בדיוק כמו אותם סיבי פחמן מוכרים ,  בעל קשיחות כמעט זהה אך זול בשני שלישים במחיר .  מרגע עיצוב חומר הגלם לכדי חלק רצוי ,  נדרשות רק עשר דקות לייצורו כך שגם ניתן לייעל את זמן הרכבתה של כל מכונית על פס הייצור .
 לדברי מנכ"ל למבורגיני סטפן ווינקלמן ,  הססטו אלמנטו היא נקודת דרך חשובה שתשנה את עתיד מכוניות החברה . " כל מכונית למבורגיני שתושק בעתיד תושפע מרוחה של מכונית הקונספט ",  הוא אומר רק שמעניין אם זה יהיה רלוונטי גם למחליפת המורצ'ילגו .  הג'וטה המיועדת כבר נמצאת בשלבים האחרונים של הפיתוח ולקראת חשיפתה הרשמית ,  שתיעשה בוודאי באחת מהתערוכות החשובות בעולם שתיערכנה בחודשים הקרובים .
  .
 
קרבון מחושל הוא האלמנט השישי
אחרי שישה טיזרים חושפת למבורגיני את הפאזל בשלמותו .  הססטו אלמנטו קונספט בנוי מחומר אקזוטי חדש ממנו תיבנה מכונית העתיד האיטלקית

