כדוריד :  הפועל ראשל"צ הביסה 26:43 את רעננה
אחרי שני הפסדים רצופים ,  סגנית האלופה סיימה את הסיבוב הראשון עם ניצחון קליל .  דניס זאכרוב הוביל עם שמונה שערים
הפועל ראשון לציון התאוששה הערב  ( שלישי )  משני ההפסדים הרצופים לאס"א תל אביב ולמכבי ראשון לציון וגברה בחוץ 26:43 על מכבי רעננה במשחק שפתח את המחזור ה-11 והאחרון בסיבוב הראשון .  דניס זאכרוב הוביל את האדומים עם שמונה שערים ,  יחד עם שני כישרונות העתיד של המועדון טל הרשקוביץ ושי הרשקוביץ עם שבעה שערים כל אחד בדרך ליתרון 8:23 בהפסקה .  את כבודה של רעננה הצילו בר מסורי עם חמישה שערים ואלמוג איבגי עם ארבעה .
 מחר  ( רביעי )  ייערך המשחק השני של המחזור כאשר אס"א תל אביב תארח את בני הרצליה ,  שהשיגה תוצאות מצוינות במשחקיה האחרונים  ( 19:30 ,  אולם עלית באוניברסיטה )  . " הרצליה מסוכנת מאוד עכשיו ויכולה להפתיע אותנו ,  למרות שאני מקווה שזה לא יקרה ",  מודה המאמן אולג בוטנקו . " עשינו את ההכנות הדרושות ואני מקווה שנצליח ".  
" בתחילת העונה החלפנו שמונה שחקנים ולקח לנו זמן להתחבר ",  מסביר מצדו מאמן הרצליה סער פרנקל . " בחודש וחצי האחרונים אנחנו במצב טוב מאוד גם מקצועית וגם חברתית ,  דבר שמשפיע עלינו לטובה גם על המגרש .  גם מול הפועל שיחקנו כשווים לאורך רוב המשחק ,  אבל אחרי שהפסדנו לשתי הראשל"ציות ,  אני שואף שננצח לפחות את אחת משלוש הקבוצות שמעלינו בטבלה ". 
המחזור כאמור יחתום את הסיבוב הראשון בליגת הכדוריד ,  ולאחריו יתחלקו הקבוצות לבית העליון  ( שש הראשונות )  ולבית התחתון  ( שש התחתונות )  ,  שיובילו לסדרות חצי גמר הפליאוף ולמאבק נגד הירידה .  ביום שישי תיקבע מי תהיה הקבוצה השישית שתעפיל לבית העליון - מכבי קרית מוצקין או הפועל קרית אונו/גני תקוה .  כשהצפונית תארח את מכבי תל אביב ,  שמדורגת חמישית ,  וגם תיקו יבטיח את העפלתה .  קרית אונו תצטרך לנצח ברמת השרון ולהמתין להפסד של קרית מוצקין כדי לדחוק אותה מהמקום השישי .  במשחקים נוספים שיערכו בשישי :  האלופה מכבי ראשון לציון תארח את עירוני רחובות ,  וא.כ נס ציונה תארח את סוגרת הטבלה עירוני פתח תקוה .
 
כדוריד :  הפועל ראשל"צ הביסה 26:43 את רעננה
אחרי שני הפסדים רצופים ,  סגנית האלופה סיימה את הסיבוב הראשון עם ניצחון קליל .  דניס זאכרוב הוביל עם שמונה שערים

