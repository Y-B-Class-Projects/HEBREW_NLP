בג"ץ דחה העתירות של ארקיע וישראייר נגד כניסת אל על לקו לאילת
בית המשפט קבע כי אין להפקיע משר התחבורה את הסמכות להחליט בנושא
בג"ץ דחה את העתירות שהגישו ארקיע וישראייר נגד כניסתה של חברת לקו לאילת ,  וקבע כי אין להפקיע משר התחבורה את הסמכות להחליט בנושא .  בג"ץ גם איפשר לשתי העותרות לפנות שוב לבית המשפט 30 יום לאחר שתתקבל החלטה סופית של שר התחבורה.מנכ"ל ארקיע גד טפר אמר בתגובה ל-themarker כי הוא מרוצה מהחלטת בג"ץ כיוון שהיא תעכב ישום החלטה באם תתקבל עד להגשת עתירה נוספת לבג"ץ.לפני כשלושה חודשים עתרו ארקיע וישראייר לבג"ץ נגד החלטת שר התחבורה לאפשר לאל על לטוס לאילת .  ארקיע חשפה בעתירתה כי  " גורם בכיר באל על איים עליה באחרונה כי אם ארקיע לא תחדל מטיסותיה לפאריס ,  אל על תפגע בארקיע בבטנה הרכה - אילת .  איימה ועשתה ".  ארקיע ביקשה כי בג"ץ  " יורה מיידית על ביטול ההחלטה לא רק בהיותה בלתי חוקית בעליל אלא גם בגלל התוצאה המעוותת שלפיה יוכל מונופול אל על להשתלט אף על הקו לאילת בעוד שארקיע חסומה מלטוס ל-99% מיעדי אל על ".  בעתירה פירטה ארקיע את משמעות ההחלטה שסופה , " השתלטות של אל על אף על הקו לאילת ;  השתלטות אשר לא תביא כל תועלת לצרכן הישראלי ולעיר אילת ".  חברת התעופה מדגישה בעתירתה את העובדה , " שלאל על ממילא מותר להטיס תיירים לאילת ככל שתחפוץ ולפיכך ברור ,  כי כל כוונתה להשתלט אף על שוק התעופה הפנים ארצי ולא להוסיף ולו תייר אחד לישראל ו/או לאילת ". בסוף חודש אוגוסט החליט שר התחבורה והבטיחות בדרכים ישראל כץ לאמץ עקרונית את המלצות רשות התעופה האזרחית  ( רת"א )  ולאשר לחברת אל על לבצע לראשונה טיסות סדירות בין נתב"ג לאילת ,  לצד חברות ארקיע וישראייר.שר התחבורה ציין כי מינוייה של אל על כמוביל נקוב שלישי לאילת עשוי להביא לירידה במחירי הטיסה ויסייע לממש את פוטנציאל הביקוש הקיים בקו .  כיום פועלות בקו כ-20 טיסות יומיות ,  המובילות כמיליון נוסעים בשנה . " הליברלזציה בענף שמנהיג משרד התחבורה ומתן אפשרות לחברת תעופה נוספת לפעול בקו לאילת עשויה להביא לירידה במחירי הטיסה ולהגדלת החשיפה של אילת ומדינת ישראל כיעד תיירותי "  הוסיף כץ .
 
בג"ץ דחה העתירות של ארקיע וישראייר נגד כניסת אל על לקו לאילת
בית המשפט קבע כי אין להפקיע משר התחבורה את הסמכות להחליט בנושא

