רפאלוב : " יש לנו חוב .  צריך להחזיר אליפות "
 קשר מכבי חיפה התייחס גם לחיזוק בינואר .  קטן בספק ,  הירוקים נמצאים במשא ומתן מתקדם עם קבוצתו של פיליאבסקי
צילום ועריכת וידאו :  נועם אשל
היחסים בין אוהדי מכבי חיפה לשחקני הקבוצה הפכו בימים האחרונים לנושא שיחה עיקרי בחדר ההלבשה של כפר גלים .  אחרי ששחקנים ביקרו את התנהגות חלק מהקהל כלפי מספר שחקנים ואלישע לוי ,  התפנה הקשר ליאור רפאלוב לדבר על כך במסיבת העיתונאים השבועית בכפר גלים .
 לאחר מכן ,  הקבוצה עברה להתאמן .  החלוץ שלומי אזולאי עדיין לא מתאמן ונמצא במעקב של הצוות הרפואי .  החלוץ ולדימיר דבאלישווילי דיווח כי הוא סובל מחום וביקש להתייעץ עם רופא .  לפני האימון הוא נסע להיפגש עם הצוות הרפואי כדי לקבל חוות דעת בעניין .  בקבוצה טוענים כי הוא כשיר למשחק מול קרית שמונה .  יניב קטן עורך אימון ריצה בלבד מסביב למגרש ,  הוא סובל ממתיחה במפשעה והוא בספק ליום שני נגד קרית שמונה .
" אחרי המשחק מול הפועל עכו ,  יצאתי מאוד מרוצה ",  פתח רפאלוב את דבריו , " הקבוצה יצאה מפיגור והייתה סיטואציה לא נעימה .  הקהל בא למשחק אחרי האסון שעברנו בשבוע האחרון .  הוא בא לעודד ,  אבל קצת יותר בצניעות .  הקהל הוא קהל טוב שתומך בקבוצה .  אחרי שלא זכינו באליפות הם רשמו שיא ברכישת מנויים ,  זה מעודד .  אחרי המשחק היו לי שיחות עם אוהדים וקיבלנו המון תמיכה .  רוב הקהל הוא טוב ואני בטוח שהם יבואו לכל משחק כדי לעודד .  יש לנו חוב מהעונה שעברה ,  אנחנו צריכים להחזיר את האליפות לחיפה .  לפעמים קורים דברים ,  לא צריך להתעסק בקטנות ".  
" אני שמח שאנחנו יכולים לתקן דברים אחרי ניצחונות ,  זה מעודד ",  המשיך רפאלוב . " אנחנו נמצאים במקום הראשון .  אבל אנחנו מקווים להיות ,  כמו שאלישע אמר ,  במקום הראשון בתום העונה ,  שלא יקרה מה שקרה בעונה שעברה .  אנחנו בתהליך ,  צריך להיות בצמרת ולהציג כדורגל טוב .  אנחנו עוסקים במבחן התוצאה .  רק שנמשיך ככה ". 
בהמשך התייחס רפאלוב למשחק מול קרית שמונה בשני . " זה משחק צמרת ,  קרית שמונה קבוצה עם שחקני מוכשרים .  יש להם מאמן מצוין וזו קבוצה מאומנת .  צפוי משחק לא קל ,  נקווה שנדע לנצח .  לא בכדי היא בצמרת ,  זו קבוצה מצוינת .  אני מאמין שאם המגרש ייראה כמו בפעם האחרונה שהגענו לשם ,  ומשום מה אישרו לנו אז לשחק ,  המשחק לא יתקיים ". 
בחיפה מחכים לחיזוק בחודש ינואר ובמועדון ישנה שביעות רצון מהיכולת שמציג אנדריי פיליאבסקי באימונים .  אמש אמרו בחיפה : " הוא הצליח להפתיע אותנו .  ברגע ששחקן מראה שיש לו את היכולות להתמודד ברמה הזאת ,  אז יש טעם להשאיר אותו ".  אתמול ,  כזכור ,  פתחה הקבוצה במשא ומתן עם נציגיו והגישה לו הצעה רשמית .  חיפה גם נמצאת במשא ומתן מתקדם עם קבוצתו ,  ניבה ויניציה .
" יש צוות מקצועי טוב שיודע לקבל החלטות ",  התייחס רפאלוב למה שיתרחש בינואר . " חשוב להביא שחקנים שלא יפגעו במרקם החברתי .  יש כאן צעירים מוכשרים שצריכים להתקדם .  כל השיקולים נעשים בכובד ראש ".  חיפה שסיכמה עם הקשר הגנאי סיידו יאיא ,  מחכה לאישור של נציגיו בנוגע לסעיף שהכניסו בחוזה ,  לפיו יחתום לשלוש שנים וחצי עם אופציה לסיים את ההתקשרות בתום העונה ,  מה שמצביע על כך שיש נטייה לצרפו בינואר .  אדריאן סילבה נראה מאוד מאוכזב ממעמדו וסיפר לשחקנים בקבוצה כי הוא מחפש קבוצה אחרת .
 רפאלוב סיכם את מסיבת העיתונאים עם התייחסות לפציעתו : " אני סובל מכאבים למעלה מחודש .  אני עולה למשחקים עם זריקות ,  זה מגביל אותי .  נקבל החלטה בקרוב איך לפתור את העניינים לקראת הפגרה .  אולי אעשה ניתוח ,  אבל אין עדיין שום החלטה .  לא אחמיץ את קרית שמונה .  אני יכול לסחוב ,  השאלה היא איך אתה מרגיש .  למעלה מחודש אני משחק עם זה ,  לפעמים הכאבים מאוד חזקים ". 

רפאלוב : " יש לנו חוב .  צריך להחזיר אליפות "
 קשר מכבי חיפה התייחס גם לחיזוק בינואר .  קטן בספק ,  הירוקים נמצאים במשא ומתן מתקדם עם קבוצתו של פיליאבסקי

