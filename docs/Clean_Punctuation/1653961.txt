גנרל אמריקאי : " לאירן לא יהיה אטום השנה "
 הגנרל דיוויד פטראוס האחראי על פעילות צבא ארה"ב במזרח התיכון אמר כי מסתמן עיכוב בהתקדמותה של אירן בפיתוח נשק גרעיני . " אני לא חושב שתהיה להם פצצת אטום השנה "
 מפקד פיקוד המרכז האמריקאי הגנרל דיוויד פטראוס ,  האחראי על פעילות צבא ארצות הברית במזרח התיכון אמר היום  ( שלישי )  כי מסתמן שחל עיכוב בהתקדמותה של אירן בפיתוח נשק גרעיני .  הוא הביע אמון כי לרפובליקה האיסלמית לא תהיה פצצת אטום השנה . " אני לא חושב שתהיה להם פצצת אטום בשנה הקלנדרית הזאת ",  אמר פטראוס לפאנל של הסנאט האמריקאי .
 ביום ראשון אמר שר החוץ הצרפתי ברנאר קושנר כי החלטת מועצת הביטחון של האו"ם על סנקציות חדשות נגד אירן לא צפויה להתקבל לפני יוני .  קושנר הוסיף שאם ההחלטה לא תעבור ,  על אירופה וארצות הברית לפעול לבדן .  
במהלך מפגש של שרי חוץ בצפון פינלנד אמר קושנר כי צרפת ממשיכה בנחישותה להעביר באו"ם סנקציות נגד תוכנית הגרעין האירני ,  אך תמיכתן של סין ורוסיה עדיין אינה בטוחה . " אנו מדברים ומדברים ,  מנסים להגיע להסכם על ידי משא ומתן ,  ובו זמנית עובדים על סנקציות .  לפני יוני ,  אני מקווה ,  אבל מי אני שאקווה או אחליט ".  
שר החוץ הפיני אלכסנדר סטוב ,  שאירח את שרי החוץ של אירופה וטורקיה בלפלנד ,  אמר כי מתפתח קונצנזוס באיחוד להטלת סנקציות חד-צדדיות ,  אך עדיין לא ידוע מה יהיה טיבן של הסנקציות  .  שרי החוץ צפויים לדון בנושא במפגשם הבא בעוד שבוע .
 
גנרל אמריקאי : " לאירן לא יהיה אטום השנה "
 הגנרל דיוויד פטראוס האחראי על פעילות צבא ארה"ב במזרח התיכון אמר כי מסתמן עיכוב בהתקדמותה של אירן בפיתוח נשק גרעיני . " אני לא חושב שתהיה להם פצצת אטום השנה "
 
