עוד אחד לאוסף ? 
האם למכבי תל אביב הנוכחית ,  שחייבת לגבור על ריאל במדריד ,  יש את הכלים והיכולת שהביאו לקבוצה ניצחונות חוץ גדולים ומכריעים ?  ארז מיכאלי הלך לחטט בעבר כדי למצוא תובנות לגבי ההווה
כשאומרים  " משחק על עונה "  מתכוונים לזה .  מכבי תל אביב יודעת שגם אם תפסיד לריאל במדריד היא תעפיל למשחקי ההצלבה ,  אבל אז דרכה לפיינל פור תהיה קשה מאוד ,  שכן היא תיתקל בברצלונה ,  הקבוצה הטובה באירופה כיום .  ניצחון במדריד ישלח את מכבי למפגש עם יריבה נחותה ממנה ,  כשיתרון הביתיות בידה ונוכח היכולת שהיא מציגה ביד אליהו ,  לא צריך מחשבון כדי להבין שהסיכויים להגיע לפריס גבוהים בהרבה .
 במהלך העשור החולף מכבי תל אביב ידעה הרבה ניצחונות חוץ גדולים ,  חלקם על אדמת ספרד .  השחקנים אינם אותם שחקנים והיריבות השתנו אף הן ,  אבל אפשר למצוא באותם ניצחונות גדולים את הסיבות שהביאו למכבי את אותם רגעים בלתי נשכחים ,  את הניצוצות שהפכו את המפגש להרואי ,  והפכו את אותן עונות להצלחה ולחפש אותן במכבי הנוכחית .  העונה מכבי כשלה מול כל היריבות הבכירות במשחקי החוץ ,  ומאזנה לא מעודד שכן מלבד ניצחונות ברומא ובלובליאנה היא נוצחה בכל משחקיה מחוץ ליד אליהו .  האם יש לפיני גרשון את הכלים שהביאו הצלחה למועדון בצמתים קריטיים בעבר .
 רקע :  שלב ההצלבה שוחק בשיטת הטוב משלושה משחקים ,  ואחרי הפסד ביד אליהו במשחק הראשון נראה היה שהעונה המפתיעה של מכבי תיגמר בבולוניה מול קרלטון מאיירס ,  גרגור פוצ'קה ויתר הכוכבים .  זה נגמר ב-73:80 מדהים למכבי ,  ניצחון שהפך את מכירת הכרטיסים למשחק השלישי לכזו שמגדירה את מעמדך החברתי  אם היית במשחק השלישי ביד אליהו ,  סימן שאתה מהאנשים הנכונים .  הניצחון הזה העניק למכבי אנרגיות שהספיקו עד להפסד בגמר היורוליג לפנאתינייקוס .  
מה הביא לניצחון :  ריבאונד ההתקפה ההוא של בריסקר חקק את שמו בהיסטוריה ,  ודורון שפר עם 17 נקודות והגנה מצוינת רשם עוד משחק גדול נגד קבוצה איטלקית ,  אבל האיש שסחב את מכבי על הגב היה נייט האפמן ,  כנראה בגדול משחקיו במדים הצהובים .  הג'ינג'י קלע 29 נקודות כולל 19 מ-19 מקו העונשין ,  והוכרז פרסונה נון גראטה בבולוניה וסביבותיה .  
ובמכבי הנוכחית :  למכבי אין שחקן פנים שמתקרב ברמתו ההתקפית להאפמן ,  שהיה בעל קליעה מחצי מרחק ומשחק עם הגב לסל .  מכבי קיוותה שלאמפה יהיה הסנטר ההתקפי הזה ,  ונשארה עם פישר ,  לאזמה וגרין ,  צוות שעיקר תרומתו בצד ההגנתי .  הגנה זה חשוב ,  אבל אף אחד מהם אינו שחקן פנים שיכול למוטט את היריבה ולגרום לה לבעיית עבירות .  אל תצפו שלאזמה יקלע 19 מ-19 מהקו או שפישר יגיע ל-29 נקודות ,  גרשון יהיה מבסוט אם שניהם יחד יספקו חצי מהתוצרת ההיא של האפמן .  משחק הפנים של מכבי לא נראה ככזה שממנו תבוא הישועה .
 רקע :  אחרי הפסד לספרדים ביד אליהו מכבי הגיעה למחזור האחרון של הטופ 16 בידיעה שהיא חייבת לנצח בפרננדו בואסה ארינה ,  אחרת העונה האירופית נגמרת .  משחק על צל"ש או טר"ש ,  כשהמנצחת בפיינל פור והמפסידה נשארת בבית .  באיזשהו שלב זה כבר היה מצחיק - בעוד ויטוריה מחטיאה ליי-אפ אחרי ליי-אפ מכבי התפוצצה על המגרש וקברה סלים בלתי אפשריים בדרך ל-65:94 מזהיר והשגת מקום בפיינל פור .  
מה הביא לניצחון :  חוסיין בשוק היה אדיר עם 14 נקודות ו-11 ריבאונדים והשכיח משחק ירוד של האפמן ,  אבל את המפנה האמיתי חוללו אריאל מקדונלד ודרק שארפ  ( 20 נקודות ב-100 אחוז מהשדה )  .  8 נקודות רצופות של מקדונלד פתחו יתרון שקבר תחתיו את ויטוריה כבר במחצית ,  והלחץ המאסיבי שהפעילו הוא ושארפ על שחקני הקו האחורי של טאו ,  הפך את שארית המשחק לתצוגת הטבעות של פארקר ובשוק .  
ובמכבי הנוכחית :  לקבוצה אין מנהיג מהסוג של מקדולנד ,  שידע להתעלות ברגעי האמת ותוך כדי כך להרים את הרמה של יתר השחקנים ,  וזה חיסרון משמעותי במשחק חוץ מכריע .  שארפ של ימינו הוא על תקן מנטור שמספק השראה מהספסל ,  אבל אם יש נקודה שבה מכבי יכולה לעקוץ את ריאל זה בלחץ שויז'נייבסקי ,  פרקינס ואיידסון מסוגלים להפעיל על הגארדים של מסינה .  מול מכבי קלעה ריאל מהשדה באחוזים הנמוכים ביותר שלה בשלב הטופ 16  ( 36.5 אחוז )  הודות לאגרסיביות של השלושה והשמירות המתחלפות .  השלושה יכולים להתמודד פיזית עם יול ,  יאריץ ,  בולוק וחבריהם ,  ובעזרת לאזמה ,  מכבי מסוגלת לשבש את התקפת הספרדים ולהשאיר לעצמה סיכוי .
 רקע :  מכבי פתחה טוב את שלב הבתים עם מאזן 1:5 ,  והגיעה למשחק מול סיינה ,  שאז עוד גמגמה לפני שצברה תאוצה שנעצרה רק בפיינל פור ביד אליהו .  זה היה משחק מותח ומורט עצבים בסיומו מכבי ניצחה 85:89 בצורה דרמטית ,  וכבר אז רמזה שהעונה הזאת הולכת להיות נס אחד גדול .  
מה הביא לניצחון :  כלומר ,  מי הביא לניצחון .  פארקר ,  במשחק עצום שכלל 30 נקודות  ( 9 מ-10 מהשדה )  ,  10 ריבאונדים ו-40 נקודות מדד ,  חילץ את מכבי מכל צרה .  בשניות הסיום ,  כשעל שעון הזריקות נותרה שנייה ,  נתן שחרר שלשת ניצחון בנפילה לאחור ,  תוך כדי עבירה של רוברטו קיאצ'יג ושלח את סיינה ללילה של נדודי שינה .  
ובמכבי הנוכחית :  צ'אק אידסון היה אמור להיות הפוינט-פורוורד שמחבר את מכבי ,  מכוון אותה ומספק יצירתיות ברגעים הקשים .  זה לא קרה .  בשני משחקי החוץ בטופ 16 הוא היה חלש מאוד ,  וספק אם יצליח למצות את הפוטנציאל שלו במדריד .  השוואה בינו לבין לפארקר היא חומר לקומיקאים בלבד ,  אבל למזלה של מכבי היא מצאה את איש הקלאץ' בזמן .  אלן אנדרסון הפך לשחקן הדומיננטי בקבוצה ובטופ 16 הוא בלתי ניתן לעצירה .  הבעיה היא שבניגוד למכבי של 2004 ,  שמלבד פארקר היו לה כלי נשק קטלניים נוספים כמו וויצ'יץ' ושאראס ,  אנדרסון הוא כרגע האקדח הכי גדול שמכבי יכולה לשלוף ,  ואם יהיה לו מעצור ,  זה עלול להיגמר בצורה מביכה מבחינת הצהובים .  בניגוד לפארקר ,  שגם בימים אפורים  ( יחסית ,  יחסית )  ידע לנצח משחקים  ( השלשה במוסקבה )  ,  כשאנדרסון רע ,  אז הוא מאוד רע .  מכבי תלויה כרגע ביכולתו של שחקן אחד ,  ועם זה קשה להגיע רחוק .
 רקע :  אחרי שזכתה בשתי אליפויות אירופה רצופות ,  מכבי פתחה את העונה בצורה מגומגמת וצלחה את שלב הבתים הודות לניצחון דרמטי בברצלונה שהפיח בה רוח חיים .  את הטופ 16 היא פתחה בתבוסה במדריד ובהמשך רשמה ניצחון דחוק על אולקר בבית .  בבולוניה היא הרימה את הרמה שלה .  למרות שהאיטלקים לא הפסידו בבית עד למפגש ,  מכבי חזרה לעצמה עם 84:89 מרשים ביותר ,  ומאז הפסידה רק פעם אחת ,  בהצלבה ,  עד שנוצחה בגמר על ידי צסק"א .  
מה הביא לניצחון :  אנתוני פארקר  " הפתיע "  והיה ענק ברגעי ההכרעה ו-וויל סולומון נתן הגנה גדולה ,  אבל את האקס-פאקטור קיבלו הצהובים מכיוון ג'יימי ארנולד ,  שקלע 17 והשאיר את מכבי בתמונה ברגעים הקשים עם סלים חשובים וקור רוח מהקו .  
ובמכבי הנוכחית :  למכבי של אז ,  כמו העכשווית ,  היה מתאזרח מצוין שעשה את העבודה .  דייויד בלות'נטאל נותן את העונה הכי טובה שלו באירופה .  פתאום הוא יודע לשמור ,  לעזור בריבאונד ,  לשחק עם הגב לסל ,  ואפילו ,  רחמנה ליצלן ,  למסור את הכדור למישהו שאינו עונה לשם דייויד בלות'נטאל .  האקדוחן מלוס אנג'לס מסוגל להיות האקס-פאקטור מול ריאל ,  ובכושרו הנוכחי  ( 11 נקודות ב-62.5 אחוז ל-2 ו-3.6 ריבאונדים בטופ 16 )  ,  הוא בהחלט יכול להסב נזק ולעזור למכבי להפתיע .  מבחינה זו יש למכבי כלי שאפשר להשתמש בו כדי להפר את השיטתיות והסדר של מסינה ,  ובלאגן במגרש זה בדיוק מה שמכבי צריכה .
 רקע :  סמוך למחצית נודע שאולימפיאקוס ניצחה בקובנה את ז'לגיריס ,  ומכבי ידעה שהפסד ב"פלאסיו "  של מדריד ,  במחזור החמישי של הטופ 16 ,  כנראה גומר לה את העונה .  המשחק המבולבל וחסר האחריות פינה את מקומו לקור רוח ולחימה בלתי מתפשרת .  מכבי ניצחה 100:103 בהארכה ,  והשלימה את העבודה במחזור הנעילה מול ז'לגיריס בדרך למקום הראשון בבית .  יתרון ביתיות בהצלבה עזר לה לעבור את ברצלונה והיא נעצרה רק בגמר היורוליג על ידי מסינה וצסק"א .  
מה הביא לניצחון :  יותם הלפרין מעולם לא היה מנהיג ורבות דובר על היעלמותו כשהכל נעשה צר ומחניק ,  אבל בשני המשחקים החשובים בטופ 16 ,  בניצחון על אולימפיאקוס בפיראוס ובזה על מדריד ,  האפרוח היה לעיטם .  בשני משחקים אלה הלפרין טרף את הפרקט בהגנה ובהתקפה ,  ניווט את מכבי ,  דחף את החברים ,  ובנוסף ,  ניפק סלים חשובים למכביר ,  כולל שלשה פנתיאונית שכפתה הארכה במדריד .  
ובמכבי הנוכחית :  תוציאו את בלות'נטאל מהמשוואה ,  ותגלו שלמכבי אין ישראלים מובילים ,  וכן ,  הלפרין הוביל באותו טופ 16 של 2008 .  תסמכו על פניני שיספק חוצפה וציפורניים ,  אך בשבועות האחרונים הוא מקרטע ולא תורם ;  לימונד הוא שחקן ליגת-על נהדר ,  אבל ביורוליג הוא יושב ליד שארפ וצופה במשחקים בלי לקנות כרטיס ;  יניב גרין הכניס שמפנייה למקרר כי יכול להיות שהוא יקבל יותר משלוש דקות פרקט .  למכבי אין ישראלי שיתעלה ,  ינווט וייקח את הקבוצה על הכתפיים ,  שיבין את גודל השעה ,  ויישא את המטען ההיסטורי על כתפיו .  זה לא קרה עד עכשיו ,  וזה כנראה גם לא יקרה במדריד ,  כך שלמכבי אין על מי לבנות בגזרה זו .
 
עוד אחד לאוסף ? 
האם למכבי תל אביב הנוכחית ,  שחייבת לגבור על ריאל במדריד ,  יש את הכלים והיכולת שהביאו לקבוצה ניצחונות חוץ גדולים ומכריעים ?  ארז מיכאלי הלך לחטט בעבר כדי למצוא תובנות לגבי ההווה

