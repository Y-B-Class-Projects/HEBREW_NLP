ח"כים על  " נוהל פלאפון ":   " קריסה מוסרית "
 במערכת הפוליטית הגיבו לחשיפת וואלה !  חדשות ,  לפיה מתנהלת חקירה בחשד שחיילי גבעתי עשו שימוש ב"נוהל פלאפון ".  יו"ר סיעת מרצ : " מקווה שלא היו דברים מעולם ".  ח"כ נחמן שי : " הצבא יידע למצות את הדין עם העבריינים "
" ראוי לאפשר למצ"ח לסיים את החקירה עד תום וללא פניות ובעיקר לקוות שלא היו דברים מעולם ,  אך אם היו חס וחלילה הרי שזו קריסה מוסרית "  - כך הגיב היום  ( ראשון )  יו"ר סיעת מרצ ,  ח"כ אילן גילאון לחשפית וואלה !  חדשות ,  לפיה המשטרה הצבאית החוקרת  ( מצ"ח )  פתחה באחרונה בחקירה בחשד כי קצינים וחיילים בחטיבת גבעתי עשו שימוש במה שמכונה  " נוהל פלאפון "  במהלך מבצע עופרת יצוקה ברצועת עזה .  לפי הנוהל ,  ניתנה לכאורה הנחיה לפתוח בנוהל מעצר חשוד כלפי כל פלסטיני שהחזיק בידו מכשיר טלפון סלולרי ,  נוהל שבסופו רשאי החייל לפתוח באש .  
לפי החשד ,  פתחו החיילים באש ואף פגעו בפלסטינים ששוחחו בטלפון .  ככל הנראה ,  המניע לשימוש בנוהל היה חששם של החיילים מהפעלת מטענים באופן סלולרי ,  או מדיווח על מיקומם .
 ח"כ נחמן שי  ( קדימה )  שכיהן בעבר כדובר צה"ל ,  מסר בתגובה לפרסום ,  כי הוא  " סמוך ובטוח שגופי החקירה של צה"ל יחקרו את הנושא עד תום ובמידה שיהיו ממצאים המחייבים זאת הצבא יידע למצות את הדין עם מי שיורשע ובכלל ".  
מארגון  " שוברים שתיקה "  נמסר כי  " מישהו בצבא מתקשה בקריאה או בהבנת הנקרא ,  אחרת קשה להסביר מדוע צה"ל מתחיל לחקור נושא שהתפרסם כבר לפני יותר משנה וחצי ".  עוד נמסר כי  " 'נוהל פלאפון' לא היה תופעה ייחודית ביחידת גבעתי ,  ובידי שוברים שתיקה עדויות על 'נוהל פלאפון' גם ביחידות אחרות  ( צנחנים למשל )  .  רק ועדת חקירה חיצונית ובלתי תלויה שתבדוק את הוראות הפתיחה באש במבצע עופרת יצוקה תוכל לרדת לעומקן של הבעיות ולתקן את הדרוש תיקון ".   גם ארגון זכויות האדם הבינלאומי Human Rights Watch הגיב לפרסומים . " על פי דיני המלחמה מותר לתקוף רק מטרה צבאית ולא אזרחים ,  ובמקרה של ספק לגבי מעמדו של האדם במטרה קיימת ,  החובה לקיים את כל האמצעים הסבירים על מנת לוודא שהאדם אותו תוקפים לוקח חלק בלחימה ",  נמסר מהארגון . " אם יתברר כי 'נוהל פלאפון' אכן יושם במהלך עופרת יצוקה אין ספק שהנוהל יהיה לא חוקי ,  ואם יסתבר כי הנוהל אכן יושם ,  אין לחקור רק את החיילים שיישמו את הנוהל אלא גם ,  ובעיקר ,  את מי שיצר את המדיניות והורה עליה ". 

ח"כים על  " נוהל פלאפון ":   " קריסה מוסרית "
 במערכת הפוליטית הגיבו לחשיפת וואלה !  חדשות ,  לפיה מתנהלת חקירה בחשד שחיילי גבעתי עשו שימוש ב"נוהל פלאפון ".  יו"ר סיעת מרצ : " מקווה שלא היו דברים מעולם ".  ח"כ נחמן שי : " הצבא יידע למצות את הדין עם העבריינים "
 
