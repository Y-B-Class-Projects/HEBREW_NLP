שטראוס נגד תנובה :  תשקיע מיליון דולר בהשקת  " חלב טבעי "  של יטבתה 
המהלך ילווה בקמפיין עיתונות וטלוויזיה .  יטבתה : " המטרה היא לגדול על חשבון תנובה .  המחירים גבוהים בגלל שיעור השומן של 3.7% - כמו בטבע "
  >  >  אחרי שנה שבה רשמה ירידה בנתח השוק ,  קבוצת שטראוס מנסה לפצות על הירידה באמצעות מהלך אסטרטגי בתחום החלב הניגר .  הקבוצה הודיעה על השקת  " חלב טבעי "  של יטבתה בקרטון עם 3.7% שומן .  שטראוס ,  שמחזיקה ב-50% ממחלבות יטבתה ,  פועלת כיום בקטגוריית החלב עם חלב מועשר בקרטון של יטבתה .  מהלך ההשקה מכוון לכלל קטגוריית החלב ,  שמגלגלת 1.4 מיליארד שקל בשנה .  במהלך יושקעו כמיליון דולר והוא ילווה בקמפיין בעיתונות ובטלוויזיה .  מישל בן וייס ,  מנכ"ל חטיבת בריאות ואיכות חיים בקבוצת שטראוס ,  שמכנס תחתיו את פעילות יטבתה אמר כי  " היעד הוא לצמוח ב-40% בשוק החלב הניגר "  - כלומר ,  לגדול מנתח של 11% לנתח של 15% .  לדברי מנכ"ל יטבתה ,  ינון הראל , " הגידול אמור לבוא בעיקר על חשבון תנובה ,  השחקנית הגדולה בקטגוריה ".  לפני כשבועיים עלתה תנובה בקמפיין לחלב שלה בהשקעה של מיליוני שקלים .  עד אז הזניחה את פרסום החלב .  מנתוני יפעת בקרת פרסום עולה כי היקף הפרסום של יטבתה לחלב ב-2009 הסתכם ב-2.6 מיליון דולר .  תנובה הוציאה 920 אלף דולר בלבד על פרסום  ( מחירים ריאליים ,  הערכה לפי מחירי מחירון )  .  יטבתה נכנסת במקביל גם לשוק החלב המועשר בשקית .  קטגוריית החלב המועשר מהווה 16% מקטגוריית החלב .  לפי נתוני החברה ,  מתוך קטגורית החלב המועשר מחזיקה יטבתה ב-55% ותנובה מחזיקה ב-45% .  מבדיקה שביצע themarker עולה כי מתוך שוק החלב ,  פלח החלב המועשר נמצא בירידה מזה שלוש שנים .  ב-2007 גילגל 35.9 מיליון שקל ,  ב-2008 כ-32.5 מיליון שקל וב-2009 הסתכמה הקטגוריה בכ-27.8 מיליון שקל .  לא מן הנמנע כי הירידה בקטגורייה נובעת ממעבר לצרכנות חסכנית בעקבות המשבר הכלכלי .  תנובה ירדה ב-2009 בקטגוריית החלב המועשר בכ-24% ויטבתה ירדה ב-6% .  על אף הניסיון להגדיל את נתח השוק ,  תמשיך יטבתה להיות יקרה ממתחרותיה .  על חלב מועשר בשקית תגבה 5.19 שקלים ,  לעומת 4.75 שקלים - מחירה של שקית חלב בפיקוח ;  את החלב שאינו מועשר תמכור ב-6.95 שקלים ,  לעומת 5.96 שקל לחלב בקרטון של החברות האחרות .  לדברי מנהל השיווק של יטבתה ,  תמיר מלמוד ,  המחיר הגבוה נובע משיעור השומן במוצר החדש . " בחלב שלנו 3.7% שומן ,  שזו כמות השומן בחלב בטבע .  אנחנו לא מפרידים את החלב מהשומן ואז מוסיפים את השומן כמו חברות אחרות .  לא כולם יודעים זאת ,  אבל שומן הוא החלק היקר ביותר בחלב ".  לדבריו ,  הסיבה לכך שיטבתה לא משיקה חלב ניגר רגיל ,  בשונה מחלב טבעי ,  היא כי  " מדובר בתחום לא רווחי .  אנו מעדיפים לתת ערך מוסף לגבות עליו פרמיה כי יש צרכנים שמוכנים לשלם ".  לאחר שכלל שוק החלב ירד ב-2009 ב-1% במכר הכספי ,  אומר מלמוד : " אנו מעריכים שהשנה תהיה טובה יותר .  שוק החלב אינו מאופיין בגידולים גבוהים ,  אך אנו מעריכים שלא נראה ירידה השנה במכר הכמותי .  לגבי המכר הכספי ,  עדיין איננו בטוחים בגלל כמות המבצעים הרבה בתחום .  ב-2009 ירדה קטגוריית החלב המועשר ב-10% ,  אבל אנחנו לא ירדנו .  מי שירד היתה תנובה מכיוון שהם עשו הרבה פעילויות על החלב הרגיל שלהם ובכך גרמו לצרכנים לעבור מחלב מועשר לחלב בסיסי ".  כפי שפורסם ב-themarker ,  בשופרסל בוחנים אפשרות להיכנס לשוק החלב עם מותג פרטי . " שופרסל לא פנתה אלינו כדי שנייצר לה מותג פרטי .  אני גם לא מאמין שנראה מותג פרטי של מוצרי חלב בזמן הקרוב ",  מסר הראל מיטבתה .
 
שטראוס נגד תנובה :  תשקיע מיליון דולר בהשקת  " חלב טבעי "  של יטבתה 
המהלך ילווה בקמפיין עיתונות וטלוויזיה .  יטבתה : " המטרה היא לגדול על חשבון תנובה .  המחירים גבוהים בגלל שיעור השומן של 3.7% - כמו בטבע "
 
