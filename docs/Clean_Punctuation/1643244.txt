 " יום כיפור של יבואני הרכב "
  >  >   " יום כיפור קטן של יבואני הרכב "  - כך כינה אתמול בכיר באחת היבואניות את רפורמת היבוא המקביל .  דני ברנר ,  יו"ר קמור ,  יבואנית ב.מ.וו ,  אמר כי  " רגולציה ותחרות הן דבר בריא ויבואני הרכב לא מתנגדים לרפורמה .  ואולם אם בתחום הפרסום יש רשות שנייה שבוחנת כל פרסומת ושוקלת אם היא פוגענית ,  אז בתחום הרכב ,  שבו תלויים חיי אדם ,  אי אפשר לעשות מחטף ויש לשקול דברים לעומק .  המדינה חיוותה את דעתה על איך לקיים יבוא מקביל בוועדת סופר מ-2002 ,  שאי אפשר לטעון שהיתה מוטה .  התקנות המוצעות הן רמיסה ודריסה של מסקנות ועדות סופר .  זהו יבוא אישי במסווה של יבוא מסחרי ".  עוזי יצחקי ,  סמנכ"ל בכיר במשרד התחבורה ,  אמר : " זו מלחמה על הבית עבור היבואנים ולכן הם מגיבים בחריפות .  תחת אצטלה של הגנת הצרכן ,  הם נלחמים על האינטרסים המסחריים שלהם .  העבודה שלנו התבססה על דו"ח סופר ,  אבל הבנו שאם לא נסיר חסמים ,  השוק לא יוכל להיפתח ".  שמואל אבואב ,  מנכ"ל עמותת אור ירוק לבטיחות בדרכים ,  אמר ביחס לרפורמה : " אנחנו חוששים מהכיוון של מכוניות ללא מוסכים וחלפים .  כשם שאנחנו נלחמים נגד 'כבישים ללא אבא' ,  כך לא נרצה גם מכוניות ללא אבא ".  ל-themarker נודע עוד ,  כי איגוד יבואני הרכב מתכנן לפנות לבג"צ בנוגע ליבוא האישי .  לפני כמה חודשים התגלה כי בשל בעיה במשרד הרישוי ,  במסגרת היבוא האישי מתבצע רישום של מכוניות משומשות כחדשות .  באיגוד נמנעו לפעול מבחינה משפטית כדי להימנע מחיכוך עם משרד התחבורה לפני רפורמת היבוא המקביל אך כעת ,  עם אכזבתם ממשרד התחבורה ,  הבג"צ עלה שוב על שולחן הדיונים .

" יום כיפור של יבואני הרכב "
 nan
