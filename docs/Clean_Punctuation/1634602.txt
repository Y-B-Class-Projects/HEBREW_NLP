מכירות מוניות ב-2009 :  סקודה ממשיכה להוביל
 >  >  שוק המוניות ספג בשנה שעברה ירידה של 8.2% במכירות ,  פחות מהירידה שרשם שוק הרכב הפרטי ,  11% - כך עולה מסיכום 2009 של איגוד יבואני הרכב .  כמו ב-2008 ,  סקודה מובילה ,  לאחר שמכרה 1,255 מוניות - עלייה קלה לעומת 2008 ,  אז נמכרו 1,204 מוניות .  במקום השני בטבלה ניצבת קיה עם 774 מכירות ,  עלייה של 114% לעומת השנה שעברה ;  מרצדס נמצאת במקום השלישי ,  לאחר שמכרה 460 מוניות וירדה ב-33.6% ;  סובארו ,  שמכרה 101 מוניות ב-2008 ,  ירדה השנה ל-11 בלבד ;  ואילו היבואנית מאיר מסרה תשע מכוניות וולוו בלבד לשימוש כמוניות .  בשוק המוניות נמכרות כ-3,500 מכוניות מדי שנה .  מגמה מעניינת ב-2009 היא העלייה החדה במכירותיהן של מוניות מונעות בבנזין ולא בסולר .  ב-2008 תפסו מוניות בנזין 7% משוק המוניות בלבד  ( לא כולל כלי רכב להסעות המשמשים כמוניות שירות )  ,  ואילו ב-2009 הן תפסו כבר 13.6% מכלל המכירות .  הסיבות העיקריות לכך היא העלייה במחיר הסולר ועלות הרכישה הגבוהה יותר של מוניות דיזל .  עם זאת ,  מנועי דיזל נחשבים עדיין חסכוניים ומשתלמים יותר לנהגים הגומאים קילומטרים רבים .
 
מכירות מוניות ב-2009 :  סקודה ממשיכה להוביל
nan
