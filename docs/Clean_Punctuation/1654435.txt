גם הלילה :  וול סטריט חתמה בעליות שערים
בבורסה בניו יורק מציינים את רצף העליות הארוך ביותר מאז חודש דצמבר .  מדד המחירים לצרכן ונאום ברננקי שלחו את המדדים המובילים לעליות של כחצי אחוז
חגיגה בניו יורק :  האופטימיות במשק האמריקאי נמשכת כאשר המדדים המובילים מוסיפים גם היום  ( רביעי )  לערכם ועולים בשיעור של כחצי אחוז .  בכך מציינים בניו יורק את רצף העליות הארוך ביותר מאז חודש דצמבר האחרון .
 הדאו ג'ונס עלה היום ב-0.45% לרמה של 10,734 נקודות ,  מדד הנאסד"ק טיפס בשיעור דומה ל-2,389 נקודות ואילו מדד S & P500 המדרג את 500 החברות המובילות רשם עלייה נאה אף יותר של 0.6% .
 לאווירה החיובית תרמו החלטת הריבית של הנגיד האמריקאי ברננקי אמש שהחליט להותיר את הריבית בארה"ב ברמת שפל היסטורית למרות סימני ההתאוששות - החלטה אשר מוסיפה לעודד את המשקיעים לבחור בשוק המניות כאפיק השקעה מועדף .  בנוסף ,  פורסם היום בארה"ב מדד המחירים לצרכן שהצביע על ירידה של 0.6% בהוצאה הממוצעת בחודש פברואר ביחס לחודש שקדם לו .  מדובר בירידה חדה יותר מזו שצפו אנליסטים בארה"ב .  
ברננקי עצמו נאם היום בפני ועדת הבנקאות של הסנאט וקרא שלא לפגוע בסמכויות הבנק הפדרלי בראשו הוא עומד .  ברננקי קרא לנבחרים בארה"ב שלא ליטול מידי הבנק המרכזי האמריקאי את סמכויות הפיקוח שלו על המוסדות הפיננסיים בארה"ב וטען כי הצעד חיוני להמשך הבטחת היציבות בכלכלה האמריקאית .  נאומו זכה לתגובות חיוביות מצד הנוכחים - עובדה שתרמה גם היא לתחושת האופטימיות בקרב המשקיעים אשר מחפשים בימים אלה אחר סימני יציבות .
 
גם הלילה :  וול סטריט חתמה בעליות שערים
בבורסה בניו יורק מציינים את רצף העליות הארוך ביותר מאז חודש דצמבר .  מדד המחירים לצרכן ונאום ברננקי שלחו את המדדים המובילים לעליות של כחצי אחוז

