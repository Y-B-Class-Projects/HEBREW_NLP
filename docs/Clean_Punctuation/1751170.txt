חוות רודד שמצפון לאילת תהפוך לכפר נופש 
 >  >  חוות רודד שמצפון לאילת תשנה את אופיה - מחווה חקלאית לכפר נופש .  הוועדה המחוזית לתכנון ולבנייה מחוז דרום אישרה את התוכנית ,  ועתה מחפשים בעלי החווה משקיע להקמת כפר הנופש ,  שיכלול 240 יחידות אירוח .  חוות רודד הוקמה ב-1982 על ידי כמה משפחות שפונו מסיני .  היא ממוקמת בסמוך ליישוב עברונה ,  כ-7 ק"מ מצפון לאילת ,  וכן שייכת לעיר מבחינה מוניציפלית .  שטח החווה הוא 340 דונם ,  והיא משמשת לגידולים חקלאיים .  לפני כמה שנים נקלעו בעלי החווה לקשיים כלכליים ,  שלטענתם נגרמו כתוצאה מהזרמת מים מלוחים על ידי עיריית אילת .  לאחר שחובות הבעלים הצטברו ל-15 מיליון שקל ,  מינה בספטמבר בית המשפט המחוזי בבאר שבע את עו"ד אבנר כהן ממשרד כהן וילצ'יק קמחי ושות' ,  לנאמן החווה .  בשנים האחרונות פעלו בעלי החווה לשינוי ייעוד חלק מהקרקע ,  כך שישמש לתיירות ולנופש .  באוגוסט אישרה הוועדה המחוזית לתכנון ובנייה את שינוי הייעוד .  כיום מחפשים בעלי החווה משקיע שיממש את ייעוד החווה החדש לתיירות .  שווי החווה לאחר השינוי הוערך  ( נכון ל-2006 )  ב-21-27 מיליון שקל על ידי שמאית המקרקעין נחמה בוגין .  לדברי כהן ,  במסגרת התוכנית שאושרה החווה מיועדת להפעיל תיירות חקלאית ,  הכוללת בין היתר מרכז צפרות ,  מאהל בדואי ,  מסעדה כפרית ,  חנות מזכרות ,  סיורים מודרכים ,  מחלבה ,  תיירותית ומרכז ספא .  לפי התכנון ,  תגיש החווה לאישור תוכנית להקמת כפר נופש תיירותי שבו 240 בקתות אירוח ,  עד 60 מ"ר ליחידה ,  וחוות בריאות ונופש מדברי .
 
חוות רודד שמצפון לאילת תהפוך לכפר נופש 
nan
