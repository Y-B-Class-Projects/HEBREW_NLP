המשטרה תגביר האבטחה סביב השופט גלעד
מאיימים גם על שופטים ?  רכבו של שופט בית המשפט המחוזי בחיפה ,  משה גלעד ,  הוצת הלילה סמוך לביתו בעכו .  המשטרה : " השופט מאויים ברמה גבוהה - נתאים את מערך האבטחה סביבו "
 אלמונים הציתו לפנות בוקר  ( שני )  את מכוניתו של שופט בית המשפט המחוזי בחיפה ,  משה גלעד .  המקרה אירע שעה שהרכב חנה סמוך לבית השופט בעכו ,  במרחק של כ-200 מטרים מתחנת המשטרה בעיר .  
עובר אורח שהבחין בלהבות ניגש לתחנת המשטרה והזעיק את השוטרים .  מפקד תחנת עכו ,  אבי אדרי ,  מסר לוואלה !  חדשות שהמשטרה חושדת שמציתי הרכב ידעו מי בעליו ,  וכי המעשה קשור להיותו שופט .
 בעקבות המקרה קיים הלילה מפקד המחוז הצפוני ניצב שמעון קורן הערכת מצב עם גורמים בכירים בפיקוד .  לאור סקירות שהוצגו הוחלט לקבוע כי השופט גלעד מוגדר כמאויים ברמה גבוהה וכי נהלי האבטחה שלו יתואמו עם משמר בתי המשפט . " פגיעה בשופט ובכל גורם אחר במערכת אכיפת החוק היא פגיעה בסמל שלטון ופגיעה בדמוקרטיה ",  אמר מפקד המחוז ,  אשר התחייב כי  " המשטרה תפעל בכל המישורים והאמצעים להגיע אל המבצעים ". 
מקורביו של השופט גלעד מעריכים שמדובר בטעות בזיהוי ,  בשיחה עם וואלה !  חדשות אמרו כי השופט אינו חושד באיש וכי יש לו אמון מלא במשטרה שתמצא את האחראים למעשה בהקדם .  עוד הוסיפו מקורביו כי השופט גלעד יצא הבוקר לעבודתו בבית המשפט המחוזי כהרגלו .
 השופט גלעד מכהן כשנתיים ,  מועמדותו לתפקיד עוררה בשעתו סערה לאחר שפרקליטת מחוז חיפה דאז ,  לילי בורישנסקי ,  טענה שלגלעד קשרים מפוקפקים עם עבריינים .  בעבר ,  בעת ששימש כעורך דין פרטי ,  הושלך רימון לעבר ביתו .  בין לקוחותיו המפורסמים כעורך דין היה גם העבריין מיכאל מור שעמד במוקד פרשת  " עבריינים במדים ",  כאשר שוטרים הורשעו בניסיון לפגוע בו .
 מדוברות בתי המשפט נמסר בתגובה כי  " בהמשך לפרסומים בנושא הצתת מכוניתו של שופט בית המשפט המחוזי בחיפה ,  כבוד השופט משה גלעד ,  הנושא נמצא בבדיקה ומעבר לכך איננו מוסרים פרטים נוספים ". 
עדכון ראשון :  6:35

המשטרה תגביר האבטחה סביב השופט גלעד
מאיימים גם על שופטים ?  רכבו של שופט בית המשפט המחוזי בחיפה ,  משה גלעד ,  הוצת הלילה סמוך לביתו בעכו .  המשטרה : " השופט מאויים ברמה גבוהה - נתאים את מערך האבטחה סביבו "
 
