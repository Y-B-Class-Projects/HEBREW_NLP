פרץ הטיח באילון : " אתה גורם נזק לישראל "
 סגן שר החוץ התבקש להסביר בכנסת מדוע סירב להיפגש עם חברי קונגרס אמריקאים ובמהלך דבריו פנה לעברו שר הביטחון לשעבר : " אתה חוצפן וצבוע ".  אילון הגיב : " נסראללה עוד זוכר אותך "
 סגן שר החוץ דני אילון  ( ישראל ביתנו )  וח"כ עמיר פרץ  ( העבודה )  החליפו ביניהם דברים קשים במשכן הכנסת .  השניים התעמתו היום  ( רביעי )  במהלך דיון שעסק בנושא  " התנהלות משרד החוץ כלפי חברי הקונגרס האמריקאי ושדולת ג'יי סטריט ".  הקטטה המילולית בין השניים פרצה בזמן שאילון התבקש להשיב מעל בימת הכנסת לטענות חברי הכנסת בנושא .  
ח"כ פרץ פנה לסגן שר החוץ בעת שזה עלה לדוכן הנואמים ואמר לו : " אתה חוצפן ,  צבוע וגורם נזק למדינת ישראל בהתנשאות כלפי כל מי שבא איתך במגע וזה יחסך גם לגבי חברי הכנסת ".  אילון לא נותר חייב והגיב לפרץ : " אתה מדבר על צביעות ?  נסראללה עוד יזכור אותך ?  עד עכשיו הוא זוכר אותך .  אל תדבר על צביעות .  אל תדבר אליי כאל אחרון אנשי האשפתות כאן ". 
בהתייחסותו לנושא אמר אילון לחברי הכנסת כי  " משרד החוץ תמיד שמח לקבל מבקרים ואורחים וחברי קונגרס ,  ותמיד שמח לקבוע פגישות לאותם אורחים .  כל מחוקק תמיד יתקבל בהערכה ובידידות .  הטענות שהוצגו אינם מייצגים את עמדות משרד החוץ .  אדרבה ,  המשרד קבע פגישות לחברי הקונגרס בדרגים מדיניים ומקצועיים .  אנו מצטערים על הספין התקשורתי שהיה .  כל מי שמכיר את הנורמות הדיפלומטיות יודע שלא מכתיבים למארח את משתתפי הפגישה ". 
במהלך דברי ההסבר של אילון ,  השמיע ח"כ פרץ קריאות ביניים ובתגובה לכך שאל סגן שר החוץ : " למה אתה תמיד קופץ ?  "  על כך השיב פרץ : " אתה קדנציה ראשונה פה ,  אז אל תלמד אותי מה לעשות ". 
בסיום דבריו אמר אילון כי למשרד החוץ מדיניות קבועה ביחס לחברי קונגרס ומלוויהם . " העמדה של משרד החוץ ל'ג'יי סטריט' זה כמו לכל ארגון מהימין ומהשמאל .  זה עלה כי אנשים קוראים יותר מדי עיתונים ופחות מדי מתייחסים לעובדות בשטח ". 
לאחר חילופי הדברים אמר פרץ : " צר לי שסגן שר החוץ ממשיך לנהוג בדרך חסרת אחריות של יהירות והתנשאות וניסיון להפוך כל מי שחולק על מדיניות משרד החוץ לאויב ישראל ".  פרץ הוסיף כי לתפיסתו  " מי שמאמין בשלום ובפשרה הוא פטריוט החרד לגורלה של מדינת ישראל ,  שתחת המדיניות הקיימת היום יכולה להפוך למדינת אפרטהייד .  היהירות והניסיון ללמד את כולם עלתה למדינת ישראל במחיר יקר מאוד ". 

פרץ הטיח באילון : " אתה גורם נזק לישראל "
 סגן שר החוץ התבקש להסביר בכנסת מדוע סירב להיפגש עם חברי קונגרס אמריקאים ובמהלך דבריו פנה לעברו שר הביטחון לשעבר : " אתה חוצפן וצבוע ".  אילון הגיב : " נסראללה עוד זוכר אותך "
 
