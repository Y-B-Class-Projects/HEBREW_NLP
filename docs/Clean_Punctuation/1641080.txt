אקס ליבריס המפתחת תוכנה לספריות רוכשת את המפיצה שלה בסקנדינביה תמורת 4 מיליון דולר
מספר הלקוחות אקס ליבריס בדנמרק ובשבדיה עומד על כ-200 ספריות
אקס ליבריס  ( ex libris ) ,המפתחת תוכנה לספריות ומרכזי מידע ומחקר ,  רכשה את המפיצה הבלעדית שלה בדנמרק ובשבדיה - חטיבת הספריות של מחלקת השירותים של פוג'יטסו .  היקפה הכספי של הרכישה נע בין 3 ל-4 מיליון דולר .  מספר לקוחות אקס ליבריס במדינות אלה עומד על כ-200 ספריות .  חטיבת הספריות של פוג'יטסו ,  המפיצה הבלעדית של אקס ליבריס בסקנדינביה ומי שסיפקה שירותי תמיכה ללקוחות החברה מאז שנת 1992 ,  היתה גורם מרכזי בהפצת מוצרי אקס ליבריס בדנמרק ובשבדיה ,  כמו גם באיי פארו .  חברת אקס ליבריס  ( ex libris )  ,  המפתחת פתרונות מחשוב ותוכנה לספריות אקדמיות ומרכזי מידע ומחקר ,  בצעה מכירות חדשות למוסדות אקדמיים בצפון אמריקה ,  אוסטריה ,  צרפת ,  גרמניה ,  ניו זילנד ואוסטרליה .  סך היקף המכירות של החברה נאמד ביותר מ-80 מיליון דולר בשנה .  בין לקוחות החברה נמנים מוסדות אקדמיים מהמובילים בעולם ,  ביניהם בהן mit ,  הרווארד ואוקספורד.אקס ליבריס ,  הוקמה בשנת 1983 ,  ופועלת ממרכזה בירושלים ,  שם מעסיקה החברה למעלה מ-470 עובדים בארץ ובעולם ,  מתוכם 230 בישראל .  לפי נתוני ivc-online החברה ערכה כשלושה סבבי גיוס בהם גייסה כ-7.8 מיליון דולר בין השנים 1998 ל-2004 ,  מקרנות הון הסיכון תמר ווולדן .  כיום החברה מוחזקת בידי הקרן ההשקעות לידס אקוויטי פרטנרס ,  לאחר שנמכרה בסכום של 170 מיליון דולר ,  בחודש אוגוסט האחרון .  המהלך התרחש כשנתיים לאחר שנמכרה לקרן פרנסיסקו פרטנרס תמורת 62 מיליון דולר .
 
אקס ליבריס המפתחת תוכנה לספריות רוכשת את המפיצה שלה בסקנדינביה תמורת 4 מיליון דולר
מספר הלקוחות אקס ליבריס בדנמרק ובשבדיה עומד על כ-200 ספריות

