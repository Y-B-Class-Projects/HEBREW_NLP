צ'ה : " אין לי ספק שסכנין לא תרד ליגה "
 נסטיה צ'ה אופטימי למרות עוד הפסד .  בקבוצה מודאגים מקצב כיבוש השערים ,  נמשכים המאמצים לשחרר את זאהורה ודנלאקי
ביום שלאחר ההפסד מול בני יהודה ,  בבני סכנין נותרו עובדים עצות לגבי היכולת שמפגינה הקבוצה מתחילת העונה .  בקבוצה יודעים שהבעיה המרכזית היא העובדה שההתקפה לא מתפקדת וכבשה ארבעה שערים בלבד בשמונת המשחקים הראשונים ,  וההנהלה תעשה מאמצים כבר בימים הקרובים להנחית בארץ חלוצים זרים במקום דריו זאהורה וכריסטיאן דנלאקי המאכזבים מאוד .  החלוץ מחוף השנהב רולאן פרפה ,  שהיה אמור להצטרף לאימוני הקבוצה ,  לא יעשה זאת בסופו של דבר לאחר שהודיע לקבוצה כי מסיבות אישיות לא יוכל להגיע לקבוצה .  המאמן סלובודן דראפיץ' כבר חושב על שינויים בהרכב הקבוצה כשיניב לוזון ולירן כהן אמורים לקבל את הזדמנות בהרכב .
 מעבר לכך בקבוצה אתמול כבר נמתחה ביקורת על נסטיה צ'ה ,  שהיה אחד הסממנים להצלחתה של סכנין בעונה שעברה .  צ'ה עצמו דוחה את הביקורת ומנסה להסביר מה לא עובד בסכנין העונה . " קשה לשים את האצבע על מה לא עובד ",  טוען הקשר , " לפני ארבעה חודשים הכל נראה מצוין ,  אבל זה כדורגל - אתה יכול להצליח ואז ליפול .  אני לא חושב שאף מאמן היה אשם בזה שהקבוצה לא מצליחה כי הם בסופו של דבר לא משחקים את המשחק .  זה נכון שחסרות לנו עקביות ושיטתיות במשחק ,  אבל זו לא הבעיה .  אני חושב שהבעיה היא מנטלית ".  
" יש הרבה מאוד לחץ במועדון וזה מתבטא על המגרש ",  הוסיף הקשר . " אני חושב שניצחון אחד יחזיר את השקט ואת הביטחון לשחקנים כי ברגע שעולים ולא מנצחים ,  תמיד נכנסים ליותר לחץ ומנסים להבין מה לא עובד ואיך צריך להיות .  יש לנו בעיה בחלק הקדמי ונצטרך לפתור אותה ,  אבל הרבה יותר קל לדבר מאשר לעשות ואנחנו צריכים לעבוד קשה בכדי לצאת מהמצב הזה ".  
צ'ה גם התייחס לעתידו בקבוצה : " כרגע אני לא חושב על שום דבר פרט להצלחתה של הקבוצה .  טוב לי בקבוצה ,  אבל דברים יכולים לקרות בכדורגל כמו בכל דבר בחיים .  אני מאמין שהקבוצה הזאת יכולה להיות הרבה יותר טובה ואין לי ספק שנשאר בליגה ". 

צ'ה : " אין לי ספק שסכנין לא תרד ליגה "
 נסטיה צ'ה אופטימי למרות עוד הפסד .  בקבוצה מודאגים מקצב כיבוש השערים ,  נמשכים המאמצים לשחרר את זאהורה ודנלאקי

