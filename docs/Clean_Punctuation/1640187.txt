דאנג'י : " הקולטס ינצחו בקלות "
 מאמנה לשעבר של אינדיאנפוליס תומך בה ללא סייג : " זה אפילו לא יהיה צמוד ".  הערכות בקולטס :  דווייט פריני ישחק
טוני דאנג'י היה מאמן אינדיאנפוליס קולטס עד סיום העונה שעברה ,  אז הודיע על פרישה מפוטבול ,  אבל הוא עדיין קשור בנפשו למועדון בו זכה בפעם היחידה בחייו בסופרבול ,  לפני שלוש שנים במיאמי .  דאנג'י סבור כי המשחק שיתקיים בין ראשון לשני  ( 1:20 ,  METV ו-ESPN )  כלל לא יהיה צמוד . 
" אני חושב שהקולטס יפתחו יתרון כל כך גדול ,  שאנשים יגידו על פייטון מאנינג שהוא נתן משחק טוב ",  אמר דאנג'י , " זה יהיה אחד מאותם משחקים שהוא יודע לתת .  זה אפילו לא יהיה צמוד ".  הוא המשיך והסביר בצורה קצת נחרצת מדי יחסית לדמות המאופקת המיוחסת לו : " מינסוטה שיחקה בניו אורלינס ,  איבדה חמש פעמים את הכדור ,  עשתה כמה שטויות בהארכה ועדיין הפסידה רק על שער שדה .  אל תצפו מהקולטס שיאבדו כל כך הרבה פעמים את הכדור ".  
הקולטס אופטימיים לגבי מצבו של דווייט פריני ,  הקיצוני הגנתי הסובל מפציעה בקרסולו .  ההערכות הן שפריני ישחק בסופרבול . " הוא מתקדם בכיוון הנכון ואנחנו אופטימיים ,  אבל עדיין מוקדם לדעת ",  אמר המאמן ג'ים קאלדוול .  מאמן הסיינטס שון פייטון ניסה לשדר פאסון : " אשן טוב בשבת ",  אמר , " זה כמו כל משחק אחר ,  סוג של רוטינה ".  
ולעניינים שמחוץ לסופרבול .  דאנטה סטולוורת' ,  התופס שנכנס לכלא בשל הריגת הולך רגל בפלורידה ,  קיבל חנינה מהקומישינר רוג'ר גודל ורשאי לשחק ב-NFL .  גודל השעה את סטולוורת' באוגוסט האחרון .  ג'יי גלייזר מ"פוקס "  טוען כי לפני שרקס ריאן ,  מאמן הג'טס ,  ביצע תנועה מגונה כנגד אוהדי מיאמי ,  הוא הוטרד פיזית על ידם והם אף ירקו לעברו .  ריאן שלח את האצבע האמצעית לעבר האוהדים בתחילת השבוע ,  התנצל ונקנס בסכום של 50 אלף דולר על ידי הג'טס .  אישה מפלורידה טוענת כי תופס העבר של דאלאס מייקל אירווין אנס אותה לפני שנתיים ,  והגישה נגדו תביעה אזרחית .
 
דאנג'י : " הקולטס ינצחו בקלות "
 מאמנה לשעבר של אינדיאנפוליס תומך בה ללא סייג : " זה אפילו לא יהיה צמוד ".  הערכות בקולטס :  דווייט פריני ישחק

