סיימון ג'ונסון ,  לשעבר כלכלן ראשי בקרן המטבע : " עובדי הבנקים לא צריכים לקבל בונוסים על 2009 "
 ג'ונסון מצטרף לגל הביקורות על הבונוסים השמנים הצפויים לבנקאים בבנק הגדולים
סיימון ג'ונסון ,  מרצה בבית הספר למנהל עסקים סלואן במכון הטכנולוגי של מסצ'וסטס  ( mit )  ולשעבר כלכלן ראשי בקרן המטבע הבינלאומית  ( imf )  ,  טוען כי על הממשלה להטיל מס על הבונוסים בוול סטריט . " אנשים שעובדים בבנקים הגדולים ביותר ,  אלו שמחזיקים בנכסים בסך למעלה מ-100 מיליארד דולר ,  לא צריכים לקבל בונוס על 2009 ",  אמר ג'ונסון לאתר  " ביזנס אינסיידר ". לדברי ג'ונסון ,  כל החברות הגדולות ניצלו על ידי תכניות הסיוע השונות של הממשל - כמו גולדמן סאקס ומורגן סטנלי - לאחר שהותר להן להפוך מבנקי השקעות לחברות אחזקה בנקאיות ב-2008 . " כל הבנקים הגדולים הוצלו ללא תנאי - זו היתה החלטה שהתקבלה בלהט הרגע בשיא המשבר ,  אין טעם להטיל בה ספקות ",  אמר אך סייג בכך ש"בשום פנים ואופן אין פירוש הדבר כי הבנקים צריכים להעביר את כל כספי הסיוע שקיבלו לעובדיהם ". ג'ונסון מציין סיוע אחר שקיבלו הבנקים האמריקאיים בתחילת שנות ה-80' ,  כאשר הממשל הזרים כספים לשיפור מאזניהם בעקבות משבר החובות באמריקה הלטינית .  בפעם ההיא ,  שמרו הבנקים על הכסף על מנת לחזק את מאזניהם , " עכשיו ,  הם מתכוונים לשלם 40% מרווחיהם - וזו לא מדיניות כלכלית טובה ".  הוא הוסיף בראיון כי אם הבנקים מתעקשים לשלום בונוסים גדולים ,  יש להטיל עליהם מס ,  בדומה למס עליו הכריזה ממשלת בריטניה באחרונה .
 
סיימון ג'ונסון ,  לשעבר כלכלן ראשי בקרן המטבע : " עובדי הבנקים לא צריכים לקבל בונוסים על 2009 "
 ג'ונסון מצטרף לגל הביקורות על הבונוסים השמנים הצפויים לבנקאים בבנק הגדולים

