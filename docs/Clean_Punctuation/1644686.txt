מציאות יומרנית
אבי אפרתי בודק את יינות הקברנה סובניון של יקב בזלת הגולן שהתגלו כסימפטיים אבל בתמחור גבוה מדי
טעימת השבוע מתקיימת על שני יינות קברנה סוביניון חדשים של יקב בזלת הגולן ,  המיוצרים ביקב הנמצא במושבה קדמת צבי ברמת הגולן .  הראשון ,  קברנה סוביניון רזרבה 2007 וקברנה סוביניון ברונזה 2008 .  יין ה"רזרבה "  מגיע מכרם בודד  ( single vineyard )  ברמת הגולן והתיישן בחביות עץ אלון 20 חודשים בטרם בוקבק ,  זהו יין עם גוף מלא ונוכחות פירותית מעט תוקפנית על החיך .  הוא איננו רע ;  לאחר חדרור בן שעה הוא נפתח ואפילו מרגיש סימפטי .  אבל תמחורו ,  הממצב אותו גבוה  ( 140 שקלים )  ,  רחוק מלהיות מציאותי בהתייחס לאיכויותיו ,  השוות 40 ואפילו 50 שקלים פחות .  
אחיו הצעיר ,  קברנה סוביניון ברונזה 2008 ,  סובל מבעיה דומה .  הוא צנוע יותר ביומרותיו ,  גופו בינוני-מלא ,  גם בו מרגישים פירותיות מעט תוקפנית ,  אם כי הוא רך קצת יותר מקודמו .  אפשר לשתות אותו ,  הוא חביב בהחלט ,  אבל 110 שקלים הם הרבה יותר מידי כסף בעבורו .  
אז נכון ,  ליקב בוטיק יש לא מעט הוצאות וקשה לו להתחרות במחירי היינות המקבילים ביקבים המתועשים .  ואף על פי ,  כצרכנים מעניינת אותנו השורה התחתונה .  במקרה הנוכחי מדובר בפער מעט בוטה .
 
מציאות יומרנית
אבי אפרתי בודק את יינות הקברנה סובניון של יקב בזלת הגולן שהתגלו כסימפטיים אבל בתמחור גבוה מדי

