נדאל : " אני חושב שמארי יזכה בתואר "
 הספרדי פירגן ליריבו אחרי ההפסד בשלוש מערכות ברבע הגמר .  מארי : " תמיד הערצתי את נדאל ".  הנין : " מרגישה שהשתפרתי "
 בפעם השלישית בעשרה משחקים שקיימו אנדי מארי ורפאל נדאל ניצח הבריטי .  הוא אמנם גבר על השור ממאיורקה גם בחצי גמר אליפות ארצות הברית הפתוחה ב-2008 ,  אלא שהפעם ,  למרות שמדובר  " רק "  ברבע הגמר ,  נדמה היה שמדובר בניצחון יותר משמעותי .  נדאל אמנם פרש בפיגור של שתי מערכות ו-3:0 בשלישית ,  אבל נראה היה שהוא פשוט ניסה להמנע מהשפלה כמו 6:0 חלק לבריטי .  הפעם ,  מארי פשוט נראה הרבה יותר טוב מהטניסאי שכולם ידעו שאין שלישי לו ,  כי תמיד היה ראשון .  ואולי סוף סוף הבריטים יוכלו לחגוג ביום ראשון הקרוב תואר גרנד סלאם היסטורי ?  עד אז מארי יצטרך עוד שני ניצחונות .  
בסיום המשחק מארי בחר לפרגן ליריבו הוותיק ואמר : " אני מכיר את רפאל נדאל מגיל 13 או 14 והוא תמיד היה עבורי דמות להערצה .  זה השחקן שאני הכי אוהב לצפות בו בגלל האנרגיה שלו .  הצלחתי להתגבר על כמה רגעים קשים בתחילת המשחק ,  אבל שיחקתי טוב בסופו של דבר וגם הייתה לי טקטיקה טובה ".   
" הוא היה ברמה בלתי ייאמן ,  לא ?  ",  שאל נדאל בסיום כשנדרש להסביר את ההפסד . " גם אני הייתי ברמה גבוהה .  אני חושב לאנדי מגיע לזכות פעם ראשונה בגרנד סלאם ואני חושב שהוא יזכה ". 
טניסאית נוספת שחגגה עלייה לחצי הגמר הייתה ז'סטין הנין ,  בטורניר השני שלה בלבד מאז הקאמבק הכל כך מתוקשר .  הנין גברה על נדיה פטרובה הרוסיה ,  ובחצי הגמר מחכה לה מפגש מול הסינית המפתיעה ז'יה ז'נג .  הנין אמרה היום : " ברור שלא הייתי במיטבי ,  גם היה לי קשה להתרגל למשחק בשמש ,  אחרי שעד עכשיו שיחקתי בערבים .  היה לי קשה להיכנס לקצב משחק .  הייתה לי אנרגיה בכמה משחקונים ,  אבל בכמה אחרים הייתי מותשת .  פשוט ניסיתי להישאר רגועה ולשחק טוב בשובר השוויון .  עכשיו אני שמחה כי יהיה לי מספיק זמן להתאושש עד לחצי הגמר ואני ממש צריכה את זה .  אבל להגיע לחצי גמר הגרנד סלאם הראשון שלי מאז שחזרתי לשחק זו הרגשה נפלאה ".  
על היכולת הכללית שלה אמרה הטניסאית הבלגית : " אני חושבת שהשתפרתי משמעותית בטורניר הזה לעומת בריסביין .  השבוע הצלחתי לשחק טוב בנקודות המכריעות וזה חשוב מאוד .  גם אם אתה לא בשיא הכושר ,  אתה צריך לדעת איך לשחק טוב בנקודות החשובות ". 

נדאל : " אני חושב שמארי יזכה בתואר "
 הספרדי פירגן ליריבו אחרי ההפסד בשלוש מערכות ברבע הגמר .  מארי : " תמיד הערצתי את נדאל ".  הנין : " מרגישה שהשתפרתי "
 
