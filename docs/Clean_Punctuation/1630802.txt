שמי הרצועה מתקדרים
ימים נפיצים עוברים על חזית עזה .  20 קסאמים ופצצות מרגמה בשלושה ימים מהצד הפלשתיני ,  ומנגד סדרת תקיפות ששיאן בחיסול חוליית הג'יהאד האיסלאמי אתמול .
 בצה"ל ידעו כי תקיפת החוליה בדיר אל ? בלח עלולה לעלות בתגובה שתגרור תגובה נגדית ועלולה להוביל להסלמה ,  ולמרות זאת - לא התלבטו .  מי שנדרש לאשר עשה זאת ברגע ,  בלי היסוס ,  בידיעה כי מדובר לא רק בסיכול קלאסי - אנחנו הורגים אותם קודם שהם מנסים להרוג אותנו - אלא גם בשימור ההרתעה :  אם פעילי הטרור בעזה יריחו הססנות ,  הם יגבירו מיד את קצב האש .
 בינתיים ,  מי שמשחקים באש הם ה"ארגונים ".  הג'יהאד האיסלאמי ,  ועדות ההתנגדות  ( שאחראית לירי המרגמות לכרם שלום )  והחזית העממית  ( שאנשיה שיגרו ביום שישי את הקסאם שנחת מדרום לאשקלון )  .  חמאס מרוסן ,  נוצר אש ,  מנסה בכל כוחו למנוע הסלמה .  שנה לעופרת יצוקה ומצבו קשה מתמיד :  עזה טרם שוקמה מהריסות המבצע ,  המעברים עדיין סגורים ,  המצרים מקשים על ההברחות וסוגרים את המעברים ,  ואפילו עיסקת שליט תקועה .  על פניו מתכון להסלמה ? שוברת ? ייאוש ,  אבל חמאס חושש .  מישראל שהפעם תכה חזק יותר ,  ממצרים ששוב תפנה לו עורף ,  מהרחוב שלא יקבל עוד מלחמה נטולת סיבה .
 גם לישראל אין אינטרס בהסלמה .  הדרום סגר שנה רגועה ורוצה לפתוח עוד אחת כזאת ,  העולם - שעוד לא התאושש מדו"ח גולדסטון - לא ייתן לנו חבל להשתגע מחדש בעזה .  מה שנותר לנו הוא להגיב לצורכי הרתעה ולקוות שהצד השני באמת יירתע .  ב ? 2009 זה הצליח ,  השנה זה עלול להישחק .  לאורך זמן הפחד עובר והייאוש גובר .  עזה רעבה היא גם עזה מסוכנת ,  שבהיעדר מוצא עלולה להתפרץ .  זה יכול לקרות מול המצרים בפילדלפי ,  או מולנו באחת מהרבה דרכים .  ירי קסאם מתמשך ,  חטיפה נוספת  ( בעיקר אם ניקלע לקיפאון בעיסקת שליט )  או פיגוע לעומק ישראל שייצא מעזה ,  יעבור בסיני ויגיע אלינו באדיבות האין ? גדר בגבול עם מצרים .
 לצד המון דאגותיהם האחרות ,  בחמאס הוטרדו מן הסתם מההחלטה אתמול להקים שני קטעי גדר מתריעה - צפונית ודרומית - לאורך הגבול הפרוץ הזה .  זה אמנם ייקח זמן ,  אבל כפי שהוכח בצפון ,  בעזה ובגדה - גדר מסכלת פיגועים .  אז נכון שהיא תקום מסיבות אחרות  ( כמה אלפי פליטים מדרפור עשו את מה שלא הצליחו כמויות ענק של סמים ומי יודע כמה זונות )  ,  אבל אם מדברים ביטחון נטו :  עם הגדר נהיה בטוחים יותר .  עד שזה יקרה המסתננים כאן ,  וגם האיומים מעזה ,  שחזרה אתמול להיות קודרת ומטרידה .
 
שמי הרצועה מתקדרים
nan
