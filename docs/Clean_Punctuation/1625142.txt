מצב כוכבי השבוע
אנחנו מתקרבים לסוף השנה האזרחית ,  והסוף הזה טעון ועמוס .  דווקא בגלל זה כדאי להפעיל את הראש יותר מאת הבטן .  27 בדצמבר עד 2 בינואר
אין ספק שסופה של השנה הזו עמוס וטעון במיוחד ,  מה שמלמד בעקיפין גם על תחילתה של השנה הבאה .  כוכב פלוטו מככב בשמים עכשיו עם צמידויות לשמש ולוונוס ,  ומן הסתם ימשיך לעשות גם בשנה הבאה .  זהו זמן מצוין להתחיל להכניס את המלה  " שינוי "  לחיינו ,  ובכל התחומים ,  ובמקביל להיזהר מהדרמות והסערות של השבוע ,  ולא לאבד את הראש .
 הזוית הקשה של השבוע:בתואר הזה עשויות להתחלק שתי זויות ,  ושתיהן לא קלות ,  אבל אין ספק שהצמידות בין השמש ,  מיקוד הדברים ,  לפלוטו ,  הכוכב היצרי והכוחני ,  עולה על כולן .  הזוית הזו עלולה לגרום לכל גירוי קטן להפוך למלחמת עולם בזעיר אנפין ,  וחשוב לדעת איך לגרום לדברים לא לצאת משליטה ,  ואיך לא להפוך כל ויכוח למאבק כוח של ממש .  ויתורים וחיפוש אחר המכנה המשותף יביאו איתם צורך מחוזק בדיאלוג ישיר ואמיץ ,  וללא מעורבות רגשית גבוהה מדי .  מי בעיקר יושפע ממנה ?  מזלות אריה ,  עקרב ,  גדי וסרטן .
 הזוית הרגשית של השבוע:הצמידות בין ונוס הרגשית לפלוטו הכוחני .  הזוית הזו כבר נוגעת במערכות היחסים שלנו ובצד הרגשי של כל נושא ונושא ,  וחשוב עכשיו להימנע מדרמות וסערות במערכות היחסים בכלל ,  ובזוגיות שלנו בפרט .  שימו דגש מיוחד על כל מה שקשור ליכולת לגלות איפוק ,  לדבר בכנות ובאומץ אבל מהראש ולא מהלב ,  ולא להיסחף למעגלים רגשיים ולדרמות שקשה יהיה לצאת מהן בהמשך .  מי בעיקר יושפע מכך ?  מזלות שור ,  מאזניים ,  עקרב גדי וסרטן .
 התקשורת שלנו:התקשורת שלנו עוברת מהפך השבוע ,  כשמרקורי כוכב התקשורת שנמצא גם הוא במזל גדי ,  עובר להילוך אחורי .  בגדול ,  זה אומר שזהו זמן טוב להתחיל לסגור מעגלים בחיינו ,  לסגור קצוות שנשארו פתוחים ,  ולאפשר לעצמנו לשפר את הקיים ,  לפני ששוב מתחילים לצעוד קדימה .  מי בעיקר יושפע מכך ?  מזלות תאומים ,  בתולה ,  גדי וסרטן .  ועד שנמצא את הדרך להתמודד במקביל גם עם הילוכו האחורי של מרס וגם זה של מרקורי ועדיין להישאר עם חיוך ,  שבוע טוב ! 
טלהגם השבוע הדרייב שלכם חזק ומשמעותי ,  אבל מרס ,  שליט המזל שלכם ,  מממשיך לנוע בהילוך אחורי ,  ומביא איתו כמה הפתעות בבצוע הדברים ,  לא כולן נעימות :  דברים משנים קצב ,  נעצרים או מתבטלים ,  ותכניות פעולה אחרות עולה על הפרק .  מעניין .
 שורונוס ,  שליטת המזל שלכם ,  שוהה עכשיו במזל גדי ,  ומכריחה אתכם להתייעל ,  להתמקד ,  לבנות סדר עדיפות מעשי יותר לדברים ,  ולפעול באופן איטי יותר .  זוית פעולה שיוצרת ונוס לסטורן מאיטה את הקצב עוד יותר ,  ומכריחה להתמקד בעובדות בכפי שהן .
 תאומיםמרקורי שליט המזל שלכם שוהה לו במזל גדי היציב יחסית שמכריח אתכם לעשות עבודה אמיתית על כל מה שקשור לכספים ולחומר בחייכם .  אבל השבוע הוא עובר להילוך אחורי ,  קצב הדברים משתנה ,  ואיתו גם סדרי העדיפות שלכם .  זהירות .
 סרטןגם השמש וגם ונוס ששוהות במזל גדי נכנסות לזויות עם סטורן ופלוטו ,  ונראה שהחיים דורשים מכם עכשיו קצת יותר .  נראה שהגיע הזמן לעשות דברים באופן מבוקר יותר ועם קצת יותר זהירות בפינות ,  בעיקר במערכות היחסים שלכם .
 אריהכוכב מרס ממשיך לנוע במזל שלכם בהילוך אחורי ,  אלמנט שעלול להביא איתו שיקולי דעת מוטעים ,  ולא מעט אי הבנות .  השמש שליטת המזל שלכם נצמדת לכוכב פלוטו ,  אלמנט שמדגיש את הצורך להזהר ממאבקי כוח ודרמות מיותרות ,  ולחכות בסבלנות .. 
בתולההשמש מרקורי וונוס שבמזל גדי מגבירים מאוד את המעורבות הרגשית שלכם בכל מה שקשור לאהבה ורומנטיקה ,  אבל הילוכו האחורי של מרקורי שמתחיל השבוע עלול להביא איתו צורך בהיערכות רומנטית מחודשת ,  ובגישה שונה לאזור הלב .  מעניין .
 מאזנייםונוס ,  שליטת המזל שלכם ,  ממשיכה לנוע במזל גדי ,  ונראה שהאנרגיה שלכם מאוד ביתית ומשפחתית עכשיו :  אתם זקוקים למינון גבוה של בטחון רגשי ,  וכדאי לשפר תקשורת עם בני המשפחה ,  ולהשקיע בהם קצת יותר .  הגיע הזמן לחזק את הביחד .
 עקרבהשמש צמודה לפלוטו שליט המזל שלכם ועלולה להביא איתה דרמות קטנות אך מסיביות .  ממש במקביל נמצאות ונוס והשמש בבית ,  התקשורת שלכם ,  אלמנט שמביא איתו יכולת גבוהה יותר לדיאלוג יעיל עם העולם :  נצלו זאת להתמודדות עם אתגרים גדולים .
 קשתהשמש וונוס שוהות עכשיו בבית הכספים שלכם ,  ומאפשרות לכם לעשות עבודת עומק אמיתית על כל מה שקשור ליחסים ,  לדיאלוג עם מנהל סניף הבנק ,  ולעשייה משותפת עם אחרים .  זה בדיוק הזמן להיערך מחדש מבחינה כספית ,  ולהתחיל להזיז דברים קדימה .
 גדימרקורי ,  כוכב התקשורת ,  שוהה לו עדיין במזל שלכם ,  אבל מהשבוע הוא הולך אחורנית ,  אלמנט שעלול להביא איתו צורך לבדוק מחדש הסכמים וחוזים ,  ולא לקחת שום דבר כמובן מאליו .  זמן טוב להשקיע קצת יותר בסגירת קצוות ומעגלים מהעבר הקרוב .
 דלימרס ששוהה בהילוך אחורי מול המזל שלכם ,  עלול להביא צורך לבחון מחדש מערכות יחסים ודיאלוג זוגי בכלל ,  ולהיערך אחרת .  חשוב לפעול עכשיו באופן עדין ולא כוחני ,  להקשיב לפני שמגיבים ,  ולא להגיע למסקנות מהירות מדי ,  והחלטות פזיזות .
 דגיםמקבץ הכוכבים במזל גדי מחזק את היכולת להיעזר עכשיו במוסדות וארגונים בחייכם ולקדם עניינים ,  ובקיצור  לא לפעול לבד .  זמן טוב גם להרחיב את המעגל החברתי לקראת השנה החדשה ,  ולהרים כמה טלפונים לחברים שקצת התרחקו לאחרונה .
 שאלה :  שלום ,  אני ילידת ה-19 לאוגוסט 1980 בשעה 14:00  ( לערך )  .  אני בחורה מוכשרת ,  קרייריסטית ,  נאה ,  אקדמית ,  בעלת לב טוב ורגישות .  סיימתי עבודה לפני כחודש במקום מאוד יוקרתי בארץ והתחלתי עבודה חדשה במשרה יותר בכירה .  אני מחפשת זוגיות למעלה משלוש שנים ולא מצליחה למצוא .  קיימת באופק הצעת עבודה באירופה .  האם אתה חושב שזה הדבר הנכון בשלב זה של חיי ?  אולי שם אכיר את הבחור שלי שאינני מוצאת אותו בתל אביב והמרכז ? 
תשובה :  ובכן ,  אתייחס קודם כל לנושא הזוגיות .  בכל מפת לידה יש מה שנקרא מודל זוגיות פנימי ,  שבדרך כלל אנחנו מביאים מהורינו ,  והוא בעצם המודל הזוגי שהיה ביניהם בזמן שנולדנו ,  פחות או יותר .  מה מרכיב את המודל הזה ומסמל זוגיות ?  ראשית ,  נתבונן בשמש ובירח ,  שהם מייצגים את הורינו ואת הקשר ביניהם .  במפת הלידה שלך השמש  ( בעיגול חום )  והירח ,  הנפש  ( בעיגול כחול )  יוצרים ביניהם זוית דיסהרמונית ,  כלומר זוית של מתח .  בין מרכיבי המודל הזוגי הפרטי שלך ,  מרס  ( בעיגול שחור )  וונוס  ( בעיגול ורוד )  אין כלל זוית ,  אבל אם היתה ,  גם היא היתה זוית של מתח ,  מכיוון שהשניים נמצאים במזלות מאותו יסוד שיוצרים זוית מתח אקטיבית ביניהם .
 אבל אולי הסוד האמיתי מסתתר לו מאחורי הקלעים .  השמש שלך  ( בעיגול חום )  נמצאת בקדמת הבמה בבית התשיעי ,  הבית המסמל הרחבת אופקים והתפתחות אישית ,  ונמצא פעמים רבות אצל אנשים שנמצאים הרבה בחו"ל .  לעומת זאת הירח - הנפש - נמצא בבית ה-12 ,  מאחורי הקלעים ,  במזל קשת ,  מזל שבו נמצא גם האופק שלך ,  מה שנקרא קשת מודגש .  הקשת הוא מזל הזקוק להרבה מרחבים וחופש אישי ,  ונראה שהשניים האלה ,  הצורך להתפתח דרך לימודים ונסיעות והרצון בחופש אישי רב ,  מודגשים כאן .
 אלא שוונוס  ( בעיגול ורוד )  ,  שמסמלת את הנשיות שלך ,  נמצאת במזל סרטן ,  שהוא הפוך לגמרי באופיו :  הוא זקוק לבית ,  למשפחה ,  ולהרבה ביטחון רגשי .  היא נמצאת בבית השביעי ,  בית הנישואים ,  אבל הבית הזה נפתח במזל תאומים האקטיבי שלא מראה ממבט ראשון את ונוס הרגשנית שלנו .
 ואתרגם :  מצד אחד ,  את משדרת את הפתיחות והעוצמה הקשתית ,  עם צורך בחופש אישי רב ובמרחבים פתוחים ,  ואולי אף מקרינה החוצה לא מעט ביטחון בעצמך ,  וצורך בעצמאות רבה .  מצד שני ,  עמוק בפנים את זקוקה לו ,  לביטחון הרגשי הזה ולרומנטיקה הזו ,  אלא שאת הצד הזה לא ממש רואים אצלך ,  כלומר את ההזדקקות לזה ,  אלא את הצד העוצמתי בלבד .
 כלפי חוץ יש אלמנט נוסף :  נפטון  ( בעיגול אדום )  בבית הראשון .  גם הוא מבלבל מעט ,  ומראה על חיפוש זהות הקשור לשייכות :  לאן אני באמת שייכת ?  מי אני באמת ?  נפטון לא מקרין צורך בזוגיות או בדיאלוג ,  אלא מבוכה וערפול מטרות .
 הצירוף של השלישייה הזו אינו קל לנושא הזוגיות :  להיות ביחד או לבד ?  אני עצמאית ולא זקוקה לאיש ,  או זקוקה להרבה ביטחון רגשי שקשה לי להראות אותו ?  אני חושב שהתשובה הסופית נמצאת בזוית הפעולה שבין אורנוס  ( בעיגול צהוב )  במזל עקרב ,  לבין השמש .  הזוית הזו מראה לנו על קושי מסוים באינטימיות לאורך זמן ,  וצורך חזק מאוד בספייס ובחופש אישי .  מיקומו של אורנוס בבית ה-11 בית המוסדות והארגונים מראה שחלק מהקושי הוא הקרבה עצמה והתמודדות עם הפן המאוד אישי :  אינטימיות וקרבת יתר הופכים יותר לידידות מאשר לזוגיות ,  וקרבת יתר עלולה לחנוק ולהכביד .  קל יותר איפה לומר לעצמך שאת נכנסת למסע חיפושים אינטנסיבי אחר זוגיות ,  אבל האמת היא שבסופו של דבר קשה לך עם זוגיות קרובה מדי ,  מה שהופך את מסע החיפושים למעט עקר מתוכן מראש ,  והוא רק נותן תירוץ טוב לאגו שהוא אכן מחפש ,  ורק אי אפשר למצוא אותם ,  את הגברים החמקנים האלה .
 מה את באמת צריכה ?  גבר חם ,  רך ומכיל ,  בדיוק הפוך מתדמית הגבר שמצטייר במפה  ( מרס בעיגול שחור )  ,  שכן הוא יצטרך להכיל את הצד האמביציוזי שלך ואת הקושי בקרבה ,  אבל דרכו תוכלי לחוות את הביטחון שמעניקה ונוס במזל סרטן שיושבת אצלך במפה ,  אלא שמה שאת משדרת הוא בדיוק הפוך :  שאת לא באמת זקוקה לגבר מהסוג הזה ,  אלמנט שכאמור משרת אותך כיוון שאת פוחדת למדי מזוגיות מהסוג שאת עצמך זקוקה לה .
 מסובך ?  בואי נאמר שמורכב תהיה מלה מתאימה יותר .  אולי משום כך החיפוש יקח זמן רב ,  עד שתודי בפני עצמך על הדרישות האמיתיות שלך מקשרים קרובים ,  ועד שתביני מהו בכלל קשר זוגי בתפיסה הרגשית הפנימית שלך .  מה נותר ?  להמשיך לחפש ,  או לעשות עבודה פנימית אמיתית על המקום הזה ,  ולפגוש אותו אחת ולתמיד באומץ ,  ואחרי כן הכל אפשרי ,  בעיקר כי גם פלוטו יגיע מול ונוס במפת הלידה שלך עוד שנתיים ,  יבחן אותך מה באמת למדת בבית הספר הרגשי הזה של החיים ,  ואולי אז הוא יעניק לך אותו ,  את גבר החלומות הזה ,  או לפחות את התחושה של איך זה יכול להיות .  וכמו במקרים רבים אחרים ,  זה יותר תלוי בך ממה שנדמה לך .
 
מצב כוכבי השבוע
אנחנו מתקרבים לסוף השנה האזרחית ,  והסוף הזה טעון ועמוס .  דווקא בגלל זה כדאי להפעיל את הראש יותר מאת הבטן .  27 בדצמבר עד 2 בינואר

