רק בת 7 וכבר מובילה את הקרנבל בברזיל
ביהמ"ש בברזיל אישר לילדה בת שבע להוביל את תהלוכת בית הספר הגדול ביותר לסמבה במהלך הקרנבל בריו .  ארגונים להגנת הילד טענו שהתפקיד חושני מדי לילדה כה צעירה
שופט בברזיל החליט אתמול  ( רביעי )  לאשר לילדה בת שבע להוביל את מצעד הקרנבל בריו דה ז'נרו ,  למרות התנגדות ארגוני זכויות ילדים .  ג'וליה לורה תעמוד בראש התהלוכה של אחד מבתי הספר לסמבה החשובים במדינה ,  ויראדורו .  התפקיד בדרך כלל שמור לדוגמניות שזופות וחטובות וכולל ריקודים חושניים בזמן שהנגנים מתופפים לקצב הסמבה .
 פעילי ארגונים לזכויות הילד טענו כי אין זה הולם שילדה כה צעירה תגלם תפקיד בעל משמעויות כה ארוטיות ,  אך מבית הספר נמסר כי אין כאן עניין של  " הפיכת ג'וליה לאישה "  וכי התלבושת שלה תדגיש את תמימותה ,  כך דווח ב-BBC . 
" בתי תמיד אהבה לרקוד .  היא תמיד רקדה בבית ,  אבל מעולם לא חשבתי שהיא תגיע לרמה הזאת ",  אמרה אמה מוניקה לירה ,  ל-CNN . " אף אחד לא רוצה לנצל לרעה את הבת שלהם ,  היא לא צריכה את זה ואני לא צריך את זה ",  אמר אביה ,  מרקו לירה .  לדבריו ,  הדבר היחיד שיוצג בתהלוכה הוא הכישרון של בתו .  שלא במקרה ,  מרקו לירה הוא מנהל בית הספר לסמבה ויראדורו .  בתו רוקדת שם מאז גיל שלוש והיא לא הילדה היחידה שלומדת את רזי הסמבה .  קרלוס ניקודמוס ,  מנהל מועצת ריו דה ז'נרו להגנת ילדים ובני נוער אמר כי החלטת בית המשפט קובעת תקדים שלילי בברזיל ,  מדינה בעלת עבר בעייתי של ניצול ילדים .
 
רק בת 7 וכבר מובילה את הקרנבל בברזיל
ביהמ"ש בברזיל אישר לילדה בת שבע להוביל את תהלוכת בית הספר הגדול ביותר לסמבה במהלך הקרנבל בריו .  ארגונים להגנת הילד טענו שהתפקיד חושני מדי לילדה כה צעירה

