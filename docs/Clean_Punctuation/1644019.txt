ביתר מימשה את האופציה על חוזהו של ורד
מחזיקת הגביע הודיעה לקשר כי האריכה את חוזהו בשנתיים ,  עד סוף עונת 2012/13 .  הקהל מתכנן לפוצץ את האימון בשישי
הנהלת בית"ר ירושלים הודיעה לאחרונה לקשרה המוכשר עידן ורד כי היא ממשת את האופציה שניתנה לה בחוזה עמו ומאריכה את חוזהו בשנתיים נוספות עד לסוף עונת 2012/13 .  חוזהו המקורי של ורד מסתיים בסיום העונה הבאה ,  בסמוך לשחורו מצה"ל ,  אך כבר כעת הקבוצה שלחה לקשר מכתב רשמי בו היא מודיעה כי היא ממשת את האופציה שניתנה לה ומאריכה את חוזהו באופן אוטמטי בשנתיים נוספות ,  כשלאחר שחרור כמובן יעלה שכרו ממשכורת חייל וכן הוא יקבל מענק שחרור מהקבוצה .
 ורד ,  שהגיע מהכח עמידר רמת גן למחלקת הנוער של בית"ר לפני כארבע שנים ,  קיבל את ההזמדנות הראשונה בבוגרים מראובן עטר בעונה שעברה והפך במהרה לאחד מעמודי התווך של הקבוצה .  בבית"ר בטוחים כי כבר שישתחרר מהצבא לקראת סיום העונה הבאה יגיעו הצעות מאירופה לגביו ,  ורצו להבטיח שבכל מקרה הקבוצה תוכל למכור אותו ולא תאבד אותו מכיוון שחוזהו יסתיים בסוף העונה והוא יהפוך לשחקן חופשי .
 לאור מצבה של בית"ר ירושלים וחוסר העניין שלה בליגה ,  שוקל הקפטן אבירם ברוכיאן לעבור את הניתוח בברכו בזמן הקרוב .  הניתוח תוכנן תחילה לקיץ ,  אך לאור ההתפתחויות כך יתאפשר לברוכיאן לפתוח את העונה הבאה בזמן ,  המחיר של סיום העונה הנוכחית בשלב מוקדם מהצפוי .  הליך ההחלמה מהניתוח אורך בין שלושה לארבעה חודשים ,  ולכן אם יעבור קפטן בית"ר את הניתוח הוא יחזור לפעילות רק בעונה הבאה .  
הקשר יכול להמשיך ולשחק ,  אך הכאבים מפריעים לו וכן קיים החשש להחמרה במצבו .  אלא שהעובדה שהקבוצה מחוץ למאבק על האליפות וככל הנראה כבר לא תעפיל לאירופה דרך הליגה ,  גורמת לו לבחון בימים אלה את האפשרות לערוך את הניתוח כבר כעת .
 חשוב לזכור כי ברוכיאן מתכוון לנסות לצאת לאירופה בקיץ ,  ולכן אם יעבור את הניתוח כעת ויחלים לקראת סוף מאי ,  יגיע כשהוא כשיר ומוכן לעמוד לרשות קבוצות שיהיו מעוניינות בו ,  מבלי להיתקל בבעיה במבחנים אפשריים או בבדיקות הרפואיות .
 הקשר גם מאוכזב מהירידה במעמדו ,  כשהפך במקרים רבים לחילוף הראשון של המאמן יצחק שום ,  וכן הושאר גם מחוץ להרכב מספר פעמים .  בסביבתו מסבירים כי הכאבים מפריעים לו להציג את יכולתו המלאה ,  והפיחות במעמדו המקצועי רק מדרבן אותו יותר לעבור כבר את הניתוח על מנת לשפר את יכולתו על המגרש .
 לאחר שאתמול הגיעו 20 אוהדים לאימון בית"ר וקיללו את יצחק שום תוך שהם מנסים לפוצץ את האימון ,  מתכננים עשרות מאוהדי הקבוצה להגיע גם ביום שישי לאימון המסכם לקראת המשחק נגד מכבי נתניה .  לדבריהם ,  הם מתכננים לקרוא לשום להתפטר ולהפריע למהלך האימון בתקווה שהמאמן ייקח אחריות במצב הקבוצה .
 
ביתר מימשה את האופציה על חוזהו של ורד
מחזיקת הגביע הודיעה לקשר כי האריכה את חוזהו בשנתיים ,  עד סוף עונת 2012/13 .  הקהל מתכנן לפוצץ את האימון בשישי

