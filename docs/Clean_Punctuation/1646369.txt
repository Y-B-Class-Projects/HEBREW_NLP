יצרנית התרופות הגרמנית מרק חזרה לרווחיות אך פרסמה תחזית מאכזבת ;  מנייתה יורדת ב-6.7%
החברה דיווחה על רווח נקי בסך 56.7 מיליון יורו ועל הכנסות בסך 2 מיליארד יורו ,  עלייה של 6%
יצרנית הכימיקלים והתרופות הגרמנית מרק חזרה לרווח ברבעון הרביעי של 2009 ,  עם רווח נקי בסך 56.7 מיליון יורו ,  לעומת הפסד נקי בסך 280 מיליון יורו ברבעון המקביל ב-2008 .  עם זאת ,  החברה פרסמה תחזית מאכזבת עבור 2010 וקיצצה את הדיווידנד שלה ,  צעד שמוביל לירידת המניה בבורסת פרנקפורט ב-6.7% כעת .  הכנסות החברה עלו ב-6% והסתכמו ביותר מ-2 מיליארד יורו.החברה אמרה כי היא צופה גידול של 3%-13% ברווח התפעולי שלה ב-2010 - הרבה פחות מצפי אנליסטים לתחזית צמיחה של 25% .  התחזית המתונה נובעת מחוסר ודאות לגבי התרופות הנמצאות בפיתוח במרק .  החברה הורידה את הדיווידנד שלה לראשונה מאז 2004 - מ-1.5 יורו למניה בשנה שעברה ,  ליורו במניה השנה.מרק ספגה מהלומה כאשר מינהל המזון והתרופות האמריקאי  ( fda )  עיכב את אישור השיווק של גלולות לטרשת נפוצה ,  קלדריבין ,  הצפויות להוות תחרות לקופקסון ,  הטיפול בטרשת נפוצה של טבע .  בנוסף ,  פסל רגולטור התרופות האירופי את בקשת מרק לאשר את השימוש בטיפול בסרטן ארביטוקס כטיפול לסרטן הריאות.הרווח התפעולי של מרק ,  לא כולל הוצאות חד פעמיות הקשורות בהשתלטות על חברת הביוטכנולוגיה סרונו ,  ירד ב-16% ל-258 מיליון יורו ,  מתחת לתחזיות האנליסטים .  החברה ייחסה את עיקר הירידה להפרשה בסך 170 מיליון יורו ליישוב מחלוקות משפטיות בנוגע למכירת חטיבת התרופות הגנריות שלה ב-2006 ,  כמו גם להסכמי רישוי לתרופת הטרשת הנפוצה רביף .
 
יצרנית התרופות הגרמנית מרק חזרה לרווחיות אך פרסמה תחזית מאכזבת ;  מנייתה יורדת ב-6.7%
החברה דיווחה על רווח נקי בסך 56.7 מיליון יורו ועל הכנסות בסך 2 מיליארד יורו ,  עלייה של 6%

