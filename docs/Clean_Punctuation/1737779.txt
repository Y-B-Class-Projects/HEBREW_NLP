אב הילדים שנזרקו מהחלון הגיע לביה"ח
אביהם של שני הילדים שאימם חשודה שזרקה אותם מחלון ביתם בת"א הגיע לבקרם בבית החולים .  לדברי המשטרה ,  בחקירתו אמר האב כי האם  " לא אישה טובה ,  אבל אימא טובה "
  ( צילום :  יגור מזור ,  עריכה :  יותם בן-דוד ) 
אביהם של הילדים שאימם חשודה שזרקה אותם מחלון ביתם שבתל אביב ,  שב היום  ( רביעי )  לארץ מאוקראינה .  עם נחיתתו בנתב"ג הוא נלקח לחקירה .  לדברי המשטרה ,  במהלך החקירה ,  אמר האב כי  " היא לא אישה טובה אבל כן אמא טובה ,  לא הייתי מאמין שהיא תעשה כזה דבר ".  לאחר מכן הוא נלקח לבית החולים ונפגש עם ילדיו .
 עובדת סוציאלית בבית החולים לילדים דנה ,  יעל סטל ,  סיפרה כי הם קיבלו את האב  " ובעדינות הסבירו לו על מה שקרה ,  על טיפולים והניתוחים המורכבים שעוברים הילדים .  בכל אותו זמן יש לו לווי ותמיכה מעובדים סוציאליים של בית החולים ".  עובדי בית החולים סיפרו שהאבא עדיין בהלם ובטראומה מהמקרה .
 האב נסע לבקר קרובי משפחה באוקראינה לרגל החגים .  עובד סוציאלי של בית החולים התקשר לאב וסיפר לו על המקרה .  מששמע את שאירע ,  הגיע מיד לארץ . " אם הייתי חושב שמצב כזה יכול לקרות לא הייתי נוסע ",  סיפר האב . 
" עכשיו אני רק רוצה להיות לצד הילדים שלי .  אני עכשיו בשביל הילדים ,  לעזור להם ולתמוך בהם .  כמה שאפשר ",  אמר האב .  לדבריו ,  לא היה לו שום חשד או הרגשה שדבר כזה יכול לקרות : " בפעם האחרונה לפני שנסעתי הילדים והאימא היו בסדר גמור ,  שיחקו ולא היה משהו חריג ". 
מבית חולים איכילוב נמסר כי  " האימא סיימה את הניתוח והיא בחדר התאוששות ,  מצבה יציב .  הילד בן ה-4 נמצא בתהליכי התעוררות ,  מצבו השתפר והוא נמצא במצב בינוני .  הילדה בת ה-5 נמצאת במצב קל עד בינוני .  היא תצטרך לעבור כמה ניתוחים כדי לקבע את השברים בגופה ,  אך היא בהכרה מלאה ". 
בתוך כך ,  הוארך בשמונה ימים מעצרה של האם ,  המיוצגת על ידי עורך הדין אורי קינן מהסנגוריה הציבורית .  כמו כן ,  הורה בית המשפט לשלוח אותה לבדיקה פסיכיאטרית .  חוקרי המשטרה בודקים חשד כי האישה השליכה את ילדיה מהחלון תחת השפעת אלכוהול .
 האם ,  תושבת תל אביב בת 38 זרקה את בנה בן הארבע ובתה בת החמש מחלון ביתם ברחוב מעפילי אגוז בתל אביב - וקפצה אחריהם .  הילדים נפצעו באורח בינוני עד קשה ,  ואילו האם נפצעה באורח קשה .  שכן שראה את הילדים ואת האישה שרועים על הדשא הזעיק את צוותי מגן דוד אדום ,  שפינו את הילדים והאם לבית החולים איכילוב בעיר .  
האם פונתה כאשר היא סובלת משברים בגפיים ונמצאת בהכרה מלאה .  בנה בן הארבע פונה במצב קשה כשהוא סובל מפגיעת ראש ומורדם ,  ואילו הילדה בת החמש פונתה במצב בינוני כשהיא סובלת משברים בגפיים .  מחקירה ראשונית עולה עוד ,  כי לפני האירוע לא נשמעו ריבים או צעקות מהדירה .
 
אב הילדים שנזרקו מהחלון הגיע לביה"ח
אביהם של שני הילדים שאימם חשודה שזרקה אותם מחלון ביתם בת"א הגיע לבקרם בבית החולים .  לדברי המשטרה ,  בחקירתו אמר האב כי האם  " לא אישה טובה ,  אבל אימא טובה "
 
