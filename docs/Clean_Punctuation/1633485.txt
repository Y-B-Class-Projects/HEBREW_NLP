מסתמן :  ה"ניו יורק טיימס "  יתחיל לגבות תשלום עבור תכנים באינטרנט
העיתון עשוי להודיע על היוזמה בסמוך להשקת מחשב הטאבלט של אפל בסוף החודש
העיתון  " ניו יורק טיימס "  עשוי להתחיל לגבות בקרוב כסף עבור גישה לתכניו באינטרנט ,  כך דיווח ביום ראשון העיתון הבריטי  " סאנדיי טלגרף ".  בכך יצטרף העיתון לעיתונים נוספים כמו  " וול סטריט ג'ורנל "  ו"פייננשל טיימס ",  שכבר גובים תשלום עבור גישה לתכנים באתריהם.מקור המקורב לארתור סולצברגר ,  יו"ר  " ניו יורק טיימס ",  אמר ל"טלגרף ",  כי המו"לית צפויה להחליט באופן סופי בנושא בימים הקרובים .  על פי המקור ,  סולצברגר מעדיף שיטה הדומה לזו שבה משתמש  " פייננשל טיימס ",  המאפשרת לקוראים גישה לכמה מאמרים לפני שהם מוזמנים להירשם ולשלם.דוברת  " ניו יורק טיימס "  אמרה כי בינתיים אין באפשרותה לספק פרטים בנוגע לתוכניותיה . " נודיע על החלטתנו כשנאמין שמצאנו את הגישה העסקית הטובה ביותר ",  אמרה .  לדברי ה"טלגרף ",  עשוי ה"טיימס "  להודיע על היוזמה בסמוך להשקת מחשב הטאבלט של אפל ,  שצפויה להתרחש ב-27 בינואר .  על פי דיווחים בבלוגים בתחום הטכנולוגיה ,  נמצאת  " ניו יורק טיימס "  במגעים עם אפל לגבי שיתוף פעולה אפשרי באספקת תכנים למכשיר החדש ,  שעוצב כך שיתאים לקריאת עיתונים .  המעבר של קוראים רבים בשנים האחרונות מעיתונות מודפסת לחדשות באינטרנט הביאה לירידה בתפוצתם של עיתונים מודפסים רבים ופגעה בענף כולו .  בכירים בענף ,  ובראשם איל המדיה רופרט מרדוק ,  הבעלים של ניוז קורפ ,  שברשותה נמצא  " וול סטריט ג'ורנל ",  האשימו את גוגל בפגיעה בהם ואיימו כי ימחקו תכנים ממנוע החיפוש .  ואולם ,  למרות המגמה המסתמנת לכיוון גביית תכנים בתשלום ,  הקוראים אינם מרוצים .  בסקר שערכה חברת האריס בארה"ב בתחילת החודש אמרו 77% מהנשאלים כי הם אינם מוכנים לשלם עבור חדשות באינטרנט .  מבין המשיבים בחיוב ,  19% אמרו כי יהיו מוכנים לשלם סכום סמלי של 1-10 דולר לחודש .
 
מסתמן :  ה"ניו יורק טיימס "  יתחיל לגבות תשלום עבור תכנים באינטרנט
העיתון עשוי להודיע על היוזמה בסמוך להשקת מחשב הטאבלט של אפל בסוף החודש

