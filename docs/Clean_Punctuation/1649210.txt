כלל מובילה בתשואות בגמל - אבל הציבור לא מתרשם 
BenchMarker
 >  >  גם את ינואר סיימו קופות הגמל של כלל - תמר וגפן - כשהן מובילות את טבלת התשואות .  מבין שלוש הקופות הגדולות בשוק ,  תמר של כלל ביטוח ,  עצמה של הראל וגדיש של פסגות ,  סיימה תמר את 2009 עם התשואה הגבוהה ביותר - 36.3% לעומת תשואה של 31.2% שהשיגו עצמה וגדיש .  לא רק ב-2009 השיגה תמר תשואה עדיפה על המתחרות ,  גם לטווח ארוך לתמר יש ביצועים עדיפים .  התשואה השנתית הממוצעת של תמר בשלוש השנים האחרונות היתה 7.94% לעומת 4.86% בעצמה ו-5.99% בגדיש .  התשואה השנתית הממוצעת של תמר בחמש השנים האחרונות מגיעה ל-9.92% לעומת 6.92% בעצמה ו-7.76% בגדיש .  אלא שלמרות התוצאות היפות ,  כלל אינה מצליחה למנף הישגים אלה ולהוביל גם בטבלת הגיוסים .  למעשה ,  כלל היא אחד הגופים שנצבים בראש טבלת הפדיונות בענף הגמל ב-2009 עם פדיון של 630 מיליון שקל ב-2009 .  מדוע כלל אינה מתרגמת את התשואות לגיוסים ?  ראשית ,  הנתח הגדול של כלל נמצא בקופות פיצויים מרכזיות .  קופות אלה היו אחראיות ליציאה של 425 מיליון שקל מתוך הסכום שפדתה כלל .  כלל היא השחקן הגדול ביותר בשוק בתחום קופות הפיצויים - קופת שנמצאות בתהליך סגירה ואשר המשיכות מהן ילכו ויתגברו .  שנית - חוסר יכולת להסיט חלק מהפדיונות לתוך הבית או לחפות עליהם בגיוסים חדשים .  תמר פדתה ב-2009 785 מיליון שקל ,  אבל הציגה פדיונות כוללים בתחום קופות הגמל האישיות של 629 מיליון שקל .  משמע ,  גיוסים בקופות הצליחו לצמצם את הפידיונות ,  אבל לא ברמה משמעותית .  לשם השוואה ,  באותה תקופה גדיש של פסגות פדתה 825 מיליון שקל ,  והפדיונות הכוללים של פסגות בתחום היו 452 מיליון שקל בלבד .  הסיבה השלישית נעוצה בהיעדר קרן השתלמות מובילה .  הגיוסים החדשים לענף קופות הגמל מגיעים כיום ,  רובם ככולם ,  מתחום קרנות ההשתלמות .  מותג חזק בתחום קרנות ההשתלמות הוא הבסיס לצמיחה בענף הגמל - דבר שאין לכלל שגייסה בקרנות ההשתלמות ב-2009 424 מיליון שקל בלבד ;  פסגות לעומתה גייסה 554 מיליון שקל ,  ובית ההשקעות דש גייס 1.4 מיליארד שקל .
 
כלל מובילה בתשואות בגמל - אבל הציבור לא מתרשם 
BenchMarker

