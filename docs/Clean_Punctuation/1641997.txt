אלמוג כהן יוצא לחתום בנירנברג
קפטן מכבי נתניה ,  המסיים את חוזהו במועדון ,  יטוס ביום ראשון לגרמניה לחתום בקבוצת התחתית מהבונדסליגה
קפטן מכבי נתניה אלמוג כהן סיכם את תנאיו בנירנברג הגרמנית וייצא ביום ראשון לחתום בשורות קבוצת התחתית שנלחמת על חייה בבונדסליגה .  הקשר בן ה-21 העדיף את הצעת נירנברג על פני הצעות נוספות שקיבל מקבוצות גרמניות ביניהן מינכן 1860 וארמיניה בילפלד .  
הקשר הצעיר מסיים בקיץ את חוזהו בנתניה ולכן הוא רשאי לנהל מגעים עם כל קבוצה שיחפוץ ויעבור בקיץ ללא תמורה .  כהן עדכן את ראשי נתניה והצוות המקצועי על הסיכום והחתימה הצפויה . " ביום ראשון אני אמור לטוס לגרמניה כדי לחתום בנירנברג ואני רוצה להודות למכבי נתניה על כך שהיא נותנת לי את ההזדמנות לטוס לחתום .  אני מקווה שהדברים יסתדרו ואחתום על חוזה .  לא אשכח לעולם את מה שמכבי נתניה עשתה בשבילי ",  אמר הקשר לאתר הרשמי של נתניה .  
נירנברג חזרה בקיץ לבונדסליגה וחווה עונה קשה בתחתית .  הקבוצה ,  אותה מדריך דיטר הקינג ,  נמצאת במקום הלפני אחרון עם 16 נקודות וכבשה 17 שערים בלבד ב-21 מחזורים וצפויה להילחם עד תום העונה נגד הירידה .  אלמוג כהן יהיה הישראלי החמישי בליגה הגרמנית אחרי שמוליק רוזנטל ,  דוד פיזנטי ,  גל אלברמן ורוברטו קולאוטי .
 
אלמוג כהן יוצא לחתום בנירנברג
קפטן מכבי נתניה ,  המסיים את חוזהו במועדון ,  יטוס ביום ראשון לגרמניה לחתום בקבוצת התחתית מהבונדסליגה

