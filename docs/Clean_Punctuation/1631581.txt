ממשל אובמה מתכוון להטיל על הבנקים מס בגובה 120 מיליארד דולר
הממשל מנסה להחזיר חלק מהכספים שהעניק למוסדות הפיננסיים כחבילת סיוע בעקבות המשבר
נשיא ארה"ב ברק אובמה מתכוון לגייס עד 120 מיליארד דולר באמצעות עמלה על מוסדות פיננסיים ,  על מנת לסייע בהחזר ההפסדים מתכנית הסיוע לבנקים  ( tarp )  ובצמצום הגרעון העצום של ממשלת ארה"ב ,  דיווחה סוכנות הידיעות של בלומברג .  הבית הלבן טרם החליט סופית על מבנה העמלה ,  וכיצד לגבות תשלום מבנקים שכבר חזרו לרווחיות ,  מבלי להכביד על בנקים שטרם נחלצו מהמשבר ,  אמר בכיר ממשל בעילום שם לבלומברג.לפי התכנית ,  העמלות אמורות לכסות על ההפסדים שייגרמו לקופת האוצר האמריקאי בגין תכנית tarp - הפסדים המוערכים ב-120 מיליארד דולר ,  ובנוסף ,  לשמש כהכנסות נוספות לכיסוי הגירעון התקציבי .  פרטי התכנית יוגשו לקונגרס במסגרת הצעת התקציב לשנת הכספים 2011 בחודש הבא .  לדברי הממשל ,  בנקים החזירו כבר שני שליש מהלוואת החירום שהעניק הממשל למגזר הפיננסי בסוף 2008 ,  לאחר קריסת ליהמן ברדרס .  בנוסף ,  רשם הממשל תשואה של 8% בממוצע על השקעתו בבנקים ,  הודות לתשלומי ריבית ,  דיווידנדים ועמלות.עם זאת ,  מומחי מס מעריכים כי כל הצעה ממשלתית למיסוי המגזר הפיננסי צפויה להיות בעייתית ,  ומוסדות פיננסיים רבים יוכלו למצוא פרצות בחוק שיאפשרו להן לחמוק מתשלום המסים .  ההכנסות שצופה הממשל מהמס גדולות פי 3 מהרווח הצפוי ל-10 הבנקים הגדולים בארה"ב ב-2009 כולה .  עד כה רשמו בנקים אלה רווח נקי בסך 41.6 מיליארד דולר ,  ב-3 הרבעונים הראשונים של השנה ,  ובשבועות הקרובים הם צפויים לדווח על רווחים כוללים בסך 3.84 מיליארד דולר ברבעון הרביעי ,  לפי הערכות אנליסטים.לפי הבלוג  " פוליטיקו ",  הבית הלבן אינו מתכוון להטיל מס על בונוסים כפי שעשה הממשל הבריטי .
 
ממשל אובמה מתכוון להטיל על הבנקים מס בגובה 120 מיליארד דולר
הממשל מנסה להחזיר חלק מהכספים שהעניק למוסדות הפיננסיים כחבילת סיוע בעקבות המשבר

