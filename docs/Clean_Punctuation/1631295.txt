ביל גרוס נזהר מאג"ח ממשלתיות של ארה"ב :  ממליץ על האג"ח הממשלתיות הגרמניות
גרוס : " ב-2010 המשקיעים יצטרכו לשאול את עצמם עם איזו ממשלה הם רוצים ללחוץ ידיים "
" אם 2008 היתה שנת המשבר הפיננסי ,  ו-2009 היתה שנת הריפוי באמצעות תמריצים מוניטריים ותקציביים ,  2010 תהיה השנה של אסטרטגיית הנסיגה ,  שבה המשקיעים יצטרכו לשקול את היסודות הכלכליים של שוקי נכסים בעולם שבקרוב יישלט פחות על ידי המגזר הממשלתי "  - כך אמר ביל גרוס ,  מנהל קרן האג"ח הגדולה בעולם ,  פימקו טוטאל ריטרן.בתחזית ההשקעות החודשית שלו ,  ביקר גרוס בחריפות את הממשל האמריקאי . " למה הפכה האומה האמריקאית ?  למרות שנוסדה על החזון של חירות וצדק לכל ,  נפלנו למלתעות האינטרסים התאגידיים והאחרים והפכנו למדינת עולם שני .  הממשלה שלנו לא עובדת יותר ,  או אם לדייק ,  כשהיא עובדת היא עבודת עבור אינטרסים מיוחדים ולא עבור העם האמריקאי ",  כתב גרוס.בשנה הקרובה ,  אמר גרוס ,  המשקיעים יצטרכו לשקול את מצבן הכלכלי של המדינות השונות ,  לאחר הסרת התמריצים הכלכליים הממשלתיים . " אם ב-2009 פימקו המליצה ללחוץ ידיים עם הממשלה ,  כעת עלינו לשאול עם איזו ממשלה ללחוץ ידיים ,  ולהזהיר :  הימים של כתיבת צ'קים ללא הגבלה והנפקות אג"ח ללא גבול ,  או השלכות על הריבית ,  ספורים בכל המדינות ",  אמר גרוס.המשקיעים ,  אמר גרוס ,  הם אלו שיספגו את השלכותיה של הנסיגה ממדיניות התמריצים הכלכליים . " מחקרים שונים של קרן המטבע הבינלאומית ,  הבנק הפדרלי בכלל וכלכלן הבנק לשעבר תומס לאובך בפרט ,  מצביעים על כך שלגידול בגירעון יש לרוב השלכות על הריבית ,  ושהמדינות בהן הגירעון הנוכחי והצפוי הוא הגבוה ביותר ביחס לתמ"ג ירשמו את העלאות הריבית הגדולות ביותר ,  אולי אפילו 0.25% על כל עלייה של 1% בצפי לגירעון ",  כתב גרוס .  הדבר מבשר רעות עבור האג"ח הממשלתיות של ארה"ב ,  יפן ,  בריטניה וצרפת.גרמניה ,  לעומת זאת ,  נמצאת במצב טוב בהרבה משל השאר ,  אמר גרוס . " אם נשתמש ב-2007 כנקודת התחלה וב-2014 כיעד סופי ,  נתוני ה-imf מצביעים על כך שבארה"ב ,  יפן ובריטניה תירשם יעלו הגירעונות ב-4%-5% מהתמ"ג ,  בעוד שגרמניה נעה בכיוון הנגדי ",  כתב גרוס ,  שציין כי גרמניה העבירה לאחרונה חקיקה המחייבת איזון של התקציב עד 2016.גרוס המליץ למשקיעים הפרטיים לפנות לשוקי האג"ח במדינות כמו גרמניה ,  שמצבן התקציבי טוב משל שאר המדינות .  במדינות כמו ארה"ב ובריטניה ,  לעומת זאת ,  הזהיר גרוס כי שוקי הנכסים עשויים לסבול בהיעדר תמריצים ממשלתיים בסך 2 טריליון דולר שהוזרמו לשווקים במהלך המשבר ב-2009 , " שעה שהשווקים יסתגלו להיעדר התומך העשיר שלהם במחצית הראשונה של 2010 ". 

ביל גרוס נזהר מאג"ח ממשלתיות של ארה"ב :  ממליץ על האג"ח הממשלתיות הגרמניות
גרוס : " ב-2010 המשקיעים יצטרכו לשאול את עצמם עם איזו ממשלה הם רוצים ללחוץ ידיים "
 
