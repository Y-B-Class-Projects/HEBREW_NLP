 " נעלבתי כשאמרו שאני פרונט מן של וינרוט "
 רו"ח זאב פלדמן ,  שייצג בהסכמי מס את לקוחותיו של עו"ד יעקב וינרוט מול פקיד השומה הבכיר שוקי ויטה ,  מדבר לראשונה מאז שהוחלט לא להעמידו לדין  ?  על הטענה שויטה ערך הסכמים מקלים לגאידמק וצ'רנוי : " לא הרגשתי ששוקי עושה לי הקלות .  ההסדרים היו טובים לשני הצדדים "   ?  על 
 >  >  לפני כמה שבועות נשם רו"ח זאב פלדמן לרווחה .  פרקליטות מיסוי וכלכלה סגרה את התיק הפלילי נגדו בפרשת וינרוט-ויטה מחוסר ראיות מספיקות . " התחושה היא של הורדת קוף מהגב - אי אפשר להכחיש שהיא מצוינת - אך אני גם עצוב מאוד ",  אומר פלדמן בראיון ראשון מאז סגירת התיק . " כל חיי חונכתי כך ,  ואני מרגיש עד היום שאני צריך ורוצה להיות מעורב ולתרום כמה שניתן ,  ובאיזה שהוא אופן השכיבו אותי ".  כשפלדמן מדבר על  " השכבה "  הוא מקשר זאת לתחושות הקשות שלו שנבעו משתי מכות שהיכו זו אחר זו :  חיסול סיכוייו להיות מנהל רשות המסים ,  וחקירה פלילית ,  שכאמור נסגרה ,  בקשר להסכמי מס שכרת עם פקיד השומה הבכיר שוקי ויטה ללקוחות של עו"ד יעקב וינרוט .  את רוב זמנו בשנתיים האחרונות בילה פלדמן בחוץ לארץ .  כדי לשכוח את הסיבה שבגללה נאלץ להסיר את מועמדותו הוודאית למנהל רשות המסים ואת החקירה הפלילית נגדו ,  השקיע פלדמן את מרצו בהקמת חברת ייעוץ ביטחוני בחו"ל ,  שעובדיה הם מהמוסד והשב"כ .  את שם החברה הוא אינו מגלה וגם לא את שמו של המשקיע העסקי בה - טייקון ישראלי מוכר ששב לארץ לאחר שנים ארוכות . " במקום לשבת ולאכול את הלב הוצאתי אנרגיה בעבודה ",  הוא אומר . " פתאום אמרו עלי עבריין"פלדמן - שמכריו מכנים אותו זאביק - פרש ב-1994 מהשירות הציבורי ,  לאחר שלא נבחר להיות נציב מס הכנסה בהתמודדות מול דורון לוי .  הוא עשה סיבוב ארוך ורווחי במגזר הפרטי .  ב-2008 נקרתה בדרכו הזדמנות נוספת להתמנות למנהל רשות המסים . " בא אלי ירום אריאב ,  ראש ועדת האיתור ומנכ"ל האוצר ,  ונידנד שאבוא .  היה קונצנזוס מוחלט שלא לקחת את המשרה .  עו"ד פנחס רובין למשל היה מסויג ,  אך קצת פחות מאחרים .  אני לא תלוש מהמציאות ,  וכולם דיברו אתי מראש על כל הקטע של ניגודי עניינים .  אני נגעתי בכל המשק ,  בנקים ,  חברות ביטוח ,  סלולר .  יש בעיה גדולה כשאתה בא למישהו וממנה אותו לתפקיד בכיר ,  ומצד שני חושד בו בניגוד עניינים ".  מה ייעצו לך מכריך לגבי תפקיד מנהל רשות המסים ?   " אמרו לי שלא להיכנס למאורת הנחשים ".  מה ייעץ לך עו"ד יעקב וינרוט ?   " גם וינרוט לא היה חסיד גדול של הרעיון .  בעצם אף אחד לא תמך בצעד חוץ מאנשי האוצר ואנשי מס הכנסה ".  יש קושי שתקבל החלטות לגבי לקוחות לשעבר . " בתור מנהל רשות המסים לא סביר שתשב בתיק נקודתי שבו טיפלת .  מנגד אתה לא יכול להיות מנוע מלטפל בשוק הסלולר כי היית דירקטור בסלקום .  אם האדם ראוי ,  מה שאחרים רואים כניגוד עניינים ,  אני רואה כיתרון עיקרי .  זה הניסיון שלי בסקטור הפרטי .  רמת האש כלפי היתה הרבה יותר גדולה משחשבתי שתהיה .  המצב של הרשות היה קשה וחלק מזה היה חקירת השוחד בה .  להרים את הרשות זה אתגר בלתי רגיל ואני הייתי משוכנע שאני יכול לעשות אותו יחד עם החבורה שהיתה שם ,  כולל יהודה נסרדישי . " לתפקיד כזה אני מביא את שמי הטוב ,  וברגע שמשחירים אותי אני מאבד את הכלי המרכזי שלי .  זה לא שהייתי יוצא מתפקיד מנהל הרשות לקריירה כלכלית מזהירה .  באתי מתוך שליחות .  היחיד שאמר לי ללכת לתפקיד הוא זאביק פלדמן .  אנשים אמרו לי ,  אתה מטורף .  שיכנעתי את עצמי שאם אני לא הולך אז אני פחדן .  ואני לא פחדן .  הייתי מג"ד בתקופת האינתיפאדה הראשונה ,  כשהיתה משפטיזציה מטורפת .  יכולתי להיכנס לבונקר ,  אבל אני לא עושה את זה ".  כשיש מועמד לתפקיד ציבורי רם ,  הגיוני שהתקשורת תבדוק בציציותיו . " בקלות יכולים להשכיב כל אחד .  אני לא יודע מה הפתרון ,  אבל זה נורא .  החקירות נוהלו בהגינות ובמקצועיות .  אבל העובדה שהכל פומבי נוראה .  אתם בתקשורת הצלחתם ליצור מצב שבקלות מישהו רק צריך להגיש תלונה וגמרתם את הבן אדם .  זה מחול שדים .  כל דקה עיתונאי על הקו .  עוד רגע רצחת את ארלוזורוב .  העלו נגדי טענות על ניגודי עניינים וטענו שעזרתי ליצור שומות מקלות .  דברים שלא היה להם שחר .  אף פעם לא אמרו עלי מלים רעות .  פתאום אומרים עלי עבריין .  עד היום אני נחשב בעיני לקוחות שלי עובד מדינה וכך אני תופש את עצמי ".  היכרות של 20 שנה פלדמן היה האיש שייצג לפני יותר משש שנים בהסכמי מס מול ויטה את לקוחותיו של וינרוט - האוליגרכים ארקדי גאידמק ומיכאל צ'רנוי ,  היהלומנים דן גרטלר ויעקב ברנט .  וינרוט וויטה מואשמים כעת בשוחד ,  ויחסיהם מוגדרים בכתב האישום כ"יד רוחצת יד ".  לפי הטענה ,  וינרוט ייצג את ויטה בעניינים שונים תמורת תשלום מופחת ,  וויטה דאג לאינטרסים של וינרוט ,  קרי תפירת הסכמי מס לצ'רנוי וגאידמק ,  שהזרימו לוינרוט הכנסות של יותר מ-30 מיליון שקל - הסכום שמכניס משרד וינרוט בשנה תמימה .  פלדמן גזר מצמד האוליגרכים  " רק "  10 מיליון שקל .  וינרוט מואשם גם בהלבנת הון .  לויטה מייחסים גם מרמה והפרת אמונים .  פלדמן ,  כך נראה ,  לא פעל בניגוד עניינים .  הוא קיבל לקוחות מוינרוט ופעל בתשלום .  עם זאת ,  כתב האישום מציג אותו כ"פרונט מן "  - איש הקש של וינרוט .  החשד היחיד שהתגבש נגע לקבלת דבר במרמה בנסיבות מחמירות בהסכם המס של ברנט  ( ראו מסגרת )  .  הסכמי המס של הלקוחות של פלדמן ווינרוט נחשפו בשנה החולפת ב-themarker  ( ראו תרשים )  .  פלדמן הוא עד התביעה המעניין ביותר במשפט וינרוט ויטה .  הוא מכיר את וינרוט 20 שנה ויש ביניהם יחסי אמון .  העדויות במשפט יתחילו להישמע עוד כחודשיים .  לאופן שבו יסביר את הקשר המשולש ולמידת האמון שירכוש לו השופט המחוזי ,  גלעד נויטל ,  יש משמעות רבה לגורל הנאשמים .  רובין : " אנו מאחלים זיכוי נעים לוינרוט וויטה ".   " בשביל ודאות משלמים"ויטה צבר מוניטין כפקיד שומה קשוח וידען .  מן המפורסמות היא שאתו אפשר לסגור תיקים במהירות . " אני לא יכול להגיד שעם ויטה הסתדרתי טוב יותר מאשר עם אחרים .  זה הולך לפי אזור גיאוגרפי ,  ומשרדיו של גאידמק היו באזור של ויטה ",  אומר פלדמן . " הוא לא היה חייב מס .  הוא אמר ,  למה אני צריך לשלם .  אמרתי לו ,  אתה ממילא תורם ,  בוא תתרום למס הכנסה .  וינרוט בעיקר רצה את ההסדר כי הוא חשב שזה יכול לעזור לגאידמק בהיבטים אחרים ".  פלדמן סבור עד היום כי צ'רנוי וגאידמק לא היו מחויבים לפנות למס הכנסה משום שהכנסותיהם היו מרוכזים בחוץ לארץ .  בעניין גאידמק אף ציין : " הרגשתי שנתתי בשמו סתם כסף למס הכנסה ".  מדוע פתחת תיק מס לצ'רנוי ?   " ההסדר עם צ'רנוי נבע מהדאגנות שלי .  הרגשתי שיש אפרוריות מבחינת הצורך או היעדר הצורך לדווח .  למעשה ,  אני יכול להצדיק יותר שהוא לא חייב במס .  ואולם ,  עדיף שבן אדם שיש לו כל כך הרבה כסף ישלם איזה מס ויקבל בתמורה ודאות .  בשביל ודאות משלמים ".  פלדמן כופר בתזה של הפרקליטות שויטה הכשיר הון של צ'רנוי בסך 2 מיליארד דולר ומיליארד דולר של גאידמק . " זה לא נכון .  במצגים שאני הבאתי הסכומים מוערכים כך .  היה גם לגיטימי שלא לדווח על הרכוש .  ההון לא צריך היה להיות מוכשר לצורך ההסכם .  אם זה המצב ,  אז כל ההסכם לא תופש .  התחושה שלי היתה שנתנו ולא קיבלנו ".  איך היתה חלוקת העבודה בינך לבין וינרוט ?   " עבדנו על התיקים יחד .  מול מס הכנסה אני טיפלתי .  נעלבתי כשאמרו שאני פרונט מן של וינרוט ".  ידעת שויטה היה לקוח של וינרוט ?   " בתקופה ההיא לא הייתי ער לכך .  לא הרגשתי שיש ליעקב מעורבות רבה ,  אלא שמדובר בעבודה שלי .  לרגע לא הרגשתי ששוקי עושה לי הקלות .  אלא שמדובר בהסדרים שהם טובים לשני הצדדים ".  אם היית יודע שויטה הוא גם לקוח של וינרוט ?   " זה לא היה משנה לי כי אני לא הפרונט מן .  לא הרגשתי שאנו מבקשים משהו מיוחד .  בפירוש היתה לי אמונה ששוקי שוקל את הדברים בצורה ממלכתית ואני לא מבקש משהו מיוחד .  זה לא הסכם שלי עם שוקי ,  אלא עם המדינה .  זה צריך לעבור בכל האינסטנציות .  הדבר הכי חשוב הוא שאני לא חושב שקיפחנו את המדינה במשהו ".  אם אתה עשית את העבודה ,  מדוע וינרוט קיבל הרבה יותר כסף כשכר טרחה ?  עו"ד פנחס רובין אינו מתאפק ואומר בחיוך אך מתכוון ברצינות : " שתדע ,  זאביק הוא רואה חשבון ואילו אנו עורכי הדין תמיד לוקחים יותר ".  פלדמן : " אני לא טוב בלבקש שכר טרחה .  וינרוט יותר טוב ממני .  אם הייתי מרגיש שהבאתי הישג מיסויי מטורף ,  הייתי חושב שהחלוקה ביני לוינרוט צריכה להיות אחרת .  על עבודה כזו קיבלתי בעבר הרבה פחות .  וינרוט קיבל יותר כי הוא יודע לדרוש יותר .  השאלה היא מה הערך ללקוח ולא מספר השעות שעבדתי .  הלחם זה השעות ,  אך החמאה קשורה בתוצאה .  אלה אינם תיקים שאני משליך עליהם את יהבי מבחינה מקצועית ".  כיצד סגרתם את שכר הטרחה מול צ'רנוי ,  גאידמק וגרטלר ?   " כל הסגירות היו בדיעבד ,  לאחר שנכרתו הסכמי המס ".  מה חשבת על כך שוינרוט מפקיד את הכסף בחשבון נפרד מחשבון השותפות של משרדו ?   " זה היה סוג של טיפול מיוחד ,  ואני דאגתי שהוא ידווח במלואו למס הכנסה .  אני לא מכיר את הסידורים הפנימיים .  אם הוא מתחלק אין לי מושג ".  הצמתים של פלדמן :  סלקום ,  הבינלאומי וערוץ 10  >  >  בשנים האחרונות נמצא זאב פלדמן ,  שאינו חובב פרסום ,  בצמתים מרכזיים במשק .  כמקורב של משפחת ספרא עמד בראש החברה האם של הבנק הבינלאומי ,  פיבי השקעות ,  והיה דירקטור בסלקום מהקמתה ב-94' ועד השתלטות נוחי דנקנר עליה כעשור לאחר מכן .  פלדמן הוא האיש של ארנון מילצ'ן בערוץ 10 ,  שם הוא מכהן כדירקטור . " הערוץ יוצא לדרך חדשה .  בעקבות אישור הארכת הזיכיון תיגמר האי ודאות ",  אמר אתמול .  פלדמן הוא דירקטור גם בחברת אזימוט ,  שבאחרונה נמכרה לאלביט מערכות .  בעבר היה גם יו"ר חברת ההשקעות הציבורית אינטרגאמא ,  דירקטור בסולבר ובניסאן .  פלדמן גם עוסק בפעילות חינוכית במסגרת קרן פעמי תקווה שהוא היו"ר שלה .  ההימור על פיני רובין הצליח :  המדינה לא הצליחה להוכיח שהסכם המס הושג במרמה  >  >  היהלומן יעקב ברנט הוא הלקוח המוכר פחות מבין ארבעה הלקוחות של רו"ח זאב פלדמן ועו"ד יעקב וינרוט - האוליגרכים ארקדי גאידמק ומיכאל צ'רנוי והיהלומנים דן גרטלר ויעקב ברנט - שלטענת הפרקליטות ,  בתיקים של כולם פקיד השומה הבכיר שוקי ויטה דאג לאינטרסים של וינרוט ,  ואילו וינרוט ייצג את ויטה בעניינים שונים תמורת תשלום מופחת .  פלדמן נחשד בקבלת דבר במרמה בנסיבות מחמירות ,  אך פרקליטות מיסוי וכלכלה סגרה את התיק הפלילי נגדו מחוסר ראיות .  הפרקליטות טענה בשעתו כי וינרוט ופלדמן יצרו מצג כוזב בפני רשויות המס ,  שלפיו ברנט הוא הנהנה בקרן נאמנות שהוקמה בארה"ב על ידי בן דודו .  ברנט הוצג כמי שמעניק לקרן שירותי ייעוץ באמצעות חברה שהקים בישראל .  כך ,  טוענים בפרקליטות ,  השיגו במרמה פלדמן ווינרוט הסכם מס במרמה עבור ברנט .  הסיפור של ברנט ,  בן 60 מבני ברק ,  שונה במקצת .  ברנט ,  חבר ילדות של וינרוט ,  סיפר בחקירתו כי בן דוד מניו יורק רצה שישמור לו כספים ,  כדי שלאחר מותו יעביר חלק לילדיו של בן הדוד .  ב-2001 נועץ ברנט בוינרוט שהפנה אותו - כדרכו בענייני מס - לפלדמן .  לאחר שפלדמן נפגש עמו ועם בן הדוד ,  פתח לו וינרוט חברה בשם מאיר יעקב ברנט בע"מ . " הכסף שבן הדוד היה שולח לי היה כאילו בעבור ייעוץ שאני נותן לו בענייני יהלומים ",  הסביר ברנט לחוקרו .  בהתאם להסכם המס ,  שילם ברנט ב-2001 36% מס חברות על הכנסה של 2.8 מיליון שקל ,  שהם כמיליון שקל .  בפרקליטות התבוננו על המעשה כעל תרמית ,  כי לא היו שירותי ייעוץ בפועל .  היה מי שהציע לפלדמן לעבור לעורך דין פלילי מנוסה במקום עו"ד פנחס רובין ,  שמתמחה במסים .  פלדמן החליט שהסוגיה שעל הפרק היא מיסויית גרידא ,  והימר על רובין והצוות שלו במשרד גורניצקי ,  עורכי הדין ארז הראל ותימור בלן .  לאחר שנלמד חומר החקירה החליט הצוות לנקוט צעד יוצא דופן .  לפני השימוע שיגרו מכתב לפרקליטות וביקשו לברר אם ברנט היה צריך בכלל לדווח על הכנסותיו מהנאמנות לרשויות המס . " הפרקליטות השיבה באדיבותה תוך זמן קצר למכתב .  על בסיס הנתונים שמסר פלדמן - של היות ברנט הנהנה והנאמנות זרה - כלומר נאמנות הפועלת בחו"ל - לא היתה לברנט או לנאמנות חשיפת מס בישראל ",  שיחזר רובין את אחת מנקודות המפתח בתיק .  הראל מחדד : " ברנט כנהנה רצה להבין אם יש לו חשיפת מס בישראל .  וינרוט הפנה אותו לזאביק ,  וזה סבר שהכי נכון להגיע לרשויות ולפרוש את הדברים על השולחן ".  שתי ישיבות שימוע ארוכות ומסמכים כתובים נדרשו כדי לשכנע את פרקליטות מיסוי וכלכלה להוציא את פלדמן מכתב האישום .

" נעלבתי כשאמרו שאני פרונט מן של וינרוט "
 רו"ח זאב פלדמן ,  שייצג בהסכמי מס את לקוחותיו של עו"ד יעקב וינרוט מול פקיד השומה הבכיר שוקי ויטה ,  מדבר לראשונה מאז שהוחלט לא להעמידו לדין  ?  על הטענה שויטה ערך הסכמים מקלים לגאידמק וצ'רנוי : " לא הרגשתי ששוקי עושה לי הקלות .  ההסדרים היו טובים לשני הצדדים "   ?  על 

