איים על חיי אשתו ,  נמלט ונמצא דקור בבטנו
תושב נצרת איים על חיי אשתו ,  ולאחר שנמלט מדירתו נמצא סובל מפצע דקירה בבטנו .  מוקדם יותר ,  שם קץ לחייו גבר שנחשד כי דקר את אשתו ופצע אותה באורח בינוני-קשה
 ( באדיבות הערוץ הראשון ) 
שני מקרים אלימים נגד נשים הסתיימו היום  ( שלישי )  בתוצאה טרגית .  גבר שחשוד כי דקר את אשתו ופצע אותה באורח בינוני עד קשה בראשון לציון ,  נמצא תלוי וללא רוח חיים לאחר שנמלט מהמקום בו עבדו השניים .  מאוחר יותר הערב נמצא בנצרת גבר אחר שהיכה את אשתו ואיים על חייה כשהוא סובל מפצע דקירה בבטנו .
 המקרה בנצרת החל הערב כאשר אישה בת 53 התקשרה למוקד המשטרה והתלוננה כי בעלה מכה אותה ומאיים עליה בסכין .  כוח משטרה שהוזעק לבית שבשכונת אניס-קרדוש בעיר דווח על ידי השכנים כי כי הבעל בן ה-66 נמלט מהדירה .  
השוטרים סרקו את האזור ,  ולאחר זמן לא רב מצאו את הבעל בקרבת מקום כשהוא מוטל על הארץ עם פצע של דקירת סכין בבטנו .  הוא פונה על ידי צוות מד"א במצב בינוני לבית החולים האנגלי בעיר ,  שם הוכנס לחדר הניתוח .  המשטרה הציבה שמירה על הבעל ,  שעם שחרורו מבית החולים צפוי להיעצר לחקירה .  נפתחה חקירה לנסיבות המקרה ,  ולא ברור עדיין מה גרם לפציעתו של הבעל .
 מוקדם יותר הערב נמצא הגבר החשוד בדקירת אשתו באולם השמחות בראשון לציון כשהוא תלוי וללא רוח חיים על עץ ברחוב המוכתר בעיר .  המשטרה ניהלה מצוד אחר הגבר ,  שלפי החשד דקר את אשתו ופצע אותה באורח בינוני עד קשה .  שוטרי תחנת ראשון לציון ביצעו חקירה וסריקות שהובילו למציאת הגבר ,  וצוות מד"א שהוזעק למקום נאלץ לקבוע את מותו .  
מחקירת המשטרה עלה כי בשלב מסוים במהלך היום השניים נשלחו לבצע מטלה במחסן האולם .  שם ככל הנראה התעורר ויכוח ביניהם שבמהלכו דקר הבעל את האישה מספר רב של פעמים בפלג גופה העליון ,  ונמלט מהמקום .  בעל האולם שהגיע למחסן מצא את האישה מוטלת על הרצפה ומדממת .  הוא הזמין את מד"א והמשטרה שפינו אותה לבית החולים אסף הרופא בצריפין .
 
איים על חיי אשתו ,  נמלט ונמצא דקור בבטנו
תושב נצרת איים על חיי אשתו ,  ולאחר שנמלט מדירתו נמצא סובל מפצע דקירה בבטנו .  מוקדם יותר ,  שם קץ לחייו גבר שנחשד כי דקר את אשתו ופצע אותה באורח בינוני-קשה

