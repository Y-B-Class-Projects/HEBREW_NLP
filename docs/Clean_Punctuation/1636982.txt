פרק תשיעי
כשהכל נראה בסדר ,  לפעמים אולי יכולים להתעורר דברים לא נעימים .  מחברת הציורים - סיפור בהמשכים
העניינים נראו עכשיו שלווים מתמיד הגיע גל של ציונים טובים שלמדתי בשבילם די הרבה ואיתם גם השלווה של פגרת המבחנים הקצרצרה שמביא איתו סיום הסימסטר .
 איך עם יותם ,  אתם שואלים ?  מעולה . " אני באמת שמחה שנכנסתי לקשר הזה "  הודיתי בפני ענבל ששיחקה בעצבנות בשרוך הנעל שלה .  הלכנו יחד לכל מקום ,  ענבל יותם ואני .  כמעט לא היה ערב שנותר מחוסר-מעשה אפילו באמצע השבוע ,  שעות בטלפונים ובבית הספר עברו יחד בנעימים .  מהחברים האחרים כולנו מעט התנתקנו ונשארנו בתוך עצמינו ,  מודעים למחיר .  שמחתי שענבל איתי ולא נמנית עם אותם חברים שהורחקו מעט באופן טבעי ,  אך יחד עם זאת תהיתי לגבי הקשר הקרוב שלה עם יותם .  מעולם לא תפסתי את עצמי כקנאית ,  והעדפתי להדחיק כל רגע שרגש כזה עלה בי .
 בכל פעם שהייתי אצל אבא שלי יצא לי לראות את תומר כמעט כל הזמן ,  חוק מרפי של ממש ..  .  בימים שחיפשתי אותו ראיתי אותו רק מדי פעם ,  ועכשיו ?  כשאני סוף סוף מנסה לעבור הלאה אחרי המקרה המצער ואי ההבנה בנינו ,  הוא כל הזמן נמצא באיזור.המפגשים הקצרים שלנו הפכו לפחות נעימים מרגע לרגע ,  הוא תמיד חייך אלי וניסה להשחיל איזה מילה בעודי מושכת את בריזר וממהרת לעלות הביתה .  כשנתקל בי במעלית הוא נראה מעט מהורהר ומהסס ,  ולבסוף שאל אותי אם קרה משהו ,  ואם אני בסדר .  עניתי  " כן "  חטוף מלווה בהנהון לא משכנע ולשמחתי בדיוק נפתחה המעלית ,  יצאתי במהירות בלי להסתכל וגיליתי שאני בכלל בקומה הלא נכונה .
 למרות שהקשר עם יותם היה הדבר הטוב ביותר שקרה לי מזה תקופה התקשיתי להדוף את הרגעים שבהם תומר עלה בדמיוני ,  זה התבטא בעיקר בזמנים שבהם התת מודע גובר על המודע ולא יכולתי להתנגד לכך  כמו למשל בחלומות וברגעים שבהם אני מציירת  " סתם כך "  מבלי מטרה ,  העיפרון עולה על הדף ויחד הם משתלבים לשיקוף של מחשבותיי ..  .
 לא רציתי לספר על כך לענבל בגלל הפחד שהיא תספר את זה ליותם ,  ובערב אחד של חולשה התגברתי על רגשותיי הלא נעימים לעיתים לאלמוג ,  אחותי הגדולה ,  וסיפרתי לה .  על אף שציפיתי לתגובה מתיפייפת וצינית ממיס-החיים-שלי-מושלמים-ואין-לי-בכלל-בעיות היא דווקא הפתיעה בסיפור אישי והזדהתה עמי . " כשיש לנו מישהו בראש לפעמים לוקח לו הרבה זמן לצאת ,  גם כשכבר יש מישהו חדש בלב "  היא הגדירה את המצב פשוט מצוין .  כמובן שהייתה חייבת להרוס הכל במשפט הסיכום המתנשא שלה שחתם את הדברים ,  או לפחות את הרצון שלי לדבר איתה על משהו אי פעם בחיים שוב   " יש לך עוד הרבה זמן לעכל את כל זה ,  את עוד צעירה ואת בטח לא יכולה עדיין להבין את כל מה שאני אומרת ".  
הרגשתי את הדם שלי עולה לראש וידעתי שאני צריכה ללכת משם מהר לפני שהיא תשמע בדיוק מה הבנתי מההערה הפלצנית הזאת .  סיננתי תודה ועשיתי את עצמי מקבלת שיחת טלפון חשובה .
 בעודי משוטטת באינטרנט מצאתי הופעה נחמדה בערב בתל אביב ,  מבלי לחשוב הרמתי את הטלפון וחייגתי ליותם . " יעליייי "  ענה לי קול נשי . " ענבל ?  !  "  הופתעתי ." יותם עוזר לאחיו להרכיב איזה משהו והוא ביקש שאענה ,  מה קורה ?  "" בסדר .. .נדבר אחר כך "  התקשיתי להסתיר את חוסר שביעות הרצון שלי מזה שהחברה הכי טובה שלי נמצאת בבית של חבר שלי בלעדי ואפילו לא הוזמנתי .
 סגרתי את הטלפון ובהיתי לרגע במחשב ,  הטלפון מיד צלצל   " יעלי ,  מה נשמע ?  "  היה זה הפעם יותם . " מצטער שלא עניתי לך ,  אחי ביקש שאעזור לו להרכיב את הספה החדשה לדירה שלו "  הוא הוסיף מבלי שאמרתי מילה . 
" מה אתם עושים ?  "  שחררתי את מחשבותיי אל מיתרי הקול שלי והשתדלתי שזה לא יצא בטון התוקפני שבו זה התרוצץ לי בראש ." אני עוזר לענבל במתמטיקה "  ענה בפשטות ולפתע גל של הרגשה רעה הציף אותי .  הרגשתי אשמה על חוסר האמון שנתתי בחבר ובחברה הכי טובים שלי .  מה קורה לי ?  תהיתי ומשכתי את השיחה מיד לכיוונה המקורי ,  תוך שאני מספרת להם על ההופעה .
 
פרק תשיעי
כשהכל נראה בסדר ,  לפעמים אולי יכולים להתעורר דברים לא נעימים .  מחברת הציורים - סיפור בהמשכים

