הסטארט אפ הישראלי פלייקאסט חתם על הסכמים עם אטארי ,  קאפקום ,  Codemasters ו-THQ
פלייקאסט מאפשרת לחברות כבלים לשחק במשחקי מחשב על בסיס הממיר שבביתם
הישג משמעותי לחברת הסטארט אפ הישראלית פלייקאסט  ( playcast media )  .  בסוף השבוע החברה דיווחה במסגרת כנס משחקי מחשב gdc שנערך בסן פרנסיסקו על כך שחתמה על מספר הסכמים משמעותיים .  לפי החברה ,  היא חתמה על שיתוף פעולה עם חברת אטארי ,  קאפקום ,  codemasters ו-thq .  בנוסף החברה חתמה על הסכמים עם מפיצי ומפתחים משחקים עצמאיים .  פלייקאסט מאפשרת לחברות כבלים לשחק במשחקי מחשב על בסיס הממיר שבביתם .  הלקוח מחבר לממיר ג'ויסטיק בחיבור usb רגיל ומשחק במשחקים על בסיס רשת הכבלים .  פלייקאסט אחראית גם לרכש זכויות התוכן מיצרניות השחקנים וגם לפתרון הטכנולוגי הכולל הפצת התוכן לשרתים והאינטגרציה לרשת הכבלים .  בעבר פלייקאסט התקינה את הטכנולוגיה בחברת הכבלים hot .  פלייקאסט נוסדה על ידי גיא דה-בר ,  אחיו של שילה דה-בר ,  העורך הראשי בב"ידיעות אחרונות ". ההודעה של החברה הישראלית מצטרפת לידיעה אחרת בנושא שמגיעה מחברת onlive .  זו האחרונה מאפשרת לשחקנים לשחק במשחקי מחשב עתירי גרפיקה שמאוחסנים בשרתים רחוקים .  החברה הודיעה כי תשיק את השירות ב-17 ליוני בארה"ב במחיר 15 דולר לחודש .  אם השירות ייהפך להצלחה ,  גיימרים לא יצטרכו לרכוש תקליטורים או להוריד קבצים גדולים מלאים של משחקי מחשב ,  אלא להתקין רק חלק קטן מהמשחק - ובזכות השירות של onlive העיבוד של המשחק יתבצע בשרת רחוק .
 
הסטארט אפ הישראלי פלייקאסט חתם על הסכמים עם אטארי ,  קאפקום ,  Codemasters ו-THQ
פלייקאסט מאפשרת לחברות כבלים לשחק במשחקי מחשב על בסיס הממיר שבביתם

