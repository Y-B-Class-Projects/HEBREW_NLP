פרשת לטרמן :  הסוחט נידון למאסר
רוברט הולדרמן ,  המפיק שסחט את מנחה תוכנית הלילה הפופולרית נשלח לחצי שנת מאסר לאחר שהודה בהאשמות המיוחסות לו במסגרת עסקת טיעון
פרשת הסחיטה של דיוויד לטרמן שהסעירה את ארצות הברית מגיעה לסיומה :  רוברט הולדרמן  ( 52 )  ,  מפיק לשעבר ברשת CBS בה משודרת התוכנית של לטרמן ,  נידון לחצי שנת מאסר בפועל בגין ניסיון סחיטת המנחה ,  לאחר שאיים לחשוף רומן שניהל לטרמן עם עובדת בתוכנית .  
לצד המאסר ,  הולדרמן יבצע 1,000 שעות עבודות שירות למען הקהילה וכן יוטלו עליו חמש שנות מאסר על תנאי .  בסיום הדיון הביע הולדרמן חרטה על מעשיו .  עסקת הטיעון תצא לפועל ב-4 במאי .  לטרמן שחרר הצהרה קצרה בה הודה לחוקרים ולפרקליטות בעקבות העסקה . " אני אסיר תודה למאמציהם הבלתי נלאים ",  אמר לטרמן .  
בכך ,  נחתמת הפרשיה המביכה שהחלה בחודש ספטמבר 2009 ,  אז פנה הולדרמן אל לטרמן ואיים לחשוף את הרומן בפני הציבור ,  אם האחרון לא ישלם לו 2 מיליון דולרים .  לטרמן דיווח על המקרה למשטרה ובאוקטובר הודה כי ניהל רומנים מחוץ לנישואיו .  
יום לאחר הווידוי נעצר הולדרמן והואשם בפני חבר מושבעים גדול .  לאחר שחשש ממאסר של עד 15 שנים כפי שקובע עונש המקסימום בעבירה זו ,  החליט בעצת פרקליטיו להודות באשמה ולקבל את העונש במסגרת עסקת טיעון .
 
פרשת לטרמן :  הסוחט נידון למאסר
רוברט הולדרמן ,  המפיק שסחט את מנחה תוכנית הלילה הפופולרית נשלח לחצי שנת מאסר לאחר שהודה בהאשמות המיוחסות לו במסגרת עסקת טיעון

