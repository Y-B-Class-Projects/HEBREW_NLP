עלות הביטוח בדובאי נגד חדלות פירעון זינקה לרמה הגבוהה מאז משבר החוב בנובמבר
סוחרים בלונדון : " מתרוצצות שמועות רבות על מצב דובאי וורלד ";  עלות הביטוח קפצה ב-0.5% ל-6.33%
עלות הביטוח כנגד חדלות פירעון באג"ח של ממשלת דובאי זינקה היום לרמתה הגבוהה ביותר מאז משבר החוב שפקד את הנסיכות בחודש נובמבר ,  לאחר שחששות סביב משבר חוב ביוון ומדינות נוספות בדרום אירופה ,  שבו ועוררו חששות מפני חדלות פירעון של נסיכות דובאי .  במסחר בחוזי cds  ( credit default swaps )  זינקה היום העלות השנתית של ביטוח כנגד חדלות פירעון באג"ח של ממשלת דובאי בסך 10 מיליון דולר לתקופה של חמש שנים ,  ל-6.33% - הרמה הגבוהה ביותר מאז ה-27 בנובמבר - לעומת 5.85% אתמול . " אמנם כל העיניים נשואות כעת ליוון ,  אבל שווה לפקוח עין גם על המצב בדובאי ,  שרמת חוסר הוודאות לגביו עדיין גבוהה למדי ",  כתבו היום אנליסטים של הבנק הצרפתי bnp פאריבה בדו"ח למשקיעים ,  דיווח העיתון  " וול סטריט ג'ורנל ".  סוחר אג"ח בלונדון אמר כי מתרוצצות שמועות רבות אשר מגבירות את חוסר הוודאות סביב מצבה של חברת ההשקעות הממשלתית דובאי וורלד ,  אשר הקימה את המגדל הגבוה בעולם - בורג' חליפה - אשר נפתח בחודש שעבר ,  דיווחה סוכנות הידיעות רויטרס .  חששות ליכולתה של דובאי לפרוע את חובותיה התעוררו בשלהי חודש נובמבר על רקע ערכות כי חברת ההשקעות הממשלתית של הנסיכות ,  דובאי וורלד ,  לוותה יותר מדי כסף למימון פרויקטים בתחום הנדל"ן ,  וכי לא תצליח לפרוע את החובות עקב קריסת שוק הנדל"ן המקומי .  עם זאת ,  הזרמת הון בסך 10 מיליארד דולר מנסיכות אבו דאבי לדובאי בחודש דצמבר הרגיעה את חששות המשקיעים ,  גררה ירידה במחירי הביטוח כנגד חדלון פירעון של דובאי .
 
עלות הביטוח בדובאי נגד חדלות פירעון זינקה לרמה הגבוהה מאז משבר החוב בנובמבר
סוחרים בלונדון : " מתרוצצות שמועות רבות על מצב דובאי וורלד ";  עלות הביטוח קפצה ב-0.5% ל-6.33%

