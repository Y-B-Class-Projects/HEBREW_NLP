ברזיל :  שער ניצחון לרוביניו בבכורה .  עם העקב
בכורה מדהימה לרוביניו בסנטוס ,  אחרי שעלה מהספסל בדקה ה-48 ,  ובדקה ה-85 קבע 1:2 בשער וירטואוזי : " תודה לאלוהים "
 לא מעט כדורגלנים החליפו קבוצה בחלון ההעברות האחרון על מנת לנסות לשקם את הקריירה שלהם לפני המונדיאל ולהוכיח למאמן הלאומי שהם עדיין ראויים למקום בסגל הנבחרת ,  ושהעובדה שהם לא הצליחו בקבוצתם היה רק עניין של חוסר התאמה .  כזה היה רוביניו הברזילאי ,  שעזב את מנצ'סטר סיטי בתקווה לצאת מהתקופה הקשה על הספסל במנצ'סטר ,  והצטרף לסנטוס בליגת הפאוליסטה .
 הערב  ( ראשון )  רוביניו ערך את הבכורה שלו בסנטוס ,  עלה מהספסל ,  וכבש שער נהדר עם העקב כדי להעניק לקבוצתו ניצחון .  החלוץ המצוין ,  שמושאל לסנטוס לשישה חודשים ,  נכנס למגרש בדקה ה-58 ,  ובדקה ה-85 קיבל כדור רוחב מווסלי ,  ומהאוויר שלח רגל אחורית נהדרת וקבע 1:2 .  
נאימר כבש ראשון לסנטוס מהנקודה הלבנה בדקה ה-38 ,  במסגרת הקלאסיקו של מדינת סאו פאולו ,  אבל רוג'ר השווה בנגיחה ל-1:1 בדקה ה-67 בנגיעה הראשונה שלו .  ואז הגיע העקב של רוביניו . " היה חסר לי קצת זריזות וכושר גופני מול כל הילדים המצוינים האלה ",  אמר רוביניו , " אבל תודה לאלוהים שאיפשר לי להבקיע שער כזה ". 

ברזיל :  שער ניצחון לרוביניו בבכורה .  עם העקב
בכורה מדהימה לרוביניו בסנטוס ,  אחרי שעלה מהספסל בדקה ה-48 ,  ובדקה ה-85 קבע 1:2 בשער וירטואוזי : " תודה לאלוהים "
 
