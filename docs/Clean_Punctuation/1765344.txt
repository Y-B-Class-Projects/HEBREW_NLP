ווסטהאם תנסה לשאול את שון רייט-פיליפס
קשרה של מנצ'סטר סיטי מחוזר על ידי נועלת הטבלה באנגליה ,  השבוע ייפגש גרנט עם בעלי הקבוצה כדי לדון באפשרות לצרפו
למרות שרק לפני שבוע הודיע אברהם גרנט ,  מנג'ר ווסטהאם ,  כי אין לו תוכניות משמעותיות לחלון ההעברות ,  נראה שבכל זאת משהו השתנה בשבוע האחרון .  ב'דיילי סטאר' פורסם היום  ( רביעי )  כי הפטישים ינסו לצרף בחלון ההעברות את שון רייט פיליפס ,  שאמור לעזוב את מנצ'סטר סיטי ,  בה הוא לא מקבל די הזדמנויות .
 על פי אותו דיווח ,  גרנט ,  יחד עם הבעלים דייויד סאליבן ודייויד גולט ייפגשו השבוע כדי לדון באפשרות להעביר את השחקן וינסו לחתוך בשכרו .  כזכור ,  רייט פיליפס הצטרף למנצ'סטר סיטי ב-2008 אחרי שהקבוצה שילמה לצ'לסי 8.5 מיליון ליש"ט ,  כשמן הסתם סיטי תדרוש מחיר נמוך יותר כדי להימנע מלשלם לו את שכרו .  
כיום משתכר רייט פיליפס בכ-65 אלף ליש"ט בשבוע .  ההעדפה של ווסטהאם תהיה לצרף את השחקן בהשאלה כשהסיטיזנס ישתתפו במימון שכרו .  גם וויגאן לוטשת עיניים לעבר השחקן .
 
ווסטהאם תנסה לשאול את שון רייט-פיליפס
קשרה של מנצ'סטר סיטי מחוזר על ידי נועלת הטבלה באנגליה ,  השבוע ייפגש גרנט עם בעלי הקבוצה כדי לדון באפשרות לצרפו

