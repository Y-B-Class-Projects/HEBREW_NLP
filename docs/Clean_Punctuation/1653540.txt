מכבי חיפה ניצחה את מכבי ת"א 0:1
מכבי חיפה התגברה על משחק רע ,  ונהנתה מהחלטות שיפוט מפוקפקות כדי לנצח את מכבי ת"א 0:1 ,  ולשמור על הפער 
מכבי חיפה ניצחה הערב  ( שני )  את מכבי תל אביב 0:1 במשחק שסגר את המחזור ה-26 בליגת העל ,  ושמרה על פער של 11 נקודות מהשניה הפועל תל אביב .  כשארבעה מחזורים נותרו עד לסיום הסיבוב השני וקיצוץ הנקודות ,  מחזיקה האלופה בפער משמעותי על הטוענת לכתר כשלא נותרו לו משחקים מול הקבוצות הגדולות בסיבוב הזה .
 בסיבוב הקודם הייתה זו מכבי תל אביב שהנחילה לחיפה את הפסדה הראשון העונה והיחיד מבין שניים עד עכשיו .  במהלך המשחק נראה היה שאותו משחק בבלומפילד לא יצא לשחקניו של אלישע לוי מהראש ,  ולמזלם הגיע הרחקתו של עמנואל מאיוקה בדקה ה-29 .  בעיטה קטנה של חלוץ מכבי תל אביב לעברו של דקל קינן הספיקה כדי ששופט הקו יתרשם מהנפילה המבויימת של בלם מכבי חיפה ,  וסידרה לירוקים יתרון מספרי בשלב מוקדם .  עד לדקה ה-82 נראה היה שזה לא ממש עזר לה ,  אבל אז הגיעה נפילה מוגזמת נוספת ,  הפעם של יניב קטן ברחבה ,  כדי שחיפה תזכה בפנדל .  הפעם באמת הייתה דחיפה של רוני גפני ,  אבל לא מעט שופטים אחרים היו מתעלמים .  השופט הגרמני גראפה החליט ללכת עם ספר החוקה ,  ושלומי ארבייטמן  ( בנסיון בעיטה שני ומוצלח )  סידר למכבי חיפה את ה-0:1 הקטן ,  שיכול להיות משמעותי מאוד במירוץ לעבר השמירה על התואר .  
עבור מכבי תל אביב ,  זה היה המשחק הרביעי ברציפות ללא ניצחון ,  כאשר קבוצתו של אבי נמני השיגה רק נקודה אחת מ-12 אפשריות .  היא נותרה אמנם במקום השלישי ,  אבל כעת כבר ברור שהיא לא תוכל להתקדם גבוה יותר בעונה הנוכחית .  מכבי חיפה שמרה על אותו פער מרשים של 11 נקודות מהפועל תל אביב .
 דקה 9 - יניב קטן הרים כדור חופשי מצד שמאל ,  לירן שטראובר יצא גרוע ופספס אותו ,  אבל למזלו אף שחקן ממכבי חיפה לא היה בקרבת השער כדי לדחוק פנימה .  
דקה 17 - ליאור ז'אן ניסה להפתיע את ניר דוידוביץ' עם בעיטה מ-35 מטרים ,  שוערה של מכבי חיפה הדף לקרן .
 דקה 21 - יניב קטן פרץ מצד שמאל והקשית כדור נהדר לכיוונו של שלומי ארבייטמן במרכז הרחבה ,  אלא שהשני פספס אותו .  
דקה 29 - מכבי תל אביב נשארה בעשרה שחקנים אחרי שהשופט הגרמני הרחיק את עמנואל מאיוקה .  חלוצה של מכבי תל אביב נתן בעיטה קטנה לדקל קינן תוך כדי תנועה ללא כדור ,  בלמה של מכבי חיפה ביים נפילה וכל זה הספיק לשופט הקו לעדכן את השופט הראשי בעבירה חמורה .  
דקה 43 - הזדמנות נהדרת למכבי חיפה .  ליאור רפאלוב פרץ לרחבה מצד שמאל ,  עבר שחקן הגנה ובעט חזק מעל למשקוף .  
דקה 64 - כדור חופשי למכבי תל אביב ממרחק של 35 מטרים ,  אנדריי קומאץ' בעט החוצה .  
דקה 71 - ג'ון קולמה הכניס כדור נהדר לשלומי ארבייטמן ,  שעצר עם החזה ועמד חופשי מול השער כדי לבעוט חזק ממצב נוח ,  שטראובר הדף לקרן .  
דקה 78 - יניב קטן הרים כדור מצד ימין לתוך הרחבה ,  טשיירה זינק קדימה ובעט מעל למשקוף .  
דקה 82 - מכבי חיפה זכתה בפנדל מפוקפק אחרי שגפני כביכול הפיל את קטן ברחבה .  ארבייטמן דייק מהנקודה הלבנה ,  אבל השופט קבע בעיטה חוזרת .  ארבייטמן חזר ובעט לאותה פינה בדיוק כדי להכניע את שטראובר ולקבוע 0:1 למכבי חיפה .  
הרכב מכבי חיפה :  ניר דוידוביץ' ,  אייל משומר ,  דקל קינן ,  ז'ורז'ה טשיירה ,  פיטר מסיללה ,  גוסטבו בוקולי  ( עלי עוסמאן ,  46 )  ,  ג'ון קולמה ,  ליאור רפאלוב ,  יניב קטן ,  שלומי ארבייטמן  ( ישראל זגורי ,  89 )  ,  ולדימיר דבאלישווילי  ( סאדאת בוקארי ,  65 )  
הרכב מכבי תל אביב :  לירן שטראובר ,  יובל שפונגין ,  רונאלד ראלדס ,  ניסו קפילוטו ,  רוני גפני ,  תמיר כחלון  ( איליה יברויאן ,  76 )  ,  ליאור ז'אן ,  אנדריי קומאץ  ( מאור בוזגלו ,  86 )  ,  שרן ייני ,  יוסי שבחון  ( יובל אבידור ,  86 )  ,  עמנואל מאיוקה .
 
מכבי חיפה ניצחה את מכבי ת"א 0:1
מכבי חיפה התגברה על משחק רע ,  ונהנתה מהחלטות שיפוט מפוקפקות כדי לנצח את מכבי ת"א 0:1 ,  ולשמור על הפער 

