קיץ אינדיאני
העסקאות האחרונות ב-NBA השפיעו על העונה הנוכחית ,  אבל ישפיעו גם על קיץ 2010 .  איך נראה המירוץ אחר וויד ולברון כעת ? 
אז המועד האחרון להעברות כבר מאחורינו ,  ובעוד שיש מי שניצלו אותו במטרה לדבר חזק בפלייאוף  ( פורטלנד ,  יוסטון ,  שארלוט ,  מילווקי )  וללכת עד הסוף  ( קליבלנד ,  בוסטון ,  דאלאס )  ,  ישנן כמה קבוצות שמביטות רחוק יותר ,  לקיץ הקרוב  קיץ 2010 המפורסם  או מעבר לו ,  לקראת בנייה מחדש שבחלק מהמקרים ,  עשויה להשפיע על פני הליגה כולה בעשור הקרוב .
 למי שהספיק לשכוח או טרם ידע ,  להלן השחקנים שאמורים להשתחרר מהחוזה הנוכחי שלהם בקיץ :  דווין וויד ,  כריס בוש ,  אמארה סטודמאייר ,  ואיזה אחד ,  לברון ג'יימס .  אמורים ,  במיוחד לאור העובדה שמדובר בקיץ האחרון לפני סיום ההסכם הקיבוצי בין איגוד השחקנים לליגה ,  במתכונתו הנוכחית ,  ולאחרונה נשמעות קריאות מצד הליגה ובעלי הקבוצות להגביל את סכומי המשכורות בהסכם הבא .  אין לדעת איך זה ישפיע על ה-NBA .
 לשמות הללו יצטרפו ג'ו ג'ונסון ,  קרלוס בוזר ,  דייויד לי ,  רודי גיי ,  ריי אלן ,  שאקיל אוניל ,  טרייסי מקגריידי ,  מאנו ג'ינובילי ורבים אחרים ,  מדרג נמוך יותר .  השלל ,  אם כן ,  בהחלט קיים עבור הקבוצות שיהיו מסוגלות לדוג ממנו בעזרת הפיתיון האולטימטיבי - חוזים שחורגים מהשכר הממוצע בליגה - אך כשפע השלל ,  כך גם שפע הקבוצות שיחזיקו במקום פנוי תחת תקרת השכר בקיץ הקרוב - ייתכן ויותר משליש ליגה .  מגבלה נוספת שעשויה לקלקל לחלק מהקבוצות הללו היא תקרת השכר שנקבעת בכל קיץ לפי הכנסותיהן השנתיות של סך הקבוצות בליגה ,  וכרגע מעריכים שתרד לסף 53 מיליון דולר ,  ועל כן המשך הכתבה תתבסס על הערכה זו  ( החוזה המקסימלי שקבוצה יכולה להציע עבור שחקן שלא שייך לה במקור ,  מתחיל בשישה עשר מיליון דולר לשנה הראשונה )  .
 חמש קבוצות שיהיו מתחת לתקרת השכר בקיץ ניצלו את המועד האחרון להעברות כדי לבצע מהלכים  ויש שיגידו סיכונים מחושבים  במטרה להגדיל את מרחב התמרון שלהן תחת תקרת השכר .  נבחן תחילה את אלה שמהוות יעדים פחות אטרקטיביים ,  ונגביר מהירות לאט לאט .  יאללה ,  מתחילים .
 כסף פנוי בתקרת השכר לקיץ הקרוב :  15-17 מיליון דולר
המספר המשוער הנ"ל ינוע בהתאם לגובה הבחירה של סקרמנטו בדראפט הקרוב  ובעצם ,  כך גם מהלכיה בהמשך הקיץ .  עם בחירה גבוהה בדראפט  ( שעתיד להיות עמוס בגבוהים מבטיחים )  ,  וללא אופציה ריאלית להנחית את השמות הגדולים של קיץ 2010 ,  ייתכן והקינגס יעדיפו ללכת על גארד צעיר שישלים את טייריק אוואנס בקו האחורי .  ריימונד פלטון ואנתוני מורו ,  למשל ,  הם שתי אופציות שונות בתכלית ,  כאשר הראשון רכז והשני קלעי טהור .  
במידה וסקרמנטו בכל זאת תרצה בחיזוק מקדימה ,  אז דווח שהם רצו להשיג את דייויד לי בטרייד המשולש עם הניקס ,  ובסוף הסתפקו רק בקרל לאנדרי .  אופציה נוספת ,  שתקפה גם לקבוצות אחרות אשר לא מהוות יעד אטרקטיבי מספיק לשחקנים חופשיים ,  היא לספוג חוזים קיימים של שחקנים המועמדים לטרייד ,  אולי בתמורה לצעירים מדרג בינוני כמו ג'ייסון תומפסון ,  דונטה גרין וספנסר הוז ,  או רק עבור הרווחה הכלכלית לכשעצמה .  קירק היינריך ,  למשל ,  ששיקאגו אולי תרצה להעביר כדי לפנות כסף נוסף ,  יכול לאזן מצוין את אוואנס בקו האחורי ,  והוא יסיים חוזה בצוותא עם אנדראס נוצ'יוני  ( קיץ 2012 )   כך שחלון ההזדמנויות של סקרמנטו עשוי להתפרש על לא פחות משלושה קיצים  ( והבאים יהיו תחרותיים פחות )  ,  מספיק זמן לאיתור החוליה החסרה .
 כסף פנוי בתקרת השכר לקיץ הקרוב :  19-21 מיליון דולר
גם כאן מדובר בהערכה שמשתנה לפי גובה הבחירה של וושינגטון בדראפט ,  בצוותא עם שחרורו הצפוי של ג'וש הווארד והויתור על הזכויות של רנדי פוי  ( לאור היכולת הדלה שהוא מציג כרכז פותח מאז השעיית גילברט ארינאס )  .  ואם כבר הזכרנו את האקדוחן ,  הגם שבסוגריים בלבד ,  נראה שהטריידים הכלכליים של וושינגטון נועדו פחות למרדף אחר שחקנים חופשיים בקיץ ,  ויותר למטרת אתחול המערכת הכושלת שנבנתה שם .  הבעיה ,  עם זאת ,  היא שהבאג עדיין נוכח .  כרגע נראה שהפסיקה במשפט של ארינאס לא תאפשר את ביטול החוזה שלו ,  ובינתיים הקבוצה שחררה הצהרה לפיה היא מצפה שהרכז הסורר יהיה חלק ממנה .  
לאור המצב הרעוע בוושינגטון ,  שמצד אחד ירתיע פרי אייג'נטס בולטים ומצד שני מרתיע גם את בעלי הקבוצה מלבזבז כסף בלי להבין קודם לאן הולכים מכאן ,  הגיוני שהקאפ ספייס ינוצל להבאת חוזים יקרים לשנה אחת ,  בתוספת בחירות דראפט על נכונותה של וושינגטון לספוג אותם .  להורנטס ,  למשל ,  יש כמה כאלה  פג'ה סטויאקוביץ' הוא הבולט  אבל ידוע גם שפיניקס ניסתה להיפטר מג'ייסון ריצ'ארדסון בכל טרייד על אמארה שלא יצא לפועל בסופו של דבר ,  ואיחוד מחודש שלו עם ארינאס עוד עשוי להתגלות כמוצלח למדי .  יותר מזה ?  בכלל לא בטוח .
 כסף פנוי בתקרת השכר לקיץ הקרוב :  כ-20 מיליון דולר
מאז שהקליפרס זכו לבחור בבלייק גריפין ופינו את החוזה של זאק ראנדולף ,  הם הוכתרו כסוס שחור במרדף אחר לברון ,  ובעקבות העברת החוזים של אל ת'ורנטון וסבסטיאן טלפייר ,  זה כבר אפשרי  אך באותו זמן גם לא סביר במיוחד .  אמנם בארון דייויס ,  אריק גורדון וכריס קיימאן ישלימו לצד הקינג וגריפין חמישייה מוצלחת מזו שקליבלנד והניקס יכולות להעמיד ,  אבל קללת הקליפרס שכבר גרמה לגריפין להחמיץ את עונת הרוקי שלו ,  נראית לבדה כגורם מספיק מרתיע לאדם שפוי שלא להגיע למועדון .  גם לשחק עבור דונלד סטרלינג ,  בעל הקבוצה הקמצן שמעסקיו עולה ניחוח לא נעים של גזענות ,  והפלישה לשטח של קובי לא תואמים לאופיו של לברון והאופן שבו הוא משווק את עצמו כמותג .  
הקליפרס יכולים לחזר גם אחר וויד וג'ו ג'ונסון ,  אך גם הם מסתמנים כאופציות קלושות  ( אומרים שג'ונסון מעדיף להישאר בחוף המזרחי )  .  הקבוצה הנחותה של אל איי תוכל גם להחתים את רודי גיי על טיוטת חוזה בומבסטית בתקווה שהגריזליס ימנעו מלהשוות ,  אבל אולי האופציה העדיפה היא דווקא להשיג את אנדרה איגודאלה בטרייד .  הסיקסרס שקלו לאחרונה האם להעביר אותו לקליבלנד בתמורה לחוזה המסתיים של זידרונאס אילגאוסקס וג'יי ג'יי היקסון הצעיר ,  והקליפרס יוכלו להציע להם הקלה מיידית בסך המשכורות ,  את הזכויות על הרוקי שהם יבחרו בדראפט הקרוב ,  ואולי גם בחירה בלתי מוגנת של מינסוטה מדראפט 2012 .  בהיעדר לברון ,  וויד או בוש ,  גם זה משהו .
 כסף פנוי בתקרת השכר לקיץ הקרוב :  כ-20 מיליון דולר
עכשיו אנחנו מגיעים למחוזות מעניינים יותר .  הבולס יכולים לצרף את לברון ,  וויד או אחד מהגבוהים האיכותיים של קיץ 2010 ,  לצד הכוכב בהתהוות דרק רוז ,  הסנטר הפורץ ג'ואקים נואה ,  הרוקי המבטיח טאג' גיבסון וכנראה שגם לואל דנג וקירק היינריך  אם כי אומרים שאת האחרון הם ניסו להעביר בחלון ההעברות החולף כדי לפנות מקום בתקרה ,  וכנראה ינסו שוב בקיץ .  האופציה המדוברת ביותר היא לאו דווקא מס' 23 לשעבר ,  אלא יליד העיר וויד .
 הבעיה העיקרית של הבולס עם צירוף חלומי של אחד הסופרסטארים הנ"ל ,  היא שייגמר להם כמעט כל המקום בתקרה לצירוף ביגמן סקורר  בניגוד למיאמי או הניקס ,  שיכולות לצוות את וויד/לברון עם בוש/אמארה .  אולי דווקא עם בוש שיקאגו תצליח יותר - לאחרונה הוא התבטא בנוגע לכך שהוא לא לגמרי מעוניין להיות כינור שני ,  והבולס יכולים להציע לו להיות מס' 1 אבל לצד רכז-על כמו רוז וצוות מסייע עדיף בהרבה על זה של הראפטורס .  במידה ושיקאגו תפספס את תותחי דראפט 2003 פלוס אמארה ,  אז קרלוס בוזר פלוס גארד חופשי כלשהו הם אופציה חלופית ופחות אטרקטיבית ,  אך כזו שיכולה להביא את הבולס רחוק מכפי שנדמה .
 כסף פנוי בתקרת השכר לקיץ הקרוב :  32 מיליון דולר
נסיים בקבוצה שנתנה את האות לטירוף קיץ 2010 עוד בראשית העונה שעברה .  הניקס נתנו ליוסטון לא מעט כדי שייקחו מהם את החוזה של ג'ארד ג'פריס  ( נניח ,  את ג'ורדן היל ,  שנבחר לפני ברנדון ג'נינגס בדראפט )  על מנת לקבל בתמורה את החוזה המסתיים של טרייסי מקגריידי ,  אבל ביחס לתגמול האפשרי ,  מדובר בסיכון סביר ,  מחושב ומובן .  רוב הסיכויים מצביעים לכך שהניקס יהפכו לקבוצת פלייאוף החל מהעונה הבאה ,  ובתרחיש האופטימי לברון ובוש/אמארה יצטרפו לאיטלקים שעל הקווים והפרקט  מייק ד'אנטוני ודאנילו גלינארי  כשגם מקגריידי עצמו כבר הביע את נכונותו להישאר בניו יורק על חוזה מינימלי ,  אם אכן הניקס יתחזקו בשמות הגדולים באמת .  
גם במקרה כזה ניו יורק עדיין תהיה קבוצה לא שלמה  עם חיסרון בולט בקו האחורי ובסנטר אמין  אבל את אלה ניתן יהיה לפתור ,  בין אם בפיתוי פרי אייג'נטס מזדקנים ,  או בשימוש אפשרי בחוזה של אדי קרי ,  שמסתיים בקיץ 2011 .  כך או כך ,  גם במקרה שלברון  ( או וויד )  לא יגיע לתפוח הגדול ,  לניו יורק יש מספיק כסף ושוק כדי להתנחם בקומבו של ג'ו ג'ונסון ואמארה סטודאמייר ,  נניח ,  במה שבוודאי יהיה אחד מפרסי הניחומים היותר סבירים שניתן לקבל .  בסופו של דבר ,  מה לברון יחליט בקיץ 2010 - זה כנראה שאפילו הוא טרם יודע .  כרגע יש לו המון אופציות ,  וכך גם לקבוצות שמוכנות למשכן עבורו שבעים אחוז מהסגל ושני אפסנאים .  עד חודשי הקיץ הקרובים יש לנו מספיק זמן לנתח את השוק מכל כיוון ,  אבל דבר אחד בטוח :  אם עד השבוע האחרון חשבנו שקיץ 2010 יהיה מעניין ,  אחרי מועד הטריידים האחרון הוא הפך למרתק פי שלושה .  הביאו את המאווררים ,  יהיה חם .
 
קיץ אינדיאני
העסקאות האחרונות ב-NBA השפיעו על העונה הנוכחית ,  אבל ישפיעו גם על קיץ 2010 .  איך נראה המירוץ אחר וויד ולברון כעת ? 

