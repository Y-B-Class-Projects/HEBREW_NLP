ראגבי :  בואו נהרוס לאנגליה
שני טרייז של טומי בואו העניקו לאירלנד ניצחון 16:20 על אנגליה ,  צרפת הבלתי מנוצחת היחידה .  איטליה גברה על סקוטלנד
אירלנד ניצחה היום  ( שבת )  את אנגליה 16:20במסגרת המחזור השלישי של טורניר שש האומות בראגבי ,  ופתחה לצרפת את הדרך לזכיה .  הצרפתים ,  כזכור ,  גברו ביום שישי על ווילס 20:26 בקארדיף .  
כבר בדקה הרביעית בישל ג'ונתן סקסטון ,  שפתח על חשבונו של רונאן אוגארה ,  את הטריי הראשון לטומי בואו בבעיטת עומק שכאילו נמדדה בסרגל .  בשלב זה אוהדי אירלנד יכלו לסלוח לסקסטון על שפספס את בעיטת ההמרה ,  לפני שידעו שהיא הראשונה מתוך ארבע מחמישה ניסיונות שהוא יחטיא .  מאותו הרגע המחצית הראשונה הפכה למשעממת ,  והסתיימה בתוצאה 6:8 לאירלנד לאחר שתי בעיטות עונשין של ווילקינסון ,  שפספס גם הוא שלוש כאלה בהמהלך המשחק ,  והמוצלחת היחידה במשחק של סקסטון .
 בדקה ה-56 הניח קיית ארלס טריי לאחר מסירה של סקסטון ,  ששוב פספס את ההמרה .  ווילקינסון דוקא דייק בעיטה זו לאחר הטריי של דן קול בדקה ה-61 והשוה את התוצאה ל-13:13 .  10 דקות אחר כך עלתה אנגליה ליתרון ראשון באמצעות בעיטת הטלה ,  הראשונה שהצליחה מתוך שלושה ניסיונות של אותו ווילקינסון .
 בדקה ה-74 הניח בואו את השני שלו ,  שהומר בהצלחה על ידי אוגארה ,  שלמרבה המזל נכנס חמש דקות קודם לכן במקום סקסטון .  הפרש של ארבע נקודות לא היה ניתן כבר למחיקה באמצעות בעיטה ,  וניסיונותיה של אנגליה להניח טריי עד לשריקת הסיום כשלו .
 לאחר שלושה מחזורים ,  נותרה צרפת הנבחרת היחידה במאזן מושלם .  במחזור הבא תשחק  " לה בלו "  מול איטליה ,  ובמחזור האחרון מול אנגליה ,  שהפרש הנקודות שלה גרוע בהרבה מזה של הצרפתים .  בהתחשב בכך ,  אי זכיה של צרפת בטורניר תיחשב להפתעה .
 במשחק המוקדם של היום ניצחה איטליה את סקוטלנד ,  שבמחזור הקודם איבדה את כוכבה כריס פטרסון ,  12:16 .  את הטריי היחיד במשחק ,  שנחשב למשעמם ביותר בטורניר ,  הניח פבלו קנאבוסיו ,  ושאר הנקודות הגיעו מבעיטות של מירקו ברגמאסקו ודן פארקס .  לאחר ההפסד הפכה סקוטלנד למועמדת המובילה לפרס  " כפית העץ ",  המוענק למסימת במקום האחרון בטורניר .  

ראגבי :  בואו נהרוס לאנגליה
שני טרייז של טומי בואו העניקו לאירלנד ניצחון 16:20 על אנגליה ,  צרפת הבלתי מנוצחת היחידה .  איטליה גברה על סקוטלנד

