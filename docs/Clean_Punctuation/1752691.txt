העליון אישר :  שכונה ליהודים דתיים בלב עג'מי
בית המשפט העליון דחה את ערעורם של תושבי שכונת עג'מי ביפו נגד פרויקט דיור לדתיים יהודים בלבד .  בהחלטה נכתב כי  " מאוחר מדי לשנות את ההחלטה ".  בעתיד תוכנס התניה למכרזים האוסרת על אפליה
בית המשפט העליון דחה היום  ( ראשון )  את הערעור שהגישו תושבי שכונת עג'מי ביפו נגד פרויקט הדיור הסלקטיבי שמקימה חברת  " באמונה "  בלב השכונה ונועד לדתיים יהודים בלבד .  השופטים הסבירו כי בשל העובדה שהליכי ההחכרה כבר הסתיימו לא ניתן לבטל את זכייתה של  " באמונה "  במכרז .
 בערעור ,  שהוגש באמצעות האגודה לזכויות האזרח נגד החלטת בית המשפט המחוזי בתל אביב שקבע כי ניתן להחכיר קרקע ציבורית לצורך הפרויקט ,  נטען כי בית המשפט המחוזי התעלם מפסיקה ארוכת שנים של בית המשפט העליון ,  שהגבילה מכירת קרקעות ציבוריות ליזמים פרטיים שנקטו באפליה פסולה . " פסיקת בית המשפט המחוזי היא ביטוי נוסף למדיניות גזענית המופנית כנגד האוכלוסייה הערבית ביפו ",  אמר אז עומר סיקסק ,  אחד מתושבי השכונה .
 נשיאת בית המשפט העליון ,  השופטת דורית ביניש ,  כתבה בפסק הדין כי הערעור מעלה שאלות חשובות ,  בין השאר בנוגע לכפיפותם של תאגידים פרטיים לאיסור האפליה מטעמי דת ולאום והפיקוח הנדרש מצד מנהל מקרקעי ישראל על אופן שיווק הקרקעות המוחכרות על ידו .  אולם ,  היא הוסיפה שבמקרה הנוכחי מאוחר מדי לשנות את ההחלטה ,  ולכן אין טעם להכריע בסוגיות העקרוניות .  
ביניש ציינה גם ,  כי במנהל הודיעו לבית המשפט כי בעתיד תוכנס למכרזים התניה האוסרת על יזמים המשתתפים במכרזים לנקוט אפליה פסולה בעת שיווק יחידות הדיור . " מבלי לקבוע מסמרות בעניין ,  נראה כי מדובר בקביעה חשובה וראויה נוכח מעמדו הציבורי של המנהל והיותם של מקרקעין לדיור משאב ציבורי מוגבל ,  שיש לנהוג בשוויון בחלוקתו ",  נכתב בפסק הדין . " ההחלטה מאכזבת ",  אמר בתגובה עו"ד גיל דן-מור מהאגודה לזכויות האזרח . " אבל יש בה אמירות עקרוניות חשובות שימנעו אלפיה בקרקעות ציבוריות מעתה והלאה .
 מנכ"ל חברת  " באמונה ",  ישראל זעירא אמר בתגובה ,  כי  " שכננו החדשים בשכונת גבעת עליה יופתעו ויהנו משכנים טובים שקטים ושלווים ,  אשר פניהם לשלום ומטרתם לעשות טוב ".  

העליון אישר :  שכונה ליהודים דתיים בלב עג'מי
בית המשפט העליון דחה את ערעורם של תושבי שכונת עג'מי ביפו נגד פרויקט דיור לדתיים יהודים בלבד .  בהחלטה נכתב כי  " מאוחר מדי לשנות את ההחלטה ".  בעתיד תוכנס התניה למכרזים האוסרת על אפליה

