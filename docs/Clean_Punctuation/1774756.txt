ניסוי בצה"ל :  חלק מהחיילים יטופלו בקופות החולים
חיילים המשרתים בקריה יטופלו מעתה על ידי קופת חולים מאוחדת והחיילים בתל השומר יטופלו בלאומית שרותי בריאות .  בכיר בלאומית : " הרופאים לא חשדנים ,  הם יתנו 'גימלים' למי שמגיע לו "
 מהפיכה בשירותי הבריאות הניתנים לחיילי צה"ל .  החל מהיום ( ראשון )  יטופלו חיילים המשרתים בקריה במרפאות קופת חולים  " מאוחדת ",  שזכתה במכרז צה"ל .  החיילים יוכלו ליהנות ממגוון שירותי הבריאות הקיימים במרפאות הסמוכות למקום מגוריהם ,  כחלק מניסוי מצומצם שעורך הצבא בשירותי הבריאות .
 ד"ר יוסף רוזנבלום מאגף הרפואה בקופההתייחס לזכייה במכרז . " אנחנו שוקדים על הצלחת הפרוייקט כבר שלושה חודשים .  הייתה ועדת היגוי משותפת עם צה"ל ,  הדרכת רופאים ,  הדרכת גורמי מנהלה ,  התאמות ייעודיות לחיילים במערכות המידע ,  הדרכות לחיילים ועוד ".  לדבריו , " הרפואה בצה"ל תהיה כמו של שאר אזרחי ישראל .  הנוחיות לחייל תהיה מאד גבוהה והוא ייהנה גם ממקצועיות של הרופאים .  חייל צה"ל הוא אזרח מדינת ישראל .  התחלואה שלו היא בדיוק כמו באזרחות ".  הוא אף הדגיש כי במקרה של פציעות ,  יועברו החיילים לבתי החולים .  
רוזנבלום התייחס גם לדו"ח מבקר המדינה ,  שמתח ביקורת על קופת החולים : " הדו"ח של מבקר המדינה לא דיבר על איכות הרופאים ,  על הרפואה במאוחדת או על שירותי הרפואה .  לכן זה לא השפיע על המכרז ".  
בנוסף לחיילי הקריה ,  חיילי המשרתים בבסיס תל השומר יטופלו מעתה על ידי קופת חולים לאומית שזכתה אף היא במכרז .  לרשות החיילים יעמדו מרפאות הקופה ברחבי הארץ  ,  כמו גם בתי המרקחת של הקופה .  דוד שבח ,  מנהל מחוז מרכז של לאומית שירותי בריאות אמר כי  " החיילים יקבלו שירות כמו של כל לקוח של הקופה .  השירות יהיה איכותי כמו שאמורים לקבל באזרחות .  הרופאים יתנו  " גימלים ".  אנחנו לא חשדנים והם יתנו למי שחולה ולמי שמגיע ". 
 ( עדכון ראשון :  1.1.11 ,  22:40 ) 

ניסוי בצה"ל :  חלק מהחיילים יטופלו בקופות החולים
חיילים המשרתים בקריה יטופלו מעתה על ידי קופת חולים מאוחדת והחיילים בתל השומר יטופלו בלאומית שרותי בריאות .  בכיר בלאומית : " הרופאים לא חשדנים ,  הם יתנו 'גימלים' למי שמגיע לו "
 
