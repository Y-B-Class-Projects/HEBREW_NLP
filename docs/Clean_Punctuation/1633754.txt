רשת הילטון תפתח 15 מלונות בטורקיה בתוך שלוש שנים 
 >  >  עם הישראלים או בלעדיהם ,  טורקיה תהיה בקרוב המדינה שבה יהיה המספר הגדול ביותר של מלונות הילטון באירופה ,  אחרי בריטניה .  נשיא הילטון הבינלאומית באירופה ,  סימון וינסנט ,  הודיע בסוף השבוע באיסטנבול כי 15 מלונות הילטון חדשים ייפתחו בטורקיה בשלוש השנים הקרובות .  בכך יעלה מספר מלונות הילטון בטורקיה מתשעה ל-24 .  הילטון הוא מותג המלונות הבינלאומי הראשון שהשקיע בטורקיה והוא פועל שם כבר 55 שנה .  לדברי וינסנט ,  טורקיה מילאה תפקיד חשוב בצמיחת רשת הילטון והיא אחת מחמש המדינות עם פוטנציאל הצמיחה הגדול באירופה .  הוא הוסיף כי  " איסטנבול היא מרכז של תיירות עסקים ".  הילטון שמתמחה במלונות עסקים ,  פתחה ב-2009 כ-300 מלונות ,  חרף המשבר הכלכלי העולמי .
 
רשת הילטון תפתח 15 מלונות בטורקיה בתוך שלוש שנים 
nan
