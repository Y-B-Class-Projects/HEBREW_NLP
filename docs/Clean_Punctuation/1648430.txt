פסטיבל קולנוע דרום עושה כבוד לסרטי תעודה
הפסטיבל השנתי יעניק השנה פרס בשווי 50 אלף שקלים לסרט תיעודי או תיעודי ניסיוני ,  לראשונה בתולדותיו . " הקולנוע התיעודי זוכה לחשיפה מצומצמת ביחס לקולנוע העלילתי "  מסבירים בפסטיבל
פסטיבל קולנוע דרום לשנת 2010 יוצא לדרך :  המחלקה לקולנוע וטלוויזיה במכללה האקדמית ספיר ופסטיבל קולנוע דרום מפרסמים היום  ( שני )  קול קורא ליוצרים מתחילים המעוניינים להשתתף בפסטיבל ,  ומכריזים על פרס חדש ומשמעותי לקולנוע התיעודי .  
השנה יוענקו הפרסים בקטגורית סרט תיעודי באורך של 50 דקות ומעלה ,  שהופק על ידי יוצרי קולנוע שזהו סרטם הראשון או השני .  זאת ,  בניגוד לשנתיים הקודמות שבהם לא התמקד הפרס בסרטי תעודה .  הפסטיבל יתקיים השנה בין ה-30/5 ל-3/6 כאשר מתוך כלל הסרטים שיוגשו ייבחרו חמישה סרטים שיתקבלו להשתתף בתחרות ושיוקרנו בפסטיבל .  הזוכה יקבל פרס בסף 50 אלף שקלים .
 ד"ר אבנר פיינגלרנט ,  מנהל בית הספר לקולנוע וטלוויזיה במכללה האקדמית ספיר הסביר את ההחלטה לשנות את קטגורית הפרסים ואמר כי  " לאור הניסיון של השנים האחרונות ראינו לנכון למקד את הפרס ,  שמעניק הפסטיבל מדי שנה ,  דווקא לתחום התיעודי והתיעודי ניסיוני בדגש על יוצרים חדשים שזהו סרטם הראשון או השני ".  
לדבריו , " בעוד הקולנוע העלילתי זוכה לחשיפה משמעותית בארץ ,  רק מספר מצומצם של סרטי תעודה ,  מתוך מאות שנעשים בארץ בשנה ,  זוכים לבולטות ולהתייחסות רצינית .  הדבר בולט עוד יותר בתחום התיעודי ניסיוני ,  מקום בו היוצרים בוחרים לאתגר את הקונבנציות האסתטיות ולהתבטא בשפה קולנועית ייחודית .  זו הסיבה שראינו לנכון ליצור במה משמעותית ומתגמלת ליוצרים תיעודיים חדשים שמוכנים להתיימר ולהעיז ". 

פסטיבל קולנוע דרום עושה כבוד לסרטי תעודה
הפסטיבל השנתי יעניק השנה פרס בשווי 50 אלף שקלים לסרט תיעודי או תיעודי ניסיוני ,  לראשונה בתולדותיו . " הקולנוע התיעודי זוכה לחשיפה מצומצמת ביחס לקולנוע העלילתי "  מסבירים בפסטיבל

