האם השיטפונות מנעו חטיפת חייל ישראלי ? 
לטענת פלוגות אל קודס צנחן ישראלי נחת בטעות בצד הפלסטיני של הגבול ליד מחנה הפליטים אל בורייג' .  השיטפונות שפקדו את האזור מנעו לפי הודעת הפלוגות את חטיפתו
הזרוע הצבאית של הג'יהאד האיסלמי ,  פלוגות אל קודס ,  מסרה היום  ( שבת )  כי מזג האוויר הסוער ששרר השבוע ברצועת עזה סיכל ניסיון של אנשיהם לחטוף חייל ישראלי .  בהודעה שפרסמה הזרוע נמסר כי אנשי הארגון נכשלו בניסיון לחטוף חייל ממזרח למחנה הפליטים אל בורייג' שבמרכז הרצועה .  
לפי ההודעה מדובר בצנחן ישראלי שנחת בשוגג בצידו הפלסטיני של הגבול בסמוך למחנה הפליטים ,  אולם מזג האוויר הסוער שהיה במרכז הרצועה והשיטפונות העזים שם מנעו מחברי הארגון לקחת את החייל בשבי .  עוד מסרו כי פעיליהם הצליחו לצלם את ניסיון חטיפתו של החייל וכי בכוונתם לשדר את הקלטת בזמן שייראו לנכון .  דובר צה"ל מסר כי לא ידוע לו על אירוע כזה .
 מזג האוויר הסוער פקד השבוע גם את רצועת עזה .  צוותי הצלה והגנה אזרחית הצליחו להציל עשרות מתושבי ג'חר א-דיכ וואדי עזה לאחר שהוצפו כליל .  הפלסטינים טוענים כי אותם אזורים הוצפו לגמרי לאחר שישראל פתחה את אחד הסכרים במקום מבלי להזהיר אותם ,  וכי היה חשש שבתיהם יוצפו ויטבעו .
 
האם השיטפונות מנעו חטיפת חייל ישראלי ? 
לטענת פלוגות אל קודס צנחן ישראלי נחת בטעות בצד הפלסטיני של הגבול ליד מחנה הפליטים אל בורייג' .  השיטפונות שפקדו את האזור מנעו לפי הודעת הפלוגות את חטיפתו

