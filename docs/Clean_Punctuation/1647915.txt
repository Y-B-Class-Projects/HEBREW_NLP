כך נסיכי הגז חוסכים במס 
תכנון מס
 >  >  השקעות בקידוחי נפט וגז נעשות באמצעות השקעה בשותפות על ידי רכישה של יחידות השתתפות  ( יה"ש )  בשותפות נפט או גז .  יחידות אלה זכאיות למיסוי בשיטה מיוחדת .  תקנות המס בעניין חיפושי נפט וגז מעודדות את המשקיעים להשקיע ביה"ש על ידי מתן אפשרות לנכות את כל ההפסדים של השותפות כנגד רווחים אחרים של המשקיעים .  חיפושי נפט וגז באמצעות שותפויות .  בכדי לאפשר קיזוז כל ההוצאות וההפסדים ,  ההשקעות מבוצעות באמצעות שותפות שקופה לצורכי מס .  יחידות השותפות  ( שהם תחליף למניות בחברה )  מקנות את הבעלות בשותפות .  כל מי שמחזיק יחידת השתתפות הוא שותף בשותפות וזכאי לקבל ולרשום את כל הרווחים וההפסדים של השותפות לפי חלקו .  בשותפות אין חלוקת דיווידנדים אלא ייחוס רווחים או הפסדים לשותפים .  כשנוצר רווח בשותפות לחיפושי גז - המס משולם על ידי השותפות .  שותפות הגז מנוהלת על ידי שותף שנקבע כי הוא  " השותף המנהל "  ומפוקחת על ידי נאמן שהוא בדרך כלל רו"ח .  ניכויי אזילה ופיתוח בשותפות .  כדי לעודד את השותפות נקבעו כללים המאפשרים ניכוי הוצאות רעיוניות של אזילת הגז .  התקנות יוצרות שווי תיאורטי של מלאי הגז ומאפשרת רישום הוצאה רעיונית שלא היתה בפועל .  ההוצאה בגין האזילה מוכרת לפי הגבוה מבין :  1 .  27.5% ממחזור ההכנסות ולא יותר מ-50% מההכנסה החייבת ממכירת גז ;  2 .  מחיר העלות של היחידות שהופקו ונוצלו מאותו מאגר .  בנוסף ,  נקבע שהוצאות החיפוש והפיתוח יותרו כהוצאה שוטפת .  תעודת מס .  בדצמבר של כל שנה מכינה שותפות הגז תעודת מס - דו"ח משוער לשותפים בו מפורטים ההוצאות  ( כולל ניכוי אזילה והוצאות פיתוח )  ,  ההפסדים והרווחים הצפויים לשותפים באותה שנה ונקבע סכום ההכנסה או ההפסד שמועבר לכל מחזיק של יחידה בסוף אותה שנה .  תעודת המס מאושרת על ידי פקיד השומה לפני פרסומה .  עם פרסום התעודה המשקיעים מתכננים את החזקותיהם לסוף השנה כדי לנצל את הפסדי השותפות .  למשל ,  ב-8 בדצמבר 2009 פירסמה ישראמקו דו"ח משוער ל-2009 לפיו כל בעל יחידה זכאי להפסד בסך 0.02451 שקלים .  לעומת זאת ,  דלק קידוחים החליטה להימנע מפרסום הנתונים ובתעודה שפורסמה על ידה ביום 27 בדצמבר 2009 נכתב כי להערכת השותף הכללי לא קיימת לשותפות הכנסה חייבת במס 2009 ועל כן לא תבוצע חלוקה ראשונה ל-2009 .  מיסוי המשקיעים .  מי שקנה יחידת השתתפות בבורסה ימוסה על רווחים בשיעור של 20% .  אולם מי שמחזיק ביחידת השתתפות בסוף שנה נחשב ל"מחזיק זכאי "  והוא זכאי לתבוע את ההפסדים של שותפות החיפוש בדו"ח האישי בהתאם לנתונים המפורסמים בתעודת המס .  ההפסדים וההוצאות של השותפות מותרים לקיזוז בדו"חותיו של המשקיע לפי היחידות המוחזקות על ידו ולא יותר מהסכום שהושקע על ידו .  במקרה בו השותף ניצל וקיזז את ההפסדים של השותפות אז במועד מכירת היחידה יוטל עליו מס שולי בשיעור 45% על רווחי הון בגובה ההפסדים העסקיים אותם ניצל .  - עו"ד ורו"ח ג'ק בלנגה הוא מומחה בדיני מסים ושותף מנהל במשרד ג .  בלנגה ושות' עורכי דין jack@blanga.co.il

כך נסיכי הגז חוסכים במס 
תכנון מס

