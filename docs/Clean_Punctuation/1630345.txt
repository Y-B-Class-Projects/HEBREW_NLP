חברות בישראל מסתירות מידע ,  פוגעות בסביבה ומפלות נשים 
מחקר שנערך במרכז האקדמי למשפט ועסקים ברמת גן סקר את מצב האחריות החברתית ב-12 חברות מובילות במשק  ?  הממצאים במרבית החברות מדאיגים - אבל שטראוס זוכה למחמאות
 >  >   " הנכם נדרשים לאשר בחוזר תוך 48 שעות ממועד מכתבי כי המסמך יושמד לאלתר ולא יינתן לו פרסום כלשהו "  - כך כתב באוגוסט עו"ד אלי לוינזון סלע ,  היועץ המשפטי של רשת רבוע כחול ,  לפרופ' פנחס שיפמן ,  יו"ר המרכז האקדמי למשפט ועסקים ברמת גן .  העתק מהמכתב הועבר גם לזאב וורמברנד ,  מנכ"ל רבוע כחול .  המכתב ,  שבהמשכו נכתב כי  " במידה שלא תיענו לדרישה כאמור ,  שומרת רבוע כחול על זכותה לנקוט בכל הליך משפטי שתמצא לנכון "  - עסק בממצאי מחקר שערכו במרכז האקדמי למשפט ועסקים בנוגע לאחריות חברתית .  בין 12 התאגידים שנבחנו במרכז נכללה רשת רבוע כחול ,  והממצאים נגדה היו החריפים ביותר .  על פי עורכי המחקר ,  שיחות שערכה סטודנטית במרכז עם קופאיות וסדרנים ברשת העלו כי חוסרים בקופה של יותר מ-50 שקל מנוכים משכר הקופאיות .  בנוסף ,  משיחות שערכו מחברי המחקר עם כמה עובדים ברשת עלה כי  " צבירת הוותק שלהם נקטעת כאשר הם מועברים מסניף לסניף בתוך הרשת ".  עורכי המחקר הם עו"ד שרון אברהם-ויס ,  שמונתה באחרונה לנציבת שוויון הזדמנויות בעבודה במחוז תל אביב של משרד התמ"ת  ( המחקר נערך טרם המינוי )  ,  והסטודנט רוני וינר .  בשנים האחרונות המודעות לנושא האחריות התאגידית גוברת והולכת ,  והרעיון הוא כי על תאגיד לדאוג גם לסביבה שבה הוא פועל ולמחזיקי העניין בה ,  כלומר לשכניו ,  לעובדיו ,  לספקים שלו ולסביבה .  בעקבות זאת ,  מאמינים מי שמצדדים באחריות תאגידית - תגדל התועלת גם לתאגיד .  ב-2005 אף הושק מדד המביא בחשבון את האחריות התאגידית בבורסה בתל אביב ,  הנקרא מדד מעלה ומדד זה מדרג חברות ציבוריות ופרטיות בישראל ,  לפי מאפייני האחריות התאגידית שלהן .  בדו"ח על רבוע כחול מצוין כי מחברי המחקר שוחחו עם כ-10 קופאיות וסדרנים .  לדברי המחברים ,  השיחות נעשו בשלושה סניפים של הרשת בתל אביב ,  בבני ברק וברמת גן .  על פי המחקר ,  כל העובדים ציינו  " התנהלות שכוללת ניכויים בעקבות חוסרים בקופה וחלקם ציינו את סוגיית ההעברה בין הסניפים שקוטעת את הוותק ".  בעקבות המכתב שנשלח לראשי המרכזי האקדמי למשפט ועסקים ,  הוחלט במרכז לדחות את פרסום הדו"ח עד לבירור מקיף יותר ,  וביקשו מרבוע כחול תגובות מפורטות - כפי שעשו בכל חברה שנכללה במחקר .  היועץ המשפטי של רבוע כחול שוב דרש לגנוז את הדו"ח והוסיף כי  " לא נעשתה כאן עבודת מחקר בסיסית כלשהי והדו"ח אינו עומד בפרמטרים אקדמיים מינימליים ".  בסופו של דבר המרכז האקדמי החליט לפרסם את הממצאים ,  לאחר שקיבל ייעוץ משפטי .  וינר ואברהם-ויס טענו בסוף השבוע כי תגובות רשת רבוע כחול לממצאי המחקר לא היו ענייניות .  רבוע כחול מסרה בתגובה : " רבוע כחול מקפידה על שמירת הוראות כל חוקי המגן לטובת עובדיה והטענות המועלות ב'מחקר' בדבר ניכוי שכר כביכול וביטול צבירת ותק הן חסרות ביסוס עובדתי ומבוססות על שמועות ורכילות .  יתרה מזו ,  לעובדינו אף מוקנות זכויות רבות ,  עדיפות על אלה שבחוקי המגן המעוגנות בהסכמים קיבוציים ,  בין היתר ,  משכורת 13 ,  קרן חיסכון ,  קרן השתלמות ומענק רווחים .  ב-2009 אף הוענקה להם תוספת שכר ,  שנה בה חברות קיצצו ופיטרו עובדים . " עמדה זו הובהרה גם לעורכי ה'מחקר' ולהנהלת המרכז האקדמי ,  אך אלה בחרו מסיבותיהם לפרסם עבודה בלתי מקצועית ובלתי מבוססת של סטודנטים ,  הנסמכת על שיחות או שמועות אקראיות שלא אומתו ,  במקום לערוך אצלם בדק בית כראוי ".  המצטיינת - שטראוס הד"וח של המרכז האקדמי למשפט ולעסקים ייחשף היום אחר הצהריים במסגרת כנס שעורך המרכז האקדמי .  הדו"ח בדק חברות בולטות במשק ,  בעיקר כאלה שמצהירות על עצמן כבעלות אחריות שכזו .  מלבד רבוע כחול ,  נבדקו גם שטראוס ,  רשות שדות התעופה ,  פז ,  בנק לאומי ,  לאומי-קארד ,  סלקום ,  זכיינית ערוץ 2 רשת ,  אינטל בגיר ואגד .  בניגוד לרבוע כחול ,  שבנוגע אליה עלו הממצאים החמורים ביותר בדו"ח ,  מי שזכתה לשבחים בתחום האחריות התאגידית היתה שטראוס ,  שבראשה עומדת עפרה שטראוס . " בעיני שטראוס היא הסמן הכי טוב בישראל לשינוי משמעותי ",  אומרת אברהם-ויס . " שטראוס חרתה על דגלה העסקה מגוונת .  היא חושפת את כל הנתונים ,  פועלת בשקיפות בכל הנוגע לפרסום דו"חות ומסמנת יעדים כמו העסקת נשים בדרגים בכירים ,  העסקת ערבים והעסקת אתיופים .  76% מעובדי החברה מאוגדים .  זה שיעור חריג וגבוה .  15% מהעובדים הם מיעוטים ו-36% מחברי הדירקטוריון הן נשים . " אלה מספרים מרשימים שלא רואים אותם בשום מקום אחר ",  אומרת אברהם-ויס . " יש לחברה גם פרויקט לאסירים משוקמים עם הטבות סוציאליות .  שכר הנשים עדיין נמוך יותר משכר הגברים ,  אבל עפרה שטראוס השכילה לצאת עם הכביסה המלוכלכת החוצה ואמרה ב-2008 ב-themarker כי תציב את צמצום הפערים בשכר כיעד מועדף ".  אם בשטראוס יש בעיות ,  מדוע היא מקבלת כל כך הרבה שבחים בדו"ח ?  וינר : " בשטראוס זו התחלה טובה - החברה אומרת 'יש בעיה ונטפל בה' .  היא מטפלת בבעיה לפני שהתקשורת מגיעה אליה .  אנחנו רוצים שאנשים יגידו 'כל הכבוד לשטראוס - גם אנחנו רוצים להיות ככה' .  בשטראוס רואים את זה כבר במבנה הארגוני :  בניגוד לחברות שבהן תחום האחריות התאגידית נמצא מתחת לדובר ,  בשטראוס הוא נמצא תחת היועץ המשפטי .  רואים איפה זה בסדר העדיפויות ".  למחזר כרטיסי אשראי בדו"ח נבדקו גם בנק לאומי והחברה הבת שלו - לאומי-קארד .  מחברי המחקר מצאו כי בבנק לאומי הנושא של אחריות תאגידית מאוד מובנה ומסודר - בדומה לסטנדרט בבנקים בעולם ובישראל  ( לבנק הפועלים ,  למשל ,  יש דו"ח קיימות חברתית שבו הוא חושף את כל הקשור לנושאי האחריות התאגידית ,  ש.ש )  .  ואולם בלאומי-קארד המבנה הארגוני בתחום אינו ברור ואין כתובת אחת המרכזת אותה .  מחברי המחקר מצאו גם כי ראוי שהנהלת לאומי-קארד תקדיש יותר תשומת לב לזכויות השוויון בחברה ,  בשל היעדר ,  למשל ,  נגישות לאנשים עם מוגבלויות לבניין ההנהלה והיעדר ייצוג שוויוני לנשים ,  ערבים ואנשים עם מוגבלויות במשרות בכירות .  המחברים ממליצים ללאומי-קארד לערוך בדיקה בעניין ,  שכן לדבריהם  " קיים חשש לאי עמידה בדרישות חוק שוויון זכויות לאנשים עם מוגבלויות ".  דבר נוסף שצוין במחקר היא העובדה שלאומי-קארד הנפיקה עד כה 1.6 מיליון כרטיסי אשראי ,  המהווים 8 טונה של פלסטיק העלול להפוך לפסולת לא ממוחזרת .  זה קצת קטנוני לא ?  מה אתם רוצים שהם יעשו עם הכרטיסים ?  וינר : " אנו רוצים שבלאומי-קארד יתייחסו לעניין הכרטיסים - דבר שנמצא בליבה העסקית של החברה ,  ויחשבו 'מה אנחנו יכולים לעשות עם זה' .  אולי אפשר לדאוג למחזר את הכרטיסים ".  מהדברים נשמע שלא משנה מה יקרה ,  תמיד אפשר למצוא בכל חברה משהו בעייתי .  אברהם-ויס : " אנחנו רוצים שארגונים יתייחסו לנושא הזה כחלק בלתי נפרד מהפעילות .  הם תלויים בקהילה וצריכים להחזיר משהו בחזרה .  אנחנו רוצים לתת לתאגידים ולצרכנים כלים לגבי מה אפשר לעשות ומה אפשר לדרוש .  המטרה של הדו"ח שלנו הוא להציף את העניין הזה .  כצרכן אני לא רק ארנק ,  אני יכול להיות ארנק אינטיליגנטי .  הרעיון הוא לשנות את השיח .  פעם המעורבות שלנו היתה בקלפי - אחת לארבע שנים ,  כיום ההשפעה שלנו על חיינו היא דרך התאגידים ולא דרך הקלפי ".  ההטעיה של אגד חברה נוספת שבדק המרכז האקדמי היא אגד . " בחרנו באגד כי בעבר הם הוציאו שני דו"חות אחריות סביבתית ,  ב-2002 ו-2004 ,  אבל מאז זה נפסק ,  אומרים וינר ואברהם-ויס . " ב-2008 הם העלו קמפיין מאוד יפה ,  ומדובר בדרך כלל בקמפיינים בעלות מיליוני שקלים ,  שבו הם טענו כי הם 'גאים להיות חברת התחבורה הציבורית הראשונה בישראל שעוברת לצי אוטובוסים בתקן האירופי המחמיר יורו 5 - כי אכפת לנו גם מאיכות הסביבה' ".  ואולם לפי המחקר מדובר היה בפרסום מטעה ,  שכן אגד לא עברה במועד העלאת הקמפיין לתקן המדובר ואף ביקשה ארכה מהמשרד לאיכות הסביבה בעניין .  לדברי וינר ,  אגד עשתה שימוש ציני בקמפיין כשעשתה דבר אחד כלפי חוץ ודבר אחר בפועל .  לטענתו ,  באגד אין כתובת העוסקת בפנייה לגבי אחריות תאגידית ,  אין כל פעילות בעניין ובהקשר לכך גם אין כל יעדים שהוצבו בנושא .  עניין אחר שרלוונטי לאגד הוא נושא ההנגשה של האוטובוסים לאנשים בעלי מוגבלויות . " הם הנגישו את האוטובוסים העירוניים בלבד ,  ואין הנגשה לאוטובוסים בין-עירוניים .  אולי הם חושבים שאנשים נכים צריכים להישאר בתחומי העיר שלהם ",  אומר וינר בציניות . " באגד הסבירו שכך נהוג גם בעולם ,  אבל זה לא נכון ואני יכול להעיד שראיתי שזה אחרת בארה"ב ,  בבריטניה ,  בספרד ובהולנד ,  שם יש הנגשה לנכים גם באוטובוסים בין-עירוניים ".  פרטנר לא שיתפה פעולה מחברי הדו"ח גם מתחו ביקורת על חברת בגיר .  לדברי אברהם-ויס , " בגיר הבעיות הן בשתי רמות .  ראשית ,  בנושא העקביות בסוגיית האחראיות התאגידית .  בבגיר היו מדורגים בתחילה במדד מעלה ואז הפסיקו עם כך ,  לדבריהם ,  בגלל שהם עובדים הרבה עם חול .  בנוסף ,  הם לא נוהגים בשקיפות .  הם מייצרים הרבה באסיה - אבל בניגוד לנייקי שלאחר שנפגעה מהביקורת לגבי העסקת ילדים וניצול עובדים במפעליה בסין החלה לפרסם את הפרטים לגבי אופן הייצור ,  בבגיר לא מפרסמים את זה .  אני רוצה לדעת שכל שרשרת הייצור שלהם מוגנת - ואני לא יכולה לדעת את זה ".  חברת אינטל זכתה גם לשבחים וגם לביקורת בדו"ח .  לדברי וינר , " אינטל היא ברף הגבוה של אחריות תאגידית ,  כנראה בגלל שהיא חברה עולמית .  יש לה מודעות לאיכות הסביבה ,  יעדים של שילוב עובדים ואוכלוסיות חלשות ,  אבל יש לה גם חסרונות .  באינטל יש שיעור גבוה של עובדי קבלן ואין כל ועד עובדים .  זה קריטי לזכויות העובדים ,  כמו שאפשר היה לראות כשהתפוצצה בועת ההיי-טק .  זה יכול לחזור כבומרנג בימים קשים כשמצמצמים את כוח האדם ".  במגזר התקשורת זכתה סלקום לשבחים ,  ואולם פרטנר כלל לא השיבה לפניות המרכז האקדמי ולא איפשרה לסטודנטים גישה למידע ,  מעבר למידע ציבורי שהיא מפרסמת .  לדברי וינר ואברהם-ויס , " בסלקום יש הנגשה לכבדי שמיעה וכבדי ראייה לא רק ללקוחותיהם ,  יש להם מחלקות השמה לאנשים עם מוגבלות ,  ועל פי הדו"ח הם גם ממחזרים מכשירי טלפון באופן ראוי לציון ".   *  *  * עיקרי דו"ח המרכז האקדמי לכלכלה ולעסקים ברמת גןעפרה שטראוס ,  מבעלי ויו"ר שטראוס ראוי שהחברה תשקול תוכנית למיחזור אריזות ,  כך שצרכנים יקבלו פיקדון תמורת השבת אריזות ריקות זאב וורמברנד ,  מנכ"ל רבוע כחול קופאיות וסדרנים ציינו כי חוסר בקופה בסכום העולה על 50 שקל מנוכה משכר הקופאית .  עובדים ציינו כי צבירת הוותק נקטעת כשהם מועברים מסניף לסניף עופר גלבוע ,  מנכ"ל בגיר ראוי שתפרסם את תנאי העסקה של העובדים בשרשרת האספקה שלה .  הפרסום מאפשר לעמותות שונות לוודא שלא מתבצעת הפרה של זכויות אדם גליה מאור ,  מנכ"לית בנק לאומי אי הכללה של חופשת לידה לצורך צבירת ותק בבנק עלולה לשקף אפליה סמויה המתבטאת בפערי שכר ומעמד בין נשים לגברים דני כהן ,  מנכ"ל לאומי-קארד )  ראוי כי ההנהלה תקדיש יותר תשומת לב לשוויון .  כמו כן ,  ניתן לקדם יוזמה למחזור כרטיסי אשראי מבוטלים עמוס שפירא ,  מנכ"ל סלקום ראוי כי החברה תעדכן לקוחות על תחילת גבייה של שירותים שבעבר ניתנו בחינם יונה פוגל ,  מנכ"ל פז בעמדות הבכירות בחברה יש רק שתי נשים לעומת שמונה גברים ובין חברי הדירקטוריון אין אשה אחת .  תמוה שדווקא נושא זיהום הסביבה אינו מופיע במסמך הקוד האתי של החברה קובי מור ,  מנכ"ל רשות שדות התעופה ראוי שתפעל לתיקון ליקויים בטיחותיים במקום לנסות להסתירם ,  שתעודד הידברות עם השכנים לנתב"ג ותמשיך בפעילות הקהילתית שהופסקה אבי צבי ,  מנכ"ל רשת ראוי להרחיב פעילות של מתן זמן שידור לעמותות ומתן העדפה לסטודנטים בני הפריפריה בקבלה לבית הספר לטלוויזיה של הזכיינית גדעון מזרחי ,  יו"ר אגד על אף שהדין אינו מחייב הנגשת אוטובוסים בקווים בין-עירוניים ,  ראוי שהחברה תשקול לעשות זאת אילן בן-דב ,  בעל השליטה בפרטנר פרטנר לא שיתפה פעולה עם עורכי המחקר .  ראוי שתאגידים שתחום השפעתם על חיינו רחב כל כך ,  יאפשרו שקיפות וישתפו פעולה עם ביקורת ציבורית מקסין פסברג ,  מנכ"לית אינטל העובדה שאינטל לא מעודדת חופשת לידה לגברים בשל פגיעה בהשגת יעדים עסקיים עלולה להעיד על היעדר הטמעה מספקת של ערכי שוויון

חברות בישראל מסתירות מידע ,  פוגעות בסביבה ומפלות נשים 
מחקר שנערך במרכז האקדמי למשפט ועסקים ברמת גן סקר את מצב האחריות החברתית ב-12 חברות מובילות במשק  ?  הממצאים במרבית החברות מדאיגים - אבל שטראוס זוכה למחמאות

