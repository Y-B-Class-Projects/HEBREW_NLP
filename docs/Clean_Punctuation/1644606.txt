אופציה על השם של בן דב 
BenchMarker
 >  >  הרבה מנהלי השקעות התייחסו לעסקה שהוצעה להם אתמול בבוקר - לקנות גוש מניות של חברת טאו ,  כאל עסקה חשודה .  האם הייתם משקיעים במנייתה של חברה שדיווחה בסוף ספטמבר 2009 כי בשלוש השנים הקרובות צריכה לעמוד בהחזרים בגין התחייבויותיה בהיקף של יותר מ-100 מיליון שקל כל שנה - ובשנה הרביעית יכבידו עליה כבר 400 מיליון שקל של החזרים ?  האם הייתם עושים זאת בזמן שתזרים המזומנים החזוי שלה מפעילות שוטפת בשנה הקרובה הוא 52 מיליון שקל - ובשנה אחר כך 94 מיליון שקל ?  הייתם מסתמכים על כך שתזרים זה יגיע כולו - ממימוש ניירות ערך ?  האם הייתם משקיעים בחברה שנכון לספטמבר 2009 הגירעון שלה צמח ב-17 מיליון שקל בתשעת החודשים הראשונים של 2009 - ומעריכה כי ב-12 החודשים הקרובים מקורותיה יספיקו לה כדי לעמוד בהתחייבויות .  אבל אחר כך אינה יודעת מה יהיה עתידה הפיננסי ?  איש העסקים שלומי שני לקח אתמול אופציה - יחד עם קבוצת אנשי העסקים שמאחוריו - תוך שהוא מהמר בעיקר על דבר אחד :  על כך ששמו הטוב של אילן בן דב ,  בעל השליטה בפרטנר יהיה חשוב לו די כדי למנוע מחברת טאו להיקלע לחדלות פרעון .  כבר היום מסתכמות ההתחייבויות של בן דב בגין החברה ב-176 מיליון שקל בגין ערבויות על הלוואות שנטל על עצמו כדי לסייע לחברה .  אתמול כבר נפרד אילן בן דב מ-25% מטאו ,  גם אם רק באופן זמני ,  שכן החברה דיווחה כי הוא צפוי להזרים לה כסף בהנפקת זכויות בהמשך הדרך .  אבל האמת היא שבן דב מחזיק בעוד פחות מטאו - באופן מעשי .  ב-14 בפברואר העמיד לאומי אשראי לחברה בסך של כ-35 מיליון שקל נגד שעבוד ניירות ערך וכספים שבידי החברה .  כך שחלק גדול מהחברה שייך כבר לבנקים .  סכומי העתק שתזדקק להם טאו כדי לעמוד בהתחייבויותיה הם כאלה שעשויים להקשות על בן דב לגייס - גם במעמדו כבעל השליטה בפרטנר .  מדובר על סכומי עתק שלא יהיה לו פשוט לגייס - בהתחשב ברמות המינוף שנטל על עצמו לצורך רכישת פרטנר .  רוכשי מניות טאו אתמול הביעו אמון כי בן דב יצליח לעמוד מאחורי החברה .  אחרת - גם ההנחה של 6% שלה הם זכו ברכישת המניות - לא תנחם אותם .
 
אופציה על השם של בן דב 
BenchMarker

