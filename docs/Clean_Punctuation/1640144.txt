שיעור האבטלה בארה"ב ירד ל-9.7% בינואר - הנמוך ביותר מאז אוגוסט
מתחילת המיתון בארה"ב בסוף 2007 איבדו את עבודתם 8.4 מיליון אמריקאים
שיעור האבטלה בארה"ב נפל בינואר ל-9.7% לעומת 10% בדצמבר ,  כך דיווח היום משרד העבודה האמריקאי .  שוק העבודה הלא-חקלאי התכווץ ב-20 אלף משרות בינואר.לפי סקר של מרקטווטש ,  ציפו הכלכלנים לעלייה של 25 אלף במספר המובטלים ,  וכי שיעור האבטלה יישאר על 10% .  לפי הנתונים שפורסמו היום ,  מתחילת המיתון בארה"ב בדצמבר 2007 הגיע מספר המובטלים ל-8.4 מיליון ,  בהתאם לתחזיות.20 אלף המשרות שאבדו בחודש האחרון משקפות את ההתכווצות במגזר הבנייה וירידה בגיוס עובדים למשרות ממשלתיות ומחוזיות ,  כך עולה מהנתונים שפורסמו .  מספר שעות העבודה והשעות הנוספות במשק האמריקאי בינואר עלה.נושא האבטלה זוכה לעדיפות ראשונה בעיני נשיא ארה"ב ,  ברק אובמה .  יועציו צפו בתחילת 2009 כי חבילת התמריצים בסך 787 מיליארד הדולר שהעניקה הממשלה ,  תשמור את שיעור האבטלה מתחת ל-8%.מספר שעות העבודה השבועיות הממוצע עלה ל-33.9 שעות בינואר לעומת 33.8 שעות בחודש שקדם לו .  מספר העובדים במשרה חלקית למטרות כלכליות ירד ל-8.3 מיליון בינואר לעומת 9.2 מיליון בדצמבר .  המשכורת השבועית הממוצעת עלתה ל-761.06 דולר לעומת 757.46 דולר.מספר עובדי המפעלים עלה ב-11 אלף בינואר - העלייה החדה ביותר מאז אפריל 2006 - לאחר שנפל ב-26 אלף בחודש שעבר .  בסקר של בלומברג ,  ציפו הכלכלנים לירידה של 20 אלף איש .
 
שיעור האבטלה בארה"ב ירד ל-9.7% בינואר - הנמוך ביותר מאז אוגוסט
מתחילת המיתון בארה"ב בסוף 2007 איבדו את עבודתם 8.4 מיליון אמריקאים

