פוטבול :  מי יעצור את הדימום ? 
אינדיאנפוליס תצא לטנסי  ( 3:20 לפנות בוקר שישי )  ,  כשלשתיהן רצף הפסדים .  היינסוורת' הושעה לארבעה משחקים
הרכבת האחרונה לפלייאוף כבר כאן ,  ובשלב זה נראה שגם טנסי  ( 7:5 )  וגם אינדיאנפוליס  ( 6:6 )  בדרך לפספס אותה .  לקולטס שלושה הפסדים רצופים ,  לטייטאנס חמישה ובשלב הזה של העונה לשתיהן אין ברירה אלא לנצח בהתמודדות שתיערך אור ליום שישי ב-3:20  ( ESPN )  .
 פייטון מאנינג זרק ל-11 איבודים אוויריים בשלושת המשחקים האחרונים ,  וגם לו ברור שבקצב הזה הוא יראה את הפלייאוף מהבית ,  לראשונה מאז 2001 . " אין לי תירוצים ",  אמר הקוורטרבק , " תמיד זרקתי ואמשיך לזרוק .  אני רק מקווה שמי שיתפוס יהיו השחקנים שלנו ".  
טנסי במצב רע מאוד .  הקבוצה פתחה במאזן 2:5 ,  אולם קרוסלת הקוורטרבקים הורידה את מפלס הביטחון .  קרי קולינס פותח בעקבות פציעתו של וינס יאנג ,  אבל לא נראה שחוסר האיום על המקום שלו משפיע לטובה . " זה השלב שבו אנחנו צריכים לשחק מושלם ",  אמר המאמן ג'ף פישר , " ואנחנו לא עושים את זה ".  והם ימשיכו לא לעשות את זה ,  כי אינדיאנפוליס תנצח .  
אצל אלברט היינסוורת' המצב לא טוב יותר .  התאקל ההגנתי של וושינגטון הפך כבר מזמן לצ'ילבה של המאמן מייק שנאהאן והושעה לארבעה משחקים ולמעשה סיים את העונה ולא יקבל עוד שכר .  נראה שהוא סיים את דרכו ברדסקינס ,  שהענישו אותו על מעשים חסרי לויאליות ועל שביתות איטלקיות .  

פוטבול :  מי יעצור את הדימום ? 
אינדיאנפוליס תצא לטנסי  ( 3:20 לפנות בוקר שישי )  ,  כשלשתיהן רצף הפסדים .  היינסוורת' הושעה לארבעה משחקים

