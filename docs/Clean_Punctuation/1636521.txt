ורשבסקי : " קיבלנו החלטות לוח שנראות תמוהות במקרה הטוב "
 מנכל ערוץ 10 יוסי ורשבסקי התייחס ,  בהרמת כוסית לכבוד הארכת זיכיון הערוץ ,  לאילוצים הכספיים שהביאו להחלטות פרוגרמינג תמוהות לדבריו 
" עברנו שנה בלתי אפשרית ,  עבדנו במקום שעלול כל יום להיסגר ושילמנו מחיר אישי לא פשוט של הורדת שכר והכבדה בתנאי העבודה ",  כך אמר היום מנכ"ל ערוץ 10 יוסי ורשבסקי בכינוס עובדים לכבוד הארכת זיכיון הערוץ . " כנגד כל הסיכויים - הפכנו משימה בלתי אפשרית לאפשרית .  שנת 2009 היא השנה הראשונה בתולדות הערוץ בה הערוץ עמד בתוכניותיו העסקיות ;  למרות הפסקת הזרמת הבעלים הקטנו דרמטית את ההפסדים ,  קבענו סטנדרטים חדשים בשוק הפרסום ,  ולא רק שעמדנו בכל חובות השידור הרגולטוריים אלא שבתוך כך גם החזרנו חלק ניכר מחובות העבר .  ורשבסקי התייחס ללוח השידורים של הערוץ ואמר : " עקב הנסיבות ,  ובמיוחד בשל תזרים המזומנים ,  קיבלנו החלטות לוח שנראות תמוהות במקרה הטוב :  שיבצנו רק תוכניות שיכולנו לשלם עבורן אחרי השידור .  שנת 2010 לא תהיה טובה יותר .  רק עכשיו אנחנו יוצאים להפקות חדשות ולהשקעות 'כבדות' בתוכן ,  שאת פירותיהן נקטוף רק בשנה הבאה ".   בעל השליטה בערוץ יוסי מימן נשא אף הוא דברים ואמר : " מבחינתי ,  אנחנו כאן משלש סיבות :  הראשונה  בשביל כל אחד ואחת מכם .  שנית - לטובת הפלורליזם התקשורתי .  אני חושש מהריכוזיות המתפתחת בתחום התקשורת בארץ .  ולבסוף  כערוץ ברודקאסט יש לנו אחריות כלפי הקהל  לשקף עבורו את המתרחש בארץ ;  את הטוב ,  וגם את הפחות טוב .  שמונה שנים לא פשוטות מאחורינו ,  אבל אני בטוח שמעכשיו יהיה טוב יותר .  שנת 2009 היתה שנה קשה ,  שנת 2010 גם היא לא צפויה להיות קלה  אבל שנת 2011 תהיה טובה יותר ,  וזו שאחריה טובה עוד יותר ".  
 בשם העובדים נשא דברים מוטי קירשנבאום שאמר : " אני חייב לומר את מה שכולנו כבר יודעים :  ערוץ 10 לא היה קיים בלי יוסי מימן .  אין כאן עובד אחד שלא מעריך אותו על כך  (  ..  .)  ויוסי ורשבסקי  מדובר בלוחם קומנדו ,  שהגיע למקום הנכון בזמן הנכון .  במשך שנה וחצי כמעט הוא מחזיק את אצבעו בסכר .  דבר לא יכניע אותו .  יש לנו מזל גדול שהוא האיש שמנהל את ערוץ 10 ". 

ורשבסקי : " קיבלנו החלטות לוח שנראות תמוהות במקרה הטוב "
 מנכל ערוץ 10 יוסי ורשבסקי התייחס ,  בהרמת כוסית לכבוד הארכת זיכיון הערוץ ,  לאילוצים הכספיים שהביאו להחלטות פרוגרמינג תמוהות לדבריו

