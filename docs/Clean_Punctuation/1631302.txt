אגייאר ייפגש עם מאמן נבחרת טנזניה
הספונסר של בית"ר ירושלים הגיע להבנות עם מרסיו מקסימו הברזילאי ,  שעשוי להצטרף .  אגייאר : " יש לי תוכניות מעניינות "
 הספונסר של בית"ר ירושלים ,  גומא אגייאר ,  יטוס בשבועות הקרובים לברזיל וייפגש עם מאמן נבחרת טנזניה מרסיו מקסימו ,  הברזילאי .  הספונסר צפוי להציע למאמן ,  שמסיים את חוזהו בטנזניה ביולי ,  להצטרף לבית"ר כמאמן או כג'נרל מנג'ר האחראי גם על מחלקות הנוער של המועדון ,  זאת לאור נסיונו כמאמן נבחרת הנוער של ברזיל בתחילת העשור הקודם .
" אני לא יכול להיכנס כרגע לשם הספציפי ,  אבל זה נכון שאני טס לברזיל כדי להיפגש עם מאמן ",  סיפר אגייאר לוואלה !  ספורט . " כבר שוחחנו והגענו להבנות ,  אבל עד שזה לא יהיה סגור אעדיף שלא לסכן את העסקה .  אני יכול רק להגיד שיש לי כמה תוכניות מאוד מעניינות לגבי בית"ר בשנה הבאה ".  לטענת אגייאר ,  דני נוימן ,  שחקן העבר של הקבוצה המשמש כיועצו המקצועי של הספונסר והיה אחראי על הגעתו למועדון ,  אמור להצטרף לנסיעה .  נוימן : " גומא יטוס לברזיל כדי להתרשם מכל מיני דברים בנוגע לבית"ר .  כשאני אומר דברים זה יכול להיות גם מאמן ,  אבל גם שחקנים ".  
כזכור ,  מקסימו סיפר בשבוע שעבר לתקשורת בטנזניה כי : " עדיין לא החלטתי איפה אאמן ,  אבל אעדיף להצטרף לקבוצה הישראלית ,  שהצעתה היא הרצינית ביותר .  זו אחת הקבוצות הטובות ביותר במדינה ". 
רכבו של מגן בית"ר ירושלים ,  חן עזריאל ,  הוצת הלילה  ( בין שני לשלישי )  .  האירוע קרה בשעה 2:00 לפנות בוקר ,  כאשר הרכב חנה ליד ביתו של עזריאל .  על פי גורמים במשטרה ,  הרכב ,  מסוג מאזדה 6 ,  הוצת באמצעות פחית משקה ובה חומר דליק .  ככל הנראה ,  ההצתה הייתה מכוונת לרכבו של עזריאל ,  שהינו היחיד מסוגו בשכונה .  בשלב זה למשטרה אין כיוון חקירה ובין היתר נבדקת הסברה שהאירוע קרה על רקע כדורגל .  
יו"ר בית"ר ירושלים איציק קורנפיין אמר הבוקר לגלי צה"ל : " מי שמכיר את חן עזריאל יודע שהכל רחוק ממנו ,  אז קשה לי לראות סיטואציה שמישהו רצה לנקום בו על דברים שלא קשורים לכדורגל .  הנושא נמצא בחקירה ".  על האפשרות שהאירוע קשור למשחק אמש נגד סכנין אמר היו"ר : " אני לא רוצה לדבר על זה ,  אני בטוח שהמשטרה תבדוק ותחקור את העניין בצורה הטובה ביותר ". 
עדכון ראשון :  12/1 8:57

אגייאר ייפגש עם מאמן נבחרת טנזניה
הספונסר של בית"ר ירושלים הגיע להבנות עם מרסיו מקסימו הברזילאי ,  שעשוי להצטרף .  אגייאר : " יש לי תוכניות מעניינות "
 
