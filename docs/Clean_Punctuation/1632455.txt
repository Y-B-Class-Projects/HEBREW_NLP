מארוסי ניצחה את מכבי תל אביב 75:83
מכבי ת"א פינטזה על המקום השני ,  אבל לא הצליחה לנצח אפילו את מארוסי ,  וההפסד 83:75 מיקם את הצהובים במקום השלישי
עוד לפני שהפסידה מכבי תל אביב הערב  ( חמישי )  למארוסי 83:75 ,  כבר קיבלה קבוצתו של פיני גרשון את החדשות הרעות ,  לפיהן ניצחה צסק"א את קאחה ויטוריה ,  מה שהבטיח כי המועדון הישראלי יסיים במקום השלישי בבית .  אלא שגם אם הספרדים היו משיגים את הניצחון ,  הרי שהדבר לא היה משנה כלל ,  כיוון שאפילו ניצחון מול קבוצה בינונית מול מארוסי לא הצליחה הערב מכבי תל אביב להשיג ,  ולמען האמת ,  עם הופעה כפי שהיא הציגה היום ביוון ,  נראה שהמקום השלישי בהחלט הולם אותה .  ומארוסי ?  היא אמנם לא הראתה כדורסל שייכנס לספרי ההיסטוריה ,  אבל לפחות היא נלחמה על גורלה ,  והניצחון על האלופה הישראלית שולח אותה היישר אל הטופ 16 ,  ובצדק .  
אל מול קהל לא רב באולם ביוון ,  פתחו שתי הקבוצות חלש מאוד ,  והציגו רמה נמוכה של כדורסל ,  כשהן מרבות להחטיא ולאבד כדורים .  מכבי השתלטה כעבור מספר דות על המשחק והוליכה 10:15 ,  אבל מארוסי חזרה בזכות דקות טובות של קאימיקוגולו .  ברבע השני שיכללה מכבי את ההגנה שלה והוליכה 21:30 ,  אבל הירדמות הגנתית איפשרה ליוונים לצלוף מחוץ לקשת ורדת בפער מינימלי למחצית ,  רק 34:31 .  חובבי הכדורסל בוודאי ינסו לשכוח את המחצית השניה שהתחוללה ביוון ,  בה שתי הקבוצות נראו זוועה ,  אבל מארוסי ,  שנזכרה שהיא חייבת ניצחון כדי לעלות לטופ 16 החלה להילחם ,  ועלתה ליתרון 8 בדיוק בזמן הנכון ,  4 דקות לסיום .  פניני עוד ניסה להצית משהו בקרב חבריו ,  אבל הצהובים נראו כבויים לגמרי ,  לא הצליחו להשיג סל שדה במשך דקות ארוכות ,  והיוונים שייטו לניצחון גדול ,  שמעלה אותם ל-16 האחרונות .
 מכבי תל אביב פתחה בחמישייה עם אלן אנדרסון ,  אנדרו ויז'נייבסקי ,  צ'אק איידסון ,  דייויד בלות'נטל ודיאור פישר .  
מארוסי העלתה את באטיס ,  ג'ראד הומאן ,  קוסטאס קאימקוגלו ,  מיכאליס פלקאנוס ,  גורדון לוקאס .
 מכבי פתחה טוב את המשחק ,  ועלתה ליתרון 0:4 ,  תודות לנקודות של פישר ואנדרסון .  מארוסי התקשתה מאוד למצוא את הסל בפתיחה ,  אבל פלאקנוס והומאן החזירו אותה למשחק והורידו ל-6:4 .  ההגנה של הצהובים לא הצליחה להסתדר עם קאימיקוגלו ,  והמארחים נטלו את היתרון ,  8:10 .  בלות'נטל עם שלשה גדולה ופישר עם נקודות בצבע החזירו את היתרון ,  ומכבי הוליכה ב-5 .  מכבי התקשתה בריבאונד ,  אבל מארוסי שוב הציגה משחק התקפי מבולבל ,  ונקודות של איידסון קבעו יתרון 12:19 למכבי בסיום הרבע הראשון .
 שתי הקבוצות שוב הציגו משחק התקפי חלש ,  ומי שיצאה ראשונה מהמשבר ,  ונקודות של קאמיקוגולו הורידו ל-19:16 .  ויז'נייבסקי ב-4 נקודות רצופות עורר מעט את הצהובים ,  אבל שלשה של קיז שמרה את היוונים קרובים .  גרשון הקשיח את ההגנה וכפה איבודי כדור על המארחים ,  אותם תרגמו פרקינס ולאזמה לנקודות ,  בדרל ל-23:30 .  מארוסי הגיבה בשתי שלשות רצופות של נאג'פיי וקאלייטיס והפער ירד לנקודה בלבד .  אנדרסון ופרקינס שוב היו הנשקים היחידים שתפקדו בהתקפה ,  ומכבי ירדה ביתרון 31:34 בסיום המחצית הראשונה .
 סדרה של קלעיות עונשין מוצלחות של הומאן בפתיחת הרבע השלישי הביאו את שתי הקבוצות לשיוויון ,  אבל נקודות של אנדרסון ושלשה של בלות'נטל השאירו את שחקניו של גרשון מלפנים .  היוונים המשיכו לעשות את הדבר היחידי כמעט שעבד להם- להזרים כדורים פנימה ,  ופלקאנוס והומאן קבעו 41:43 למארוסי .  הומאן המשיך לאמלל את פישר ,  והמארחים עלו ליתרון 5 ,  אבל שלוש זריקות מהקו של פניני קבעו שיוויון 49:49 .  האורחים שוב הובילו ,  אבל איבדו עוד ועוד כדורים ,  ובזכות נקודה מהקו של פרקינס ירדו בשיוויון 53:53 בסיום הרבע השלישי .
 פרקינס פתח את הרבע האחרון עם שלשה גדולה ,  אבל שלשות של פלקאנוס ונאג'פיי הקפיצו את מארוסי ליתרון מבטיח 58:63 .  למכבי לא היה מנהיג על הפרקט ,  וכל התקפה נראתה אבודה יותר מהקודמת .  המארחים גם הם לא ממש מצאו את הסל ,  אבל הצליחו להאיט את הקצב ,  ולעלות ליתרון 8 .  פניני עוד הצליח לצמק מעט ,  אבל קיז חדר ללא הפרעה ,  ועד לסיום הספיק דרק שארפ לצלוף שתי שלשות שמעט המתיקו את הגלולה ,  אבל היוונים עשו את העבודה מהקו ,  והבטיחו את הניצחון ,  ששולח אותם היישר אל הטופ 16 .
 קלעו למארוסי :  קאימיקוגולו 18 ,  ג'ארד הומאן 14 ו-10 ריבאונדים ,  ג'אמון לוקאס 12 ו-6 אסיסטים ,  פלקאנוס 11 ו-9 ריבאונדים ,  בילי קיז וסטיבן נאג'פיי 10 כל אחד ,  מאברואידיס 5 ,  פאט קאלייטיס 3 .  
קלעו למכבי תל אביב :  דורון פרקינס 18 ו-5 אסיסטים ,  אלן אנדרסון 13 ,  דייויד בלות'נטל 10 ,  דיאור פישר ,  אנדרו ויז'נייבסקי ,  צ'אק איידסון ודרק שארפ 6 כל אחד ,  סטפון לאזמה 5 ,  יניב גרין 3 ,  גיא פניני 2 .
 
מארוסי ניצחה את מכבי תל אביב 75:83
מכבי ת"א פינטזה על המקום השני ,  אבל לא הצליחה לנצח אפילו את מארוסי ,  וההפסד 83:75 מיקם את הצהובים במקום השלישי

