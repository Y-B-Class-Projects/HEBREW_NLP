אוסטרליה :  הסבר ישראל על הדרכונים לא מספק
ראש ממשלת אוסטרליה אמר כי  " עד כה לא קיבלנו הסבר מספק "  בנוגע לפרסומים לפיהם מחסליו של מחמוד אל מבחוח השתמשו בדרכונים אוסטרלים .  ביום חמישי זומן שגריר ישראל באוסטרליה לשיחה דחופה עם שר החוץ האוסטרלי סטיבן סמית'
אוסטרליה אינה מרוצה מתשובת ישראל על הפרסומים לפיהם מחסליו של מחמוד אל מבחוח השתמשו בדרכונים אוסטרלים מזויפים ,  כך אמר היום  ( שבת )  ראש ממשלת אוסטרליה קווין ראד . " עד כה לא קיבלנו הסבר מספק ",  אמר ראד . 
" בכל הנוגע לזיופים של דרכונים אוסטרלים או לשימוש וניצול של דרכונים אוסטרלים ,  יש לממשלה זו קו נוקשה בהגנה על אמינות מערכת הדרכונים שלנו וזאת בשל העובדה שמיליוני בני אדם תלויים במערכת זו בכל שנה ",  אמר ראד בשיחה עם כתבים .  ראד אמר עוד כי  " יש להמשיך בזהירות רבה שכן מדובר בנושאים מורכבים של ביטחון ומודיעין "  וכי הוא  " שוקל את מילותיו בזהירות על מנת לא לסכן את החקירה בנושא ".  לפי הפרסומים של משטרת דובאי שלושה ממחסליו של מבחוח השתמשו בדרכונים אוסטרלים .  בעקבות פרסום זה זומן ביום חמישי שגריר ישראל באוסטרליה ,  יובל רותם ,  לשיחה דחופה עם שר החוץ האוסטרלי סטיבן סמית' .
 סמית' שלח מסר תקיף לישראל בנאומו בפרלמנט ביום חמישי והזהיר כי אם יתברר שישראל היתה מעורבת בזיוף דרכונים אוסטרליים או בשימוש בהם במהלך החיסול ,  אוסטרליה תפרש זאת כ - " פעולה לא ידידותית ".  סמית' אמר בנוסף כי אוסטרליה מצפה מישראל לשיתוף פעולה מלא עם חקירת זיוף הדרכונים ,  לאור מערכת היחסים הידידותית ששררה עד כה בין שתי המדינות .
 
אוסטרליה :  הסבר ישראל על הדרכונים לא מספק
ראש ממשלת אוסטרליה אמר כי  " עד כה לא קיבלנו הסבר מספק "  בנוגע לפרסומים לפיהם מחסליו של מחמוד אל מבחוח השתמשו בדרכונים אוסטרלים .  ביום חמישי זומן שגריר ישראל באוסטרליה לשיחה דחופה עם שר החוץ האוסטרלי סטיבן סמית'

