 " לחייב את משהב"ט להעדיף ייצור מקומי "
 ח"כ משה גפני פנה במכתב לראש הממשלה על מנת לקדם את החוק להעדפת הייצור הישראלי ,  למרות התנגדות משרד הביטחון .  יו"ר איגוד הטקסטיל בישראל : " אולי כדאי לייבא גם שוטרים מסין "
 יו"ר ועדת הכספים ח"כ משה גפני  ( יהדות התורה )  פנה היום  ( שלישי )  במכתב לראש הממשלה בנימין נתניהו על מנת לקדם את החוק להעדפת הייצור הישראלי ,  למרות התנגדותו של משרד הביטחון .  גפני מחה על אי התייצבות נציג מטעם המשרד בוועדה ואמר כי  " המשרד מצפצף על עבודת הכנסת ". 
עוד ציין גפני כי  " למרות התנגדות משרד הביטחון יש לקדם את החוק שיחייב את מערכת הביטחון להעדיף את הייצור המקומי מאשר ייצור בחו"ל ,  החוק יסייע רבות לענף הטקסטיל בישראל שנמצא בסכנת קיום ". 
רמזי גבאי יו"ר איגוד הטקסטיל בישראל ,  אמר כי עוד ועוד מתפרות וענפים רבים הקשורים לענף הטקסטיל פשוט נכחדים ונסגרים .  גבאי הוסיף כי  " אם מביאים את המדים של השוטרים מסין ,  אולי כדאי גם לייבא את השוטרים עצמם מסין ,  למה לשלם כ"כ הרבה על שוטרים ישראלים שמסכנים גם את חייהם ,  נביא שוטרים סינים בזול ". 
עודד ברוק מהייעוץ המשפטי של משרד לביטחון הפנים אמר כי המשרד פועל בהתאם לחוק הקובע כי יש להעדיף את תוצרת הארץ אם קיים פער של עד 15% מהמחיר .  ברוק התייחס למכרז האחרון למדי הסוהרים ואמר כי המכרז נדחה מעט כדי למצוא פיתרון לשנות את המצב .  סנ"צ קובי לביאן אמר כי יש להעלות את אחוזי ההעדפה לייצור הישראלי מ15% ,  אך גם העדפה מוחלטת לייצור הישראלי אינה נכונה .
 ח"כ שלי יחימוביץ  ( עבודה )  אמרה כי המדינה משקיעה מיליארד וחצי שקלים לתכנית ויסקונסין לעידוד תעסוקה ,  אך במקביל הורסת את מקומות העבודה הקיימים במפעלי הטקסטיל . " בכל העולם מקובל שמערכות הביטחון המקומיות רוכשות רק ייצור מקומי ,  רק בישראל זה לא קיים ומצב התעסוקה מחמיר ".  

" לחייב את משהב"ט להעדיף ייצור מקומי "
 ח"כ משה גפני פנה במכתב לראש הממשלה על מנת לקדם את החוק להעדפת הייצור הישראלי ,  למרות התנגדות משרד הביטחון .  יו"ר איגוד הטקסטיל בישראל : " אולי כדאי לייבא גם שוטרים מסין "
 
