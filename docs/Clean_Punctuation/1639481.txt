אילנה ,  מותר גם לטעות
בתי המשפט התחילו להתערב בעבודת התחקיר הטלוויזיוני ועורכת דין נורית אמיתי לא חושבת שזה בהכרח רע .  כי לא רק הרייטינג חשוב
עוד לפני שאילנה דיין ואנשי  " עובדה "  ערערו לבית המשפט העליון ,  רס"ן ר' הקדים אותה וביקש מבית המשפט שיפסוק עבורו פיצוי גדול יותר ,  גבוה יותר משלוש מאות אלף השקלים שפסק עבורו בית המשפט המחוזי בירושלים .  ובינתיים ,  בשבוע שעבר ,  השופט דן מור מבית משפט השלום בתל-אביב זיכה נאשם ממספר עבירות מין ,  בנימוק שהוא הודח לביצוע העבירות על ידי תחקירניות מהצוות של העיתונאי דב גילהר ,  במסגרת 'תחקיר הפדופילים' .  פסק הדין של השופט מור הצטרף לזה של השופט נועם סולברג ,  שדן בתחקיר ''עובדה'' והקצין הדרוזי ,  ושניהם קובעים סדר חדש בענף התקשורת החוקרת .
 אילנה דיין היא זו שהציבה את התחקירים בפיסגת הרייטינג של הטלוויזיה המסחרית ,  היא שיחקה אותה בכל מה שנוגע להחדרת האח הגדול באמת אל כל בית בישראל .  היא גם זו שהפכה חלק גדול מתחקיריה לשיחת היום ,  השבוע ומעבר לכך .  אבל קורה לעיתים ,  שבזרם ההתלהבות והקריינות המחודדת ,  המלווה במבט נוקב וחודר ,  לא כל הפינות נסגרות ,  ומה שמוצג הופך את העומד בצומת התחקיר המשודר לנאשם שלא באשמתו ;  אם בכלל .  בתי המשפט ,  ככל הנראה חיכו ליום הזה שבו יוכלו לאמר משהו על תרבות הרייטינג וללמד תקשורת ממרום כסאם הנכבד .  אכן בפסקי הדין השתעשעו השופטים על חשבון הליכי העבודה העיתונאית והתחקיר הטלוויזיוני .  יתכן ,  שהשופטים גם מבקשים להציב סטנדרטים הנוגעים בזכויות 'הנאשמים' בשידור וללמד תקשורת מהי באמצעות פסקי הדין .  
התקשורת הייתה ונשארה הממלכה השביעית ,  היא גם כלב השמירה של הדמוקרטיה אבל עדיין ,  התקשורת  אינה מהווה תחליף לשלטון החוק ,  משטרת ישראל והפרקליטות ,  גם אם אלו לא תמיד עושות את הנדרש מהן ובזמן .
 דווקא אילנה דיין ,  שהגיע אל המרקע מקתדרת המרצה באקדמיה ונושאת בתואר מכובד של ד''ר למשפטים ,  צריכה לדעת טוב יותר שלעיתים טובת וזכות הפרט היא גם טובת מי שחרצו גורלו על המרקע .
 ד''ר נכבדה ,  השליכי ,  גם בשם הצדק וחופש הביטוי ,  את הכבוד הצידה והמשיכי בעשייה כעובדה קיימת ולא נכנעת .  אבל בעניין ההוא ,  תני לדברים להישכח והשאירי אותם לדיונים פתוחים בבתי הספר למשפט ותקשורת ,  שם גם תוכלי להגיע ולשאת דברים .  
 עדיין לא מאוחר לומר - טעיתי .  רק תרוויחי מכך ותוכיחי שכל אחד יכול לטעות ,  גם אם הוא הטוב והמשובח בעיתונאים החוקרים .  חלילה שהנושא יגיע לדיון בבית המשפט העליון ,  כי אז תעמוד כל התקשורת לדין שהרי מכאן והלאה יצאו כללים מגובשים של עשה ואל תעשה ולא משנה אם הערעור של מי מהצדדים יתקבל .  אסור שהתקשורת תפעל על פי התוויית רשת הביקורת של ביהמ''ש העליון ,  שגם הוא קליינט לא מזדמן של הביקורת העיתונאית .  מכאן שיש להותיר את שני פסקי הדין שנתנו על כנם ,  אסור להשליך בהם נעלים ,  גם לא סנדלים אפילו כשמרגישים יחפים וחפים מהגנה על מה שהתקשורת רואה כחופש הביטוי וטובת הציבור .  זאת ועוד ,  בכירי התקשורת ואמצעיה ,  כך גם מועצת העיתונות המקרטעת חייבים לעשות שיעורי בית רציניים ולקבוע מהר ככל שניתן את הכללים המבחינים בין חופש הביטוי לחופש הביזוי .
 עיתונאים יקרים  קחו את פסקי הדין כשיעורי בית בונים ,  יכול שטועים וגם ד''ר למשפט חוקתי יכולה לפעמים לטעות .  לא בושה לאמר 'טעיתי' ,  לשלם את שנפסק ולדהור לכתבה הטובה הבאה ,  בינתיים על פי המתכונת שהציבו בתי המשפט .  לפעמים 'יפה כוח פשרה מכוח הדין "   ( נועם סולברג בפסה''ד )  .  
 *  הכותבת היא עורכת דין ,  עיתונאית בעבר וחברת מועצת הרשות השנייה בין השנים 2005-2010 .
 
אילנה ,  מותר גם לטעות
בתי המשפט התחילו להתערב בעבודת התחקיר הטלוויזיוני ועורכת דין נורית אמיתי לא חושבת שזה בהכרח רע .  כי לא רק הרייטינג חשוב

