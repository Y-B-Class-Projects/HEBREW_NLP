איזיצ'יפ רשמה צמיחה של 19% בהכנסות 2009 ל-40 מיליון דולר
ברבעון הרביעי רשמה החברה רווח תפעולי של 3 מיליון דולר לעומת 634 אלף דולר ברבעון המקביל 
" 2009 היתה שנת התקדמות והישגים עבור איזיצ'יפ הן פיננסית והן עסקית ,  למרות תנאי כלכלה מאתגרים ",  אמר אלי פרוכטר ,  מנכ"ל איזיצ'יפ ,  יצרנית מעבדי הרשת במהירות גבוהה.ואכן ,  איזיצ'יפ סיימה שנה מרשימה בה היא עקפה את תחזיות שני האנליסטים שמכסים את החברה ,  ורשמה גידול של 19% בהכנסותיה לעומת 2008 ל-40 מיליון דולר .  הרווח הנקי של החברה עמד על 17.4 מיליון דולר ,  וכלל הטבת מס בגובה 11.4 מיליון דולר ,  לעומת הפסד נקי של 4.6 מיליון דולר ב-2008 .  הרווח המתואם עמד על 14 מיליון דולר או 54 סנט למניה ,  עלייה של כ-106% לעומת רווח מתואם של 6.8 מיליון דולר או 27 סנט למניה ב-2007 .  האנליסטים חזו הכנסות של 38.6 מיליון דולר ורווח מתואם של 20 סנט לשנה.עם זאת ,  לשנת 2010 נכנסת החברה עם אתגר משמעותי לפניה .  ג'וניפר ,  לקוח שסיפק לחברה כ-50% מהכנסותיה בעבר ,  מפתח פתרון עצמי מקביל למעבד שסיפקה לו איזיצ'יפ ,  כאשר הערכות האנליסטים הן כי ההשפעה על הכנסות החברה תחל במחצית השנייה של 2010.את הרבעון הרביעי סיימה החברה עם הכנסות של 12.9 מיליון דולר ,  עלייה של 34% לעומת הכנסות של 9.6 מיליון דולר ברבעון המקביל ומעל תחזיות האנליסטים להכנסות של 11.4 מיליון דולר .  על רקע העובדה שהחברה הצליחה להגדיל את הכנסותיה אך במקביל שמרה על עלות מכר כמעט זהה ,  רשמה החברה שיפור ברווח הגולמי ,  שהסתכם ב-8.8 מיליון דולר ,  עלייה של 45.6% לעומת 6 מיליון דולר ברבעון הרביעי ב-2008 .  שולי הרווח הסתכמו ב-68.3% לעומת שולי רווח של 63% ברבעון המקביל.הוצאות התפעול עלו במקצת ועמדו על 5.7 מיליון דולר לעומת 5.4 מיליון דולר ברבעון המקביל ,  עלייה של 6.2% ,  אך על רקע השיפור בשורה העליונה רשמה החברה רווח תפעולי של 3 מיליון דולר לעומת רווח תפעולי של 634 אלף דולר ברבעון המקביל.בשורה התחתונה ,  סיימה החברה את הרבעון עם רווח נקי של 14.9 מיליון דולר לעומת רווח נקי של מיליון דולר ברבעון המקביל .  בניכוי הטבת המס והוצאות בגין אופציות רשמה החברה רווח נקי של 5.5 מיליון דולר או 22 סנט למניה ,  עלייה של 110% לעומת רווח נקי מתואם של 2.6 מיליון דולר או 10 סנט למניה ברבעון המקביל .  אנליסטים חזו רווח מתואם של 9 סנטים למניה ,  כך שהחברה הכתה את התחזיות בשורה התחתונה.במהלך הרבעון השלימו שני בעלי המניות העיקריים של החברה ,  גולדמן סאקס ו-jk & b קפיטל ,  את מכירת המניות של החברה ,  כאשר הם רשמו תמורה של 33.1 מיליון דולר בעקבות המכירה .  במקביל ,  מכרה אף החברה מניות ,  וגייסה כ-7.5 מיליון דולר ,  בהם השתמשה לרכוש את מניות החברה הבת ,  איזיצ'יפ טכנולוג'יז .  קופת המזומנים ,  שווי המזומן וההשקעות של החברה הכילו נכון לסוף השנה כ-67.2 מיליון דולר לעומת 60.6 מיליון דולר בסוף הרבעון הקודם.איזיצ'יפ מפתחת מעבדי רשת במהירות גבוהה לשוק נתבי הרשת לאינטרנט והמתגים .  לחברה אין מפעל עצמאי והיא עוסקת בתכנון שבבים ,  כשהייצור נעשה בידי צד שלישי .  התחרות הגדולה ביותר של איזיצ'יפ היא מפתחי פתרונות פנימיים של החברות להן היא מספקת את השבבים .  מלבד התחרות הפנימית ,  מתמודדת איזיצ'יפ גם עם ברודקום ,  ביי מיקרוסיסטם ,  ווינטגרה ,  קוויום ועוד .  בשנה האחרונה איבדה מניית החברה 14% והיא נסחרת לפי מחיר של 13.98 דולר למניה ,  המשקף לחברה שווי של כ-327 מיליון דולר .
 
איזיצ'יפ רשמה צמיחה של 19% בהכנסות 2009 ל-40 מיליון דולר
ברבעון הרביעי רשמה החברה רווח תפעולי של 3 מיליון דולר לעומת 634 אלף דולר ברבעון המקביל

