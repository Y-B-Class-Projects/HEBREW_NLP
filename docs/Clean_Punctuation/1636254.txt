אובמה מבהיר :  למרות הביקורת ,  לא מתכוון להחליף את גייתנר ,  סאמרס או ברננקי 
" הרבה ממה שקרה בשנה האחרונה היה הודות למנהיגות כלכלית יציבה ואיתנה ",  אמר אובמה בראיון לדיאן סויר
שר האוצר טימותי גייתנר ,  היועץ הכלכלי הבכיר לבית הלבן לארי סאמרס ,  ויו"ר הבנק הפדרלי בן ברננקי ,  צריכים להישאר בתפקידם ,  כך אמר אתמול נשיא ארה"ב ,  ברק אובמה ,  אשר הוסיף כי השניים הם  " יועצים נהדרים ". "לא היתה לנו שום שיחה בנושא ,  מכיוון שההנחה שלי היא שהם נשארים ",  אמר אובמה בראיון לדיאן סויר ברשת הטלוויזיה abc .  הוא התייחס לקריאות להתפטרותם של השניים ,  בשל טענות כי הם היו ידידותיים מדי לוול סטריט.בשבוע שעבר רבים היו מופתעים כשדווקא פול וולקר ,  יו"ר הבנק הפדרלי לשעבר ויועץ כלכלי ותיק בבית הלבן ,  היה זה שעמד לצדו של הנשיא כאשר הכריז על כוונתו להגביל את גודל ופעילות הבנקים .  בניגוד לגייתנר וסאמרס ,  וולקר הוא יועץ שאינו אחד מאנשי וול סטריט ,  ואף מתח עליה ביקורת חריפה ." העונה הפוליטית מתחילה מוקדם מהרגיל השנה ",  אמר אובמה בתשובה לשאלה האם גייתנר וסאמרס יישארו עד סוף השנה בתפקידיהם . " אולם העובדה היא ,  שכשמביטים על הקלפים שקיבלנו בתחילת השנה שעברה ,  בהשוואה למקום שבו אנו עומדים היום ,  הרבה ממה שקרה היה הודות למנהיגות כלכלית יציבה ואיתנה ",  אמר . " הם משמשים כיועצים נהדרים ,  וימשיכו להיות כאלה ",  הוסיף אובמה.גם ליו"ר הבנק הפדרלי בן ברננקי ,  אשר כהונתו הראשונה בבנק הפדרלי מסתיימת ביום ראשון הקרוב ,  חלק אובמה שבחים . " הוא היה התמיכה העיקרית שלי .  אני חושב שהוא עשה עבודה נהדרת ",  אמר אובמה .  כהונתו השנייה של ברננקי בבית הלבן ,  אשר תעמוד להצבעת הסנאט השבוע ,  צפויה להיות מאושרת ,  כך העריך דיוויד אקסלרוד ,  יועץ כלכלי בכיר בבית הלבן . " מה שאנחנו צריכים בבנק הפדרלי הוא מישהו שיכול להבטיח שהתהליך שאנחנו עוברים לייצוב הכלכלה נמשך .  אני סבור שברננקי הוא האדם המתאים ביותר לתפקיד ",  אמר אובמה .
 
אובמה מבהיר :  למרות הביקורת ,  לא מתכוון להחליף את גייתנר ,  סאמרס או ברננקי 
" הרבה ממה שקרה בשנה האחרונה היה הודות למנהיגות כלכלית יציבה ואיתנה ",  אמר אובמה בראיון לדיאן סויר

