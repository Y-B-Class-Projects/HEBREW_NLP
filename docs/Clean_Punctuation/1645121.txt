איפה מוצאים מרק נודלס מושלם בטוקיו ? 
קשה להבין את האובססיה של טוקיו לראמן - מרק האיטריות המסורתי ■ כלומר ,  עד שטועמים ממנו ■ שלבו את האהבה של הניו יורקרים לפיצה ,  לנקניקיות והמבורגרים - ורק אז תתחילו לשער מהי מידת האובססיה של טוקיו לראמן
בסמטה קטנה בטוקיו ,  לא הרחק מאוניברסיטת ווסדה ,  שוכנת מסעדת ראמן  ( מרק איטריות יפני )  ,  שלא נראית כמו מסעדת ראמן .  למעשה ,  מסעדת גנקו לא נראית כמו כלום .  אין שלט ,  אין חלונות ,  רק בד ברזנט שחור מתוח ,  עם עצמות חיות לבנות התלויות על שרשרת שמבשרות  ( איכשהו )  על מה שנמצא בפנים .  אלא שהיא נמצאת שם ,  מעבר לברזנט .  חמישה כיסאות בר מסודרים לאורך הדלפק המוביל למטבח ,  שלמרות גילו המתקדם נראה נקי למדי .  הסביבה דהויה אבל אז מתגלה הכוכב היחיד של המסעדה - שף הראמן .  את לחייו מעטר זקן בן שבוע ,  משקפיו מכוסים אדים ומגבת כרוכה סביב צווארו .  הוא מכין בדממה קערות עמוסות בטעמים ובשומנים ,  תרוודים של מרקים סמיכים ,  רצועות חזיר צלוי ,  עלים גמישים של אצות ונצרי במבוק מוחמצים .  הכל שקט עד הרגע האחרון ,  כשהשף מזליף שמן חם מעל וחתיכות הבצל הירוק מתחילות לשרוק ולרחוש .  מכאן והלאה נשמע סביב רק צליל אחד - זה של לגימת המרק .  אוקיי ,  מדי פעם נפלטת גם אנחת הנאה מצד הלקוחות .  כשהסועדים מסיימים את המנה ,  הם ממלמלים  " גושיקו-סמה-דשיטה ",   " תודה עבור הארוחה ".  הם משלמים את 700 הין  ( 7.85 דולרים )  ויוצאים אל הרחוב .  אתם עשויים לחשוב שגנקו היא סוד כמוס - יעד שהצלחתי לגלות רק בזכות מתן שוחד ,  איומים ותחנונים .  אך זה לא המצב .  למדתי על גנקו דרך הבלוג ramente.com הכתוב בשפה האנגלית ,  שאותו פתח סטודנט מקולומביה שלומד לדוקטורט בספרות יפנית מודרנית ,  המקטלג את מסעדות הנודלס שבהן הוא מבלה מדי יום .  ramente הוא אינו הבלוג היחיד שעוסק בראמן .  יש עשרות ,  רבים מהם באנגלית ועוד רבים ביפנית .  הבלוגים הם רק חלק קטן בתרבות הראמן של טוקיו ,  החובקת ספרי הדרכה בשפות שונות ,  מגזינים מהודרים ,  מסדי נתונים שמדרגים מסעדות עד לספרה השלישית אחרי הנקודה  ( הדירוג של גאנקו ב-ramandb.com הוא 76.083 )  ,  ספרי קומיקס ,  תוכניות טלוויזיה ,  סרטים ,  וכמובן - 4,137 מסעדות המוכרות את מרק האיטריות הלבנות .  עדיין לא ברור ?  ובכן ,  שלבו את האהבה של הניו יורקרים לפיצה ,  לנקניקיות ולהמבורגרים ,  הוסיפו קצת מאניית ברביקיו דרומית - ורק אז התחילו לשער מהי מידת האובססיה של טוקיו לראמן .  נווה מדבר אמיתי במהלך שישה ימים בסוף נובמבר ,  שקעתי בתרבות הראמן של טוקיו .  אכלתי כארבע קערות מרק ביום במסעדות מהודרות וספרטניות ,  מודרניות ומסורתיות ,  וניסיתי להבין לא רק מה הופך מנה לטובה - אלא גם לעמוד על טיבו של טקס ההזמנה והאכילה .  מעל לכל ,  רציתי לדעת למה תבשיל פשוט - שהובא מסין במאה ה-17 - מעורר תשוקה ומסירות כה גדולות בקרב היפנים והתיירים ,  ועל ידי כך לנסות להבין טוב יותר את טוקיו עצמה .  המדריך שלי בחלק גדול מהרפתקת הראמן הזאת היה בריאן מקדקסון ,  31 ,  מורה לאנגלית מסן פרנסיסקו שעומד מאחורי האתר ramenadventures.com .  המקום שבו ביקרנו היה בסנובה ,  מסעדה ששוכנת בשכונה משעממת למדי .  בסנובה מתמחה בראמן קארי ירוק ,  שילוב מתוחכם של טעמים תאילנדיים ויפניים .  המרק היה מדהים ועשיר בטעמי הצ'ילי ובניחוחות הלמון גראס והליים .  לא תמצאו את זה בבנגקוק .  שילוב דינאמי נוסף מצאנו מערבה משם ,  במסעדה פינתית לא יומרנית בשם איבן ראמן .  המסעדה הוקמה על ידי איבן אורקין ,  43 ,  טבח יליד ניו יורק ,  שעבר ליפן עם אשתו היפנית ובנם ,  וחיפש עבודה .  הוא פתח את המקום ב-2007 ,  ולמרות הספקנות שהביעו השמרנים ,  היא נהפכה ללהיט .  המנות הקלאסיות שלו - נזידי בשר וסויה - והמנות המיוחדות ,  כמו  " טאקו "  ראמן או הצוקאמן ,  איטריות קמח חיטה המוגשות יבשות לצד המרק לטבילה ,  נהפכו לכה פופולריות ,  עד שאורקין החליט להוציא קו מוצרים יבשים ,  שאותו הוא משווק בחנויות נוחות בעיר ובמסעדה שלו . " אחת הסיבות לאובססיה היא שזאת באמת מנה לכולם ",  אומר אורקין . " מבחינת מחיר ,  כל אחד יכול להרשות לעצמו .  זה מגיע בקערה ,  וקערה טובה של ראמן היא מאוזנת להפליא :  המרק ,  האיטריות ,  הציפוי ,  הכל עובד ביחד .  אז כשאוכלים את זה ,  אפילו שכל המרכיבים כביכול נפרדים ,  איכשהו אתה מרגיש כאילו אתה אוכל מנה אחת ".  המנה המאוזנת ביותר שאכלתי היתה באיקרוגה .  אחרי שהמתנו 20 דקות בתור ,  נכנסנו למסעדה ,  שהיתה מוארת ושקטה עם שפע של מרחב בין השולחנות והדלפק .  השף והמלצרים עטו את חיוך הזן המסתורי שלהם ,  וההרגשה היתה של נווה מדבר אמיתי .  והראמן ?  ייתכן כי תהיה זו כפירה לנסות לפרק את החוויה ,  להלל בנפרד את נזיד הטונקוסטו העשיר ,  את רצועות החזיר ,  שקצוותיהן מתוקים כקרמל ,  את הבשר הרך אך הלא-שומני ,  את עקצוץ האיטריות או את תוספת הביצה .  מספיק לומר זאת באופן כזה - הראמן היה מושלם .  מסעדות ראמן מומלצות לא קל למצוא כתובת בטוקיו ,  אפילו עם גוגל מפות .  שירות מפות מדויק ,  אך אטי יותר ,  תוכלו למצוא ב-diddlefinger.com .  גנקו :  nishiwaseda ,  shinjuku ward 7-17-3 .  אין טלפון ;  מחיר מנת ראמן מתחיל ב-6.15 דולרים .  | גוגיו :   ; nishi-azabu ,  minato-ku ;   ( 81-3 )  5775-5566 63-4-1 ramendining-gogyo.com .  מחיר מנת ראמן מתחיל ב-9.5 דולרים .  | איבן ראמן :  3-24-7 minamikarasuyama ,  setagaya-ku ;   ( 81-3 )  6750-5540 ;  ivanramen.com .  מחיר מנת ראמן מתחיל ב-9 דולרים .  | איקרוגה :  1-9-12 kudankita ,  chiyoda-ku ;   ( 81-3 )  3239-2622 ;  emen.jp/ikaruga .  מחיר מנת ראמן מתחיל ב-7.2 דולרים .  | נאגי :  1-3-1 higashi ,  shibuya-ku ;   ( 81-3 )  3499-0390 ;  n-nagi.com .  מחיר מנת ראמן מתחיל ב-8.7 דולרים .  יום-יום בלוג בלוגים העוסקים בתחום ומדרגים מסעדות ראמן ביפן 1 .  ramente.com ,  ramenadventures.com ו-ramentokyo.com הם מקורות מעולים המתעדכנים באופן שוטף ,  כמו גם goramen.com ,  שנכתב על ידי מתמחה מהמסעדה איבן ראמן .  יש אתרים נוספים שאינם מתעדכנים ,  אך מכילים מידע שימושי רב :  otaku.blogspot.com-ramen ,  ו-ramenramenramen.com .  2 .  המקור הטוב ביותר למציאת מסעדות ראמן הוא ramendb.com שנכתב ביפנית .  הוראות לניווט באתר תוכלו למצוא ב-http :/ /tinyurl.com/ykveaol .  ביזנס  &  פלז'רד"ר רוני בורנשטיין הבעלים של חברת ראקוטו קסאי  ( ישראל )  בע"מ עיר בתוך עיר  " מורי  ( mori )  ,  מוזיאון לאומנות עכשווית ,  ממוקם בתוך מגדל מורי ,  שנחנך לפני כמה שנים בלב רובע רופונגי שבטוקיו .  מדובר בפרויקט אורבני שאפתני שתכליתו ליצור עיר בתוך עיר .  במוזיאון ,  שנמצא בקומה ה-53 של הבניין ,  מוצגות תערוכות של אמנות עכשווית יפנית ואסיאתית ,  וכן עבודות של אמנים מהמערב ".  יעל ספדה בעלים ומנכ"ל  " ספדה "  בית עיצוב בית תה אותנטי  " אני ממליצה להשתתף בטקס תה מסורתי המוצג במסעדת היגשייה  ( higashiya )  ,  השוכנת באזור מגורו קו  ( meguro ku )  .  זהו בית תה אותנטי ,  המעוצב בקווים מודרניים ,  ובו מגישים תה על פי כל כללי הטקס המסורתי של היפנים .  בנוסף לתה ,  מוגשות במקום ארוחות יפניות מצוינות ,  באווירה ייחודיות ".  תומר שפירא מעצב פנים ובעליו של משרד מעצבי פנים השיא - פריחת הדובדבן"אל תפספסו את פריחת הדובדבן בגני המהריקיו  ( hamarikyu )  .  בגנים רחבי הידיים יש זמרים יפנים מסורתיים והמוני אנשים שבאים ליהנות מפריחת הדובדבן - אחד השיאים החשובים בתרבות היפנית .  הגנים נושקים לנהר הסומידה  ( sumida )  ,  שחוצה את טוקיו .  אפשר לצאת לשיט בן כשעה לאורך הנהר .  הנופים שטוקיו מספקת לנוסעי השיט הם מרתקים ועוצרי נשימה ".  אברהם קמחי הבעלים של הבוטיק  " נעלי אברהם "  אי של שלווה"ברובע הרג'וקו בטוקיו ,  הידוע כאזור שוקק חיים ,  צעיר ובעל מגוון חנויות אופנתיות ,  שוכן פארק יויוגי  ( yoyogi )  המדהים ביופיו .  זהו הפארק הגדול ביותר בעיר ,  אי של שלווה ושקט בתוך העיר העמוסה והסואנת .  אנשים רבים נוהרים אליו ,  שם הם נושמים אוויר נקי ,  משחקים ,  אוכלים ,  קוראים ותופסים תנומה .  זה גן קסום ורגוע ". 

איפה מוצאים מרק נודלס מושלם בטוקיו ? 
קשה להבין את האובססיה של טוקיו לראמן - מרק האיטריות המסורתי ■ כלומר ,  עד שטועמים ממנו ■ שלבו את האהבה של הניו יורקרים לפיצה ,  לנקניקיות והמבורגרים - ורק אז תתחילו לשער מהי מידת האובססיה של טוקיו לראמן

