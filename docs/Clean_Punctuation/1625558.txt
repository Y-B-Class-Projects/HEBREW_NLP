חמאס מאשר :  אנשינו נהרגו בפיצוץ בביירות
דובר הארגון הודה כי 2 פעילי חמאס נהרגו בפיצוץ ,  שאירע אמש במכונית תופת בשכונת חריכ שבדרום העיר . " מתנהלת חקירה על מנת לבדוק מי עומד מאחורי הפיצוץ "
  ( צילום :  רויטרס .  עריכת וידאו :  עידן גוראל ) 
דובר חמאס איימן טהא אישר הבוקר  ( ראשון )  כי שניים מאנשי הארגון נהרגו בפיצוץ בביירות ,  שאירע אמש במכונית תופת בשכונת חריכ שבדרום העיר .  בראיון לרשת הטלוויזיה  " אל-ערביה "  אמר טהא כי מתנהלת חקירה על מנת לבדוק מי עומד מאחורי הפיצוץ .  
על פי הדיווחים ,  בפיצוץ נפצעו עוד שישה אנשים .  העיתון הלבנוני  " א-נהאר "  דיווח הבוקר כי הפיצוץ אירע לאחר פגישה של בכירי חמאס והג'יהאד האיסלמי שהתקיימה בלשכתו של בכיר הג'יהאד אבו עימאד רפאעי .
 הפיצוץ אירע אתמול ב-21:00 בלילה אולם טרם התבררו נסיבות הפיצוץ וזהות הנפגעים .  על פי מספר דיווחים ,  מכונית התופת הייתה שייכת לבכיר חמאס ,  ייתכן בכיר הארגון בלבנון עלי ברכה .  על אף דיווחים שטענו שברכה נהרג בפיצוץ ,  התברר כי הוא לא נפגע .  
על פי דיווחים אחרים ,  בפיצוץ נפגעו מספר אנשי חיזבאללה שפעלו לפירוק מטען הנפץ במכונית .  מקורות בחיזבאללה מסרו לעיתון  " א-נהאר "  כי מבין הפצועים גם אנשי הארגון .
 לאחר הפיצוץ הגיעו למקום כוחות גדולים של משטרה והטילו עוצר על השכונה וכן הוצבו מחסומים בכל הכניסות לאזור .  הפיצוץ ,  כך לפי כלי תקשורת בלבנון ,  נועד לפגוע במטה חמאס בבירות אשר משמש לאימונים צבאיים של אנשי חמאס ואשר הכיל חומרי נפץ .
 
חמאס מאשר :  אנשינו נהרגו בפיצוץ בביירות
דובר הארגון הודה כי 2 פעילי חמאס נהרגו בפיצוץ ,  שאירע אמש במכונית תופת בשכונת חריכ שבדרום העיר . " מתנהלת חקירה על מנת לבדוק מי עומד מאחורי הפיצוץ "
 
