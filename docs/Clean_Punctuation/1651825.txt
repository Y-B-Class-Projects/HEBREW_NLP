 " במדריד ,  אתה תמיד משחק כאנדרדוג "
 מאמן מכבי תל אביב ,  פיני גרשון ,  דווקא מעודד מהעובדה שגם ריאל חייבת ניצחון במשחק בחמישי  ( 21:45 ,  5+ )  .  בולוק בספק
מכבי תל אביב ערכה הערב  ( רביעי )  אימון מסכם בספרד לקראת המפגש מחר מול ריאל מדריד  ( 21:45 ,  ספורט 5+ )  .  מעבר ליוקרה של המיקום הראשון בבית בשלב הטופ 16 ,  המשחק מחר יהיה בעיקר בשביל לא לשחק מול ברצלונה בשלב רבע הגמר .  מכבי תל אביב מגיעה למשחק במומנטום חיובי אחרי הרבע האחרון הגדול מול סיינה בשבוע שעבר .  גם בריאל לא באים עם הראש למטה .  הניצחון של ריאל בשבוע שעבר בטורקיה מול אפס פילזן ,  היה ניצחון החוץ הראשון בבית הזה .  מה שקצת אולי מפריע למסינה וחבורתו ,  הוא פציעה בברך של לואיס בולוק ,  שנמצא בספק למחר .  פיני גרשון : " השלמנו את העבודה במשימה אחת והגיע הזמן להשלים עוד משימה .  השחקנים הוכיחו שהם יכולים להלחם בבית כזה ולא וויתרו ,  לא משנה איפה ונגד מי שיחקנו .  אף אחד לא חושב שזה הולך להיות קל ,  אבל אנחנו לא מתכוונים לברוח מאתגר .  כבר ניצחנו את ריאל מדריד השנה ,  אבל כשאתה משחק במדריד ,  אתה תמיד משחק כאנדרדוג .  אולי זה עדיף עבורנו שהם חייבים לנצח בגלל שאף אחד לא רוצה לשחק נגד ברצלונה לפני הפיינל פור .  היו לנו כמה בעיות במשחקי החוץ וזו עוד סיבה מצויינת עבורנו לנצח מחר .  אם נעשה את זה ,  אולי לא נזדקק לעוד ניצחון חוץ עד פריז ".  
" השלמנו כבר את המטרה הראשונה שלנו ,  שהייתה להשיג כרטיס לרבע הגמר ",  אמר מאמן ריאל מדריד אטורה מסינה . " המטרה הבאה היא לסיים כאלופי הבית שלנו .  כדי לעמוד במטרה הזו ,  נהיה חייבים לנצח קבוצה מאוד חזקה ואתלטית ",  החמיא המאמן האיטלקי .  מסינה יודע מה צריך לקרות כדי שהקבוצה שלו תנצח : " זה יהיה קרב קשה ונצטרך להיות מאוד סבלניים ,  מפני שיהיה קשה מאוד לצבור יתרונות גדולים במשחק הזה .  אני מצפה לסיום דרמטי .  המפתחות לניצחון הזה ,  כרגיל ,  יהיו הגנה חזקה ושליטה בריבאונד ". 
גם הגארד של ריאל מדריד ,  טרוויס האנסן ,  בחר להחמיא לצהובים . " מכבי תל אביב היא קבוצה מעולה שמראה כדורסל נפלא ומאוד תחרותי בטופ 16 ,  מה שלא מפתיע אותנו בכלל שכן זהו סימן ההיכר של המועדון הזה ".  האמריקאי התייחס כמובן גם לחשיבות המשחק : " יש לנו הזדמנות לסיים בראש הבית בטופ 16 ואנחנו חייבים לנצל את ההזדמנות כדי לזכות ביתרון הביתיות ברבע הגמר ".  האנסן התקנא בקהל בהיכל נוקיה ופנה גם לאוהדים המקומיים : " אנחנו צריכים את האוהדים שלנו יותר מתמיד כדי להשיג את המטרה שלנו .  אני מקווה שבאולם שלנו תהיה אווירה חמה שתדחוף אותנו לנצח קבוצה שתבוא לתת כל מה שיש לה ".  

" במדריד ,  אתה תמיד משחק כאנדרדוג "
 מאמן מכבי תל אביב ,  פיני גרשון ,  דווקא מעודד מהעובדה שגם ריאל חייבת ניצחון במשחק בחמישי  ( 21:45 ,  5+ )  .  בולוק בספק

