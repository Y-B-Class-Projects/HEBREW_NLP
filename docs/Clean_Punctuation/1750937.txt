ח"כ דנון :  ביקור פיאד בי-ם - חציית קו אדום
הוועדה לזכויות הילד ביקרה בבית ספר לבנות בשכונת שייח' ג'ראח ,  לאחר שרה"מ הפלסטיני חנך אגף חדש בבי"ס במזרח ירושלים .  יו"ר הוועדה דני דנון :  הגעתו של פיאד לשטחה המוניציפאלי של י-ם - חוצפה
 ( צילום :  גדעון צנטנר ,  עריכת וידאו :  יאיר דניאל ) 
הוועדה לזכויות הילד בראשות ח"כ דני דנון  ( ליכוד )  ביקרה היום  ( שלישי )  בבית הספר לבנות  " אל מאמוניה "  בשכונת שייח ג'ראח שבמזרח ירושלים .  הוועדה הייתה אמורה לבקר בבית ספר נוסף ,  דחיית אל סאלם שבשועפט ,  אך דנון החליט לבטל את הביקור ,  לאחר שנוצרה התקהלות המונית במקום .
 במהלך הסיור התייחס דנון להגעתו היום של ראש הממשלה הפלסטיני סלאם פיאד לשכונת דאחיית אל-באריד במזרח ירושלים ,  שם הוא חנך אגף חדש בבית ספר .  לדברי דנון , " רצונה של הרשות הפלסטינית לקבוע עובדות בשטח והחוצפה של סלאם פיאד שבחר לבוא היום לבתי ספר בתוך השטח המוניציפאלי של ירושלים ,  משקפים את גישת הפלסטינים בכל הקשור לסוגיית ירושלים ".  הוא הוסיף ,  כי מדובר בחציית קו אדום מצדה של הרשות הפלסטינית .
 בביקור בבית הספר בשייח' ג'ראח שוחח דנון עם מורות ותלמידות .  הוא נדהם לשמוע כי התלמידות לומדות רק שלוש שעות עברית בשבוע ,  ומתחילות את לימודי העברית רק בכיתה י' . " אין ספק שצריך להשקיע תקציבים לתגבור לימודי העברית של התלמידות במזרח ירושלים ",  אמר דנון . " לא ייתכן שתלמידות לומדות דקה ממרכז העיר ואינן מדברות עברית ".  הוא הוסיף כי ידיעת השפה העברית חיונית להתפתחות האישית של התלמידות וכן לדו קיום באזור .
 
ח"כ דנון :  ביקור פיאד בי-ם - חציית קו אדום
הוועדה לזכויות הילד ביקרה בבית ספר לבנות בשכונת שייח' ג'ראח ,  לאחר שרה"מ הפלסטיני חנך אגף חדש בבי"ס במזרח ירושלים .  יו"ר הוועדה דני דנון :  הגעתו של פיאד לשטחה המוניציפאלי של י-ם - חוצפה

