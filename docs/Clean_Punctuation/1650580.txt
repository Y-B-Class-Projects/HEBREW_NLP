רפורמה בענף הסלולר :  חברות לא יוכלו לשלוח תוכן סלולרי ללא אישור חתום של הלקוח
משרד התקשורת פירסם שימוע שכולל 18 כשלים צרכניים בשוק הסלולר ;  ההחלטה על הביצוע :  ב-6 באפריל
משרד התקשורת פירסם שימוע עם שורה של רפורמות בענף הסלולר ,  במטרה לתקן 18 כשלים צרכניים בשוק .  המשרד ביקש מחברות התקשורת להגיב לשימוע עד ה-6 באפריל .  לאחר השימוע ואיסוף התגובות ,  מתכוון המשרד להחליט בנוגע לביצוען הסופי של הרפורמות.תמצית הרפורמות היא הגברת השקיפות עבור הלקוח ויכולת הבחירה בצריכת שירותי תקשורת .  כך למשל ,  בשימוע נקבע שכל לקוח יקבל בעת חתימה על חוזה עם חברת סלולר דף מוביל אחד אשר מכיל את הנקודות המרכזיות בחוזה : " כדי להגביר את השקיפות ולמנוע אי הבנות וחילוקי דעות מיותרים בין הלקוח לחברה ,  הסכם ההתקשרות יכלול בתחילתו מסמך נפרד - 'עמוד פרטי התכנית' ". כשל נוסף שמופיע בשימוע ,  בעקבות חשיפת themarker ,  הוא כשלקוח מוחתם על חוזה באמצעות מסך מגע .  הרפורמה קובעת כי הלקוח יקבל לידיו לחתימה עותק קשיח ומלא של החוזה.כשל נוסף שנידון ב-themarker נוגע לשירותי תוכן סלולרי :  לקוחות רבים מקבלים שירותי תוכן אותם לא ביקשו מעולם .  על פי השימוע ,  לקוח חדש של חברת סלולר יקבל במעמד החתימה מסמך שבו הוא יכול לסמן האם ברצונו להיות 'פתוח' או 'חסום' לשירותי תוכן שונים ,  כגון :  הורדות בתשלום מאתרי אינטרנט ;  שירותים בתשלום שהרישום אליהם נעשה באתרי האינטרנט ;  שירותים בתשלום שהרישום אליהם נעשה באמצעות שליחת sms ;  קבלת הודעות sms בתשלום ;  שליחת הודעות sms בתשלום בתעריף מיוחד ;  גישה לפורטל הסלולרי של החברה ;  גישה לאינטרנט ;  ושיחות לחו"ל.משרד התקשורת מעוניין בכך שחברות התוכן הסלולרי יצטרכו להחזיק תיעוד שמוכיח שלקוח הצטרף לשירות תוכן כלשהו ,  ומנגד - ללקוח תעמוד זכות לקבל זיכוי במידה והוא קיבל שירותי תוכן אותם לא דרש במפורש.השימוע מתייחס גם לניתוק לקוח משירותי סלולר .  הרפורמה קובעת כי חברות הסלולר יחויבו למחוק את מספר כרטיס האשראי של לקוח מתנתק .  בנוסף ,  החברות יצטרכו לשלוח ללקוח חשבונית שעליה מודפסות המלים :  'חשבון סופי'.המשרד מבקש גם לקבוע סימטריות :  חובות ריבית זהות יחולו באם הלקוח חייב כסף לחברת הסלולר ,  או חברת הסלולר חייבת כסף ללקוח.רפורמה מעניינת נוספת אמורה לטפל בבעיה כשלקוח הרוכש חבילות שירות  ( חבילת דקות ,  חבילת sms וחבילת גלישה )  .  המשרד מעוניין שהלקוח יקבל מידע מתי הוא מגיע לסף הניצול של החבילה שלו - וכך תימנע חריגה מהחבילה . " מנוי אשר רכש חבילת שירות ,  יקבל מסרון בסמוך לניצול 75% ו-95% ממכסת הצריכה של חבילת השירות ",  לפי דברי המשרד .
 
רפורמה בענף הסלולר :  חברות לא יוכלו לשלוח תוכן סלולרי ללא אישור חתום של הלקוח
משרד התקשורת פירסם שימוע שכולל 18 כשלים צרכניים בשוק הסלולר ;  ההחלטה על הביצוע :  ב-6 באפריל

