עסקות מניבות
עסקות מניבות
פאנגאיה רוכשת  >  >  חברת הנדל"ן פאנגאיה ,  שבשליטת ברק רוזן ואסף טוכמאייר ,  רכשה אופציה לקניית מגרש באזור התעשייה של הרצליה פיתוח ב-83 מיליון שקל .  מחיר האופציה הוא 2 מיליון שקל והיא מסתיימת ב-28 בפברואר 2011 .  המגרש הוא בשטח 8,300 מ"ר ונמצא ברחוב החושלים פינת הסנדאות .  התב"ע הקיימת מאפשרת להשתמש בו לצורך משרדים ומסחר .  לפני כשנתיים וחצי רכשה החברה מיבואנית פיאט ,  סמל"ת ,  מגרש סמוך בשטח של שמונה דונם בקרן הרחובות המנופים והסדנאות תמורת כ-70 מיליון שקל .  מכירת משרדים בפתח תקוה  >  >  חברת הנדל"ן אולימפיה מכרה לחברת נדל"ן פרטית משרדים בשטח של 70 מ"ר ברחוב שמשון באזור התעשייה קריית אריה .  הקונים רכשו את הנכס תמורת 470 אלף שקל - עסקה המשקפת מחיר של 4,700 שקל למ"ר .  בנוסף ,  במסגרת העסקה נרכשו שמונה מקומות חנייה במחיר של 40 אלף שקל לחנייה  ( העסקה בוצעה על ידי המחלקה העסקית של רשף נכסים ,  סניף מרכז )  .  השכרת משרדים בבני ברק  >  >  חברת הנדל"ן המניב קורקס השכירה לבית התוכנה דופיניטי ,  המספק פתרונות אינטרנט מתקדמים ,  91 מ"ר משרדים בבית אורנים שברחוב הלח"י 31 בבני ברק תמורת 42 שקל למ"ר .  העסקה היא לתקופה של 18 חודשים עם אופציה לשנה נוספת .  בנוסף ,  השוכרת שכרה גם חנייה אחת במחיר של 250 שקל בחודש .  הנכס נמסר לדופיניטי ברמת גמר מלא  ( העסקה בוצעה על ידי המחלקה העסקית של רשף נכסים ,  סניף מרכז )  .  השכרה ברעננה  >  >  שירותי בריאות כללית שכרה 300 מ"ר במרכז מסחרי שברחוב ירושלים פינת הנשר ברעננה ,  תמורת דמי השכירות של 70 שקל למ"ר ברמת מעטפת .  הכללית מתכוונת לפתוח במקום סניף של טיפת חלב  ( העסקה בוצעה על ידי המתווך אסף שמר )  .  חנות מזון בקניון g בכפר סבא  >  >  רשת פלאפל בריבוע פותחת סניף בקניון g בכפר סבא .  החנות משתרעת על פני 40 מ"ר ודמי השכירות הם 80 דולר למ"ר  ( כ-290 שקל למ"ר )  .
 
עסקות מניבות
עסקות מניבות

