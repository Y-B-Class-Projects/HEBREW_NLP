ביידן מגיע לישראל כדי לדון בחידוש המו"מ
סגן נשיא ארה"ב ג'ו ביידן יגיע השבוע לישראל וייפגש עם הנשיא פרס ,  רה"מ נתניהו ושר הביטחון ברק .  על הפרק :  האפשרות לחידוש המשא ומתן עם הפלסטינים
סגן נשיא ארצות הברית ג'ו ביידן יגיע השבוע לישראל וייפגש ביום שלישי עם ראש הממשלה בנימין נתניהו ,  לקראת  " שיחות הקירבה "  שצפויות להיפתח בקרוב בין ישראל לרשות הפלסטינית .  במהלך ביקורו ,  ייפגש ביידן גם עם נשיא המדינה שמעון פרס ועם שר הביטחון אהוד ברק .  ביידן לא ייפגש עם שר החוץ אביגדור ליברמן בסבב הביקורים הנוכחי .   השליח האמריקאי למזרח התיכון ג'ורג' מיטשל ,  הקדים את ביידן ,  ונחת אמש בישראל .  הוא הספיק להיפגש עם שר הביטחון ברק ,  פגישה שארכה כשעתיים וחצי .  היום  ( ראשון )  בצהרים ייפגש מיטשל עם נתניהו .  זאת ,  כהכנה לביקור של ביידן .  בירושלים הביעו אופטימיות זהירה לקראת שיחות הקירבה . " נקבל בברכה התחלה של שיחות ,  גם אם יהיו אלה שיחות קירבה ",  אמר ראש הממשלה בנימין נתניהו בפתח ישיבת הממשלה ביום חמישי . " היעד שלנו בסופו של דבר הוא לנסות להגיע להסדר שלום עם שכנינו הפלסטינים באמצעות שיחות ישירות ,  אבל תמיד אמרנו שאיננו מתעקשים בהכרח על הפורמט .  אם זה מה שדרוש כדי להתחיל את התהליך ,  ישראל מוכנה לכך .  אני חושב שיש הכרה בינלאומית שהממשלה הזאת רוצה להתחיל תהליך שלום ואני אומר לכם - גם רוצה להשלים אותו ",  הוסיף .
 נתניהו התייחס גם לביקורי הבכירים האמריקאים ואמר כי  " ג'ו ביידן הוא ידיד של מדינת ישראל הרבה שנים ,  הוא ידיד אישי שלי קרוב לשלושים שנה ,  ואני משוכנע שהביקור החשוב באזור יתרום לקידום התהליך המדיני ויש סימנים להתקדמות .  הסנאטור מיטשל עושה עבודה מאוד חשובה ואנחנו מעריכים אותה ".  בתוך כך ,  סגן שר החוץ דני אילון ,  יצא מחר בערב לארצות הברית כדי לנסות לשכנע את האמריקאים לפעול נגד אירן .  אילון יציע לארה"ב לפעול באמצעות  " המודל הקובני ",  במסגרתו ארצות הברית הטילה חרם מסחרי וכלכלי נגד קובה .  על היוזמה לפעול לאימוץ המודל הקובני אחראי שר החוץ ליברמן .  במסיבת עיתונאים ביום חמישי האחרון אמר ליברמן כי  " אימוץ המודל מצד ארצות הברית ואולי עוד מספר מדינות יהיה מספיק כדי למוטט את המשטר האירני בתוך שנה ". 

ביידן מגיע לישראל כדי לדון בחידוש המו"מ
סגן נשיא ארה"ב ג'ו ביידן יגיע השבוע לישראל וייפגש עם הנשיא פרס ,  רה"מ נתניהו ושר הביטחון ברק .  על הפרק :  האפשרות לחידוש המשא ומתן עם הפלסטינים

