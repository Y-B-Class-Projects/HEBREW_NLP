השבוע בוול סטריט :  יריית הפתיחה לעונת הדו"חות
התוצאות הכספיות של אלקואה לרבעון ה-4יפתחו את עונת הדו"חות ;  ממשל ארה"ב יפרסם את מדד המחירים ליצרן
עונת הדו"חות לרבעון הרביעי של 2009 תיפתח השבוע עם פרסום דו"חותיה של ענקית האלומיניום אלקואה .  ביום שני תפרסם החברה את דו"חותיה לרבעון הרביעי.אלקואה  ( סימול aa )  ,  הראשונה מבין החברות שמניותיהן נכללות במדד דאו ג'ונס המפרסמות את דו"חותיהן לרבעון האחרון של 2009 ,  שבה לרווחיות ברבעון השלישי כשרשמה רווח נקי של 77 מיליון דולר או 8 סנט למניה לעומת רווח של 268 מיליון דולר או 33 סנט למניה בתקופה המקבילה בשנה הקודמת.ביום שלישי יפרסם הממשל האמריקאי את נתוני הגירעון במאזן הסחר של ארה"ב .  לפי ההערכות ,  הגירעון של ארה"ב במסחר עם שותפותיה עמד על 34.8 מיליארד דולר בחודש נובמבר.ביום רביעי יפרסם משרד האוצר האמריקאי את התקציב לחודש דצמבר .  לפי ההערכות ,  עמד הגירעון התקציבי על 70.4 מיליארד דולר בחודש שעבר .  באותו היום יפורסם הספר הבז' ,  דו"ח הבנק הפדרלי על מצב הכלכלה האמריקאית .  באותו היום יפורסמו הנתונים השבועיים הנוגעים למלאי הנפט בארה"ב.ביום חמישי יפורסם דו"ח ענקית השבבים אינטל .  באותו היום יפרסם הממשל האמריקאי את נתוני מחירי היבוא והיצוא לחודש דצמבר ,  והמכירות הקמעוניות לאותו החודש .  בנוסף יפורסמו נתוני המלאים העסקיים לחודש נובמבר .  ביום שישי יפרסם בנק ג'יי פי מורגן צ'ייס את תוצאותיו הכספיות לרבעון הרביעי ,  כך גם ענקית התעשייה ג'נרל אלקטריק  ( ge )  .  באותו היום יפורסם מדד המחירים ליצרן בארה"ב לחודש דצמבר ,  אשר צפוי לרשום עלייה של 0.2% ,  ומדד הליבה - שאינו כולל את מחירי המזון והאנרגיה - שצפוי לרשום עלייה של 0.1%.עוד ביום שישי - פרסום נתוני ניצול כושר הייצור לחודש דצמבר ומדד סנטימנט הצרכנים של אוניברסיטת משיגן לחודש ינואר .
 
השבוע בוול סטריט :  יריית הפתיחה לעונת הדו"חות
התוצאות הכספיות של אלקואה לרבעון ה-4יפתחו את עונת הדו"חות ;  ממשל ארה"ב יפרסם את מדד המחירים ליצרן

