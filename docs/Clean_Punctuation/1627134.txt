8 שנות מאסר לעודד גולד שהורשע בקבלת 18 מיליון שקל במרמה מהמדינה 
שותפו שלמה וחניש נידון ל-6 שנות מאסר בפועל .  השניים הורשעו בביצוע 58 עבירות מרמה לאחר שקיבלו כספים מהקרן לעידוד השקעות
 >  >  בית המשפט המחוזי בתל אביב גזר אתמול עונשי מאסר כבדים על אנשי עסקים שקיבלו במרמה כ-18 מיליון שקל מהקרן לעידוד השקעות באמצע שנות ה-90 .  שמונה שנות מאסר בפועל נגזרו על עודד גולד ושש שנות מאסר בפועל על שלמה וחניש . " הגורם הדומיננטי והפעיל מבין השניים ,  היה גולד .  הוא היה הרוח החיה ,  והוא עמד ,  במרבית המקרים ,  בחזית אל מול מרכז ההשקעות ",  אמר השופט אורי שהם בגזר הדין .  בנוסף ספג כל אחד מהנאשמים קנס בסך 1.5 מיליון שקל .  החקירה נפתחה ב-97' וכתב האישום הוגש ב-99' .  בלב הפרשה עומד חוק עידוד השקעות שנועד למשוך השקעות הון לישראל ולשם מימוש מטרותיו הוקם מרכז ההשקעות במשרד התעשייה והמסחר שהוסמך לאשר תוכניות השקעה של יזמים שיזכו לסיוע ממשלתי הכולל :  מענקים ,  ערבות מדינה להלוואות וכן פטורים והטבות מס לזכאים .  היזמים שעומדים בקריטריונים מקבלים מהמרכז כתב אישור שהופך אותו ל"מפעל מאושר ".  כתב האישור מאפשר למפעל המאושר לקבל הטבות שאושרו לו על ידי המרכז .  שני הנאשמים המרכזיים ,  גולד ו-וחניש הוציאו מהמרכז ,  באמצעות מצגים כוזבים שהציגו דרך חברות שבשליטתם ,  כספים בצורת הלוואות ומענקים .  גולד עמד בחזית והיה בקשר עם מרכז ההשקעות ועם הבנק המלווה ,  בעוד וחניש עסק בתחום הפיננסי וטיפל בהיבטים הטכניים של הפרויקטים השונים . " ראיתי את וחניש כגורם שעמד בדרך כלל מאחורי הקלעים ,  למרות שהיה שותף להחלטות החשובות ולמהלכים שננקטו בפרשה זו ",  קבע שהם .  אחת הפרשות במשפט תיארה כיצד השניים הקימו חברה ייעודית לצורך הקמת מפעל שנועד לייצור סלטים ,  עבור חברה בת של שטראוס .  החברה הייעודית הגישה למרכז ההשקעות בקשה להקמת מבנה תעשייה להשכרה בכרמיאל בהשקעה של כ-17 מיליון שקל בעוד שבפועל הסכומים שהוצאו להקמת הפרויקט הסתכמו בכ-7 מיליון שקל .  בסופו של דבר שטראוס השלימה בעצמה את בניית המפעל .  בפרשה אחרת הגישו השניים בקשות להטבות לצורך הקמת מפעל לייצור מזון מוכן בכרמיאל על ידי חברה בבעלותם .  על סמך דו"חות ביצוע כוזבים וחשבוניות מנופחות קיבלו השניים כתבי אישור להקמת מפעל בהיקף השקעה של כ-40 מיליון שקל .  לפני כמה חודשים הרשיע השופט שהם את השניים בביצוע 58 עבירות מרמה ,  רובן בנסיבות מחמירות .  סכום ההשקעה הכולל של וחניש וגולד במפעלים השונים הסתכם ב-53 מיליון שקל ומגזר הדין עולה כי הם קיבלו הטבות מהקרן בשיעור שני שלישים מסכום זה .  השניים זוכו מעבירות מע"מ ורישום כוזב במסמכי תאגיד וכן מכמה עבירות של קבלת דבר במרמה בנסיבות מחמירות .  גולד זוכה מאישום שבו ייחסה לו המדינה עבירות של בידוי ראיות ,  הדחה להעיד עדות שקר ,  זיוף מסמך ושימוש במסמך מזוייף .  שהם דחה את טענת המדינה לפיה וחניש וגולד פעלו לפי שיטה וקשרו קשר לפעול לפיה בכדי להונות את מרכז ההשקעות בכל הפרויקטים השונים . " הנאשמים פגעו במשק ובכלכלה"גולד שייצג את עצמו במשפט הביא בשלב הטיעונים לעונש את יגאל תבורי ,  בעלי תשלובת תבורי .  זה אמר שהכיר את גולד באמצע שנות ה-80 והתרשם כי מדובר בבחור חרוץ בעל מוטיבציה רבה לקידום עסקיו .  בשנות ה-90 ,  סיפר העד ,  עבד גולד עבור תשלובת תבורי והתגלה כיזם חרוץ ואמין שלא היתה כל תלונה לגביו .  השופט שהם הדגיש בגזר הדין את האינטרס החברתי למיצוי הדין כשיקול לחומרה  " במעשים אלה חטאו הנאשמים לא רק בפגיעה בגורמי מרכז ההשקעות ,  המופקדים על סיוע ליזמים ,  המבקשים להקים מפעלים באזורי פיתוח ובמקומות מרוחקים ממרכז הארץ ,  במטרה ליצור מקומות עבודה חדשים ,  אלא גם במשק ובכלכלה .  זאת ,  בנוסף לפגיעה בכל אזרח ואזרח ,  השותף למימון צרכי החברה ,  לרבות בפעילותן התקינה של הרשויות הציבוריות ".  מצד שני ציין שהם את היעדר העבר הפלילי של השניים ואת חלוף הזמן מעת ביצוע העבירות .  פרקליטות מיסוי וכלכלה יוצגה על ידי עורכי הדין ליאת בן-ארי ונועם עוזיאל .  וחניש יוצג על ידי עו"ד מיכה פטמן ,  שאמר כי  " אנו מכבדים את ההחלטה ,  אך נמצה זכותנו ונגיש ערעור על הכרעת הדין וגם על גזר הדין החמור ". 

8 שנות מאסר לעודד גולד שהורשע בקבלת 18 מיליון שקל במרמה מהמדינה 
שותפו שלמה וחניש נידון ל-6 שנות מאסר בפועל .  השניים הורשעו בביצוע 58 עבירות מרמה לאחר שקיבלו כספים מהקרן לעידוד השקעות

