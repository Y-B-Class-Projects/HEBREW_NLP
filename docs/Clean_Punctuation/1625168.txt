רביב דרוקר :  אגף התקציבים מתנהל כמו סיירת - המוטו שלהם הוא שאיש מבחוץ לא צריך לדעת מה קורה בפנים
מנכ"ל משרד האוצר לשעבר אוהד מראני :  לכולם תמיד נוח להאשים את האוצר ,  אין בעיה בביטול חוק ההסדרים 
" תהליך הכנת התקציב בארץ הוא מורכב ,  מסובך וחורק בגלל השליטה הפוליטית .  לכולם נורא נוח שיש מערכת חזקה מדי ,  שהיא האוצר ,  שאפשר לתת לה להחליט על הכל ,  ואחר כך להאשים אותה ",  כך אמר מנכ"ל משרד האוצר לשעבר ,  אוהד מראני ,  בכנס שערכה התנועה לחופש המידע בנושא שיתוף הציבור בהליכי התקצוב המקומיים והממשלתיים ." אין כל שיתוף של הממשלה והכנסת בתהליך התקצוב בגלל שהמערכת הפוליטית לא רוצה להשתתף בהליך הזה ",  אמר מראני . " אף ממשלה לא יכולה להחליט על סדרי עדיפויות - שר הביטחון רוצה לביטחון ,  שר החינוך רוצה לחינוך וכן הלאה .  כיוון שזה המצב ,  כל המעמסה נופלת על אגף התקציבים ". מראני ,  שיסיים את תפקידו כיו"ר בית ההשקעות אלומות ספרינט בינואר ,  ושימש עד 2003 כמנכ"ל האוצר ,  אמר בהתייחסותו על חוק ההסדרים ,  כי  " אין לי בעיה שיבטלו את חוק ההסדרים .  אני חושב שאנחנו מספיק בשלים לכך ". חוק הסדרים הוא אוסף חוקים ותיקוני חקיקה המוגשים כל שנה לאישור הכנסת כמקשה אחת יחד עם חוק התקציב ,  במטרה להעביר אותם בקלות .  הוא נחקק ב-1985 כצעד חירום בגלל משבר ההיפר אינפלציה ,  ולא בוטל מאז ,  למרות הביקורת הרבה בגנותו .  מראני ,  ששימש בעבר גם כראש אגף התקציבים באוצר ,  ביקר גם את הרכב האגף ואמר כי  " אני חושב שזו בעיה כשבאגף התקציבים כולם כלכלנים .  בארצות הברית למשל יושבים בו גם סוציולוגים ואנשים מדיסציפלינות שונות .  רק חצי מהם כלכלנים ". התנועה לחופש המידע ,  שהוקמה על ידי עיתונאי ערוץ 10 רביב דרוקר ,  פועלת בין היתר לשיתוף הציבור בתהליכי התקצוב ,  ומבקשת כי ההליכים יהיו שקופים וידווחו לציבור ,  בניגוד למצב היום בו לישיבות אגף התקציבים בנושא אין פרוטוקול .  מראני ,  לעומת זאת ,  אמר כי  " מטרת העל היא לא שקיפות ".  יש כאן קונפליקט שצריך להתמודד איתו .  בלתי אפשרי לקיים דיונים אמיתיים וכנים כאשר יש תקשורת בחדר ". ח"כ דב חנין  ( חד"ש )  תקף גם הוא את חוק ההסדרים וכינה אותו  " מנגנון מסוכן שמטרתו לעקוף את הכנסת ".   " כמי שכחבר כנסת אמור לייצג את הציבור בדיון על התקציב - אני לא תמיד מצליח להבין את הנתונים שאני קורא .  לכן ,  יש חשיבות גדולה לפיתוח כלים חדשים שיאפשרו לנו לנתח את התקציב גם ברמה המהותית ולא רק ברמה הפורמלית ",  אמר חנין.דרוקר אמר בכנס כי  " שר האוצר הוא האיום הגדול ביותר על אגף התקציבים .  ככל שהשר מאולף יותר ,  כך נחשבת כהונתו של ראש אגף התקציבים למוצלחת יותר .  אגף התקציבים מתנהל כמו סיירת ,  כשהמוטו המוביל הוא שאף אחד מחוץ לסיירת לא צריך לדעת מה קורה בפנים ". 

רביב דרוקר :  אגף התקציבים מתנהל כמו סיירת - המוטו שלהם הוא שאיש מבחוץ לא צריך לדעת מה קורה בפנים
מנכ"ל משרד האוצר לשעבר אוהד מראני :  לכולם תמיד נוח להאשים את האוצר ,  אין בעיה בביטול חוק ההסדרים

