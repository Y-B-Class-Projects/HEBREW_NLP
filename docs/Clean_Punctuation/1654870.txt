בזק רוכשת את מניות הארץ בוואלה
בזק מממשת את זכות הסירוב ורוכשת את חלקה של  " הארץ "  בוואלה .  עקב מימוש זכות הסירוב ,  בזק תשלם 88 מיליון שקל ל"הארץ "  ותגדיל את אחזקותיה בחברה
חברת בזק בינלאומי הודיעה לבורסה כי תממש את זכות הסירוב הראשונה שניתנה לה ותרכוש את המניות שקבוצת  " הארץ "  סיכמה לאחרונה למכור .  כזכור ,  לפני מספר ימים נחתמה עסקה בין  " הארץ "  לבין קרן סקיי של צבי יוכמן וניר דגן בה רכשה הקרן 32% מהפורטל תמורת 88 מיליון שקל - 6 שקל למניה .  השותפה של ה"ארץ "  בוואלה היא בזק ,  באמצעות בזק בינלאומי ,  ולכן עומדת לבזק זכות סירוב ראשונה על כל מכירה של  " הארץ ". 
עקב מימוש זכות הסירוב ,  בזק תשלם 88 מיליון השקל ל"הארץ "  ותגדיל את אחזקותיה בחברה .  עוד מבהירה בזק בהודעה ש"חלק מהמניות הנרכשות אשר יביאו את אחזקות בזק בינלאומי אל מעל 44.99% יועברו על ידי בזק בינלאומי לנאמנות עיוורת ". 
וואלה מחלקת דיבידנדים מאז 2008 ,  כאשר באותה שנה חילקה החברה 30 מיליון שקל ובתשעת החודשים הראשונים של 2009 חילקה 15 מיליון שקל .  נראה כי בזק אינה רוכשת את וואלה רק כאחזקה פיננסית אלא גם בגלל רצונה לשמור תביעת רגל חזקה באינטרנט .  וואלה משמשת את yes בתור פורטל תכנים בלעדי .
 
בזק רוכשת את מניות הארץ בוואלה
בזק מממשת את זכות הסירוב ורוכשת את חלקה של  " הארץ "  בוואלה .  עקב מימוש זכות הסירוב ,  בזק תשלם 88 מיליון שקל ל"הארץ "  ותגדיל את אחזקותיה בחברה

