ברוכים הבאים לשנים הרזות
אנו חייבים לדרוש את האמת מהפוליטיקאים שלנו ולהיות מוכנים לקבל אותה .  אין לנו שום אפשרות לבזבז עוד תקופת נשיאות .  אין יותר שנים שמנות שנוכל לזלול בהן .  אם אובמה ייכשל ,  כולנו ניכשל
 >  >  ידיעה חדשותית קטנה מהעיר טרייסי בקליפורניה לכדה את תשומת לבי בשבוע שעבר : " תושבי טרייסי יצטרכו מעתה לשלם עבור כל שיחה שיערכו למוקד החירום 911  ( משטרה )  .  אבל יש להם כמה אפשרויות :  הם יכולים לשלם מרצונם מנוי של 48 דולר לשנה ,  שיאפשר להם לערוך שיחות חירום ככל שיצטרכו ;  ויש אפשרות שלא ישלמו את הסכום החודשי ,  אך ישלמו 300 דולר על כל שיחה למוקד במקרה חירום רפואי ".  ברוכים הבאים לשנים הרזות .  נהנינו מ-70 השנים השמנות באמריקה הודות ל"דור הגדול ביותר "   ( the greatest generation )  ,  הדור שגדל במהלך השפל הגדול ונלחם במלחמת העולם השנייה ,   ( מונח שנטבע על ידי השדרן טום ברוקואו בספר בשם הזה )  ,  ושפע החירות והעושר שהוא יצר עבורנו .  ב-70 השנים האחרונות נהגה ההנהגה - של האומה ,  האוניברסיטאות ,  החברות ,  המדינות ,  קרנות הצדקה והרשויות המקומיות - לתת דברים בחינם ,  לבנות דברים מאפס ,  להוריד מסים ולתת מלגות .  ואולם כעת אנו נכנסים לעידן חדש , " שבו המשימה העיקרית של הממשלה ושל ההנהגה היא לקחת דברים מאנשים ",  אמר המומחה למדיניות זרה מייקל מנדלבאום מאוניברסיטת ג'ונס הופקינס .  על מנהיגינו כיום לקצץ ,  לפטר או לצמצם שירותים ,  תוכניות וכוח אדם .  עברנו מעידן המתת הממשלתית לעידן שבו האזרחים צריכים להחזיר למדינה ,  מעידן שבו מקבלים שניים במחיר האחד לעידן שבו משלמים עבור כל שקית ניילון .  בואו נקווה שמספר השנים הרזות לא יעלה על שבע .  זה תלוי ביכולתנו להתמודד עם האתגרים הכלכליים של זמננו .  הורינו באמת היו הדור הגדול ביותר .  ואולם אנו ,  בדרכים רבות ,  מה שכינה הסופר קורט אנדרסן  " דור החגבים ",  המכלים את העושר שירשנו לנו כמו ארבה רעבתני .  כעת ,  אנו וילדינו ביחד צריכים ליהפך ל"דור הבנייה מחדש "  - הדור שמחדש ,  שמרענן ,  ממלא באנרגיה מחודשת ובונה מחדש את אמריקה למאה ה-21 .  מזלו הרע של נשיא ארה"ב ,  ברק אובמה ,  הוא שהוא הופיע בדיוק ברגע שבו עברנו מהשנים השמנות לשנים הרזות .  ייעודו הוא להוביל את הבנייה מחדש .  הוא מבין זאת בראשו ,  אך לא נותן לזה ביטוי מלא .  למעשה ,  הדבר שהכי מטריד באובמה הוא שפוליטיקאי שמדבר כה יפה ומנסה לעשות כל כך הרבה דברים ראויים ,  לא יכול להסביר בפשטות ובבהירות את הפוליטיקה שלו ,  כשהיא כל כך פשוטה .  אובמה ניצח בבחירות בגלל שהצליח  " לשכור "  מספר משמעותי של קולות עצמאיים - כולל אנשי עסקים רפובליקאים שמעולם לא הצביעו לדמוקרט לפני כן - מכיוון שהיתה להם תחושת בטן שארה"ב נמצאת על נתיב שגוי וזקוקה נואשות למי שיבנה אותה מחדש ,  וכי ג'ון מקיין אינו האדם שמתאים לכך .  הם חשבו שאובמה ,  למרות המוניטין הליברלי שלו ,  הוא בעל הכישורים הייחודיים ,  הטמפרמנט ,  הקול והערכים הדרושים כדי להנהיג את ארה"ב לתוכנית אפולו חדשה - שלא תיקח אותנו לירח ,  אלא למאה ה-21 .  ואולם במקום לבנות את האומה מחדש ,  אובמה ניגש לכל המטלות שלו בנפרד - ביטוח בריאות ,  אנרגיה ,  רפורמה בחינוך ,  תשתיות ,  תחרותיות והקטנת הגירעון .  זה גרם לכל אחד ממהלכיו להיראות כמו אובססיה ליברלית העומדת בפני עצמה ,  שנועדה לשרת את הבוחרים הדמוקרטים - ולא כמו מרכיב הכרחי לבנייה מחדש של האומה .  לכן הצליחו מתנגדיו ושתדלנים לסכל אותן בקלות ,  ולעשות להן דה-לגיטימציה .  ה"אובמיזם "  הזה מצטייר כערב רב ,  או רשימת מטלות ,  שסעיף הבריאות שבה התבלט יותר מדי על חשבון חדשנות ועבודות - ולא כמו פרויקט גדול ומלא השראה שיכול לממש את הפוטנציאל העדיין נרחב של אמריקה לגדולה .  אין ספק שבחירתו של אובמה לנשיאות עם תחילת השנים הרזות לא הקלה עליו .  הנשיא צריך לשכנע את האומה להשקיע בעתיד ולשלם עבור העבר הבזבזני במקביל .  אנו חייבים לשלם עבור בתי ספר חדשים ותשתיות יותר מתמיד ,  ולקבל עלינו יותר קיצוצים בזכויות היתר מתמיד ,  בשעה שאמון הציבור בממשל נמוך מתמיד .  בנוסף ,  המפלגה הרפובליקאית מעולם לא התנהגה בצורה חסרת אחריות יותר .  לאחר שסייעה להקפיץ את הגירעון התקציבי לשיאים במהלך שנות בוש ,  המפלגה אינה נכונה לקחת שום אחריות להתמודדות עם גירעון זה אם כרוכה בכך העלאת מסים .  במקביל ,  עליית הטלוויזיה בכבלים הפכה את הפוליטיקה בארצנו לספורט ראווה ,  כמו היאבקות חופשית .  c-span ,  ערוץ החדשות בכבלים המוקדש לכיסוי שוטף של פעילות הממשל בוושינגטון ,  הוא פשוט espn  ( ערוץ ספורט בכבלים )  שבו מתחרות שתי קבוצות בלבד .  אנו צופים בזה לצרכי בידור ולא למציאת פתרונות .  הנשיא צריך להשמיע את דבריו בצורה ברורה יותר ,  אך אין לי שום אשליות שזה יפתור את כל בעיותיו ובעיותינו .  הכל חוזר אלינו :  אנו חייבים לדרוש את האמת מהפוליטיקאים שלנו ולהיות מוכנים לקבל אותה .  אין לנו שום אפשרות לבזבז עוד תקופת נשיאות .  אין יותר שנים שמנות שנוכל לזלול בהן .  אם אובמה ייכשל ,  כולנו ניכשל .  - שניים מהפרשנים הנחשבים בארה"ב מתארים משבר שבו האליטות התמקדו בדברים הלא נכונים ואיבדו את אמון העם ,  שחי על הישגיו של הדור שגדל במהלך השפל הגדול .  עתה צריכים האמריקאים להוביל את בנייתה מחדש של ארה"ב

ברוכים הבאים לשנים הרזות
אנו חייבים לדרוש את האמת מהפוליטיקאים שלנו ולהיות מוכנים לקבל אותה .  אין לנו שום אפשרות לבזבז עוד תקופת נשיאות .  אין יותר שנים שמנות שנוכל לזלול בהן .  אם אובמה ייכשל ,  כולנו ניכשל

