בלב הדיונים הסוערים :  שר האוצר נפגש עם הקומיקאי ג'ון סטיוארט
טימותי גייתנר ביקר בניו יורק באפריל ונפגש בין היתר עם סטיוארט על מנת לדון בכלכלה האמריקאית
בליבה של תקופת דיונים סוערים אודות רפורמה ברגולציה הפיננסית בארה"ב והצורך בניוד המטבע הסיני ,  נפגש שר האוצר האמריקאי טימותי גייתנר עם הקומיקאי ג'ון סטיוארט .  גייתנר וסטיוארט ,  מארח התכנית  " דיילי שואו "  בקומדי סטנרל ,  קיימו פגישה סודית במשרדיו של סטיוארט בניו יורק ב-2 באפריל ,  לפי יומן הפגישות של גייתנר ,  המתפרסם באתר האינטרנט של משרד האוצר כעבור כמה חודשים.גייתנר לא נותר להתראיין בתוכנית של סטיוארט ,  אף כי שלל בכירי ממשל אחרים עשו זאת - בהם נשיא ארה"ב ,  ברק אובמה ,  בשבוע שעבר . " ג'ון סטיוארט הוא דמות רבת השפעה בארה"ב ,  ולכן ניצלנו את ההזדמנות להפגיש בין השניים על מנת שידונו בכלכלה ",  אמר דובר משרד האוצר סטיב אדמסקי לבלומברג.ביום בו נפגש עם סטיוארט ,  דיבר גייתנר בטלפון עם מחוקקים דמוקרטיים בכירים ,  בהם יו"ר ועדת הבנקאות של הסנאט כריסטופר דוד ,  מנהיג הרוב בסנאט הארי ריד ,  ראש בית הנבחרים ננסי פלוסי ויו"ר ועדת השירותים הפיננסיים של בית הנבחרים ברני פרנק .  עוד באותו יום ,  ביקר בבנק הפדרלי של ניו יורק ,  שם שימש כנשיא למעלה מ-5 שנים ,  והתראיין לחדשות בלומברג.למחרת הודיע גייתנר כי משרד האוצר מעכב דו"ח לקונגרס בנוגע ללחץ שיש להפעיל על סין בגין מניפולציה של המטבע .  באותה תקופה הוא ניסה לקדם בקונגרס את הרפורמה שהציע הממשל לרגולציה של המגזר הפיננסי .
 
בלב הדיונים הסוערים :  שר האוצר נפגש עם הקומיקאי ג'ון סטיוארט
טימותי גייתנר ביקר בניו יורק באפריל ונפגש בין היתר עם סטיוארט על מנת לדון בכלכלה האמריקאית

