ברוכיאן החליט לדחות את הניתוח
קפטן בית"ר ירושלים ,  שסבל מכאבים בברכו ,  יעבור את הניתוח בתחילת אפריל : " רוצה לעזור לקבוצה להשיג את המטרות שלה "
 אבירם ברוכיאן ,  שסבל מכאבים בברכו בשבועיים האחרונים ,  קיבל את תוצאות בדיקת האולטרסאונד והחליט לדחות את הניתוח בברכו לקראת סוף העונה .  קשר בית"ר ירושלים יעבור את הניתוח בעוד כחודש וחצי ,  בתחילת אפריל - על מנת שיחמיץ ככל הפחות מהעונה הנוכחית ועם זאת יהיה כשיר לפתיחת האימונים של העונה הבאה וכן ליציאה למבחנים באירופה בטרום העונה .
" אחרי הפגישה עם קורנפיין ופרנקל ואחרי שנפגשתי כבר אתמול עם המאמן דוד אמסלם ,  החלטתי לדחות את הניתוח ",  סיפר ברוכיאן . " בתקופה הזאת אעזור כמה שיותר לקבוצה להשיג את המטרות שהצבנו לעצמנו .  לצערי אין לי אפשרות אחרת מלבד לעבור את הניתוח ,  אבל למרות זאת הוחלט שנדחה את זה כמה שאפשר בשביל שאמשיך לשחק לפחות בשבועות הקרובים ". 
ברוכיאן יחזור לסגל כבר במשחק הקרוב מול מכבי נתניה וצפוי אף לפתוח בהרכב .  המאמן החדש דוד אמסלם דיבר עם השחקן ואמר לו כי הוא זה שצריך להרגיש כשיר ורק הוא מכיר את גופו ויודע אם וכמה הוא יכול לשחק .
 
ברוכיאן החליט לדחות את הניתוח
קפטן בית"ר ירושלים ,  שסבל מכאבים בברכו ,  יעבור את הניתוח בתחילת אפריל : " רוצה לעזור לקבוצה להשיג את המטרות שלה "
 
