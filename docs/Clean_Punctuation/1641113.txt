תום לב
אסף שפירא לא חשב שהוא סופר ,  אבל מפגש אחד עם רון לשם שכנע אותו לשפוך את הלב בכתיבה .  התוצאה : " הכל בגלל תום ",  הספר הראשון שעוסק ברשתות חברתיות .  ראיון
אסף שפירא בכלל לא חשב שהוא סופר .  האמת היא שגם לאחר מכירת אלפי עותקים מספר הביכורים שלו  " הכול בגלל תום "   ( בהוצאת כנרת זמורה-ביתן )  ,  שפירא לא רואה את עצמו כסופר . " יש לי הגדרה מאוד ספציפית לדרך שאני תופס את דמות הסופר ואני לא רואה את עצמי כסופר ",  הוא אומר בראיון לוואלה !  תרבות . " אני רואה את עצמי ככותב וכיוצר .  לא במובן של יוצר אמן אלא כיוצר עניין ". 
שפירא יודע דבר או שניים על יצירת עניין .  בשלהי שנת 2007 הוא נקלע לקונספירציה ברשת ששינתה את חייו .  הוא פרסם ברשת החברתית  " מקושרים ",  יומן אישי שבו גולל את פרטי הפרשה והפך לאחד האייטמים הנצפים אי פעם ברשת הישראלית עם מאות אלפי כניסות ונכון לרגעים אלו 3,244 טוקבקים .  
מבלי לחשוף ספוילרים ,  רק נספר שבעקבות היומן האישי שפרסם שפירא פנו אליו עוד ועוד אנשים שטענו כי נחשפו למעשי סחיטה דומים . " אלו היו ימים מטורפים "  מספר שפירא . " ניהלתי את היומן האישי כדי לשמור על רצף של אירועים ,  כדי לזכור את מאורעות אותם ימים וכדי להזהיר אנשים שלא יחוו את אותם דברים שאני חוויתי ".  
" הכול בגלל תום ",  מגולל את סיפורו של אסף ,  קצין קרבי שעובר לעיר הגדולה ומנסה לבלוע אותה בביסים גדולים .  חייו מתפצלים לשניים :  חיי היום הצבאיים ,  רוויי האחריות והסדר לעומת חיי הלילה הסוערים .  אסף נקלע דרך הרשתות החברתיות לרשת סבוכה ואפלה של שקרים והונאה ,  החורגת מגבולות האינטרנט ,  חודרת אל חיי היום יום שלו ומאיימת להרוס אותם מהיסוד .  
כאמור ,  יש בעלילה הזו יותר מגרעין בסיפורו האישי של שפירא .  בצד הספרותי ,  יש כאן פריצת דרך : " זה הספר הראשון בישראל שעוסק ברשתות חברתיות "  מצהיר שפירא ,  סטודנט שנה שנייה ומומחה לשיווק באינטרנט ,  שניצל את הידע שלו בתחום על מנת לקדם את ספרו באמצעות רשתות חברתיות .
 אך ההייפ וההיכרות של שפירא עם הרשת לא הפיגה את ההיסוסים שתקפו אותו לפני שניגש למלאכת הכתיבה .  מה שהכריע את הקו הייתה דווקא פגישה עם רון לשם  ( "אם יש גן עדן ")  ,  הסופר האהוב על ,  שהביאה אותו לבחירה הסופית בכיוון הכתיבה . " רון לשם קרא את הקטע שלי באינטרנט ואמר לי שהוא אהב אותו נורא ",  משחזר שפירא . " התייעצתי איתו ובעקבות כך החלטתי לכתוב את הספר ".  
אלא שגם לשם ,  גם הצלחת הספר וגם התגובות המרגשות להן זכה שפירא ,  לא שכנעו אותו בדילמה הבסיסית ,  כלומר שהוא סופר .  זה לא אומר שאין כבר תוכניות לעתיד . " יש רעיונות ,  אבל זה לא משהו שיוצא מהמותן ",  הוא אומר . " יש עוד הרבה עשייה ". 

תום לב
אסף שפירא לא חשב שהוא סופר ,  אבל מפגש אחד עם רון לשם שכנע אותו לשפוך את הלב בכתיבה .  התוצאה : " הכל בגלל תום ",  הספר הראשון שעוסק ברשתות חברתיות .  ראיון

