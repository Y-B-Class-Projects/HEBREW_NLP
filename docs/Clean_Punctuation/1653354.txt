ג'ימייל מעלה הילוך
נציג גוגל הבטיח שבעיית האיטיות בשירות הדואר של החברה תתוקן בקרוב
ג'ימייל הוא שירות הדואר השלישי בגודלו בעולם  ( לאחר הוטמייל ויאהו )  ,  אך לעתים לא נראה כי הוא מתנהג בהתאם לגודלו ולמאות מיליוני המשתמשים שהוא משרת .  משתמשים כבדים של שירות הדואר של גוגל מכירים זאת היטב :  כמעט כל כניסה לתיבה העמוסה בהודעות מלווה בסרגל ה-"Loading "  המתקדם אט אט ,  ובזמן טעינה והצגת רשימת הודעות הלוקחים זמן רב .  הבעיה אקוטית במיוחד לאלו המתחזקים חשבון ג'ימייל המכיל מאות ואלפי הודעות .  לעתים נדמה שג'ימייל ,  על כל מהפכת הג'יגות לאחסון דואר שהביאה ,  לא ממש בנויה לטפל בתיבות דואר שמנות במיוחד .
 הבלוג הטכנולוגי טק-קראנץ' מדווח שיש מצב שבעיה זו תיפטר בקרוב .  ג'ונתן פרלו ,  חבר בצוות הפיתוח של גוגל  ,  אמר ביריד התרבות והטכנולוגיה SXSW שהתקיים באוסטין ,  טקסס ,  כי בקרוב תגיע ההקלה הגדולה ל-"Power Users "  של ג'ימייל ושהעניינים בתיבה יזוזו מהר בהרבה .  בפאנל שנערך במקום נשאל פרלו מדוע ג'ימייל כה איטי .  הוא ביקש מהקהל במקום להרים ידיים למי שמסכים לקביעה זו ,  ועל כמות הידיים החלקית שהורמה אמר כי היא מעידה על כך שהאיטיות היא בעיה רק של אותם משתמשים כבדים בעלי תיבות עמוסות . " אנחנו מתקנים את זה ",  הבטיח איש גוגל ,  אך סירב לפרט איך בדיוק ,  מה ומתי .
 
ג'ימייל מעלה הילוך
נציג גוגל הבטיח שבעיית האיטיות בשירות הדואר של החברה תתוקן בקרוב

