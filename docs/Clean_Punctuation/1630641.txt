השוטרת פישלה בראיות - הנהג  " השיכור "  שוחרר
גבר שנתפס נוהג תחת השפעת אלכוהול התבקש להפקיד את רכבו במשטרה .  בדיון בבית המשפט התגלו סתירות בראיות שהציגה שוטרת תנועה ובעקבות כך הוסר כתב האישום
כתב אישום שהוגש נגד תושב קרית ים שנחשד בנהיגה בשכרות ואי הפקדת רכב בניגוד לצו קצין משטרה ,  הוסר היום  ( ראשון )  בעקבות סתירות בחומר הראיות שהוצגו על ידי המשטרה באשר לזהותו של הנהג .  
בחודש מאי האחרון ,  התבקש הנהג לעצור לבדיקת אלכוהול בדמו .  בבדיקה התגלה כי רמת האלכוהול בדמו היתה בשיעור הגבוה כמעט פי שניים מהמותר בחוק .  בעקבות כך הוגש נגדו כתב אישום המייחס לו עבירה של נהיגה בשכרות .  בשל כך ,  הצטווה הנהג להפקיד את רכבו למשך חודש .  
חרף הוצאת הצו ,  החליט הנהג שלא להפקיד את הרכב אולם לרוע מזלו הוא נעצר אחרי חודשיים בביקורת שגרתית כשהוא נוהג ברכב המוחרם .  בעקבות כך הוגש נגד הנהג כתב אישום נוסף בבית המשפט לתעבורה בחיפה .  בעת הגשת כתב האישום כפר הנהג בהאשמות שיוחסו לו .
 היום התקיים דיו בבית המשפט ,  בו הוצגו הוכחות המשטרה להאשמות .  במהלך הדיון טען פרקליטו של הנהג ,  עו"ד קובי אלזרע כי הנאשם לא נהג ברכב ושאדם אחר הוא זה שנתפס לכאורה כשהוא נוהג בשכרות ברכבו של הנאשם .  עורך הדין הסביר כי האיש לא ידע כלל שרכבו הוחרם ולכן לא הפקיד את הרכב בתחנת המשטרה .   קו ההגנה הסתמך על סתירות שהיו מצויות בחומר הראיות סביב זיהוי הנהג על ידי השוטרים .  כך למשל ,  באחד ממסמכי המשטרה כתבה שוטרת כי זיהתה את הנאשם לפי רישיון הנהיגה והתמונה שברישיון .  אולם ,  במסמך אחר רשמה אותה שוטרת כי בעת מעצרו ,  לא היה בידי הנהג רישיון נהיגה כלל .
 נוכח הסתירות הללו ,  נעתרה נציגת המשטרה להסיר את כתב האישום .  עו"ד אלזרע מסר בתגובה כי  " אני מברך על ההחלטה לבטל את כתב האישום נגד מרשי .  כולי תקווה כי להבא תבחן המשטרה היטב את חומר הראיות שבפניה בטרם היא מגישה כתב אישום ". 

השוטרת פישלה בראיות - הנהג  " השיכור "  שוחרר
גבר שנתפס נוהג תחת השפעת אלכוהול התבקש להפקיד את רכבו במשטרה .  בדיון בבית המשפט התגלו סתירות בראיות שהציגה שוטרת תנועה ובעקבות כך הוסר כתב האישום

