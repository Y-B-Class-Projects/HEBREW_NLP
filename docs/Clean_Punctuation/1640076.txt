 " המגמה החיובית בבורסה צפויה להימשך "
 בבנק לאומי נשארים אופטימיים ביחס לבורסה למרות שלטענתם רמת המחירים הנוכחית אינה נמוכה בראייה היסטורית .  מנגד ,  בבנק הפועלים טוענים שהדשדוש היחסי עלול להימשך חודשים 
" המגמה החיובית צפויה להימשך ,  לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים אשר תומכות בשוק המניות המקומי  ( הן בשל שיעורי ההיוון הנמוכים והן בשל העלייה בתיאבון לסיכון )  .  עם זאת ,  רמת המחירים הנוכחית בשוק המניות  ( המשתקפת ממכפיל הרווח החזוי )  אינה נמוכה בהסתכלות היסטורית ,  ועל כן נראה כי קצבן של עליות השערים צפוי להיות מדוד ורמת התנודתיות בשוק צפויה להיות גבוהה "  - כך כותבים כלכלני בנק לאומי בסקירתם השבועית .
 שבוע המסחר בשוק המניות המקומי המשיך גם השבוע להתאפיין בחסינות מרשימה בהשוואה לשווקים מעבר לים .  זו ,  ניכרה הן ביציבות שרשמו מדדי המניות והן בירידה בסטיות התקן הגלומות באופציות על מדד המעו"ף לרמה של כ-16% בלבד .
 בבנק הפועלים סבורים כי הדשדוש היחסי ,  שמאפיין את הבורסה המקומית בשבועות האחרונים ,  עשוי לאפיין גם את החודשים הקרובים .  העליות החדות שנרשמו אשתקד בבורסה , " מזמינות "  מימושי רווחים ,  כך שירידות שערים מתונות ,  אם תמשכנה להרשם ,  הן תיקון בריא ותו לא .  בראיה לטווח ארוך יותר ,  סבורים בבנק כי למדדי המניות הכבדות סבירות גבוהה לשבור במהלך 2010 את שיאם ההיסטורי ,  שנרשם ב-2007 . 
" הראייה האופטימית שלנו לטווח הבינוני והארוך נתמכת בעיקר בסימני ההתאוששות ,  שהופיעו הן בכלכלה המקומית והן בכלכלה הגלובלית ,  ובראשם תחזיות בנק ישראל ,  שצופות צמיחה של 3.5% ב-2010 ,  ומדדי מקרו כלכלה שונים ,  שמצביעים על המשך ההתאוששות .  בד בבד ,  ממשיכה לשרור הרמה הנמוכה בסטיות התקן הגלומות באופציות המעו"ף , " מדד הפחד "  המקומי .  אנו סבורים ,  כי הירידה בסטיות התקן ממחישה את הרגיעה שחשים המשקיעים ,  ויוצרת להערכתנו אפשרות לרכישת הגנות לתיק המנייתי "  - כותבים כלכלני הבנק .
 בסקירה שהוציאו כלכלני הפועלים אתמול ,  הם כינו את שנת 2009 בשם  " שנת המדדים "  אך הכתירו את שנת 2010 כ"שנת הפינצטה "  כלומר כשנה שבה יש לברור מניות בפינצטה .  הבוקר כותבים בבנק כי  " השונות בין המניות השונות צפויה לגבור בשנה הקרובה ,  ועל כן אנו סבורים כי מומלץ להתמקד במניות ספציפיות ,  ופחות במדדים ". 
המסחר בשוק איגרות החוב הממשלתיות התנהל השבוע במגמה חיובית ,  זאת על רקע הפחתת תחזיות האינפלציה בקרב החזאים והירידה שחלה בציפיות האינפלציוניות הנגזרות משוק ההון  ( בעיקר כתוצאה מהפחתה חדה הצפויה בתעריפי החשמל )  .  הירידה בציפיות האינפלציוניות כאמור הובילה להתחזקות ההערכות כי הריבית לא תעלה בשיעור מהותי בחודשים הקרובים .
 עם זאת ,  לנוכח הצפי להעלאת הריבית במשק בשנה הקרובה ,  צופים בבנק לאומי זחילת תשואות איטית כלפי מעלה באפיק הממשלתי  ( כלומר ירידה במחירי האיגרות  ט.ל )  .  עם זאת ,  הריבית השוטפת המתקבלת על איגרות החוב לטווח הבינוני-ארוך ,  הצפי להיקף נמוך של גיוסי חוב ממשלתיים בשנה הקרובה ופער התשואות הגבוה יחסית בין איגרות החוב הממשלתיות הארוכות לבין אלו הקצרות ,  עשויים לפצות על עליית תשואות זו ואף מקנים להערכתנו עדיפות השקעה באיגרות החוב לטווח הבינוני-ארוך .  משקיעים אשר אינם מעוניינים להגדיל את חשיפתם לסיכון יאלצו כיום להסתפק בהשקעות קצרות טווח ברמת תשואות נמוכה ביותר .
 בבנק הפועלים נותרים עם המלצתם על השקעה במק"מ  מלווה קצר מועד שמנפיקה המדינה . " תשואת המק"מ הנוכחית ,  מגלמת ציפיות המשקיעים להעלאת הריבית לרמה של 2.7% בעוד שנה .  המחלקה הכלכלית של הבנק מעריכה כי ריבית בנק ישראל בסוף 2010 תעמוד על 2.5% .  לפיכך ,  המק"מ לשנה ,  מהווה אלטרנטיבה סבירה למשקיע המחפש השקעה בסיכון נמוך "  כתבו בבנק .

" המגמה החיובית בבורסה צפויה להימשך "
 בבנק לאומי נשארים אופטימיים ביחס לבורסה למרות שלטענתם רמת המחירים הנוכחית אינה נמוכה בראייה היסטורית .  מנגד ,  בבנק הפועלים טוענים שהדשדוש היחסי עלול להימשך חודשים

