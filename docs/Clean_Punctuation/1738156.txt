קרית שמונה :  חיימוב בספק להפועל רמת גן
השוער סובל מכאבים בשריר הארבע ראשי : " מקווה שזה שום דבר ואהיה כשיר ליום שני .  נגיע מפוקסים ,  זה המוטו שלנו "
 אחרי יממה של חופש ,  בעירוני קרית שמונה המשיכו היום  ( שישי )  בהכנות לקראת המשחק מול הפועל רמת גן ביום שני .  מאמן הקבוצה רן בן שמעון ערך אסיפה בה רשם על הלוח את הסיבות שהביאו לניצחון על הפועל תל אביב ,  ובין היתר כתב את המילים :  אגרסיביות ,  יכולת ,  משמעת טקטית ולא נשברנו .  
שוער הקבוצה ,  גיא חיימוב ,  לא הצליח להשלים היום אימון לאחר שהרגיש כאבים בשריר הארבע ראשי .  חיימוב קיבל היום זריקה ומחר הוא צפוי לקבל אחת נוספת לאחריה ינסה לערוך אימון מלא ולבחון את כשירותו לקראת המשחק ביום שני .  על פי הערכות של פיזיותרפיסט הקבוצה לא מדובר במתיחה או בקרע ,  כאשר עם סיום האימון אמר השוער לוואלה !  ספורט : " אני מקווה שזה שום דבר ושמדובר במתיחה קלה ,  כדי שאוכל לחזור להתאמן ואהיה כשיר ליום שני ".  
יש לציין כי בקבוצה מרוצים מאוד מהיכולת שמפגין השוער עד כה ,  ובפרט במשחק מול הפועל תל אביב בשבוע שעבר .  חיימוב התייחס גם למומנטום הקבוצתי והחשש מאופוריה אצל השחקנים הצעירים לאחר הניצחון הגדול על האלופה ,  והוסיף : " אני מאמין וחושב שנגיע מפוקסים ומרוכזים ליום שני ,  נמשיך לעבוד קשה עד למשחק כי זה המוטו שלנו ".  במידה וחיימוב לא יוכל לשחק מי שימלא את מקומו יהיה דני עמוס .  הקשר אופיר חמו ,  שמחלים מקרע ,  צפוי לשוב לסגל הקבוצה .  

קרית שמונה :  חיימוב בספק להפועל רמת גן
השוער סובל מכאבים בשריר הארבע ראשי : " מקווה שזה שום דבר ואהיה כשיר ליום שני .  נגיע מפוקסים ,  זה המוטו שלנו "
 
