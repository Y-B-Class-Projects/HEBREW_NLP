הסתיים הייבוש
נייט רובינסון ,  שסופסל תקופה ארוכה ,  הוקפץ וקלע 41 נק' בניצחון הניקס בהארכה על אטלנטה .  אורלנדו ניצחה את מינסוטה
מלבד משחקם של עמרי כספי וסקרמנטו ,  שהפסידו 109:108 ללוס אנג'לס לייקרס אחרי השלשה המכריעה של קובי בריאנט  ( ראה ידיעה נפרדת )  ,  נערכו הלילה  ( בין שישי לשבת )  שני משחקים נוספים .  אחד מהם היה צמוד מאוד ,  כמעט כמו זה של הלייקרס .  ניו יורק נזקקה להארכה כדי לגבור על אטלנטה המצוינת ובכך שיפרה מעט את מאזנה העגום ,  כשכותרת המשחק הייתה שובו של נייט רובינסון .  אורלנדו התעללה במינסוטה ,  שנתנה מעט קרב אבל נוצחה 106:94 .
 מה שאולי יזכרו יותר מהמשחק הזה ,  שהסתיים בצורה צמודה ,  הוא חוסר ההיענות של נייט רובינסון מהניקס כאשר מייק ד'אנטוני הזעיק אותו מהספסל במהלך הרבע הראשון .  משום מה לקח לו הרבה זמן להגיע למגרש ,  רובינסון טען שהוא לא הבין את מאמנו ,  שדאג לייבש אותו תקופה ארוכה על הספסל .  חברו לקבוצה סימן לו לקום ורובינסון לבסוף עשה את זה וסיים ישיבה ממושכת של 14 משחקים רצופים בחוץ .  מהר מאוד הוא גם נתן את התפוקה שלו ,  41 נקודות ,  שעשתה את ההבדל מבחינת הניקס .
 רובינסון קלע 11 נקודות במהלך הארכה ,  וסידר למאמנו ניצחון שני באטלנטה העונה .  מלבד רובינסון ,  ווילסון צ'נדלר קלע 24 נקודות .  באטלנטה היה זה ג'ו ג'ונסון ,  שסיים עם 28 ,  כשקבוצתו ספגה בפעם הראשונה העונה שלושה הפסדים רצופים .  ג'ו סמית' קלע 24 נקודות והוריד עשרה ריבאונדים ואל הורפורד הוסיף 22 נקודות ו-19 ריבאונדים .
 אחרי שהמחצית הסתיימה ביתרון 54:55 לניקס ,  ניו יורק קלעה בסך הכל 12 נקודות ברבע השלישי ואיפשרה לאטלנטה לצבור ביטחון לקראת הסיום ,  כשירדה ביתרון 67:80 בסוף הרבע השלישי .  אלא שההמשך היה שייך לניו יורק שהצליחה לחזור ברבע האחרון ורובינסון עם שתי נקודות מצוינות 11 שניות לסיום קבע 99:99 .  בהארכה המומנטום של הניקס נמשך ושלשה של ג'ונסון לאטלנטה בשנייה האחרונה לא שינתה דבר .
 אף אחד לא ממש ציפה ממינסוטה ,  שהגיעה למשחק נגד אורלנדו עם שבעה ניצחונות בלבד ,  לעשות יותר ממה שהיא עשתה .  מאמנה של אורלנדו ,  סטן ואן גנדי ,  השתמש במאט בארנס בחמישייה בתקווה שהוא יביא אנרגיה .  והוא הביא גם הביא .  אורלנדו מעט שכחה מההפסד לבוסטון רק לפני כמה ימים והשלימה ניצחון שני אחרי שגם את מילווקי היא דרסה .
 בארנס סיים עם דאבל דאבל שכלל 17 נקודות ו-11 ריבאונדים .  הרבע הראשון הסתיים דווקא עם יתרון של מינסוטה 24:26 ,  אבל זה היה כמעט האקורד האחרון שלה במשחק ,  כשאורלנדו נטלה את ההובלה ברבע השני וסיימה את המחצית ב-45:51 .  המומנטום נמשך ולמרות שמינסוטה הייתה מעט טובה יותר ברבע השלישי ,  הרבע האחרון עשה את העבודה מבחינת אורלנדו גם בזכות רשארד לואיס ,  שסיים משחק מצוין עם 21 נקודות ב-27 דקות ,  ג'אמיר נלסון הסתפק ב-16 .  במינסוטה ג'וני פלין קלע 23 נקודות וקווין לאב הוסיף 17 שלא הספיקו .
 
הסתיים הייבוש
נייט רובינסון ,  שסופסל תקופה ארוכה ,  הוקפץ וקלע 41 נק' בניצחון הניקס בהארכה על אטלנטה .  אורלנדו ניצחה את מינסוטה

