רונן מנחם :  הודעת הריבית בארה"ב - צעד נוסף בדרך להידוק המדיניות המוניטרית
מנהל יחידת ההשקעות והאסטרטגיה בבנק מזרחי טפחות : " עדיין לא מסתמנת העלאת ריבית בחודשים הבאים ,  אך המועד לכך קרוב מבעבר "
 הנקודה החשובה ביותר בהודעת הריבית בארצות הברית ,  שהושארה על כנה ,  בהתאם להערכות המוקדמות ,  מופיעה דווקא בסיפא .  לראשונה לאחר חודשים ארוכים ,  הודיע אחד החברים על התנגדותו להצהרה הרגילה ,  לפיה הריבית תישאר במתכונתה הנמוכה הנוכחית ,  תקופה ממושכת ,  בציינו שהתנאים הכלכליים והפיננסיים בארצות הברית השתנו במידה מספקת ,  כדי לא להצדיק עוד מדיניות הצהרתית כה מרחיבה.בהחלט ניתן לראות בכך איתות ראשון ,  ברור למדי ,  לכך שה-fed מעוניין לאמץ ,  הדרגתית ,  מדיניות מצמצמת יותר בחודשים הבאים.אך לא מדובר ברמז בודד בכיוון זה .  כך ,  לדוגמא ,  כבר בפתיח ניתן להבחין בטון נמרץ יותר .  בעוד בהודעה הקודמת ,  שנכתבה ב-16/12 ,  נאמר שהפעילות הכלכלית ממשיכה לרשום תפנית חיובית ,  הפעם נאמר כי היא מתחזקת.גם ההתייחסות למשקי הבית התחזקה ,  שכן נאמר לגביהם כי הוצאותיהם מתרחבות ,  בעוד בהודעה הקודמת נכתב כי דומה שהן מתרחבות .  דו"ח התעסוקה האחרון ,  שאכזב מאוד בהשוואה להערכות המוקדמות ,  לא גרם ל-fed לשנות את המלל ,  לפיו ההידרדרות בשוק העבודה מתפוגגת.אשר למגזר העסקי ,  מודגש בהודעת ה-fed שהחברות החלו להצטייד במכונות ,  ציוד ותוכנות ,  התקדמות משמעותית בהשוואה להודעה הקודמת ,  בה נכתב שהוצאות הללו ממשיכות להצטמצם .  ההתבטאות לפיה החברות עדיין מהססות לקלוט עובדים נותרה ,  אך הועברה לחלקו השני של המשפט ,  רמז לכך שהנושא נחשב עתה מעט פחות מטריד מבחינת ה-fed.נקודה חשובה בהקשר זה היא האמירה לפיה התאמת גובה המצאי של החברות להיקפי מכירותיהן התבצעה ,  בעוד בפעם הקודמת היה התהליך בעיצומו ,  נתון המאותת על מוכנות גבוהה יותר לקלוט עובדים חדשים ,  במענה לגידול עתידי בביקוש.על מנת לסכם את השינוי בטון ,  ה-fed קובע שהפעילות הכלכלית תישאר מרוסנת לתקופה מסוימת ,  בעוד קודם לכן נעשה שימוש במינוח פעילות חלשה בלבד .  המדיניות המוניטרית והפיסיקלית הממריצה ,  שהוזכרה עד כה בהקשר להתאוששות המתהווה ,  הושמטה הפעם ,  איתות לכך שה-fed מעריך שההתחזקות בכלכלת ארה"ב מסוגלת להתקדם בכוחות עצמה.לגבי סביבת המחירים ,  לא היה שינוי של ממש בטרמינולוגיה ודומה שהסוגיה לא מטרידה כעת את ה-fed .  אכן ,  מדד המחירים לצרכן האחרון הצביע על כך שקצב האינפלציה הבסיסי בארצות הברית שומר על יציבות ולא ניכרים בו ,  לעת עתה ,  לחצים כלשהם .  לעת עתה ,  לא נראה כי יהיה שינוי של ממש בהתייחסות לנושא זה בהחלטות הריבית הבאות.למרות האמור לעיל ,  לא מדובר בהיערכות של ה-fed להדק את מדיניותו כבר בחודשים הקרובים .  רמז ברור לכך ניתן למצוא בהותרה על כנו של המשפט ,  בו נאמר שהוצאות משקי הבית עדיין מרוסנות על ידי רפיון בשוק העבודה ,  גידול צנוע בהכנסה ,  ערך רכוש נדל"ן נמוך יותר ואשראי מהודק.גם השמטת המשפט ,  שהופיע בהודעה הקודמת ,  לפיו מסתמן שיפור בשוק הדיור ,  מהווה איתות לכך שאף כי נשקל הידוק במדיניות ,  עדיין לא הגיעה העת לכך.הבנק אף חוזר על האמירה לפיה השווקים הפיננסיים נמצאים במצב בו הם מספקים תמיכה להתחזקות בפעילות הכלכלית ,  אך טורח הפעם להוסיף סייג ,  לפיו האשראי שהבנקים נותנים ממשיך להתכווץ.בניגוד למכשיר הריבית הנומינלי ,  לגבי הצעדים האחרים ,  ההכרעה נפלה וה-fed הודיע כי הם יופסקו ב-1/2 .  מדובר ברכישות נכסים מגובי משכנתאות ,  ני"ע מסחריים ואמצעי אשראי שונים .  כך גם לגבי הסדרי swap עם בנקים מרכזיים עמיתים.לסיכום :  ה-fed ממשיך להתמקד בצמצום הרכישות והצעדים הלא קונבנציונליים ואינו מאותת על שינוי קרוב בריבית הנומינלית .  עם זאת ,  הנאמר בהודעה וההתנגדות של אחד החברים להצהרה המסכמת ,  מצביעים על כך שהמדיניות תיעשה פחות מרחיבה בשלב מסוים - להערכתנו ,  במהלך המחצית השנייה של השנה.הכותב הוא רונן מנחם ,  מנהל יחידת ההשקעות והאסטרטגיה בבנק מזרחי טפחות

רונן מנחם :  הודעת הריבית בארה"ב - צעד נוסף בדרך להידוק המדיניות המוניטרית
מנהל יחידת ההשקעות והאסטרטגיה בבנק מזרחי טפחות : " עדיין לא מסתמנת העלאת ריבית בחודשים הבאים ,  אך המועד לכך קרוב מבעבר "
 
