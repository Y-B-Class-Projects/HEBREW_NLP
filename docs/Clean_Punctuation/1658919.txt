היו זמנים :  מפגש ישראלי טיפוסי
בשבוע שעבר חזרתי במנהרת הזמן 51 שנים לאחור .  הגעתי לביתה של תלמה פרידמן  ( כץ )  במושב מסילת ציון שבפרוזדור ירושלים כדי לפגוש את חבריי לספסל הלימודים בבית הספר היסודי ,  חברים שמהם נפרדתי ב ? 1959 .  
זו היתה חוויה מרגשת ,  חוויה שמספרת סיפור ישראלי טיפוסי - 60 גברים ונשים ,  בעשור השביעי לחייהם ,  בערך בגיל המדינה ,  נפגשים ומתרגשים לאחר שלא התראו כ ? 50 שנים .  כשנפרדנו היינו נערים בני 13 ? 14 ,  וירושלים היתה עדיין חצויה .  למדנו בבית הספר בית חינוך על שם ברל כצנלסון בשכונת מקור ברוך ,  סמוך למקום שבו ממוקם כיום בניין הטלוויזיה הישראלית .  בית הספר חינך ברוח ציונות ? סוציאליסטית .  החינוך לאהבת הארץ היה מהבולטים בשיעורים .  טיילנו בגליל ,  בנגב ,  עברנו שיעורי חקלאות ולמדנו איך שותלים ,  כיצד מגרפים ומה מתרחש בכוורות הדבורים .  אריק הרפז ,  המורה לחקלאות ,  כיום בן 84 ,  כיבד אותנו בנוכחותו במפגש .
 והנה אנחנו ,  עם שיער שיבה  ( כלומר ,  אלה שנשאר להם שיער ולא הקריחו )  ומשקפיים ,  מביטים נרגשים בתמונות ,  מעלים זיכרונות מהימים הרחוקים ההם ,  ימים שבהם לא ראינו טלוויזיה ,  לא דיברנו בטלפונים ניידים ,  לא שלחנו מכתבים באימייל ,  בטח לא ידענו לסמס ,  את חו"ל הכרנו רק דרך הבולים והאטלס - ובכל זאת הכל היה פשוט .  היינו ילדים שמחים ומאושרים .  
באותם ימים להורינו לא היו מכוניות ונהגנו לנסוע באוטובוסים של חברת  " המקשר ",  לרכוב על אופניים ובעיקר ללכת ברגל .  הלכנו רגלית בקיץ החם ובחורף הגשום ,  אבל הלכנו שמחים .  לא היו הסעות לבית הספר ,  והיינו ילדים פחות מפונקים מהילדים ומהנכדים שלנו ,  אבל כן ,  גם אנחנו היינו ילדים .
 הזמנים השתנו .  בית הספר שבו למדנו הפך כבר מזמן לבית ספר חרדי .  למעשה ,  כל האזור הסמוך לו מאוכלס כיום רק בציבור חרדי .  
לפחות מחצית מחבריי לספסל הלימודים כבר עזבו את ירושלים .  חלקם הודו כי הם ממעטים לבקר בעיר הולדתם משום שהיא השתנתה לבלי הכר . " זו לא ירושלים שבה גדלתי ",  אמרה רותי גולן  ( שבשינסקי במקור )  ,  המתגוררת כיום ברעננה , " אני מרגישה זרה כאן ".  והיא לא היחידה .  
ויש גם אלו שהיו עימנו וכבר לא יזכו להרגיש .  חמישה מחברינו נפלו במלחמות או נפטרו ממחלות .  
בכל מקרה ,  מה שאיחד את הזיכרונות של כולנו טמון במנהל בית הספר האגדי שלנו ,  שמואל שטראוס ,  שהיה עבורנו מעין יאנוש קורצ'אק .  איש חם ולבבי שלא ידע להרים קול על תלמיד שהתפרע או התחצף ,  והאמין בנועם הליכות כמפתח לחינוך טוב .  
אז ,  באותם ימים ,  המשמעת ברוב בתי הספר היתה הרבה יותר קפדנית מאשר המתרחש כיום ,  אבל דווקא המנהל שלנו סלד ממשמעת קשה .  הוא התנגד לכך שנקרא למורים שלנו  כפי שאז כינו תלמידים את מוריהם  - " מורי "  או  " מורתי ".  הוא סבר שילדים אינם צריכים לקום על רגליהם לכבוד המורה בעת כניסתו לכיתה ,  וכשהמורים התלוננו בפניו על תלמיד חצוף וביקשו שינזוף בו ,  הוא ליטף את ראש התלמיד ואמר  " שמעתי שהתנהגת לא יפה .  אני מבקש מאוד שתשנה את התנהגותך ".  
התלמיד יוסי שפירא ,  כיום שופט בביהמ"ש המחוזי בירושלים ,  הראה לנו תמונות שכאילו נלקחו מעולם אחר :  קלמרים ,  עפרונות ,  מחדדים ,  פרימוסים ומקררי קרח .  התלמידה מינה חשין הזכירה לנו ריחות של פעם - כמו ריח הנסורת מהנגריות ,  נסורת שהיו מפזרים במיוחד בפתח הכיתות בימי גשם כדי שלא יצטבר בוץ .  
וכמובן יש דברים שלא משתנים ,  ובתחומים האלו היינו ילדים בדיוק כמו הילדים של היום :  כדורגל בהפסקות ,  סרטי קולנוע  ( אם כי אז התרגום לעברית נכתב בכתב יד )  ,  הטיולים השנתיים לגליל ולאילת ,  וכמובן ,  החיזורים הראשונים אחרי הבנות .  
כן ,  היו ימים .
 
היו זמנים :  מפגש ישראלי טיפוסי
nan
