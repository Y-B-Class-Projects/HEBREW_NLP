כלכלות טייוואן ותאילנד נוסקות :  זינוק של 9.2% בתמ"ג של טייוואן
כלכלת תאילנד צמחה ב-5.2% ברבעון הרביעי .  הצמיחה האדירה נובעת מהעליות ביצוא ,  בצריכה הפרטית ובתיירות .  כלכלנים :  ההתאוששות המהירה של אסיה מלווה בסיכונים ,  בהם בועות נכסים
 >  >  התמ"ג של טייוואן צמח ב-9.2% ברבעון הרביעי לעומת הרבעון המקביל ב-2008 - קצב הצמיחה המהיר זה חמש שנים וחצי ,  הודות לעליות ביצוא ,  בעיקר לסין ,  ובצריכה הפרטית .  בתיאום עונתי ובחישוב שנתי  ( שמתבסס על קצב הצמיחה לעומת הרבעון הקודם )  צמח התמ"ג של טייוואן ב-18% ,  לפי בנק גולדמן סאקס .  תאילנד צמחה ב-5.2% לעומת הרבעון המקביל ,  הקצב המהיר זה 10 שנים ,  וב-15.3% בחישוב שנתי המתבסס על הקצב הרבעוני .  כמו כלכלות נוספות באסיה המסתמכות רבות על יצוא ,  טייוואן הרוויחה רבות מעליית הביקוש למוצריה מצד סין .  היצוא מטייוואן צמח ב-19.6% ברבעון הרביעי ,  לפי הלשכה המרכזית לסטטיסטיקה באזור .  שיעור האבטלה בטייוואן ירד מעט בינואר ל-5.73% לעומת 5.77% בדצמבר .  היצוא מטייוואן עלה בינואר ב-75.8% לעומת החודש המקביל ב-2009 - כאשר היצוא לסין זינק ב-187.8% .   כלכלות אסיה נמצאות במסלול התאוששות מהיר וחזק ,  שבמסגרתו סין חזרה לצמיחה כבר ב-2009 ,  ביפן מתוכננת ההנפקה הראשונה לציבור הגדולה ביותר זה עשור .  בהונג קונג נמכרו מאות דירות בפרבר מרוחק תוך שעות ספורות בסוף השבוע  ( ראו תיבה )  .  המעצמות של אסיה נהנות מהתאוששות ביצוא ובצריכה המקומית לאחר המשבר שפקד את הכלכלה העולמית ב-2008 .  ואולם התאוששות זו טומנת בחובה אתגרים רבים - החל בדפלציה ביפן ועד לתלות יתר ביצוא במקרה של טייוואן .  סין מהווה את עמוד התווך של הכלכלה האסיאתית ,  אבל אפילו היא עומדת בפני סכנות - בועת נכסים פוטנציאלית בהתהוות .  bnp פאריבה הוציא באחרונה דו"ח מחקר לפיו עיקר הסיכונים הם אינפלציה גבוהה ,  הקצאה שגויה של הון ,  השקעת יתר בתעשיות כבדות ,  שימוש מואץ במשאבים נדירים ופגיעה בסביבה .  אחד הסיכונים הגדולים לכלכלות אסיה דווקא תלוי במדינות המפותחות :  הירידה בצריכה הפרטית בשל עלייה באבטלה במדינות המפותחות מאיימת על היצוא ממדינות אסיה לאירופה ולארה"ב .  טייוואן מסתמכת בעיקר על היצוא לסין ,  ולכן אם הצמיחה בסין תיפגע ההשלכות על טייוואן יהיו חמורות .  סין ,  שצמחה ב-8.7% ב-2009 ,  מהווה את התקווה והסיכון הגדולים ביותר של אסיה ,  והיא אף סוגרת על יפן במונחי גודל התמ"ג .  ואולם אנליסטים חוששים כי היא סובלת מהתחממות יתר בשל האשראי הזול שהממשלה הזרימה למגזר הפרטי והעסקי בשנה האחרונה .  בשל כך בחודשים האחרונים החלה הממשלה להדק את דרישות האשראי .
 
כלכלות טייוואן ותאילנד נוסקות :  זינוק של 9.2% בתמ"ג של טייוואן
כלכלת תאילנד צמחה ב-5.2% ברבעון הרביעי .  הצמיחה האדירה נובעת מהעליות ביצוא ,  בצריכה הפרטית ובתיירות .  כלכלנים :  ההתאוששות המהירה של אסיה מלווה בסיכונים ,  בהם בועות נכסים

