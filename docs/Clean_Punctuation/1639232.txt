אלווריון עקפה את התחזיות :  סיימה את הרבעון ה-4 בירידה של 14% בהכנסות ל-60.2 מיליון דולר
ההפסד התפעולי קטן ל-1.3 מיליון דולר לעומת 5.6 מיליון דולר ברבעון המקביל
עם תום הרבעון הקודם סיפקה  ,  יצרנית פתרונות ה-wimax ,  תחזית הכנסות שאיכזבה את האליסטים .  החברה צפתה אז הכנסות של 53-63 מיליון דולר ברבעון הרביעי כאשר השוק ציפה להתאוששות מהירה יותר בעסקי החברה מה שהוביל להורדת תחזיותיהם של האנליסטים לרבעון הנוכחי .  אלא שבשבועות האחרונים מספר בתי השקעות ,  ביניהם rbc ,  העלו את מחיר היעד למניית החברה על רקע ההערכות כי עסקיה של החברה משתפרים ,  והיום אלווריון מספקת תוצאות שעוקפות במקצת את תחזיות השוק המתוקנות להכנסות של 59.1 מיליון דולר ועומדת בתחזיות שסיפקה החברה.אלווריון סיימה את הרבעון הרביעי של 2009 עם הכנסות של 60.2 מיליון דולר ,  ירידה של 14% לעומת הכנסות של 70.1 מיליון דולר ברבעון המקביל.הרווח הגולמי של החברה עמד על 28 מיליון דולר לעומת רווח גולמי של 31.3 מיליון דולר ,  ירידה של 10.5% .  עם זאת ,  שולי הרווח הגולמי של החברה דווקא השתפרו ,  על רקע תמהיל הכנסות טוב יותר ,  ועמדו על 46.5% לעומת שולי רווח גולמי של 44.7% ברבעון המקביל.הוצאות התפעול של החברה ירדו ל-29.4 מיליון דולר לעומת הוצאות תפעול של 37 מיליון דולר ברבעון המקביל ,  ירידה של 20.5% ,  מה שהוביל לצמצום ההפסד התפעולי של החברה ל-1.3 מיליון דולר לעומת הפסד תפעולי של 5.6 מיליון דולר ברבעון המקביל.בשורה התחתונה ,  סיכמה החברה את הרבעון הרביעי עם הפסד נקי של 1.3 מיליון דולר או 2 סנטים למניה לעומת הפסד נקי של 4.8 מיליון דולר או 8 סנטים למניה ברבעון המקביל .  הרווח המתואם ,  המחושב בניכוי הוצאות בגין פיטורי עובדים ,  אופציות והוצאות חד פעמיות ,  עמד על 724 אלף דולר או סנט אחד למניה .  החברה חזתה תוצאות שינועו בין הפסד מתואם של 4 סנטים למניה לרווח מתואם של 2 סנטים למניה ,  ואילו השוק ציפה לאיזון ברווח למניה כך שהחברה עקפה את תחזיות השוק .-  הרחבה תובא בהמשך -

אלווריון עקפה את התחזיות :  סיימה את הרבעון ה-4 בירידה של 14% בהכנסות ל-60.2 מיליון דולר
ההפסד התפעולי קטן ל-1.3 מיליון דולר לעומת 5.6 מיליון דולר ברבעון המקביל

