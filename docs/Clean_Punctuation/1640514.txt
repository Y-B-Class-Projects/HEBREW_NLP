גירש את אשתו ויפצה אותה ב-100 אלף שקל
אחרי 15 שנות נישואין ,  גירש בעל את אשתו לאחר שחשד כי היא מנהלת  " רומן טלפוני "  מאחורי גבו .  בית המשפט קבע כי הגירושים אינם תקפים וחייב אותו לפצותה
בית המשפט לענייני משפחה בתל אביב קבע הבוקר  ( ראשון )  שגבר יפצה את אשתו ב-100 אלף שקלים ,  לאחר שגירש אותה בעל כורחה .  בית המשפט דן בתביעה בגובה חצי מיליון שקל שהגישה אישה בת 41 נגד בעלה ,  לו היתה נשואה במשך 15 שנה .  הנישואים של השניים עלו על שרטון לאחר שהבעל חשד שאשתו מנהלת  " רומן טלפוני "  עם גבר זר .  השניים פנו לבית דין שרעי ,  והגיעו לסיכום לפיו יתגרשו לאחר שתוסדר המשמורת על ילדיהם .  
אולם ,  לטענת האישה ,  בדיון שהיה קבוע לזוג ,  אליו לא זומנה האישה ,  גירש את אשתו בעל כורחה ובלי רשות בית הדין השרעי .  הבעל טען מנגד ,  כי האישה הסכימה לגירושים וכי בכל מקרה הדין המוסלמי אינו מתנה את תוקפם של הגירושים בהסכמה של האישה .  
השופטת שפרה גליק קיבלה את עמדת האישה וקבעה שהסכמתה לגירושים היתה ברמה העקרונית בלבד וכפופה למילוי תנאים שונים שלא הוסדרו ,  ולכן הגירושים אינם תקפים ,  והאישה רשאית לתבוע פיצויים . " המחוקק הישראלי ביקש לעקור משורש את המנהג המוסלמי לפיו יכול גבר מוסלמי לגרש את אשתו בעל כורחה ובהיעדר פסק דין מחייב ",  הבהירה השופטת בפסק הדין .
 
גירש את אשתו ויפצה אותה ב-100 אלף שקל
אחרי 15 שנות נישואין ,  גירש בעל את אשתו לאחר שחשד כי היא מנהלת  " רומן טלפוני "  מאחורי גבו .  בית המשפט קבע כי הגירושים אינם תקפים וחייב אותו לפצותה

