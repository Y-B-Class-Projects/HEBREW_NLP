הבנק המרכזי של אוסטרליה העלה במפתיע את הריבית ב-0.25% ל-4.75%
בעקבות העלאת הריבית מתחזק הדולר האוסטרלי ב-1.2% מול הדולר האמריקאי לרמה כמעט שווה
הבנק המרכזי של אוסטרליה הודיע היום באופן מפתיע על העלאת הריבית ,  וזאת בשל חששות מכך שהצמיחה החזקה מהצפוי תעורר אינפלציה.נגיד הבנק המרכזי של אוסטרליה ,  גלן סטיבנס ,  הודיע על העלאת הריבית ב-0.25% ל-4.75% ,  וציין כי ישנו סיכון לעלייה באינפלציה בטווח הבינוני .  אנליסטים צפו כי הריבית תושאר ללא שינוי ,  לאחר שבמשך חצי השנה האחרונה לא שונתה.הבנק המרכזי של אוסטרליה היה אחד הראשונים בעולם שהחל להעלות את הריבית לאחר המשבר הכלכלי העולמי .  מרמה של 3% באוקטובר 2009 ,  העלה הבנק המרכזי של אוסטרליה את הריבית ב-0.25% שש פעמים עד לחודש מאי לרמה של 4.5%.הצעד של סטיבנס מעיד על כך שהוא מבקש להימנע מחזרה על מה שאירע ב-2007 ,  אז הותיר הבנק המרכזי את הריבית על כנה במשך כמה חודשים ,  כאשר האינפלציה האיטית הסוותה התפתחות של לחץ מחירים . " הם מנסים לקטוע את האינפלציה בזמן ",  אמר מתיו סירקוסטה ,  כלכלן במודי'ס אנליטיקס בסידני ,  לבלומברג . " ב-2007 הם היו מאחורי כולם בהעלאת הריבית ,  ואני לא חושב שהם רוצים לעשות את הטעות הזו שוב ". בעקבות העלאת הריבית מתחזק הדולר האוסטרלי ב-1.2% מול הדולר האמריקאי לרמה של 0.999 דולר לדולר אוסטרלי ,  ומתקרב בכך שוב לשוויון בין שערי שני המטבעות .
 
הבנק המרכזי של אוסטרליה העלה במפתיע את הריבית ב-0.25% ל-4.75%
בעקבות העלאת הריבית מתחזק הדולר האוסטרלי ב-1.2% מול הדולר האמריקאי לרמה כמעט שווה

