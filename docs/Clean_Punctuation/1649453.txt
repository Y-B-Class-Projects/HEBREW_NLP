בן טובים
דרור רפאל יודע מי אשם באונס הקבוצתי בתל אביב .  זה לא ליברמן ,  שהוא סתם פירומן וגם לא ערוץ המוזיקה הישראלית - הוא סתם נוראי .  רק לאלירז הוא כבר מתגעגע
מחר תתעורר לבוקר ללא  " האח הגדול ".  נקשרת רגשית לאנשים שאתה לא מכיר .  בזבזת מהזמן שלך ,  ראית את אלין משתנה ,  הצטערת על איילה ,  השתוממת כשאלירז התחבק עם סער .  מה עושים עם כל זה עכשיו .  אתה עובר מחדר לחדר ,  לא מוצא את עצמך .  איפה החברים שמילאו את החיים שלך .  אתה רוצה לדעת מה פותנה מבשלת בבית שלה ,  האם גואל מאונן עם תמונות של אלירז .  הדמויות שמילאו את חייך נעלמות .  אתה מסתכל לאחור ,  נזכר ,  מי היה בנצי ?  מי זאת סתיו ?  
עכשיו אין ארז ,  אין אלירז ,  אין סער .  הכל נגמר .  אין טעם לחיים יותר .  אתה מסתובב בלילות סהרורי ,  הולך להביא משהו מהמקרר ,  נזכר איך גם סער קם בלילה למקרר .  אתה מנשק את חברה שלך ונזכר בנשיקה של סער ואיילה .  אתה נח בחוץ עם שמיכה וחושב על אלירז .  אולי גם הוא עייף עכשיו .  ואולי לא .  איך אפשר לדעת מה אלירז עושה .  אתה משתגע ,  חייב לדעת .  סער ואיילה נפגשים עוד ?  ואלין ,  היא בבית ?  היא יצאה עם חברים ?  יש לה חברים ?  כי לי אין .  עזבתי את כולם .  אל תעזוב אותי אח גדול .  תחזרו אלי חברים ,  אני בודד ,  אני לבד ,  אלירז !  !  תחזור אלי ,  אלירז  !  ! 
פייסבוק .  פרסומות סקסיסטיות .  צ'טים באינטרנט .  כל האינטרנט .  קליפים של ליידי גאגא .  השכנים שאולי שמעו .  שירותי הרווחה שעקבו אך לא ידעו .  המורים .  החברים הקרובים .  יו טיוב .  ההורים של כולם ,  גם ההורים של הנערה .  השופטים שמטילים עונשים קלים מדי .  החדשות שמדווחות לפרטי פרטים על מקרי אונס .  המלחמה הצהובה בין העיתונים .  רד טיוב .  מערכת החינוך .  שר החינוך .  שרת התרבות .  עורכי הדין .  האינטגרציה בצפון תל אביב .  הפוסט מודרניות ,  שהכל מותר .  כל 14 הנערים .  אימא של א' .  וכמובן א' הנאשם העיקרי .  כולם אשמים ,  אבל אנחנו לא .  זה לא קשור אלינו .
" מה קשור "  היום שעכשיו - תקציר :  יש מאזין על הקו ,  לא ישראל ,  לא דיברנו איתו עוד .  זה סער מהאח הגדול .  מה המצב אחי ?  איך ההרגשה ?  יופי אחי .  שנייה הנה מאזין על הקו  .  טראפיק טראפיק .  עכשיו דיווחים או מה ?  או קיי ,  תומש מה תשיר ?  שניה גבר ,  נגמרה השעה ,  תכף נחזור .  
רחובות רחובות אשדוד .  ציון לא בא לך לבוא לשיר עם תומש ,  טוב תישאר שם מותק .  טראפיק טראפיק תכף נתקשר למישהו ונעבוד עליו ,  נגיד לו שאישתו בוגדת בו  ,  הלו  ?  מה המצב שלמה  ,  הכל טוב מותק ?  יופי ,  אישתך נמצאת פה איתי חחחח אתה לא מאמין מה היא עושה לי .  סתם עבדנו עליך .  טראפיק טראפיק .  מי נכנס עכשיו לאולפן השקוף ?  אהה התבורי'ס .  מה אתם עושים פה ,  טוב אחלה .  יאללה בואו נרים כוסית .  רגע יש מישהו על הקו ,  מי זה ?  השעה עוד לא נגמרה ?  איך זה יכול להיות ,  עשינו כל כך הרבה דברים בשעה הזאת .  אהה זאת שעה שנייה ,  מתוך כמה  ?  רחובות רחובות אשדוד .  יאללה מותק בוא נשיר משהו .  מזל שאנחנו יכולים להמשיך עם השטויות שלנו ולספר שזה ערוץ למוזיקה הישראלית .  רק חבל שהכל כל כך שקוף .
 אנחנו מבודדים בעולם כמו שמעולם לא היינו .  אביגדור ליברמן לא רצוי באירופה ולא בארצות הברית .  בקרוב כנראה יוגש נגדו כתב אישום .  עכשיו נוסף אישום חדש ,  הוא ביקש משגרירנו בבלארוס לפתוח מעטפה ולהעביר לו מידע על חקירותיו .  ואז קידם אותו במשרד החוץ .  הוא נכשל בתפקיד .  הוא פירומן שמעכיר את היחסים שלנו עם מצרים וסוריה ולבנון .  הוא לא דיפלומט ולא רוצה להיות דיפלומט .  הוא נהנה לריב עם טורקיה ,  להשפיל אותה .  אין איש פחות מתאים ממנו להיות שר החוץ של ישראל .  אם הוא כזה כישלון כשר חוץ ,  אז הוא בשל כבר להיות ראש ממשלה ,  לא ? 

בן טובים
דרור רפאל יודע מי אשם באונס הקבוצתי בתל אביב .  זה לא ליברמן ,  שהוא סתם פירומן וגם לא ערוץ המוזיקה הישראלית - הוא סתם נוראי .  רק לאלירז הוא כבר מתגעגע

