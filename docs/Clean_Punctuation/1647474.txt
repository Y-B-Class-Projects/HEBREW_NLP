פורשה מציגה את הקאיין החדשה :  הפעם ,  גם בגרסה היברידית
המכונית מצוידת בתיבת הילוכים עם שמונה הילוכים ומערכת כיבוי והתנעה אוטומטית לעצירות קצרות
ההודעה לעיתונות הבינלאומית על פורשה קאיין החדש לא עוסקת בביצועים ספורטיביים וגם לא ביכולת שטח .  הדור השני לקאיין ,  רכב שטח גדול ,  מציג שיפור בעיקר בהפחתה של זיהום האוויר .  הקאיין ארוך יותר מקודמו ב-5 ס"מ ,  אך גם קל יותר ב-180 ק"ג .  המכונית מצוידת בתיבת הילוכים עם שמונה הילוכים ומערכת כיבוי והתנעה אוטומטית לעצירות קצרות.היצע המנועים מתחיל ביחידת דיזל עם 240 כ"ס .  מעליו מוצע מנוע בנזין בנפח 3.6 ליטר עם 300 כ"ס .  עוד יוצעו מנוע בנזין בתצורת v8 בנפח 4.8 ליטר המספק 400 כ"ס ,  ואותו מנוע בצירוף מגדש טורבו נמצא בגרסה החזקה של הקאיין ,  לה 500 כ"ס.אבל גולת הכותרת אינה גרסת הביצועים ,  אלא דווקא הגרסה ההיברידית - מנוע בנזין בנפח 3.0 ליטר עם 333 כ"ס ,  שאליו מצטרף מנוע חשמלי המייצר 47 כוחות סוס נוספים .  עד מהירות של 60 קמ"ש יכול הקאיין ההיברידי לנסוע בכוח החשמל בלבד ,  ובמהירויות גבוהות יותר עובדים שני המנועים יחדיו כדי לספק יותר כוח לעקיפה ולתאוצה .  צריכת הדלק המוצהרת היא 12.2 ק"מ לליטר ופליטת הפחמן הדו-חמצני היא 193 גר' לק"מ .  הקאיין החדש יתחיל להימכר במאי באירופה ,  ולישראל הוא יגיע במחצית השנייה של 2010.פורשה הציגה לאחרונה גם גרסאות בסיסיות חדשות לפאנמרה ,  מכונית הסאלון הספורטיבית שלה .  הפעם מצוידת המכונית באותו מנוע 3.6 ליטר עם 300 כ"ס שיוצע גם בקאיין ,  והוא מעביר את כוחו דרך תיבת רובוטית הילוכים דו-מצמדית עם שבעה יחסי העברה .  המחיר בישראל של גרסאות אלה צפוי להיות נוח יחסית ,  ודאי שבהשוואה למחירים של הפאנמרה כיום ,  המתחילים ב-895 אלף שקל .
 
פורשה מציגה את הקאיין החדשה :  הפעם ,  גם בגרסה היברידית
המכונית מצוידת בתיבת הילוכים עם שמונה הילוכים ומערכת כיבוי והתנעה אוטומטית לעצירות קצרות

