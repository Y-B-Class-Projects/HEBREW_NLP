 קשת תגבה תשלום על קטעי וידאו ב-mako 
 >  >  אתר mako של זכיינית ערוץ 2 קשת יתחיל לגבות כסף על צפייה בקטעי וידיאו .  ל-themarker נודע כי גולשים שיהיו מעוניינים לצפות בפרקי  " ארץ נהדרת "  ביומיים שלאחר מועד שידורם המקורי  ( בתוך 50 שעות )  ,  יידרשו לשלם 2.99 שקלים לפרק .  המשלמים יוכלו לצפות בפרקיפ ללא פרסומות ובאיכות של 1.2 מגה .  החל מיום ראשון בבוקר שלאחר השידור ,  פרק התוכנית יהיה זמין באתר בחינם .  פרקי  " ארץ נהדרת "  נחשבים לתכנים הפופולריים של קשת ו-mako .  נראה כי לא מדובר במקרה חד-פעמי וכי קשת מתכוונת להמשיך לגבות תשלומים על תכנים באינטרנט דרך אתר mako .  באתרים רבים בישראל ובעולם בוחנים את האפשרות לגבות כסף בעבור תכנים ,  וחלקם כבר דורשים כסף על תכנים ארכיוניים .  בשבוע שעבר הודיע העיתון  " ניו יורק טיימס "  כי בשנה הבאה יחל לגבות תשלום על תכני העיתון המופיעים באינטרנט ,  ובמקביל מגשש יו-טיוב את דרכו לקראת גביית תשלום מהגולשים .  בתוך כך נודע כי כדי לחסוך בעלויות תפסיק קשת להעביר את  " ארץ נהדרת "  בשידור חי ותחל השבוע להקליט את פרקי התוכנית בימי חמישי .  כל העונות הקודמות של תוכנית הבידור הוקלטו מראש ,  למעט העונה השישית .  ב-mako אישרו את הפרטים .
 
 קשת תגבה תשלום על קטעי וידאו ב-mako 
nan
