חדש על המסך
קצת מתח והרבה רומנטיקה חוצת יבשות עולים הערב על המסך הגדול ,  עם חמישה סרטים שייקחו אתכם מארה"ב לאירלנד ומצרפת לקזחסטן 
" רוק 30 "  פוגש את  " קרמר נגד קרמר "  פוגש את  " הורים במשרה מלאה "   זה מה שיוצא כשמכניסים את אלק בולדווין ,  מריל סטריפ וסטיב מרטין למשולש אהבה .  ג'ייק  ( בולדווין )  וג'יין  ( סטריפ )  גרושים כבר עשר שנים ,  אבל כשהם נפגשים במהלך טקס סיום הלימודים של בנם המשותף ,  הניצוצות חוזרים לעוף .  אלא שג'ייק בינתיים התחתן מחדש ועכשיו ג'יין היא זו שמוצאת את עצמה בתפקיד האישה האחרת .  לא רק זה ,  יש לה גם מחזר בשם אדם  ( מרטין )  שבאמת מתאהב בה ולא רק רוצה איתה סקס מזדמן כמו ג'ייק .  בקיצור ,  החיים מסובכים אבל הקומדיה רומנטית .
 דבר הביקורת :  על אף העבודה הטובה של צוות השחקנים המושך , " זה מסובך "  הוא קומדיה רומנטית צפויה שהולכת על צחוקים במקום על עידון וניואנסים רגישים .  
ציון ממוצע :  רוטן טומייטוס  55 ,  מטאקריטיק  57 .  
במאית :  ננסי מאיירס .  שחקנים :  אלק בולדווין ,  מריל סטריפ ,  סטיב מרטין  ( 118 דקות ) 
באירלנד ,  מסתבר ,  יש חוק שקובע שכל גבר שמקבל הצעת נישואים ב-29 בפברואר חייב להיענות לה .  למזלה של אנה  ( איימי אדמס )  ,  נסיעת העסקים של בן זוגה ,  ג'רמי  ( אדם סקוט )  ,  לדבלין נופלת בדיוק על שנה מעוברת ועוד בסמוך לתאריך הנכסף .  כמובן שאחרי ארבע שנים שבהן היא מחכה לשמוע ממנו את השאלה שהפכה את רגב הוד לכוכב על ,  אין מצב שאיימי תפספס הזדמנות שכזו והיא מיד אורזת את הפקלאות ושמה פעמיה לכיוון הבירה האירית .  אלא שהדרך לדבלין לא כל כך פשוטה ומזג האוויר הסוער מעמיד בפניה לא מעט במכשולים .  כאן נכנס לתמונה דקלן  ( מת'יו גוד )  ,  אירי חסון שאינו יכול לסרב לאישה במצוקה .  יחד הם יוצאים למרדף נגד השעון  הכל כדי שאיימי תוכל לנצל את החוק המיוחד במינו .  אלא שעד שהם מגיעים אל היעד ,  כבר ממש לא ברור למי בדיוק איימי צריכה להציע את ההצעה הנחשקת .  
דבר הביקורת :  איימי אדמס מפתה כתמיד ,  אבל אפילו היא לא יכולה להציל את  " שנה מעוברת "  מעודף הקלישאות והתסריט הבלתי מצחיק בעליל שמהם הוא מורכב .   ציון ממוצע :  רוטן טומייטוס  20 ,  מטאקריטיק  33 .
 במאי :  אננד טאקר .  שחקנים :  איימי אדמס ,  מת'יו גוד ,  אדם סקוט  ( 96 דקות ) 
ריצ'רד קלי ,  האיש מאחורי  " דוני דארקו ",  חוזר עם מותחן מדע בדיוני נוסף ודילמה פילוסופית מורטת עצבים .  נורמה  ( קמרון דיאז )  וארתור לואיז  ( ג'יימס מרסדן )  מוצאים יום אחד קופסה על מפתן דלתם .  מיד לאחר מכן מגיע גבר מסתורי  ( פרק לנגלה )  שמסביר להם שבכל פעם שילחצו על הכפתור האדום שבתוך הקופסה ,  הם יזכו במיליון דולר ,  אבל  אבל גדול  בנוסף ,  אדם כלשהו בעולם ימות באופן שרירותי .  מרגע זה הכל קורה מאוד מהר ובעודם מתלבטים מה לעשות ,  מוצאים עצמם נורמה וארתור במצב בלתי אפשרי שמצריך מהם לקבל כמה החלטות קשות למדי .
 דבר הביקורת :  סרט מלא דמיון אבל לעיתים קרובות מופרך ,  שמציע כמה ריגושים אבל לרוב מרגיש מקוטע מדי .
 ציון ממוצע :  רוטן טומייטוס  44 ,  מטאקריטיק  47 .
 במאי :  ריצ'רד קלי .  שחקנים :  קמרון דיאז ,  ג'יימס מרסדן ,  פרנק לנגלה  ( 115 דקות ) 
כשאתה מחליט להיות רועה צאן באמצע ערבות קזחסטן ,  כדאי מאוד שתהיה לך אישה .  למה ?  כי הבעלים של מעט הקרקע שטובה למרעה החליט שרק לרועים רציניים ,  עם נשים ושתי רגליים על הקרקע ,  תוקצה חלקה .  ומה תעשה עם הרווקה היחידה ברדיוס של מאה מייל היא בחורה חידתית בשם טולפן ?  ולאן תגיע אם טולפן הזו החליטה שאינך ראוי לזכות בידה בגלל שיש לך אוזניים בולטות מדי ?  ברוכים הבאים לעולמו של אסא ,  מלח שהשתחרר לא מכבר משירות בצי הרוסי והחליט שלגדל צאן באמצע שום מקום זה מה שהוא רוצה לעשות בחיים .
 דבר הביקורת :  רועי צאן קזחיים זוכים למחווה הקולנועית לה הם ראויים ,  בסרט הביכורים המקסים ונטול הסנטימנטליות של סרגיי דבורצבוי .
 ציון ממוצע :  רוטן טומייטוס  97 ,  מטאקריטיק  88 .
 במאי :  סרגיי דבורצבוי .  שחקנים :  טולפברגן בייסאקלוב ,  אסקט קוצ'ינצ'ירקוב ,  סמאל יסילנמובה  ( 100 דקות ) 
לפייר  ( דניאל אוטיי )  יש בן והבן הזה החליט לנטוש את אשתו  ( פלורנס לוארה קאיי )  ואת שתי בנותיהם .  האב אכול רגשות האשם בגלל המעשה של בנו מחליט לשתף את כלתו בסוד שרודף אותו כבר עשרים שנה והפך אותו למי שהוא  לטוב ולרע :  סודו של גבר שלא העז ללכת בעקבות רחשי לבו ,  שבחר בנתיב חיים בטוח ונוח על פני אהבה אסורה .  
במאי :  זאבו ברייטמן .  שחקנים :  דניאל אוטיי ,  מארי-ז'וזה קרוז ,  פלורנס לוארה קאיי  ( 99 דקות ) 

חדש על המסך
קצת מתח והרבה רומנטיקה חוצת יבשות עולים הערב על המסך הגדול ,  עם חמישה סרטים שייקחו אתכם מארה"ב לאירלנד ומצרפת לקזחסטן

