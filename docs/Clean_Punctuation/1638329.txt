סמנכ"לי כספים :  בנק ישראל אחראי ;  האוצר מגיב במקום להוביל 
ירידה חדה בהערכה של סמנכ"לי הכספים בחברות למשרד האוצר : " הממשלה מפעילה מדיניות אנטי-צמיחה ולא מעודדת תעסוקה "
  >  >  היציבות השלטונית ששוררת מאז הבחירות האחרונות מאפשרת גיבוש מדיניות כלכלית וביצועה - כך סבורים סמנכ"לי כספים ראשיים שהשתתפו בסקר השנתי של ארגון cfo ל-2009 .  המשתתפים העלו את הציון הכולל לקובעי המדיניות הכלכלית .  הסקר נערך בפעם השישית ,  וכלל 97 סמנכ"לי כספים ראשיים .  ביצועי הגופים שאחראים על המדיניות הלכלכית דורגו בו בטווח שבין 2 למינוס 2 .  הציון הכולל שהוענק השנה לקובעי המדיניות הכלכלית היה 0.14 - עלייה של 0.13 נקודה לעומת 2008 .  עם זאת ,  מדובר בירידה של 0.41 משיא ההערכה לקובעי המדיניות הכלכלית - שנרשם בנובמבר 2005 .  הציון משקלל את קווי המדיניות הכלכלית ,  את אופן הביצוע שלה ואת השפעתה על המשק .  בסעיף המדיניות נרשמה עלייה מ-0.05 בשנה שעברה ל-0.21 השנה .  בסעיף ביצוע המדיניות נרשמה עלייה מ-0.08 בשנה שעברה ל-0.14 השנה .  בסעיף תרומת המדיניות למשק נרשמה עלייה ממינוס 0.10 ל-0.05 .  נגה קינן ,  יו"ר פורום cfo : " לכל אורך השנה גופי הרגולציה ומוסדות השלטון עוסקים בפיקוח וביקורת על המשק .  הסקר הוא הזדמנות לדעת מה חושבים המנהלים הבכירים בחברות על גופי הממשל ומדיניותם .  מדיניות לא מגובשת ולא עקבית היא אחד הגורמים העיקריים המעכבים את צמיחתו של המשק הישראלי .  המגזר העסקי מצפה שגופי הממשל והרגולציה יפעלו באופן מאוזן ובשיתוף פעולה מלא עמו ".  לפי הסקר ,  בנק ישראל הוא קובע המדיניות המוערך והמשפיע ביותר .  ההערכה לתפקודו של בנק ישראל עלתה מ-0.7 לפני שנה ל-1.18 השנה .  ההערכה למשרד התמ"ת עלתה אמנם  ( ממינוס 0.85 )  ,  אך נותרה שלילית - מינוס 0.54 .  בציון שניתן למשרד האוצר נרשמה ירידה חדה - מציון של 0.18 בשנה שעברה למינוס 0.21 השנה .  עם זאת ,  המשיבים העירו : " בנק ישראל לא מצליח להגיע למטרות הבסיסיות שהציב לעצמו - יעד האינפלציה ועידוד הצמיחה ";   " אין טיפול נחרץ בקרטל עמלות הבנקים ";  ו"יש להכניס נורמות של בקרה וניהול תקין לפקידות ".  המשיבים לא היו תמימי דעים בנוגע להתנהלות בנק ישראל בשוק המט"ח .  מקצת מהמשיבים הביעו חשש שמדובר ב"ירי לכל הכיוונים ".  ואולם רוב ההערות של המשתתפים היו דווקא חיוביות בהרבה : " בנק ישראל הוא הגוף היחיד שיש לו מדיניות מגובשת ואחראית "  או  " זהו הגוף המקצועי ביותר מכל גופי הממשלה ,  בזכות הפרדת הסמכויות הברורה ממשרד האוצר ואי היכולת ללחוץ עליו בשל הפרדה זו ".   " מדיניות אנטי צמיחה"הירידה החדה בהערכה כלפי האוצר באה לידי ביטוי בשלושת הפרמטרים שנבחנו .  הציון למדיניות ירד מ-0.27 ל-0.08 .  הציון לביצועים ירד מ-0.15 למינוס 0.2 .  הציון לתרומה למשק ירד מ-0.11 למינוס 0.36 .  חלק מהמשיבים טענו כי המשרד בעיקר מגיב - במקום לפעול באופן מתוכנן מראש . " הממשלה פועלת במדיניות אנטי-צמיחה מובהקת .  היא אינה פועלת מספיק לצמצום האבטלה ,  לעידוד התעסוקה וליציאת המשק מהמשבר ,  ואינה פועלת לעידוד צמיחת המגזר התעשייתי וההיי-טק .  עניינה של הממשלה הוא אחד - צמצום הגירעון באמצעות מיסוי ".  המשיבים טענו גם כי על האוצר לגבש מדיניות למשיכת השקעות זרות ,  להעמיק דרמטית את הגבייה מעצמאים ולהילחם בכלכלה השחורה .  לדבריהם ,  על האוצר לפעול להעלאת שיעור ההשתתפות בעבודה ,  בעיקר בקרב חרדים וערבים ,  ולעבוד בשיתוף פעולה עם הגופים הכלכליים האחרים .  הסמנ"כלים הביעו חשש מעלייה באבטלה ומגידול בתשלום הקצבאות .  הם התייחסו גם להעלאת תקרת הביטוח הלאומי ,  וטענו שהיא חזרה על תהליך שכבר נכשל בעבר .  המשתתפים בסקר הרבו גם לבקר את קרנות המנוף ,  כשחלקם ציינו כי הן אינן מתפקדות כמתוכנן ואינן מבצעות עסקות ,  פרט לשתי עסקות - עסקות שקרנות כאלה לא היו אמורות לבצע כלל .  משרד התמ"ת ,  הזוכה באופן קבוע להערכה נמוכה בסקר ,  נהנה השנה משיפור ביחס אליו .  השיפור נובע בעיקר מהערכת המשיבים לקיומה של מדיניות מגובשת - סעיף שנרשמה בו עלייה ממינוס 0.92 לפני שנה למינוס 0.46 השנה - ומההערכה לתרומה למשק ,  שעלתה ממינוס 0.97 בשנה שעברה למינוס 0.52 השנה .  בציון שהוענק לאופן ביצוע המדיניות לא נרשם שינוי לעומת הסקר הקודם .  בעבר טענו בארגון שפעילות משרד התמ"ת אינה רלוונטית לצורכי המשק .  השנה ,  לעומת זאת ,  ניכר שינוי בגישה .  המשתתפים בסקר אמנם העירו : " ההלוואות בערבות מדינה מלאות בעיוותים שאינם מטופלים ";   " יש להכין תוכנית רב שנתית כלכלית ,  ולא פוליטית ,  ולבצע אותה ";  יש צורך  " להכניס לתחום אנשי מקצוע ולא פקידים ",  ו"אין משיכת השקעות לישראל "  - אבל נשמעו גם קולות אחרים .  היו שטענו ,  למשל כי  " תקופת פעילותו של השר הנוכחי קצרה מדי ,  אך צפוי שינוי לטובה ",  וכי  " המשרד פועל נכון ".  עלייה בהערכה לרשות ניירות ערך ההערכה כלפי גופי הממשל הכלכליים נקבעה לפי פרמטרים של מדיניות ותפקוד .  הגוף שמדיניותו היא המוערכת ביותר הוא רשות נירות ערך ,  שהציון שקיבלה עלה מ-0.9 ב-2008 ל-0.93 השנה .  גם ההערכה כלפי מדיניות החשב הכללי באוצר עלתה ,  מ-0.48 בשנה שעברה ל-0.60 השנה .  רשות ההגבלים העסקיים עלתה למקום השלישי בדירוג הגופים המוערכים ,  והציון שהוענק לה עלה מ-0.25 בשנה שעברה ל-0.57 השנה .  ההערכה כלפי אגף התקציבים באוצר ירדה - מציון של 0.55 בשנה שעברה ל-0.39 השנה .  ההערכה לאגף שוק ההון והביטוח באוצר ירדה מציון של 0.56 בשנה שעברה לציון של 0.29 השנה .  ההערכה לרשות המסים עלתה - מציון של 0.05 בשנה שעברה לציון של 0.24 השנה .  ההערכה ללשכת המדען הראשי במשרד התמ"ת עלתה מ-0.04 ל-0.09 ,  וההערכה למרכז ההשקעות עלתה ממינוס 0.40 למינוס 0.10 .  בשלישייה הסוגרת נמצאים ועדת הכספים של הכנסת וועדת הכלכלה - אף ששתיהן שיפרו במעט את הציון שקיבלו - והמוסד לביטוח לאומי ,  ששומר על מיקומו בתחתית הדירוג ,  בציון זהה לזה של שקיבל ב-2008 .  רשות ניירות ערך זכתה להערכה הגבוהה ביותר גם בסעיף התפקוד ,  אם כי הציון שקיבלה השנה נמוך מזה שקיבלה ב-2008 - 0.56 לעומת 0.64 .  המשיבים מתחו ביקורת על לוחות הזמנים הקצרים שמקציבה הרשות ליישום הנחיותיה .  אחרי רשות ניירות ערך מדורגות לשכת המדען הראשי במשרד התמ"ת ורשות ההגבלים העסקיים ,  שאמנם שמרה על ציוניה מ-2008 ,  אך ירדה במיקומה בדירוג נוכח ההתקדמות הגדולה יחסית שרשמה לשכת המדען הראשי .  מרכז ההשקעות רשם עלייה בכל הסעיפים ,  אך ההערכה כלפיו נותרה שלילית .  אחריו מדורים אגף שוק ההון ,  הביטוח והחיסכון ורשות המסים - שעדיין לא התאוששה מהחילופים בצמרתה .  בציוני הביטוח הלאומי נרשמה עלייה קלה ,  אך רמת ההערכה כלפי המוסד עדיין שלילית ונמוכה מזו שקיבלו הגופים האחרים .  הערכת התפקוד התבססה על שלושה פרמטרים :  רמה מקצועית ,  יעילות השירות והוגנות השירות .  הרמה המקצועית הגבוהה ביותר מיוחסת לרשות ניירות ערך .  אחריה מדורגים רשות ההגבלים העסקיים  ( שעלתה מקום אחד מהשנה שעברה )  לשכת המדען הראשי ,  רשות המסים  ( שירדה מהמקום השני בשנה שעברה )  אגף שוק ההון ומרכז ההשקעות .  מקצועיות המוסד לביטוח לאומי זכתה לציון שלילי .  יעילות השירות של רשות ניירות ערך ,  רשות ההגבלים העסקיים ,  המדען הראשי ומרכז ההשקעות זוכה להערכה רבה יחסית .  הגופים המובילים בהוגנות הם רשות ניירות ערך ,  המדען הראשי ,  מרכז ההשקעות ורשות ההגבלים העסקיים .  כך בוצע הסקר  >  >  הסקר נערך בקרב חברי הפורום וכלל 97 משיבים .  מתוכם ,  43% הם חברי מועצת הפורום - שמועסקים בחברות שמחזורן גבוה מ-200 מיליון דולר .  48% הם חברי הפורום הכללי - שכולל חברות שמחזורן גבוה מ-40 מיליון דולר ו-9% הם חברי תא חברות היי-טק - שמחזורן נמוך מ-40 מיליון דולר .  הנשאלים ביקשו להעריך את הגופים הנסקרים ,  לדרג את תשובותיהם לפי ארבעה ציונים החל מהטוב ביותר  ( ציון 2 )  ועד הגרוע ביותר  ( 2- )  .  לנשאלים היו מגעים ב-2009 בעיקר עם רשות המסים - ואחריה בסדר יורד עם המוסד לביטוח לאומי ,  רשות נירות ערך ,  לשכת המדען הראשי ,  מרכז ההשקעות ,  אגף שוק ההון ,  הביטוח והחיסכון ורשות ההגבלים העסקיים .  יצוין כי תיתכן אפשרות שכמה מהדירוגים הושפעו מכך שבקשות של החברות המדרגות נדחו על ידי הגופים המדורגים או שהגופים האלה נקטו מדיניות שהקשתה .
 
סמנכ"לי כספים :  בנק ישראל אחראי ;  האוצר מגיב במקום להוביל 
ירידה חדה בהערכה של סמנכ"לי הכספים בחברות למשרד האוצר : " הממשלה מפעילה מדיניות אנטי-צמיחה ולא מעודדת תעסוקה "
 
