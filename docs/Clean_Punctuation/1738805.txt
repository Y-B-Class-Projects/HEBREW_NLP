הזינוק בבורסה החזיר את ציבור משקיעי הקרנות לאפיק המנייתי עם גיוסים של 230 מיליון שקל
המגייס הגדול ביותר המשיך להיות אפיק קרנות האג"ח של החברות עם גיוסים של 1.25 מיליארד שקל
זינוק של 8% בבורסה בחודש ספטמבר החזיר גם את ציבור המשקיעים בקרנות אל האפיק המנייתי .  אפיק זה רשם את הגיוס הגבוה ביותר שלו מאז מארס 2010 - 230 מיליון שקל .  המגייס הגדול ביותר המשיך להיות אפיק קרנות האג"ח החברות והכללי עם גיוסים של כ-1.25 מיליארד שקל .  מנגד ,  הפדיון הגדול ביותר נרשם בקרנות אג"ח מדינה ואג"ח צמוד מדד עם פדיון של כ-440 מיליון שקל - כך עולה מסקירה של רוני אפטר מבית ההשקעות מיטב.תעשיית הקרנות מסכמת חודש טוב יחסית ,  כאשר מתחילת החודש צמחו נכסי תעשיית קרנות הנאמנות בכ-2.7 מיליארד שקל מתוכם גיוסים נטו של כ-2 מיליארד שקל ועליית ערך הנכסים של כ-700 מיליון שקל .  גיוסים של כמיליארד שקל הגיעו בקרנות המסורתיות  ( קרנות אג"ח ,  קרנות מניות ,  קרנות עוקבות וקרנות מעורבות )  ו-950 מיליון שקל בקרנות הכספיות.לפי מיטב ,  חודש ספטמבר עמד בסימן גיוסים גבוהים בחלקו הראשון של החודש ובשינוי טעמי המשקיעים שהעדיפו קרנות נאמנות עם חשיפה מנייתית .  המגמה החיובית בסך הכל בשווקים עוררה גם את הקרנות הגמישות שנהנו מגיוס של כ-75 מיליון שקל - הגיוס החודשי הגבוה ביותר מאז אפריל 2007.מתחילת השנה גייסו הקרנות בסך הכל 14 מיליארד שקל ,  12 מיליארד שקל מהם גויסו לאפיק קרנות אג"ח חברות וכללי .
 
הזינוק בבורסה החזיר את ציבור משקיעי הקרנות לאפיק המנייתי עם גיוסים של 230 מיליון שקל
המגייס הגדול ביותר המשיך להיות אפיק קרנות האג"ח של החברות עם גיוסים של 1.25 מיליארד שקל

