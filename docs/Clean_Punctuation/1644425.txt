לב לבייב מתקמבק בנתניה
אפריקה ישראל מגורים חוזרת לשוק :  שילמה 52 מיליון שקל למגרש בו ייבנו כ-121 דירות במערב נתניה .  המחיר משקף עליות מחירים בשיעור של כ-30% תוך שנתיים
אפריקה ישראל מגורים חוזרת לבצע עסקאות נדל"ן - החברה זכתה במכרז של מינהל מקרקעי ישראל להחכרת קרקע בשכונת אגמים בנתניה תמורת 52 מיליון שקל .  הקרקע בשטח של 4.2 דונם עליה ניתן להקים פרויקט מגורים שיכלול 121 דירות .  
המחיר הממוצע ששילמה אפריקה ישראל לקרקע לדירה הוא כ-430 אלף שקל .  העסקה משקפת עליות מחירים בשיעור של 15% תוך ארבעה חודשים .  בזמנו שיווק מינהל מקרקעי ישראל שבעה מתחמים לבניית כ-800 דירות תמורת כ-320 מיליון שקל ,  כולל הוצאות פיתוח .  מדובר במחיר ממוצע של כ-400 אלף שקל לקרקע לדירה .  ברוב השטח זכתה בזמנו חברת אשדר ,  ששילמה למינהל כ-220 מיליון שקל עבור 500 יחידות דיור .  זוכה נוספת היתה חברת י.ח דמרי ,  שזכתה ב-107 יחידות דיור תמורת 38 מיליון שקל - מחיר ממוצע של כ-355 אלף שקל קרקע ליחידת דיור .
 שכונת אגמים תיבנה במערב נתניה בצמוד לשמורת הטבע שלולית החורף .  לפני כשנתיים שיווק המינהל חבילה נוספת של 821 יחידות דיור .  תוצאות המכרז דאז גילמו מחירים של כ-338 אלף שקל לקרקע לדירה ומכאן שמחירי הקרקע בשכונה עלו בכ-30% מתחילת 08' .
 
לב לבייב מתקמבק בנתניה
אפריקה ישראל מגורים חוזרת לשוק :  שילמה 52 מיליון שקל למגרש בו ייבנו כ-121 דירות במערב נתניה .  המחיר משקף עליות מחירים בשיעור של כ-30% תוך שנתיים

