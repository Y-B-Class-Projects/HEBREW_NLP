שוב הדיסקו כאן
נבחרת המחזור של אירופה :  ריברי חוזר מפציעה ומרקד ברחבה ,  היגואין מפרפר הגנות ופברגאס מזכיר שארסנל עדיין במירוץ
סוף השבוע בליגות הגדולות של אירופה היה מלא בסיפורים .  בגרמניה ,  באיירן מינכן כבשה את הפסגה ,  באיטליה ,  אינטר חזרה לנצח ,  בספרד ,  ריאל שוב דורסת בעוד בארסה מגמגמת ובצרפת ,  הצמרת לוהטת .  אבל על כל אלה האפיל דווקא סיפור שלא קשור לכדורגל .  טלנבולה אנגלית שהעסיקה את כל תושבי הממלכה ששאלו עצמם :  האם תהיה לחיצת יד בין ג'ון טרי לווין ברידג' .  לחיצת יד לא הייתה ,  אבל בתום משחק מצוין יצאו כולם בהרגשה שלפעמים ,  יש צדק בכדורגל .  וואלה !  ספורט מסכמת עבורכם את סוף השבוע עם 11 המצטיינים שהדיחו את פאטו וצ'אבי לספסל .  הכוכב האורח מגיע השבוע מהליגה הפורטוגלית .
 פאריד מונדרגון  קלן 
שבוע אחרי שחטפה חמישייה בבית מקאקו חבריו בשטוטגרט ,  מעטים האמינו בסיכויי קלן להוציא משהו במשחק החוץ מול המוליכה לברקוזן .  לשוער הקולומביאני ,  אוטוטו בן 39 ,  היו תוכניות אחרות .  מונדרגון רשם יום ענק עם הצלות מרהיבות שהשאירו את הצופים המומים .  תחילה בלם נגיחה של סמי היפייה ובהמשך התעופף לבעיטה של רנאטו אוגוסטו כדי להשאיר את התוצאה מאופסת ואת המאמן זבונימיר סולדו שבוע נוסף בפסגה .  לברקוזן שברה שיא משחקים רצופים ללא הפסד ,  אבל איבדה את המקום הראשון .
 מגן ימני :  מייקון  אינטר 
שבועות ארוכים לא נכנס מגן נבחרת העונה של וואלה !  ספורט להרכב ,  אבל אחרי הופעה התקפית פנומנאלית בפריולי של אודינזה ,  לא יכולנו להישאר אדישים .  אחרי פיגור מוקדם ,  מייקון בישל את השוויון למריו באלוטלי וכבש בעצמו את השני בתום אחד המלכים ההתקפיים המרהיבים שנראו השנה בסריה A .  לדונגה ,  מאמן הסלסאו ,  כבר כואב הראש לקראת המונדיאל .  לך תבחר בין שני המגנים הימניים הטובים בעולם .  
בלם :  כריס  ליון 
הקבוצה של קלוד פואל סגרה חודש פברואר חולמי מבחינתה .  10 נקודות מ-12 אפשריות בליגה וניצחון גדול על ריאל מדריד בליגת האלופות .  המכנה המשותף בין כל אלה :  אפס שערי חובה .  אחד האחראים על הנתון הזה הוא הבלם בן ה-32 ,  שנמצא בכושר נהדר .  בשבת ,  כריס שוב הבריק ,  הנהיג את ההגנה ולא ביצע שום טעות ב-0:2 הביתי על ניס .  ליון עלתה למקום השלישי מרחק שתי נקודות  ( ושני משחקים עודפים )  מבורדו והצמרת הצרפתית צפופה מאי פעם .  
בלם :  בנדיקט הוודאס  שאלקה 
מרוץ האליפות בבונדסליגה כולל עדיין צלע שלישית .  שאלקה של פליקס מגאת ,  אמנם לא מציגה כדורגל מרשים ,  אבל בהחלט מדובר בקבוצה יעילה ,  צעירה וחזקה שנהנית ממעמד של אנדרדוג .  אחד הצעירים המעניינים בקבוצה הוא הבלם בן ה-22 שנמצא חזק בתוכניות למונדיאל .  בשישי ,  הוודאס בלט בדרבי מלא האמוציות של חבל הרוהר .  לצד משחק יציב ושקט בחוליה האחורית ,  הוודאס עלה להתקפה ונגח את שער השוויון בדקה ה-66 לפני שאיבן ראקיטיץ' סידר למגאת ניצחון 200 בבונדסליגה .
 מגן שמאלי  ז'ואן קאפדווילה  ויאריאל 
העונה העגומה של הצוללת הצהובה המשיכה בחמישי עם הדחה מוקדמת מהליגה האירופית .  על רקע שלל האכזבות וחוסר היציבות בליגה ,  בולט שחקן אחד שרושם עונה מוצלחת .  המגן הקטלאני הוותיק כבר בן 32 ,  אבל בהחלט מדובר באי של יציבות במדריגאל .  אחרי שחטפה שישייה בברנבאו ,  ויאריאל נראתה אגרסיבית וחזקה בהגנה במשחק הבית מול לה קורוניה .  קאפדווילה היטיב לשחק והוכיח שוב מדוע הוא אחד המגנים השמאליים הטובים בלה ליגה .  חוסבה יורנטה כבש את השער היחיד במשחק והחזיר את הקבוצה לקרב על הכרטיס לליגה האירופית .
 לוקה מודריץ'  טוטנהאם 
חם בפרמיירליג .  מאבק אליפות משולש ומאבק חם לא פחות על הזכות לשבור את מועדון ארבע הגדולות .  מי שיושבת על הכיסא החם היא טוטנהאם ,  אחת הלוזריות הגדולות של אנגליה .  הספרס עצרו את אברטון עם 1:2 הודות לרגעי קסם פרי רגליו של הקרואטי בן ה-24 .  מודריץ' ,  יחד עם בן ארצו ניקו קרנצ'אר ,  ניהל בצורה מושלמת את משחקם של התרנגולים ,  חילק מסירות לחברים וכבש שער נהדר שהשאיר את קבוצתו במקום הרביעי .  בקרוב מאוד הצמד קרנצ'אר את מודריץ' מגיע לאצטדיון רמת גן .  אל תחמיצו .  
ססק פברגאס  ארסנל 
הפציעה המזעזעת של ארון רמזי השכיחה במעט את הסיפור האמיתי של השבת  ארסנל שוב במאבק האליפות .  ארסן ונגר הושמץ ללא הפסקה בקיץ ,  אבל הילדים שלו עושים זאת שוב .  המבוגר האחראי על המגרש הוא פברגאס ,  וותיק בן 22 ,  שמסרב להרים ידיים .  ארסנל התקשתה מאוד בסטוק ,  אבל הקפטן ניצח עבורה את המשחק  ( 1:3 )  עם פנדל דרמטי ושני בישולים .  לא בטוח שהחבורה הזאת בשלה כבר השנה לאליפות ,  אבל בשביל שהעתיד ימשיך להיות ורוד ,  ונגר יודע היטב שהוא חייב לדכא את חלומותיו של פברגאס לשוב לברצלונה .  
פרנק ריברי  באיירן מינכן 
ב-17 במאי 2008 חגגה באיירן מינכן את האליפות האחרונה שלה .  זו גם הייתה הפעם האחרונה שהקבוצה הבווארית הוליכה את טבלת הבונדסליגה .  עד שבא פרנק ריברי .  הקשר הצרפתי ,  שמתאושש מפציעה ומנהל מלחמה פסיכולוגית עם ראשי המועדון ,  היה הרוח החיה של באיירן במשחק .  המבורג הקשתה את החיים ,  אבל הצרפתי ניצל מטר אחד מיותר שהשאיר לו גי דמל ובמבצע אישי מרהיב שלח כדור אדיר לרשת של רוסט וניצח את המשחק בדקה ה-78 .  באיירן חוזרת לפסגה לאחר 57 שבועות ושמישהו ינסה להוריד אותה משם .
 אדאילטון  בולוניה 
החלוץ הברזילאי בן ה-33 פגש בגנואה ,  קבוצתו לשעבר ,  והניצוץ נדלק .  אדאילטון הלהיב עם שלושער בדרך לניצחון חשוב 3:4 .  הקבוצה של פרנקו קולומבה השיגה ניצחון רביעי בשבעת המשחקים האחרונים והגדילה את הפער מהקו האדום לשמונה נקודות .  אחרי מלחמת ההישרדות הקשה עד מחזורי הנעילה של העונה שעברה ,  הבולונזים נראים בדרך לסיום רגוע ושקט .  
גונזאלו היגואין  ריאל מדריד 
בשבועיים האחרונים פספס  " אל פיפיטה "  את ההרכב ,  אבל אחרי עוד תצוגה מרשימה ,  לא יכולנו עוד להתעלם .  הבלאנקוס הגיעו לטנריפה ,  שם איבדו שתי אליפויות רצופות בשנות ה-90 ,  והחלוץ דאג לספק זיכרונות חדשים עם צמד ובישול בדרך ל-1:5 מרשים .  בעוד ברצלונה ממשיכה לגמגם ,  ריאל שוב מרשימה .  המכונה עובדת היטב ,  הכוכבים בכושר טוב ,  קאקה נכנס לעניינים ולהיגואין כבר יש 16 שערים והוא שלישי לוייה ומסי .  הספירה לאחור החלה  כ-40 יום בלבד נותרו לקלאסיקו ,  אבל משחק העונה האמיתי יגיע עוד קודם  כשליון תגיע לברנבאו .  
קרייג בלאמי  מנצ'סטר סיטי 
ההופעה המצוינת של הוולשי בן ה-30 ,  שכבש צמד ב-2:4 של הסיטי בסטמפורד ברידג' ,  הכניסה אותו לנבחרת המחזור של רוב עיתוני אנגליה .  אנחנו בחרנו בו מסיבה אחרת .  בסיום המשחק בלאמי בא ואמר את מה שכולנו מחזיקים בבטן : " כשמדובר בג'ון טרי ,  שום דבר לא מפתיע אותי ".  במילים אחרות : " ג'ון טרי הוא חלאה ".  ובגלל שטרי הוא חלאה ,  המשחק בשבת הסתיים בתחושה של צדק פואטי .  היה כיף לראות את שחקני הסיטי נותנים את התחת בשביל ברידג' והיה כיף לראות את השער הרביעי במהלכו נותר טרי לבד מול חבורה זועמת צמאה לנקמה .  בלאמי ,  שכבש את הרביעי ,  הוא טיפוס שערורייתי ,  חובב פרובוקציות ,  אבל השבוע כולנו חייבים לומר לו מילה אחת .  תודה .
 אנחל די מריה  בנפיקה 
ימים טובים עוברים על בנפיקה .  בשלישי הביסה הקבוצה של ז'ורז'ה ז'סוס את הרטה ברלין בדרך לשמינית גמר הליגה האירופית ובשבת ,  פירקה בחוץ 0:4 את ליישואס מהתחתית וסגרה עוד שבוע במקום הראשון .  אנחל די מריה ,  האיש שסדיר לארגנטינה מדלית זהב בבייג'ינג ,  חגג שלושער נדיר  ( ראשון בקריירה )  ושלח איתות לדייגו מראדונה .  הבשורות הטובות באמת הגיעו דווקא מהיריבה העירונית .  ספורטינג ליסבון הביסה את פורטו 0:3 והפער מבנפיקה צמח לתשע נקודות ,  אולי בדרך לאליפות ראשונה מאז 2004 .
 אנדרס פאלופ  ( סביליה )   בלם לבדו את בילבאו 
תומאס ורמאלן  ( ארסנל )   אחת ההעברות המוצלחות של הקיץ 
ג'יימי אוהרה  ( פורטסמות )   רוח של אלופים 
צ'אבי  ( ברצלונה )   מהלך גאוני 
דייגו פורלאן  ( אתלטיקו מדריד )   התפוצץ על ולנסיה 
פאטו  ( מילאן )   צמד מבריק ופציעה לא קלה
קאקאו  ( שטוטגארט )   הכי חם באירופה

שוב הדיסקו כאן
נבחרת המחזור של אירופה :  ריברי חוזר מפציעה ומרקד ברחבה ,  היגואין מפרפר הגנות ופברגאס מזכיר שארסנל עדיין במירוץ

