בעלת המניות הגדולה בברן - החברה של האוליגרך הרוסי אלכסנדר נסיס 
 >  >  בעלת המניות הגדולה בברן היא קבוצת גאראפה הרוסית ,  שבשליטת איל ההון היהודי-רוסי אלכסנדר נסיס .  בספטמבר 2007 ,  רכשה החברה 12.5% ממניות ברן לפי מחיר של 95 שקל למניה ובתמורה כוללת של כ-100 מיליון שקל .  מאז היא רכשה 12.5% נוספים מברן תמורת עשרות מיליוני שקלים .  שווי אחזקות גאראפה בברן הוא כ-40 מיליון שקל - והיא הפסידה עליה עד כה ,  על הנייר ,  60% מההשקעה .  מצד שני ,  השותפות פתחה לברן את השערים לשוק הרוסי .  הקשר בין נסיס לברן נוצר כמה שנים לפני ההשקעה של השותף הרוסי בברן ,  כחלק משותפות בחברת המכרות הרוסית אוריאל .  ברן מימשה אחזקה זו בתחילת 2008 ,  ברווח של כ-77 מיליון שקל .  נסיס  ( 47 )  החל את דרכו בלימודי פיסיקה וכימיה במכון הטכנולוגי בסנט פטרסבורג .  הוא סיים את הלימודים ב-1985 ועבד במפעל לייצור אוניות .  בתחילת שנות ה-90 הוא פתח עסק קטן לייצור מילוי סינתטי למעילים .  עסקיו החלו לתפוס תאוצה ,  וב-1993 הוא פתח חברת אחזקות בשם איסט .  המגזין  " פורבס "  דירג אותו במאי 2005 במקום 84 מבין עשירי רוסיה ,  עם שווי של 360 מיליון דולר .  ב-2008 הונו נאמד ב-1.2 מיליארד דולר ,  וב-2009 הוא דורג במקום 33 עם הון מוערך של 950 מיליון דולר .  נכון להיום ,  אחזקותיו העיקריות של נסיס הן בחברת פולימטל  ( 18.9% )  ,  שבה הוא שותף עם אלכסנדר מאמוט  ( 15% )  ,  ובקרן ההשקעות הצ'כית ppf  ( 19.58% )  שבשליטת המיליארדר הצ'כי פיטר קלנר .  קלנר עצמו היה עד לאחרונה שותף עם רפי ברבר הישראלי בקרן rp capital ,  המחזיקה בין השאר במניות אטלס נכסים וטאואר ויז'ן .  פולימטל ,  הנחשבת לחברה הגדולה ברוסיה והשלישית בגודלה בעולם לייצור כסף ולחברה הרביעית בגודלה ברוסיה בתחום הפקת הזהב ,  נסחרת בלונדון לפי שווי של 3.9 מיליארד דולר .  בעבר מכרו נסיס ושותפיו את החברה למיליארדר הרוסי סוליימאן קרימוב  ( שהתעניין ברכישת מועדון הכדורגל האנגלי ארסנל )  ,  אך לאחר מכן הם קנו בחזרה חלק מהאחזקות .  נסיס מימש גם את אחזקותיו במפעל האוניות בלטייסקי ובמפעל הברזל בראטסקיי .  כמו כן מחזיק נסיס עם קלנר ושותפים נוספים בבנק הרוסי נומוס ,  המתמחה במתן אשראי לסקטור הריאלי .  שוויו של הבנק נאמד במיליארד דולר . " אני לא אוהב עסקים ששוויים גבוה ממיליארד דולר ",  אמר נסיס בראיון נדיר שהעניק לעיתון הכלכלי הרוסי  " ודומוסטי "  ביולי 2008 . " הם נהפכים להיות פחות נזילים כשמממשים אותם .  המוטו שלי בעסקים הוא :  אם אפשר לצאת מהעסק תמורת מיליארד דולר - עשה זאת מיד ".  באותו הראיון סיפר נסיס כי התחביב הגדול שלו הוא לטייל במקומות אקזוטיים כמו מדבר סהרה ,  הג'ונגל של בורמה וקמבודיה ,  והאמזונס - טיול שאליו מצטרפים  " עובדים מטורפים נוספים של החברה ",  כדבריו .  באותו הראיון הרעיף נסיס שבחים על ברן . " החברה היא חלק חשוב מיישום האסטרטגיה שלנו .  מכיוון שאנחנו מתעסקים בתחומים שונים אנחנו זקוקים לחברת הנדסה רצינית שתלווה אותנו .  העובדה שהרבה מהעובדים של החברה הם דוברי רוסית היא מועילה ". 

בעלת המניות הגדולה בברן - החברה של האוליגרך הרוסי אלכסנדר נסיס 
nan
