דרו בריס : " אני שייך לכאן "
 הקולטס והסיינטס הגיעו למיאמי כדי לפתוח את שבוע הסופרבול ,  דרו בריס מרגיש טוב : " זה רגע שמגדיר את הקריירה שלי "
 וידאו :  רויטרס .  תרגום ועריכה :  גדי וינסטוק
גשם קיבל הלילה  ( בין ראשון לשני )  את ניו אורלינס סיינטס ואינדיאנפוליס קולטס ,  שהגיעו למיאמי כדי לפתוח רשמית את שבוע הסופרבול ,  שיינעל בלילה שבין ראשון לשני הקרוב  ( 1:20 ,  METV ו-ESPN )  .  גשם היה מנת חלקם של הקולטס כששיחקו בסופרבול של 2006 באותו מקום ,  ופייטון מאנינג נראה משועשע מהעניין : " לא יודע מה הסיפור איתנו ,  אנחנו כנראה מביאים את מזג האוויר הזה בכל פעם שאנחנו באים לפה ".  
מאנינג גילה גם את התלאות שעברו עליו במהלך הטיסה : " טסנו במטוס פרטי ,  שבעה מאיתנו ,  היה לנו קייטרינג פרטי ,  הגענו למיאמי ,  עשינו 'גל' ,  ערכנו ראיון ושלשלנו 45 אלף דולר .  אני מניח שדברים גרועים יותר יכולים לקרות לך ".  המאמן ג'ים קאלדוול הוסיף : " נצטרך להתכונן לדברים שאיתם התמודדנו בפעם שעברה .  נראה שיירד גשם לאורך השבוע ,  אבל זה לא ישנה את תוכנית המשחק שלנו ".  
גם דרו בריס מהסיינטס לא נראה מודאג במיוחד . " גשם או לא גשם ,  נעשה את מה שאנחנו יודעים לעשות ",  אמר הקוורטרבק . " כרגע רק הספקתי להסתובב במקום ובחדר הכושר ,  אני חושב שזה רגע שמגדיר מחדש את הקריירה שלי .  מבחינתי ,  ברור שאני שייך לכאן .  אנחנו לא מסתכלים על זה כעל לחץ אלא כעל אחריות ". 

דרו בריס : " אני שייך לכאן "
 הקולטס והסיינטס הגיעו למיאמי כדי לפתוח את שבוע הסופרבול ,  דרו בריס מרגיש טוב : " זה רגע שמגדיר את הקריירה שלי "
 
