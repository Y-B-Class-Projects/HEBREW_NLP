הורשע מאבטח שירה בחברו וערף את ראשו
קיריל שיחרזייב הורשע ברצח חברו ולרי גיטלמן בשנת 2008 .  שיחרזייב ירה בחברו מטווח קרוב ,  חנק אותו ואז ערף את ראשו .  השופט : " הירייה נעשתה בצלילות הדעת ובדם קר "
 בית המשפט המחוזי בפתח תקוה הרשיע היום  ( חמישי )  את קיריל שיחרזייב ברציחתו של ולרי גיטלמן בדצמבר 2008 .  בין שני החברים פרץ ויכוח שבמהלכו ירה שיחרזייב ,  שעבד כמאבטח ,  כדור אחד בראשו של גילטמן .  לאחר מכן חנק אותו וערף את ראשו ,  אותו השליך לפח אשפה ברחוב .  על פי כתב האישום שהוגש נגד שיחרזייב ,  הוא וגיטלמן ,  שניהם תושבי פתח תקוה ,  הכירו זה את זה בשנת 2001 ,  כאשר עבדו יחד בחנות למוצרי בית .  בליל הרצח נפגשו השניים בדירתו של גיטלמן ושתו יחדיו משקאות אלכוהוליים .  בשלב מסוים ,  פרץ ויכוח ביניהם ,  לאחר שלטענת שיחרזייב ,  גיטלמן ניסה לסחוט אותו ואף תקף אותו .  בשלב מסוים השתרע גיטלמן על הספה שבסלון דירתו .  אז נטל שיחרזייב את האקדח ששימש אותו בעבודתו ,  נעמד כמטר מאחורי גיטלמן וירה ירייה אחת בראשו .
 שיחרזייב לא הסתפק בכך .  הוא נכנס למטבח ,  עטה כפפות גומי ,  נטל כבל חשמלי וחנק את גיטלמן על מנת  " לוודא "  את מותו .  לאחר מכן לקח מהמטבח גרזן וסכינים ונעזר בהם על מנת לערוף את ראשו של גיטלמן .  את הראש הערוף השליך לפח אשפה סמוך  .  מאוחר יותר חזר לדירה וניסה לטשטש את הראיות שהעידו על כך שנכח שם .  פרקליטו של שיחרזייב ,  עו"ד אורי קינן ,  טען בתחילת המשפט כי שיחרזייב לא היה כשיר לעמוד לדין בעת ביצוע הרצח וכי סבל מתופעות לוואי שנגרמו לו עקב טיפול תרופתי שניתן לו ובשל העובדה שהיה שיכור .  בהמשך טען שיחרזייב שירה בגיטלמן לאחר שזה איים עליו בסכין .  
השופטים דחו את הטענות הללו ,  קבעו ששיחרזייב כשיר לעמוד לדין וכי לא היה מדובר בהגנה עצמית או המתה כתוצאה מתגרה או קינטור . " הירייה שירה הנאשם בוולרי לאחר שהלה נשכב על הספה וחישב להירדם ,  נעשתה בצלילות הדעת ובדם קר .  דבר אין לה עם תגובה להתגרות ",  כתב השופט מאיר יפרח בהכרעת הדין .
 
הורשע מאבטח שירה בחברו וערף את ראשו
קיריל שיחרזייב הורשע ברצח חברו ולרי גיטלמן בשנת 2008 .  שיחרזייב ירה בחברו מטווח קרוב ,  חנק אותו ואז ערף את ראשו .  השופט : " הירייה נעשתה בצלילות הדעת ובדם קר "
 
