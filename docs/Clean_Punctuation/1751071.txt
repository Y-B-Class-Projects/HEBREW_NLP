ליצמן מציג :  הרפורמה בשירותי בריאות הנפש
סגן שר הבריאות הציג את הצעת חוק הרפורמה בשירותי בריאות הנפש .  לפי ההצעה ,  תועבר האחריות על שירותי בריאות הנפש ממשרד הבריאות לקופות החולים
סגן שר הבריאות יעקב ליצמן הציג היום  ( שלישי )  לראשונה את הרפורמה בשירותי בריאות הנפש .  הרפורמה מבקשת להעביר את מלוא האחריות על שירותי בריאות הנפש ,  כולל אחריות על אשפוזים פסיכיאטריים ,  ממשרד הבריאות לידי קופות החולים .
 עיקרי התוכנית כוללים העברת כל נושא הפסיכיאטריה לקופות החולים ,  ובתוך זה צמצום במיטות האשפוז .  גם תקציב שירותי בריאות הנפש עלה מ-120 מליון שקלים ל-470 מיליון שקלים ,  וכן קיימת תוכנית תקציבית של שנתיים להמשך הרחבת השיקום .
 לדברי ליצמן ,  הצעת הרפורמה הוגשה בעקבות אשפוזם של חולים פסיכיאטריים בבתי חולים ,  זאת ללא הצדקה רפואית . " חולים אלה יכולים להיות מטופלים בקהילה בחלופות אשפוז .  ולפיכך צומצמו מיטות אשפוז מ-5,100 ל-3,150 .  כמו כן ,  ניצור חלופות אשפוז בקהילה :  הוסטלים ,  דיור מוגן וכו' .  לא ייסגרו מרפאות לפני שיהיה פתרון איכותי זמין והולם .  התחייבנו בממשלה שלא יהיו פיטורין ויתקיימו משאים ומתנים עם האיגודים ". 
מנכ"ל משרד הבריאות ,  ד"ר רוני גמזו ,  שהביע תמיכה בתוכנית סיפר לוואלה !  חדשות : " מבחינתי זאת המהפכה .  הרפורמה הגדולה ביותר שהייתה במשרד הבריאות מאז חל חוק ביטוח ממלכתי .  היא נותנת תיקון ושיפור חסר תקדים לשירות הרפואי של חולי הנפש ".  
יו"ר האיגוד הפסיכיאטרי ,  פרופסור זאב קפלן ,  אמר לוואלה !  חדשות ,  כי קיימים ליקויים רבים בהצעת חוק הרפורמה ויש לשנותה . " כך למשל ,  הגבילו את מספר השירותים למטופלים .  אם מטופל צריך טיפולים ,  אסור להגביל אותו .  גם כל הנושא של אישור והפניות המטופלים שצריכים ללכת לכל מיני פקידים שיאשרו להם טיפולים ,  זה בעייתי .  לסיכום אני אומר שהרפורמה טובה אך הצעת החוק חייבת בתיקונים משמעותיים כדי שהרפורמה תהיה טובה ",  אמר פרופסור קפלן .  מחר אמורה ועדת העבודה והרווחה לאשר סופית את הצעת החוק .  יו"ר ההסתדרות הרפואית ,  ד"ר ליאוניד אידלמן ,  יצא בקריאה לחברי ועדת העבודה הרווחה והבריאות ש"לא יאפשרו העברת רפורמה לקויה העלולה לעלות בבריאות החולים הפסיכיאטרים ופוגעת גם בכלל המטופלים של רופאי המשפחה ". 

ליצמן מציג :  הרפורמה בשירותי בריאות הנפש
סגן שר הבריאות הציג את הצעת חוק הרפורמה בשירותי בריאות הנפש .  לפי ההצעה ,  תועבר האחריות על שירותי בריאות הנפש ממשרד הבריאות לקופות החולים

