השבוע בוול סטריט :  דו"ח התעסוקה ויריית הפתיחה לעונת הדו"חות
באופן מסורתי ,  דו"חותיה של אלקואה מסמלים את פתיחת עונת הדו"חות ;  צפי לעלייה קלה בשיעור האבטלה בארה"ב
יריית הפתיחה לעונת הדו"חות לרבעון השלישי תיפתח השבוע ,  עם פרסום דו"חותיה של אלקואה ביום חמישי .  דו"ח התעסוקה שיפורסם בסוף השבוע צפוי להיות גם הוא במרכז תשומת הלב.ביום שני יפורסמו נתוני ההזמנות ממפעלים בארה"ב בחודש אוגוסט .  לפי ההערכות ,  מספר ההזמנות ירד ב-0.4% באוגוסט .  ביום שלישי יפורסם מדד מנהלי הרכש למגזר השירותים בארה"ב בחודש ספטמבר .  לפי ההערכות ,  המדד עלה לרמה של 51.8 נקודות בספטמבר לעומת 51.5 באוגוסט.ביום רביעי יפורסם דו"ח התעסוקה של חברת כח האדם adp .  באותו היום יפורסמו הנתונים השבועיים הנוגעים למלאי הנפט בארה"ב.ביום חמישי תיפתח באופן רשמי עונת הדו"חות הרבעוניים ,  עם פרסום דו"חותיה של ענקית האלומיניום האמריקאית אלקואה .  באותו היום תפרסם פפסיקו את דו"חותיה הרבעוניים .  ממשל ארה"ב יפרסם את נתוני אשראי הצרכנים בארה"ב לחודש אוגוסט ואת הנתונים השבועיים הנוגעים לתביעות האבטלה הראשונות ביום חמישי.ביום שישי יפורסם דו"ח התעסוקה לחודש ספטמבר .  לפי ההערכות ,  שיעור האבטלה בארה"ב עלה מרמה של 9.6% באוגוסט ל-9.7% בספטמבר .  באותו היום יפורסמו גם נתוני המלאים הסיטוניים בארה"ב לחודש אוגוסט .
 
השבוע בוול סטריט :  דו"ח התעסוקה ויריית הפתיחה לעונת הדו"חות
באופן מסורתי ,  דו"חותיה של אלקואה מסמלים את פתיחת עונת הדו"חות ;  צפי לעלייה קלה בשיעור האבטלה בארה"ב

