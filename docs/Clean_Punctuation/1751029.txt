השכר למגזר הציבורי יעלה את מחיר הארנונה ? 
ראשי הרשויות המקומיות מזהירים את שר האוצר - הרשויות לא יוכלו לשלם את מחיר ההסכם עם ההסתדרות .  אם יידרשו ,  התושבים ייפגעו .  רון חולדאי :  מצב השלטון המקומי אינו מאפשר נטל נוסף
הרשויות המקומיות הודיעו היום לשר האוצר שלא יוכלו לממש את הסכמי השכר שנחתמו הלילה בין האוצר להסתדרות ,  אלא אם כן יקבלו שיפוי מלא מהמדינה .  בהודעה לתקשורת שהפיץ מרכז השלטון המקומי ,  נטען כי ההסכם משית על הרשויות עלות של 350 מיליון שקל .  
יו"ר מרכז השלטון המקומי וראש עיריית מעלות-תרשיחא ,  שלמה בוחבוט ,  אומר בהודעה כי  " השר שטייניץ חתם על הסכם שכר ,  ועכשיו הוא מצפה שהרשויות המקומיות ישלמו את מחיר ההסכם עם ההסתדרות ?  ללא שיפוי מלא מהמדינה למימון תוספות השכר ,  הן לא ישולמו .  כואב לנו על העובדים - הם בהחלט ראוים לפיצוי הולם ולתוספות שכר ,  אך אם משרד האוצר חושב שהרשויות המקומיות - שקופתן ריקה בגלל הגזירות הממשלתיות ,  יממנו את תוספות השכר עליהן התחייב הלילה שר האוצר בפני מזכ"ל ההסתדרות כדי למנוע את השביתה ,  יש בידיו טעות ". 
בוחבוט טוען כי  " שר האוצר שוכח שעדיין לא הושג הסכם במו"מ עם הרשויות המקומיות להשבת תקציבי החובה והחינוך בסך 1.1 מיליארד שקל שגזלה המדינה מקופת הרשויות ,  וכבר ממהר להטיל גזירה נוספת .  כבר כיום נאלצות יותר מ-15 רשויות להלין את שכר עובדיהן ". 
יו"ר פורום ה-15ו ראש העיר תל אביב רון חולדאי אומר כי  " מצבו של השלטון המקומי אינו מאפשר נטל תקציבי נוסף על הרשויות ".  ראשי הרשויות זועמים על כך שאפילו לא שותפו במו"מ ומישהו החליט עבורם שהם ישלמו את המחיר ,  ומביעים פליאה ,  כך בהודעה ,  על כך שלא שותפו במו"מ ומישהו החליט עבורם שהם ישלמו את המחיר .  
בהודעה נטען כי בעוד שמשרדי הממשלה מפוצים באופן אוטומאטי ע"י משרד האוצר למימון תוספת השכר לעובדיהם ,  הרי שלשלטון המקומי אין שום מנגנון פיצוי אוטומאטי מתקציב המדינה ,  ואת המחיר יאלצו שוב לשלם התושבים  ע"י העלאת הארנונה ופגיעה באיכות החיים .
 בוחבוט ,  חולדאי וריפמן קוראים לשר האוצר וליו"ר ההסתדרות ,  להיוועד במשותף ולקבוע את מנגנון השיפוי שיאפשר את מימוש ההסכם ושיפור תנאי העובדים .
 
השכר למגזר הציבורי יעלה את מחיר הארנונה ? 
ראשי הרשויות המקומיות מזהירים את שר האוצר - הרשויות לא יוכלו לשלם את מחיר ההסכם עם ההסתדרות .  אם יידרשו ,  התושבים ייפגעו .  רון חולדאי :  מצב השלטון המקומי אינו מאפשר נטל נוסף

