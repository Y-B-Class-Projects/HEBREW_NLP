ח"כ כרמל שאמה נגד עדנה קנטי
ח"כ שאמה פנה למנכ"ל קשת אבי ניר וביקש להדיח את קנטי מתמודדת בתכנית  " האח הגדול ",  שהשוותה בין מעשי הנאצים וכניסת עם ישראל לארץ ישראל
חבר הכנסת כרמל שאמה  ( ליכוד )  פנה הערב למנכ"ל קשת אבי ניר בדרישה להדיח את מתמודדת  " האח הגדול "  עדנה קנטי בשל אמירותיה החורגות ,  לטענתו ,  מחפש הביטוי .  שאמה כתב בפנייתו כי הובא לידיעתו שקנטי השוותה בין מעשי הנאצים וכניסת עם ישראל לארץ ישראל בתום יציאת מצרים וכן בין הנביא יהושע ואדולף היטלר .  שאמה כתב בפנייתו ,  שנשלחה גם למנכ"ל הרשות השנייה מנשה סמירה כי האמירות המיוחסות לקנטי פוגעות ברגשות קורבנות שואה וכן במיליוני יהודים מאמינים .
 שאמה דורש במכתבו להדיח את קנטי בדומה למהלך שביצעה קשת לפני כחודש ,  אז הדיחה את המתמודדת מעיין חודדה בשל אמירות פוגעניות ,  וכותב : " קשת הינה גוף פרטי עסקי ,  אך בעלת מאפיינים ציבוריים מוגברים ,  וכשם שהיא זוכה לשיתוף פעולה וסיוע מהרגולטור עליה לגלות אחריות וממלכתיות מינימאלית ולגלות אפס סובלנות כלפי חציית קווים אדומים .  לא מיותר לציין שאם תחנה זרה הייתה משדרת דברים דומים היינו אולי על ספו של משבר דיפלומטי .  עקרון חופש הביטוי רחב ככל שיהיה אינו חומר חיטוי לאמירות נאצה מסוג אלה ואין להתיר פגיעה באוכלוסיות רחבות בצורה כל כך קשה ". 
המתמודדת עדנה קנטי ,  פעילה בארגון השמאל מחסום watch ,  עוררה מאז כניסתה לבית שורה של התנגדויות וקריאות להדיחה מהתכנית .  המחאה הגיעה לכדי איומים עליה שבעקבותיהם החליטה קשת להצמיד לה מאבטח לאחר צאתה מבית  " האח הגדול ". 
מקשת נמסר בתגובה : " כידוע ,  במדינה דמוקרטית לכל אדם יש את הזכות להשמיע את דעותיו .  כך גם בבית 'האח הגדול' ,  בו הדיירים מוצגים לעיני כל עם עמדותיהם והתבטאויותיהם המייצגים את עולם הערכים האישי של כל אחד מהם .  לא רק עדנה משמיעה דעותיה בבית ,  נשמעות גם דעות הפוכות ומנוגדות .  במקרה של מעיין חודדה ,  היא עברה על חוקי הבית ולכן הודחה .  עדנה לא .  יתרה מזאת ,  עדנה התנצלה בפני דיירי הבית על התבטאויותיה האחרונות ואף הודתה שההשוואה הייתה שגויה ולא במקומה ". 

ח"כ כרמל שאמה נגד עדנה קנטי
ח"כ שאמה פנה למנכ"ל קשת אבי ניר וביקש להדיח את קנטי מתמודדת בתכנית  " האח הגדול ",  שהשוותה בין מעשי הנאצים וכניסת עם ישראל לארץ ישראל

