ווסטפאל :  הייתי נהנה אם הייתי רואה את המשחק מהצד
מאמן סקרמנטו מאוכזב מההפסד 113:107 לאוקלהומה סיטי ,  שקטע את רצף שני הניצחונות של הקינגס .  כספי קלע 8 נקודות
אחרי שני ניצחונות רצופים ,  סקרמנטו קינגס ועומרי כספי חזרו לפנות בוקר  ( רביעי )  להפסיד .  הפעם ,  התארחו הקינגס אצל אוקלהומה סיטי ת'אנדר ,  שניצחה 107:113 ורשמה משחק שלישי ברציפות ללא הפסד .  סקרמנטו ירדה למאזן 40:20 ,  בעוד שאוקלהומה סיטי עלתה ל-23:36 מרשים .  עומרי כספי שוב פתח בחמישייה ,  אלא שהפעם הוא הסתפק ב-18:57 דק' משחק ,  אותן סיים עם 8 נקודות  ( 4 מ-7 ל-2 )  ,  2 ריבאונדים ,  2 אסיסטים ו-2 חטיפות . 
" להגיד את האמת ,  הייתי נהנה מהמשחק אם הייתי קונה כרטיס וצופה בו מהצד או מהטלוויזיה ",  אמר פול ווסטפאל ,  מאמן הקינגס ,  בסיום . " היו כמה צעירים פנומנלים על הפרקט .  היה פה כדורסל ברמה גבוהה כשדוראנט ,  ווסטברוק ואוואנס היו בשיאם ".  אוואנס עצמו אמר : " זה היה משחק קשה .  הם קבוצה טובה וצעירה .  הם יצאו למגרש ורצו כמו שצריך .  זה קשה לשחק מול דוראנט ,  כוכב אול סטאר ,  הוא סקורר מדהים .  כל המשחק הרגשנו שאנחנו הולכים אחורה במשחק אחרי סלים שלו ". 
דוראנט ,  שסיים עם 39 נקודות ,  אמר : " הקינגס הולכים לעשות את אותו מסלול כפי שאנחנו עשינו .  אתה נשען על בחור כמו אוואנס ,  וזה דבר טוב .  הוא שחקן טוב בליגה כרוקי והוא רק יילך וישתפר .  עם הבחורים שיש להם ,  כספי ,  ספנסר הוז וכעת קרל לאנדרי ,  הם הולכים להיות חזקים ". 
אוקלהומה סיטי הובילה לאורך כל המשחק ,  וברבע השלישי הצליחה לפתוח יתרון דו ספרתי .  הקינגס התעוררו ברבע הרביעי ,  וחזרו למשחק 4:50 דק' לסיום כששלשה של פרנסיסקו גארסיה הורידה ל-100:98 .  אבל קבוצתו של כספי לא הצליחה לעשות את המהפך ,  ומי שהחזירו את הת'אנדר ליתרון מבטיח היו ננאד קרסטיץ' וקווין דוראנט ,  שסיימו האלי-הופ מוצלח בדאנק של השני כדי לקבוע 105:110 למארחים מאוקלהומה .  מכאן סקרמנטו כבר לא הצליחה לחזור .  
קווין דוראנט הוביל את קלעי אוקלהומה סיטי עם 39 נקודות ו-10 ריבאונדים ,  ראסל ווסטברוק הוסיף 30 נקודות ו-13 אסיסטים ,  ג'ף גרין קלע 15 וקרסטיץ' סיים עם 14 ו-9 ריבאונדים .  טייריק אוואנס הוביל את הקינגס עם 27 נקודות ,  קארל לאנדרי קלע 17 ,  בנו אודריך ופרנסיסקו גארסיה סיימו עם 13 כל אחד .
 
ווסטפאל :  הייתי נהנה אם הייתי רואה את המשחק מהצד
מאמן סקרמנטו מאוכזב מההפסד 113:107 לאוקלהומה סיטי ,  שקטע את רצף שני הניצחונות של הקינגס .  כספי קלע 8 נקודות

