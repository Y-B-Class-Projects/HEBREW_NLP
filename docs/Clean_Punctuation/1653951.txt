השכונה שסיבכה את רה"מ עושה שלום בית
יהודים משכונת רמת שלמה ,  בה אושרה בנייה בעת ביקור ביידן ,  קיימו מפגש עם פלסטינים משכונת שועפט ,  על מנת להפחית את המתיחות בין שתי השכונות
הבנייה המתוכננת בשכונת רמת שלמה בירושלים ,  הבעירה את היחסים בין ישראל לארצות הברית והוסיפה שמן לעימותים במזרח העיר ,  אולם נראה כי מאחורי הקלעים ישנם כאלה שמנסים להגיע להבנה .  על רקע המתיחות התקיים אתמול  ( שני )  מפגש בשכונת שועפט ,  שבו השתתפו נציגים משכונת רמת שלמה ונציגים פלסטינים ובכללם גם מוכתר הכפר .  הצדדים קיימו את הפגישה לאחר שבשבועות האחרונים יידו צעירים משתי השכונות אבנים אלה על אלה .  את המפגש יזמה משטרת ירושלים ,  שליוותה את כניסתם של רב שכונת רמת שלמה ארי סמג'ה ונציגי התושבים ,  שמואל בן עטר ואיציק חזן ,  לתוך שכונת שועפט .  
במהלך הפגישה הסכימו שני הצדדים למנוע את ידויי האבנים בין שתי השכונות השכנות . " אנחנו התנצלנו על הנזק שגרמו תושבים מהשכונה לרכוש פלסטיני והבהרנו להם שאנחנו רק מבקשים לחיות בשכנות טובה בלי עימותים ",  סיפר בן עטר לוואלה !  חדשות , " שני הצדדים הסכימו שאם אנחנו ,  האנשים הפשוטים ומנהיגי הדת היו מקיימים את המשא ומתן בין ישראל לפלסטינים הייתה כבר מזמן התקדמות משמעותית ,  אבל גם הם אמרו לנו שאלה המנהיגים שעושים את כל הבעיות ".  
לדברי בן עטר ,  נושא אישורי הבנייה ל-1,600 יחידות דיור חדשות ברמת שלמה ,  לא הועלה על ידי הצדדים במהלך הפגישה . " למרות שלא דיברנו על כך ,  היה חשוב לנו לבוא אליהם ולומר שאין לנו דבר נגדם ",  אמר בן עטר .  בסיום הפגישה סיכמו הצדדים להמשיך בהידברות משותפת .  
בתוך כך בוטלה היום בלחץ של גורמים בירושלים עצרת תפילה שהייתה אמורה להתקיים ברמת שלמה בהשתתפות חברי כנסת מהימין ותושבי השכונה ,  וזאת בשל החשש כי העצרת עלולה להתסיס את הרוחות ולהגביר את העימותים במזרח ירושלים .
 
השכונה שסיבכה את רה"מ עושה שלום בית
יהודים משכונת רמת שלמה ,  בה אושרה בנייה בעת ביקור ביידן ,  קיימו מפגש עם פלסטינים משכונת שועפט ,  על מנת להפחית את המתיחות בין שתי השכונות

