התאונה בערבה :  נהג המשאית נסע ב-92 קמ"ש
מוחמד אל-ג'אבור ,  נהג המשאית שהיה מעורב בתאונה שגבתה את חייהם של חמישה בני משפחה ,  שחזר בפני חוקרי המשטרה את הרגעים שקדמו לתאונה .  המשטרה :  המשאית נסעה במהירות שאינה תואמת לכביש
 ( באדיבות ערוץ 1 ) 
מעצרו של מוחמד אל ג'אבור ,  נהג המשאית שהיה מעורב בתאונה בה נהרגו חמישה בני משפחה אחת בכביש הערבה ,  הוארך היום  ( חמישי )  בארבע ימים ימים בבית משפט השלום בבאר שבע .  
במהלך הדיון חשפה המשטרה כי מהירות הנסיעה של נהג המשאית בזמן התאונה היתה כ-92 קילומטרים לשעה ,  בכביש בו אמנם המהירות המורתרת היא 90 קמ"ש אולם הוא גדוש בעיקולים מסוכנים ובדרך כלל הנהגים נוקטים במשנה זהירות באותו הקטע .  מהירות הנסיעה התבררה בשחזור שערך היום אל ג'אבור בפני חוקרי התאונות של משטרת התנועה .  
בשחזור דבק אל-ג'אבור בגרסתו ,  לפיה הוא ספג בראשו מכה ממכסה תא הכפפות שמעל ההגה ,  אולם במשטרה לא מקבלים את גרסתו ובוחנים את העובדות מול מהנדסים של החברה היצרנית  ( וולו )  .  כמו כן ,  ממתינים במשטרה לבדיקות של מומחים מהטכניון כדי ליצור שיחזור אמיתי ומדויק יותר של התאונה .
 בתאונה הקשה בצומת הערבה ,  שאירעה ביום שני בבוקר ,  מצאו את מותם שלושה דורות של משפחה אחת לאחר שמשאיתו של אל-ג'אבור סטתה ממסלולה והתנגשה ברכב המשפחה ,  שהייתה בדרכה לחתונה בצפון .  ההרוגים הם בני הזוג ליאור,31 ,  וטלי ,  34 ,  דהן ,  אמו של ליאור רות דהן ,  57 ,  בתה של רות  ,  שרית דהן ,  חיילת בת 19 ושילת דהן ,  התינוקת של בני הזוג בת חמישה חודשים בלבד .
 
התאונה בערבה :  נהג המשאית נסע ב-92 קמ"ש
מוחמד אל-ג'אבור ,  נהג המשאית שהיה מעורב בתאונה שגבתה את חייהם של חמישה בני משפחה ,  שחזר בפני חוקרי המשטרה את הרגעים שקדמו לתאונה .  המשטרה :  המשאית נסעה במהירות שאינה תואמת לכביש

