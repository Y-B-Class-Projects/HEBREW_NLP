גליה מאור תתמודד לתפקיד יו"ר בנק לאומי
מאור צפויה להתמודד מול דוד קליין ,  נציגו של שלמה אליהו .  ההערכות הן כי בשעות הקרובות תכנס מאור את דירקטוריון הבנק ותודיע לו על החלטתה זו .  מאור מכהנת מזה שנים ארוכות כמנכ"ל בנק לאומי
שבועיים אחרי שדחתה את הצעת בעל המניות הפרטי הגדול שלמה אליהו להתמודד על תפקיד היו"ר תגיש גליה מאור לוועדת המניות בימים הקרובים את מועמדותה לתפקיד יו"ר בנק לאומי .  הודעתו של היו"ר המכהן איתן רף שלא להתמודד על הארכת כהונתו פתחה למעשה את הדרך פני מאור להגיש את מועמדותה .  
בין השניים שוררים יחסי עבודה טובים ,  כאשר יש ביניהם הסכם חברי שכל זמן שאיתן רף מעוניין במשרה - מאור לא תתמודד עליה .  כעת פינה רף את השטח למאור .  אם תיבחר על ידי ועדת המינוי ,  מאור תתמודד על התפקיד בין היתר מול פרופ' דוד קליין - נציגו של שלמה אליהו .  מאור מכהנת מזה שנים ארוכות כמנכ"ל בנק לאומי ומנהלת אותו ביד רמה .  מבנק לאומי לא נמסרה תגובה לדברים .  ההערכות הן כי בשעות הקרובות תכנס מאור את דירקטוריון הבנק ותודיע לו על החלטתה זו .  
רף הודיע הבוקר לדירקטוריון הבנק כי החליט שלא להעמיד את עצמו לבחירה מחדש כחבר בדירקטוריון וכי יפרוש בתום כהונתו כדירקטור בחודשים הקרובים .  בתשובה לשאלה האם מאור תהיה יו"ר טובה לבנק ציין רף כי  " גליה בתור מנכ"ל היא מנהלת מצוינת עם הישגים מוכחים .  אין ספק שיש לה את כל הכישורים הנדרשים .  יש לנו יחסים טובים ,  אבל אני לא האיש שממנה או ממליץ למנות ". 

גליה מאור תתמודד לתפקיד יו"ר בנק לאומי
מאור צפויה להתמודד מול דוד קליין ,  נציגו של שלמה אליהו .  ההערכות הן כי בשעות הקרובות תכנס מאור את דירקטוריון הבנק ותודיע לו על החלטתה זו .  מאור מכהנת מזה שנים ארוכות כמנכ"ל בנק לאומי

