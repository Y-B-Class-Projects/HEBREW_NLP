קובאצ'ביץ' : " לא כועס על אף אחד ,  זה הכדורגל "
 הקרואטי ,  ששוחרר מהפועל ר"ג לאחר התבוסה למכבי פ"ת ,  לא נוטר טינה : " אין לי מה לעשות ".  יובל נעים מתכנן שידוד מערכות
ערב סוער מאוד עבר אמש  ( ראשון )  על הפועל רמת גן לאחר התבוסה 3:0 למכבי פתח תקוה באצטדיון וינטר במשחק במסגרת המחזור ה-16 של ליגת העל .  בסיום המשחק הציע המאמן יובל נעים את התפטרותו ,  אלא שהיו"ר ירון קוריס פסל זאת על הסף .  מיד בתום ההתמודדות נערכה אסיפה קשה ,  בה הודיע נעים לשני הקשרים ,  קובי חסן והרוויה קובאצ'ביץ' ,  שהם משוחררים מהקבוצה .
" אם שיחררו אותי כנראה שמישהו חשב שאני לא מספיק טוב ",  אמר קובאצ'ביץ' לוואלה !  ספורט .  הקרואטי הגיע רק הקיץ למכתש ,  אחרי ארבע עונות בבני יהודה וסבל מפציעות כבר מתחילת העונה ,  כשהוא לא מצליח לשחזר את יכולתו מהעונות הקודמות . " אני באמת לא כועס על אף אחד ,  זה חלק מהכדורגל .  יש לי חוזה בקבוצה ואני אתייעץ עם הסוכן שלי לפני שנעשה מהלך כזה או אחר .  אין לי תלונות כלפי אף אחד .  זכותה של הקבוצה לעשות את שיקוליה ,  כנראה שהם רוצים להתחזק ולהביא שחקנים אחרים ,  אם זה במקומי אין לי מה לעשות .  בימים הקרובים אהיה חכם יותר ,  נבדוק אם יש הצעות ואז נחליט מה לעשות ",  חתם את דבריו הקרואטי .
 נעים נראה עם סיום המשחק בסערת רגשות ,  וכמעט פרץ בבכי בזמן הראיונות לתקשורת .  ניכר עליו שהוא לקח את נושא הניפויים והתבוסה בצורה קשה .  על פי דבריו ,  מסתמן כי בעת הקרובה שחרורים נוספים של שחקנים צפויים ,  והקבוצה תעבור מהפכה בסגל השחקנים במהלך חלון ההעברות הנוכחי .  בצוות המקצועי רוצים להתחזק בשני זרים נוספים ובשחקן ישראלי או שניים ,  זאת בהתאם להיצע בשוק ההעברות .
 הרכש הראשון של הרמת גנים הוא הקשר עומר בוקסנבוים שלא שותף אמש ,  לאחר שהגיע ממכבי פתח תקווה ובהסכם ג'נטלמני בין המועדונים סוכם שהוא לא ייקח חלק במשחק .  חוזהו של בוקסנבוים יעבור השבוע בבקרת התקציבים ,  והוא צפוי לערוך את הופעת הבכורה המחודשת שלו במדי קבוצת נעוריו כבר ביום שבת במשחק החוץ נגד הפועל באר שבע במחזור ה-17 .
 
קובאצ'ביץ' : " לא כועס על אף אחד ,  זה הכדורגל "
 הקרואטי ,  ששוחרר מהפועל ר"ג לאחר התבוסה למכבי פ"ת ,  לא נוטר טינה : " אין לי מה לעשות ".  יובל נעים מתכנן שידוד מערכות

