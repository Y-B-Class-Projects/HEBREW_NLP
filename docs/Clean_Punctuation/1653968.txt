שר האוצר :  חוק בנק ישראל מגביר את עצמאות הבנק המרכזי
מליאת הכנסת החלה בהצבעות על סעיפי חוק בנק ישראל לקראת קריאה שנייה ושלישית הערב
מליאת הכנסת החלה בהצבעות על סעיפי חוק בנק ישראל לקראת ההצבעות בקריאה השנייה והשלישית .  ההצבעות צפויות להסתיים בשעות הערב ,  ובקואליציה מעריכים שהחוק יתקבל בלא שינויים .  הנגיד פרופ' סטנלי פישר נוכח במליאת הכנסת בעת ההצבעות.שר האוצר יובל שטייניץ אמר לפני תחילת ההצבעות  " זה בהחלט רגע מיוחד וחגיגי .  אנו מעבירים הרבה חוקים חשובים אבל חוק בנק ישראל המתין לרגע הזה למעלה מ-10 שנים .  זהו חוק טוב המגביר את העצמאות של בנק ישראל וקובע את חלוקת האחריות בין הבנק המרכזי לממשלה .  אני מקווה שהחוק מסמל קפיצת מדרגה לגבי בנק ישראל - הוא בנק טוב ומעכשיו הוא יהיה בנק עוד יותר טוב .  שיתוף פעולה בינינו לבין בנק ישראל הוא דבר טוב .  בנק ישראל ,  ממשלת ישראל והאוצר פעלו ביחד במשבר הכלכלי והתוצאה טובה ". יו"ר ועדת הכספים ,  ח"כ משה גפני  ( יהדות התורה )  ,  שהציג את הצעת החוק אמר כי  " החוק התקבל בסופו של דבר בהסכמה עם בנק ישראל .  הצלחנו להעביר חוק טוב וגם להעביר חוק שהגיע בהסכמה מקיר לקיר של כל חברי הוועדה .  אני בטוח ומקווה מאוד שלאחר חקיקת החוק ,  הנגיד פישר יישאר כאן לקדנציה נוספת ". החוק קובע בין היתר את הקמתה של ועדה מוניטרית בבנק ,  שתפקידיה יהיו לקבוע את המדיניות להשגת מטרות הבנק ואת המדיניות המוניטרית .  הוועדה תמנה 6 חברים :  הנגיד שישמש כיו"ר ,  המשנה לנגיד ,  עובד הבנק שמינה הנגיד ו-3 חברים מקרב הציבור .  הוועדה תפרסם לציבור ותמסור לממשלה את סיכום דיוניה והחלטותיה.כמו כן ,  לבנק תהיה מועצה מינהלית שתפקידה לדון בתוכנית העבודה השנתית של הבנק ולאשר את התקציב השנתי לפעילות המינהלית של הבנק .  תקציב הבנק יונח על שולחן ועדת הכספים אך היא לא תידרש לאשרו .  הממונה על השכר באוצר ימשיך לפקח על שכרם של עובדי בנק ישראל .  אולם ,  במקרה של חילוקי דעות בנושא שכרם של עובדי בנק ישראל - הם יוכרעו על ידי ראש הממשלה.סעיף אחר בחוק קובע כי בנסיבות מיוחדות שבהן קיים חשש ליציבות המערכת הפיננסית או לפעילותה הסדירה ,  יוכל הבנק לתת אשראי גם לגופים פיננסים שאינם תאגידים בנקאיים .  סעיף זה מאפשר לבנק המרכזי להעניק סיוע לגופים פיננסיים ולתאגידים בנקאיים בעקבות הסיוע שנתן ה"פד "  האמריקאי לתאגיד הביטוח aig .
 
שר האוצר :  חוק בנק ישראל מגביר את עצמאות הבנק המרכזי
מליאת הכנסת החלה בהצבעות על סעיפי חוק בנק ישראל לקראת קריאה שנייה ושלישית הערב

