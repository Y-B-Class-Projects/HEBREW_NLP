אישום :  דקר למוות את אחותו במשרד של האב
צעיר מכפר חורפיש מואשם כי הגיע למשרדי חברת הבנייה שבבעלות אביו ,  רצח את אחותו בדקירות ונמלט . " הוא המית אותה בדם קר בלי שקדמה התגרות מצדה "
 כתב אישום הוגש הבוקר  ( ראשון )  בבית המשפט המחוזי בחיפה נגד מוחמד בן כאמל פארס ,  בגין רצח אחותו ראניה עאמר במשרד חברת הבנייה של אביהם בה עבדה .  
לפי כתב האישום ,  הרצח אירע אירע בדצמבר אשתקד בעת שמוחמד בן כאמל פארס  ( 27 )  התגורר בדירת הוריו הנמצאת מעל משרד החברה בכפר חורפיש .  פארס מואשם כי נכנס למשרד החברה ודקר את אחותו ,  ראניה עאמר 29 ,  מספר רב של דקירות באמצעות חפץ מושחז בגבה ובבית החזה .  עאמר ניסתה להתגונן ,  אך הדבר לא עלה בידה .  כתוצאה מהדקירות ,  נגרם לעמאר נזק חמור ללב ולאחת הריאות ,  והדבר הביא למותה .  כתב האישום מפרט עוד כי לאחר שגרם למותה - נמלט האח מהמקום .
" במעשיו המתוארים לעיל גרם הנאשם למות המנוחה בכוונה תחילה ,  לאחר שהחליט להמיתה ,  והמיתה בדם קר בלי שקדמה התגרות מצדה ",  נכתב בכתב האישום .  הפרקליטות מבקשת לעצור את הנאשם עד תום ההליכים .
 
אישום :  דקר למוות את אחותו במשרד של האב
צעיר מכפר חורפיש מואשם כי הגיע למשרדי חברת הבנייה שבבעלות אביו ,  רצח את אחותו בדקירות ונמלט . " הוא המית אותה בדם קר בלי שקדמה התגרות מצדה "
 
