ההייפ סביבי ואני 
" דברים שרציתי לומר ",  סרטה של טלי בן עובדיה על יהודה פוליקר ,  הוא לא יותר מכתבת טלוויזיה מורחבת .  בדיוק בגלל זה ,  הציפיות המוגזמות שנבנו סביבו העלימו את הישגיו הצנועים
הדבר הראשון שצריך לומר על הסרט  " דברים שרציתי לומר "  אודות יהודה פוליקר ,  ששודר אמש  ( ראשון )  בערוץ 10 ,  הוא שמדובר בהרבה דברים  אך לא בסרט .  זהו ראיון בן 50 דקות שביימה טלי בן עובדיה ובו קולו של אדם אחד ,  יהודה פוליקר ,  שמספר בזמן קצוב על פרקים שונים בחייו  ללא מרואיינים אחרים שיספקו רקע  ( החל מיעקב גלעד ,  הבחירה הברורה ,  ועד לואי להב ,  שהפיק את אלבומו האחרון  " אהבה על תנאי ")  וללא תנועה ממשית לעומק דמותו של אחד המוזיקאים החשובים בישראל . " דברים שרציתי לומר "  היה ראוי להישמר ככתבת חדשות מיוחדת ואפילו משדר שלם שמשולב בתוך תוכנית כמו  " המקור "  או  " עובדה "  בערוץ 2 ,  שכבר שידרה כתבות מהסוג הזה עבר .  לקרוא למוצר הזה  " סרט "  ועוד להציגו כתעודה הוא מעשה קצת מעליב עבור מאות יוצרים דוקומנטריים שהפכו את ישראל למיני-מעצמה בתחום ,  מ"השמצה "  ואפילו  " שיטת השקשוקה "  ועד  " ואלס עם באשיר ".  
בכלל ,  כל מוסד תיעוד אנשי התרבות בישראל ,  החל מסדרת  " גיבורי תרבות "  ששודרה בערוץ 8 ועד סדרת ה"סרטים "  האחרונה של ערוץ 10  ( הרנטגן ,  פוליקר )  ,  חייב לעבור טלטלה כדי שהציבור יוכל לתת בו אמון .  לא עוד פרומואים מנופחים ומזלזלים שבו מושא הסרט  " חושף הכל ",  כיוון שמי שעוקב אחרי פוליקר במשך השנים יודע שבמעט הראיונות וההופעות הפומביות שהעניק הוא אמר פחות או יותר את אותם הדברים  ( הילדות הקשה בצל ההורים ניצולי השואה ,  למשל )  .  בשביל לראות אותו מלטף חתול ולהיחשף להקלטה של הוריו שרים לא צריך את ההיסטריה שהתרחשה בערוץ 10 בשבועיים האחרונים והגיעה עד למערכון מדויק ב"ארץ נהדרת "  שגיחך על התופעה .  לא רק שהבילד-אפ המנופח הזה פשוט מרוקן את מעט ההישגים של הסרט בשל ציפיות בלתי אפשריות ,  הוא גם ממקם את הצופה בנקודת פתיחה אנטגוניסטית כלפי משדר טלוויזיה  כולו משדר טלוויזיה !   שהבלוף שלו נחשף עוד לפני שסיימו לחלק את הקלפים .
 אבל המסקנה החשובה באמת מ"דברים שרציתי לומר "  היא שהציפייה של ציבור מסוים מיהודה פוליקר ,  אדם עם רקע טראגי המצהיר  " גדלתי במחנה ריכוז "  ומודה שאמו רצתה להפילו כשנשאה אותו ברחמה ,  להנהיג איזושהי תנועה היא מופרכת ואפילו פתטית .  לא מדובר במלח הארץ סטייל שלום חנוך ,  שהתיימר לדברר איזושהי מחאה בעבר דרך קלישאות ,  ואפילו לא במתי כספי ,  שמסוגל לבטא בטן מלאה טרוניות כלפי נושא נפיץ כמו המוזיקה המזרחית .  פוליקר מצטייר בסרט כאדם מדוכא ושפוף במידה כזו שלא רק מעצימה את הגאונות של  " אפר ואבק "  אלא מציבה את עצם קיומה של הקריירה שלו כלא פחות מנס .  הנכונות של ציבור מסוים לדרוש מהאיש הזה ,  שעמדת המוצא שלו היא  " לא הייתי אמור להיות כאן בכלל ",  לשאת על גבו את העול שנדרש ממנו בשנים האחרונות היא פוגענית ומעליבה .   לכן חבל ש"דברים שרציתי לומר ",  שבאמת חושף את הנקודה הזו בפוליקר באופן ברור ועצוב למדי ,  בחר למעשה לבגוד במושא הסרט שלו דרך הפרומואים ולהמשיך לדפוק את הראש בקיר עם אותן הבטחות מטופשות ,  שבסופן מה שפוליקר עושה זה בעצם לצטט שירים שכתב באלבומו החדש .  גם משפט כמו  " נחשפתי בגיל 27 להוריי ולאחיי ועכשיו אני נחשף למי שצריך "  הוא למעשה קריאת ה"רדו ממני "  של אדם שנאבק כל יום בשד אפל אחר ,  ולא מבין למה מגיעה לו מלחמה נוספת ומיותרת גם על חייו הפרטיים .   אם הקריאה הזו תובן ופוליקר יוכל להמשיך ליצור אלבומים מצוינים כמו  " אהבה על תנאי ",  אולי אפילו טוב ש"דברים שרציתי לומר "  שודר .  איכשהו ,  במציאות הישראלית האובססיבית סביב הזהות ,  המיתוג והקטלוג של אנשים ,  גם בקרב ציבור לכאורה נאור ולכאורה הומניסטי  ( אך למעשה בז לצנעת הפרט ולמורכבות אנושית )  ,  קשה להאמין שפוליקר אכן יוכל לעשות לביתו מבלי שמישה ינסה להמשיך ו"לחשוף "  אותו .
 
ההייפ סביבי ואני 
" דברים שרציתי לומר ",  סרטה של טלי בן עובדיה על יהודה פוליקר ,  הוא לא יותר מכתבת טלוויזיה מורחבת .  בדיוק בגלל זה ,  הציפיות המוגזמות שנבנו סביבו העלימו את הישגיו הצנועים

