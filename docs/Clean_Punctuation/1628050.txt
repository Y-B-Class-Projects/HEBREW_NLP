בורסת דובאי עולה לרמתה הגבוהה זה שבועיים לקראת פתיחתו של המגדל הגבוהה בעולם
בורג' דובאי ,  שגובהו 818 מטרים ,  ייפתח מחר ;  בורסת דובאי עולה ב-3.4%
בורסת דובאי עולה לרמתה הגבוהה זה שבועיים ומובילה את העליות בבורסות המפרץ ,  לאחר שהמשקיעים העריכו שפתיחת בורג' דובאי - המגדל הגבוה בעולם - תסייע להעלות את מניית אמאר פרופרטיז.דובאי ,  שספגה פגיעה קשה לאחר שחברת דובאי וורלד הודיעה כי תקפיא את פירעון חובותיה ,  תשיק מחר את המגדל הגבוה בעולם - בורג' דובאי  ( מבצר דובאי )  .  גובהו של המגדל 818 מטרים ,  כמעט חמש פעמים הגובה הממוצע של שלושת מגדלי עזריאלי .  למגדל 160 קומות ,  ובו התצפית הגבוהה בעולם .  למעלה מ-50 מעליות יישאו את המבקרים והדיירים במהירות של 25קמ"ש ,  ובתוך 2 דקות יוכלו מבקרים להגיע מתחתית המגדל לשיאו .  עלות הקמתו עמדה על 4.1 מיליארד דולר .  קבלנית הבנייה של הפרוייקט אמאר פרופרטיז טענה כי כ-1,000 דירות מגורים נמכרו .  בורג' דובאי גבוה ב-300 מטר מיריבו - מגדל טייפה 101 .  המגדל הגבוה ביותר בארה"ב ,  מגדל וויליס בשיקאגו  ( אשר היה ידוע בעבר כמגדל סירס )  ,  מתנשא לגובה של 442 מטר  " בלבד ".  בורסת דובאי עולה ב-3.4% .  מניית אמאר פרופרטיז עולה ב-8% .  בורסת אבו דאבי עולה ב-1% .  בורסת קטאר עולה ב-0.7% .  השווקים בכווית ובבחריין סגורים לרגל חג .
 
בורסת דובאי עולה לרמתה הגבוהה זה שבועיים לקראת פתיחתו של המגדל הגבוהה בעולם
בורג' דובאי ,  שגובהו 818 מטרים ,  ייפתח מחר ;  בורסת דובאי עולה ב-3.4%

