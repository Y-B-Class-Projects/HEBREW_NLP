מלכות הדרמה
שני צור מזהירה - הישמרו לא להפוך לנקבות מרושעות !  יש הרבה כאלה ,  הן איומות ,  ובעיקר מוציאות לבנות שם רע במיוחד
נשים ,  נשים ,  שק של נחשים .  יש משהו בג'נדר הזה שהוא כל כולו קולאז' של דרמה הוליוודית ,  אולי משום האוברדוז של תת-התרבות הזו ,  של דרמה-קומדיה-רומנטיקה ,  שקיבלנו עוד מגיל צעיר .  ובתוך ערב רב של נחשות שכאלה ,  תמיד יש את ההיא ,  נחש בה' הידיעה ,  כל כולה קורנת מרוע ותאווה לתשומת לב ,  וכל המרבה  ( בתשומת לב ,  ולהקשיב לשטויות שנשפכות לה מהפה ,  ובלהצטרף לחגיגת הדרמות שלה )  הרי זה משובח .
 קווים לדמותה של הדרמה קווין :  מדובר בבחורה ממוצעת לחלוטין מבחינה חיצונית .  היא כמו סוכנים חשאיים של המוסד .  לא תזהי אותם לעולם ,  אבל במהרה תמצאי את עצמך נגררת לתוך סחרחרת כאבי ראש ועצבים .  הבחורה הזו תרדוף אותך בחלומות ותתקשר להעיר אותך מהם ,  היא תעשה סרט טורקי מכל רצון קטן שלך להתנער ממנה ,  היא תגיד לך שהשמנת ,  שיצא לך פצעון ,  היא תתחיל עם החבר שלך ,  עם חברים שלו ובערך עם כל דבר שזז ,  ובקיצור- היא תמגר כל חלקה טובה בחייך .  הישמרי מפניה .
 את תזהי אותה מהר מאוד ,  את תראי שהדינמיקה ביניכן מסתכמת בלעזור לה .  אחרי שיחה של חצי שעה איתה על מה היא אכלה אתמול ולמה הבחור שאיתו יצאה בערב לקח את השערה שהיא השירה לו על הצלחת וזרק אותה לרצפה  ( רמז- כי זה דוחה )  את תרצי לישון שלוש שנים ,  או לחילופין ,  לרוץ לאיכילוב ולבקש מהדוק התורן השתלת מוח חדש ופרמוט כרטיס הזיכרון שלך .  וגם אם תרצי לברוח ,  לא תוכלי- היא תמיד תהיה שם ,  לא-מפרגנת ,  מציקה ,  מדכאת .  היא תנסה לחקות אותך לפעמים ,  אבל תשבע שאת זו שמעריצה אותה בסתר .  היא דרמה קווין מהזן הקטלני ביותר ,  מדובר בלהק של נקבות שאסור ,  פשוט אסור להתקרב אליהן .
 הן כאלה מבלי לשים לב .  הייתה לי חברה כזו ,  אי אז בתחילת התיכון למשך שנתיים .  היא רצחה לי את הצורה .  היא הייתה קופצת בין בחור אחד לאחר ,  והופכת להיות קומבינציה של ג'ק המרטש והענק הירוק בכל פעם שהם היו זורקים אותה .  היא הייתה מנהלת שיחות ,  פחות-או-יותר עם עצמה ,  כי פחות עניינו אותה החברות שלה ויותר עניינו אותה היא ,  עצמה ,  והיא עצמה .  בשנייה שהבנתי את זה ,  ברחתי כל עוד נפשי בי .  מיותר לציין  ( או שמא- חשוב לציין )  שהיום היא גלמודה .  יחד עם שריקת הסיום של התיכון קרתה תופעה מעניינת בשכבה שגרמה לכל אחד מאיתנו לחבוק את אהוביו ולבעוט בשונאיו החוצה מהסיסטם .
 אם כן ,  הבנו כבר שמדובר במין המסוכן ביותר עלי אדמות .  אבל יותר חשוב מכל מגננה או שיטת הדברה של הזן הקטלני הנ"ל שמצאת בספרי עבי-כרס על שיקויים והשמדה המונית- עלייך להישמר מפנייך .  כן ,  כן ,  קוראת חביבה ,  יכול מאוד להיות שהנגיף כבר מכלה אותך ברגעים אלה .  איך תדעי ?  את צריכה להתחיל להטות אוזן ,  לבדוק אם אנשים קוראים לך  " דרמה קווין ",  את צריכה להיזכר כמה מהשיחות שלך עם חברים עסקו בהקשבה מצידך ,  ובקיצור- לראות כמה אחוזים מהיום מוקדשים לך ,  ולעומתם- כמה אחוזים מוקדשים לאחרים .
 אז הובהרה הנקודה .  להיזהר .  לנקוט משנה זהירות .  לשמור נגיעה ולהתרחק כמו אישה בדיאטה שעוברת מול קונדיטוריה .  כי העוגה עלולה להיראות טוב ,  אבל יש מצב שמישהו הכניס פנימה רעל עכברים .  וגם הגיוני מאוד שלא ,  אבל הבנתן את הכוונה .
 
מלכות הדרמה
שני צור מזהירה - הישמרו לא להפוך לנקבות מרושעות !  יש הרבה כאלה ,  הן איומות ,  ובעיקר מוציאות לבנות שם רע במיוחד

