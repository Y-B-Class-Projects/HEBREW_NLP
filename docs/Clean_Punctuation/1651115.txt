בדואר ישראל רוצים להיות מפעילים סלולריים
הצבי משתדרג :  החברה תגיש בקשה למשרד התקשורת לקבלת רישיון MVNO שיאפשר לה לספק שירותי סלולר במודל של מפעילה סלולרית
בשבוע הבא תגיש חברת דואר ישראל בקשה למשרד התקשורת לקבלת רישיון MVNO ,  שיאפשר לה לספק שירותי סלולר במודל של מפעילה וירטואלית .  במודל זה יכולה החברה לספק שירותי סלולר בלי תשתית אנטנות ,  על בסיס רשתות הסלולר הקיימות ,  וחברת הדואר עתידה להיות הראשונה שמבקשת רישיון כזה בישראל .  בשבוע שעבר נפגש מנכ"ל הדואר ,  אבי הוכמן ,  עם שר התקשורת משה כחלון והודיע לו על כוונת החברה להתרחב לפעילות סלולרית .  
ל-TheMarker נודע שהחברה עתידה לפרסם גם מכרז לשירותי ייעוץ וליווי ,  לטובת הכנת תוכנית עסקית לפעילות mvno .  בכירים בחברת הדואר ביקרו לאחרונה באיטליה ,  שם נכנסה חברת הדואר הלאומית לפעילות סלולרית במודל mvno ,  במה שנחשב סיפור הצלחה .  
מרגע הגשת הבקשה לרישיון ,  החברה תצטרך להגיע להבנות עם אחת או יותר מחברות הסלולר הקיימות כדי לרכוש מהן שירותי רשת .  חברות הסלולר צפויות להתנגד לשיתוף כזה של חברות מתחרות ,  ובמקרה כזה יתערב בהליך שר התקשורת .  
במקביל ,  נושא שנותר עדיין בערפל הוא דמי הקישוריות הסלולריים ,  כאשר משרד התקשורת בוחן הורדה של התעריף הנוכחי ,  העומד על 25 אגורות לדקה .  מחיר הקישוריות מהווה בסיס לכל דיון על מחיר הדקה שתרכוש מפעילת ה-mvno מהמפעילה הרגילה .  חלק מהחברות שבוחנות את נושא ה-mvno ממתינות להחלטה בנושא הקישוריות לפני שיגישו בקשה לרישיון כזה .  ההערכה היא שהמודל הכלכלי לפעילות mvno יתחיל להיות ריאלי רק אם דמי הקישוריות יירדו לפחות מ-12 אגורות לדקה .  
מתעניינות נוספות בפעילות סלולר וירטואלית הן 012 סמייל ,  איתוראן ,  הום-סנטר ,  מועדון חבר ,  אקספון ואחרות .
 
בדואר ישראל רוצים להיות מפעילים סלולריים
הצבי משתדרג :  החברה תגיש בקשה למשרד התקשורת לקבלת רישיון MVNO שיאפשר לה לספק שירותי סלולר במודל של מפעילה סלולרית

