בכירים בגוגל הורשעו באיטליה בגין פגיעה בפרטיות בשל שידור סרטון בו נראתה התעללות בנער
ב-2006 שודר בגוגל וידאו סרטון שהעלו נערים ובו הם נראו מתעללים בנער מבית ספרם הלוקה בתסמונת דאון
בית משפט במילאנו הרשיע היום שלושה בכירים בגוגל ,  בגין פגיעה בפרטיות ,  בעקבות שידורו בגוגל של סרטון וידאו שבו נראתה התעללות בנער בעל תסמונת דאון .  המקרה נחשף לאחר שארגון ויוי דאון ,  המאגד חולים בתסמונת דאון ובני משפחותיהם באיטליה ,  התלונן על כך שלגוגל וידאו עלה סרטון שצילמה קבוצה של ארבעה נערים מטורינו ,  כאשר התעללה בנער בעל תסמונת דאון ,  הלומד בבית ספרם .  הבכירים אשר נמצאו אשמים הם פיטר פליישר ,  יועץ הפרטיות של גוגל ,  דיוויד דראמונד ,  סגן נשיא בכיר לעניינים משפטיים וג'ורג' רייס ,  סמנכ"ל הכספים לשעבר .  בכיר רביעי בחברה נמצא זכאי .  השלושה הואשמו ,  מכיוון שהחוק באיטליה רואה בבכירי החברה אחראים לפעולותיה ,  ונגזרו עליהם שישה חודשי מאסר על תנאי.להגנתה טענה גוגל כי היא הסירה את הסרטון מהאתר מיד לאחר שנודע לה על תוכנו ,  ושיתפה פעולה עם הרשויות באיטליה ,  כדי לעזור להן לזהות את הנערים ולהעניש אותם .  כמו כן אמרה גוגל ,  כי פלטפורמות שבהן מפורסמים תכנים שמעלים הגולשים ,  כמו גוגל וידאו ,  יוטיוב ופייסבוק ,  לא יכולות להיות אחראיות לתכנים המשודרים בהן ,  כפי שרשות הדואר אינה אחראית למכתבי שטנה המועברים דרכה.ואולם התביעה האשימה את גוגל בהזנחה ,  וטענה שהסרטון נותר באוויר במשך חודשיים ,  אך כי גולשים רבים התלוננו עליו וביקשו להורידו.צנזורה של אתרי אינטרנט נהפכה לנושא בוער באיטליה בחודשים האחרונים ,  לאחר שלרשת עלו אתרים רבים המביעים שנאה לבכירים בממשלה ובפרט לראש הממשלה ,  סילוויו ברלוסקוני .  הממשלה שקלה להחשיך את האתרים ,  אך חזרה בה מהרעיון לאחר שקיבלה את הסכמתן של חברות כמו מיקרוסופט ,  גוגל ופייסבוק לקוד משותף בנושא .
 
בכירים בגוגל הורשעו באיטליה בגין פגיעה בפרטיות בשל שידור סרטון בו נראתה התעללות בנער
ב-2006 שודר בגוגל וידאו סרטון שהעלו נערים ובו הם נראו מתעללים בנער מבית ספרם הלוקה בתסמונת דאון

