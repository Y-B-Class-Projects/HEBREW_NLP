איש עסקים הודי ירכוש את אחזקות אמריס בקידוחי נפט ברוסיה 
בלעדי היקף העסקה 31 מיליון שקל .  אמריס שבשליטת גאידמק נמצאת בשלבי פירוק .  מחצית מהכספים שיתקבלו מהמכירה יגיעו לידי הנושים של החברה ,  שחייבת להם כ-400 מיליון שקל
 >  >  המנהלת המיוחדת של אמריס אחזקות ,  עו"ד קרן רייכבך-סגל ,  הגישה בקשה לבית המשפט המחוזי בתל אביב לאשר מכירה של אחזקותיה בחברת הבת הקפריסאית פביאנה  ( 100% )  במניות חברת הנפט הרוסית קלינינגרדנפט  ( 99.7% )  .  אם תאושר הבקשה ,  יימכרו מניות קלינינגרדנפט דרך פביאנה לאיש העסקים ההודי מהטה אשיש ,  בתמורה ל-31.3 מיליון שקל .  מי שהכניס את האחזקות בתחום הנפט לאמריס היה בעל השליטה בה ,  ארקדי גאידמק .  המפרקת של אמריס תעביר כ-14 מיליון שקל מתוך תמורת המכר לקלינינגרדנפט ,  לכיסוי התחייבויותיה של אמריס כלפי חברה הנכדה .  היתר יגיע לבעלי איגרות החוב .  תפקידה של המפרקת הוא למכור נכסים של אמריס ,  ולהפיק תמורה גבוהה ככל הניתן כדי לכסות חלק מחובותיה לנושים ,  שמסתכמים בכ-400 מיליון שקל .  מחצית מסך התחייבויותיה של אמריס הן כלפי מחזיקי האג"ח שלה .  אמריס היא חברת אחזקות ישראלית פרטית הנמצאת בהליכי פירוק מ-2009 .  מכיוון שהחברה הנפיקה איגרות חוב לציבור ,  היא חייבת בדיווח לבורסה .  ב-2007 רכש גאידמק את השליטה בחברה לצד בעלי מניות אחרים - לוי קושניר ,  סורין שוחט ובלרם צ'נראי .  קלינינגרדנפט ,  חברה נכדה של אמריס ,  היא חברת נפט המצויה במחוז קלינינגרד של רוסיה ,  שהיה בעבר אזור סחר חופשי .  האזור ,  שנמצא על גדות הים הבלטי ,  אינו מקושר גיאוגרפית לרוסיה .  לחברה יש 11 רישיונות לחיפוש והפקה של נפט ברוסיה כולה ,  כשכעת היא מפיקה נפט גולמי משתי בארות במחוז קלינינגרד ,  שמהן נשאבים נוזלים ש-90% מהם הם מים .  בהתבסס על שווי עתודות הנפט המצויות ברשות קלינינגרדנפט ,  הוערך שווי אחזקותיה של אמריס בכ-10 מיליון דולר .  עם זאת ,  מכיוון שאמריס נמצאת בהליכי פירוק ,  כשגם בשנים שלפני כן לא יכולה היתה החברה לבצע השקעות ,  לא פיתחה החברה הרוסית את חיפושי הנפט ואת עסקיה ,  וזה שנים רבות שהיא לא ביצעה קידוחים באתרים חדשים .
 
איש עסקים הודי ירכוש את אחזקות אמריס בקידוחי נפט ברוסיה 
בלעדי היקף העסקה 31 מיליון שקל .  אמריס שבשליטת גאידמק נמצאת בשלבי פירוק .  מחצית מהכספים שיתקבלו מהמכירה יגיעו לידי הנושים של החברה ,  שחייבת להם כ-400 מיליון שקל

