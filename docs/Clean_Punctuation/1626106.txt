שוטר לשעבר הורשע באספקת סמים לעציר
אברהם ארז ,  שוטר לשעבר ביחידת ליווי עצורים רכש בשנת 2003 סמים עבור עצור .  ביהמ"ש הסתמך על עדות של קצין משטרה אחר ,  הרשיע אותו בעבירות של תיווך בעסקת סם מסוכן והפרת אמונים
בית משפט השלום בתל אביב הרשיע בצהרים  ( שני )  את אברהם ארז ,  שוטר לשעבר ביחידת ליווי עצורים ,  בעבירות של תיווך בעסקת סם מסוכן והפרת אמונים ,  זאת על פי כתב אישום שהגישה המחלקה לחקירות שוטרים .  בשנת 2003 השוטר רכש סמים עבור עצור .  
הראיה העיקרית נגד ארז היתה עדותו של קצין משטרה לשעבר ,  שנעצר בחשד למעורבות בעסקת נשק ,  ואשר סיפר שבזמן ששהה בתא העצורים ,  ראה כיצד עצור אחר נותן לארז 100 שקל כדי שירכוש עבורו מנת סם .  לאחר שקיבל מהשוטר הירואין ,  הסניף אותו יחד עם עצור נוסף ,  כאשר הקצין לשעבר מסתיר אותם ממצלמת הווידיאו שבתא .  
הקצין סיפר עוד ,  כי שני העצורים שהיו עמו בתא שוחחו ביניהם על הדרכים להשיג סמים בעתיד אם ייעצרו ,  ואחד מהם אמר  " אל תדאג ,  ארז מ'צופר ,  הוא קיבל מתנות לחגים ,  קיבל כסף ".  
אחד העצורים שישבו בתא ,  ושהוקלט משוחח בטלפון עם ארז ,  העיד שהוא לא זכר אם ניסה לפתות את השוטר לקנות לו סמים ,  והוסיף שהוא יודע שארז לא העביר לו סם .  מנגד ,  ארז טען כי העצור ניסה לפתות אותו לרכוש עבורו סמים ללא הצלחה .
" הדברים שמסר המתלונן הם חד משמעיים ואינם משאירים מקום לפרשנות ",  כתב השופט דניאל בארי בהכרעת הדין . " קיימות שתי אפשרויות ,  אפשרות אחת היא של עלילה זדונית ואפשרות שנייה היא של מסירת גרסת אמת ".  הוא קבע שהעדות של הקצין לשעבר אמינה ,  ואילו עדותו של ארז בלי אמינה ,  ולכן החליט להרשיעו .
 
שוטר לשעבר הורשע באספקת סמים לעציר
אברהם ארז ,  שוטר לשעבר ביחידת ליווי עצורים רכש בשנת 2003 סמים עבור עצור .  ביהמ"ש הסתמך על עדות של קצין משטרה אחר ,  הרשיע אותו בעבירות של תיווך בעסקת סם מסוכן והפרת אמונים

