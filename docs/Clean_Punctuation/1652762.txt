חברה שתייצג יצואנים ישראלים בברזיל לא תעסוק בתחום הביטחוני
חברת בראיס הברזילאית ,  שהיתה אמורה לקדם את היצוא הישראלי בברזיל בהתאם לתוכנית שביט  ,  לא תטפל ביצוא ביטחוני בשל קשריה עם תע"א
 >  >  מכון היצוא חתם בימים האחרונים על הסכם חדש עם חברת בראיס  ( brais )  הברזילאית ולפיו החברה - שתייצג את היצואנים הישראלים בברזיל - לא תעסוק בתחום הביטחוני .  ההסכם החדש גובש בעקבות ערעור שהגישה אלביט מערכות לפני כמה חודשים על זכיית החברה בייצוג כל היצוא הישראלי לברזיל במסגרת תוכנית שביט .  התוכנית ,  במימון מיוחד של 30 מיליון שקל ממשרד האוצר ,  נועדה לקדם יצוא ישראלי ליעדים מועדפים ,  בהם סין ,  הודו וברזיל .  התנגדות אלביט נבעה מהקשר של החברה הברזילאית לתעשייה האווירית  ( תע"א )  ומהחשש שתעדיף לקדם עסקות של תע"א בברזיל על חשבון תעשיות ביטחוניות מתחרות .  לפיכך הוסכם ,  כי בראיס תטפל בקידום היצוא הישראלי לברזיל בתחומי הקלינטק ,  טכנולוגיות המים ,  המכשור והמחשוב הרפואי והתקשורת .  השירות יכלול ניתוח ומיפוי השוק המקומי ,  יצירת קשרים עם שותפים מקומיים ,  זיהוי פרויקטים פוטנציאליים ושירותים נוספים ,  שיסייעו ליצואנים בהעמקת החדירה לברזיל .  מכון היצוא בוחן בימים אלה התקשרות עם חברה שתטפל בענף הביטחוני  ( hls )  בברזיל במסגרת תוכנית שביט .  בשבוע שעבר הודיע מכון היצוא על יציאתה לדרך של תוכנית  " שביט ברזיל ".  במוקד התוכנית ,  שנועדה לסייע ליצואנים הישראלים בהתמודדות עם המשבר הכלכלי ,  עומד המאמץ להגביר את החדירה הישראלית לשווקים המתעוררים תוך התמקדות בברזיל ,  הודו וסין .  זאת בתחומים שבהם יש לישראל יתרון תחרותי בולט - ביטחון פנים ,  תקשורת וסלולר ,  קלינטק עם דגש על טכנולוגיות מים ,  מכשור ומחשוב רפואיים .  תוכנית מכון היצוא בברזיל מתמקדת בהכשרה והדרכת היצואנים לפעילות בשוק הברזילאי ,  מחקרי שוק ממוקדי סקטור ,  משלחות ענפיות לברזיל למפגשים עסקיים עם מקבלי החלטות ,  הבאת מקבלי החלטות ברזילאים לישראל ,  וליווי פרטני של היצואן הישראלי .  התוכנית מושקת לקראת ביקורו בישראל של נשיא ברזיל לואיס אינסיו לולה דה סילבה המתוכנן ליום שני הקרוב .  את הנשיא ילוו עשרות אנשי עסקים ברזילאים שיקיימו פגישות עסקיות עם יצואנים ישראלים במסגרת סמינר שמאורגן על ידי שגרירות ברזיל בישראל בשיתוף מכון היצוא .  שר התמ"ת ,  בנימין בן אליעזר ,  הודיע ביום חמישי כי משרדו מכין את תוכנית שביט 2 ,  שתמשיך את התוכנית הנוכחית שהופעלה ב-2009 לשנתיים .  ממכון היצוא ,  שמפעיל את תוכנית שביט ,  נמסר כי יצוא סחורות ישראליות לברזיל הסתכם ב-2009 בכ-696 מיליון דולר ,  שמהווים ירידה של כ-41% לעומת התקופה מקבילה אשתקד .
 
חברה שתייצג יצואנים ישראלים בברזיל לא תעסוק בתחום הביטחוני
חברת בראיס הברזילאית ,  שהיתה אמורה לקדם את היצוא הישראלי בברזיל בהתאם לתוכנית שביט  ,  לא תטפל ביצוא ביטחוני בשל קשריה עם תע"א

