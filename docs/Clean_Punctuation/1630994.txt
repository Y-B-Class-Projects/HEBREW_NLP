אם המנייה תעמוד באיתני  " הטבע "? 
כדי לעמוד ביעדי הצמיחה והרווח ,  תזדקק חברת טבע לרכישות נוספות .  לד"ר דפנה פפר יש חששות שהיעדים של החברה יומרניים ל- 2015
בשבוע שעבר קיימה טבע כנס אנליסטים בניו יורק ,  בה הציגה יעדים חדשים לפעילותה מכירות של 31 מיליארד דולר ,  שמבטאות צמיחה של 14.3% בחמש השנים הבאות ורווח נקי בהיקף של 6.8 מיליארד דולר בשנת 2015 .  הרווח מבטא 22% ממחזור המכירות .  
מנכ"ל טבע שלמה ינאי ,  הסביר בכינוס כי שליש מהיקף המכירות ינבע מרכישת חברות שאמורות לתרום 5 עד 6 מיליארד דולר למחזור .  
הניסיון מלמד כי טבע מממנת את רכישותיה על ידי הקצאת מניות ומזומן .  ברור שהקצאת מניות תגרום לדילול בעלי המניות הקיימים ,  מה שעשוי להשפיע כמובן על הרווחיות למניה .  הנחת דילול התחזית של ינאי לרווחיות בשנת 2015 מעוררת סימן שאלה ,  וקשה להאמין שהרכישות ייצרו מיד ערך ,  דבר נדיר גם בחברה משובחת כטבע .
 טבע בולטת במיוחד בשוק הגנרי ,  אשר רובו מצוי בארה"ב .  רפורמת הבריאות של אובמה שמה דגש על שוק זה במטרה מוצהרת להוזיל את הטיפול הרפואי במדינה .  הרפורמה שלכאורה מיטיבה עם טבע ,  המאתגרת 216 תרופות לשנים הקרובות ,  עלולה גם להזיק לחברה כבר בתוך שנה .  עד היום ,  התחרות בענף הגנרי הייתה סבירה וטבע נהנתה מתנופה וערנות .  מעכשיו ,  חברות ענק מתחילות לאתר בעצמן את השוק הגנרי כיוון שהבינו ששם טמונה הבוננזה הבאה וזהו לא תסריט שבטבע אוהבים .
 במקרה של הקופקסון ,  התרופה האתית החזקה של טבע ,  מצויה החברה בצד ההפוך  טבע אינה יודעת מה טומנות בחובן השנתיים הקרובות ,  במיוחד לאור פיתוח גרסאות אוראליות מצד מתחרים .  במידה ואכן אחת מהמתחרות יצליחו לפתוח את שוק הקופקסון ,  עלולה טבע שלא לעמוד בתחזית המכירות השנתית .  
כניסה לשווקים הגרמניים והצרפתיים ,  שלא היו שווקים גנריים חזקים אצל טבע ,  יוצרים  " פיצוי "  מכירות אפשרי במידה ותרשם פגיעה בקופקסון .  לא מדובר בשלב הקרוב בפיצוי מלא לנזק עתידי אפשרי מהתרופה ,  וגם הרווחיות הגנרית תלך ותצטמצם מבחינת התחרות והבלעדיות בשיווק .  
כך ,  אנו עשויים לראות יותר ויותר מאבקים משפטיים מתישים ושיווק משותף שפוגע ברווחיות בגלל העדר בלעדיות .  כל אלה לא ממש זכו לדגש ראוי במסיבת האנליסטים של החברה והם מעוררים סימני דאגה לא פשוטים .
 עוד מימיו של אלי הורוביץ כמנכ"ל למשקיעים יש ניסיון טוב עם טבע .  החברה עקפה תחזיות אנליסטים וידעה להפתיע לטובה רבעון אחר רבעון .  טבע היא חברה נזילה ויכולה בקלות לבצע רכישות תוך תחרות בין הבנקים מי יעמוד ראשון בתור להעניק לה אשראי .
 טבע גם עשויה לרכוש שליטה בחברות ביומד ישראליות שנסחרות ונמצאות עם מוצרים מעניינים בשלבי ניסוי מתמקדים יחסית .  ואכן ,  ישנן בארץ מספר חברות שמעניינות את החברה והיא אינה מסתירה זאת .  
היתרון הבולט של טבע על מתחרותיה התמקד מאז הקמתה ביכולת ניהול מקצועית גבוהה שאפשרה קריאת מהלכים קדימה וכניסה לתחומי גנריקה שהניבו רווחים נאים .  יכולת הניהול המקצועית של החברה לא נפגעה בשנים האחרונות למרות חילופי הדורות ,  וכך גם יכולת הניהול הפיננסי ,  שלא נפגעה אחרי פרישת דן זיסקינד מנהל הכספים האגדי ,  החוזר השנה כדירקטור בחברה .  
לציבור הרחב בשווקים יש ניסיון טוב ותשואות סבירות עם מניית טבע - אין בה ירידות מפחידות וגם לא עליות חדות מדי .  הניסיון והניהול ,  ההכרזות קבל עם ועדה על יעדי מכירות ורווח שאפתניים ,  הסולידיות והמקצועיות של בכירי החברה ,  הרכישה שבפתח - כל אלה יחדיו יוצרים תחושה כי טבע עדיין חברה מובילה בתחומה ,  רק שהתחרות עלולה להפוך את השמנת בה הורגלנו לדיאט שמנת ,  וזו כבר אופרה אחרת .  קחו את זה בחשבון .  
ד"ר דפנה פפר ,  כלכלנית ,  מרצה במרכז ללימודים אקדמיים אור יהודה .
 
אם המנייה תעמוד באיתני  " הטבע "? 
כדי לעמוד ביעדי הצמיחה והרווח ,  תזדקק חברת טבע לרכישות נוספות .  לד"ר דפנה פפר יש חששות שהיעדים של החברה יומרניים ל- 2015

