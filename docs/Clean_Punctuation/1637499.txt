רעידת האדמה בהאיטי - קריאת השכמה לתושבי הכדור
רעידת האדמה בהאיטי מזכירה עד כמה ההתחממות הגלובלית יכולה להיות הרסנית ■ בעשור האחרון התרבו אסונות הטבע האקלימיים - תרומתם של בני האדם להתחממות כדור הארץ מכרעת ■ אסונות הטבע מדגישים את הפער בין העולם המערבי למדינות המתפתחות ביכולת לחזות אסונות 
לפני כשבועיים התרחשה רעידת אדמה קטלנית בהאיטי שגבתה מחיר כבד :  200 אלף נהרגו ,  250 אלף נפצעו ומיליון וחצי נותרו ללא קורת גג - כך לפי הערכות עד כה.לצד רעידות האדמה ,  בשנים האחרונות התרבו אסונות הטבע האקלימיים .  שדולות הנפט ,  תעשיית המכוניות ויצרני החשמל בעולם נאבקים כדי לטשטש את המידע שמגיע אלינו ,  אך כיום ברור כי תרומתם של בני האדם להתחממות כדור הארץ מכרעת .  אנו עושים זאת על ידי השימוש בדלק פחמימני ופליטת גזי חממה לאטמוספירה .  בעוד חוקרים בתחום מתדיינים על קצב ההתחממות ,  על תוצאות התהליך - העלייה בתדירות אסונות הטבע - אין ויכוח .  על אף שלא כל אסונות הטבע מקורם בהתחממות האקלים ,  מנתונים שפירסמה חברת הביטוח  " מינכן רה "  עולה כי ב-2009 התרחשו 850 אסונות טבע ברחבי העולם ,  לעומת ממוצע שנתי של 770 מאז 1999 .  עלותם הכוללת של נזקי אסונות הטבע בעולם הסתכמה ב-2009 ב-50 מיליארד דולר .  מתוכם ,  נכסים בשווי 22 מיליארד היו מבוטחים.ארה"ב היא שספגה את מרבית האסונות הקשורים לשינויי האקלים ,  החל בסערות רוחות וכלה בברד ,  שגרמו נזק כולל שנאמד ב-10 מיליארד דולר ,  לעומת 4 מיליארד דולר ב-1980 .  ב-2008 הסתכמו הנזקים הכספיים מאסונות טבע בעולם ב-200 מיליארד דולר ,  בשל שורה של סופות הוריקן הרסניות שהיכו במפרץ מקסיקו בארה"ב .  50 מיליארד דולר מתוכם היו מבוטחים.אסונות הטבע מדגישים את חוסר השוויון שכופה העולם המערבי המתועש על מדינות מתפתחות .  בעוד המדינות המתועשות והחזקות הן האחראיות לחלק ניכר מפליטת גזי החממה ,  המדינות המתפתחות סובלות יותר מהשלכותיה .  חלק מההבדל נובע מהפערים ביכולות לחזות אסונות ולהתכונן אליהם.2009 סימנה אמנם ירידה בהיקף הנזקים הכלכליים בעקבות אסונות טבע בעולם ,  אך בהיעדר שינוי משמעותי בפליטת הגזים הרעילים לאטמוספירה ,  המגמה היא עלייה .
 
רעידת האדמה בהאיטי - קריאת השכמה לתושבי הכדור
רעידת האדמה בהאיטי מזכירה עד כמה ההתחממות הגלובלית יכולה להיות הרסנית ■ בעשור האחרון התרבו אסונות הטבע האקלימיים - תרומתם של בני האדם להתחממות כדור הארץ מכרעת ■ אסונות הטבע מדגישים את הפער בין העולם המערבי למדינות המתפתחות ביכולת לחזות אסונות 

