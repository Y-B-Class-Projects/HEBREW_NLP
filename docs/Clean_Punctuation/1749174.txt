של מי האייפד הזה ? 
יצרנית המסכים ProView מאיימת לתבוע את אפל בטענה שהמותג Ipad שייך לה ושהחברה מפירה את זכויותיה לגביו
האם המותג  " אייפד "  של אפל למעשה אינו שייך לה ?  כך לפחות טוענת החברה הטאייוונית Proview ,  שמאיימת לתבוע את אפל על הפרת זכויות יוצרים של סימן מסחרי .  פרוויו מייצרת מסכי מחשב ,  אך לפני כעשור ניסתה לייצר מחשב לוח לו קראה I-Pad .  החברה רשמה את השם המסחרי הזה באירופה ,  סין ,  מקסיקו ,  דרום קוריאה ,  סינגפור ,  אינדונסיה ,  תאילנד וויאטנם .
" נתבע את אפל על נזקים בסין ובארצות הברית ",  אמר מנכ"ל פרוויו יאנג רונגשן .  לדבריו ,  חברתו מכרה את זכויות השימוש במותג IPAD בשנת 2006 לחברה אמריקאית בשם IP Application Development תמורת כ-55,000 דולר  ( שהעבירה אותו לאחר מכן לאפל )  ,  אך מכירה זו לא כללה את הזכויות לשם בסין ,  שם הן עדיין שייכות לאחת מחטיבותיה של פרוויו . " זה שחצני מצד אפל להתעלם מזכויותינו ולמכור את האייפד שלה בשוק הסיני ,  ונתנגד לכך .  בנוסף ,  אנו נמצאים בבעיות כלכליות והזכויות על השם הזה יכולות לסייע לנו לצאת מהן ". 
פרוויו אכן נמצאת בקשיים ,  לאחר שבנקים בסין הקפיאו את נכסיה לאחר שלא החזירה חוב בסך 400 מיליון דולר .  החברה להוטה למכור את השם  " אייפד ",  אך אפל כבר הצליחה למנוע זאת ממנה  ( לפחות זמנית )  במשפטים המתנהלים בהונג-קונג ובשנזן .  במקרה בו בית המשפט ישתכנע כי שם המותג אכן אינו שייך לאפל בסין ,  יתכן ואפל תצטרך לשלם עלויות נוספות על מכירת מכשיריה אלו ביבשת .  אפל מסרה כי לא תגיב על התנהלות משפטית במהלכה .
 
של מי האייפד הזה ? 
יצרנית המסכים ProView מאיימת לתבוע את אפל בטענה שהמותג Ipad שייך לה ושהחברה מפירה את זכויותיה לגביו

