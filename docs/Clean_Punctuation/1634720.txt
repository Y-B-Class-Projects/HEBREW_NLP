יו-טיוב יציע להשכרה סרטים בתשלום ;  המחיר :  4 דולר ל-48 שעות
זו הפעם הראשונה בה מאפשר האתר לספקי תוכן לגבות תשלום עבור תכנים ,  במקום להציג אותם בחינם תמורת פרסום
יו-טיוב ,  אתר שיתוף קבצי הוידאו הפופולרי בעולם ,  נכנס לעסקי השכרת הסרטים .  האתר ,  שנמצא בבעלות גוגל ,  הודיע אתמול כי חמישה מתוך הסרטים שהוצגו בפסטיבל סנדנס בשנה שעברה ומוצגים בו השנה יהיו זמינים להשכרה באתר .  זו הפעם הראשונה בה מאפשר האתר לספקי תוכן לגבות תשלום עבור תכנים ,  במקום להציג אותם בחינם תמורת פרסום .  שיתוף הפעולה עם פסטיבל סנדנס ,  פסטיבל סרטים עצמאיים הנערך מדי שנה בינואר במדינת יוטה שבארה"ב ,  הוא צעד ראשון במיזם צפיה בתשלום שמתכנן יו-טיוב ,  כך אמרו מקורות המקורבים ליו-טיוב לעיתון  " לוס אנג'לס טיימס ".  כל סרטי סנדנס ,  מלבד אחד ,  יוצעו להשכרה למשך 48 שעות ,  במחיר של 3.99 דולר . " לוס אנג'לס טיימס "  דיווח כי בתוך מספר חודשים צפוי האתר להציע תוכניות טלוויזיה וסרטים באורך מלא להשכרה .  במכתב לעיתונאים הודה דובר יו-טיוב בתוכנית ,  ואמר כי  " בשבועות הקרובים נזמין מספר קטן של שותפות ממגוון תעשיות ,  מלבד הסרטים העצמאיים ,  להשתתף במיזם החדש ". 

יו-טיוב יציע להשכרה סרטים בתשלום ;  המחיר :  4 דולר ל-48 שעות
זו הפעם הראשונה בה מאפשר האתר לספקי תוכן לגבות תשלום עבור תכנים ,  במקום להציג אותם בחינם תמורת פרסום

