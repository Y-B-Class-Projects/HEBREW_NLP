יורוליג :  אולימפיאקוס עלתה להצלבה
היוונים השלימו שבוע נפלא ואחרי שזכו בגביע ,  השיגו עוד מטרה עם 94:97 על ציבונה זאגרב בחוץ .  סופוט - צסק"א 81:88
מלבד משחקה המרתק של מכבי תל אביב בטורקיה ,  שוחקו הערב  ( רביעי )  שני משחקים נוספים במסגרת שלב הבתים השני של היורוליג ,  ומי שחגגה ראשונה הייתה אולימפיאקוס ,  שהשלימה את עלייתה לשלב ההצלבה עם ניצחון 94:97 בזאגרב על ציבונה .
 במשחק השני היה צפוי סיפור דומה ,  כאשר צסק"א בתפקיד העולה הפוטנציאלית להצלבה ,  אבל לסופוט היו תכניות משלה ועם 81:88 היא דחתה לאלופה הרוסית את התכניות .  ביום חמישי יושלם המחזור עם חמישה משחקים נוספים .
 פרוקום סופוט - צסק"א מוסקבה 81:88
לפני כשלושה חודשים הובסה צסק"א מוסקבה בתל אביב על ידי מכבי המקומית .  הרוסים נראו אז כמי שמתקשים להתאושש מעזיבתו של אטורה מסינה האגדי ,  אלא שמאז הכל התחבר והקבוצה חיברה 10 ניצחונות רצופים בזירה האירופאית .  הרצף הזה הגיע לתומו הערב ,  דווקא נגד סופוט הצנועה שממשיכה לשמש כהפתעה הנעימה של הטופ 16 .  
צסק"א דווקא פתחה היטב את המשחק והוליכה בתום הרבע הראשון בהפרש של 5 נקודות ,  אלאל שרבע שני של 18:28 לפולנים ,  הפך את התוצאה בתום מחצית ראשונה שגם בישרה על ההמשך .  חוסר היציבות של האלופה הרוסית המשיך להתבטא בהמשך ,  כשבעזרת רבע שלישי של 16:26 היא חזרה להוליך ,  רק כדי להפסיד 24:12 ברבע האחרון ובמשחק כולו .  
צסק"א הייתה עולה להצלבה אם הייתה מנצחת ,  אבל חגיגות העלייה שלה נדחו בשבוע .  סופוט ממשיכה להיות חזק בתמונה .  דייויד לוגאן הפציץ בדקות החשובות וסיים כקלעי הבולט של סופוט עם 22 נקודות .  קינטל וודס הוסיף 19 ויאן הנדריק יאגלה קלע 18 .  טרייז'אן לנגדון קלע 20 עבור צסק"א ,  ורמונאס שישקאוסקאס קלע 19 .  ויקטור חריאפה וסשה קאן התחלקו שווה בשווה ב-26 נקודות .
 ציבונה זאגרב - אולימפיאקוס 97:94
המשחק בקרואטיה הפגיש הערב שתי קבוצות שנמצאות במקומות שונים וגם הפעם זה לא השתנה .  ציבונה ידעה שהפסד יגמור את הסיפור שלה בטופ 16 באופן סופי והיא נלחמה בדרך לפלוס 7 בסוף הרבע הראשון ולהובלה אחרי 20 דקות .  המחצית השנייה כבר הלכה יותר בכיוון של היוונים ,  שכבר עלו ליתרון של 9 נקודות ,  אבל הקרואטים נלחמו והצליחו לחזור למשחק .  הדקות האחרונות היו צמודות למדי ,  שתי הקבוצות הלכו לקו ,  אבל אולימפיאקוס ידעה לשמור על היתרון ולנצח .
 הקבוצה של פנאיוטיס ינאקיס התחילה את השבוע עם זכייה בגביע על חשבונה של פנאתינייקוס השנואה והמשיכה אותו הערב עם העפלה סופית ורשמית להצלבה .  מילוש טאודוסיץ' הוליך את היוונים עם 22 נקודות ו-6 אסיסטים ,  לינאס קלייזה הנהדר תרם 20 נקודות ב-9 מ-12 מהשדה וג'וש צ'ילדרס קלע 14 .  יום הלפרין שיחק 13 וחצי דקות בהן קלע 6 נקודות .  ג'מונט גורדון הוליך את ציבונה עם 32 נקודות שלא עזרו ,  מרקו תומאס הוסיף 20 ולוקשה אנדריץ' קלע 11 .
 
יורוליג :  אולימפיאקוס עלתה להצלבה
היוונים השלימו שבוע נפלא ואחרי שזכו בגביע ,  השיגו עוד מטרה עם 94:97 על ציבונה זאגרב בחוץ .  סופוט - צסק"א 81:88

