סאני גייסה 320 מיליון שקל ;  בן דב רכש אג"ח ב-7 מ' ש'
ההנפקה מיועדת לפירעון ההתחייבויות לבנקים שמסתכמות ב-392 מיליון שקל
 >  >  חברת סאני שבשליטת אילן בן דב השלימה ביום חמישי שעבר גיוס של 320 מיליון שקל בהנפקת שלוש סדרות של איגרות חוב .  אילן בן דב רכש 7 מיליון איגרות חוב לא צמודות מסדרה ג' ,  למשך חיים ממוצע של 3.5 שנים ונושאות ריבית משתנה במרווח של 4% מעל ריבית איגרת החוב הממשלתית 817 בריבית משתנה למשך חיים ממוצע של 7 שנים .  תשואתה הנוכחית של האיגרת היא 2% .  סאני גייסה 120 מיליון שקל במסלול זה ,  40 מיליון שקל בהנפקה של איגרות חוב שקליות לא צמודות למח"מ של 3.5 שנים מסדרה ב' בריבית קבועה של 7.5% ,  וכן 160 מיליון שקל בהנפקה של אג"ח צמודות למח"מ של 3.5 שנים בריבית קבועה של 5.3% .  סאני מייעדת את תמורת ההנפקה לפירעון עיקר ההתחייבויות לבנקים ,  שהסתכמו במחצית ינואר 2010 ב-392 מיליון שקל .  היקף הגיוס באג"ח היה גבוה מציפיותיה בתחילת ינואר 2010  ( 240 מיליון שקל )  .  סאני צפתה שתקבל דיווידנדים מהחברה הבת סקיילקס ומהחברה הנכדה פרטנר בסכום של 156 מיליון שקל ב-2010 ו-99 מיליון שקל בכל אחת מהשנים שאחריה ,  בהנחה שרווחיותה של פרטנר תישמר ברמה של 1.2 מיליארד שקל בשנה ושמלוא הרווח הצפוי יחולק כדיווידנד רבעוני .  סאני העריכה כי היא עשויה למכור את אחזקותיה  ( 59% )  בתפוז ,  ששוויין הנוכחי 28 מיליון שקל .  סאני הכריזה כי לא תחלק דיווידנד עד שהחוב הבנקאי והחוץ-בנקאי הכולל שלה ,  בניכוי המזומנים הנקיים משיעבוד שבקופתה ,  יירד מ-250 מיליון שקל .
 
סאני גייסה 320 מיליון שקל ;  בן דב רכש אג"ח ב-7 מ' ש'
ההנפקה מיועדת לפירעון ההתחייבויות לבנקים שמסתכמות ב-392 מיליון שקל

