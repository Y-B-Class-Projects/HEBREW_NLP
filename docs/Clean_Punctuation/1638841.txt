מרקל הביעה נכונות לשלם למודיע כדי לקבל מידע על 1,500 חשבונות בנק סודיים בשוויץ 
" עלינו לעשות הכל כדי להשיג את המידע אם הוא רלוונטי למאבק בהעלמות מס ",  אמרה מרקל 
" על גרמניה לעשות כל שביכולתה כדי להשיג את המידע אודות 1,500 אזרחי המדינה אשר מחזיקים חשבונות סודיים בשוויץ כדי להעלים מס "  - כך אמרה ראש ממשלת גרמניה אנגלה מרקל .  מרקל הוסיפה לדבריה במסיבת עיתונאים בברלין : " אנחנו צריכים לנסות ולהשיג אותו אם הוא רלוונטי למאבק בהעלמות מסים ". רשויות המס בגרמניה שוקלות לקנות ממודיע פנימי מידע אודות 1,500 אזרחים גרמניים המחזיקים חשבונות בנק סודיים בשווייץ ,  כך אישר משרד האוצר הגרמני ביום ראשון .  ההצעה ,  שדווחה לראשונה ביומון הגרמני השמרני ,  פרנקפורטר אלגמיינה צייטונג  ( faz )  ,  חוללה סערה בשווייץ .  ממשלת שוויץ אמרה ביום ראשון כי היא רואה במידע סחורה גנובה שרכישתה בלתי חוקית ." אם גרמניה תרד לרמה של תשלום עבור רכוש גנוב ,  האמון של שווייץ בגרמניה יתערער ",  אמר אולי מאורר ,  שר ההגנה השווייצי ,  בעת שהותו בפורום הכלכלי העולמי  ( wef )  בדאבוס .  לפי faz ,  מודיע בלתי ידוע העביר לרשויות המס בגרמניה מידע על 5 פרטים ,  על מנת להוכיח את אמיתות המידע שבידיו.השאלה האם לשלם עבור המידע מפלגת את המחוקקים בגרמניה .  מחוקק מהמפלגה הנוצרית דמוקרטית אמר כי תשלום עבור המידע יתגמל נוכלים .  אך האופוזיציה הסוציאל דמוקרטית קראה לממשלה לקבל את העסקה . " המידע החיוני הזה עשוי לחשוף אינספור עבירות פליליות בתחום העלמות המס ",  אמרה ניקולט קרסל ,  דוברת המפלגה הסוציאל דמוקרטית.כאשר המפלגה הסוציאל דמוקרטית היתה בקואליציה עם המפלגה השמרנית של מרקל ,  בין השנים 2005-2009 ,  לשר האוצר פר שטיינברוק לא היה ספק לגבי תשלום עבור מידע הנוגע למשלמי מסים גרמניים המחזיקים חשבונות בליכטנשטיין ,  שווייץ ולוקסמבורג .  ב-2008 רכשה גרמניה מידע על העלמות מס מבכיר בנק בליכטנשטיין ,  אירוע שהעיב על היחסים הדיפלומטיים בין גרמניה לליכטנשטיין .  אחד ממעלימי המס היה קלאוס צומווינקל ,  יו"ר דויטשה פוסט ,  שנאלץ להתפטר בעקבות השערוריה ,  ונגזר עליו מאסר על תנאי בשל העלמת מס בסך 1.4 מיליון דולר .  שטיינברוק קרא אז למדינות אירופאיות להפעיל לחץ על שווייץ.בשנה שעברה גנב מודיע מידע על 3,000 מחזיקי חשבונות מצרפת מסניף של hsbc בשווייץ ,  והעבירו לרשויות המס בצרפת .  בנוסף ,  שווייץ הגיעה להסכם עם ארה"ב לפיו תעביר לידי רשויות המס האמריקאיות מידע על אלפי לקוחות ב-ubs .  עם זאת ,  בבית משפט בשווייץ מתקיים כעת ערעור על החלטה זו .
 
מרקל הביעה נכונות לשלם למודיע כדי לקבל מידע על 1,500 חשבונות בנק סודיים בשוויץ 
" עלינו לעשות הכל כדי להשיג את המידע אם הוא רלוונטי למאבק בהעלמות מס ",  אמרה מרקל

