אישום :  פרצו לדירה וכלאו את הכלב במקפיא
שלושה תושבי קריית ים מואשמים כי פרצו לדירת קשיש בן 96 ,  כלאו את כלבו במקפיא ושדדו את הקשיש באיומים .  כמו כן גרמו הנאשמים לנזק לרכוש הקשיש ופצעו שוטר
כתב אישום הוגש היום  ( שני )  נגד אלברט ירמיה ,  בן 20 ,  תושב קריית ים ונגד שני קטינים נוספים בני 17 .  השלושה מואשמים בעבירות של שוד חמור ,  כניסה והתפרצות למקום מגורים ,  תקיפת זקן ,  התעללות בבעל חיים ,  תקיפת שוטר בנסיבות מחמירות והיזק בזדון .
 לפי כתב האישום פרצו הנאשמים לפני כעשרה ימים לדירת קשיש בן 96 בעיר במטרה לשדוד אותו .  השלושה נעלו את כלבו של הקשיש בתא ההקפאה של מקררו ,  ניגשו למיטתו של הקשיש ואיימו עליו באמצעות חפץ חד .  כאשר מסר המתלונן לנאשמים כי אין לו כסף ,  תקפו אותו וגרמו לו לחבלה של ממש .  
בנוסף נאשמים השלושה בגרימת נזק לרכושו של הקשיש ובגניבת לחצן המצוקה שלו .  עוד נטען בכתב האישום כי השלושה התנגדו למעצר וגרמו לפציעתו של שוטר .  עו"ד איילת השחר ביטון-פרלה מפרקליטות מחוז חיפה הגישה לבית המשפט בקשה לעצור את שלושת הנאשמים עד תום ההליכים המשפטיים כנגדם .  הכלב הוצא מהמקפיא על ידי השוטרים כשהוא בריא ושלם .
 
אישום :  פרצו לדירה וכלאו את הכלב במקפיא
שלושה תושבי קריית ים מואשמים כי פרצו לדירת קשיש בן 96 ,  כלאו את כלבו במקפיא ושדדו את הקשיש באיומים .  כמו כן גרמו הנאשמים לנזק לרכוש הקשיש ופצעו שוטר

