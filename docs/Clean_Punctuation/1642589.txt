ברלין לובשת חג :  פסטיבל הקולנוע חוגג 60 שנים להיווסדו
הרחובות נצבעו בלבן של השלג ,  רנה זלוויגר העניקה קצת גלאם הוליוודי ופסטיבל הקולנוע הוותיק יצא לדרך .  היום בפסטיבל :  הקרנת הסרט החדש של פולנסקי - בלעדיו
לא בכל יום חוגג פסטיבל קולנוע 60 שנים להיווסדו .  הפסטיבל בברלין ,  אחד משלושת פסטיבלי הקולנוע היוקרתיים בעולם לצד פסטיבל קאן הצרפתי וונציה האיטלקי .  אמש  ( חמישי )  יצא לדרך הפסטיבל עם הקרנת הסרט הסיני  " Apart Together ",  אשר נמצא בין 20 הסרטים בתחרות הראשית על  " דב הזהב ",  הפרס הראשון של הפסטיבל .  
באירוע הפתיחה בלטו בעיקר חבר השופטים של הפסטיבל בראשות הבמאי וורנר הרצוג ,  כשלצידו נמצאת גם השחקנית האמריקאית רנה זלוויגר שהעניקה לאירוע האיכותי טאץ' מעד הוליוודי יותר ,  לצד שחקניות כמו טילדה סווינטון ובמאים כוים ונדרס .
 הפסטיבל עומד השנה כאמור ,  בסימן 60 שנים להיווסדו .  יו"ר חבר השופטים וורנר הרצוג שהגיע לפסטיבל לראשונה לפני 42 ,  לא הסתר את התרגשותו . " זה נפלא כאן כשמושלג ",  אמר לרויטרס . " כשהגעתי לכאן לראשונה הייתי כמו תלמיד בית הספר .  כעת הפסטיבל התרחב לכל רחבי העיר ,  פעם הייתי צריך להשכיר קולנוע בפרברי העיר ולהקרין סרטים מהפסטיבל בחינם ". 
מנהל הפסטיבל ,  דיטר קוסליק ,  התרגש במיוחד מהאירוע מחגיגות יום ההולדת . " הנרות השנה היו יותר יקרים מהעוגה ",  התבדח בדבריו לסוכנות לרויטרס . " אנחנו צריכים לשים לב למה אנחנו עושים עם הכסף .  יום הולד שמח ופסטיבל ברלין שמח !  "  
היום  ( שישי )  נכנס הפסטיבל להילוך גבוה יותר עם הקרנת סרטו החדש של רומן פולנסקי , " The Ghost Writer ",  על פי ספרו של רוברט הריס , " סופר צללים ".  פולנסקי ,  הנתון במעצר בית בשוויץ בעקבות בקשת ההסגרה של ארצות הברית ,  לא יעמוד לצד כוכבי הסרט ,  פירס ברוסנן וקים קתרל ויואן מקרגור . " כמובן שזה לא נעים להציג סרט ללא הבמאי שלו ",  אמר לרויטרס הסופר ותסריטאי הסרט האריס . " אבל אולי זו הדרך היחידה להתמודד עם הסיטואציה - להציג לעולם את עבודתו ". 

ברלין לובשת חג :  פסטיבל הקולנוע חוגג 60 שנים להיווסדו
הרחובות נצבעו בלבן של השלג ,  רנה זלוויגר העניקה קצת גלאם הוליוודי ופסטיבל הקולנוע הוותיק יצא לדרך .  היום בפסטיבל :  הקרנת הסרט החדש של פולנסקי - בלעדיו

