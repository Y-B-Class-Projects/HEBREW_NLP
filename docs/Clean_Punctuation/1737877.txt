דני בונדר : " נמאס לנו ממחמאות "
 מגן הפועל תל אביב רוצה נקודות במקום שבחים ,  אך יודע : " כנראה שככה זה בכדורגל הישראלי :  אתה משחק טוב ,  ומפסיד .  כנראה שלא היינו שווים תוצאה טובה יותר ".  אכזבה מרוקי ,  אפשרות שישוחרר בינואר .  לפחות בצד התפעולי זכתה הקבוצה למחמאות מאופ"א
צילום ועריכת וידאו :  קובי אליהו
כמו בהרבה משחקים של קבוצות ישראליות באירופה ,  שוב נשארה הפועל תל אביב אמש  ( רביעי )  עם המחמאות לאחר הפסד 3:1 לליון במחזור השני של ליגת האלופות .  הקבוצה של אלי גוטמן ,  ששרויה במשבר ,  ניסתה לנצל גם את היכולת הירודה של הקבוצה הצרפתית בליגה ,  אבל כנראה שקבוצה שמגיעה באופן תדיר לשלבים המאוחרים של הצ'מפיונס עדיין גדולה על האלופה הישראלית .  לפחות האדומים יכולים להתנחם בכך שהם כבשו שער ראשון במפעל .
" זו חוויה גדולה לשחק בבלומפילד בליגת האלופות ",  אמר מגן הקבוצה דני בונדר . " באנו לשחק ונענשנו מטעויות שלא מתאימות לנו ,  כנראה שלא היינו שווים תוצאה טובה יותר .  במחצית השנייה העזנו יותר וקיבלנו גול שסיים את המשחק סופית .  יש אכזבה מהגולים שפשוט לא מתאים לרמה ולנו לספוג אותם .  אנחנו לא באים בשביל המחמאות ,  נמאס לנו מהם ואנחנו לא מתעסקים בזה .  ככה זה הכדורגל הישראלי אתה משחק טוב ,  ומפסיד .  אנחנו הפועל תל אביב ואנחנו שווים נקודות ,  בבית ,  במשחקים האחרים ,  אפשר לקחת נקודות ,  בחוץ זה בונוס אם נוציא נקודות ". 
בונדר נדרש להגיב על משחק ההגנה של הקבוצה שלוקה בחסר : " זו לא רק הרביעייה האחורית אלא משחק ההגנה שלנו שלא טוב .  אם לא כולם יעשו הגנה רואים מה קורה .  לא רק הארבעה שמשחקים מאחור אשמים ,  אם נעמוד במקומות אז נחטוף גולים .  רוטציה זה בכל הקבוצות הכי טובות בעולם ושחקנים משחקים בכל המסגרות כולל הנבחרת ,  אז חייבים לעשות רוטציה בכדי להגיע רעננים לסוף .
" באופן אישי אני משחק רק בליגת האלופות ומשתדל לעשות את העבודה שלי על הצד הטוב ביותר ",  הוסיף בונדר ,  שתופס זה המשחק השני באלופות את מקומו של עמרי קנדה לאחר שגם שיחק בהפסד 2:0 לבנפיקה . " קיבלתי ביטחון מאוד מהמשחקים בנבחרת ואני מרגיש טוב יחסית .  עדיין חסר לי כושר משחק כי אני לא משחק באופן רצוף ולכמות המשחקים שאני משחק ,  אני נותן הופעות טובות ". 
גם בונדר מסתכל כבר קדימה : " יש לנו משחק קשה מאוד מול מכבי נתניה ביום שבת בליגה ,  ואנחנו חייבים לרדת לקרקע בבום גדול מאוד .  זו הליגה שלנו וכל הזמן צועקים לנו שזה הלחם שלנו ואם אנחנו רוצים להגיע למפעל הזה שוב ,  אנחנו חייבים את הניצחונות בליגה .  אחרי כל המשבר נגד ליון זה נראה יותר טוב ,  אם נציג את היכולת שהצגנו היום נחזור בגדול לעניינים בליגה ".  
" אחרי שער השוויון הייתה איזושהי התעוררות מצדנו והאמנו שאפשר להשוות ",  אמר הקשר יוסי שבחון ,  שנכנס כמחליף ,  בסיום המשחק . " הקהל היה אדיר ודחף אותנו מאוד ,  האמנו שבכוחות שנותרו לנו אפשר לעשות את זה אבל טעינו .  קיבלנו את השער השלישי וזה היה מאוד מצער .  את המשחק הזה לא הגיע לנו לנצח אז זה מתקבל בהבנה .  ליון היא קבוצה מדהימה ,  הכי טובה בבית .  אלה שחקנים ששנה שעברה צפינו בהם בטלוויזיה ועכשיו שיחקנו נגדם .
" הראינו שהפועל תל אביב היא קבוצה מצוינת .  החבר'ה פתחו מצוין מול הקבוצה הכי טובה בבית ",  הוסיף שבחון . " הגול שקיבלנו הוציא קצת את האוויר ,  אבל לא באנו לשמש תפאורה לליון ,  וזה חשוב ". 
על השאלה האם הפועל קיבלה שיעור בכדורגל ,  ענה שבחון : " לא .  מי שנותן לנו כל שבוע שיעורים בכדורגל זה אלי  ( גוטמן  ע.ג .)  .  ממשחק למשחק אנחנו לומדים ,  סופגים את האווירה ואני בטוח שעוד נצליח לעשות משהו בבית הזה ". 
בתוך כך ,  בהפועל ,  כאמור ,  לומדים תוך כדי תנועה .  בקבוצה שוררת אכזבה רבה מהקשר הצרפתי רומן רוקי ,  שהובא בקיץ לקבוצה .  רוקי פתח נגד ליון ,  אבל שוב לא סיפק את הסחורה ,  ובמועדון כבר שוקלים את האפשרות לשחרר אותו במהלך חלון ההעברות בינואר .  מלבד רוקי ,  מי ששוב ספג ביקורת הוא המגן השמאלי דדי בן דיין על הטעויות שלו בכל משחק .  
מי שכנראה יתחיל לקבל את הקרדיט בצורה רצינית מהמאמנים הוא הקשר שי אבוטבול ,  שנכנס במשחק כמחליף ,  והציג יכולת טובה מאוד .  לקראת המשחק נגד נתניה ,  אמור לחזור הבלם ביוואן פרנסמן להגנה ,  במקומו של דגלאס דה סילבה ,  שכזכור הורחק במשחק נגד עירוני קרית שמונה באדום .  ערן זהבי ,  ששוב הציג יכולת לא טובה ,  עלול לאבד את המקום שלו בהרכב לטובתו של יוסי שבחון .
 אבל אם מהבחינה המקצועית זה פחות צלח ,  הרי שמהבחינה התפעולית ,  הרי שבהפועל קצרו שבחים על האירוח המופתי בבלומפילד ,  עליו עמלה חברת ההפקה של איתן ספיר .
 מנהל האירוע מטעם אופ"א אמר בישיבה לאחר המשחק : " בשם הנהלת אופ"א ,  אני יכול להגיד שבלומפילד הוא אצטדיון לליגת האלופות  .  הצבתם סטנדרטים גבוהים מאוד ותצטרכו לעמוד בו גם במשחקים הבאים .  התנהלות צוות האבטחה והעבודה מול התקשורת היו יוצאים מן הכלל .  אוהל האירוח המיוחד שהקמתם היה מהיפים שראינו ואנו מרוצים מאוד מהצוות שהוקם ועמד בדרישות ". 

דני בונדר : " נמאס לנו ממחמאות "
 מגן הפועל תל אביב רוצה נקודות במקום שבחים ,  אך יודע : " כנראה שככה זה בכדורגל הישראלי :  אתה משחק טוב ,  ומפסיד .  כנראה שלא היינו שווים תוצאה טובה יותר ".  אכזבה מרוקי ,  אפשרות שישוחרר בינואר .  לפחות בצד התפעולי זכתה הקבוצה למחמאות מאופ"א

