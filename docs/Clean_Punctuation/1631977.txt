הכי נכשלת בטסט :  רנו מגאן
כך מפרסם ה-BBC שמבסס קביעתו על נתונים של משרד התחבורה הבריטי .  שנייה ברשימה פיג'ו 307 ,  היפניות אחרונות
רנו מגאן היא המכונית שסיכוייה לעבור טסט בבריטניה הם הנמוכים ביותר ,  כך מפרסם ה-BBC שמבסס את קביעתו הנחרצת על נתוני משרד התחבורה המקומי .  נתונים אלה מתייחסים למכוניות שיוצרו בשנת 2004 ואשר לראשונה ניגשו למבחן הרישוי בשנת 2007 בהתאם לתקנות התחבורה המקומיות .  עוד מדגיש ה-BBC כי התייחסותו היא לדגמים פופולריים אשר שנמכרו במעל ל-20 אלף יחידות באותה השנה .
 28.1 אחוזים מכלל דגמי המגאן שניגשו לטסט ב-2007 יצאו כשחותמת  " נכשל "  מתנוססת על טפסי הבדיקות ולא בגאון .  אולם ,  אל תסיקו מכך מסקנות מרחיקות לכת היות ומדובר גם בכשלים כמו נורה שרופה או צמיגים שחוקים ולא רק כאלה הנוגעים במכלולים המכאניים וכמו כן ,  ללא התייחסות למספר היחידות המדויק שנמכר או לכמות הקילומטרים על השעון .  
שנייה למגאן היא היריבה הישירה מבית פיג'ו 307 הרושמת 24.7 אחוזי כשלון שלא תורמים לשיפור המוניטין הרעוע של מכוניות צרפתיות ולא רק אצלנו .  ציון זהה רושמת ווקסהול קורסה ,  המקבילה הבריטית של אופל ורביעית רנו סניק עם 23 אחוזים .
 מנגד ,  לבטח לא תתפלאו למצוא בקצה הרשימה את המכוניות היפניות שאינן נוטות לקבל את החותמת הידועה לשמצה .  במקום האחרון ,  כלומר בעלת הסיכויים הגבוהים ביותר לעבור טסט ,  דורגה טויוטה קורולה עם 11.2 אחוזי כשלון .  מעליה נמצאות הונדה ג'אז וסיוויק להן 13.3 ו-14.1 אחוזים בהתאמה .
 אולם ,  בדיקת ה-BBC כאמור הייתה לדגמים שנמכרו במעל ל-20 אלף יחידות כך שבראייה על כלל המכוניות שנמכרו ב-2004 וניגשו לטסט ב-2007 ,  הנתונים מרחיבים את הדעת כפי שמרחיב 'אוטוקאר' .  כך למשל ,  בראש הדירוג השלילי ומעל המגאן נמצאת קרייזלר 300C שרושמת 40 אחוזי כשלון ואחריה פיאט מולטיפלה  ( 30.6 אחוזים )  ,  פיג'ו 807 מיניוואן  ( 29.8 )  ,  פיאט דובלו  ( 28.8 )  ,  שברולט מטיז  ( 28.6 )  וקרייזלר PT קרוזר  ( 28.2 )  .  ומי יותר אמינה מהקורולה ?  לקסוס GS300 שרושמת 8.1 אחוזים ו-7.4 אחוזים בלבד לבנטלי קונטיננטל GT .
 בהתייחס לנתונים ,  היינו שמחים לשמוע מבעלי המכוניות המצויינות לעיל על חוויותיהם מהטסט השנתי כאן בישראל וכמה פעמים הם נדרשו לשוב לבדיקה חוזרת לאחר תיקון .  קדימה ,  אל תתביישו .
 
הכי נכשלת בטסט :  רנו מגאן
כך מפרסם ה-BBC שמבסס קביעתו על נתונים של משרד התחבורה הבריטי .  שנייה ברשימה פיג'ו 307 ,  היפניות אחרונות

