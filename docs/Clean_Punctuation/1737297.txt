AOL תרכוש הסטארט אפ הישראלית 5MIN
ענקית האינטרנט AOL תרכוש את הסטארט אפ הישראלית הקטנה 5MIN עבור 60-70 מיליון דולר ,  כך לפי מקורות .  אם תצא לפועל ,  תהיה זו הרכישה החמישית של AOL בארץ
חברת הסטארט אפ הישראלית 5min media תימכר לענקית האינטרנט האמריקאית AOL ,  כך מדווח הלילה הבלוגר פטר קפקה מהבלוג all things digital .  קפקה מציין כי אינו יודע את תג המחיר של העסקה ,  אך לדבריו מקורות ב-aol מסרו לו שענקית האינטרנט תודיע היום  ( ג' )  באופן רשמי על העסקה .
 מקור מסר ל-themarker כי העסקה צפויה לצאת לפועל בכל יום והיא אכן קורית .  5min גייסה לאורך השנים 13 מיליון דולר ,  כך שתג מחיר של 60-70 מיליון דולר עשוי להיות בהחלט אקזיט חיובי עם מכפיל לא רע למשקיעים .
 5min נבחרה להיות אחת מ-20 חברות האינטרנט המבטיחות של themarker בחודש מאי האחרון .  המשקיעות מאחוריה הן שמות גדולים בהון סיכון האמריקאי :  קרן גלובספאן קפיטל וקרן ספארק .  זו האחרונה היא גם המשקיעה בטוויטר ובוקסי הישראלית .  בשנה האחרונה היא התקדמה מאוד למרות שעדיין ככל הנראה אין לה הכנסות דו ספרתיות של מיליוני דולרים והיא עדיין לא רווחית  ( אבל ככל הנראה קרובה לכך )  .  מצד שני ,  רווחיות היתה מאז ומתמיד מושג חמקמק בעולם הסטארט-אפים וכבר ראינו אקזיטים גדולים של חברות ישראליות רק על בסיס טכנולוגיות או כח אדם .  
החברה הוקמה בשנת 2005 על ידי שלושה יזמים :  חנן לשובר ,  טל סימנטוב ורן הר-נבו .  זה האחרון משמש גם כמנכ"ל החברה .  במהלך השנתיים האחרונות החברה זכתה לכמה אזכורים מחמיאים ופרסים בתקשורת והבלוגספירה העולמית והישראלית .  העיתון סיליקון ואלי קבע שהחברה יא המנצחת של שוק הוידאו הנישתי .
 5min היא חברת דוט.קום המתמקדת בעולם התוכן האינטרנטי .  החברה מחזיקה בספריית תוכן של מעל ל-150 אלף סרטוני אינטרנט העוסקים בהדרכה - מקשירת עניבה דרך הכנת סושי וכלה בתכנון הטיול לנפאל .  5min תספק לכם סרטוני הדרכה על כל דבר - מעין וידאופדיה - שאורכם אינו עולה על חמש דקות .  ומכאן שמה .
 5min אינו המפיק בעצמו את הסרטונים ,  אלא נסמכת על תוכן גולשים .  נכון להיות יש לה ספרייה של 200 אלף סרטונים שמייצרים 110 מיליון ציפיות לחודש ב-800 אתרים שותפים .  
נתוני חברת קומסקור לדצמבר הראו כי 5min דורגה במרץ 2010 במקום ה-14 מתוך 100 אתרי הווידאו הנצפים העולם ;  לפני ענקיות אינטרנט כמו nbc ,aol יוניברסל ,  espn דיסני ומטה קפה הישראלית  ( המדורגת במקום ה-23 )  .
 בראיון קודם ל-themarker אמר הר-נבו כי 5min אינה חברת פיצ'ר או בועה . " אחת הבעיות של האינטרנט הישראלי היא שהוא צמח מתוך תעשיות אחרות ,  רוויות טכנולוגיה .  כאלה המקפלות בתוכן את הגישה של 'בואו נעשה משהו שאף אחד אחר לא עשה' .  אבל האינטרנט הוא בעיקר גוף מדיה .  איזו טכנולוגיה פורצת דרך יצרו פייסבוק ,  יוטיוב או טוויטר ?  כך גם ב-5min אין טכנולוגיה פורצת דרך .  אנחנו חברת מדיה .  אני לא מסכים שאנחנו לא חדשניים .  ישנה כמות אדירה של אתרים שיוצרים צורה חדשה של צריכת תוכן .  לפתח טכנולוגיה שמאפשרת לתמוך בצריכת התכנים בעידן הנוכחי זו חדשנות .  זו אולי הבעיה של יזמים .  הם מנסים להמציא את הגלגל מחדש במקום להשתלב בעולם המדיה ולפתח מוצרים טובים שמאפשרים לצרכנים לצרוך מדיה בצורה יותר טובה ".  
על רכישה אפשרית אמר הר נבו : " בנוגע לרכישה ,  אין לנו תוכניות כאלה מראש .  אני פה בראש ובראשונה כי אני נהנה בטירוף .  5min זו העבודה הכי טובה שהיתה לי בחיים .  עם זאת לומר שלא מעניין אותי כסף יהיה שקר .  לגבי האקזיט ,  בסופו של דבר אני מאמין שיבוא גוף גדול ויכיר במה שאתה עושה וירצה לקחת חלק ב-5min אבל אני לא מתעסק עם מתי יגיע האקזיט .  אם יגיע רגע הרכישה וזה ישנה את החיים שלי ושל 40 העובדים שלי - לא אגיד לזה לא ". 
אם אכן AOL תרכוש את 5min זו תהיה הרכישה החמישית שלה של בישראל ,  זאת לאחר שבעבר רכשה את מיראבליס  ( icq )  ,  רלג'נס ,  ידע  ( yedda )  וקוויגו .
 
AOL תרכוש הסטארט אפ הישראלית 5MIN
ענקית האינטרנט AOL תרכוש את הסטארט אפ הישראלית הקטנה 5MIN עבור 60-70 מיליון דולר ,  כך לפי מקורות .  אם תצא לפועל ,  תהיה זו הרכישה החמישית של AOL בארץ

