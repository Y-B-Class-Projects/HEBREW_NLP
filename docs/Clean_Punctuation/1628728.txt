למה הישראלים לא עובדים כפיליפינים ? 
עובדת ניקיון במרכז הארץ שמועסקת על בסיס שעות בדירות פרטיות משתכרת בין 35 ל ? 50 שקלים לשעת עבודה .  כלומר ,  אישה חרוצה שעובדת כשש שעות ביום ,  חמישה ימים בשבוע ,  מרוויחה בין 4,400 ל ? 6,300 שקלים לחודש במשרה חלקית רגילה .  לא במשמרת שנייה ולא במשמרת לילה .  לא מדובר בשכר רעב ,  בהחלט שכר נאה .  גם בעבודות סיעוד לקשישים נע השכר בסביבות 4,000 שקלים לחודש  ( כולל ארוחות ו"דמי כיס ")  .  
מבלי להידרש לסוגיה המוסרית והחוקית ,  אהוד ברק וישראלים רבים אחרים מעסיקים עובדים זרים משום שישראלים וישראליות מסרבים לעבודות אלה ודומות להן .  ביקוש לעוזרות בית היה מאז ומתמיד ,  גם כשהיינו כלכלה קטנה ומצומקת בשנות ה ? 60 .  בהיעדר נתונים רשמיים ,  אני דולה נתון מזיכרונות ילדות בראשון לציון .  גם אז חלק ניכר ממשפחות המעמד הבינוני שהיו מטופלות בילדים נזקק לעזרה בבית לפחות פעם בשבוע .  אבל כל  " עוזרות הבית "  באותן שנים היו נשים ישראליות .  עבודה כעוזרת בית היא תעסוקה נוחה עם חסמי כניסה נמוכים :  אין צורך בהשכלה מיוחדת ,  בתכונות מיוחדות או בצבירת ניסיון של שנים .  שעות העבודה גמישות ונוחות וסביבת העבודה מוכרת .  גם המאמץ הגופני אינו חריג בהשוואה לעבודות פיזיות אחרות ,  ובוודאי שאינו גדול יותר .  
נתוני הביטוח הלאומי זועקים מדי שנה שרבע מהמשפחות בישראל עניות .  אם הנתון נכון ,  הרי שישראלים היו צריכים מזמן לאייש תפקידים אלה ורוב העובדים הזרים כלל לא היו מגיעים לארץ .  אם הנתון שגוי ,  אז סביר שחלק ניכר מה"עניים "  רק רשומים כך אבל בפועל מתפרנסים מ"קומבינות "  בשחור .  בהחלט אפשרות סבירה .  
רווחת הפרט החלש היתה בעבר באחריות התא המשפחתי .  האחריות האישית התבטאה בחיסכון ליום סגריר על חשבון הקטנת הצריכה בהווה .  במקרים קיצוניים התגייסה הקהילה לעזרת אדם עני ומוכה גורל ,  או שהיו קרובי משפחה ואישים פרטיים שסייעו .  על מעגלי תמיכה אלה קשה  " לעבוד ",  וגם לא נעים לרמות .  אבל מי שבאמת נזקק - נמצא לו תומך .  מאות אלפי יהודים חסרי כל עלו לארץ בשנות ה ? 20 וה ? 30 ,  לפני קום המדינה .  הממשלה הבריטית לא חילקה קצבאות ילדים או זיקנה ,  לא היו מענקי לידה ,  דמי אבטלה ,  תמיכה באמהות חד ? הוריות או הבטחת הכנסה .  אנשים עבדו וחסכו .  עניים לא התגוללו ברחובות ואנשים לא מתו ברעב .  כ ? 2 מיליון יהודים היגרו בתחילת המאה ה ? 20 מרוסיה וממזרח אירופה לארה"ב .  כמעט כולם היו עניים .  העשירים נשארו באירופה .  בארה"ב לא היו משרד קליטה ,  משרד רווחה או סוכנות יהודית - אלא חופש ליזום ,  מיסוי אפסי ולכן גם סיכוי להצליח .  נכון ,  המהגרים עבדו קשה אבל אין תיאורים קורעי לב על עוני מנוון ורעב .
 ונניח בכל זאת שנתוני הביטוח הלאומי נכונים .  מה ,  אם כך ,  מונע מ"עניים "  לצאת לעבוד ?  הרי רק חלק קטן מאותה קטגוריה באמת בלתי כשירים לעבודה בהיותם מוכי גורל או חולים כרוניים קשים .  התשובה לחידה נעוצה ב"הישג "  הסוציאלי הגדול במאה ה ? 20  - " מדינת הרווחה ".  במסגרתה חדל הפרט להיות אחראי לרווחתו ,  והאחריות עברה אל המדינה שמספקת סף מינימלי לקיום ,  אך גבוה למדי .  מתברר שאותו מינימום מספיק לשכבה גדולה באוכלוסייה .  יציאה לעבודה בניקיון או בסיעוד כרוכה במאמץ גדול מדי שאינו מצדיק את ההפרש בהכנסה ואת הסיכון לאבד את הקצבה .  בנוסף ,  מתברר שבני אדם נוטים לשקוע במלכודת הסעד ,  מתרגלים לפאסיביות שבקבלת קצבאות ,  משלימים ומסתדרים עם מה שיש ומתקשים נפשית להיחלץ מהמעגל הסגור .
 מדיניות הרווחה התפשטה בעולם המפותח והדמוקרטי בזכות היותה כלי פוליטי נוח לנצח בבחירות .  פוליטיקאים מתחרים ביניהם על חלוקת הטבות למגזרים ולקבוצות באוכלוסייה ,  כלומר חלוקת כסף ללא צורך לעבוד .  זכאויות ,  הנחות וקצבאות .  הם לא מממנים זאת מכיסם ,  כמובן ,  אלא מהטלת מסים על אותו חלק באוכלוסייה שעובד ומתפרנס .  
ברק נמנה עם ה"מחוקקים "  ועומד בראש מפלגה שייסדה מדיניות רווחה מוגזמת שמנציחה בטלה ומקשה עליו למצוא עובדת ישראלית .  ברק אינו הפוליטיקאי הראשון שאינו מסוגל לעמוד בחוקים שיש לו חלק אידיאולוגי או מעשי בקיומם .
 
למה הישראלים לא עובדים כפיליפינים ? 
nan
