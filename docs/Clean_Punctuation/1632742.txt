דאגה בארה"ב :  הנאסד"ק נפל 1.2%
נתוני מאקרו מדאיגים ודו"חות כספיים מאכזבים של קבוצת הבנקאות ג'יי .  פי מורגן צ'ייס שלחו את המדדים בניו יורק לירידה החדה ביותר מאז תחילת 2010 .  אנליסטים : " יש עייפות בשוק "
 בורסות וול סטריט נסוגו משיא של 15 חודשים לאחר שרשמו את הנפילה היומית החדה ביותר זה חודש ,  על רקע דו"חות כספיים מאכזבים של ענק הבנקאות האמריקאי ג'י.פי מורגן צ'ייס - הבנק הגדול הראשון בארה"ב שפירסם את תוצאותיו לרבעון הרביעי - ועלייה מתונה מהצפוי בבטחון הצרכנים בארה"ב .  מניות הבנקים הובילו את הירידות.מדד S & P 500 נסוג ב-1.1% ל-1,136 נקודות - הירידה היומית החדה ביותר מאז ה-17 בדצמבר - ומחק בכך את העליות שרשם במהלך השבוע .  המדד ירד בסיכום שבועי בכ-1% .  מדד דאו ג'ונס ירד ב-0.9% לרמה של 10,610 נקודות ;  מדד נאסד"ק איבד 1.2% לרמה של 2,287 נקודות למרות תחזית חיובית של ענקית השבבים אינטל .  שוק האג"ח הממשלתיות האמריקאיות רושם עליות ,  בדרכו לעלייה שבועית שנייה ברציפות .  התשואה על האג"ח ל-10 שנים ירדה ב-0.06% לרמה של 3.68% - הרמה הנמוכה ביותר מאז ה-18 בדצמבר .
" היינו עדים היום להרבה עייפות בשוק ",  אמר מנהל ההשקעות אנדרו ניל מחברת ניהול וייעוץ ההשקעות פוגל ניל פרטנר ,  בראיון לאתר TheStreet . " נהנינו מעלייה מדהימה בשבועות האחרונים ,  ונרשמו הרבה שיאים חדשים ,  וכעת אנחנו רואים תיקון מסוים .  בשבוע הבא ,  אנו צופים עוד קצת ירידות בשווקים ",  אמר ניל ,  אשר העריך כי התיקון בשוק צפוי להיות בהיקף של אחוזים בודדים נוספים . " קצת חששנו בתחילתו של השבוע ,  ונראה שהחששות התממשו ",  הוסיף .
 בחזית נתוני המקרו כלכליים בארה"ב היום :  מדד המחירים לצרכן  ( CPI )  בארה"ב עלה בדצמבר ב-0.1% ,  לאחר עלייה של 0.4% בנובמבר ,  מסר היום משרד העבודה האמריקאי .  העלייה היתה מתונה מתחזיות הכלכלנים ,  אשר צפו עלייה של 0.2% .
 התפוקה התעשייתית בארה"ב גדלה ב-0.6% בינואר - עלייה חודשית שישית ברציפות - מסר היום הבנק הפדרלי .  כלכלנים צפו עלייה מתונה יותר של 0.5% .
 מדד בטחון הצרכנים בארה"ב של ספקית המידע הפיננסי רויטרס ואוניברסיטת מישיגן עלה בינואר לרמה של 73.8 נקודות לעומת 72.5 בדצמבר - עלייה מתונה מתחזיות האנליסטים לעלייה של המדד לרמה של 74 נקודות .
 מדד פעילות מגזר הייצור במדינת ניו יורק בארה"ב עלה בתחילת חודש ינואר לרמה של 15.9 נקודות לעומת רמה של 4.5 נקודות בדצמבר ,  מסר היום הבנק הפדרלי .  העלייה היתה חדה מתחזיות הכלכלנים אשר צפו מדד ברמה של 12 נקודות .  קריאה של המדד מעל לרמה של אפס נקודות משקפת צמיחה בפעילות הייצור ,  ואילו מדד מתחת לרמה זו מצביע על ירידה בפעילות .
 
דאגה בארה"ב :  הנאסד"ק נפל 1.2%
נתוני מאקרו מדאיגים ודו"חות כספיים מאכזבים של קבוצת הבנקאות ג'יי .  פי מורגן צ'ייס שלחו את המדדים בניו יורק לירידה החדה ביותר מאז תחילת 2010 .  אנליסטים : " יש עייפות בשוק "
 
