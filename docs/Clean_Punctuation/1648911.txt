אשקלון :  בקסטר ייעדר מהמשחק מול נהריה
הזר המצטיין יטוס ללווית אביו ולא צפוי לחזור למשחק ,  דרור דוידי בספק .  הנהלת הקבוצה החליטה למכור כרטיסים ב-10 שקלים
המכות לא מפסיקות ליפול על הקבוצה של אריאל בית הלחמי .  ג'ימי בקסטר ,  הזר המצטיין בעירוני אשקלון ,  הודיע לקבוצה שנכון לעכשיו הוא לא יוכל להגיע למשחק מול עירוני נהריה של ביום ראשון .  כזכור ,  ביום חמישי שעבר קיבל באקסטר הודעה על כך שאביו נפטר עקב מחלת הסרטן ממנה סבל .  
במועדון אישרו לשחקן לטוס מיידית חזרה לארצות הברית בשביל לשהות לצד משפחתו ,  אך בקסטר התעקש לשחק מול נתניה בתחילת השבוע ורק לאחר מכן לטוס .  לאחר המשחק אכן טס בקסטר לארצות הברית ואז גם התברר שהלוויה של אביו של תהיה רק ביום שבת הקרוב ,  מה שאומר שהוא לא יספיק לעשות את הדרך חזרה לישראל .  אלא אם כן דברים ישתנו ,  אשקלון תחסר ביום ראשון את בקסטר במשחק מול נהריה .
 שחקן נוסף שנמצא בסימן שאלה למשחק הוא דרור דוידי ,  שמתח שריר במפשעה במהלך המשחק האחרון בנתניה וקיבל הוראה לנוח כשבוע .  בקבוצה יעשו מאמצים להכשיר את דוידי לקראת המשחק ובאשקלון מקווים שהוא אכן ישחק .  
גם עם דוידי ,  באשקלון סובלים ממחסור חמור ברוטציה ישראלית עקב פציעתו של קורי קאר ,  ששבר את רגלו .  מחר  ( רביעי )  יתבצע צילום ברגלו בשביל לקבוע סופית לכמה זמן הוא ייעדר .  באשקלון בודקים אופציה לצרף ישראלי נוסף ,  אך נכון לעכשיו אין מועמד בולט להצטרף לשורות הקבוצה .  
כמו כן ,  בקבוצה הודיעו שהם מתכוונים לשווק לקראת המשחק מול נהריה כרטיסים בעשרה שקלים בלבד בשביל למלא את האולם בכמה שיותר אוהדים אשקלונים .
 
אשקלון :  בקסטר ייעדר מהמשחק מול נהריה
הזר המצטיין יטוס ללווית אביו ולא צפוי לחזור למשחק ,  דרור דוידי בספק .  הנהלת הקבוצה החליטה למכור כרטיסים ב-10 שקלים

