המבצעים לפסח באנטליה חוזרים :  החל מ-99 דולר לילד ראשון ושני בחדר בקלאבים המובילים 
" פסח נחשב עדיין כעונת החורף באנטליה ולכן המחירים נמוכים "
 הבמצעים לטורקיה חוזרים :  השטיח המעופף פרסמה מבצעים לקלאבים באנטליה ,  בבודרום ובמרמריס בחופשת הפסח ,  שלפיהם משלמים על ילד ראשון ושני בחדר ההורים החל מ-99 דולר בלבד .  המדובר בתאריכים נבחרים ובין המלונות המשתתפים נמנים אורנג' קאונטי ,  קרמלין פאלאס ,  טופקפי פאלאס ,  באיה לארה ,  מירקל ,  סאן גייט פורט רויאל באנטליה וכמה מלונות בבודרום ובמרמריס.לדברי מנכ"ל השטיח המעופף ,  אייל קשדן , " אין בעיה עם פסח ,  אבל המלונות רוצים את הישראלים ולכן הציעו מחירים כאלה .  פסח חל השנה בסוף במארס ,  שנחשב עדיין חורף במלונות טורקיה ולכן הם יותר בנויים למבצעים ".  אשר לרמת ההזמנות לטורקיה לפסח אומר קשדן ש"עדיין מוקדם לדעת ". בפברואר שעבר ,  שעמד בסימן מבצע עופרת יצוקה בינואר ,  ההתבטאויות של ראש ממשלת טורקיה ארדואן נגד המבצע והמשבר הכלכלי ,  הציעו החברות השטיח המעופף וקווי חופשה לישראלים חופשה של הרגע האחרון באנטליה ב-199 דולר לאדם בחדר זוגי לשלושה לילות ,  כאשר בחורף 2008 נעו המחירים בין 249 ל-299 דולר לאדם .  בחברות אמרו אז כי המחיר ירד ,  מכיוון שהמלונות באנטליה הסכימו להעמיד חדרים ללא תשלום לנופשים ישראלים  " כדי להראות את הכנסת האורחים הטורקית ".  המבצע נחל אז הצלחה רבה.היום נודע כי הטורקים שכרו את שירותיו של רני רהב כדובר לשכת התיירות הטורקית ,  שתפקידו לעודד את התיירות הישראלית למדינה ולשפר את תדמיתה .
 
המבצעים לפסח באנטליה חוזרים :  החל מ-99 דולר לילד ראשון ושני בחדר בקלאבים המובילים 
" פסח נחשב עדיין כעונת החורף באנטליה ולכן המחירים נמוכים "
 
