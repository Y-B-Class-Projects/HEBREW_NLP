קראפט לא מתייאשת מקדבורי :  מכרה את חטיבת הפיצות כדי לממן את רכישת יצרנית הממתקים 
קראפט מכרה את חטיבת הפיצות לנסטלה ב-3.7 מיליארד דולר ;  דחתה את המועד האחרון לקבלת הצעת הרכש לפברואר
ענקית המזון האמריקאית קראפט פודס הודיעה היום כי תמכור את חטיבת הפיצות הקפואות שלה בצפון אמריקה לנסטלה ב-3.7 מיליארד דולר .  החטיבה הניבה לקראפט הכנסות המוערכות ב-1.6 מיליארד דולר ב-2009.מנכ"לית קראפט ,  איירין רוזנפלד ,  אמרה כי המכירה צפויה להניב לחברה  " תשואה אטרקטיבית ",  וכי היא תשתמש בהכנסות מהעסקה למימון רכישתה של יצרנית הממתקים הבריטית קדבורי .  העיתון  " סאנדיי טיימס "  דיווח ביום ראשון כי קראפט צפויה להמתיק את הצעת הרכש לקדבורי לסך 10של מיליארד ליש"ט  ( 15.9 מיליארד דולר )  ,  בניסיון אחרון לשכנע את קדבורי לעסקה .  כמו כן ,  דחתה קראפט את המועד האחרון להיענות להצעת הרכש ,  שבמקור נקבע להיום ,  ל-2 בפברואר .  קדבורי דחתה בחודשיים האחרונים את ניסיונות ההשתלטות של קראפט ,  בטענה כי הצעת הרכש של קראפט לא משקפת את פוטנציאל הצמיחה של יצרנית הממתקים הבריטית וכי המודל העסקי שלה מיושן ולא מתאים לחברה .
 
קראפט לא מתייאשת מקדבורי :  מכרה את חטיבת הפיצות כדי לממן את רכישת יצרנית הממתקים 
קראפט מכרה את חטיבת הפיצות לנסטלה ב-3.7 מיליארד דולר ;  דחתה את המועד האחרון לקבלת הצעת הרכש לפברואר

