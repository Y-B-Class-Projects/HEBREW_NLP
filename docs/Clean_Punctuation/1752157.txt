בני סכנין - מ.ס .  אשדוד :  דימיטאר מקרייב בספק
הבולגרי פצוע בקרסול ,  הצעירים בהיכון להחליפו .  דראפיץ' מחפש מפנה אצל המארחת ,  לירן כהן ויניב לוזון בהרכב  ( שבת ,  19:00 ) 
בני סכנין :  
בסכנין יודעים כי רק ניצחון יחזיר את הקבוצה לעניינים ודווקא יש סיבות לאופטימיות לקראת המשחק מול אשדוד מחר  ( שבת )  .  לפני שנתיים סכנין לא הצליחה לנצח שישה משחקים רצופים עד שהגיעה אשדוד לדוחא במחזור ה-24 ,  יצאה משם עם הפסד ונתנה את האות להתאוששות של סכנין והישארותה בליגת העל .  עוד עובדה שעשויה לשמח את חניכיו של סלובדן דראפיץ' שהצליחו רק לכבוש רק ארבעה שערים העונה כולם בדוחא ,  היא העובדה הפשוטה שאשדוד לא הצליחה לשמור על רשת נקייה באף משחק חוץ העונה ,  והפעם הראשונה בכלל שעשתה זאת העונה הייתה בשבת האחרונה בביתה מול בית"ר ירושלים .
 מ.ס .  אשדוד :
 אשדוד פגשה בסכנין לא פחות מ-12 פעמים בשלוש העונות האחרונות .  מלבד מפגשי הליגה ,  הוגרלו שתי הקבוצות גם באותו בית בגביע הטוטו ואף נפגשו בעונה שעברה גם במסגרת שלב שמינית הגמר בגביע המדינה שהסתיים בניצחון 1:2 של אשדוד .  המפגשים בין שתי הקבוצות מוכרעים כמעט תמיד .  רק תיקו אחד  ( 0:0 בעונה שעברה )  ,  נרשם בין שתי הקבוצות ב-22 המפגשים במהלך שבע העונות האחרונות .
 בני סכנין :  
אחרי הפסד בשבת לבני יהודה סלובודאן דראפיץ' הבין כי הוא חייב שינוי של ממש בקבוצה ולכן יערוך שני שינויים בהרכב הקבוצה מחר .  לירן כהן ויניב לוזון יחזרו להרכב בפעם הראשונה העונה ויעלו לשחק במקומם של עובדה זבידאת וחאמד גנאים .  בסכנין מקווים כי השניים יתנו את התנופה שהקבוצה צריכה בחלק הקדמי .  מעבר לכך ,  מאיר כהן שהיה בספק למשחק בגלל כאבי גב אמור לפתוח בשער סכנין ,  לאחר שהכאבים כמעט נעלמו לגמרי .  בניגוד לכהן ,  מהראן אבו ריא בספק למשחק ואת מקומו בצד השמאלי של ההגנה אמור לתפוס באסם גנאים .
 מ.ס .  אשדוד :
 הבלם מתן אוחיון ,  שנפצע בניצחון נגד בית"ר ירושלים בשבוע שעבר ,  סובל ממתיחה חזקה בשריר המפשעה ויחמיץ את ההתמודדות .  ישראל ראש שהחליף אותו נגד בית"ר צפוי לשחק במקומו גם מחר נגד סכנין .  השוער יוסי שקל שנמצא בכושר מצוין יפתח שוב בין הקורות ,  כאשר מעמדו של הקרואטי דראגן סטויקיץ' הולך ונחלש והוא אף עשוי להיות משוחרר מהקבוצה בינואר .  מי שהדאיג השבוע את המאמן ג'ון גרגורי הוא החלוץ דמיטאר מקרייב ,  שסובל מפגיעה בקרסולו ונמצא בספק למשחק .  נבו מזרחי או איציק כהן נמצאים בהיכון ועשויים לפתוח במקומו של הבולגרי הפצוע .
 בני סכנין :  לירן כהן
בעונה שעברה הגיע לירן כהן לדוחא עם הרבה ספקות על יכולתו ועל שינוי שיכול להביא לקבוצה .  כהן שמע את הביקורת והפך בחלקה השני של הליגה לאחד השחקנים המצטיינים .  מחר כהן יעלה לראשונה בהרכב הקבוצה בליגה לאחר שסבל מפציעה זמן ארוך ,  אם סכנין רוצה את הניצחון הראשון מחר היא חייבת את הקשר ביכולת של סיום העונה שעברה .  
מ.ס .  אשדוד :  עידן שריקי
בין אם מקרייב ישחק ובין אם לאו ,  באשדוד מקווים לתפוקה הרבה יותר גדולה משריקי שכבש עד כה רק שער ליגה אחד מתחילת העונה .  שריקי מגיע למצבים ,  אך מרבה להחמיץ ואם הוא יחזור לכושר ההבקעה הטוב שלו ,  אשדוד שנמצאת במומנטום טוב ,  תעשה קפיצת מדרגה נוספת ביכולתה .
 בני סכנין :  מאיר כהן ,  לוהאב כיאל ,  יא יא פטי ,  טל חן ,  באסם גנאים  ( מהראן אבו ריא )  ,  חאלד חלאיילה ,  דריאן מאטיץ' ,  נסטיה צ'ה ,  לירן כהן ,  יניב לוזון ,  אחמד קאסום .  
מ.ס .  אשדוד :  יוסי שקל ,  עופר ורטה ,  אפה אמברוז ,  ישראל ראש ,  ניר ביטון ,  סטפן קינגווה ,  משה אוחיון ,  עמנואל סארקי ,  דימיטאר מקרייב  ( נבו מזרחי ,  איציק כהן )  ,  עידן שריקי .
 
בני סכנין - מ.ס .  אשדוד :  דימיטאר מקרייב בספק
הבולגרי פצוע בקרסול ,  הצעירים בהיכון להחליפו .  דראפיץ' מחפש מפנה אצל המארחת ,  לירן כהן ויניב לוזון בהרכב  ( שבת ,  19:00 ) 

