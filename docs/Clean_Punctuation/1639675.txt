פיורנטינה הציעה לזגורי להגיע להתרשמות בקיץ
נציגי הקבוצה פנו לקשר חיפה ,  שמחזיק בדרכון אירופאי ,  בטורניר באיטליה .  גולסה צפוי לחזור בסופ"ש .  קולמה בספק לב"ש
בעוד שפרשת אייל גולסה מסרבת להיעלם מתחת לפני השטח ,  שחקן נוסף של מכבי חיפה עשוי לקבל גם הוא הצעה ,  הפעם רשמית ,  להצטרף לליגה האיטלקית .  לטורניר ויארג'יו שנערך באיטליה בהשתתפות קבוצת הנוער הגיעו נציגים של קבוצות רבות מהליגה האיטלקית ,  כשאתמול בערב  ( רביעי )  קיבל הקשר ישראל זגורי ,  שמחזיק בדרכון אירופאי ושייך לסגל הבוגר ,  הצעה להצטרף להתרשמות בפיורנטינה ,  במהלך פגרת הקיץ .  את השחקן מייצג סוכן השחקנים גלעד קצב .
 למשחק האחרון במסגרת המוקדמות שייערך ביום שישי ,  מול בולוניה ,  צפויים להצטרף מספר נציגים של קבוצות אחרות ,  ששמעו כי השחקן מחזיק בדרכון אירופאי ,  דבר שעשוי לעזור לו להיקלט מבלי להיחשב כזר .  יש לציין כי הקשר הראשוני של גולסה עם ראשי לאציו נוצר במהלך אותו טורניר ויארג'יו בעונה שעברה ,  שם נכח גם אחיו .
 אמש ניצחה הקבוצה במסגרת הטורניר את ניו יורק האמריקנית בתוצאה 2:3 ,  זאת בתום משחק דרמטי .  זגורי שיחק 75 דקות והפגין יכולת טובה .  במשחק הראשון הפסידה הקבוצה 3:1 לטורינו ,  אך בזכות הניצחון האחרון שמרה לעצמה סיכוי להעפיל לשמינית הגמר .
 לגבי נושא גולסה ,  הרי שאחיו של השחקן נפגש אתמול עם ראשי לאציו בנוגע לבעיות המתעוררות מתוך החוזה .  השחקן היה אמור לעלות אמש על טיסה לישראל ,  אך מסיבות שונות הוחלט לדחות את הגעתו .  בסביבתו של השחקן מעריכים שיחזור עד סוף השבוע לארץ ,  אז הוא צפוי להיפגש עם ראשי מכבי חיפה .
 בתוך כך ,  לפי התקשורת האיטלקית ,  לאציו תערוך ביום שישי מסיבת עיתונאים רשמית בה תציג את שחקני הרכש החדשים ,  כולל תומאס היצלספרגר הגרמני .  בחיפה דרוכים לגבי ההודעה הרשמית שצפוי המועדון להוציא בנושא גולסה ,  כשייתכן מאוד שהקבוצה לא תבהיר באופן חד משמעי כי השחקן מצטרף באופן רשמי .
 בחיפה ממשיכים לערוך הכנות לקראת המשחק נגד הפועל באר שבע במסגרת המחזור ה-21 של ליגת העל .  המאמן אלישע לוי מתלבט בנוגע לשתי עמדות .  עלי עוסמאן מציג לאחרונה יכולת טובה ,  אבל למרות זאת קיימת עדיפות מסוימת לאייל משומר בעמדת המגן הימני .  שלומי ארבייטמן ומוחמד גדיר הם ,  באופן מסורתי במחזורים האחרונים ,  ההתלבטות השניה של המאמן .  הקשר ג'ון קולמה לא ערך היום אימון מלא משום שנפצע לקראת סיומו ,  אבל במועדון מעריכים שיהיה כשיר להתמודדות .
 ביום שלישי תארח הקבוצה את הפועל כפר סבא ,  כאשר מהמשחק ייעדרו שלושה שחקנים :  קולמה ,  יניב קטן ובירם כיאל .
 
פיורנטינה הציעה לזגורי להגיע להתרשמות בקיץ
נציגי הקבוצה פנו לקשר חיפה ,  שמחזיק בדרכון אירופאי ,  בטורניר באיטליה .  גולסה צפוי לחזור בסופ"ש .  קולמה בספק לב"ש

