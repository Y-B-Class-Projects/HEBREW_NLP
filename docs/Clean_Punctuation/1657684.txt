מתנה לחג :  אגרת הנסיעה בכביש 6 תוזל ב-9%
לא עובדים עליכם :  ההוזלה תיכנס לתוקף ב-1 באפריל ,  נוכח היקף הכנסות אשר עלה על תחזיות המדינה ,  ומחייב לפיכך את עדכון האגרה אחת לשלוש שנים
בשורה לנהגים ערב חג הפסח :  האגרה בקטע המרכזי של כביש חוצה ישראל  ( כביש 6 )  תוזל ב-1 באפריל בשיעור של כ-9% - כך מסרו היום זכיינית הכביש ,  חברת דרך-ארץ ,  וחברת כביש חוצה ישראל .  
ההוזלה ,  נוכח היקף הכנסות אשר עלה על תחזיות המדינה ,  ומחייב לפיכך את עדכון האגרה אחת לשלוש שנים .  אגרת הנסיעה תעמוד לפיכך על 3.60 שקל  ( כולל מע"מ )  לקטע ,  במקום 3.94 שקל כיום .  עם זאת ,  בקטע הצפוני החדש יחסית של הכביש  ( קטע 18 )  ,  עליו לא חל מנגנון העדכון התלת-שנתי ,  תתייקר האגרה בכ-0.6% ,  ותעמוד על 4.67 שקל  ( כולל מע"מ )  לעומת 4.64 שקל .
 בהתאם לחוזה הזיכיון ,  מתעדכן מחיר האגרה פעמיים בשנה בהתאם לשינוי במחיר סל מטבעות  ( שקלי ודולרי )  ,  ובתוספת של 1.5% לשנה .  יחד עם זאת ,  נקבע בחוזה הזיכיון כי אחת לשלוש שנים יעודכן המחיר גם לפי ההכנסות בפועל מגביית האגרה בכביש ביחס לתחזית ההכנסות של המדינה .  בשנים 2007-2009 עלו ההכנסות בפועל על התחזית ,  ולכן מחיר האגרה מופחת .  
בחברת חוצה ישראל הוסיפו כי מאז פתיחתו לתנועה בחודש יולי 2009 של קטע 18 ,  ניכרת מגמת גידול בנסיעות בכביש בקצב של כ-25% ביחס לשנה הקודמת ,  וכיום נוסעים בקטע המרכזי של כביש 6 כ-150 אלף כלי רכב  ( ביום חול )  .
 
מתנה לחג :  אגרת הנסיעה בכביש 6 תוזל ב-9%
לא עובדים עליכם :  ההוזלה תיכנס לתוקף ב-1 באפריל ,  נוכח היקף הכנסות אשר עלה על תחזיות המדינה ,  ומחייב לפיכך את עדכון האגרה אחת לשלוש שנים

