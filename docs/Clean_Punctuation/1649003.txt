טכנאים ברשות קיבלו משכורות חלקיות
העובדים גילו בתלושי השכר כי לא שולמו להם הכוננויות והשעות הנוספות שבוצעו וכי הם קיבלו משכורות בסיס בלבד .  רשות השידור :  הכסף יועבר במהלך השבוע הראשן של מרץ "
 משכורות חודש פברואר של טכנאי הרדיו ברשות השידור קוצצו בעשרות אחוזים ,  גם מעבר לקיצוץ שנבע מצעדי החירום .  העובדים גילו בתלושי השכר כי לא שולמו להם הכוננויות והשעות הנוספות שכן בוצעו וכי הם קיבלו משכורות בסיס בלבד ,  שנעו בין 2,500 ל-6,000 שקל .  זאת כאמור בנוסף לקיצוץ עשרות שעות כוננות ומשמרות שהובילו להפחתת המשכורות .
 אחד מחברי ועד הטכנאים סיפר לוואלה !  ברנז'ה כי הרשות לא העבירה תשלום עבור הכוננויות והשעות הנוספות בטענה שהדיווח עליהם הועבר באיחור  מה שאכן קרה ,  אולם משום שהאחראית על טפסי הדיווחים מטעם הרשות הייתה חולה ולא מונה לא מחליף לימי הגשת הטפסים .  
רשות השידור צפויה להעביר בימים הקרובים את ההשלמה למשכורות שמגיעה לעתים לאלפי שקלים לעובד .  עד אז ,  בצעד חריג ,  אישר בנק יהב בו מתנהלים כ-130 חשבונות של טכנאי הרדיו להגדיל את מסגרת האשראי לעובדים ללא תשלום נוסף עד ה-9 במרץ .  הבנק אישר את הגדלת מסגרות האשראי בעקבות פניית יושב ראש ועד טכנאי הרדיו רן אפרתי שפנה ביוזמתו לאנשי הבנק ,  אף שבעבר ביצעה הנהלת הרשות פנייה כזו במקרים של עיכוב משכורות .
 לדברי אפרתי , " זו מחווה מאוד רצינית של הבנק .  אנחנו מאוד מודים לבנק יהב ,  כשהוא הפסיד במכרז של עובדי המדינה הייתה לנו דילמה מאוד רצינית ונשארנו איתו בגלל היחסים הטובים לאורף השנים ,  וזה הוכיח את עצמו כי הוא באמת דואג לעובדי המדינה ".  
טכנאי הרדיו ברשות השידור ספגו ירידה משמעותית במשכורתם שמורכבת משכר בסיס ותוספות עבור שעות נוספות וכוננויות בשל צעדי החירום שהפחיתו את משמרות העובדים .  כך למשל ,  טכנאי הרדיו בחיפה לא מקבלים כלל תשלום עבור שעות נוספות בשל סגירת האולפנים בשעה 16:00 .
 מרשות השידור נמסר : " טכנאי הרדיו סרבו לעבוד על פי סידור העבודה שקבעה ההנהלה בהתאם להחלטות הוועד המנהל.ועד העובדים פרסם סידור עבודה משלו ,  שאינו משקף את צרכי המערכת וסידרי העדיפויות שקבעה ההנהלה בשל הקיצוצים בתקציב . 
" בסוף חודש ינואר הגישו הטכנאים דיווחי שעות שאינם משקפים את העבודה שנעשתה בפועל ,על מנת לצמצם את הפגיעה בשכרם הכינה ההנהלה דיווח התואם את סידורי העבודה המקוריים והמשמרות שבוצעו בפועל .  כל עובדי ההנדסה יקבלו את התשלום עבור השעות שבוצעו בפועל בשבוע הראשון של חודש מרץ ". 

טכנאים ברשות קיבלו משכורות חלקיות
העובדים גילו בתלושי השכר כי לא שולמו להם הכוננויות והשעות הנוספות שבוצעו וכי הם קיבלו משכורות בסיס בלבד .  רשות השידור :  הכסף יועבר במהלך השבוע הראשן של מרץ "
 
