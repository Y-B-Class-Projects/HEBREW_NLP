דרישה במצרים :  לבטל הסכם השלום עם ישראל
31 שנים לאחר שבגין וסאדאת חתמו על הסכם שלום בין ישראל למצרים ,  טוען אקדמאי מצרי כי ההסכם לא הובא לאישור הפרלמנט ולכן יש לבטלו ולגרש את שגריר ישראל בקהיר
אקדמאי מצרי הגיש תביעה לבית המשפט במצרים בדרישה לבטל את הסכם השלום בין מצרים לישראל שנחתם לפני 31 שנים ,  בטענה שההסכם לא הובא לאישור הפרלמנט המצרי .  העיתון  " אל-חיאת "  היוצא לאור בלונדון דיווח הבוקר  ( שני )  כי האקדמאי ,  ד"ר חאמד סדיק ,  דרש מבית המשפט לנתק את היחסים הכלכליים ,  הדיפלומטיים והביטחוניים עם ישראל ולגרש את השגריר הישראלי בקהיר .
 בתביעתו של ד"ר סדיק ,  שהוגשה נגד נשיא מצרים חוסני מובארק ויושב ראש הפרלמנט אחמד פתחי סרור ,  נכתב עוד כי ההכרה המצרית במדינת ישראל ,  תוך התבססות על הסכם השלום בין המדינות , " מפרה את החוקה המצרית ואת ההבנות הבינלאומיות ,  לפיהן אין להכיר במדינה ללא גבולות מוגדרים ". 
ד"ר סדיק ,  חוקר במרכז הלאומי למחקרים ,  ציין בתביעתו עוד כי הסכם השלום בין מצרים לישראל הוא אחד הגורמים שגרמו לקהילה הבינלאומית להכיר בישראל . " הסכם השלום היה הגושפנקא החוקית להכרה בינלאומית בה ",  הוסיף . " ההסכם גובש ללא חסות של האו"ם ובמנותק מהחוק הבינלאומי .  לפיכך יש לבטלו ". 

דרישה במצרים :  לבטל הסכם השלום עם ישראל
31 שנים לאחר שבגין וסאדאת חתמו על הסכם שלום בין ישראל למצרים ,  טוען אקדמאי מצרי כי ההסכם לא הובא לאישור הפרלמנט ולכן יש לבטלו ולגרש את שגריר ישראל בקהיר

