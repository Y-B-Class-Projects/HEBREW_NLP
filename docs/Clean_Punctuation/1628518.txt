סונול נגד סונול :  עובדי החברה יקראו לנהגים שלא לתדלק במתקניה
זאת בשל סירוב ההנהלה לחתום על הסכם עבודה קיבוצי עמם ;  השביתה בשירות התעסוקה תמשיך מחר
ההסתדרות מקצינה את מלחמתה נגד סונול ,  בעקבות סירובה של החברה לחתום על הסכם העסקה קיבוצי עם עובדי החברה הבת ,  ספרינט מוטורס .  עובדי סונול יקיימו מחר משמרת מחאה והפגנה גדולה ליד תחנת הדלק המרכזית של החברה בצומת גלילות .  העובדים יקראו לנהגים שלא לתדלק בתחנות התדלוק של סונול.בהסתדרות מאיימים להחריף את צעדי המחאה בסונול ,  אם לא ייחתם ההסכם הקיבוצי . " איננו דורשים תוספת שכר או הטבות שייקרו את עלות העסקת העובדים ,  אלא מוכנים להסתפק בהסכם המקנה בטחון לעובדים ",  אמר ראש הלשכה המשפטית של האגף לאיגוד מרצועי ,  עו"ד שי תקן.יו"ר ועד העובדים ,  שמעון שטרית ,  אמר כי  " ההנהלה לא מסכימה אפילו לדברים הבסיסיים שהעלנו בפניה ,  כמו שיתוף פעולה עם הוועד בנוגע לעתיד העובדים .  התאפקנו במשך חודשים רבים ולא נותרה לנו ברירה ,  אלא לצאת למאבק ". מנהלת ספרינט מוטורס נמסר בתגובה כי  " אנו ממוקדים במו"מ עם ההסתדרות והעובדים ולכן תמוהה ההחלטה להקצין את פעולות המחאה בחברה ". בתוך כך ,  מחר יימשכו העיצומים בשירות התעסוקה - לשכות העבודה ברחבי הארץ יהיו סגורות לקהל .  עקב כך ,  מובטלים חדשים אינם יכולים להתייצב כדי לקבל הפנייה למשרות פנויות במשק או כדי להגיש תביעה לקבלת דמי אבטלה.עילת העיצומים שנוקטים עובדי שירות התעסוקה היא היעדר הסכם עבודה קיבוצי ,  שיחליף את ההסכם הקיבוצי שתוקפו פג .  משרד האוצר דורש שהחתימה על ההסכם החדש תהיה מותנית בכך שעובדי השירות יתחייבו שלא לפעול נגד כוונת הממשלה להרחיב את הפריסה של תוכנית אורות לתעסוקה  ( ויסקונסין )  להשמת מובטלים - לכל איזורי הארץ .  כיום התוכנית מופעלת רק בארבעה איזורים.כמו כן נמשכת כבר 5 שבועות השביתה של עובדי רשות המים - גם היא בדרישה שייחתם עמם הסכם שכר קיבוצי שיסדיר את תנאי העסקתם .  עובדי לשכות המקרקעין במשרד המשפטים  (  ( "טאבו ")  שבתו אתמול לארבע שעות ,  כהזדהות עם מאבקם של עובדי רשות המים .  לטענת משרד האוצר ,  עובדי רשות המים דורשים תוספת שכר של 2,500 שקלים , " דרישה שאינה הגיונית ,  לנוכח העובדה ששכרם של עובדים אלה גבוה מהממוצע הממקובל במגזר הציבורי ". 

סונול נגד סונול :  עובדי החברה יקראו לנהגים שלא לתדלק במתקניה
זאת בשל סירוב ההנהלה לחתום על הסכם עבודה קיבוצי עמם ;  השביתה בשירות התעסוקה תמשיך מחר

