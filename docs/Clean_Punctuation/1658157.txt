החופש להיות ביחד  ניהול הזוגיות כקריירה
פסח מאופיין כחג המסמל מעבר מעבדות לחירות .  עידן שוויון ההזדמנויות מאפשר לנשים לפרנס את עצמן אך מציב אתגרים זוגיים חדשים .  מדוע רוב השותפויות העסקיות מתפרקות ומה הקשר של השותפות הזוגית לכרוניקה ידועה מראש זו ? 
פסח הוא חג המסמל מעבר מעבדות לחירות ,  מעבר המיוצג בהתפתחות הזוגיות מזוגיות הישרדותית  ( "מהנדס ואשת מהנדס )  לזוגיות שוויונית .  בזוגיות ההישרדותית המסורתית ,  הייתה חלוקת תפקידים ברורה  האישה מגדלת את הילדים והגבר אחראי על הפרנסה .  לכן את הגבר שאלו  " מה אתה עושה "  ולאישה אמרו  " את נראית נפלא ",  כי אישה מוצלחת הייתה אישה שגבר שווה בחר בה .
 לשמחתנו ,  שוויון ההזדמנויות מאפשר לנשים לפרנס את עצמן ,  מצב שהוריד את התלות הכלכלית בבעל .  שני בני הזוג חוזרים הביתה לאחר שעות רבות בעבודה ורוצים לקבל יחס .  אולם ,  בעוד שבקרירה שניהם מבינים שהצלחה דורשת מאמץ ואף אחד לא מצפה לשבת בבית ולהרוויח ,  בזוגיות יש משאלה לקבל יחס בחינם ,  או לפחות ,  במנותק מהיחס שאני עצמי נותן .
  ד"ר מרדלר אומר שטעות נפוצה זו נובעת ממודל האהבה הקדום שחווינו בילדות :  כתינוקות היינו פסיביים - רעבים ,  עייפים ,  כאובים .  מספיק שגילינו מורת רוח או בכי קל והייתה שם מישהי  אמא  שפירשה אותנו בלי שנצטרך לדבר ונתנה לנו יחס ללא תנאים וללא דרישה להדדיות מצדנו .
 מודל אהבה כזה קשור לאינטימיות אינפנטילית ,  התינוק פועל כאגואיסט המרוכז בצרכיו ולמזלו אמא נמצאת שם בשבילו .  אך כפי שנאמר  אמא יש רק אחת .
 בזוגיות בוגרת כל אחד מבני הזוג צריך לעשות מעבר רגשי מתובענות פסיבית לאקטיביות והדדיות .  החופש לחיות ביחד מתקשר ליכולת של כל אחד מבני הזוג לתת מענה של אכפתיות ואהבה לצרכים של בן הזוג .
  בנוסף ,  במחקרים שבדקו מדוע רוב השותפויות העסקיות מתפרקות  ( וזוגיות הינה אחת השותפויות החשובות ,  שלצערנו סטטיסטיקות הפירוק לא פוסחות עליה )  ;  מסתבר שגם אם שני הצדדים נותנים 100% מעצמם בקשר ,  הצד השני חווה קבלה של רק כ-50% .  זאת משום שאין אנו ערים באמת לכל ההשקעה של הצד השני ,  ויותר מרוכזים במאמצים של עצמנו .  כך שאנו תמיד בחוויית חסר בין מה שאנו משקיעים לבין מה שאנו חווים כהשקעת בן/בת הזוג שלנו .  תפיסת מציאות מעוותת זו ,  גורמת לתחושת חוסר הוגנות ,  פנקסנות והתחשבנות ויתר המכות הידועות .
 א - אני בסדר ?   עלינו להתחיל בלשאול את עצמנו :  האם אני אדם שכיף לחיות איתו ?  במידת הצורך לערוך התאמות ולוודא שבן / בת הזוג שלנו ער לנתינה שלנו ,  ושאנו אומרים  " דיינו "  ומתרכזים בחוזקות של בן / בת הזוג ,  במקום בחוסרים .  
ה - הדגמה  עלינו לקחת אחריות על אופן התנהלותנו ולבחון כיצד ניתן להעביר את רצוננו ביחס מסוים ,  לא בביקורת אלא בדוגמא אישית  ( בבחינת  " נאה דורש נאה מקיים ")  .  
ב  בירור צרכי בן/בת הזוג  שיחה אינטימית הכוללת 3 שאלות ,  ונכונות לקבל וליישם ; א .  מה הוא/היא אוהב/ת בזוגיות שלנו וביחס שאני מעניק/ה לו ב .  מה הוא/היא רוצה שאשנה ביחס שלי כדי שיהיה לנו כיף יותר ביחד.ג .  מה עלינו לעשות ביחד בכדי שזה יצליח  לקיחת אחריות משותפת להצלחה .
 ה - הדדיות  תפיסת הזוגיות כסוג של קריירה ,  ששנ בני הזוג משקיעים בה את יכולותיהם ,  כפי שאנו עושים בקריירה המקצועית .  גישה הדדית ושוויונית ,  היוצרת תחושה של השקעה משותפת ,  מתוך בחירה וידיעה שאנו קוצרים את שנזרע .  לקיחת אחריות משותפת זו מונעת עמדה של קורבנות ,  מחזקת את חופש הבחירה וההחלטה וכמובן את האהבה .
 
החופש להיות ביחד  ניהול הזוגיות כקריירה
פסח מאופיין כחג המסמל מעבר מעבדות לחירות .  עידן שוויון ההזדמנויות מאפשר לנשים לפרנס את עצמן אך מציב אתגרים זוגיים חדשים .  מדוע רוב השותפויות העסקיות מתפרקות ומה הקשר של השותפות הזוגית לכרוניקה ידועה מראש זו ? 

