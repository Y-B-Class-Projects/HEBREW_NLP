אמריקה ,  ורסנו
קרן כהן בנקר ממשיכה להציע פריטי יוקרה של מעצבי חו"ל ,  אבל שולחת גם זרועות קז'ואל אל עבר מתחם  " התחנה ",  שם תשיק חנות חדשה של אמריקן וינטג'
מבוטיק 'עלמה' בבעלי מלאכה ,  ל'בנקר' הדו-מפלסית בדיזנגוף ,  ממשיכה קרן כהן בנקר לשעוט קדימה והיא עומדת לפתוח חנות ראשונה בארץ למותג הקז'ואל הצרפתי אמריקן וינטג' .  פריטים של המותג ,  שהוקם ב-2005 על ידי המעצב מייקל אזולאי ,  כבר נמצאים בבוטיק של בנקר ,  שמתכוונת להשיק חנות שלמה שלו במתחם  " התחנה "  בתל אביב ,  שאמור להיפתח בקרוב .
 אמריקן וינטג' ימשיך להימכר בבוטיק של בנקר ,  לצד לקט מותגי הייבוא ,  שכבר הפכו מזוהים עם החנות ,  כמו למשל MINT ,  נעלי הריקוד של רפטו ושמלות הערב מרובות הפריטים של המעצב ההולנדי ,  טוני כהן .  עכשיו מתווסף אל הקו המפואר והעשיר  ( גם במחיר )  של כהן ,  קו ערב צנוע של כהן ,  בשם TONY COHEN TO LOVE .  בנקר כהן מספרת שהיא רואה בקו הזה סוג של בשורה : " פריטי ערב שקטים יותר שיותר מתאימים לישראליות ,  העושר של השמלות נמצא בדיטיילים הקטנים ,  בחומרים .  בכלל ערב שהוא לא חשוף ולא זוהר זה משהו שחסר וגם המחירים של הקולקציה הזו יותר נגישים ". 
אל מול ריבוי הדיטיליים של המותגים המיובאים ,  מציעה כהן בנקר קולקציה אפקטיבית יותר בעיצובה ,  למותג 'עלמה' .  הבגדים של עלמה ידועים בגישתם האורבנית-שימושית עם גזרות טובות וקלאסיות ואיכות בדים ותפירה שתלווה את הבגד מעבר לעונה או שתיים .  אבל אם בעבר הייתה איזושהי נגיעה לאופנות מתחלפות ,  קריצה אל עולמות הצבע או זריקה אל מחוזות האסוציאציה החופשית ,  החורף הזה מהלכים בעלמה אך ורק במחוזות המוכרים שמסמלים את ההצלחה שלהם במרוצת השנים .
 בתעשיית האופנה שמתנהלת בקצב אחוז תזזית המקום המוכר נתפס לעיתים כעקב אכילס .  מעצב שחוזר אל הצלחות מקולקציות קודמות נתפס לעיתים רבות כחסר יצירתיות או פשוט מסחרי  כזה שחוזר על השטנץ המצליח ,  אבל אצל בנקר החזרה אל הצורות והדגמים הבסיסים ,  דווקא הופכים אותה למעצבת כנה ואמינה .  בפן המסחרי הופכת עלמה כתחנה הכרחית לרכישה של לפחות פריט אחת ,  ולא רק בשל היצע המידות הנדיב ,  שמגיע גם למידה 46 ולעיתים אף יותר וההתחשבות בנשים שרוצות לוק אורבני אבל לא סובלות מהפרעות אכילה עירוניות .
 צבעוניות הקולקציה היא ,  כמצופה ,  מונכרומטית ,  בגווני כחולים מעושנים ואפורים .  מעיל ללא בטנה באריג דק בעל מרקם קטיפתי ניתן ללבישה כשמלה ובתוספת של כיווצי פליסה עדינים בחלקו האחורי ,  הוא יוצר סילואט מרשים כשהוא מטשטש את אזור הישבן .  המכנסיים של עלמה כבר הפכו לשם דבר בפני עצמם - בעלי גזרה גבוהה שמתרחבת בצמוד לגוף .  הם מגיעים העונה בתוספת של קפל בחלק התחתון שניתן לפתוח וכך לשנות את מראה המכנסיים לארוך יותר .
 העונה יש גם דגש חזק על סריגים רכים ונעימים ,  הבולטת שבהם היא שמלת סריג בעלת דרפה באזור הצווארון ,  ומעין שתי כנפיים שיוצאות באזור המותניים ומשמשות כחגורת קשירה מתלפפת .  החגורה היא חלק אינטגרלי והיא מאפשרת מעין חיבוק עצמי של הבגד שעוטף את הגוף בנעימות ויוצר מראה נינוח .
 חולצות :  250-390 שקלים ;  טוניקות :  350-550 שקלים ;  שמלות :  390-890 שקלים ;  מכנסיים :  480-520 שקלים
בנקר ,  דיזנגוף 210 ,  תל אביב ;  עלמה ,  מרכז בעלי מלאכה 9 ,  תל אביב

אמריקה ,  ורסנו
קרן כהן בנקר ממשיכה להציע פריטי יוקרה של מעצבי חו"ל ,  אבל שולחת גם זרועות קז'ואל אל עבר מתחם  " התחנה ",  שם תשיק חנות חדשה של אמריקן וינטג'

