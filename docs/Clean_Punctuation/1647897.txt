זה לא השוק ,  זה אני 
למה משקיעים לא אוהבים לשנות מצבי השקעה ?  מאותה סיבה שבגינה סטודנטים לא אוהבים לשנות את התשובה הראשונה שסימנו במבחן אמריקאי .  קוראים לזה הטיית הסטטוס קוו
 >  >  כל מי שהתמודד פעם עם מבחן אמריקאי ,  שבו יש לסמן תשובה אחת מתוך כמה אפשרויות ,  נקלע לדילמה :  מדי פעם ,  לאחר שמסמנים את התשובה הראשונה שנראית נכונה ,  מבצבץ ספק .  אולי בכלל  " כל התשובות לא נכונות "?  אולי מנסים לבלבל אותנו עם תשובה שנראית לכאורה טריוויאלית ,  אבל יש כאן מלכוד ?  אז מה עושים ?  מחליפים תשובה או הולכים עם האינטואיציה הראשונית ?  אז הנה התשובה המדעית :  מחקרים שבוצעו מאז שנות ה-60 מוכיחים כי רוב האנשים ששינו את התשובות במבחנים אמריקאיים הרוויחו מכך .  במלים אחרות ,  רוב השינויים שמבצעים הנבחנים מביאים לבחירה של התשובה הנכונה במקום השגויה ,  שסומנה קודם .  הפרופסור לשיווק ג'סטין קרוגר מאוניברסיטת אילינוי  ( כיום חבר הפקולטה באוניברסיטת ניו יורק )  פירסם ב-2005 עם חוקרים נוספים מחקר שבו נבדקה התנהגותם של כ-1,600 סטודנטים שהשתתפו בבחינות סמסטר בקורס מבוא לפסיכולוגיה .  המסקנה היתה כי בממוצע ,  הנבחנים ששינו את התשובות אכן שיפרו את ציוניהם .  על כל שינוי מתשובה נכונה לשגויה היו שני שינויים מתשובה שגויה לנכונה .  ובמספרים :  מתוך 3,291 שינויי תשובה ,  1690  ( 51% )  היו מתשובה שגויה לנכונה ורק 828 תשובות  ( 25% )  היו מתשובה נכונה לשגויה .  שאר השינויים  ( 24% )  היו מתשובה שגויה לשגויה .  ולמרות זאת ,  הדעה הרווחת בציבור הפוכה .  רוב האנשים מאמינים שיש לדבוק בתשובה הראשונה והאינסטינקט הראשוני הוא המנצח .  גם במחקר של קרוגר סברו 75% מהנבחנים כי עדיף לדבוק בתשובה הראשונה .  מסקנה זהה התקבלה במחקרים קודמים שבוצעו באמצעות שאלונים שניתנו לתלמידי קולג' אמריקאים - בממוצע ,  שלושה מתוך ארבעה תלמידים סברו ששינוי תשובה יביא לציון נמוך יותר .  זוהי גם האמונה הרווחת בקרב מרצים בפקולטות .  בסקר שנערך ב-1984 בטקסס רוב המרצים  ( 53% )  סברו ששינוי תשובה יזיק לסטודנט ,  ורק 16% מהם אמרו כי הם מאמינים ששינוי תשובה ישפר את הציון של התלמיד .  לא מתרשמים מהסטטיסטיקה תלמידים מעדיפים לדבוק בתשובה הראשונה שנתנו גם לאחר שהם יודעים כי הסטטיסטיקה נגדם .  אפשר לפרש זאת בכך שאנשים לא אוהבים לשנות החלטות - מצב המכונה הטיית הסטטוס קוו .  הטיה זו רלוונטית גם לתחומים אחרים בחיים .  אנשים אינם ממהרים להחליף בנק או חברת תקשורת ,  גם אם הם יגלו שהם משלמים יותר ממה שהיו משלמים למתחרים .  בעולם ההשקעות ,  לאנשים קשה להזיז כסף שכבר נמצא באפיק מסוים .  עקב כך ,  כשישקלו לשנות את האפיק הם יקבלו החלטה שונה מזו שהיו מקבלים אם הכסף עדיין לא היה מושקע .  נראה כי נקיטת עמדה שכזו נובעת בחלקה גם מעצלות ,  אבל אפשר להסביר אותה גם בפחד בסיסי משינויים שעלולים לגרום לחרטה אם יתגלו כשגויים .  אנשים מרגישים אחראים יותר כלפי פעולות אקטיביות שביצעו  ( למשל ,  שינוי תשובה מנכונה לשגויה או מכירה וקנייה של מניות )  מאשר לגבי מקרים שבהם היו פסיביים  ( כלומר לא נקטו כל פעולה והשאירו את התשובה או את תיק ההשקעות ללא שינוי )  .  כשקרוגר בחן את עיקרון החרטה במקרים של התנהגות אקטיבית ופסיבית ,  הוא מצא כי התלמידים שבחרו תחילה תשובה נכונה ואז שינו אותה לשגויה היו יותר מלאי חרטה מאשר אלה שבחרו מלכתחילה תשובה שגויה ולא שינו אותה .  אף שהתוצאה זהה - בשני המקרים התוצאה היא תשובה שגויה - רמת החרטה היתה נמוכה יותר בקרב אלה שהיו פסיביים .  מה שמעניין יותר הוא שגם לאחר שהבהירו לסטודנטים כי הסטטיסטיקה מראה שעדיף לשנות תשובה ,  הם המשיכו להאמין שלא כדאי לשנות את התשובות הראשונות שהם בחרו .  את ההסבר לכך מצאו קרוגר ועמיתיו ב"הטיה של הזיכרון "  שחווים התלמידים לאחר הבחינה ,  שנגרמת על ידי רמת החרטה שהרגישו .  נמנעים מחרטה שינוי של תשובה נכונה לשגויה לווה בחרטה גדולה יותר ,  כך שמקרה זה נחרת בזיכרונם של הסטודנטים באופן עמוק יותר .  עקב כך הם גם נטו להאמין שזוהי התוצאה השכיחה יותר וכי רוב האנשים שמחליפים תשובה מפסידים מכך - ולכן המשיכו לחשוב שעדיף לדבוק בבחירה הראשונה .  המחקר של קרוגר ועמיתיו יכול להסביר את הטיית הסטטוס קוו של משקיעים שמעדיפים לא לשנות מצבי השקעה .  אם הם יהיו אלה שיבצעו שינוי שיביא להפסד ,  רמת החרטה שלהם תהיה גדולה יותר מאשר במקרה שבו יפסידו בלי ששינו את ההשקעה .  הם גם מעדיפים להישאר פסיביים וגם משוכנעים שזוהי הדרך הנכונה - בדיוק כמו אותם סטודנטים שהיו משוכנעים כי עדיף לדבוק בתשובה הראשונה .  ואולם להטיה הזאת יש גם יתרון מסוים :  שינוי תכוף של תיק ההשקעות כרוך בתשלום עמלות רבות ,  שיכולות לנגוס בחלק גדול מהתשואה .  החוכמה היא ליצור איזון .  לא צריך לבדוק כל יום מה עשה התיק ולחפש כל הזמן את ההשקעה הטובה ביותר ,  אבל אחת לכמה זמן חשוב לבחון את התיק ולאזן מחדש את הנכסים שבו לפי הצרכים ובהתאם למצב השוק .  כשמחזיקים במניות ,  חשוב לעקוב אחר חדשות שקשורות לחברה שבה משקיעים ,  ולבחון מחדש את ההשקעה אם מופיע משבר מהותי או אם ישנם סימנים שיכולים להעיד על בעיה אמיתית .  לפעמים צריך להילחם בהטיית הסטטוס קוו ,  להודות בטעות ולעשות שינוי - גם אם בסופו של דבר אנו עלולים לרשום הפסד .
 
זה לא השוק ,  זה אני 
למה משקיעים לא אוהבים לשנות מצבי השקעה ?  מאותה סיבה שבגינה סטודנטים לא אוהבים לשנות את התשובה הראשונה שסימנו במבחן אמריקאי .  קוראים לזה הטיית הסטטוס קוו

