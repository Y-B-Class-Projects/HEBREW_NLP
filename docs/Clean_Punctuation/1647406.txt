סימן להתאוששות :  ההזמנות של מוצרים בני קיימא בארה"ב זינקו ב-3% בינואר
ההזמנות של מוצרים בני קיימא בארה"ב עלו בינואר לרמתן הגבוהה ביותר מאז נובמבר 2008
ההזמנות של מוצרים בני קיימא בארה"ב זינקו ב-3% בחודש ינואר ,  העלייה החדה ביותר מאז יולי ,  בעקבות עלייה חדה בביקוש למטוסים אזרחיים - כך דיווח היום משרד המסחר האמריקאי .  במקביל ,  תביעות האבטלה הראשונות בארה"ב זינקו ב-22 אלף בשבוע שעבר ,  מעל תחזיות הכלכלנים.העלייה בהזמנות של מוצרים בני קיימא היתה חדה מתחזיות הכלכלנים ,  שצפו כי ההזמנות יעלו ב-1.5% בינואר ,  לאחר עלייה של 1.9% בדצמבר ,  שדווחה במקור כעלייה של 1% .  הזמנות המטוסים האזרחיים זינקו ב-126% בחודש ינואר והובילו לעלייה של 15.6% בהזמנות למוצרי תחבורה .  לא כולל הזמנות מוצרי תחבורה ,  ירדו ההזמנות של מוצרים בני קיימא ב-0.6% בחודש ינואר.ההזמנות של מוצרים בני קיימא ,  שהסתכמו בינואר ב-175.7 מיליארד דולר ,  עלו בינואר לרמתן הגבוהה ביותר מאז נובמבר 2008 .  הזמנות המכוניות ירדו ב-2.2% ,  והזמנות המטוסים הצבאיים עלו ב-11.6% .  ההזמנות של מוצרי אלקטרוניקה עלו ב-4.6% בינואר ,  בעוד שההזמנות של ציוד מכני נפלו ב-9.7% וההזמנות של ציוד אלקטרוני עלו ב-1.4%.במקביל ,  דיווח היום משרד העבודה האמריקאי כי תביעות האבטלה הראשונות זינקו ב-22 אלף בשבוע שהסתיים ב-20 בפברואר ל-496 אל ,  הרמה הגבוהה ביותר מאז נובמבר והעלייה השישית בתביעות האבטלה הראשונות בשמונה השבועות האחרונים .  הממוצע של תביעות האבטלה הראשונות בארבעה השבועות האחרונים עלה ל-473,750 בשבוע שעבר .  נכון ל-20 בפברואר ,  5.68 מיליון איש קיבלו דמי אבטלה בארה"ב ,  ו-11.5 מיליון בני אדם קיבלו סוג מסוים של סיוע למובטלים .
 
סימן להתאוששות :  ההזמנות של מוצרים בני קיימא בארה"ב זינקו ב-3% בינואר
ההזמנות של מוצרים בני קיימא בארה"ב עלו בינואר לרמתן הגבוהה ביותר מאז נובמבר 2008

