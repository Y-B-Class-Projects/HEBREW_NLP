רן : " העובדה שערכנו מחנה אימון על חימר תבוא לקראתנו "
 נבחרת הדייויס והקפטן שלה ממשיכה בהכנות לקראת שמינית הגמר מול צ'ילה .  אנדי רם : " אנחנו מתגבשים ועוזרים אחד לשני "
 שבוע לפני שמינית גמר גביע דייויס מול צ'ילה ,  ונבחרת ישראל מגבירה הילוך בהכנות .  בימים האחרונים נמצאת באקפולקו ועורכת מחנה אימונים במגרשי התחרות ,  לאחר ששחקניה הודחו בסיבובי התחרות הראשונים .  מחר  ( שישי )  כבר עתידה הנבחרת להמריא לצ'ילה ותתחיל לערוך אימונים באצטדיון בו תתקיים התחרות .
" זאת תחרות ראשונה לשחקנים על חימר אחרי הרבה זמן ",  אמר הקפטן אייל רן . " אנחנו מתרגלים לאט לאט למשטח ,  צופים ביריבים שלנו ואני בטוח שהעובדה שערכנו מחנה אימונים מסודר על החימר תבוא לקראתנו ונגיע מוכנים ".  
" הנבחרת מתאמנת פעמיים ביום ואני מקווה שזה יעזור לנו מול גונזאלס וחבורתו שנמצאים בכושר טוב ",  הוסיף רן .  גונזאלס נמצא כבר ברבע הגמר ומראה הרבה ביטחון .  מאסו הפסיד כבר בסיבוב הראשון ולא נראה בשיאו ,  אבל הוא שחקן דייויס מצוין ".  על דודי סלע אמר רן : " לקח לו זמן להיכנס למשחק מול אלמגרו אבל בשביל תחרות ראשונה על חימר הוא שיחק בסדר גמור ". 
אנדי רם דיבר על המשחק הזוגות מול הצמד הצ'יליאני ,  ואמר : " גונזאלס ומאסו הם צמד ברמות הכי גבוהות שיש ואנחנו מקווים להפתיע אותם במשחק הזוגות ואת הנבחרת הצ'יליאנית בכלל .  פעם ראשונה שאנחנו עושים הכנה מסודרת על החימר וזה דבר מדהים .  אנחנו מתגבשים ועוזרים אחד לשני ".  על החיבור המתחדש בינו לבין שותפו יוני ארליך ,  הוסיף רם : " שנינו מרגישים שלא שיחקנו תקופה אבל חיבור של שנים כמו שיש בינינו אי אפשר למחוק כל כך מהר ". 

רן : " העובדה שערכנו מחנה אימון על חימר תבוא לקראתנו "
 נבחרת הדייויס והקפטן שלה ממשיכה בהכנות לקראת שמינית הגמר מול צ'ילה .  אנדי רם : " אנחנו מתגבשים ועוזרים אחד לשני "
 
