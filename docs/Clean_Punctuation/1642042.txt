אחרי הדקירה :  צה"ל פשט על בית המחבל
כוחות הביטחון פרצו לבית המחבל שדקר חייל למוות בצומת תפוח .  לדברי הפלסטינים ,  נעצרו שישה מבני משפחתו והוחרמו מסמכים ומחשבים .  בצה"ל אישרו את הדיווח על הפשיטה
 ( צילום :  רויטרס ,  עריכה :  לירז ליבנה ) 
מקורות פלסטינים דיווחו כי כוחות צה"ל פעלו הערב  ( רביעי )  בכפר יעבד שליד ג'נין ,  בו התגורר המחבל הפלסטיני שביצע את פיגוע הדקירה בשעות אחר הצהריים .  בפיגוע נרצח חייל צה"ל ,  רב סמל איהאב חטיב מכפר מרר ,  ששירת בקבע כנגד לוגיסטיקה בחטיבת כפיר .  
לפי הדיווחים של המקורות הפלסטינים ,  כוחות הביטחון הישראליים הטילו הערב עוצר על הכפר ופעלו בו במשך מספר שעות .  במהלך הפעילות פשטו הכוחות על מספר בתים בכפר ,  ביניהם ביתו של המחבל מחמוד חטיב ,  ששימש כקצין במשטרה הפלסטינית .
 המקורות הוסיפו כי הכוחות עצרו כמה מבני משפחתו של חטיב והורו להם לפנות את ביתו של חטיב משום שהם מתכוונים להרוס אותו .  עדי ראייה מסרו כי הכוחות עצרו שישה מבני משפחתו של חטיב .  החיילים גם החרימו מחשבים ,  מסמכים ,  תמונות ומכשירי טלפון נייד מבית אביו של חטיב ומבתיהם של אחיו .  על פי הדיווחים ,  הכוחות הציבו מחסומים בכניסות וביציאות לכפר ובדקו בהם תעודות זהות של תושביו .  על פי הדיווחים ,  הכוחות יצאו מהכפר וסיימו את הפעילות בו .  מדובר צה"ל נמסר כי  " היום לאחר דקירת נגד צה"ל בצומת תפוח ,  הגיעו כוחות הביטחון לבית המפגע בחירבת אל חולג'ין ,  מערבית לג'נין ,  במסגרת חקירת הפיגוע ". 
מוקדם יותר גינה ראש הממשלה הפלסטיני סלאם פיאד את הפיגוע .  פיאד מסר כי הרשות הפלסטינית תמשיך לעשות את כל הצעדים הדרושים למען הישנות אירוע כזה .  לדבריו , " אירוע כזה מנוגד לאינטרס הלאומי הפלסטיני ,  ולמאמצים של הרשות הפלסטינית ולהתחייבויות שלקחה על עצמה ".  
פיאד הוסיף כי  " בני עמנו מאוחדים מאחורי המחאה העממית הבלתי אלימה נגד ההתנחלות ,  הגדר ותקיפות המתנחלים .  מחאה זו מקבלת גיבוי מלא מהרשות ותמיכה בינלאומית רחבה ".  פיאד הזהיר גם מ"סכנת ההיסחפות אחרי סוג זה של פעילויות אלימות ,  שהוכח כי הינה גורמת נזק לאינטרסים העליונים של בני עמנו "  וקרא לכל התושבים להיזהר מפני השלכות של מעשים אלו .
 
אחרי הדקירה :  צה"ל פשט על בית המחבל
כוחות הביטחון פרצו לבית המחבל שדקר חייל למוות בצומת תפוח .  לדברי הפלסטינים ,  נעצרו שישה מבני משפחתו והוחרמו מסמכים ומחשבים .  בצה"ל אישרו את הדיווח על הפשיטה

