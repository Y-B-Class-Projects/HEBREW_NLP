 " ישראל היתה כוכב ,  וכעת תהיה השקעה מסוכנת "
 מחקר שערכה חברת תומסון רויטרס בקרב 70מנהלי השקעות בינלאומיים בחן את השלכות הצטרפותה של ישראל לשווקים המתפתחים .  המסקנה :  בטווח הקצר המעבר ישפיע לרעה ,  בטווח הארוך זו ההזדמנות הגדולה של החברות הישראליות
בלעדי themarker  >  >  בעוד חודשיים תציין ישראל את אחד האירועים המרכזיים בשוק ההון שלה ב-2010 :  המדינה תעבור סופית מרשימת השווקים המתעוררים לרשימת השווקים המתפתחים ,  לפי קביעת בנק ההשקעות מורגן סטנלי .  השאלה המעניינת ביותר כיום היא מה תהיה ההשפעה של המעבר על שוק ההון הישראלי .  על שאלה זו ניסו לענות בענקית התוכן תומסון רויטרס . " בטווח הקצר תהיה מפה יציאה של כספים .  בטווח הארוך - זו הזדמנות גדולה ",  אומרת ליסה הוסבה ,  מנהלת תחום ייעוץ לחברות באירופה בתומסון רויטרס . " אפשר להשוות את זה למעבר מהצגה בפני קהל של 300 איש ,  להצגה בפני קהל של 5,000 איש ".  את ההערכות האלה מבססת רויטרס על סקר שנערך בקרב יותר מ-70 מנהלי השקעות מוסדיים גדולים בעולם ,  שמשקיעים גם בישראל .  החברה הפנתה אליהם כמה שאלות הנוגעות לשינוי שעשוי לעבור השוק המקומי בעקבות המעבר לשווקים המתפתחים .  המחקר יוצג היום בכנס בבורסה לניירות ערך .  פרסום המחקר ילווה בפאנל מומחים מהמגזר העסקי ,  וישתתף בו נציג מבנק ישראל .  בעולם מודעים ומוכנים לשינוי שישראל עומדת לעבור ?  יוסף קפלן ,  סמנכ"ל שיווק תומסון רויטרס ישראל : " הרבה מאוד מהלקוחות שלנו ביקשו לדעת מה יקרה בעקבות המעבר של השוק הישראלי משוק מתעורר למפותח .  המחקר הופנה למנהלי ההשקעות מצד הביי סייד של המוסדות הפיננסיים  ( כלומר ,  האנשים שבפועל מנהלים כספים וצריכים לקבל החלטות השקעה - א"ש וח"ג )  ".  הוסבה : " כשהתחלנו להתקשר למשקיעים התברר לנו כי ברגע שישראל תצא מהשווקים המתעוררים ,  היא גם תצא מתחום אחריותם של אלה שניהלו עד עכשיו את הההשקעות אצלה - ותעבור לאגף השווקים המתפתחים .  המעבר הזה ייצור בטווח הקצר כאוס .  האנשים שעקבו עד עכשיו אחר ישראל לא יעקבו אחריה עוד .  סדרה של מנהלי השקעות חדשים יצטרכו לפתע לשים לב לשוק הישראלי .  בשווקים המתעוררים ישראל נחשבה לכוכב והשקעה בטוחה יחסית ,  אך בשווקים המתפחים היא השקעה מסוכנת .  אין המשכיות בין המצב הישן לחדש .  ייווצר כאן בור ויקח זמן למלא אותו ".  דג קטן בבריכה גדולה מה יהיה משך תקופת ההסתגלות ?  קפלן : " זה תלוי בחברה .  לטבע זה יקח יום ,  ולחברה כמו אודיוקודס ,  לדוגמה ,  מי יודע כמה זמן זה יקח ".  הוסבה : " הכל תלוי באופן שבו החברה מתקשרת עם המשקיעים שלה .  ככל שתשקיעו יותר ,  תסבירו ,  תקיימו שיחות ועידה בווידאו ותיצרו את התחושה שאתם שקופים יותר ,  כך המשקיעים יבינו יותר את החברות ותוכלו לגייס יותר כסף ".  קפלן : " ארז ויגודמן ,  לדוגמה ,  ברגע שהוא מונה למנכ"ל מכתשים אגן הוא קיים שיחת ועידה בווידאו עם המשקיעים בכל העולם .  הוא הציג את החברה ,  את הדו"חות שלה והתגובה בעולם היתה טובה .  אנשים רוצים לראות צמיחה ותוצאות .  הפעם הראשונה שוורן באפט השקיע בחברה מחוץ לארה"ב היתה בישקר .  גם אינטל השקיעה פה .  אלה ההזדמנויות שיש בפניכם כרגע במעבר לשוק מפותח ".  מה אפשר לעשות כדי לקצר את זמן ההסתגלות ?  קפלן : " אתם נהפכים מדג גדול בבריכה קטנה לדג קטן בבריכה גדולה .  חברה שתשכיל להסתכל קדימה תהנה מהמעבר .  החברות יצטרכו לפנות למשקיעים החדשים ,  להיות שקופות יותר ,  נזילות יותר במונחי סחורה צפה  ( כלומר ,  בשיעור המניות שלא בידי בעלי עניין )  ולעבור לדווח באנגלית .  ככל שתמסרו יותר מידע ,  כך תעזרו יותר לעצמכם ".  אמנון אורטנר ,  מנכ"ל תומסון ישראל : " החברות יהיו חייבות לשווק את עצמן מחדש בחו"ל ולהסביר את הסיכונים שיש בהשקעה בישראל .  התחרות במדינות קטנות כמו טורקיה אינה דומה לתחרות במדינות במערב אירופה .  הייתם נהדרים בשווקים המתעוררים ,  עכשיו אתם נכנסים לשווקים המתפתחים וצריכים להיות אפילו טובים יותר .  זה לא צריך להיות קשה - אתם טובים ".  אילו סכומי כסף אפשר לגייס ?  הוסבה : " צריך להבדיל בין הכסף לפסיבי לאקטיבי  ( כלומר ,  בין השקעות שמועברות באמצעות השקעות במדדים ,  לבין השקעות שמועברות לחברות ספציפיות ,  א"ש וח"ע )  .  היציאה מהמדדים של המדינות המתעוררות וכניסה אל מדדי המדינות המפותחות תגרום לזרימה נטו של 2.8-3.6 מיליארד דולר לתוך ישראל מעבר לסכומים כיום . " אבל זה לא מה שמעניין .  הכסף הגדול נמצא בניהול האקטיבי .  הכסף הזה לא יזרום מעצמו לחברות שלכם .  אתם תצטרכו להיות אקטיביים ,  לצאת לרוד שואו ,  להיפגש עם המשקיעים ולשווק את המניות .  זה עובד .  חברות שעשו זאת הגדילו את אחזקת המשקיעים הזרים בהן .  אם תתאימו את עצמכם תוכלו לגייס כסף גדול ,  גדול מאוד .  תעמדו מול הרבה יותר אנשים עם הרבה יותר כסף להשקיע .  יהיו תקלות בדרך ,  אבל למי שיזהה נכון משקיעים פוטנציאליים יהיה יתרון אדיר ".  לא מערבים פוליטיקה מה עוד צריכות החברות הישראליות לעשות כדי להפיק את המרב מהמצב החדש ?  קפלן : " אתם חייבים להיות שקופים הרבה יותר .  זה כבר לא הקרב בין שופרסל לרבוע כחול .  למעשה ,  יבחנו את החברות הישראליות מול המקבילות העולמיות שלהן ,  כמו קרפור .  זו גלובליזציה .  למשקיעים הזרים חשוב לראות תוצאות .  כשהם קונים מניה הם רוצים להרוויח עליה ולראות שהמנכ"ל עומד ביעדים שהציב . " לשוק המקומי זהו מעבר מאתגר .  זה שינוי של חוקי המשחק והזדמנות אדירה לחשיפה להרבה כסף .  כך חברה יכולה להצעיד את עצמה קדימה .  חברה תצטרך לפתח 'תוכנית משחק' - כלומר ,  לקבוע מי הלקוחות החדשים שלי  ( המשקיעים החדשים ,  א"ש וח"ע )  ,  איך אני משיג אותם ולוודא שזה קרה ".  הוסבה : " מה שחשוב למשקיעים הוא כמות הסחורה הצפה ומי הם המחזיקים הגדולים בחברה .  אם תפעלו בהתאם הכל ייראה שקוף ומרבית הבעיות ייעלמו .  תזכרו כי משקיעים בינלאומיים עוקבים אחר החברות שהם משקיעים בהן .  הם משתתפים בהצבעות - יש חברות שמרכזות את ההצבעות וממליצות למשקיעים כיצד להצביע .  חברה שלא תשתף פעולה ,  המשקיעים שלה לא יצביעו - וזה סימן רע למשקיעים הזרים בכלל ".  אורטנר : " בעתיד זה יאפשר לחברות לשווק גם את המוצרים הריאליים שלהן ,  ולא רק את המניות ".  ראינו הפגנות בשוודיה נגד פתיחת סניף h & m בישראל .  החברה גם לא דיווחה בתקשורת על פתיחת הסניף ,  כמקובל .  האם אנו חוזרים לתקופת העירוב של פוליטיקה וכלכלה ?  הוסבה : " מנהלי ההשקעות רגילים לתהפוכות פוליטיות בשווקים המתעוררים .  זה חלק מהשוק שלהם וחלק מהסיכון המובנה בשוק מתעורר ,  והם לא מתרגשים .  לעומת זאת ,  בשווקים המתפתחים מסתכלים על הסיכון - הפוליטיקה לא מעניינת .  אם תוכיחו שאתם יציבים מבחינת ההשקעות ,  הפוליטיקה לא תטריד את מנהלי ההשקעות .  להם הרבה יותר חשובה החברה - להכיר את המנהלים ,  לראות את הדו"חות הכספיים ולבחון כמה החברה שקופה ".  אורטנר : " יש לא מעט בורות לגבי ישראל .  אירחנו לא מעט משקיעים מהעולם שהופתעו ממה שראו במדינה .  היא ממש לא היתה כפי שהצטיירה בעיניהם בתקשורת .  לכן ,  בפגישה אישית עמם הם יקבלו יותר מידע על הכלכלה הישראלית ועל החברות הישראליות ,  ואז רמת האי ודאות תרד .  ככל שחברה תקפיד על כמה עקרונות ,  כמו להיות גלובלית ולאמץ עקרונות של שקיפות ,  וכן לדווח באנגלית את כל דיווחיה ,  כך המשקיעים הזרים יוכלו ללמוד על החברה .  בנוסף ,  על החברה להיות פעילה - ליזום את הקשר עם המשקיעים שלה ולהראות שיש לה הרבה סחורה צפה - כלומר ,  שאין מצב שבו משקיע רוצה לקנות מניות ואינו יכול ".  

" ישראל היתה כוכב ,  וכעת תהיה השקעה מסוכנת "
 מחקר שערכה חברת תומסון רויטרס בקרב 70מנהלי השקעות בינלאומיים בחן את השלכות הצטרפותה של ישראל לשווקים המתפתחים .  המסקנה :  בטווח הקצר המעבר ישפיע לרעה ,  בטווח הארוך זו ההזדמנות הגדולה של החברות הישראליות

