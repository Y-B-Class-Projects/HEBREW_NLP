קרנות הון סיכון מתחרות על הזכות להיות המשקיעה העיקרית הבאה ברשת החברתית פורסקוור
הקרנות המתחרות :  אקסל פרטנרס ,  אנדריסן הורוביץ ,  קוסלה וונצ'ורס ורדפוינט וונצ'ורס
קרנות הון הסיכון אקסל פרטנרס ,  אנדריסן הורוביץ ,  קוסלה וונצ'ורס ורדפוינט וונצ'ורס מתחרות ביניהן להיות המשקיעה העיקרית בסיבוב גיוס ההון הבא של פורסקוור  הרשת החברתית מבוססת המיקום ,  כך דיווח הבלוג טק-קראנץ'.תחרות זו מעלה את ערכה של פורסקוור .  לפני שבועיים פירסם הבלוג כי גיוס הכספים יביא את שווי החברה כולה לכדי 50 מיליון דולר .  כיום דיווח הבלוג כי פורסקוור מתכננת לגייס 10 מיליון דולר ,  וכי השווי של החברה יעמוד על 80 מיליון דולר  " על הנייר ".  החלטה סופית בעניין צפויה בימים הקרובים לפי הבלוג.הרשת החברתית מבוססת המיקום פורסקוור נהפכה בשבועות האחרונים לשם החם ביותר בתעשיית האינטרנט האמריקאית - והשירות שלדעת רבים בעיתונות הטכנולוגית מסמן את הכיוון שאליו הולכות הרשתות החברתיות בשנים הקרובות .  מייסדי פורסקוור ,  דניס קאולי ונייבין סלבדוראי ,  הקימו את החברה על חורבות חברת דודג'בול ,  שנמכרה לגוגל ב-2005 ונסגרה על ידה לפני כשנה .  אף שמספר הגולשים בפורסקוור עדיין נמוך ,  קצב הצמיחה שלה בשבועות האחרונים מעורר השתאות ,  עם מספר עדכונים ששילש עצמו מאז נובמבר 2009 וכבר מגיע לכ-1.2 מיליון עדכונים בשבוע.כיצד מתבצעת בפועל הגלישה ברשת חברתית מבוססת מיקום ?  בפורסקוור ,  כאשר משתמש מגיע לאירוע ,  הוא שולף את הסלולרי ,  מפעיל את האפליקציה המתאימה או גולש לאתר הסלולרי ,  מחפש אילו אירועים יש בסביבה ,  בוחר את האירוע שבו הוא נמצא ולוחץ על כפתור צ'ק אין .  אם המשתמש הגדיר זאת מראש ,  לחיצת הכפתור תעדכן לא רק את חבריו בפורסקוור ,  אלא גם את חבריו בפייסבוק ובטוויטר .  החברים בפורסקוור יוכלו לראות את העדכון באתר ,  בסלולרי או במייל .  בחלק מהמקרים הם יראו את ההודעה בליווי מפה שבה ציון המקום שממנה נשלחה ההודעה .  הרשת מתגמלת בנקודות ובעיטורים  ( badges )  שונים על סוגים שונים של פעולות ובכך מעודדת אותם להרבות בעדכונים ובהשתתפות .  עתה ,  משתמש נוסף שיגיע לאירוע יוכל גם כן לעדכן על נוכחותו באמצעות צ'ק אין ולהוסיף הודעה אישית .  אם משתמש הרשה זאת מראש ,  הנוכחים האחרים יוכלו להגיע מעמוד הפרופיל שלו בפורסקוור אל העמוד שלו בפייסבוק או בטוויטר .  בלחיצת כפתור המשתמש יכול לראות גם מי מחבריו נמצא בסביבה ,  ברשימה או על גבי מפה .
 
קרנות הון סיכון מתחרות על הזכות להיות המשקיעה העיקרית הבאה ברשת החברתית פורסקוור
הקרנות המתחרות :  אקסל פרטנרס ,  אנדריסן הורוביץ ,  קוסלה וונצ'ורס ורדפוינט וונצ'ורס

