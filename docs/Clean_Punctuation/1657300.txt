הבנקים התאוששו מ-2008 ,  אבל פסגת 2007 עוד רחוקה
רווחי חמשת הבנקים זינקו ל-5.35 מיליארד שקל ב-2009 - פי 25 מאשר ב-2008 אבל הרחק מתוצאות 2007 .  הבנקים מציגים שיפור בתשואות ובהלימות ההון ,  אך לא בהפרשה לחובות מסופקים
 >  >  הבנקים הגדולים חזרו לשגרה ב-2009 .  הרווחים הולכים ונערמים ,  התשואה על ההון מתייצבת סביב רמה של 7%-10% ויחס הלימות ההון  ( המבטא את איתנותו הפיננסית של הבנק )  נמצא במגמת עלייה .  קשה לזכור שרק לפני שנה היה מי שחשש ליציבות הבנקים .  המשבר הכלכלי התבטא היטב בדו"חות הבנקים בשנתיים האחרונות ,  וגם ההתאוששות והחזרה לצמיחה מתבטאות היטב .  ב-2009 הרוויחו חמשת הבנקים הגדולים 5.351 מיליארד שקל ,  לעומת רווח של 205 מיליון שקל שהציגו הבנקים בכל 2008 .  חמשת הבנקים גבו ב-2009 עמלות בהיקף של 13.5 מיליארד שקל - עלייה של 2.5% לעומת 2008 .  ברבעון הרביעי של 2009 הרוויחו חמשת הבנקים הגדולים סכום משותף של 1.431 מיליארד שקל .  בעוד ברבעון הרביעי של 2008 הציגו חמשת הבנקים הפסד משותף של 1.651 מיליארד שקל .  ואולם הבנקים עדיין רחוקים מתוצאות 2007 ,  שבה הסתכם הרווח המשותף ב-8.953 מיליארד שקל ,  והבנקים גבו במהלך השנה סכום משותף של 12 מיליארד שקל מעמלות .  הכנסות חמשת הבנקים ממתן האשראי הסתכמו ב-2009 ביותר מ-23 מיליארד שקל ,  כשמצד אחד הושפעו רווחי המימון לרעה מהריבית הנמוכה ,  ומצד שני הושפעו לטובה מההתאוששות בשוק ההון ,  שהעלתה את מחירי ניירות הערך שבהם מחזיקים הבנקים .  היקף האשראי שמעניקים הבנקים דווקא ירד ב-1.6% לעומת סוף 2008 .  מדובר למעשה בירידה חדה יותר מביאים בחשבון את הריבוי הטבעי ,  שהוא כ-2.5% בשנה .  זהו האתגר העיקרי שעמו מתמודדים הבנקים ,  שכן מתן אשראי הוא עסק הליבה של הבנק .  ותודה לבזק ו-hot על 1.6 מיליארד ש'כל הבנקים רשמו ב-2009 רווחים משמעותיים ממימוש מניות בזק ו-hot שהיו ברשותם .  מדובר ברווח משותף של 1.633 מיליארד שקל ,  לעומת הפסד של 903 מיליון שקל ב-2008 .  סכום זה הצטרף במלואו לשורת הרווח לפני מס .  כ-600 מיליון שקל נוספים הגיעו מרווחי הבנקים על קופות הפיצויים שהם מחזיקים בעבור העובדים .  כל הבנקים מציגים יחס פיקדונות אשראי גבוה מ-1 .  פירוש הדבר הוא כי כל הבנקים מחזיקים ביותר פיקדונות מאשר אשראי .  בנק המזרחי טפחות מציג את היחס הגרוע ביותר  ( 1 בלבד )  ,  ופירוש הדבר כי על כל שקל שמופקד אצלו כחיסכון ,  הוא מעניק אשראי של 1 שקל .  הבנק הבינלאומי מציג יחס של 1.37 .  אינדיקטור משמעותי נוסף ,  הבודק את יציבות הבנקים הוא יחס הלימות ההון ,  כלומר היחס שמגדיר מהו היקף ההון שאותו יכולים הבנקים לחלק כאשראי מתוך כלל ההון שברשותם .  בפיקוח על הבנקים מחייבים את הבנקים לשמור על יחס הלימות של לפחות 9%  ( פירוש הדבר הוא כי על כל שקל שיש לבנק ,  הוא יכול להעניק הלוואות בהיקף של כ-11 שקל )  .  כל הבנקים העלו את יחס הלימות ההון לעומת סוף 2008 ,  וכולם מציגים יחס הלימות הון של יותר מ-12% .  בנק לאומי מציג את היחס הגבוה ביותר ,  14.31% .  אחד האינדיקטורים ליציבות הבנקים הוא ההפרשה לחובות מסופקים  ( כלומר חובות שהבנק מטיל ספק ביכולתו לגבות )  .  שכן פרנסת הבנק תלויה ביכולתו להעניק הלוואה ולגבות אותה .  בתקופה של האטה כלכלית עולות ההפרשות לחובות מסופקים ועם ההתאוששות הן הולכות ויורדות .  למרות ההתאוששות ,  ההפרשה לחובות מסופקים אינה נמצאת בירידה ,  אלא דווקא עלתה קלות או לכל הפחות שמרה על יציבות .  התשואה הממוצעת על ההון בכל 2008 היתה 8.76% .  התשואה ל-2008 קשה לחישוב בשל התשואה השלילית שהציג בנק הפועלים .  ההערכה היא שמדובר בתשואה ממוצעת של כ-1% .  לאומי הציג התשואה להון הגבוהה ביותר ,  10.25% ,  והפועלים את הנמוכה ביותר - 6.7% .  אחת ההוצאות הגדולות של הבנקים היא על שכר ,  וזו הנקודה בה הבנקים מנסים לחסוך ,  במיוחד בימי משבר .  נכון לסוף 2008 ,  ירדו הוצאות השכר ב-2.3% ל-14.39 מיליארד שקל .  ועדי העובדים של הבנקים נחשבים לגופים חזקים והם עורכים הסכמי עבודה ,  הכוללים מנגנון עדכון שכר אוטומטי מדי שנה .  עם זאת ,  גם בוועדים ויתרו על חלק מתוספות השכר במטרה לסייע לבנק .  הוצאות השכר בלאומי ובבנק הפועלים היתה כמעט זהה והסתכמה במעט יותר מ-4 מיליארד שקל .
 
הבנקים התאוששו מ-2008 ,  אבל פסגת 2007 עוד רחוקה
רווחי חמשת הבנקים זינקו ל-5.35 מיליארד שקל ב-2009 - פי 25 מאשר ב-2008 אבל הרחק מתוצאות 2007 .  הבנקים מציגים שיפור בתשואות ובהלימות ההון ,  אך לא בהפרשה לחובות מסופקים

