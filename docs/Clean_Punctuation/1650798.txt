יש לנו ארץ נהדרת
טל מוסקוביץ' קרא את הכתבה של שני צור על  " חטופים ",  ולא הסכים איתה .  לא רק שהיא מתבקשת ,  היא גם הכרחית
כמו 27% מצופי הטלוויזיה בארצנו ,  ישבתי גם אני אל מול הפרק הראשון של  " חטופים "  במוצאי שבת .  ככתב באתרנו הקטן וכקורא נאמן בו ,  אתמול קראתי בשקיקה את כתבתה של שני צור ,  שכתבה על הטרנד המפוקפק של הבאת החטופים אל הפריים טיים והשימוש הציני בכאב הציבורי על מנת להביא רייטינג .  ונכון ,  היא צודקת ,  אל לנו לחדול מלחשוב על גלעד שליט ועל איך אנחנו מחזירים אותו הביתה . " חטופים "  או לא  " חטופים ".  עם או בלי ארץ נהדרת .
 אבל  " חטופים "  היא סדרה לגיטימית ,  אולי כמעט מתבקשת .  במדינה בה נושא החיילים החטופים ,  עולה מדי יום על סדר היום ,  במדינה בה גלעד שליט נמצא במחשבות של כולנו כשאנחנו קמים בבוקר וכשאנחנו הולכים לישון ובמדינה שבוכה כולה עם קרנית גולדווסר בהלווית בעלה ,  אודי ,  זה היה רק עניין של זמן עד שיעשו על זה סדרה .
 אין נושא שנמצא בצורה רציפה בראש סדר היום הציבורי שלנו כמו נושא החיילים החטופים .  בין אם דובר על רון ארד ,  בין אם על עדי אביטן ,  בני אברהם ועומר סועאד ובין אם על אהוד גולדווסר ,  אלדד רגב וגלעד שליט .  אנחנו לא חודלים מלדון בסוגייה הזאת בכל יום בשנה .  כל חג הוא עוד חג בו החיילים שלנו לא שבים למשפחות שלהם .  כל יום הוא עוד יום כואב בשבי ,  תחת סבל בלתי נתפס .  כל יום ,  הוא עוד יום של הרבה אי ידיעה והרבה ספק .  וכולנו חיים בתוך הטירוף הזה ,  בתוך הספק ,  בתוך ההמתנה ,  נושאים מבטינו אל משפחות החטופים ,  שכואבות את כאבן האישי ,  לצד נשיאת הכאב הציבורי .
 אז כן ,  הגיע הזמן שנדון בכך בפריים טיים .  אז נכון ,  אולי מישהו בבנייני  " קשת "  רואה בכך דרך לגזור קופון על חשבון הכאב של כולנו ואולי ,  היה מישהו אמיץ מספיק כדי להביא נושא כל כך כאוב אל מדורת השבט של כולנו ,  הפריים טיים של ערוץ 2 ,  במוצאי שבת . 
" חטופים "  היא סדרה שעשויה היטב .  היא מורכבת מצוות שחקנים טוב ,  קווי העלילה בה טובים ותחושת המתח ,  שהיא אמורה לספק ,  אכן קיימת .  הבעיה היחידה שאולי אפשר להצביע עליה כרגע היא שחלק מהדמויות קצת משוחקות מדי ,  קצת כלואות בתוך התסריט של עצמן ולא מתעוררות לחיים .  מעבר לכל , " חטופים "  מצליחה לעורר בכולנו מחשבה ,  להעמיד במחשבותינו את פניו של גלעד ואת התהייה על הסבל שהוא עובר בשבי ,  יום מדי יום .  
כל פריים קשה ,  לוקח אותנו אליו ,  אי שם בעזה .  הטירוף שעובר על המשפחות בסדרה ,  מחזיר אותנו אל משפחות החטופים שהפכו לאורחות קבועות על מסכינו ,  למין דמויות ציבוריות בעל כורחן .  ואולי הגיע הזמן שלא נתחמק מהתחושות האלו ,  שהן יחצו את גבולות העיתונים והמהדורות וייגעו בחיינו ,  בליבנו ,  ולא יעזבו לרגע .
 נכון ,  שני צדקה ,  גלעד עוד לא בבית ,  אסור לנו לשכוח את זה .  אנחנו צריכים להמשיך לקוות ולהמשיך לעשות כל מה שביכולתנו על מנת להשיב אותו הביתה ,  תוך שמירת ביטחונה של מדינת ישראל . " חטופים "  היא לא שימוש ציני בעיניי בכאב של משפחת שליט ,  לא שימוש ציני בגלעד ,  אלא דגל אדום המבקש מכולנו לא לשכוח מגלעד ,  לנסות רק לחשוב על הסבל שעובר עליו ,  ובעיקר  לא לתת לנו לשכוח שזה העניין שלנו ,  בדיוק כמו שזה העניין של מנהיגינו וזה הכאב שלנו ,  ולא רק של המשפחה היושבת לה במצפה הילה ומקווה שבליל הסדר הזה ,  שולחן הסדר שלה יחזור להיות שלם שוב .
 
יש לנו ארץ נהדרת
טל מוסקוביץ' קרא את הכתבה של שני צור על  " חטופים ",  ולא הסכים איתה .  לא רק שהיא מתבקשת ,  היא גם הכרחית

