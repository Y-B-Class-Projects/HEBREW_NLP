מדינות ארה"ב לא יכולות לממן את הפנסיה :  גירעון של טריליון דולר בתוכניות ההטבות לעובדי ציבור
לפי הדו"ח ,  הבעיות החלו לפני המיתון :  גם בתקופת הפריחה שלפני המשבר חלק מהמדינות פיספסו תשלומי פנסיה
מדינות ארה"ב עומדות בפני גירעון של טריליון דולר בתוכניות הפנסיה ,  הבריאות וההטבות לעובדי הציבור שלהן - כך עולה מדו"ח חדש שפרסם מכון המחקר פיו  ( pew )  ,  העוסק במצבו הכלכלי של השלטון המקומי בארה"ב.לפי הדו"ח ,  עד 30 ביוני מדינות ארה"ב הבטיחו לעובדיהן ולגמלאיהן הטבות בסך 3.35 טריליון דולר עד 30 ביוני 2008 ,  אולם יכלו לממן רק 2.35 טריליון דולר כדי לשלם את חובותיהן לעובדים .  כלכלני פיו הוסיפו כי הערכותיהם שמרניות ,  וציינו כי בעיותיהם של המדינות הלכו והחמירו מאז ,  בין היתר ,  בעקבות הפגיעה הקשה שהסב המשבר הפיננסי לקרנות הפנסיה של המדינות.לפי הדו"ח ,  הבעיות החלו זמן רב לפני המיתון הנוכחי בארה"ב .  אפילו בתקופות הפריחה שלפני המשבר חלק מהמדינות פיספסו תשלומי פנסיה והותירו פערים שנדרשו להדביק בשנים הבאות .  כמו כן ,  המחוקקים העלו את ההפרשות להטבות לעובדי ציבור ,  מבלי לדאוג שיהיו מספיק כספים בקופת התקציב כדי לשלם עליהן.אילינוי ,  לפי הדו"ח ,  נמצאת במצב הקשה ביותר מבין מדינות ארה"ב מאחר שהיא יכלה לממן ב-2008 רק 54% מהתחייבויות הפנסיה שלה . " ב-10 השנים האחרונות מדינות רבות לא הפרישו את הכספים הדרושים לתוכניות הפנסיה ,  בזמנים טובים ורעים כאחד .  מדובר בעשור של חוסר אחריות ",  אמרה סוזן אורהן ,  מנהלת המחקר ." יש לנו משבר חמור ביותר כרגע ,  אבל מדובר בבעיה שניתן לפתור .  אם המדינות יתמהמהו ,  לעומת זאת ,  בסופו של דבר ייווצר משבר שלא יהיה ניתן לפתור ",  אמרה אורהן .
 
מדינות ארה"ב לא יכולות לממן את הפנסיה :  גירעון של טריליון דולר בתוכניות ההטבות לעובדי ציבור
לפי הדו"ח ,  הבעיות החלו לפני המיתון :  גם בתקופת הפריחה שלפני המשבר חלק מהמדינות פיספסו תשלומי פנסיה

