מלחמות העולם הערבי הגיעו לפייסבוק
קבוצה מצרית חדשה ברשת החברתית הפופולרית קוראת לשלטונות מצרים להתייחס לפלסטינים כפי שהיא מתייחסת לישראל . " הם כמו האויב הציוני "
 העימות בין מצרים לפלסטינים הגיע לרשת החברתית הפופולרית באינטרנט   " פייסבוק ".  אזרח מצרי בשם ד"ר עאדל פתח קבוצה חדשה באתר שכותרתה  " פלסטין היא האויבת שלנו ".  הקבוצה ,  אליה הצטרפו מעל אלף חברים בתוך יומיים בלבד ,  קוראת להנהגה המצרית להתייחס לפלסטינים כפי שהיא מתייחסת לישראל . " העם הפלסטיני ,  הגיע הזמן שתטעמו את אש איבתנו לאחר שחיבתנו אליכם הצטננה ",  נכתב בדף הקבוצה .
 העימות האחרון בין מצרים לחמאס פרץ בעקבות החלטת מצרים לבנות גדר פלדה בגבול עזה-מצרים ,  שמטרתה למנוע הברחות נשק לרצועת עזה .  בהפגנה שקיימו מאות מתומכי חמאס בגבול פרצו מהומות ,  במהלכן נורה חייל מצרי על ידי צלף פלסטיני .  בתגובה גינה משרד החוץ המצרי את חמאס והבהיר לו כי יש גבול לסבלנות המצרית .  דרשני המסגדים תקפו אף הם את חמאס והאשימו אותו במצור על עזה .  עיתוני מצרים כינו את הארגון  " כנופיה "  וטענו שבזמן שתושבי עזה מורעבים , " הנהגתו שבעה ". 
בדברי ההסבר שמצורפים לדף הקבוצה האנטי-פלסטינית ,  נכתב : " לאחר שקראנו את הודעות הממשלה  ( נגד חמאס  נ.י )  ,  לאחר שקראנו את מאמריהם של עורכי העיתונים בעניין רשעותה של פלסטין והסכנה שהיא מהווה על הביטחון הלאומי המצרי ,  ולאחר הפשע הנורא  ( שהפלסטינים ביצעו  נ.י )  בגבול נגד חיילינו האמיצים  הוכח לנו שהשלטון המצרי צודק .  פלסטין היא אויבת ולא בת ברית או ידידה .  הגיע הזמן להתייחס אליה כפי שאנו מתייחסים לאויבינו הציוניים ". 
באחרונה מנעה הנהלת פייסבוק מקבוצה מצרית שתקפה את גדר הפלדה שבונה מצרים בגבול עם רצועת עזה ,  להפעיל דף באתר .  דף הקבוצה ,  שכינתה את גדר הפלדה שבונה מצרים  " שואה ",  הוסר מפייסבוק לאחר ש"הפר את תנאי השימוש בכך שאיים והעליב ". 

מלחמות העולם הערבי הגיעו לפייסבוק
קבוצה מצרית חדשה ברשת החברתית הפופולרית קוראת לשלטונות מצרים להתייחס לפלסטינים כפי שהיא מתייחסת לישראל . " הם כמו האויב הציוני "
 
