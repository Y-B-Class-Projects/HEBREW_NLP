המלחמה הבאה :  הגוגלפון נגד האייפון
הכרזתה של גוגל על מכשיר הסלולרי החכם נקסוס וואן  ( Nexus One )  כמוה כהכרזת מלחמה על אפל והאייפון .  אז מי עתיד לנצח בקרב הענקים הטכנולוגי ?  
" אם אתם רוצים מכשיר סלולרי חכם המבוסס על מערכת ההפעלה אנדרואיד ,  זהו המכשיר בשבילכם ",  כך סיכם בלוג הטכנולוגיה Gizmodo את סקירת נקסוס וואן  ( Nexus One )  ,  הסלולרי החכם מבית גוגל שהושק שלשום במשרדי החברה שבמאונטיין-וויו ,  קליפורניה .  
היעד העיקרי לחיציו של הבלוג הוא הדרואיד  ( Droid )  ,  מכשיר הדגל של חברת מוטורולה שהושק לפני כמה חודשים .  כמו מכשירים רבים לפניו גם הדרואיד ,  אחד מהמכשירים המתקדמים בעולם ,  העושים שימוש במערכת האנדרואיד מבית גוגל ,  הוצב כמתחרה לאייפון .  מוטורולה ,  קרוב לוודאי ,  לא ציפתה כי תמצא את עצמה דווקא בתחרות מול גוגל .  
אך מוטורולה ,  כמובן ,  היא אינה המתחרה העיקרית של גוגל בתחום הסלולריים החכמים .  ההשוואה לדרואיד אולי תהיה מדויקת יותר ,  אך דווקא ההשוואה לאייפון היא זו שמושכת את תשומת הלב .
 הבלוג הטכנולוגי 2.0 Apple מיהר ופירסם השוואה טכנית בין המכשירים - שמראה על כמה יתרונות של הטלפון של גוגל ,  שכמובן זוכה ליתרון בשל ההתפתחויות הטכנולוגיות שאירעו מאז השקת דגם האייפון האחרון .  כך ,  למשל ,  מציג נקסוס וואן מצלמה ברזולוציה עדיפה ,  5 מגה פיקסל לעומת 3 מגה פיקסל ,  עדיפות באורך חיי הסוללה בשיחה רצופה ,  7 שעות לעומת 5 שעות ,  לצד אפשרות לפתיחת יישומים מרובים החסרה באייפון .  גם במחיר זוכה נקסוס וואן בקרב בנקודות - התוכנית לרכישת המכשיר מספקית סלולרית זולה בכ-20 דולר מזו של האייפון .  בעלות הממוצעת לשימוש לשנה בארה"ב מעריך הבלוג כי עדיפותו של נקסוס וואן ברורה עוד יותר וכי הוא יציג חיסכון של 500 דולר על פני המכשיר מבית אפל .  
כותבי המגזין Fast העריכו כי דווקא בתחום התוכנה יתרונותיו של נקסוס וואן הם הברורים ביותר . " גוגל עמלה על שירותי תרגום ושליטה באמצעות פקודות קול מזה זמן רב .  נקסוס וואן ינצל טכנולוגיות אלה בצורה מלאה ,  גם אם המחשוב עצמו יבוצע בשרתיה של גוגל עצמה ",  כותב המגזין .  
המגזין מעריך שהשליטה הקולית המלאה שיאפשר המכשיר תהיה יתרונו התחרותי העיקרי בשוק . " נקסוס וואן יאפשר לכם להורות למכשיר לאן לנווט ,  ואפילו למלא תיבות טקסט שיופיעו במכשיר באמצעות הקול בלבד - כך ,  למשל ,  תוכלו לכתוב הודעות sms בלי להסיר את הידיים מההגה ". 
דיוויד פוג מ"ניו יורק טיימס "  משבח גם הוא את יתרונותיו הטכנולוגיים של נקסוס וואן ,  אך גם אינו שוכח לציין את מגרעותיו . " בנקסוס נעדרים כמה מאפיינים חשובים שאוהדי האייפון לוקחים כמובנים מאליהם ",  כותב פוג , " חנות היישומים של גוגל ,  למשל ,  הרבה יותר קטנה ,  וכוללת 18 אלף משחקים קטנים ,  לעומת כ-100 אלף עבור האייפון .  גם אם תמצאו הרבה משחקים טובים ,  לא ברור שתוכלו להתקינם - הנקסוס מסוגל להתמודד עם כרטיסי זיכרון עד נפח של 32 ג'יגה-בייט ,  אך משום מה מקצה רק 190 מגה-בייט להורדת יישומים ".  
פוג מציין יתרונות נוספים של האייפון - גימור עדיף ,  ותוכנות נלוות דוגמת Itunes ,  תוכנה המאפשרת סינכרון נוח בין המחשב לסלולרי .  
דן פרומר ,  כתב  " Business Insider ",  טוען שהשוואות אלה מחמיצות את הנקודה . " ההכרזה החשובה המגיעה מגוגל אינה נוגעת למאפייניו הטכניים של המכשיר ,  לתוכנה ,  או לזהותה של הספקית הסלולרית שתשווק את המכשיר - ההכרזה המרכזית נוגעת למודל העסקי אותו מתכוונת גוגל ליישם והוא שגוגל ולא ספקיות הסלולר תהיה המפיצה המרכזית של המכשיר ",  הוא קובע . " גוגל מבצעת כאן היפוך של המצב הקיים .  בעוד שעד עתה הלקוח בחר תחילה את הספקית ורק אז את המכשיר ,  כעת הלקוחות יוכלו לבחור מבין המכשירים של גוגל ורק אז לבחור את הספקית .  כך ,  תיאלץ החברה את הספקיות להתחרות על הלקוח עצמו ".  
פוג ,  לא מתווכח עם הקביעה הזאת . " בשורה התחתונה ,  נקסוס ואן הוא טלפון חכם ,  נפלא ,  מהיר וחזק ,  אך הוא סובל מכמה פגמים ומאפיינים חסרים .  הוא מהווה תחרות טובה לדרואיד ,  ואולי גם לאייפון ",  הוא כותב .  
המודל העסקי החדש ,  לעומת זאת ,  סוחט מפוג מחמאות יותר גדולות . " הרעיון של חנות טלפונים היא אידיאליזם טהור :  תוכלו לרכוש את המכשיר שאתם רוצים ,  ולבחור באיזו ספקית שתרצו .  לא תיאלצו להיכבל לחברה עבור המכשיר שבו חשקתם ". 

המלחמה הבאה :  הגוגלפון נגד האייפון
הכרזתה של גוגל על מכשיר הסלולרי החכם נקסוס וואן  ( Nexus One )  כמוה כהכרזת מלחמה על אפל והאייפון .  אז מי עתיד לנצח בקרב הענקים הטכנולוגי ? 

