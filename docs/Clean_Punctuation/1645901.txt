עקב מציאת חפץ חשוד :  הופסקה תנועת הדואר
המשטרה חשפה שתי חבילות נפץ בסניף דואר במגדל העמק .  בעקבות כך ניתנה הנחייה להנהלת דואר ישראל להפסיק את הפעילות בסניפים .  הציבור התבקש לגלות עירנות בעת קבלת דברי דואר
 ( צילום :  עוז מרון ,  עריכה :  גדי וינסטוק ,  קריינות :  אילן שניג ) 
דובר המשטרה ודוברת דואר ישראל פרסמו בצהרים  ( שני )  הודעה משותפת בעקבות חשד למציאת שתי מעטפות נפץ בסניף דואר במגדל העמק .  חבלנים שהוזעקו לסניף ניטרלו את שתי מעטפות הנפץ .  
במשטרה מציינים כי בשלב זה ניתנה הנחייה לבידוק קפדני של דברי דואר בבתי המיון של דואר ישראל .  בנוסף ,  לא תתאפשר היום קבלת דברי דואר בסניפים .  מהמשטרה נמסר כי  " אזרחים מתבקשים לגלות עירנות בעת קבלת דברי דואר ". 
דוברת הדואר מירב לפידות אמרה לוואלה !  חדשות כי  " המשטרה החליטה שאנחנו לא יכולים להוציא דברי דואר ,  לא באמצעות שליחים ולא בסניפי הדואר .  אפשר להגיד למעשה כי תנועת הדואר נעצר לחלוטין בכל צורה שהיא ". 
עוד אמרה לפידות כי  " קיבלנו הנחיה לבצע בדיקה קפדנית של כל דברי הדואר שנמצאים כרגע בבתי המיון בשל חשד למציאת חפצים חשודים נוספים .  עוברים אצלנו מאות אלפי חבילות ומכתבים ביום והדבר מקשה עלינו לתת שירות לאזרחים .  המוני לקוחות פונים אלינו בבקשה לשלוח או לקבל דברי דואר ואין לנו מה לעשות בנידון .  אנו מקווים שהמשטרה תתיר לנו עוד היום לשוב לפעילות סדירה ". 

עקב מציאת חפץ חשוד :  הופסקה תנועת הדואר
המשטרה חשפה שתי חבילות נפץ בסניף דואר במגדל העמק .  בעקבות כך ניתנה הנחייה להנהלת דואר ישראל להפסיק את הפעילות בסניפים .  הציבור התבקש לגלות עירנות בעת קבלת דברי דואר

