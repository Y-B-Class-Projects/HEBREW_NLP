מנהל קרן ההשקעות הממשלתית של אבו דאבי נעלם לאחר שמטוסו התרסק במרוקו
הקרן היא קרן ההשקעות הממשלתית הגדולה בעולם ;  טייס המטוס חולץ כשהוא בחיים ,  אולם אל-נחיאן עצמו טרם נמצא
מנהל קרן ההשקעות הממשלתית של אבו דאבי ,  קרן ההשקעות הממשלתית הגדולה בעולם ,  נעלם בסוף השבוע לאחר שמטוסו התרסק מעל אגם מלאכותי במרוקו ,  כך דיווחה היום סוכנות הידיעות אי-פי .  עובדי חילוץ סורקים כעת את האגם ,  בחיפוש אחר שרידי המטוס.סוכנות הידיעות המרוקאית map דיווחה כי מטוסו של אחמד בן זאייד אל-נחיאן התרסק ביום שישי אל תוך האגם ,  הסמוך לסכר סידי מוחמד בן עבדאללה .  טייס המטוס חולץ כשהוא בחיים ,  אולם אל-נחיאן עצמו טרם נמצא .  החיפושים אחר אל-נחיאן נתקלו בקשיים ,  בשל הגשמים הכבדים באזור.אל-נחיאן ,  מנהל קרן ההשקעות של אבו דאבי ,  הוא גם אחיו הצעיר של השייח חליפה בן זאייד אל-נחיאן ,  מנהיג איחוד האמירויות .  הקרן עצמה מנהלת נכסים בשווי של 875 מיליארד דולר ונחשבת לקרן ההשקעות הממשלתית הגדולה בעולם .  בין היתר ,  כוללות השקעותיה נתח בסיטי ,  אותו רכשה ב-2007 תמורת 7.5 מיליארד דולר .
 
מנהל קרן ההשקעות הממשלתית של אבו דאבי נעלם לאחר שמטוסו התרסק במרוקו
הקרן היא קרן ההשקעות הממשלתית הגדולה בעולם ;  טייס המטוס חולץ כשהוא בחיים ,  אולם אל-נחיאן עצמו טרם נמצא

