גרשון : " היו משחקים חשובים מזה "
 מאמן מכבי תל אביב מתכונן לעימות הגורלי מול סיינה : " הביתיות שלנו תעמוד במבחן ".  פיאנג'יאני : " דואג מהשיטה של פיני "
 צילום ועריכה :  יותם רונן
רגע לפני משחק העונה שלה מחר  ( חמישי )  נגד סיינה  ( 20:00 ,  שידור ישיר בספורט 5+ )  ,  מכבי תל אביב מבינה היטב שללא ניצחון ביד אליהו על האיטלקים ,  יהיה לה קשה להמשיך לרבע הגמר .  הבית המוזר של היורוליג ,  שעדיין שומר על ניצחונות לקבוצות הביתיות אחרי ארבעה מחזורים ,  מגיע לנקודת רתיחה כשלכל ארבע הקבוצות מאזן זהה  ( 2:2 )  ,  מאזן שעשוי להיות מופר כבר השבוע .  גם במקרה של ניצחון יקוו הצהובים למחיקת ההפרש בו הפסידו באיטליה ,  76:72 ,  למקרה בו שתי הקבוצות יסיימו עם מאזן זהה .
 במסיבת העיתונאים לקראת המשחק אמר גרשון : "  פיני : " זה משחק חשוב ,  אבל היו גם חשובים ממנו .  שום דבר שציפינו קודם לא התחדש .  אמרנו לפני חודש וחצי שזה מה שיהיה .  ציפינו שהבית יהיה שקול ,  למרות שיש לי הערכה שריאל יכולה לנצח בחוץ ,  עדיין טוב שמשחק כזה הוא בבית .  הביתיות פה שווה משהו ומחר זה צריך לעמוד במבחן ולראות האם נוקיה הוא כזה מאיים והאם הקהל שלנו הוא כזה טוב .  הקהל יצטרך לדחוף אותנו גם ברבעים פחות טובים כי יכול להיות פה משחק של ריצות ".  
" ישנה רצינות ודריכות אצלנו ",  המשיך גרשון . " אני לא יודע איך זה יבוא לידי ביטוי מחר ,  זה יכול להתפוצץ לשני הכיוונים .  אם אנחנו צריכים להיות בהצלבה ,  אנחנו נהיה בהצלבה .  לביתיות מחר יש משמעות והיא צריכה לבוא לידי ביטוי ,  אם מישהו חושב שהוא בא לקונצרט ,  אז הוא טועה .  הקהל צריך להיות על הרגליים כל המשחק ,  היחידים שהשופטים לא יכולים להושיב אותם זה הקהל .  מחר זה אמור לבוא לידי ביטוי ". 
אלן אנדרסון אמר לקראת המשחק : " כל משחק במכבי הוא משחק חשוב ,  אני לא חושב כלל על ההפרש ,  כל מה שמעניין אותי זה לנצח אותם ,  אני מאמין שאם ננצח זה יהיה בהפרש הנכון .  אנחנו לא ממש דואגים ליריבה שלנו ,  אלא אנחנו דואגים לעצמנו .  אנחנו ננסה להגיע לכמה שיותר זריקות חופשיות ולקלוע אותן ,  וננסה לאבד כמה שפחות כדורים ".  
אנדרו וויז'נייבסקי הוסיף : " בסיינה שיחקנו טוב ,  אבל בבית שלנו חייבים להתחיל בצורה טובה ,  לא לחכות לסוף המשחק ,  נצטרך לשחק בקצב של מכבי תל אביב ,  מה שאומר לערב את כולם במשחק ,  לשחק חזק בהגנה ולנסות לגרום לאיבודי כדור ולהשתמש במהירות שלנו ". 
מנכ"ל עדן טבע מרקט ,  אחת מנותנות החסות של הקבוצה ,  יעניק ליו"ר הועד המנהל של 'גדולים מהחיים' צ'ק ממבצע איסוף תרומות כלל-ארצי שנערך על ידי החברה בחודש פברואר ,  ובמסגרתו התורמים  ( הקהל הרחב )  השתתפו בהגרלה של תשעה כדורי-סל חתומים על ידי שחקני מכבי .  הסכום שנאסף  ( יותר מ-165,000 ש"ח )  ישמש לרווחתם של ילדים חולי סרטן .
 סיינה החלה בהכנות וערכה אימון ראשון ביד אליהו לקראת המשחק החשוב עבורה . " אנחנו באים לתל אביב בשביל לנצח את מכבי ",  הבהיר קשישטוף לברינוביץ' . " נצטרך לשחק כדורסל טוב .  מכבי היא קבוצה מאוד מסוכנת בבית .  אנחנו ננסה לשחק אגרסיבי בהגנה ולעצור את המתפרצות של מכבי .  ראינו וידיאו של מכבי וכבר שיחקנו נגדם ,  אנחנו מכירים אותם טוב מאוד ". 
סימונה פיאנג'יאני ,  מאמן סיינה ,  מתלהב בעיקר מיד אליהו ,  ואמר : " כשמשחקים כדורסל ,  זה תמיד כיף לשחק באווירה כמו שיש פה .  ההיכל פה הוא אחד המקומות היפים ביותר לשחק בהם כדורסל .  זה מקום מיוחד ואנחנו מתרגשים לשחק פה .  האוהדים פה נותנים דחיפה לשחקנים ". 
על מצב קבוצתו ,  אמר : " אנחנו בשלב כזה של העונה שיש לנו בעיית פציעות .  יש לנו הרבה משחקים בפרק זמן קצר .  לברינוביץ' סובל מכאבי גב וגם למקינטייר יש בעיה .  כולם יודעים שאנחנו לא מגיעים במצב מושלם למשחק ,  זה משחק שכולם רוצים לשחק בו .  הרבה שחקנים לא באים במאה אחוז שלהם ,  אבל כולם יהיו מוכנים לתת הכול על המגרש ".  על החששות שלו מהצהובים ,  אמר : " במכבי יש הרבה שחקנים שיכולים לעורר בעיות ולא רק אלן אנדרסון .  אני דואג בעיקר מהשיטה של פיני גרשון ,  שהיא שיטה מאוד אפקטיבית .  במשחק טוב של מכבי אפשר לראות שהיריבה שלה יורדת מ-70 נקודות ויש לה אחוזים רעים מהשדה .  אנחנו צריכים לשחק טוב בהתקפה אם אנחנו רוצים לנצח את המשחק ". 
הנרי דומרקנט : " פיני הוא מאמן טוב מאוד ,  הוא מכין את הקבוצה מצויין למשחק .  הרזומה של פיני מדבר בעד עצמו ,  הוא זכה בתארים .  הוא מאמן חכם מאוד ומנוסה .  מכבי היא קבוצה חזקה מאוד ואנחנו צריכים לשמור על המשחק צמוד ,  ובתקווה שנצליח לעשות מהלכים מנצחים לקראת הסוף .  אנחנו חושבים שכל משחק יורוליג הוא גמר .  זה בית קשה ,  ואנחנו צריכים לעשות הכול בשביל לנצח בכל משחק .  אני מאמין שבמשחקים כאלה ההגנה תמיד מנצחת ". 

גרשון : " היו משחקים חשובים מזה "
 מאמן מכבי תל אביב מתכונן לעימות הגורלי מול סיינה : " הביתיות שלנו תעמוד במבחן ".  פיאנג'יאני : " דואג מהשיטה של פיני "
 
