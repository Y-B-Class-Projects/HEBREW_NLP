אישום :  עובד זר הרג אישה שהפילה לידו פח
באשיר אלפדל ,  אזרח סודני שהסתנן לישראל ,  נאשם כי היכה למוות אישה בת 68 בתל אביב לאחר שזו הפילה פח לידו .  הוא נאשם גם במקרה נוסף של תקיפה
לבית המשפט המחוזי בתל אביב הוגש הבוקר  ( חמישי )  כתב אישום נגד יעקב באשיר אלפדל ,  נתין סודני בן 29 ,  בגין הריגתה של תושבת ת"א אסתר גלילי לפני כשבועיים .  
לפי כתב האישום ,  שהוגש באמצעות עו"ד רות ארז מפרקליטות מחוז תל אביב ,  אלפדל הסתנן לישראל באוקטובר 2008 ,  והיה נתון במשמורת עד לפני כשנה .  בסוף החודש שעבר הוא ישב על מדרגה ברחוב גר"א בתל אביב .  גלילי ז"ל בת ה-68 הגיעה למקום בשעת בוקר מוקדמת ,  והפילה פח לכיוונו של הנאשם .  
לטענת הפרקליטות ,  אלפדל התרומם ממקום ישיבתו ,  רץ לכיוון גלילי ותקף אותה במכות חזקות בידו והיכה אותה בצווארה ובראשה .  היא צעדה מספר צעדים ואז התמוטטה על המדרכה ,  כשהיא מחוסרת הכרה .  אלפדל גחן מעל גופה ,  ואז ניסה להרים את פלג גופה העליון ולגרור אותה מהמקום ,  ללא הצלחה .  הוא השאיר אותה במקום ועזב .  צוות מד"א שהוזעק למקום הצליח לבצע בגלילי החייאה ולהחזיר לה את הדופק .  היא פונתה לבית חולים ומתה באותו יום .
 בנוסף ,  נאשם אלפדל כי מוקדם יותר באותו יום תקף שתי נשים שזהותן אינה ידועה ,  הכה אותן וניסה לשדוד אחת מהן .  בנוסף ,  הוא תקף אדם אחר ברחוב והכה אותו .  הפרקליטות ביקשה להאיך את מעצרו עד תום ההליכים המשפטיים נגדו .  בידי הפרקליטות צילומים ממצלמות אבטחה שמתעדים חלק מהאירועים והודאתו של הנאשם ,  שסיפר בחקירה שתקף אדם כי היה שיכור .
 
אישום :  עובד זר הרג אישה שהפילה לידו פח
באשיר אלפדל ,  אזרח סודני שהסתנן לישראל ,  נאשם כי היכה למוות אישה בת 68 בתל אביב לאחר שזו הפילה פח לידו .  הוא נאשם גם במקרה נוסף של תקיפה

