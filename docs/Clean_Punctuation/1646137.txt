מי גנב את המקום של וורן באפט ?  דיווח מארוחת הצהריים המסורתית עם המשקיע המיליארדר
אחד מנציגי חברת השקעות קנדית שזכתה במכירה הפומבית ישב במקומו השבוע ;  באפט שתה כהרגלו צ'רי קולה
המשקיע המיליארד וורן באפט ,  מנכ"ל ויו"ר חברת ההחזקות ברקשייר התאוויי ,  נוהג מדי שנה לסעוד ארוחת צהריים עם זוכי מכירה פומבית של הזכות לסעוד עמו ,  שכל הכנסותיה קודש לצדקה .  עם זאת ,  בארוחה שנערכה היום עם זוכי המכירה הפומבית האחרונה ,  נשברו כמה מנהגים ,  דיווח אתר  " ביזנס אינסיידר ".  ראשית ,  בדרך כלל נערכת הארוחה - במסעדת הסטייקים סמית אנד וולנסקי בניו יורק - במהלך הקיץ ,  בחודש יוני .  שנית ,  בניגוד לארוחה של שנה שעברה ,  בה המתינו הזוכים עד לבואו של באפט בטרם התיישבו בשולחן הקבוע ,  הפעם לא המתינו הסועדים ,  ואחד מהם אף תפס את מקומו הקבוע של באפט סביב השולחן.הסועדים הזוכים בארוחה השנה הם מחברת ניהול ההשקעות הקנדית סלידה קפיטל  ( salida capital )  אשר זכתה במכירה הפומבית של ארוחת צהריים בקיץ שעבר ,  ושילמה עבור הזכות 1.68 מיליון דולר ." הוא לא יושב במקום הקבוע שלו ",  אמר אחד העובדים במסעדה .  עם זאת ,  באפט לא עשה מכך עניין ,  ציין אינסיידר .  הוא שתה כהרגלו צ'רי קולה ,  ונכון לרגע הדיווח לא הזמין שום דבר לאכול . " הוא בדרך כלל אוכל סלמון .  הוא לא אוכל בשר ",  אמר העובד.כל ההכנסות מהמכירה הפומבית השנתית של ארוחה עם באפט ,  אשר נערכת באתר המכירות הפומביות אי-ביי  ( ebay )  ,  מיועדות לארגון הצדקה גלייד ,  המסייע לעניים וחסרי בית בעיר סן פרנסיסקו .  גלייד גייסה כ-5.9 מיליון דולר ממכירות פומביות של ארוחת צהריים עם באפט בעשר השנים האחרונות ,  ובכלל זה סכום שיא של 2.1 מיליון דולר ששולם עבור הארוחה בשנת 2008.הזוכה במכירה הפומבית רשאי להביא עד שבעה חברים עמו לארוחת הצהריים עם באפט במסעדת הסטייקים סמית אנד וולנסקי בניו יורק .  לפחות שלושה מתוך שישה הזוכים האחרונים היו מחוץ לארה"ב ,  בהם המשקיע ז'או דיניאנג מהונג קונג אשר זכה בשנת 2008 .
 
מי גנב את המקום של וורן באפט ?  דיווח מארוחת הצהריים המסורתית עם המשקיע המיליארדר
אחד מנציגי חברת השקעות קנדית שזכתה במכירה הפומבית ישב במקומו השבוע ;  באפט שתה כהרגלו צ'רי קולה

