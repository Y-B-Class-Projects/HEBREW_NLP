של מי הרב-מגע הזה ? 
אפל תובעת את מוטורולה בגין שימוש לא מורשה בפטנטים שייצרה במכשירי הסלולר שלה
אפל ומוטורולה ממשיכות להתכתש בבית המשפט .  לאחר שבתחילת אוקטובר הגישה מוטורולה תביעה נגד אפל בגין הפרת פטנטים ,  כעת מחזירה האחרונה מלחמה בתביעה חדשה בעילה זהה .  אפל טוענת בתביעתה כי מוטורולה השתמשה בשישה פטנטים של אפל ,  ביניהם פטנט הרב-מגע  ( מולטי טאץ' )   ,  שקיים כיום במגוון מכשיריה של מוטורולה ,  ביניהם הדרויד והקליק .  פטנטים אלו  ( ואחרים )  הוצגו במכשיר האייפון של אפל ,  והחברה טוענת שמוטורולה התעלמה מראשוניותם שם והשתמשה בהם בחופשיות .  אפל מבקשת כי השופט יפסוק לה פיצויי נזיקין ויעצור את מוטורולה ממכירת מוצריה מפרי הפטנטים .
 אפל הבהירה בעבר כי לא תבליג על הפרת הפטנטים שלה .  ב-2009 הצהיר סמנכ"ל התפעול של החברה כי היא תתבע את המפרים ושהיא רואה את עצמה כפועלת בסביבה תחרותית בה  " אנו אוהבים תחרות ,  כל עוד לא גונבים מאיתנו ".  אפל תבעה בעבר את HTC ואת נוקיה וכעת ,  לאחר שכנראה נכשלו דיונים על הסדר עם מוטורולה  גם היא מצטרפת לרשימת הנתבעות .  
מוטורולה מסרה כי טרם קראה את כתב התביעה ,  אך היא שוללת את הטענות . " אנו מתכוונים להגן בחוזקה על עמדתנו ובטוחים בה ",  מסרה .  אתר הטכנולוגיה Mashable מעריך כי יכולים לעבור חודשים ארוכים ואף שנים עד שחלופת התביעות הזאת תסתיים ולכן קיים סיכוי גבוה כי העניין יגיע להסדר מחוץ לבית המשפט .  האנליסט אדוארד סניידר אמר לוול-סטריט ז'ורנל כי הוא מעריך שלתביעה לא יהיו תוצאות משמעותיות .
 
של מי הרב-מגע הזה ? 
אפל תובעת את מוטורולה בגין שימוש לא מורשה בפטנטים שייצרה במכשירי הסלולר שלה

