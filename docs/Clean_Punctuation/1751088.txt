לאומית :  הפועל תל אביב עברה גם את המבצר
האדומים שמרו על מאזן מושלם עם 74:90 במגרשה הקשה של יקנעם/מגידו .  מ.כ .  הבקעה ניצחה 78:80 את עירוני רמת גן
בצל דחיית המשחק בין עירוני נהריה למכבי הוד השרון עקב צו הסגירה שהוציאה המשטרה על האולם ,  נערך הערב  ( שלישי )  המחזור החמישי בליגה הלאומית .  הפועל תל אביב שמרה על המאזן המושלם שלה עם ניצחון 74:90 בחוץ על יקנעם/מגידו .  קרית טבעון ולב השרון השיגו אף הן ניצחונות ונמצאות נקודה מתחת למוליכה .
 יקנעם/מגידו - הפועל תל אביב 90:74
האדומים ,  בעזרת ריצה מרשימה ברבע האחרון ,  שמרו על מאזן מושלם מול ילדי מכבי תל אביב המשחקים בשורות הקבוצה המארחת ,  לה היה זה הפסד רביעי ברציפות .  בריאן אוסברי קלע באחוזים נהדרים  ( 13 מ-16 מהשדה )  וסיים עם 31 נקודות ו-10 ריבאונדים ,  כשאלעד אליהו עזר לו עם 18 .  23 של רמון קלמנטה מן העבר השני לא הספיקו כדי לשמור על הנקודות במבצר .
 עירוני רמת גן - מ.כ .  הבקעה 80:78
גם חילופי המאמנים לא עשו טוב למכבי רמת גן ,  ורן אשר טרם הביא לשינוי המיוחל .  הבקעה קיבלה תרומה נהדרת מסטפון ברדפורד  ( 24 נקודות )  ונועם מטלון  ( 20 )  ,  כשרמת גן איבדה כדורים רבים  ( 22 לעומת 11 בלבד של האורחים )  ולא שמרה על היתרון בו החזיקה דקה לסיום .  ניצחון שלישי העונה לבקעה .
 מכבי באר יעקב - הפועל קרית טבעון 103:90
האורחים השיגו ניצחון רביעי רצוף והמשיכו להרשים ,  בניגוד למכבי באר יעקב שניצחה את כל משחקיה בחוץ ומנגד הפסידה את שני משחקיה בבית .  שלושה שחקנים בשורות קרית טבעון קלעו לפחות 20 נקודות :  דרו האוזמן 23 ,  קובי אייזיק 22 וטרמיין סטיבנס 20 .  23 של ג'רמיין הול בצד השני לא הספיקו ,  כאשר טבעון קלעה ב-43 אחוזים מחוץ לקשת לעומת 27.2 של המארחים .
 אליצור כוכב יאיר/כפר סבא - הפועל עפולה 63:89
ניצחון ראשון ומפתיע למארחים בליגה ,  בעוד עפולה נעצרת אחרי שלושה ניצחונות ברצף עם תבוסה לא נעימה .  רבע ראשון נהדר של 9:21 סידר לעפולה ניצחון קל .  אריק טרמייל כיכב עם 26 נקודות ו-15 ריבאונדים  ( 33:52 לכוכב יאיר/כפר סבא בכדורים החוזרים )  ואבירם זלקוביץ' הוסיף 20 .  אבי אליהו ועומר זמיר קלעו 12 כל אחד בשורות עפולה .
 הפועל לב השרון - הפועל בארי 65:70
ניצחון שלישי רצוף ללב השרון ששומרת על מקומה בצמרת ומנחילה לבארי הפסד שלישי .  המשחק היה צמוד לכל אורכו ,  אבל לב השרון עלתה ליתרון לקראת הסיום ושמרה עליו .  אייבן מקפרלין הוביל עם 15 נקודות ו-10 ריבאונדים את המנצחים ,  כשאופיר הובר תרם גם הוא 15 נקודות ואנטוני דובי סיפק שורה סטטיסטית נאה של 11 נקודות ,  7 אסיסטים ו-6 ריבאונדים .  אל פישר עם 15 הוביל את המפסידים מבארי .
 אליצור יבנה - אליצור רמלה 76:104
הקבוצה של נתי כהן ממשיכה לשמור על הבית ורמלה ממשיכה להפסיד בחוץ .  המשחק היה מהרגע הראשון בשליטתה של יבנה ,  שנהנתה מיום מצוין של צ'אד טימברלייק  ( 24 נקודות )  ותרומה נאה משחקנים נוספים דבון הארדין עם 14 וצפריר וולפר עם 13 בדרך לניצחון קל .  רמלה נראתה רע ,  למרות 19 נקודות של קינה יאנג .
 
לאומית :  הפועל תל אביב עברה גם את המבצר
האדומים שמרו על מאזן מושלם עם 74:90 במגרשה הקשה של יקנעם/מגידו .  מ.כ .  הבקעה ניצחה 78:80 את עירוני רמת גן

