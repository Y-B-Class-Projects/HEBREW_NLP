נסים טאלב : " אני לא גולש כדי להבין את העולם טוב יותר "
 טאלב : " הרשת מקשה על ניבוי משברים כלכלים ;  לטכנולוגיה יש תופעות לוואי מפלצתיות - שקשה לצפות מראש "
 נסים טאלב ,  מחבר הספר  " תעתועי האקראיות - הופעתו של הברבור השחור בשוקי ההון  ( ובחיים )  ",  החליט לקחת הפוגה מהאינטרנט בניסיון להבין את העולם טוב יותר ,  וטוען כי ריבוי וזמינות המידע ברשת דווקא פוגע ביכולת לנבא אירועים כלכליים דוגמת המשבר הפיננסי העולמי האחרון .  כך עולה ממאמר שפירסם טאלב באתר edge.org ." פעם חשבתי שהבעיה של מידע היא שהיא הופכת בני אדם לשוטים ,  אשר חשים בטחון לא פרופורציונלי ,  במיוחד בתחומים שבהם יש כמות גדולה של רעש סביב המידע  ( תחומים כמו כלכלה למשל )  .  כך ,  בסופו של דבר נדמה לנו שאנחנו יודעים יותר ,  ובתחומים כמו כלכלה ,  הדבר גורם לנטילת סיכונים טפשיים ",  כתב טאלב . " כעת אני חושב ,  שבנוסף לכך ,  ההיצע והתפוצה של המידע הופכת את העולם לנוטה לקיצוניות ",  ממשיך טאלב . " האינטרנט ,  בכך שהוא מפיץ מידע ,  גורם להגברת התלות ההדדית וההקצנה של אופנות .  עולם כזה הוא יותר מורכב ,  יותר נוטה למצבי רוח ,  והרבה פחות ניתן לחיזוי ".   " מדובר במצב נפיץ :  יותר מידע  ( בעיקר הודות לאינטרנט )  גורם לעודף בטחון ואשליות של ידע במקביל לשחיקה בכושר החיזוי .  ראו למשל את המשבר הכלכלי הנוכחי שהחל בשנת 2008 :  יש כמיליון בני אדם בכדור הארץ אשר מגדירים את עצמם ככלכלנים .  אולם רק קומץ מהם הבין את הסיכוי והעומק של מה שעלול להתרחש ,  ונקטו בצעדים כדי להגן על עצמם מפני התוצאות ",  כתב טאלב .  " לכן ,  אני נמצא כעת בדיאטת אינטרנט ,  כדי להבין את העולם מעט טוב יותר ",  המשיך טאלב . " אני לא נמנע לחלוטין מאינטרנט ;  זו דיאטה חמורה ,  עם הקצבות קפדניות של אינטרנט .  אמת ,  טכנולוגיה היא הדבר הכי טוב בעולם ,  אבל יש לה תופעות לוואי מפלצתיות - שרק לעיתים נדירות ניתן לצפות מראש ".  טאלב ,  פילוסוף וסוחר בניירות ערך ,  תיאר בספרו  ( שראה אור לפני כארבע שנים )  תופעה שאותה כינה  " ברבורים שחורים "  - אירועים נדירים ובלתי צפויים שמשבשים את התחזיות ,  ואשר התרחשו חודשים ספורים בטרם פרץ משבר הסאב-פריים שהוביל למשבר הפיננסי העולמי .
 
נסים טאלב : " אני לא גולש כדי להבין את העולם טוב יותר "
 טאלב : " הרשת מקשה על ניבוי משברים כלכלים ;  לטכנולוגיה יש תופעות לוואי מפלצתיות - שקשה לצפות מראש "
 
