אפל מכרה יותר ממיליון יחידות של מכשיר אפל טי.וי החדש
להערכת האנליסט שו וו ,  מכירות של מיליון יחידות מיתרגמות להכנסות בסך 400 מיליון דולר
אפל הודיעה כי מכרה יותר ממיליון יחידות ממכשיר אפל טי.וי החדש תוך שלושה חודשים ,  דיווח ג'ון פצ'קאוסקי בבלוג all things digital .  מדובר בהישג נאה עבור מוצר שהחברה כינתה כלא יותר מ"תחביב "  בינתיים .  אפל הורידה את מחיר הדגם החדש ל-99 דולר ,  ושיפרה כמה מיכולותיו .  אפל טי.וי הוא מכשיר המאפשר צפייה בתכניות טלוויזיה וסרטים שנרכשו בשירותים כמו itunes או נטפליקס באמצעות מכשיר הטלוויזיה.להערכת האנליסט שו וו מחברת ההשקעות קאופמן ברדרס ,  מכירות של מיליון יחידות מיתרגמות להכנסות בסך 400 מיליון דולר - סכום פעוט עבור אפל ,  שהכנסותיה השנתיות הגיעו ל-65 מיליארד דולר בשנת הכספים האחרונה.גם חברת רוקו ,  המציעה מוצר מתחרה ,  הודיעה בשבוע שעבר כי היא צפויה להגיע למכירות של מיליון יחידות עד סוף השנה ,  וציינה כי השקת אפל טי.וי החדש דווקא תרמו להגדלת מכירותיה .  לעומת זאת מכשיר יריב של גוגל ,  גוגל טי.וי ,  נתקל כפי הנראה בבעיות .  בשבועות האחרונים דווח כי גוגל ביקשה מיצרניות המכשיר שלה לעכב את ייצור המכשיר בשל עיכוב השקתו - דיווח שלוג'יטק ,  אחת מיצרניות המכשיר ,  הכחישה .
 
אפל מכרה יותר ממיליון יחידות של מכשיר אפל טי.וי החדש
להערכת האנליסט שו וו ,  מכירות של מיליון יחידות מיתרגמות להכנסות בסך 400 מיליון דולר

