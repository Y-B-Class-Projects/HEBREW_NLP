גשם כבד עומד ליפול
אוהבים סיפורים בלשיים וקולנוע צרפתי ?  Heavy Rain הוא משחק PlayStation 3 שיעשה לכם רק טוב
חוקר פרטי ,  אב מודאג ,  אשה עם נדודי שינה ובלש משטרה יוצאים בעקבות רוצח אוריגמי .  נשמע כמו התחלה של בדיחה ?  לא ממש .  מצד שני ,  זה גם לא נשמע כמו נקודת הפתיחה של משחק וידאו .  למרות זאת ,  דווקא מכאן מתחיל המשחק Heavy Rain ,  שהגיע לאחרונה לקונסולת ה-PlayStation 3 .
 ואכן ,  אפשר להגיד על Heavy Rain הרבה דברים ,  אבל דבר אחד ברור  זהו איננו משחק סטנדרטי ,  כי אם כזה שמנסה להעביר חוויה שקרובה יותר לצפייה בסרט בלשי משל משחק מחשב .  לכך נרתמת העלילה ,  שמבוססת רובה על התעלומה מי הוא רוצח האוריגמי המסתורי ,  והאם הקורבן האחרון שלו ימות או יינצל .
 כדי לפתור את התעלומה ולהציל את הקורבן נשלוט בארבעת הדמויות שכבר הזכרנו .  המשחק מחולק לשלבים קצרצרים  ( 10-20 דקות כל אחד )  ,  שבכל אחד שולטים בדמות אחרת ובמסע האישי שלה בעקבות רוצח האוריגמי .  בכל פרק תאלצו להתמודד עם בחירות רבות שעל הדמות לבצע .  בתחילת המשחק יהיה מדובר בבחירות פשוטות ,  כמו האם להוריד את המים אחרי השימוש בשירותים ,  או האם לשתות מיץ תפוזים או בקבוק בירה .  
ככל שהמשחק יתקדם הבחירות יהפכו למשמעותיות יותר ,  ויסבבו סביב השאלה כמה רחוק אתם הייתם הולכים בשביל לתפוס את הרוצח המסוכן ,  ולהציל אדם ממנו אכפת לכם .  כך ,  למשל ,  תצטרכו להחליט בשביל הגיבורה האם היא תהיה מוכן להשפיל את עצמה מינית כדי לחשוף מידע ,  או האם מידע על מיקומו של הקורבן שווה חיים של אנשים אחרים .  
ההשפעה של הבחירות האלה על מה שיקרה בהמשך המשחק היא עצומה .  מבין 4 הדמויות שלכם ,  כל אחת  " תזכה "  למספר סצינות בהן היא עלולה למות .  במשחקים אחרים המוות הזה היה מסמל את סופו של המשחק ואת החזרה למסך טעינת השמירות ,  אך לא כאן  ב-Heavy Rain גם אם אחת  ( או שתיים ,  או שלוש )  מהדמויות הראשיות מתות ,  אין זה אומר שהמשחק נגמר .  העלילה תמשיך ותגיע לאחד מהסופים הרבים שלה .
 ואיך בדיוק תחליטו את החלטות הרות הגורל האלה ?  בעזרת מערכת שליטה שלא מזכירה אף משחק אחר שאתם מכירים  ( אלא אם כן שיחקתם ב-Farenheit ,  המשחק הקודם של אותם יוצרים )  .  עיקרון המשחקיות פשוט :  על המסך יופעו להם כפתורים שונים עליהם יש ללחוץ מייד לאחר הופעתם ,  או חצים האומרים לאיזה כיוון יש להזיז את הג'ויסטיק .  נשמע פשוט ?  לא במיוחד - ככל שהפעולות שתרצו לבצע יהיו מסובכות יותר ,  המשחקונים יהיו קשים יותר ,  וידרשו מכם ללחוץ על יותר ויותר כפתורים מקביל  ( כולל שילובים שיבחנו את כישורי אקרובטיקת האצבעות שלכם )  ,  להזיז את הג'ויסטיק כולו לכיוון מסויים וכו' .  
לשם ההדגמה ,  פרק סטנדטי במשחק יכול להראות כך :  הדמות הולכת בחדר לכיוון שולחן ,  וכשהיא מגיעה אליו מופיע חץ למעלה סמוך לעיתון הנמצא על השולחן .  ברגע שהשחקן ירים את הג'ויסטיק למעלה ,  הדמות תרים את העיתון ותקרא אותו .  יש במשחק גם קטעי הליכה ומציאת רמזים ,  אבל הם מעטים יחסית .
 השימוש במשחקונים כאלה מאפשר ליוצרי המשחק לביים אותו ממש כמו סרט ,  ומכיוון שהשחקן לא שולט ,  ברוב הזמן ,  באופן ישיר בדמות אותה הוא משחק ,  המשחק מרשה לעצמו להשתגע עם  " זוויות צילום "  מקוריות ,  מקרים בהם המצלמה רועדת ,  קטעים בהם המסך מפוצל  ( סטייל  " 24 ")  ועוד .  לא סתם כתבנו בהתחלה שמדובר במשהו שמזכיר יותר סרט ממשחק ,  ולשם העניין מדובר גם באחד המשחקים הכי נגישים לצפייה גם למי שלא אוחז בג'וייסטיק - אפילו אם הוא לא מחבב משחקים  ( תשאלו את החברה שלי ,  היא תסכים איתי )  [הערת עורך :  ארז לא באמת רוצה שתציקו לחברה שלו .  -ד.ו] .
 דבר נוסף שהופך את המשחקונים האלה למוצלחים הוא הקשר שיש לכם עם הדמות .  כיוון שאתם יודעים כי הדמויות שלכם עלולות למות בכל רגע נתון ,  וכי ההחלטה הזו סופית ואינה ניתנת לערעור ,  המעורבות שלכם בעלילה  ( וכתוצאה מכך גם רמת המתח במשחקונים )  עולים פלאים .  למזלכם ,  Heavy Rain איננו פרפקציוניסט  פספוס של כמה לחיצות מתוזמנות לאו דווקא יוביל לסוף מר .
 אך האם מדובר בסרט מוצלח ?  כאן אנחנו נתקלים בבעיה .  כל מי שניסה אי פעם לכתוב סיפור בלשי יטוב יודע שמדובר במטלה ממש לא פשוטה :  צריך לחשוב על סוף מפתיע ,  שהסיפור יוביל אליו בצורה אמינה מצד אחד אך לא יהפוך אותו לברור מדי מצד שני .  Heavy Rain ,  למרבה הצער ,  לא מצליח ליצור עלילה כזאת - וחבל .  כמובן שאין לנו כוונה להרוס לכם את הסוף ולגלות לכם מי הרוצח ,  אך כן נוכל להמליץ לכם להנמיך מראש את הציפיות .  
מבחינת בימוי ,  לעומת זאת - מדובר בהצלחה אדירה .  Heavy Rain הוא אחד המשחקים היפים והקולנועיים ביותר שאי פעם ראינו .  הגרפיקה מצויינת ,  עבודת ה"מצלמה "  מעוררת השתאות ,  והבימוי מצליח ,  לאורך כל המשחק ,  להכניס את השחקן לאווירה המותחת שכל סיפור בלשי צריך כדי להצדיק את קיומו .  הדבר היחיד שקצת מעיב על השמחה הוא הדיבוב הלא כל כך מוצלח בגירסה האנגלית שלו .  מכיוון שמדובר במשחק צרפתי ,  מומלץ להעביר את שפת הדיבוב לצרפתית ולשחק בו עם כתוביות באנגלית .  אולי לא נוח במיוחד ,  אבל הרבה יותר אמין .
 האם אנחנו ממליצים על המשחק ?  תלוי איזה סוג של גיימרים אתם .  אם מעניינים אתכם רק משחקי פעולה ,  ככל הנראה לא תמצאו ב-Heavy Rain את מבוקשכם ,  וסביר להניח שהוא ישעמם אתכם .  מצד שני ,  אם אתם פתוחים לסוג אחר של משחקים  ( שמזכיר קצת את הקווסטים הישנים והטובים של פעם )  ,  או אם אתם חובבי קולנוע - מדובר בתוספת הכרחית לספריית המשחקים  ( או הסרטים )  שלכם .
 
גשם כבד עומד ליפול
אוהבים סיפורים בלשיים וקולנוע צרפתי ?  Heavy Rain הוא משחק PlayStation 3 שיעשה לכם רק טוב

