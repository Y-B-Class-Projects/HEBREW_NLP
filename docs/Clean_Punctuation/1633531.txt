חברה להשמת כוח אדם שפיטרה עובדת בהריון תפצה אותה ב - 123 אלף שקל
בית המשפט קבע כי העובדת לא הייתה מחוייבת להודיע שהיא בהריון טרם שהתקבלה לחברה
בית הדין האיזורי לעבודה בתל אביב פסק סכום של 123 אלף שקלים כפיצוי לעובדת שהועסקה במשך חודש וחצי בחברת להשמת עובדי סיעוד אצל קשישים ,  ופוטרה 3 ימים אחרי שדיווחה לממונים עליה על הריונה.המעסיק ,  חברת נאמן יעוץ והכוונה לגיל הזהב ,  טען כי העבודה עלולה לסכם את האם ,  מכיוון שהיא כרוכה בין היתר בעליה במדרגות למשרדי החברה ולכן חוק שוויון ההזדמנויות בעבודה אינו חל על עובדת זו .  בפסק הדין התייחסה השופטת לאה גליקסמן לשאלה האם חלה על העובדת החובה לדווח למעסיק על הריונה בטרם קבלתה לעבודה ולדברים שאמר מעסיקה ולפיהם אילו ידע מראש שהיא בהריון - לא היה מגייס אותה לתפקיד זה .  השופטת קבעה : " חיוב העובדת לגלות את דבר הריונה בעת ניהול המו"מ על קבלתה לעבודה ,  גורם לפגיעה בעיקרון השוויון ובזכותה לעבוד ללא אפליה מטעמי מין והורות ". השופטת גליקסמן קבעה שהמעסיק פיטר את העובדת רק בשל הריונה ,  וכי עד שידע על הריונה הוא היה שבע רצון מתפקודה .  השופטת דחתה את טענת המעסיק ולפיה העובדת פעלה מתוך תכנון מוקדם ,  קר רוח ,  תוך הסתרת פרטים רלוונטיים ופסקה במפורש שהעובדת אינה חייבת לספר על הריונה ,  אלא רק בנסיבות חריגות ,  שכן העובדה שהעובדת בהריון אינה רלוונטית ואינה אמורה להיות שיקול בקבלתה לעבודה .  עוד היא קבעה שעל המעסיק לשאת בהשלכות הניהוליות והכלכליות הנובעות מזכותה של האשה העובדת לשוויון ואל לו לשקול השלכות אלה בעת קבלת ההחלטה אם לקבל את העובדת ההרה לעבודה ,  או לא .  את העובדת יצגה עו"ד שיר-אל נקדימון משדולת הנשים .
 
חברה להשמת כוח אדם שפיטרה עובדת בהריון תפצה אותה ב - 123 אלף שקל
בית המשפט קבע כי העובדת לא הייתה מחוייבת להודיע שהיא בהריון טרם שהתקבלה לחברה

