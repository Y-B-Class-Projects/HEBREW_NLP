לדור קבע :  עו"ד קורב ישוב למשפט אולמרט
סגן פרקליט מחוז י-ם עו"ד אורי קורב הוצא לפני כחודש וחצי לחופשה לאחר שהטיח ביקורת קשה בשופטים .  פרקליט המדינה קיבל את התנצלותו ואיפשר לו להשתתף שוב בדיוני תיק אולמרט
סגן פרקליט מחוז ירושלים ,  עורך הדין אורי קורב ,  ישוב להופיע בפני בית המשפט בתיקו של ראש הממשלה לשעבר אהוד אולמרט למרות דברי הביקורת הקשים שהטיח לפני כחודש וחצי בשופטי ישראל .  פרקליט המדינה משה לדור החליט היום  ( רביעי )  כי קורב ישוב להופעה בבתי המשפט לאחר חופשת חג הפסח . " החלטת פרקליט המדינה התקבלה לאחר שקיים לאחרונה פגישה בהשתתפות פרקליט מחוז ירושלים ועו"ד קורב בה לובנו הדברים ובה חזר מר קורב על הסבריו והביע צער על הדברים שהשמיע במהלך קיום סדנה באחת המכללות ",  נמסר בהודעת משרד המשפטים .
 בחודש שעבר יצא קורב לחופשה כפויה ,  לאחר שפורסם כי מתח ביקורת על מערכת המשפט ,  על פרקליט המדינה ועל נשיאת המשפט העליון ,  דורית ביניש ,  בהרצאות שנשא בפני סטודנטים .  בין השאר אמר קורב כי  " חלק גדול מהשופטים בישראל הם חמורים גדולים ".  בתחילת החודש החליט מנכ"ל משרד המשפטים ד"ר גיא רוטקוף כי קורב ישוב לצוות התביעה בתיק אולמרט עם סיום חופשתו אך תיאסר עליו ההופעה בפני השופט .  
עוד נמסר כי חזרתו של קורב לעבודה בפרקליטות היוותה גורם מכריע בשאלה האם להתיר לו לשוב להופעה בפני בית המשפט . " שאלת חזרתו של מר קורב להופעה פרונטלית בבית המשפט הובא בחשבון גם כי מר קורב חזר לפני חודש ימים לעבודה בפרקליטות וזאת בתיאום עם נציבות שירות המדינה המנהלת במקביל את ההליך המשמעתי בעניין זה ומנכ"ל משרד המשפטים ".  
באחד במרץ ,  צוין במשרד המשפטים כי מועד חזרתו של מר קורב להופעה בבתי המשפט ייקבע על ידי פרקליט המדינה הממונה עליו . " בהחלטתו ",  נכתב בהודעה , " הביא פרקליט המדינה בחשבון את התנצלותו של מר קורב ,  את הצער שהביע כבר מיד עם פרסומם הראשון של הדברים ואת חשיבות הופעתו בתיק המתנהל בעניינם של אולמרט וזקן ". 

לדור קבע :  עו"ד קורב ישוב למשפט אולמרט
סגן פרקליט מחוז י-ם עו"ד אורי קורב הוצא לפני כחודש וחצי לחופשה לאחר שהטיח ביקורת קשה בשופטים .  פרקליט המדינה קיבל את התנצלותו ואיפשר לו להשתתף שוב בדיוני תיק אולמרט

