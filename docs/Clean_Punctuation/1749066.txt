עובדת שחשפה טיוחים בחברת התרופות גלקסו סמיתקליין תקבל פרס של 96 מיליון דולר
העובדת הגישה תביעה נגד החברה שהסתירה פגמים קשים במפעל תרופות - ושילמה 750 מיליון דולר ליישב האישומים
מנהלת בקרת איכות לשעבר של גלקסו סמית קליין ,  חברת התרופות הבריטית ,  קיבלה 100 מיליון דולר לאחר שחשפה סדרה של טיוחים של בעיות בטיחות במוצרי החברה .  העובדת קיבלה את התשלום כחלק מקנס של 750 מיליון דולר ,  ששילמה גלקסו כדי ליישב את התביעה נגדה.המלשינה ,  שריל אקארד בת ה-51 ,  זכאית לתשלום על פי סעיף שנועד לעודד חשיפת שחיתויות במסגרת חוק האוסר על הונאת הממשלה .  זהו הפרס הגדול ביותר שניתן אי פעם על חשיפת שחיתות.התביעה הוכיחה כי גלקסו ,  חברת התרופות הגדולה באירופה ,  חזרה והתעלמה מפגמים חמורים ,  כולל האשמות שעובדי החברה במפעל הלקוי בפורטו ריקו גנבו תרופות כדי למכור אותן בשוק השחור באמריקה הלטינית ,  וכי המפעל עירבב סוגים שונים של תרופות או מינונים שונים באותן אריזות .  כמו כן ,  ייצר המפעל כדורים שהתפוררו והכילו כמויות לא נכונות של חומרים פעילים .  בין התרופות האמורות היתה התרופה נגד דיכאון - פקסיל .  גלקסו הודתה באשמה.אקארד הזהירה לראשונה מפני ההפרות המרובות ,  לאחר שנשלחה על ידי גלקסו לבדוק בעיות במפעל הגדול של החברה בעיר סידרה בפורטו ריקו ,  ביולי 2002 ,  בעקבות מכתב אזהרה ממינהל התרופות.במשך 10 חודשים היא המשיכה והתריעה בפני בכירים בגלקסו אודות התקלות במפעל ,  אולם כל פניותיה נחסמו ,  ולבסוף היא פוטרה ב-2003 .  ביולי אותה שנה התקשרה אקארד למנכ"ל החברה ,  ג'יי.פי גרניה ,  אולם הוא סירב לדבר איתה על ממצאיה ועל הטיוח.מסמכי בית המשפט מראים כי עובדים של גלקסו בסידרה שיקרו למפקחים של מינהל המזון והתרופות בארה"ב  ( fda )  ,  ואקארד דיווחה כי בכירי החברה סירבו לטפל בתלונות מכיוון שמינהל התרופות סרב לאשר שתי תרופות חדשות של החברה עד שהנושא במכתב האזהרה יטופל .  לבסוף קיבלו שתי התרופות אישור.בין הבכירים שאותם הזהירה אקארד מהתקלות במפעל היו סגנית נשיא בכירה לאיכות גלובלית ,  וסגן הנשיא לייצור ואספקה לצפון אמריקה .  היא דיווחה להם גם שמנהלי המפעל בסידרה שיקרו לה ,  ואמרה כי היא מסרבת להשתתף בטיוח ולא תשתתף בפגישות עם ה-fda בנוגע למפעל.באותה עת גלקסו גייסה חוקר פרטי שגילה קשרים בין מנהל במפעל לבין חברות שהפיצו את תרופות גלקסו בשוק השחור.לאחר פיטוריה ב-2003 דיווחה אקארד על התקלות ל-fda ,  שפתח בחקירה משלו .  ב-2004 הגישה אקארד תביעה משלה תחת חוק הטענות הכוזבות ,  שקובע שחלק מהפיצויים שישלמו חברות שהורשעו יועבר לחושפי הפרשה .  גלקסו התנצלה בכתב על ניהולו הלקוי של המפעל ,  והודיעה כי פעלה לתיקון הליקויים לפני שסגרה את המפעל ב-2009.אקארד אמרה ,  לאחר פסיקת הפרס לטובתה ,  כי איננה שמחה בכך שנדרשה תביעה כה חמורה כדי לגרום לחברה לתקן את הבעיות הקשות ,  ואמרה כי פעלה לטובת הפציינטים . " היו אלה שמונה שנים קשות עבורי ועבור משפחתי ,  ואני שמחה שזה הסתיים ". במקרה קודם ,  עובד של חברת התרופות איליי לילי חשף קידום לא חוקי של תרופה ובו הורשעה החברה ונאלצה לשלם קנס של 520 מיליון דולר בהסכם פשרה .  העובד ,  ג'יימס וטה ,  התחלק בסכום של 45 מיליון דולר שקיבל כפרס עם עוד אדם שחשף את הפרשה.הפרס הממוצע לחושפי שחיתויות הוא 3 מיליון דולר,לפי מחקר של  " ניו אינגלנד ג'ורנל אוף מדיסין ".  רוב המלשינים אומרים כי הם אינם עושים זאת עבור הכסף ,  וכי סבלו ממעשיהם .
 
עובדת שחשפה טיוחים בחברת התרופות גלקסו סמיתקליין תקבל פרס של 96 מיליון דולר
העובדת הגישה תביעה נגד החברה שהסתירה פגמים קשים במפעל תרופות - ושילמה 750 מיליון דולר ליישב האישומים

