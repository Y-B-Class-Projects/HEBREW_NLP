אחי נצרת :  אבו עייאש חוזר ,  וגם הכסף
ארבעה חודשים לאחר התפטרותו ,  שב היו"ר לתפקידו ואיתו חצי מיליון ש"ח מהעירייה .  הבקרה תשקול לחדש את העברת הכספים 
ארבעה חודשים לאחר התפטרותו ,  הודיע היום  ( רביעי )  כיאד אבו עייאש על חזרתו לתפקיד יו"ר מכבי אחי נצרת .  יחד איתו יגיעו גם חצי מיליון שקלים מעיריית נצרת לאחר שאבו עיאש התנה את חזרתו בכך .  הכסף אמור לשמש לתשלום משכורות חודש ינואר ופברואר לשחקני הקבוצה ולמאמן ג'ון גרגורי .  ממלא מקום ראש עיריית נצרת עלי סלאם הוא זה שלחץ על אבו עייאש לחזור במהלך כל התקופה ,  והוא גם התחייב בפניו כי כבר מחר יועבר הכסף לחשבון הקבוצה .
 בינתיים ,  כזכור ,  אחי נצרת לא מקבלת את תקציבי ההתאחדות עד להסדרת החובות לשחקנים ,  אך בבקרה הבהירו לקבוצה כי אם אכן המשכורות ישולמו במזומן הם ישקלו לחזור ולהעביר את הכספים בצורה תקינה .  עם זאת ,  גם לאחר תשלומי המשכורות לנצרת ישארו חובות בים לשחקנים ,  לשחקני העבר ולספקים שונים ,  ובבקרה מעדיפים לשמור על חלק מהכסף על מנת שיוכלו לשלם לשחקנים במידה והקבוצה לא תפרע את חובותיה .
 
אחי נצרת :  אבו עייאש חוזר ,  וגם הכסף
ארבעה חודשים לאחר התפטרותו ,  שב היו"ר לתפקידו ואיתו חצי מיליון ש"ח מהעירייה .  הבקרה תשקול לחדש את העברת הכספים 

