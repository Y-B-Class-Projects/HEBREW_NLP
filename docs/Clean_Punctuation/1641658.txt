אילן פיבקו מכר את דירתו ב-15 מיליון שקלים
האדריכל מכר את דירת הדופלקס רחבת הידיים שלו ברחוב בצדף ביפו ,  ויעבור לדירה אחרת בשכונה
האדריכל אילן פיבקו עובר דירה ,  אבל לא עוזב את יפו .  בשבועות האחרונים מכר פיבקו את דירת הדופלקס רחבת הידיים שלו ברחוב הצדף ביפו לזוג ישראלים .  פיבקו מתגורר בדירה זה עשור ולפני כן התגורר במשך כעשור בדירה אחרת באותו הרחוב .  תחילה דרש פיבקו יותר מ-20 מיליון שקל ,  אך הסתפק בכ-15 מיליון שקל  ( כ-4 מיליון דולר )  .  מדובר בדירה מושקעת במיוחד הכוללת 3 חדרי שינה וסלון - כולם רחבי ידיים ,  וכן בריכה פרטית ומרפסת גדולה והכל בקו הראשון לים .  כמי שאחראי לעיצוב של פרויקטים יוקרתיים רבים בישראל בהם מגדל פיבקו ברמת גן מעל נתיבי איילון ,  עיצוב הדירה מוקפד ויש בו תקרות גבוהות ,  מטבח ומערכת בית חכם .  בבניין שבו נמצאת דירתו של פיבקו יש כמה דיירים ,  אחד מהם הוא המעצב יהושע קסטיאל .  
פיבקו צפוי לעבור בעוד כשנתיים לדירה אחרת בשטח 200 מ"ר ,  שהוא בונה עתה כחלק ממתחם בן 6 דירות חדשות על בניין קיים בכניסה לנמל יפו .  3 דירות בקומפלקס עדיין לא נמכרו ,  ופיבקו דורש תמורת כל אחת מהן כ-7 מיליון שקל .  עד שדירתו החדשה תיבנה ,  הוא מתכוון לשכור דירה אחרת . " נוח לי ביפו ולכן אני מחפש דירה באזור ",  אמר פיבקו . " אם זה לא יסתדר ,  ייתכן שאעבור לגור באופן זמני בשכירות במגדל פיבקו מעל נתיבי איילון ". 

אילן פיבקו מכר את דירתו ב-15 מיליון שקלים
האדריכל מכר את דירת הדופלקס רחבת הידיים שלו ברחוב בצדף ביפו ,  ויעבור לדירה אחרת בשכונה

