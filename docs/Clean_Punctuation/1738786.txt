שוברי קופות :  פייסבוק כובשת גם את הקולנוע 
" הרשת החברתית ",  הסרט המדובר אודות פייסבוק ,  החל את המסע לעבר האוסקר עם פתיחה של 23 מיליון דולר בקופות ,  שהספיקו למקום הראשון בטבלה . " אגדה עם כנפיים "  במקום השני
הדיבור הנרחב ,  הביקורות המצוינות ובאז האוסקר עשו את שלהם : " הרשת החברתית ",  סרטו של דיוויד פינצ'ר אודות האירועים שהביאו להיווסדו של פייסבוק בכיכובו של ג'סטין טימברלייק ,  הגיע למקום הראשון בטבלה ,  עם 23 מיליון דולר בסוף השבוע הראשון להקרנתו .  עתה ,  נותר לראות רק אם הביקורות והקבלה המסחרית של הסרט יספיקו לאוסקר שלא מעט גורמים בתעשייה האמריקאית מנבאים לו .  
במקום השני בטבלה נמצא  " אגדה עם כנפיים ",  סרט האנימציה של זאק סניידר ,  שהכניס 10.9 מיליון דולר בסוף השבוע השני להקרנתו .  במקום השלישי נמצא  " וול סטריט :  הכסף מדבר "  שהכניס 10.1 מיליון דולר . " גנב עירוני "  של בן אפלק הכניס 10 מיליון דולר בסוף השבוע האחרון ומדורג במקום הרביעי .
 אמה סטון אולי מדוברת כבר עכשיו ככוכבת הבאה של  " ספיידרמן "  אבל עתה היא נוכחת בקופות עם  " Easy A "  בכיכובה ,  שהכניס בסוף השבוע 7 מיליון דולר ומדורג במקום החמישי .  
הסרט  " You Again "  בכיכובה של קריסטין בל במקום השישי עם 5.5 מיליון דולר .  במקום השביעי סרט האימה  " מקרה 39 "  בכיכובה של רנה זלווגר עם הכנסות של 5.35 מיליון דולר .  סוגרים את הטבלה  " Let Me In "  במקום השמיני עם הכנסות של 5.3 מיליון דולר , " Devil "  במקום התשיעי עם הכנסות של 3.6 מיליון דולר ובמקום העשירי סרט האנימציה  " אלפא ואומגה "  עם הכנסות של 3 מיליון דולר בקופות .
 
שוברי קופות :  פייסבוק כובשת גם את הקולנוע 
" הרשת החברתית ",  הסרט המדובר אודות פייסבוק ,  החל את המסע לעבר האוסקר עם פתיחה של 23 מיליון דולר בקופות ,  שהספיקו למקום הראשון בטבלה . " אגדה עם כנפיים "  במקום השני

