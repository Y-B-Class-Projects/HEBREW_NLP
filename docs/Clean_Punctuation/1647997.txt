גם הדרבי של אבז'נדה הוא אדום
אינדפנדיינטה גברה 0:1 על ראסינג המדרדרת .  הורקאן הדהימה את ולז 2:3 ,  בוקה סיימה עוד משחק בתיקו ,  צ'אקריטה לא עוצרת
במוקד המחזור השישי של ליגת הקלאוסורה בארגנטינה עמד כמובן הדרבי של אבז'נדה אותו אירחה אינדפנדיינטה וניצחה 0:1 את ראסינג קלוב שממשיכה להדרדר .  קולון סיימה את משחקה הביתי בתיקו 1:1 עם רוסאריו ,  בוקה ג'וניורס ממשיכה בכושר הרע עם תיקו 1:1 נגד אסטודיאנטס .  הורקאן גברה 2:3 על ולז סארספילד .  צ'אקריטה ג'וניורס ממשיכה להדהים לאחר שגברה 0:3 בחוץ על ארסנאל .
 אינדפנדיינטה - ראסינג קלוב 0:1
אחד הדרבים הגדולים של ארגנטינה נערך כאשר השדים האדומים אירחו באצטדיון ליברטדורס דה אמריקה את לה אקדמיה .  ראסינג הגיעה לדרבי אחרי ניצחון ועם תחושה שאולי זה יהיה הדרבי שלה ,  אלא ששער בפנדל של דאריו גנדין  ( 41 )  הכריע את המשחק .  התחלופה על הקווים של קלאודיו ויואס במיגל אנחל רוסו נחלה הצלחה במשחק הראשון ,  אבל ראסינג חוזרת להפסיד והיא כבר סופרת שלישי כזה .  ככה אי אפשר לקחת אליפות .  שתי הקבוצות גמרו את המשחק ב-10 שחקנים ,  כשחלוץ ראסינג גבריאל האוצ'ה הורחק בדקה ה-59 ,  פטריסיו רודריגז השווה את מאזן הכוחות בדקה ה-90 .
 ארסנאל - צ'אקריטה ג'וניורס 3:0 
הקבוצה הקטנה מהפרובינציה של בואנוס איירס ממשיכה להדהים את הליגה .  צ'אקריטה השיגה ניצחון שלישי והיא כבר עם 10 נקודות .  אם היא לא תזכה באליפות התוצאות המצוינות שלה יעזרו לה לפחות במאבק נגד הירידה .  דייגו מוראלס כבש צמד  ( 31 ,  50 )  ,  פאקונדו פארה הפך את ההפסד של ארסנאל לתבוסה עם שער נוסף שבע דקות לסיום .
 קולון - רוסאריו סנטראל 1:1
הקבוצה מסנטה פה אירחה את הקבוצה מרוסאריו במטרה לקחת שלוש נקודות נוספות ולהיות גבוה בצמרת ,  אלא שהתוכניות שלה השתבשו .  חרמן ריברולה העלה את הביתיים ליתרון אחרי 37 דקות ,  אלא שבדקה ה-58 לוסיאנו פיגרואה איזן .  עד הסיום הורחקו שלושה שחקנים ,  שניים של האורחים  ( ג'ונתן גומז 65 ,  גיז'רמו בורדיסו ,  87 )  ,  בעוד שקולון נשארה ב-10 שחקנים  ( מרסלו גוקס ,  87 )  .
 העונה עוד לא ממש החלה ,  ובקבוצה של אבל אלבס כבר מקווים לסיים אותה ,  אחרי שהצהובים-כחולים סיימו עוד משחק בתיקו ,  ועוד בבית .  מרטין פאלרמו הבלתי נלאה והנפלא העלה את בוקה ליתרון  ( 24 ,  פנדל )  .  חרף גילו המתקדם ,  'אל לוקו' הוא היחיד שמשאיר את בוקה מעל פני המים .  בדקת הסיום ליאנדרו גונזאלס איזן והשיג לקבוצה מלה פלאטה נקודה והשאיר את רבבות אוהדי בוקה בבומבונרה פעורי פה .
 חימנסיה לה פלטה - ריבר פלייט 1:1
גם המיוז'נריוס ,  כמו היריבים מעבר לכביש ,  ממשיכים לאכזב .  הקולומביאני מרקו פרז העלה את חימנסיה ליתרון כבר אחרי שמונה דקות ,  אבל גוסטבו קנאלס הציל את ריבר ולאונרדו אסטרדה מהפסד נוסף עם שיוויון דרמטי בתוך תוספת הזמן .
 סן לורנצו - טיגרה 0:1
אחרי ארבעה משחקים בהם לא כבשה ואף חוותה שלושה הפסדים ,  סן לורנצו שוב לא הבריקה ,  אך לפחות יצאה עם מלוא הנקודות .  אמיליאנו אלפארו האורוגוואי ,  שהצטרף לקבוצה בינואר ,  כבש את שער הבכורה שלו בדקה ה-83 והכריע את המשחק .  נלסון בניטז מסן לורנצו וריבאיר רודריגז מטיגרה הורחקו בדקות הסיום .
 הורקאן - ולז סארספילד 2:3
אל גלובו הניבה את ההפתעה הגדולה של המחזור כשגברה על אחת המועמדות הרציניות לאליפות .  המשחק היה רב באירועים וכלל חמישה שערים ושני אדומים .  האורחים עלו ליתרון משער של רולאנדו זראטה  ( 42 )  ,  ארבע דקות אחרי המחצית גוסטבו בלבורין איזן בפנדל .  אחרי שעה של משחק ליאנדרו ולסקז מוולז ספג אדום ,  ופטריסיו טוראנזו מהורקאן ניצל זאת כדי להפוך את התוצאה בעוד פנדל  ( 78 )  ,  פדריקו לאוריטו מסמר את השלישי  ( 80 )  .  סנטיאגו הטנק סילבה ,  שהגיע העונה לקבוצה מבנפילד ,  רק צימק  ( 87 )  ,  מקסימיליאנו מוראלס הספיק לקבל אדום  ( 90 )  ,  ו-ולז נותרה בסיום בתשעה שחקנים .  משחקים נוספים :
 ארחנטינוס ג'וניורס - גודוי קרוז 2:1לארחנטינוס :  סנטיאגו ג'נטליטי  ( 31 )  .  לגודוי קרוז :  פדריקו היגואין  ( 6 )  ,  קרלוס אנדרס סאנצ'ז  ( 20 ) 
ניואל'ס אולד בויס - בנפילד 1:2לניואל'ס :  כריסטיאן נונייז  ( 65 )  ,  אנטוניו בוגוסיאן  ( 74 )  .  לבנפילד :  רובן רמירז  ( 77 ) 
לאנוס - אתלטיקו טוקומן 0:3ללאנוס :  סבסטיאן בלאנקו  ( 39 )  ,  דייגו לאגוס  ( 52 )  ,  סנטיאגו סאלסדו  ( 67 ) 

גם הדרבי של אבז'נדה הוא אדום
אינדפנדיינטה גברה 0:1 על ראסינג המדרדרת .  הורקאן הדהימה את ולז 2:3 ,  בוקה סיימה עוד משחק בתיקו ,  צ'אקריטה לא עוצרת

