מאסיב אטאק בדרך לישראל
לוואלה !  תרבות נודע שההרכב ,  שהוציא לא מכבר אלבום חדש ,  עתיד להגיע בפעם השלישית לישראל להופעה שתיערך באמצע יולי בגני התערוכה בתל אביב
המבול של הקיץ נמשך :  מאסיב אטאק ,  הרכב הטריפ הופ האנגלי המפורסם מהעיר בריסטול עתיד להופיע בישראל ,  כך נודע לוואלה !  תרבות .  המופע אמור להתקיים בגני התערוכה בתל אביב באמצע יולי ,  כחלק מאירוע בינלאומי שיכלול הופעות נוספות ,  ביניהן ההופעה הצפויה של די ג'יי שאדו בישראל .  
סגירת המופע נמצאת בשלבים אחרונים של משא ומתן ומאחורי ההפקה עומדת חברת Alive Productions ,  המביאה לישראל את אלביס קוסטלו שיופיע בקיסריה בחודש יוני .  בחברה סירבו להגיב לדברים .  
אם לא יצוצו תקלות ,  תהיה זו ההופעה השלישית של הלהקה בישראל ,  אחרי ביקור בשנת 1995 כלהקת החימום של דיוויד בואי ובשנת 1999 .  ההופעה היא חלק מסיבוב ההופעות לקידום האלבום החדש  " Heligoland "  שהוציא ההרכב לאחרונה ובו השתתפו גם דיימון אלברן מבלר וסולן להקת טי.וי און דה רדיו .  
מאסיב אטאק הוקמה בשנת 1987 ועם צאת אלבומיה הראשונים נחשבה הלהקה לאחת מפורצות הדרך בז'אנר הטריפ הופ .  בלהקה היו חברים שלושה מוזיקאים במקור ,  רוברט דל נאג'ה ,  גרנט מארשל ואנדי וואולז ,  שעזב את הלהקה בשנת 1998 אחרי צאת אלבומה השלישי .
 
מאסיב אטאק בדרך לישראל
לוואלה !  תרבות נודע שההרכב ,  שהוציא לא מכבר אלבום חדש ,  עתיד להגיע בפעם השלישית לישראל להופעה שתיערך באמצע יולי בגני התערוכה בתל אביב

