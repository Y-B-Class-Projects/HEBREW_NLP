באיזה גיל יהיה לילד שלכם מכשיר סלולרי ואיך תשלמו על זה כמה שפחות ? 
השימוש בטלפון סלולרי אצל ילדים הפך לעובדה שקשה לערער עליה ■ כיום ילדים מקבלים את המכשיר הראשון שלהם בגיל צעיר יחסית ,  בעיקר כדי להקנות שקט נפשי להורים ■ כך נבחר את המכשירים והמסלולים המתאימים ביותר לילדנו
 >  >  מאחר שהשימוש בטלפון הסלולרי אצל ילדים נהפך כבר לעובדה שקשה לערער עליה ,  לפחות כדאי לבחור את המכשירים והמסלולים שהכי יתאימו עבורם .  בגילים הצעירים יחסית ,  אז הילדים מקבלים את המכשיר הראשון שלהם בעיקר כדי להקנות שקט נפשי להורים ,  קל יותר להגדיר את גבולות השימוש בטלפון ולייעד אותו לשיחות להורים בלבד .  רוב המכשירים הראשונים הם מכשירים פשוטים או יד שנייה מההורה ,  ובמקביל ,  גם דפוסי השימוש בהם מצומצמים  ( עד גיל 11 מרבית הילדים אינם משתמשים במכשיר בעלות של יותר מ-50 שקל בחודש )  .  ואולם יחסם לטלפון הסלולרי בגיל ההתבגרות משתנה ,  בין אם ההורים רוצים או לא.ככל שבני הנוער נמשכים יותר לטכנולוגיה המתחדשת ומצליחים לתפעל אותה ,  כך קשה יותר להורים להגביל את השימוש לשניים-שלושה מספרי חירום .  קשה פי שתיים להסביר להם שזה  " כל מה שהם צריכים ",  בעוד הצורך  ( שלא לומר התלות )  שלנו במכשיר הזה נותר גבוה מאוד .  מצד שני ,  גם לא צריך להרים ידיים :  לצד חינוך לשימוש מושכל בסלולר  ( ראו מסגרת בעמוד 14 )  ,  כדאי גם להתאים עבורם את המכשיר והמסלולים לפי הצורך .  נעזרנו במומחי wisebuy.co.il המסייע בקבלת החלטות קנייה באמצעות סקירות מדריכים והשוואות מחירים ,  כדי להביא כמה המלצות על מכשירים לילדים ,  ובאתר kamaze.co.il להשוואת מחירים בתקשורת ,  כדי לסייע בהתאמת המסלולים לשימושי הילדים בסלולר .  ילדים עד גיל 12 1 .  רכשו כרטיס חיוג בגילאים הצעירים ,  מסבירה ליאת נחום מאתר kamaze ,  מדברים הילדים מעט פעמים בשבוע שיחות קצרות ,  ולכן כרטיס החיוג הוא הפתרון הטוב ביותר .  מטעינים אותו בסכום קבוע מראש במגוון אמצעים ובצורה קלה ונוחה :  באתרי האינטרנט ובחנויות של חברות הסלולר ,  בחנויות נוחות של תחנות הדלק ,  בכמה ממכשירי הכספומט ,  בחלק מדוכני מפעל הפיס ,  בקיוסקים ובדואר .  כשהכרטיס מתרוקן ,  אפשר לקבל שיחות ולהתקשר למספרי החירום  ( משטרה ,  מד"א )  .  התעריף לדקה אמנם יקר ,  אך אין דמי שימוש או התחייבות לגובה חשבונית מסוים .  העלות היא 0.80 עד 1.30 שקלים לדקה בסלקום ,  פרטנר ופלאפון .  מירס ,  במקרה הזה ,  היא הזולה ביותר :  64 אגורות לדקה .  כך ,  ילד שמדבר 50 דקות בחודש ,  למשל ,  ישלם 32 שקל במירס או כ-54 שקל ביתר החברות .  עלות שליחת הודעת sms ,  היא עלות ממוצעת ודומה למסלולים רבים אחרים אצל החברות .  בכמה מהחברות יש מכשירים ייעודיים למסלולים אלה שעלותם זולה  ( 150-400 שקל בדרך כלל )  .  2 .  בחרו מכשיר זול ,  נוח ועמיד הדבר העיקרי החשוב במכשיר ראשון לילד ,  חוץ מהמחיר הזול ,  הוא שיהיה עמיד ושהממשק למשתמש יהיה נוח ופשוט .  על כן חשוב להתרשם בחנות מאופי בנייתו  ( מכשירי סליידר או צדפה ,  למשל ,  נוטים להיות עדינים יותר ממכשירים שהם מקשה אחת )  ,  ולתת לילד להתנסות מעט בתפעולו .  בכל מקרה ,  שבדפוסי השימוש המצומצמים הללו ,  לא תקבלו עליו החזר חודשי אם תבחרו במכשיר יקר יותר .  3 .  מכשיר דור 3 כדאי לקנות באחת מרשתות החשמל והאלקטרוניקה או בחנויות מתמחות באינטרנט .  בדרך זו לא תחוייבו בחבילת גלישה ותחסכו עוד כמה עשרות שקלים מהחשבונית החודשית .  4 .  הגדירו מספר מצומצם של מספרי טלפון אליהם ניתן להתקשר בפלאפון ,  פרטנר וסלקום ניתן להגדיר כמות מוגבלת של מספרי טלפון שאליהם ניתן להתקשר מהמכשיר של הילד ובכל המכשירים ניתן - וכדאי - לחסום את הגלישה .  בפרטנר אפשר להגדיר עד 20 מספרים מורשים שרק אליהם ניתן להתקשר ולשלוח sms .  בפלאפון ניתן לבצע את ההגדרה במכשירי הרשת החדשה  ( עד 10 מספרים )  ,  אך לא מכל מכשיר .  כמו כן ,  למספרים המוגדרים לא ניתן לשלוח sms מהמכשיר .  בסלקום ניתן להגדיר כמה מספרים שרוצים ,  אך בחלק מהמכשירים לא ניתן לשלוח sms למספרי הטלפון שהוגדרו .  במירס לא ניתן אפשרות להגדיר מספר מוגבל של מספרים לשיחות יוצאות .  בני נוער 1 .  בחרו את התוכנית שתתאים לדפוסי השימוש של הילד לילדים גדולים יותר ,  שכבר מתקשרים לחבריהם ומסמסים לרוב ,  מומלץ לבחור בתוכניות אחרות .  כל החברות מציעות בנק דקות ו-sms ,  שאותם צריך להתאים לפי השימוש החודשי  ( ראו טבלה )  .  סלקום ואורנג' מציעות גם שני מסלולים נוספים  ( "משתלם להיות צעיר "  בסלקום ו"רטרו "  בפרטנר )  ,  אך הם לא מתאימים לכל אחד .  לשלומי עמיצור ,  עורך אתר wisebuy ,  יש כמה המלצות ,  בעיקר למכשירים לא יקרים יחסית  ( כל המכשירים נסקרו על ידי מומחי האתר ,  לצד מכשירים דומים באותן קטגוריות )  .  לנוקיה ולסוני אריקסון יש סדרות של מכשירים סלולריים המתהדרות בעיצוב צבעוני וצעיר עם התמקדות במוסיקה ,  מה שאומר שמכשירי הסדרות כוללים מקשים ייעודיים כמו בנגן מוסיקה ;  תוכנה ייעודית ;  ורמקולים ואוזניות איכותיות יחסית .  בסדרת xpressmusic של נוקיה ,  עמיצור ממליץ על הדגם 5310 ,  שעולה כ-800 שקל .  מבין הסוני אריקסונים מומלץ ה-w595 ,  שעולה 1,000 שקל וכולל גם מצלמה ברזולוציה של 3.2 מגה פיקסל .  מכיוון שהטרנד החדש הוא מכשירי מסך מגע ,  לא חייבים לפסוח על קטגוריה זו ,  שכן חברת סמסונג יצאה בשנה האחרונה עם סדרת מכשירי טאץ' זולים יחסית .  ה-s560 ,  למשל ,  עולה 1,600 שקל ,  ומלבד מסך מגע הוא מצויד גם בנגן מוסיקה ובמצלמה .  כך תעקבו אחר החשבון של הילדים - ותחסכו בהוצאות  >  >  >  לכל חברות הסלולר יש כלים ושירותים שבהם ניתן להיעזר כדי לעקוב אחרי החשבונית של הילדים .  בפרטנר אם תשלחו sms עם הקוד bill למספר 999 ,  תקבלו sms חזרה עם מצב החשבון ותאריך עדכונו .  השירות הוא ללא עלות .  סלקום ניתן להגדיר התראה ב-sms על גובה החשבון של הילד .  אם ,  למשל ,  קבעתם שגובה החשבונית הרצוי הוא עד 100 שקל ,  ברגע שהמנוי יגיע לרף זה ,  תקבלו עדכון על כך בהודעת sms .  השירות הוא ללא עלות .  פלאפון צריך להתקשר למענה הקולי כדי לברר לגבי מצב החשבון .
 
באיזה גיל יהיה לילד שלכם מכשיר סלולרי ואיך תשלמו על זה כמה שפחות ? 
השימוש בטלפון סלולרי אצל ילדים הפך לעובדה שקשה לערער עליה ■ כיום ילדים מקבלים את המכשיר הראשון שלהם בגיל צעיר יחסית ,  בעיקר כדי להקנות שקט נפשי להורים ■ כך נבחר את המכשירים והמסלולים המתאימים ביותר לילדנו

