אלירן עטר בספק לסכנין
חלוץ בני יהודה נטש את האימון בשל כאבים בבטנו ,  עומר רפס עשוי לפתוח במקומו .  גארידו ואפק הפצועים ימשיכו להיעדר
בני יהודה קיימה הערב  ( חמישי )  אימון טקטי לקראת משחקה בשבת מול בני סכנין ,  שייערך באצטדיון דוחא ללא קהל ,  בעקבות העונש שספגה סכנין לפני כשבועיים על התפרעות אוהדיה במשחק נגד אחי נצרת .  המאמן גיא לוזון ייאלץ להסתדר גם השבת ללא הבלם הקולומביאני איבן גארידו ,  שטרם החלים מהמתיחה בשריר הירך האחורי ,  וכן ללא הקשר עמרי אפק שסובל מפציעה בשרירי המפשעה .  גארידו הסתפק הערב באימון קל בעוד אפק ערך ריצה מסביב למגרש .  לעומתם חזרו הערב להתאמן מהראן ראדי ,  שהחלים משפעת ,  ואסי בלדוט שסובל ממתיחה בשריר רגלו ועדיין לא כשיר במאת האחוזים .  
אלירן עטר ,  שלא התאמן אמש בשל כאבים בשרירי הבטן התחתונה ,  טופל היום על ידי הפיזיותרפיסט חנן בן עמי וניסה להתאמן אולם פרש בעת המשחקון הפנימי בשל כאבים וכרגע הוא בספק למשחק .  בצוות הרפואי ינסו להכשיר במהלך היומיים הקרובים את החלוץ הצעיר ,  שבהעדרו תורגל משה ביטון בחוד ההתקפה כאשר לצידו שולב גם עומר רפס שעשוי לפתוח בשבת .  גיא לוזון תירגל הערב כמעט את אותו הרכב שפתח בהפסד למכבי תל אביב במחזור שעבר ,  עם איציק עזוז בעמדת המגן הימני ,  דין מורי וניצן אהרונוביץ' כבלמים ,  וראדי וסיניסה ליניץ' בקישור האחורי .
 מנהל הקבוצה חזי ראלי ,  שנעדר מאימוני הקבוצה השבוע ולא נכח גם הערב באימון הקבוצה אמר לוואלה !  ספורט : " אני נמצא בחופשה מסיבות אישיות .  אין לכך שום קשר לעניין הבן שלי עוז .  חשוב לי להדגיש שלעוז יש חוזה לעונות הקרובות בבני יהודה והוא ישחק אך ורק בבני יהודה .  כל אלה שאמרו דברים כאלה ואחרים עשו זאת על אחריותם בלבד ואינני יודע על מה מדובר ". 

אלירן עטר בספק לסכנין
חלוץ בני יהודה נטש את האימון בשל כאבים בבטנו ,  עומר רפס עשוי לפתוח במקומו .  גארידו ואפק הפצועים ימשיכו להיעדר

