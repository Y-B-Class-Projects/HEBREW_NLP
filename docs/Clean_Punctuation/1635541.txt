שאלה פתוחה
דואגת בקשר לשיעור יתר או לכאבים בחדירה ?  ד"ר ליאורה אברמוב עונה לשאלות שלכם
שלום ,  אני בת 14 ואני ממש שעירה בכול מקום .  בשחי ,  רגליים ,  ידיים ,  מפשעה ואפילו בישבן .  אני נואשת ,  אני לא יודעת מה לעשות ,  או איך לטפל בזה .  זה נורמאלי ?  איך אפשר למנוע את זה ?  או להוריד ? 
עודף שיער גוף בנשים יכול להיות בעיה הורמונלית או גנטית .  לכן כדאי שתעשי בירור הורמונלי אצל רופא משפחה ובמידה והכל תקין- ניתן לעשות הוצאת השערות במחט חשמלית או בטכניקות אחרות .  אם יש בעיה הורמונלית הטיפול יהיה בכדורים  ( בדרך כלל גלולות למניעת הריון אשר מורידות את השיער )  .
 התחלתי לאונן כשהייתי בת 12 בערך .  אני מעידה על עצמי כשמרנית ואסור לי לקיים יחסי מין לפני החתונה ,  לדעתי צריך להתחתן בתולה .  אבל כשהייתי מאוננת הייתי לפעמים מכניסה אצבעות ,  והשתמשתי פעם בטמפון .  האם זה פוגע בבתולין שלי ? 
יכול להיות שהכנסת אצבעות תרחיב או תקרע את קרום הבתולים .  בדרך כלל טמפון או אצבע אחת לא גורמים לפגיעה בקרום .  אם את רוצה לבדוק את העניין פני לבדיקה אצל רופא נשים
איבר מיני בגודל של 13 סנטימטרים .  האם זה בסדר לגילי ,  והאם איבר המין שלי יגיע לגודלו של איבר מינו של אבי ? 
אני לא יודעת מה גודלו של איבר המין של אביך ,  אבל 13 ס"מ זה בהחלט תקין לגילך והאיבר עוד ימשיך לגדול עד שתשלים את גיל ההתבגרות
שכבתי עם חבר שלי בפעם הראשונה לפני שנה .  זה כאב לי מאד ,  וירד הרבה מאד דם .  מאז כאב החדירה לא עובר .  הכאב הוא רק בחדירה ולא באקט עצמו .  מדוע הכאב לא עובר ?  האם יש לי בעיה ? 
אולי את מכווצת בזמן החדירה כי את כבר פוחדת מהכאב או אולי אינך מספיק רטובה .  נסי לבדוק אם את מכווצת ולהרפות ברגע החדירה .  השתמשי בחומרי סיכוך כמו ג'לים למיניהם שישנם בבתי המרקחת ומרחי בפתח לפני החדירה .  אם לא יעזור -את יכולה למרוח משחה מרדימה בשם אזראקאין %5 שמורחים אותה חצי שעה לפני החדירה והיא מרדימה את הפתח ולא תרגישי את החדירה .  בכל מקרה ,  כדאי לבדוק אצל רופא נשים אם הכל תקין ולמה כואב לך .
 

שאלה פתוחה
דואגת בקשר לשיעור יתר או לכאבים בחדירה ?  ד"ר ליאורה אברמוב עונה לשאלות שלכם

