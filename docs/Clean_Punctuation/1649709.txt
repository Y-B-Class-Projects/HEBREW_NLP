הציעה לנשים לעבוד בזנות בחו"ל - והורשעה
ביהמ"ש הרשיע אישה שהביאה נשים ישראליות לעבוד בסוכנות ליווי בלונדון בניהולה .  האישה הורשעה רק ב-10 מקרים ,  שכן החוק בלונדון מתיר את העבודה במכוני ליווי
בפסק דין יוצא דופן ,  הרשיע היום  ( חמישי )  בית המשפט המחוזי בתל אביב אישה שניהלה סוכנות ליווי בלונדון ,  והואשמה כי גרמה לנשים ישראליות לעבוד עבורה בזנות בעיר .  
לפי כתב האישום ,  האישה ,  שעבדה בעצמה בזנות באנגליה לפני שפתחה את סוכנות הליווי ,  פרסמה מודעות בעיתונים בארץ לפיהן דרושות נשים לעבודה דיסקרטית בחו"ל .  הנאשמת שוחחה עם הנשים שיצרו עמה קשר והציעה להן לעבוד בזנות בלונדון .  
במהלך המשפט אף הודתה הנאשמת שהעסיקה את הנשים בזנות ,  ואולם היא לא הואשמה בסרסרות .  היא טענה שלא גרמה למתלוננות לעזוב את ישראל לשם עיסוק בזנות ,  כפי שקובע הסעיף בחוק בו הואשמה .  
השופטים קבעו שרק בעשרה מן המקרים הוכח ששכנעה את הנשים להגיע ללונדון כדי לעבוד בזנות ואף רכשה עבור הנשים כרטיסי טיסה .  במקרים אחרים הוכח שאמנם העסיקה את המתלוננות בזנות ,  אולם לא גרמה להן לעזוב את ישראל ,  ולכן זוכתה .
 כך לדוגמא ,  באחד המקרים הודתה הנאשמת שהעסיקה מתלוננת וגבתה ממנה מחצית מהכנסותיה ,  בנוסף לתשלומים עבור הוצאות הדירה והנסיעות .  השופטים הסבירו שאילו בוצעו המעשים בישראל ,  היה ניתן להרשיעה בסרסרות ,  אולם בשל החוק באנגליה ,  היא לא הואשמה בעבירה זו . 
" למרות הסלידה שמעוררים מעשיה של הנאשמת ,  אשר סחרה בגופה של אישה אחרת ,  כתב האישום מייחס לה עבירה שונה ",  נכתב בהכרעת הדין ביחס לאחת הנשים . " העובדה שהנאשמת העסיקה את ציפי בזנות בלונדון ,  סיפקה לה את התשתית הלוגיסטית לעיסוקה זה ,  כולל פרסום ומגורים ,  אינה מקימה את יסודות העבירה ". 

הציעה לנשים לעבוד בזנות בחו"ל - והורשעה
ביהמ"ש הרשיע אישה שהביאה נשים ישראליות לעבוד בסוכנות ליווי בלונדון בניהולה .  האישה הורשעה רק ב-10 מקרים ,  שכן החוק בלונדון מתיר את העבודה במכוני ליווי

