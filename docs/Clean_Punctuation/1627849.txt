שיקום HOT עובר דרך קיצוץ בתוכן 
זליגת ערך
 >  >  לפני שבוע פורסם ב-themarker כי בכוונת hot לצמצם את הוצאות התוכן שלה מרמה שנתית של כ-700 מיליון שקל לכ-550 מיליון שקל בלבד .  עבור חדי העין ,  המספר הזה - 700 מיליון שקל - היה מאוד מוכר .  למעשה ,  hot מנסה כבר שנים רבות לצמצם את הוצאות התוכן שלה ולהפחיתן מ-700 מיליון שקל .  המנכ"ל לשעבר רם בלינקוב התחיל בכך כבר לפני יותר מחמש שנים ,  אחריו ניסו דוד קמיניץ ,  והמנכ"ל הנוכחי הרצל עוזר .  חלקם הצליח לצמצם הוצאות אלה במעט ,  אך באורח פלא ,  חזרו הוצאות התוכן של hot לרמת 700 מיליון שקל בשנה ,  וזאת למרות העובדה הידועה כי הוצאות התוכן של hot הן מהגבוהות בעולם ביחס למספר מנויי הטלוויזיה שלה .  עובדה ידועה נוספת היא שבלינקוב וקמיניץ לא ממש הסתדרו עם חלק מבעלי המניות הוותיקים בחברה .  הראשון איים כמה פעמים כי יעזוב אם לא יניחו לו לנהל .  השני עזב לאחר שנתיים בלבד ,  הרבה לפני תום החוזה שלו .  בדיעבד ,  ניתן לומר כי אף אחד מהם לא יכול להתגאות בשיקום החברה .  hot חזרה לא כבר לאבד מנויים ל-yes ומעולם לא הצליחה להפוך את שירות הלקוחות שלה לסביר .  בזווית הפיננסית ,  שיעור הרווחיות  ( ebitda )  של hot הוא 33%-34% מההכנסות כבר יותר משלוש שנים ,  בעוד הרווחיות של כלל החברות בשוק התקשורת ,  כולל yes המתחרה ,  השתפר מהותית .  הרווחיות הנמוכה של hot יכולה לשרת רק את בעלי החוב שלה .  בעלי המניות הרגילים ,  כלומר ,  אלה שלא מקיימים קשרים עסקיים עמה ,  מעולם לא ראו תזרים מהשקעתם .  כפי הנראה ,  המפתח לשיקומה הפיננסי של hot ,  והפיכתה למכונת מזומנים כמו מתחרותיה ,  נעוץ בקיצוץ מהותי בהוצאות התוכן ,  אשר מהוות כיום יותר מ-60% מהוצאות תחום השידורים .  מייקל בוקובזה ,  נציגו של פטריק דרהי ,  ראה זאת מיד עם כניסתו ל-hot ,  אך כאשר החל לפעול מול ספקי התוכן ,  נתקל באינטרסים החבויים שמנחים את ניהולה hot שנים רבות .  hot מעולם לא נוהלה כאשר טובת כל בעלי המניות לנגד עיניה .  הרווחיות ,  הקדמה הטכנולוגית והשירות של hot תמיד היו משניים לאינטרסים של פישמן ומוזס .  לא סתם ,  בנק לאומי ודלק מכרו מניותיהם לדרהי ,  בעוד פישמן ומוזס נותרו בחברה .  המוכרים הבינו כי מבנה הבעלות הנוכחי לא יאפשר להם לראות תשואה ראויה .  בשונה מלאומי ודלק ,  דרהי כבר נמצא בעמדה אחרת .  הוא שילם כ-1.25 מיליארד שקל עבור אחזקותיו ב-hot .  הוא הוסיף על כך 650 מיליון שקל ,  כאשר רכש את מירס ,  תוך כוונה למזגה לתוך hot .  היקף החשיפה שלו לא יאפשר לו לקבל בהבנה את זליגת הערך ממאזני hot למאזנים של פישמן ומוזס .  הוא יהיה חייב לעצור זאת ,  ולהפוך את hot סוף סוף לחברה הפועלת משיקולים עסקים מקובלים ,  כלומר לטובת כלל בעלי המניות שלה .
 
שיקום HOT עובר דרך קיצוץ בתוכן 
זליגת ערך

