יהיה שוויון בפני החוק ? 
ועדת הכלכלה של הכנסת הסכימה עקרונית למתווה מנכ"ל הרשות השניה סמירה בנוגע להשבת חובות ערוץ 10 לקולנוע .  עכשיו רשת וקשת רוצות גם
שלושה שבועות לפני תום זיכיון ערוץ 10 אישרה היום עקרונית ועדת הכלכלה של הכנסת חלק ניכר בסעיפי הצעת החוק להארכת זיכיון הערוץ .  הסעיף הבולט ביותר שאושר הוא השבת חובות הערוץ לקולנוע ,  על פי המתווה שהציג מנכ"ל הרשות השניה מנשה סמירה ,  לפיו הזכיין יבצע מחויבויות קולנוע בהשקעה של ארבעה מיליון שקל מדי שנה .  את מחויבויות העבר של הערוץ ,  בהיקף של 20 מיליון שקל ניתן יהיה לפרוס עד לשנת 2014 כנגד ערבות ל 20 מליון שקל שתועמד על ידי ישראל 10 .  איגודי היוצרים תומכים במתווה סמירה והמחלוקת בשלב זה היא סביב השוואת התנאים של זכייניות ערוץ 2 רשת וקשת להקלות שמקבל ערוץ 10 במחויבויותיו להשקעה בקולנוע .
 המשנה למנכ"ל רשת שאול מגנזי מחה על כך שההסכמות שהושגו אינן כוללות גם הקלות לרשת וקשת בשם עיקרון השויוניות : "  אנחנו תמכנו בהסדר ערוץ 10 ורוצים שיעזרו לו ,  אבל עדיין עומדים על כך שישמר השוויון .  עובדתית ב-2010 יש הפחתה בהיקף המחויבות ,  אבל יחד עם זאת הבעיות הכלכליות שלנו לא פחתו ולא הצטמצמו ואני מקווה שעוד כמה שבועות לא נהיה באותה סיטואציה דומה לזו של ערוץ 10 .  הפחתה 30% מהמחויבות היא ראויה ,  אבל צריך להשית אותה גם על ערוץ 2 ".  מנכ"ל הרשות השניה מנשה סמירה דחה את את טענות רשת והשיב כי בשנתיים האחרונות ערוץ 2 קיבל התאמות והקלות בעקבות מבצע חומת מגן ,  מלחמת לבנון השניה והמשבר הכלכלי בעוד ערוץ 10 לא קיבל אותן ,  משום שהקלות לערוץ 10 היו טעונות אישור ועדת הכלכלה .  
ערוץ 10 ביקש בדיון כי סכום של 39 מיליון שקל שעליו להוציא על דרמה ותעודה ב-2010 יופחת ל-30 מיליון שקל ,  זאת בשל העובדה כי הערוץ הזרים בזמנו לבקשת הרשות כסף לשוק היצירה בתמורה להבטחות להקלות עתידיות .
 
יהיה שוויון בפני החוק ? 
ועדת הכלכלה של הכנסת הסכימה עקרונית למתווה מנכ"ל הרשות השניה סמירה בנוגע להשבת חובות ערוץ 10 לקולנוע .  עכשיו רשת וקשת רוצות גם

