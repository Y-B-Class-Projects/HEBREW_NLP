ב.מ.וו בסלון האקולוגי
תחשוף בז'נבה את סדרה 5 החדשה מונעת על ידי מערכת הזנה היברידית המפיקה כ-350 כ"ס וצורכת דלק במתינות
 ( צילום ועריכה :  יצרן ) 
לב.מ.וו יש קטגוריה עצמאית למכוניות אקולוגיות  'אקטיב-הייבריד' .  אחרי שחשפה את סדרה 7 במסגרת הירוקה וכן את רכב הפנאי X6 לאחרונה ,  פונה הגרמניה לאמצע הדרך ומשלימה את היצע הדגמים שלה ל-2010 עם הדור האחרון למיזם  סדרה 5 .  האם מכאן תזלוג הטכנולוגיה גם לסדרות 3 ו-1 ? 
הדמיון הוויזואלי בינה לבין סדרה 5 מתחיל ונגמר בכמה אלמנטים די צנועים .  פרט לצביעה הכחולה על גופה המוארך ותוספת של פגושים וחישוקים בעיצוב מאוד דרמטי ,  מדובר בסיכום המשתנים הצורניים בדגמים זהים פחות או יותר .  תא הנוסעים על אף שלא נחשף בתמונות ,  כולל הבדלה טכנולוגית וממותגת על ידי מתגי הפעלה למערכת ההנעה היברידית ,  בסיועו של צג דיגיטלי המפקח על תשדורת האנרגיה בין מנוע הבעירה ליחידה החשמלית .  
גולת הכותרת בסדרה 5 היא מערכת ההנעה המתוחכמת שלה .  לראשונה מאז מוסדה חטיבת EfficientDynamics לפני שנים מספר ,  החליטה ב.מ.וו לשדך למנוע ה-6 צילינדרים המיתולוגי אמצעים חשמליים במקום לבחור במנועי V8 למשל ,  ובכך מנסה להדמות למרצדס S קלאס הייבריד להבדיל הממדים כמובן .  ואריאצית המנוע היא ה-N55 טורבו בנפח כולל של 3.0 ל' ,  המייצרת לבדה כ-300 כ"ס .  עם תוספת המנוע החשמלי  ( 52 כ"ס )  מצטברים הסוסים לכדי 350 כ"ס לערך בפורמט משולב .  
תיבת ההילוכים אינה אלקטרונית או מהזן הרציף ,  אלא זו שכבר הוצגה ולה שמונה יחסי העברה .  בעזרת חלוקה נבונה של ההילוכים היא מפחיתה את תצרוכת הדלק של מנוע הבנזין הסדרתי בשיעור של כ-15 אחוזים ,  ואת פליטת ה-C02 ב-10 אחוזים .  עוד היא מציעה אגירת אנרגיה מיכולת הבלימה ,  ומנגנון ממוחשב המסייע לנהג לבחור במצב הנהיגה האופטימלי בהתאם לתנאי הדרך .  
עוד פרטים תגלה ב.מ.וו במעמד המסורתי בתערוכת הרכב בז'נבה בימים הקרובים .  בינתיים היא רומזת בריש גלי על כך שבעתיד כמעט כל סדרת דגמיה תתחמשנה בטכנולוגיית האקטיב-הייבריד ,  סדרה 3 ככל הנראה תהיה הבאה בתור .
 
ב.מ.וו בסלון האקולוגי
תחשוף בז'נבה את סדרה 5 החדשה מונעת על ידי מערכת הזנה היברידית המפיקה כ-350 כ"ס וצורכת דלק במתינות

