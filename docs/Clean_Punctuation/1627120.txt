ניוז קורפ מאיימת על טיים וורנר :  אם לא תשלמו דולר לחודש על כל מנוי - נסיר את ערוצי פוקס משידורי הכבלים 
 >  >  ענקית המדיה ניוז קורפ ,  שבשליטת המיליארדר האוסטרלי רופרט מרדוק ,  איימה להסיר את ערוצי פוקס מממירי חטיבת הכבלים של טיים וורנר עד סוף השבוע ,  אם חברת הכבלים לא תסכים לשלם לה נתח מעמלות המנויים ,  כפי שהיא עושה בערוצי כבלים אחרים .  ניוז קורפ ,  המאיימת להסיר תוכניות פופולריות כמו משדרי ליגת הפוטבול של המכללות בארה"ב או  " אמריקן איידול "  ממנוייה של טיים וורנר כייבל ,  דורשת מהחברה דולר לחודש בעבור כל מנוי .  בכך היא עשויה ליצור תקדים שבמסגרתו רשתות ארציות כמו פוקס ינסו לפצות על הירידה בהיקפי הפרסום בטלוויזיה באמצעות גביית תשלום בעבור תכנים מחברות הכבלים .  טיים וורנר מסרבת בינתיים להיענות לדרישותיה של ניוז קורפ ,  וכבר החלה לשדר פרסומות המכינות את המנויים לאפשרות של אובדן ערוצי פוקס ,  כשיפוגו חוזי השידור שלה עם פוקס בניו יורק ,  לוס אנג'לס ,  דאלאס ,  אורלנדו וערים אחרות .  מלינדה ויטמר ,  סמנכ"לית התכנים של טיים וורנר כייבל ,  אמרה כי המאבק ישפיע על כל מנוי כבלים בארה"ב ,  מאחר שהעמלה שדורשת ניוז קורפ תתווסף לחשבונות הכבלים שלהם . " עמלה כזאת תיתרגם לעלויות גבוהות יותר בעבור צרכנים שירכשו חבילות ערוצים ",  אמרה ויטמר .  בעשור האחרון העניקו בעלי הרשתות את זכויות השידור לערוציהם לחברות הכבלים ,  בתמורה למיקום בולט במערכות הכבלים .  כיום ,  לעומת זאת ,  רשתות כמו פוקס ו-cbs דורשות סכומים משמעותיים ממפעילות הכבלים שמשדרות את תכניהן למיליוני בתים ,  כדי לפצות על הירידה בהיקפי הפרסום .  ערוצי כבלים כמו tnt ו-espn פועלים באותו אופן ,  ומרוויחים הן מפרסום והן מעמלות מנויים .  כמה תחנות מקומיות קטנות יותר כבר החלו לקבל עמלות מנויים מחברות הכבלים ,  אולם לרוב מדובר בלא יותר מ-25 סנט לכל מנוי ,  בעוד שפוקס דרשה סכום גבוה בהרבה .
 
ניוז קורפ מאיימת על טיים וורנר :  אם לא תשלמו דולר לחודש על כל מנוי - נסיר את ערוצי פוקס משידורי הכבלים 
nan
