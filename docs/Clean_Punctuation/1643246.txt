סיבובי הפרסה של נתניהו 
זיגזג פוליטי
 >  >  השינוי בעמדתו של ראש הממשלה ושר העל הכלכלי ,  בנימין נתניהו ,  לגבי פרויקט הדגל התחבורתי שלו לקידום תשתיות התחבורה ,  אינו הראשון שלו .  נתניהו חזר בו בעבר מפרויקטים וממהלכים כלכליים חשובים .  בתחילת יולי חזר בו נתניהו מהצהרותיו והחליט לא להטיל מע"מ על פירות וירקות .  לתקשורת הוא אמר : " חלק מרכזי בתפקידי הוא להיות קשוב לרחשי הציבור .  הגעתי למסקנה כי זו לא העת להטיל מע"מ ".  שר האוצר ,  יובל שטייניץ ,  חשב אחרת ואמר את דעתו לתקשורת .  בתחילת נובמבר שב והיכה נתניהו בשר האוצר .  הפעם החליט נתניהו להקפיא את היטל הבצורת - לאחר שמקורביו הזהירו אותו כי הציבור לא יוכל לעמוד גם בהיטל המים החדש וגם במס הבצורת .  שטייניץ התנגד למהלך של רה"מ ,  ואמר כי  " אין מקום לשיקולים של פופולריות ".  נתניהו התפשר גם בנושאים כלכליים-חברתיים אחרים ,  כמו ברפורמת הקרקעות ובדחיית הדיון בגירוש ילדי העובדים הזרים .  גם בנושא הורדת נטל המס ,  הקיצוץ במס ההכנסה ובמס החברות היה נמוך בחצי לעומת ההבטחה הראשונית .
 
סיבובי הפרסה של נתניהו 
זיגזג פוליטי

