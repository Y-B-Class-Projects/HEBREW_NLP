ח"כ זחאלקה : " התקשורת הישראלית מגויסת "
 לאחר הסערה שהתעוררה במהלך ראיון עם דן מרגלית ,  ממשיך יו"ר בל"ד לתקוף את התקשורת וטוען כי מתנהל נגדו מסע הסתה .  זחאלקה עורר את זעמו של מרגלית לאחר שאמר כי  " ברק אוהב לרצוח ילדים "
 הסערה שעורר הראיון מיום חמישי שערך דן מרגלית ליו"ר בל"ד ,  ח"כ ג'מאל זחאלקה ,  בתכניתו  " ערב חדש "  מסרבת לדעוך .  ח"כ זחאלקה אמר היום  ( שבת )  כי כלי התקשורת בישראל מנהלים נגדו  " מסע הסתה "  בעקבות העימות שפרץ בראיון בינו לבין מרגלית על רקע דבריו של זחאלקה לפיהם  " ברק אוהב מוסיקה קלאסית ולרצוח ילדים ". 
ח"כ זחאלקה אמר כי  " למרות מסע ההסתה "  המתנהל נגדו , " בל"ד תמשיך לחשוף את קלונם של פושעי המלחמה הישראלים ,  שידיהם טבולות בדם ילדים ".  הוא הוסיף ואמר כי התקשורת הישראלית היא  " מגויסת וכנועה ומעניקה גושפנקא לפשעים ולהגנה על אנשים שביצעו פשעים נגד העם הפלסטיני ".  לדבריו ,  רוב העיתונאים הישראלים  " חשים שהם חיילים במלחמה ההולמים בתופי המלחמה עבור ההולכים להילחם בעזה .  זו אינה תקשורת חופשית אלא תקשורת חצר ". 
העימות החריף פרץ בעת ראיון שהעניק ח"כ זחאלקה לעיתונאים דן מרגלית ורונן ברגמן בתכנית  " ערב חדש "  ביום חמישי .  זחאלקה אמר כי ברק שומע מוזיקה קלאסית בעת שילדים נהרגים בעזה .  מרגלית הטיח בו  " אתה חצוף ",  הטונים הורמו ,  זחאלקה הטיח במרגלית  " אתה אפס ",   " אתה משרתם של ראשי הממשלה ",   " אתה חסר מצפון ".  מרגלית סילק את זחאלקה מהאולפן והאחרון עזב בצעקות .
 
ח"כ זחאלקה : " התקשורת הישראלית מגויסת "
 לאחר הסערה שהתעוררה במהלך ראיון עם דן מרגלית ,  ממשיך יו"ר בל"ד לתקוף את התקשורת וטוען כי מתנהל נגדו מסע הסתה .  זחאלקה עורר את זעמו של מרגלית לאחר שאמר כי  " ברק אוהב לרצוח ילדים "
 
