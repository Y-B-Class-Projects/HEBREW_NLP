הפועל עכו ומ.ס .  אשדוד נפרדו ב-1:1
העולה החדשה המשיכה במאזן הביתי הרע ,  כשמקרייב כבש  ( 13 )  ,  ופדלון כפה תיקו  ( 35 )  .  הוכנבוים : " החבר'ה שלנו גברים "
 אחרי חמש נקודות ביתיות בלבד וללא אף ניצחון ,  הפועל עכו המשיכה גם הערב  ( שבת )  את המאזן הביתי העגום שלה באיצטדיון גרין בנצרת עילית עם נקודה נוספת ב-1:1 נגד מ.ס .  אשדוד .  שחקניו של יוסי מזרחי ,  שקיוו להמשיך את פתיחת הסיבוב השני המצוינת שלהם ,  פספסו נקודות חשובות במאבק שלהם על המקום הרביעי .
 עכו עלתה למשחק ללא בן בנימין המוצהב ,  כשגם איברהים עבדול ראזאק לא עבר בבקרה ולכן לא שותף .  אצל יוסי מזרחי היו חסרים בהגנה ,  מה שמסביר אולי את שער השוויון של עכו ,  כשישראל ראש ואדיר טובול פצועים ,  ורחמים צ'קול מרותק לבסיסו בשל עבירות משמעת שביצע .  מאור פרץ מילא את מקומו .  כך או כך ,  למרות המאזן הביתי העגום של עכו ,  היא יכולה להיות בעוד גאה במאבקה העונה על תואר הפתעת העונה .  
בסיום המשחק אמר מאמן עכו ,  ירון הוכנבוים : " לא נכנסנו טוב למשחק ולא ממש היינו בו בדקות הראשונות ועל זה קיבלנו עונש בדמות שער .  אחרי זה כבר היינו הרבה יותר טובים והשתלטנו על המגרש .  באנו למשחק בכדי לנצח ולא להוציא תיקו .  אנחנו באים לרוב המשחקים מוכנים ,  דרוכים מהתחלה והפעם זה לא קרה ,  אבל בסך הכל יש פה חבר'ה לוחמים שיודעים לשים הכל בצד .  הם לא בעלי נפש עדינה והרכה שסופגים גול ומתפרקים .  הם גברים ויש להם אופי טוב והם מוכיחים את זה כמעט כל שבוע ". 
דקה 13 - גול !  שי רביבו פרץ בצד שמאל ,  חדר למרכז והכניס כדור טוב למקרייב ,  שהתמקם היטב ושלח כדור ברגל שמאל מקרוב פנימה ,  0:1 למ.ס .  אשדוד .
 דקה 35 - גול !  הגנת אשדוד טעתה בהרחקה אחרי הגבהה של שחר סימנטוב לרחבה ,  כשדודי פדלון מצא את עצמו מול דראגן סטויקיץ' ושיחרר בעיטה מדויקת פנימה ,  1:1 .
 הפועל עכו :  דודו גורש ,  ליאור ראובן ,  גבע ברקאי ,  איציק כהן  ( אדק מ'בה 52 )  ,  דודי פדלון ,  רון בן נחום ,  עמנואל אמנגואה  ( ליעד אלמליח 69 )  ,  ג'וני טננבאום ,  שחר סימנטוב ,  עומרי אלמקייס  ( רועי דיין 66 )  ,  אושרי גיטא .
 מ.ס .  אשדוד :  דראגן סטויקיץ' ,  עידן ציון ,  כריסטיאן גונזאלס ,  מתן אוחיון ,  מאור פרץ ,  סטפן קינגווה ,  משה אוחיון ,  שי רביבו  ( ניר ביטון 62 )  ,  עידן שדה  ( ברק בדש 70 )  ,  עידן שריקי  ( ניר נחום 82 )  ,  דימיטאר מקרייב .
 
הפועל עכו ומ.ס .  אשדוד נפרדו ב-1:1
העולה החדשה המשיכה במאזן הביתי הרע ,  כשמקרייב כבש  ( 13 )  ,  ופדלון כפה תיקו  ( 35 )  .  הוכנבוים : " החבר'ה שלנו גברים "
 
