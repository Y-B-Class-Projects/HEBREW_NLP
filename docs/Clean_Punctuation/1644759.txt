ראלדס תורגל בהרכב לקראת הדרבי
הבלם של מכבי ת"א ,  שסובל ממתיחה ברצועת הברך ,  עשוי לפתוח ביום שני .  כחלון ,  אבידור ובוזגלו מתחרים על מקום בקישור
במכבי תל אביב ממשיכים במאמצים להכשיר את הבלם הבוליביאני הפצוע ,  רונלד ראלדס ,  לקראת הדרבי נגד הפועל תל אביב ,  שייערך ביום שני הקרוב בבלומפילד .  ראלדס ,  שסובל ממתיחה ברצועת הברך ,  ערך היום  ( חמישי )  אימון מלא ואף תורגל בהרכב הפותח במסגרת המשחקונים והתרגול הטקטי .  אם אכן ישחק כמתוכנן ,  יוסט ליאור ז'אן לקישור האחורי לצידו של אנדריי קומאץ .  ז'אן ,  אגב ,  לא התאמן היום וכמוהו גם יובל שפונגין ,  לאחר שהשניים קיבלו מנוחה מהצוות המקצועי במסגרת ההקלה בעומסים אחרי שלושה משחקים בהם שיחקה הקבוצה בשבוע שעבר .  
על פי התרגול הטקטי היום נראה שלא פחות משלושה שחקנים מתחרים על מקום אחד בקישור במקומו של עמנואל מאיוקה הפצוע שייעדר ,  תמיר כחלון ,  יובל אבידור וגם מאור בוזגלו תורגלו לסירוגין בעמדה זו .  בנוסף למאיוקה ,  במכבי יחסרו בוודאות גם את הקשר איביצ'ה אילייב הפצוע ושרן ייני המוצהב .  איגור טומאסיץ' מגביר את קצב האימונים והוא צפוי לחזור בתוך כשבועיים להתאמן עם שאר הקבוצה .‎  ‎
הבעלים מיטש גולדהאר צפוי להגיע לישראל ,  ככל הנראה בתחילת השבוע הבא ,  והוא יהיה נוכח ביציע בדרבי .  
חברת  " סטארט "  הכינה 2500 חולצות צהובות שיחולקו לאוהדי הקבוצה בדרבי .
 
ראלדס תורגל בהרכב לקראת הדרבי
הבלם של מכבי ת"א ,  שסובל ממתיחה ברצועת הברך ,  עשוי לפתוח ביום שני .  כחלון ,  אבידור ובוזגלו מתחרים על מקום בקישור

