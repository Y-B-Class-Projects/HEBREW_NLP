רדיו עם חיכוך
את מקומו של שמעון אלקבץ ברדיו תל אביב ,  ממלא בימים אלה מנכ"ל רדיו חיפה דני נישליס .  על הבעלים להודיע לרשות השניה על מינוי לתפקיד המנכ"ל 
מספר ימים לאחר עזיבתו של המנכ"ל בפועל של רדיו תל אביב ,  שמעון אלקבץ ,  עתיד התחנה עדיין לא ברור .  במשרדו של מנכ"ל התחנה ,  יושב בימים האחרונים דני נישליס ,  מבעלי רדיו חיפה ומנכ"ל התחנה הצפונית .  גורמים בתחנה סיפרו כי נישליס אף החל בגיוס בעלי תפקידים למספר משרות ברדיו תל אביב .  בעלי רדיו תל אביב אמורים להודיע ביום ראשון לרשות השניה על מינוי מנכ"ל קבוע ,  זאת לאחר שלפני שלושה שבועות הודיעה הרשות כי שמעון אלקבץ לא יוכל לשאת בשני תפקידים :  מנכ"ל רדיו תל אביב ויושב ראש תחנת הרדיו גלי ישראל ,  הרדיו האזורי ביהודה ושומרון .
 גורם המקורב לבעלי המניות בקבוצה סיפר כי עם כניסתו של אלקבץ לתפקיד המנכ"ל בפועל ברדיו תל אביב ,  עלתה אפשרות לפיה הוא יקבל חלק מהמניות .  בעלות בקבוצה ולו באחוז מינימלי ,  היתה מאפשר לאלקבץ להמשיך ולהחזיק בשני תפקידים :  מנכ"ל רדיו תל אביב ויושב ראש רדיו גלי ישראל ,  הרדיו האזורי בשטחים .  לדברי הגורם ,  בעלי המניות ברדיו סירבו ועל רקע זה נתגלעו בין הצדדים חילוקי דעות שהביאו לבסוף לעזיבתו .  לדברי גורם ברשות השניה , " אין ספק שהיה שם בלגן בתקופה של אלקבץ ,  הם במצוקה ורוב האנשים ברחו להם ". 
הן שמעון אלקבץ ,  והן בעלי המניות ברדיו תל אביב דני נישליס וצביקה שלום סרבו להתייחס לדברים .
 דני נישליס ,  הבעלים והמנכ"ל של רדיו חיפה מיום היווסדו ,  ביקש בחודש דצמבר האחרון לרכוש 50% ממניות חברת  " רדיו 89 "  שבבעלות צביקה שלום ויוסי סבן ,  מפעילת רדיו תל אביב .  החברה זכתה במכרז הרשות השנייה על הפעלת רדיו תל אביב באוגוסט האחרון והחלה לשדר בתקופת הזיכיון החדשה בדצמבר האחרון .  מועצת הרשות השנייה אישרה את רכישת המניות אולם המהלך טרם קיבל את אישור שר התקשורת הנדרש למהלך כזה .  נישליס ורדיו חיפה החזיקו בעבר 33% ממניות רדיו תל אביב ,  כשזה עדיין פעל תחת קבוצת תר"א ,  בעלת הזיכיון הקודם - שהייתה גם היא בבעלות צביקה שלום ויוסי סבן .
 הרשות השנייה עוקבת מזה מספר חודשים אחר הנעשה ברדיו תל אביב .  המנכ"ל הקודם שי בן מאור עזב את התחנה זמן קצר לאחר זכיית הקבוצה במכרז ,  על אף שהיה רשום כמנכ"ל בהצעה שהגישה הקבוצה במכרז .  ועדת הרדיו של הרשות דנה במתרחש בתחנה בסוף דצמבר ,  בעקבות גל העזיבות שהוביל גם לשינויים משמעותיים בלוח השידורים .  הועדה החליטה אז לגבות את המנכ"ל בפועל אלקבץ ולאפשר לו לפעול ללא הפרעה בניסיונותיו לקדם את התחנה .
 
רדיו עם חיכוך
את מקומו של שמעון אלקבץ ברדיו תל אביב ,  ממלא בימים אלה מנכ"ל רדיו חיפה דני נישליס .  על הבעלים להודיע לרשות השניה על מינוי לתפקיד המנכ"ל 

