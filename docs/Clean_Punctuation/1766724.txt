תוצאות ראשוניות חיוביות לטיפול בחולי גלאוקומה שטופלו במוצרי החברה הבת של ביולייט
במהלך המחקר של איי-אופטימה נצפתה ירידה בלחץ התוך עיני בחולים
חברת ביולייט מודיעה היום על תוצאות חיוביות בטיפול בחולי גלאוקומה אשר טופלו באמצעות המערכת של החברה הבת אי-אופטימה ,  כך דיווח פרופ' אנדריי מרמוד ,  מהמרכז מונטצ'וסי מלוזן בשוויץ ,  לעמותה הבינלאומית למחקר ראייה ואופטלמולוגיה  ( arvo )  .  במהלך המחקר נצפתה ירידה בלחץ התוך עיני בחולים ,  שהוא הגורם העיקרי לגלאוקומה .  ביולייט מחזיקה בכ-87% באיי-אופטימה .  פרופ' מרמוד הוא ממובילי הדעה בעולם בתחום ניתוח גלאוקומה בקרב מטופלים הסובלים מהמחלה .  במהלך הניסוי שבוצע על ידי מרמוד נמדד באמצעות מערכת לייזר ,  הלחץ התוך עיני טרום הטיפול ואחריו ,  וכמו כן נבדקו סיבוכים ופרמטרים נוספים .  הגיל הממוצע של המטופלים עמד על כ-48 שנים ומשך המעקב אחריהם עמד על כ-3.5 חודשים .  לדברי החברה תוצאות הניסוי שיקפו 90% הצלחה ,  כלומר הפחתת הלחץ התוך עיני מתחת ל-18 מ"מ כספית עם או בלי כל טיפול תרופתי נוסף ו-70% הצלחה מוחלטת ,  המוגדרת כהפחתת הלחץ התוך עיני מתחת ל-18 מ"מ כספית ללא כל טיפול תרופתי נוסף .  מסקנות הניסוי לפי ד"ר עמי איל ,  מחברת ביולייט ,  הן כי  " באמצעות טכנולוגיית הליזר ניתן ופשוט להוריד את הלחץ התוך עיני ולסייע בטיפול בגלאוקומה עם פחות סיבוכים ביחס לטיפולים הכירורגים הקיימים ".  ביולייט היא חברת אחזקות בתחום הביומד עם פוטפוליו הכולל 3 חברות בנות :  אוביוקיור בתחום המכשור הרפואי המייצרת תרופה לבקרת משקל הגוף ,  חברת זטיק בתחום איבחון מחלת הסרטן וחברת איי-אופטימה המתמקדת בפיתוח טכנולוגיות חדשניות וקנייניות לטיפול בגלאוקומה .  מוצרי איי אופטימה מבוססים על טכנולוגיית לייזר פחמן דו חמצני לטיפול בגלאוקומה .  לחברה מספר פטנטים מאושרים בארה"ב ,  אירופה ,  יפן וישראל.לאחרונה הודיעה איי-אופטימה על הסכם מסחרי ראשון באירופה עם w.m.bloss הספרדית במהלכו החברה תספק 10 מערכות לייזר מתקדמת שפיתחה החברה לטיפול בגלאוקומה והורדת הלחץ התוך עיני .  ההכנסות השנתיות מוערכות בכ-250 אלף יורו .  החברה נמצאת בדיאלוגים מתקדמים עם מפיצים מובילים לשיווק במדינות וטריטוריות נוספות .
 
תוצאות ראשוניות חיוביות לטיפול בחולי גלאוקומה שטופלו במוצרי החברה הבת של ביולייט
במהלך המחקר של איי-אופטימה נצפתה ירידה בלחץ התוך עיני בחולים

