 " הצלחנו להחזיר לישראל עשרות כוכבים "
 בשמונה שנות כהונתו לא הסתפק המדען הראשי במשרד התמ"ת אלי אופר בחלוקת מענקי מו"פ - והרחיב את עיסוקו להחזרת מוחות  ?  לקראת סיום חוזהו בקיץ הקרוב הוא מודה שלא הצליח למשוך לישראל מרכז מו"פ של חברת פארמה גדולה ,  אך מתגאה בקידום ענפי הננו-טכנולוגיה והביו-טכנולוגיה
 >  >  תנועה ניכרת של מיטב המוחות עושה דרכה בחזרה לישראל .  בשקט- בשקט שבו ארצה בארבע השנים האחרונות  " כוכבים "  ישראלים מתחום הננו-טכנולוגיה - אחד התחומים המבטיחים ביותר ,  שצפוי לשנות את פני הכלכלה בשנים הבאות .  כיום הם יושבים במעבדות מחקר חדשות בטכניון ,  במכון ויצמן ובאוניברסיטאות הגדולות ושוקדים על הדור הבא של חומרים ומוצרים זעירים .  המחקרים שיניבו ייושמו בתעשיות ההיי-טק ,  במוצרי אלקטרוניקה ובמוצרי צריכה ,  בשוק שהיקפו צפוי לצמוח במהירות למיליארדי דולרים .  חזרת החוקרים התאפשרה במהלך משולב של הממשלה ,  באמצעות המדען הראשי במשרד התמ"ת ,  האקדמיה ותורמים שונים ,  בעלות כוללת של כ-250 מיליון דולר . " התחלנו לפני ארבע-חמש שנים וכבר החזרנו עשרות מדענים ",  אומר המדען הראשי במשרד התמ"ת ,  אלי אופר ,  בראיון ל-themarker .  לדבריו , " זו היתה היערכות מיוחדת דרך תל"ם - הגוף הוולונטרי של תשתיות לקידום מחקר בראשות יעקב זיו ,  שחברים בו המדען הראשי ,  ראש ות"ת  ( הוועדה לתכנון ותקצוב ההשכלה הגבוהה )  ,  ראש מפא"ת  ( המינהל למחקר ,  פיתוח אמצעי לחימה ותשתית טכנולוגית )  ,  מנכ"ל משרד המדע ,  האקדמיה הלאומית למדעים וסגן הממונה על תקציבים .  בטכניון הוקם המכון הגדול ביותר בהשקעה של 78 מיליון דולר - שליש במימון הממשלה ,  שליש הגיע מהטכניון ושליש מתורמים - לחמש שנים .  התורמת היא קרן ראסל ברי . " הודות להקמת מרכזי מו"פ לננו-טכנולוגיה באוניברסיטאות החל תהליך של החזרת מדענים הביתה ,  המעולים שבמעולים .  התחלנו עם הטכניון .  חלק מהתקציב הוגדר ניתן להחזרת חוקרים 'כוכבים' ,  'סטארים' .  נשיא הטכניון הקודם ,  יצחק אפלויג ,  ביצע את המהלך ,  שלא היה קל ,  מכיוון שבתוך האוניברסיטה לא פשוט לתת תנאים מועדפים רק לחלק מהסגל - ואז התחילה תחרות בין המרכזים באוניברסיטאות על האנשים .  זה תהליך מרכזי בהחזרת ישראלים מצוינים מהעולם .  בדיקות שערכנו העלו כי הם יחזרו אם תהיה להם עבודה ברמה הגבוהה ביותר .  אלה חוקרים מהאקדמיה ,  מתעשייה בחברות גדולות וחברות בעלות פוטנציאל במשק ",  אומר אופר .  25% מהתקציב מופנים לסקטורים מועדפים בקיץ הקרוב יסתיים החוזה האישי של אופר ,  וקרוב לוודאי שהוא יפנה את כיסאו כדי להתמקד בתפקיד החדש שהוטל עליו - יו"ר תוכנית יוריקה ,  תוכנית המו"פ הגדולה של האיחוד האירופי ,  שבה שותפה ישראל .  מדובר בתוכנית מו"פ תעשייתי שמממנת כ-300 פרויקטים בהיקף של 1.5 מיליארד יורו מדי שנה .  חברות ישראליות משתתפות ביותר מ-10% מהפרויקטים .  ישראל מייחסת חשיבות רבה לתפקידה כיו"ר התוכנית היוקרתית ,  כאמצעי לא רק לקידום המו"פ ,  אלא גם לקידום תדמיתי .  אפשרות נוספת היא שאופר ימשיך בתפקידו במקביל לתפקיד ביוריקה .  עדיין לא ברור מי יהיה המדען הראשי הבא .  אם כהונתו של אופר לא תוארך ,  תיחתם תקופה בת שמונה שנים שבהן ניהל את מערך המו"פ הישראלי ,  תוך התאמתו לשינויים ולצרכים שהובאו לפתחו .  בתקופה זו נהפכה קרן המו"פ מקרן כללית שהקריטריון המרכזי שלה הוא חדשנות גבוהה לקרן שיודעת לתעדף תחומים כמו ביו-טכנולוגיה וננו-טכנולוגיה - ועל הפרק תחומים כמו אנרגיה ירוקה ,  מים ואיכות סביבה . " מתוך עיקרון שהכלכלה צריכה להיות חופשית ,  הפתרון שלנו הוא לתת בערך 75% מהתקציב לפי הבקשות השוטפות וכ-25% לעידוד סקטורים מועדפים .  אם ניתן 50% לסקטורים מועדפים ,  אלה שחושבים שצריך לא להתערב כלל יקימו צעקה ",  אומר אופר . " זה תפקיד פנטסטי ,  המדען הראשי .  חשבתי שאבוא לשלוש-ארבע שנים ,  אבל התלהבתי כל כך מהתפקיד ,  שנשארתי ",  הוא אומר . " זה משהו בהיקף עצום .  אתה מרגיש שאתה עושה משהו .  והמלחמה על התקציב - הרי החיים במערכת הממשלתית הם כאלה ,  שיום-יום יש עיסוקים מאתגרים ".  אופר משוכנע כי לשכת המדען הראשי נקייה מכל רבב של הון ושלטון . " כנראה שבכלכלה שלנו אנשים מעטים שולטים בכל ,  כי זו מדינה קטנה .  עם זאת ,  אצלי בלשכה מנעתי בצורה רצינית כל התערבות של הון ושלטון .  העסק בנוי על קריטריונים ,  ואפילו שרים לא מבקשים ממני כלום .  יש אינסוף ועדות שבודקות כל בקשה .  אפילו אולמרט ואנשיו לא פנו אלי ".  ראש הממשלה לשעבר אהוד אולמרט מואשם כי בתקופת כהונתו כשר התמ"ת התערב לטובת מקורבים בענייני מרכז השקעות ועסקים קטנים .  אופר נהנה מהכרה עמוקה בחשיבות המו"פ לצמיחת המשק - אפילו במשרד האוצר ,  שאינו ממהר לנדב כספים לתמיכה ממשלתית .  בסוף 2009 ,  על רקע המשבר הכלכלי וההאטה הניכרת בהשקעות מצד קרנות הון סיכון ומשקיעים ,  קיבל המדען הראשי תוספת של 100 מיליון שקל לפעילותו ,  בנוסף לאישור הקדמת השימוש ב-100 מיליון שקל מתקציב 2010 .  בימים אלה מנהל אופר מגעים להגדלת תקציב 2010 ב-200-300 מיליון שקל . " בכל העולם שוררת ההכרה שמו"פ הוא מנוע קיומי .  כולם מבינים שלישראל זה גורלי ,  אבל בלהט הקרבות אני צריך להילחם על התקציב ",  אומר אופר . " למזלי ,  שר התמ"ת ,  בנימין  ( פואד )  בן-אליעזר ,  מצוי בעניינים האלה ועוזר לי מאוד .  הוא שר מנוסה ,  שיודע איך להעביר דברים ,  וזה לא כל כך פשוט במדינה הזאת ".  בן-אליעזר הינחה את משרד המדען להגביר פעילות בשנה הקרובה בתחומי קלינטק  ( אנרגיה מתחדשת ומים )  ,  ננו-טכנולוגיה וטכנולוגיית מידע  ( it )  . " אני עובד על הגדלת תקציב 2010 ,  ויש לי מספיק תימוכין להניח שהוא יוגדל ב-200-300 מיליון שקל ,  כי זה הצורך .  התקציב נקבע על 1.5 מיליארד שקל וכרגע הוא 1.4 מיליארד שקל בשל ההעברה בסוף 2009 .  ההשפעה הכי ברורה של המשבר הכלכלי על המשרד שלי היא העלייה בביקוש למענקים ,  גם מצד כאלה שבעבר אמרו שהם לא רוצים כסף ממשלתי . " המשבר החל ברבעון האחרון של 2008 ונמשך ב-2009 .  אין לתעשייה כסף ,  משום שקרנות הון סיכון לא משקיעות .  ב-2009 הן כמעט לא השקיעו ,  והסבירו שהן מתמקדות בשמירה על החברות הטובות להערכתן ,  אבל גם בקיימות הן לא ממהרות לחזור להשקיע .  אני רואה את זה בתוכנית החממות .  ב-2009 התקשו חברות שסיימו את החממה לגייס הון ממשקיעים ,  מכיוון שחלק מהמשקיעים הנוכחיים בהן הן קרנות הון סיכון ,  שלא מיהרו לחזור ולהשקיע .  אני צופה שזה יימשך בכל 2010 ".  הביקושים לתקציב מהמדען הראשי ב-2009 עלו בשיעור חד של 40% לעומת 2008 .  ועדת המחקר ,  בראשות אופר ,  דנה ב-1,126 בקשות תמיכה ב-2009 ,  שהוגשו על ידי 744 חברות ,  בהיקף של 5.5 מיליארד שקל .  מתוכן אושרו 839 תוכניות ל-564 חברות בהשקעה כוללת של 3 מיליארד שקל - 1.24 מיליארד שקל מהם מענקים של המדען .  החברות שקיבלו את המענקים הגדולים ביותר היו אי.סי.איי טלקום ,  שקיבלה 37.3 מיליון שקל ,  אלביט מערכות  ( כולל אל אופ )  שקיבלה 36 מיליון שקל ,  ופרוטליקס שקיבלה 25.4 מיליון שקל . " המדינה צריכה לסייע למשקיעים ,  לקרנות ההון סיכון ",  סבור אופר . " הם גורם חשוב בהזזת כל העסק .  לדעתי ,  הם צריכים לקבל ערבויות מהמדינה - או ממש כספים ,  או שתוקם קרן משותפת של משקיעים פרטיים והמדינה להשקעה בתעשיות עתירות ידע .  אני רואה בעיה כוללת של הרבה מאוד חברות טובות שאין להן מקורות מימון .  פתרון חלופי יכול להיות שהמדינה תיתן למדען עוד 2 מיליארד שקל לשנתיים כדי לממן את החברות הטובות ".  88 תוכניות בתעשייה המסורתית שתי החמצות הצליח אופר לאתר בתקופת כהונתו .  הראשונה היא הכישלון להשיג תקציב להקמת תשתיות לחברות ביו-טכנולוגיה - מעבדות ,  או ציוד שיוכלו כמה חברות קטנות לרכוש במשותף . " לגייס את הכספים למטרות מסוג זה זו אמנות ",  אמר .  החמצה נוספת היא אי הקמת מרכז מו"פ בישראל על ידי חברת תרופות רב לאומית . " כשזה יקרה ,  התשואה למדינה תהיה פנומנלית ,  אף שיש ויכוח על זה .  זו משימה לאומית לפתוח מרכז מו"פ לחברת פארמה גדולה .  אני עובד על זה ,  אבל בינתיים לא הצלחתי להביא לכך שחברה כמו פייזר או נוברטיס תקים פה מרכז מו"פ שיעסיק 100-200 חוקרים ".  עם זאת ,  אופר הצליח לפתח מנגנון חלופי לשיתוף פעולה עם חברות רב לאומיות ,  באמצעות  " הסכם התאגידים ".  ההסכם מעודד חברות כמו אינטל ,  מיקרוסופט ,  רנו ,  קוקה קולה ומרק לאתר בישראל ,  בסיוע משרדו ,  חברות המפתחות מו"פ .  המדען מסייע במימון הפרויקטים המשותפים והחברות הרב לאומיות מממנות במקביל בכסף ,  או בשווה ערך לכסף כמו היתר שימוש במתקניהן ,  ייעוץ וערוצי שיווק .  אופר רואה בהגדלת תקציב לשכתו את אחד ההישגים הבולטים בתקופת כהונתו . " משפל של 1.3 מיליארד שקל ב-2003 הגענו ל-1.7 מיליארד שקל ב-2009 ,  וזה נותן סיפוק גדול על רקע כל מלחמות התקציב ",  הוא אומר .  הישג נכבד נוסף הוא שינוי ברגולציה ,  שקובע כללים להוצאת ידע מישראל תמורת תשלום למדינה ומקל על רכישת חברות ישראליות על ידי משקיעים זרים .  המהלך החל בתקופת המדען הקודם ,  כרמל ורניה ,  וקיבל תפנית והושלם בתקופת אופר .  מהלך גדול נוסף שבוצע בתקופת אופר ,  אם כי עדיין לא נשא פרי ,  הוא קידומה של תוכנית מו"פ וטכנולוגיה בתעשייה המסורתית - הממשלה החליטה לתת עדיפות לשדרוג טכנולוגי וחדשנות בתעשייה זו .  ב-2009 דנה ועדת המחקר ב-100 פרויקטים בתעשייה המסורתית בהיקף של 221.8 מיליון שקל ואישרה 88 תוכניות ב-130.5 מיליון שקל ,  מהם 75.5 מיליון שקל מענק מדינה .  חברות שהגישו בקשות מספמבר 2009 פטורות מתשלום תמלוגים למשך שנתיים ממכירת המוצרים שפותחו באמצעות המענק ,  כתמריץ לשידרוגן . " הבעיה כאן היא בביקוש למימון .  עוד לא הגעתי למצב שיש בקשה טובה מהתעשייה המסורתית שנדחה אותה בגלל מחסור במימון ".  בתחום התעדוף ,  בשנים האחרונות בולט ענף הביו-טכנולוגיה . " קידמנו את זה יפה מאוד ,  והשיא הוא הקמת קרן הביופארמה ,  שנמצאת באמצע מכרז שבו ייבחרו מנהלי הקרן .  הקצנו לקרן 300 מיליון שקל מהמדינה ,  שצריכים להיות ממונפים פי שלושה ולהגיע לקרן של כמיליארד שקל .  מחצית מהכסף מגיע מתקציב המדען ומחצית ממשרד האוצר ".  למרות ההכרה בפוטנציאל של הביו-טכנולוגיה ,  המענקים בתחום עלו ב-6% בלבד ב-2009 לעומת 2008 .  אושרו 84 פרויקטים ל-51 חברות בהיקף של 293 מיליון שקל ,  מהם 142 מיליון שקל מענק . " יש דיונים גם לגבי הדרך לקידום תחומי אנרגיה וקלינטק ,  כולל מים וסביבה ,  והאם צריך להקים עבורם קרן מיוחדת ,  או שיהיה אפשר לקדם את זה בערוצים רגילים .  העניין עוד לא הוכרע ".  כשבמגזר הפרטי חוששים להשקיע - המדען הראשי נכנס לתמונה  >  >  לשכת המדען הראשי תומכת במחקר ופיתוח  ( מו"פ )  תעשייתי של חברות באמצעות סיוע כספי ישיר ,  בהתאם לחוק המו"פ .  התמיכה ניתנת לחברות בעיקר מקרן המו"פ לפי דירוג איכות הפרויקטים ורמת הסיכון  ( סיכוי לכישלון )  שלהם .  בנוסף ,  ניתנת תמיכה לפרויקטים בתחומים מועדפים ,  כמו תעשייה מסורתית ,  ננו-טכנולוגיה ,  ביו-טכנולוגיה ,  מים ואנרגיה מתחדשת .  במקביל ,  מפעיל המשרד תוכניות תמיכה הכפופות לחוק המו"פ .  תוכניות מגנ"ט ומגנ"טון מיועדות לפיתוח מו"פ תשתיתי בשיתוף התעשייה ,  מכוני המחקר המתקדמים והאקדמיה .  תוכניות נוספות הן לקידום שיתופי פעולה בינלאומיים בין חברות ,  באמצעות קרנות משותפות כמו קרן בירד האחראית על הקשר עם ארה"ב .  יש למשרד גם תוכניות שמיועדות לשיתוף פעולה דו לאומי על בסיס פרויקטים ,  ללא מסגרת של קרן ,  וכן מוענקת תמיכה לפרויקטים בינלאומיים ,  במטרה לשלב בהם חברות ישראליות כמו גליליאו - תוכנית אירופית המיועדת לפתח מערכת לוויינית שתתחרה בג'י.פי.אס האמריקאית .  תמיכה נוספת ניתנת לחברות בשלביהן הראשונים  ( סיד ופרה-סיד )  ,  באמצעות חממות טכנולוגיות ,  שכמעט כולן הופרטו .  תוכניות נוספות תומכות במו"פ בשלב הרעיון והיזם הבודד  ( תנופה )  ובשלב המעבר מהמחקר האקדמי לישום התעשייתי  ( נופר )  .  המכנה המשותף לכל החברות המקבלות תמיכה ממשלתית במו"פ הוא הסיכון הגבוה יחסית של הפרויקט .  ההערכה היא שחברות נוטות לממן מו"פ ברמת סיכון נמוכה ,  ואילו ברמת סיכון גבוהה הן יממנו זאת רק אם יימצא שותף למימון הסיכון .

" הצלחנו להחזיר לישראל עשרות כוכבים "
 בשמונה שנות כהונתו לא הסתפק המדען הראשי במשרד התמ"ת אלי אופר בחלוקת מענקי מו"פ - והרחיב את עיסוקו להחזרת מוחות  ?  לקראת סיום חוזהו בקיץ הקרוב הוא מודה שלא הצליח למשוך לישראל מרכז מו"פ של חברת פארמה גדולה ,  אך מתגאה בקידום ענפי הננו-טכנולוגיה והביו-טכנולוגיה

