דרא"פ בטירוף :  הנשיא שם טבעת לאישה שלישית
יש גברים שבקושי מסתדרים עם אישה אחת ,  אולם נשיא דרום אפריקה ג'ייקוב זומה הבוחר בפוליגמיה צפוי להינשא בטקס זולו מסורתי לאישתו השלישית במקביל .  זומה כבר מתכנן את החתונה הבאה .  מזל טוב
דרום אפריקה תזכה לחגוג היום  ( שני )  את חתונתו של הנשיא ג'ייקוב זומה עם טובקה מדיבה בטקס זולו מסורתי .  בכך תהפוך מדיבה בת ה-36 לגברת הראשונה מספר 3 של המדינה ,  זאת מפני שהנשיא כבר נשוי במקביל לשתי נשים אחרות .  עד עתה התחתן הנשיא הפוליגמי בן ה-67 ארבע פעמים ,  אולם אחת מנשותיו הקודמות שמה קץ לחייה והאחרת התגרשה ממנו .  
שבט הזולו נמנה על הקבוצה האתנית הגדולה ביותר בדרום אפריקה .  מנהג הפוליגמיה של השבט והנשיא זומה מעוגנים בחוק ,  אך מעוררים מחלוקת .  צעירים רבים סבורים כי אין לו מקום במדינה מודרנית ,  אולם הנשיא טוען כי  " יש הרבה פוליטיקאים שיש להם פילגשים וילדים שהם מסתירים כדי להעמיד פנים שהם מונוגמים .  אני מעדיף להיות בגלוי ".  
טובקה והנשיא התארסו לפני שנתיים ,  לאחר שזומה שילם למשפחתה של אהובתו את ה"אילובולו ",  הנדוניה המסורתית .  מאז מופיעה העלמה טובקה עם זומה ושתי נשותיו הנוספות באירועים רשמיים שונים ,  כולל האירועים שבהם השתתף זומה מאז נבחר בחודש מאי בשנה שעברה לנשיא .
 החתונה המפוארת אמורה לכלול את מיטב מסורת הזולו .  בתפריט :  שחיטת עזים וכבשים .  העיתון הבריטי  " הגרדיאן "  מדווח כי במהלך הטקס ,  זומה צפוי להבטיח למדיבה ,  אם לשלושה מילדיו ,  שיאהב אותה ויגן עליה .  
מדיבה תצטרף לסיזאקלה קומאלו-זומה ,  הנשואה לנשיא מאז 1993 ,  ונומפומללו נטולי-זומה ,  שנישאה לזו לפני שנתיים .  זומה היה נשוי כאמור בעבר לשתי נשים נוספות .  ב-1998 הוא התגרש משרת הפנים של דרום אפריקה ,  נקוסזאנה דלאמיני-זומה .  בשנת 2000 התאבדה קייט מאנטסו זומה ,  לאחר שתיארה את חייה עם הנשיא כ"24 שנים של גיהינום ".  על פי דיווחים שונים לזומה יש בין 10 ל-19 ילדים .
 עדיין לא נקבע מועד לחתונה השישית של זומה .  על פי דיווחים ,  משפחתה של ארוסה נוספת ,  גלוריה בונגי נגמה ,  נתנה בשבוע שעבר למשפחתו של זומה מתנות - מנהג שעל פי המסורת המקומית ,  מסמל כי כל ענייני החתונה סוכמו .
 
דרא"פ בטירוף :  הנשיא שם טבעת לאישה שלישית
יש גברים שבקושי מסתדרים עם אישה אחת ,  אולם נשיא דרום אפריקה ג'ייקוב זומה הבוחר בפוליגמיה צפוי להינשא בטקס זולו מסורתי לאישתו השלישית במקביל .  זומה כבר מתכנן את החתונה הבאה .  מזל טוב

