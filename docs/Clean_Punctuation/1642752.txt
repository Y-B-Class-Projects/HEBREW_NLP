דן חלוץ : " ישראל לבדה לא תוכל לטפל באירן "
 הרמטכ"ל לשעבר התראיין בתכנית  " פגוש את העיתונות "  והתייחס לאיום האירני .  הוא הוסיף שאיננו מקבל את קביעת ועדת וינוגרד כי נכשל בתפקידו במלחמת לבנון השנייה
הרמטכ"ל לשעבר דן חלוץ שהתראיין הערב  ( שבת )  בתכנית  " פגוש את עיתונות "  בערוץ 2 אמר כי ישראל לא צריכה להוביל את המאבק נגד האיום האירני , " זו מטלה גדולה עלינו ",  אמר .  חלוץ התייחס בהרחבה לספרו , " בגובה העיניים "  שראה אור לאחרונה ואמר שאיננו מקבל את הקביעה של ועדת וינוגרד לפיה הוא נכשל בתפקידו בפיקוד על צה"ל במהלך מלחמת לבנון השנייה .  
לטענתו ,  יש לבחון את מידת ההצלחה של כהונתו במישור המדיני , " במלחמת לבנון היו הרבה הצלחות ,  הראשונה מהם היא חיזוק ההרתעה ",  אמר חלוץ , " במשך ארבע שנים יש שקט מוחלט בצפון ".  חלוץ גם התייחס לסוגית האיום האירני והסביר כי מטרות המלחמה מעולם לא הוגדרו ולכן לדבריו  " אי אפשר למדוד את התוצאה מול מטרות כאלו ".  הוא שב והדגיש במהלך הראיון כי לקח אחריות על תוצאות המלחמה , " אני אחראי על מלחמת לבנון וביטאתי אותה בצורה הכי מובהקת ,  קמתי והודעתי בתום פרק התחקירים שאני מכיר בכך ועזבתי את התפקיד ",  אמר .
" במשמרת שלי כרמטכ"ל התוצאות היו לא טובות ,  לא בהקשר הפיזי אלא בהקשר התודעתי ",  אמר , " ולכן קמתי ועזבתי מיוזמתי ".  הוא סיפר שדרך הפעולה במלחמה  " התבשלה אצלנו במשך שנים רבות .  רציתי לשבור את המשוואה שהם תוקפים ואנחנו חוטפים ". 
הרמטכ"ל לשעבר הוסיף כי כניסתו לפוליטיקה איננה עומדת על סדר היום ,  אך הוא לא שלל אפשרות כזו . " המחשבה להיכנס לפוליטיקה עוברת במוחי ,  זה תלוי רק בי ",  אמר .  כשנשאל לאיזו מפלגה הוא שוקל להצטרף בעתיד ,  אמר חלוץ כי ייכנס לפוליטיקה אם ימצא את הכתובת הנכונה . " אני לא מסוג האנשים שאם עוברת עגלה ריקה ברחוב הם עולים עלייה מבלי לדעת לאן היא נוסעת ".  
בנוגע לעסקה לשחרור החייל גלעד שליט שנחטף המהלך כהונתו אמר חלוץ כי הוא תומך בעמדת הממשלה שלא לשחרר את שליט  " בכל מחיר ".  חלוץ הוסיף כי  " התקדים של היום הוא נקודת ההתחלה של הפעם הבאה ". 
מוקדם יותר היום התבטא מי שכיהן כמפקד הגיס הצפוני במהלך מלחמת לבנון השנייה ,  האלוף במילואים אייל ראובן לתפקידו של חלוץ במלחמה .  הוא אמר כי על חלוץ היה להתפטר לפני המלחמה אם לא האמין בכוח הקרקעי של צה"ל ,  כפי שפרסם בספרו שיצא לאור לאחרונה .
 בן ראובן גם יצא נגד קביעתו של חלוץ בספרו כי תרבות הלחימה היבשתית של צה"ל היתה לקויה בקיץ 2006 . " אותה תרבות הביאה את ההישגים הגדולים ביותר במלחמת לבנון השנייה ",  אמר , " לצה"ל היו כל הכלים  מפקדים ,  חיילים ואמצעי לחימה ,  והיה ניתן לעשות את המערכה אחרת לחלוטין ".  בן ראובן האשים את הדרג המדיני שלדבריו  " לא אפשר "  לבצע מהלך קרקעי דרמטי שעשוי היה לשנות את פני המערכה .
 
דן חלוץ : " ישראל לבדה לא תוכל לטפל באירן "
 הרמטכ"ל לשעבר התראיין בתכנית  " פגוש את העיתונות "  והתייחס לאיום האירני .  הוא הוסיף שאיננו מקבל את קביעת ועדת וינוגרד כי נכשל בתפקידו במלחמת לבנון השנייה

