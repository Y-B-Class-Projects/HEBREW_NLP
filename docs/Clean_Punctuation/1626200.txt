פישר אופטימי :  הריבית במשק שוב עולה
נגיד בנק ישראל החליט להעלות את שיעור הריבית לחודש ינואר ברבע אחוז נוסף לרמה של 1.25% .  הריבית עדיין רחוקה מרחק רב משיעורה הגבוה לפני כשנה אז עמדה על 2.5%
פישר ממשיך לאותת על יציאה מהמשבר :  נגיד בנק ישראל הודיע הערב  ( שני )  כי הריבית במשק תועלה בחודש ינואר בשיעור נוסף של רבע אחוז ותעמוד על 1.25% .  זהו החודש השני ברציפות בו מעלה הבנק המרכזי את הריבית הבסיסית במשק לאחר שבחודש שעבר זו הועלתה בשיעור זהה .  כמו כן בחודש ספטמבר הועלתה הריבית בכרבע אחוז ולפני כן עמדה משך כחצי שנה על 0.5% בלבד .
 הריבית עדיין רחוקה מרחק רב מהשיעור שאפיין אותה לפני כשנה ,  בדצמבר 2008 ,  אז עמדה על לא פחות מ-2.5% - פי שניים משיעורה כיום .
 בהחלטת הבנק נכתב כי ביצועי המשק ונתוני המאקרו שפורסמו בעת האחרונה מבשרים על התאוששות בכלכלה הישראלית ולפיכך מצריכים התאמה של שיעור הריבית ,  על אף אי-הוודאות שעודה קיימת .  כמו כן חוששים בבנק ישראל מגל אינפלציה שיכול להיווצר לאור ביצועי המשק .
 יש לציין כי פישר נחשב ל"חלוץ "  בקרב הנגידים ,  לאחר שהיה הראשון בתקופת המשבר הנוכחי להעלות את שיעור הריבית במשק ,  זאת כאשר החליט בחודש ספטמבר האחרון להעלות את שיעור הריבית מ-0.5% ל-0.75% ,  בניגוד למגמה שאפיינה את עמיתיו בעולם .  החלטתו התבררה בדיעבד כמוצדקת וזכתה לגיבוי מרבית האנליסטים בעולם ,  כמו גם לתמיכת ראשי בנקים מרכזיים במדינות מפותחות אחרות שהלכו בעקבותיו והעלו גם הם את שיעור הריבית .
 
פישר אופטימי :  הריבית במשק שוב עולה
נגיד בנק ישראל החליט להעלות את שיעור הריבית לחודש ינואר ברבע אחוז נוסף לרמה של 1.25% .  הריבית עדיין רחוקה מרחק רב משיעורה הגבוה לפני כשנה אז עמדה על 2.5%

