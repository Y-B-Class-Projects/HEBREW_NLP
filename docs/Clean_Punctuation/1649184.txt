ליברמן תקף את המפכ"ל ,  אהרונוביץ' שתק
אחרי שנחקר אתמול במשטרה בחשד לשיבוש הליכי חקירה ,  האשים הבוקר שר החוץ את המפכ"ל בהדלפת פרטי חקירתו . " זה היה שיבוש מכוון ומגמתי .  זה אמא ואבא של שיבוש הליכי החקירה ביחד "
  ( צילום :  טל אנגלנדר ,  גדעון צנטנר ,  רויטרס ,  עריכת וידאו :  גדי וינסטוק ,  קריינות :  אילן שניג ) 
שר החוץ אביגדור ליברמן האשים הבוקר  ( רביעי )  את המשטרה בשיבוש הליכי החקירה החדשה המתנהלת בעניינו .  בעת הגשת עתירה לבג"ץ נגד סגירת התיק בעניין ההדלפות מחקירותיו ,  אמר ליברמן : " שעה קלה אחרי שיצאתי מחדר החקירות ,  כל הפרטים פורסמו על ידי לשכת המפכ"ל בצורה מעוותת .  זה היה שיבוש מכוון ומגמתי .  זה אמא ואבא של שיבוש הליכי החקירה ביחד .  הציפייה שלי היא שתתקבל החלטה לפתוח בחקירה נגד המפכ"ל על ההדלפה .  הועבר אתמול מכתב על שיבוש הליכי חקירה .  אין משהו שיותר זועק לשמיים .  אין שיבוש חקירה יותר בוטה וגס מזה ". 
גורמים בלשכת השר לביטחון הפנים יצחק אהרונוביץ' ,  החבר במפלגת ישראל ביתנו ,  אמרו היום כי  " רשויות האכיפה חייבות להמשיך לפעול בצורה חופשית ,  מקצועית ובאופן עצמאי ".  הגורמים הוסיפו כי  " עם כניסתו לתפקיד ,  השר הורה למפכ"ל המשטרה שלא לעדכנו בחקירות אנשי ציבור ,  בדגש על חקירת שר החוץ ,  ועל כך הוא לא התעדכן ,  לא מתעדכן ולא יתעדכן .  את החלטה בעניין יקבל רק היועץ המשפטי לממשלה ". 
ליברמן נחקר אתמול במשטרה בחשד לשיבוש הליכי משפט והפרת אמונים .  הוא זומן לחקירה לאחר שבמהלך השבועות האחרונים נחקר שגריר ישראל לשעבר בבלארוס ,  זאב בן אריה ,  בחשד לביצוע עבירות שיבוש הליכי משפט ,  גילוי בהפרת חובה ומרמה והפרת אמונים .  במהלך החקירה עלה חשד כי שר החוץ קיבל לידיו מסמך סודי מהשגריר לשעבר .
 בעת שהתנהלה חקירה משטרתית בעניינו של ליברמן ,  העבירה משטרת ישראל ,  באמצעות משרד המשפטים ,  בקשה לסיוע משפטי לרשויות המוסמכות בבלארוס ,  שהכילה פרטים מהותיים אודות חקירתו של ליברמן .  הבקשה לסיוע משפטי המסווגת כ"סודית "  הועברה למשרד המשפטים הביילרוסי באמצעות שגריר ישראל דאז בבלארוס ,  זאב בן אריה .  
לדברי המשטרה ,  השגריר שאמור היה להעביר את הבקשה באופן דיסקרטי וישיר לרשויות בבלארוס שמר עותק ממנה ,  ולקראת הגעתו של ליברמן לביקור בבלארוס  ( במהלך חודש אוקטובר 2008 )  ,  העתיק מידע חסוי מתוך הבקשה ,  העבירו שלא כדין לליברמן ומסר לו על קיום הבקשה בעת שהשניים נפגשו במהלך אותו ביקור .  החקירה נסובה אף סביב מעורבותו של השר ליברמן בקידומו ובהעסקתו של בן אריה במשרד החוץ במהלך החודשים האחרונים .
 בעתירה שהגיש היום דורש ליברמן מבג"ץ שיורה ליועץ המשפטי לממשלה יהודה וינשטיין ,  לפרקליט המדינה משה מדור ולמחלקה לחקירות שוטרים ,  להסביר מדוע סגרו את תיק חקירת ההדלפות מהמשטרה בעניינו כבר בשלביה הראשונים של החקירה .
 בתוך כך ,  תנועת אומ"ץ פנתה הבוקר אל היועץ המשפטי לממשלה יהודה וינשטיין בדרישה שיוגש לאלתר כתב אישום נגד שר החוץ אביגדור ליברמן .  במקביל ,  פנתה אומ"ץ אל ראש הממשלה בנימין נתניהו ,  בדרישה שיפקיע לאלתר את תיק החוץ מידיו של ליברמן ,  עד לקבלת ההכרעה של היועץ המשפטי בעניינו .
 עדכון ראשון :  10:13

ליברמן תקף את המפכ"ל ,  אהרונוביץ' שתק
אחרי שנחקר אתמול במשטרה בחשד לשיבוש הליכי חקירה ,  האשים הבוקר שר החוץ את המפכ"ל בהדלפת פרטי חקירתו . " זה היה שיבוש מכוון ומגמתי .  זה אמא ואבא של שיבוש הליכי החקירה ביחד "
 
