 " שלושת ההרוגים בתאונה בערבה לא נחגרו "
 שלושה צעירים נהרגו בתאונת דרכים באזור הערבה .  רכבם של השלושה התהפך וגופותיהם נמצאו במרחק רב מזירת התאונה .  מחקירת המשטרה עולה כי השלושה לא היו חגורים בחגורת בטיחות
שלושה בני אדם נהרגו אמש  ( שבת )  בתאונת דרכים חזיתית בכביש שבין מלונות ים המלח לצומת זוהר באזור הערבה .  צוות של מגן דוד אדום שהוזעק למקום קבע את מותם של ההרוגים .  עוד דווח שגופותיהם של שלושת ההרוגים נמצאו במרחק רב זה מזה .
 מפקד משטרת התנועה בדרום ,  סנ"צ מיכה אבקסיס ,  אמר לוואלה !  חדשות כי במשטרה חושדים שנוסעי הרכב לא חגרו חגורות בטיחות . " ככל הנראה ,  הרכב נסע צפונה מכיוון אילת ,  וישבו בו מספר בני אדם שלא היו חגורים .  בגלל מהירות הנסיעה ,  נראה שהרכב הסתחרר בהגיעו לעיקול בכביש .  הרכב התהפך מספר פעמים ,  נוסעיו נזרקו החוצה ,  וכתוצאה מכך נהרגו ".  אבקסיס הוסיף כי  " חבל שכך הם נסעו ,  כי התוצאות היו יכולות להסתיים אחרת ". 
לאחר ההסתחררות המשיך הרכב ופגע במעקה הבטיחות שבכביש עצמו ,  וחלקי הרכב התפזרו והגיעו למרחק גדול .  למקום הגיעו במהירות צוותי מד"א ,  אנשי זק"א ואנשי משטרה כדי לחלץ את הנפגעים ולבדוק באם נמצאים נפגעים נוספים .   מוקדם יותר אירעה באזור הדרום תאונה נוספת בה נפצעו שישה בני אדם .  גם בתאונה זו שאירעה בצומת שוקת-נבטים היו מעורבים שני כלי רכב שהתנגשו חזיתית .  בתאונה נפצעה תינוקת כבת שנתיים באורח קשה .  אמה של הפעוטה ,  בת 35 הנמצאת בשלבי הריון נפצעה בתאונה באורח בינוני עד קשה .  ארבעה בני אסם נוספים נפצעו בתאונה באורח בינוני .  
לפני שבועיים אירעה תאונת דרכים קטלנית נוספת באזור הדרום .  בתאונה זו שאירעה בצומת הערבה נהרגו חמישה בני אדם ,  שלושה דורות של משפחה אחת .  התאונה אירעה לאחר שמשאית סטתה ממסלולה והתנגשה ברכב המשפחה ,  אשר הייתה בדרכה לחתונה בצפון .
 עדכון ראשון :  23:19 

" שלושת ההרוגים בתאונה בערבה לא נחגרו "
 שלושה צעירים נהרגו בתאונת דרכים באזור הערבה .  רכבם של השלושה התהפך וגופותיהם נמצאו במרחק רב מזירת התאונה .  מחקירת המשטרה עולה כי השלושה לא היו חגורים בחגורת בטיחות

