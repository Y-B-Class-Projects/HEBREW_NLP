לוזון : " אני קונצנזוס "
 יו"ר ההתאחדות הנוכחי מונה רשמית לקדנציה נוספת והוסיף : " שפיגלר יעמוד בראש ועדה שתמליץ על מאמן לנבחרת "
 צילום ועריכת וידאו :  יותם רונן
יו"ר ההתאחדות לכדורגל ,  אבי לוזון ,  נבחר היום  ( חמישי )  באופן רשמי לכהונה שניה ברציפות בתפקיד .  26 מבין 29 חברי הנהלת ההתאחדות הגיעו לאסיפה ,  והצביעו פה אחד למינויו של לוזון ,  מהלך שהיה צפוי כבר הרבה זמן .  כזכור ,  ביום שלישי נערכו הבחירות להנהלת ההתאחדות לכדורגל בקיבוץ שפיים ,  במהלכן הייתה אמורה להיבחר ההנהלה שמורכבת מסיעות הפועל ,  מכבי ובית"ר .  בתום ההצבעה ,  שתוצאותיה נותרו חסויות בעקבות צו איסור פרסום שהוציא יו"ר מרכז בית"ר אבנר קופל ,  קיבלו מרכז מכבי והפועל שהתאחדו 25 מנדטים ,  ואילו מרכז בית"ר שהציג רשימה עצמאית קיבל ארבעה מנדטים .  
הדבר הוגדר כהישג מרשים על ידי אנשי בית"ר ,  ולמחרת הבחירות הודו גורמים בהפועל כי מבחינתם מדובר בתוצאות מפתיעות ,  שכן לראשונה בהיסטוריה הפך מחנה הפועל למיעוט לעומת המרכזים האחרים .  מרכז הפועל קיבל 14 מנדטים ,  ואילו מרכזי בית"ר ומכבי ביחד קיבלו 15 מנדטים ,  המרכיבים את 29 חברי ההנהלה בסך הכל .  למרות התוצאות ,  לאיש מאנשי שתי הסיעות לא היה ספק מי ייבחר לתפקיד יו"ר ההתאחדות ,  והיום הצביעו החברים פה אחד בעד מינויו של לוזון לכהן לארבע שנים נוספות .
 לוזון אמר היום : " אני שמח על הבחירה ועוד יותר על כך שאני קונצנזוס .  לראייה שכולם ללא יוצא מן הכלל הצביעו בעד הבחירה שלי ,  כל 29 חברי ההתאחדות .  על כך אני גאה .  באתי לכדורגל מאהבה ,  אני נמצא בכדורגל מאהבה ואני עושה הכל מאהבה .  אני מושיט יד ומחבק כל אחד שהכדורגל יקר לו .  בתחילת הקדנציה הראשונה אמרתי שאני ראש הממשלה של הכדורגל ועכשיו אני אומר שאני ראש הממשלה של כל הכדורגל ". 
לוזון התייחס גם לשאלה הבוערת בדבר זהותו של מאמנה הבא של נבחרת ישראל ,  חאיר שחוזהו של דרור קשטן יסתיים בעוד מספר חודשים : " כרגע אין מאמן .  הבעתי את דעתי יותר מפעם אחת שאני בעד מאמן זר .  קבעתי שתהיה ועדה ברשותו של מוטל'ה שפיגלר שתבדוק ,  תאתר ותמליץ על מאמן לנבחרת הבוגרת ,  לנבחרת האולימפית וכו' ". 

לוזון : " אני קונצנזוס "
 יו"ר ההתאחדות הנוכחי מונה רשמית לקדנציה נוספת והוסיף : " שפיגלר יעמוד בראש ועדה שתמליץ על מאמן לנבחרת "
 
