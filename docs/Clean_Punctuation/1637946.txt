לנדאו על האשמות חמאס : " דמיון מזרחי פרוע "
 השר ,  שהואשם על ידי הארגון כי הוא ופמלייתו ששהו בדובאי אחראים לחיסול מחמוד אל-מבחוח ,  בירך על מותו אך דחה בתוקף את הטענות .  שרי הממשלה סירבו להתייחס להתנקשות
שר התשתיות עוזי לנדאו הגיב היום  ( ראשון )  לטענות ארגון חמאס ,  לפיהן עומדים אנשי פמלייתו מאחורי חיסול בכיר חמאס מחמוד אל-מבחוח בדובאי לפני כעשרה ימים .  לפני ישיבת הממשלה השבועית אמר לנדאו ,  כי  " הפמליה שלי נסעה לכנס בינלאומי .  מה שאנחנו רואים זה דימיון מזרחי פרוע ההולך יד ביד עם כעס פלסטיני על כך שדגל ישראל מתנוסס באבו-דאבי ".  עם זאת ,  לנדאו בירך על החיסול וציטט מהמקורות את הפסוק : " כן יאבדו כל אויביך ה' ".  
עם כניסתם לישיבת הממשלה סירבו השרים להתייחס לחיסול ולטענות לפיהן ישראל עומדת מאחוריו .  אף על פי כן ,  בתגובה לשאלות התקשורת החמיאו השרים לראש המוסד מאיר דגן והביעו הערכה לפעילות הארגון .  שר המדע דניאל הרשקוביץ הגדיל והוסיף : " המחבלים בכל העולם באופן בלתי תלוי צריכים לדעת שמי שמרים ידו על ישראלים שם נפשו בכפו ולקדוש ברוך הוא יש דרכים משלו לשלם ". 
בחמאס האשימו אתמול את לנדאו ואת אנשי פמלייתו בחיסול אל-מבחוח ,  אשר הובא למנוחות בסוריה בסוף השבוע .  לנדאו השתתף באותה העת בכנס סביבתי שהתקיים בדובאי ,  ופי טענות מקורות זרים שהה במדינה גם ביום עצמו בו חוסל מבחוח .
 מנגד ,  אמר אמש מפקד משטרת דובאי ,  דאחי חלפאן ,  כי בידי המשטרה המקומית מצויים שמותיהם ותמונותיהם של האנשים שחיסלו את בכיר חמאס וכי נוצר בנושא קשר עם אותן מדינות אירופיות שהנפיקו למחסלים את הדרכונים .
 בתוך כך ,  התבטא היום גם בכיר חמאס ונציג הארגון בלבנון ,  אוסמה חמדאן ,  שאמר כי ארגונו לא ייגרר לתגובה חזקה שישראל מצפה לה בעקבות אירוע החיסול בדובאי .  בראיון לעיתון הסעודי  " אל-ווטן "  אמר חמדאן : " לא נפגע באינטרסים של הסוגיה הפלסטינית על ידי פגיעה במנהיגים ישראלים בחו"ל ". 
חמדאן אמר עוד כי אל-מבחוח הגיע לביקור באיחוד האמירויות במסגרת עבודתו אך סרב למסור פרטים על משימתו שם . " החיסול שביצע המוסד במדינה במפרץ מעיד על כך ישראל לא מתרשמת יותר מדי מהיציבות הביטחונית והפוליטית במדינות המפרץ והיא מעוניינת לפגוע ביציבות זו ", אמר . " חמאס מבין היטב מהי מטרת החיסולים של בכירי האירגון ". 
דבריו של חמדאן סותרים את דבריו של בכיר הארגון בעזה ,  ד"ר מחמוד א-זהאר ,  לפיהם חמאס מוכן להעביר את המערכה לחו"ל .  בראיון שהעניק בסוף השבוע לרשת הטלוויזיה  " אל-ג'זירה "  אמר א-זהאר כי ישראל  " רוצה לשנות את כללי המשחק ".  הוא הוסיף כי לארגונו יש זכות להגן על עצמה וכי בכוונת חמאס לבחון את השלכות החיסול : " אנחנו מסוגלים להכאיב לישראל בתוך גבולות 67' ומחוצה להן .  ההחלטה נמצאת בידינו ,  ואנחנו נבחר מה טוב עבורנו ועבור עמנו ". 
 גם הזרוע הצבאית של חמאס איימה לפגוע במטרות ישראליות בחו"ל .  דובר הזרוע ,  אבו עוביידה ,  אמר אתמול כי על ידי חיסולו של בכיר הארגון מחמוד אל-מבחוח בדובאי לפני כשבוע וחצי , " ישראל העבירה מסר לפיו היא מעוניינת להעביר את המערכה לחו"ל ".  הוא הוסיף ואמר כי התגובה לחיסול אל-מבחוח תגיע בזמן ובמקום המתאימים : " ישראל לא תתחמק מעונש .  איבדנו את אחד המפקדים ,  אך הוא השאיר מאחוריו עשרות מפקדים שימשיכו את המערכה ". 

לנדאו על האשמות חמאס : " דמיון מזרחי פרוע "
 השר ,  שהואשם על ידי הארגון כי הוא ופמלייתו ששהו בדובאי אחראים לחיסול מחמוד אל-מבחוח ,  בירך על מותו אך דחה בתוקף את הטענות .  שרי הממשלה סירבו להתייחס להתנקשות

