בקרוב בפייסבוק :  חסימת מבקשי חברות סדרתיים
מכירים את אלו שמבקשים מכם שוב ושוב חברות ?  פייסבוק עובדת על פיצ'ר חדש כדי להתמודד עם נודניקים
יש אנשים שפשוט לא מבינים רמזים .  הם צצים לכם בפייסבוק משום מקום ומבקשים חברות למרות שגם אם תיתקלו בהם חזיתית ברחוב לא תדעו לזהות אותם .  אולי זה בזכות תמונת הפרופיל המצודדת שלכם או שורות הסטטוס השנונות שאתם מפרסמים חדשות לבקרים ברשת החברתית .  פעמים רבות לא מדובר במעלותיכם כמו שמדובר בצורך לשיווק :  מוזיקאים רבים ,  למשל ,  מבקשים בפייסבוק חברות מכל מי שהם נתקלים בו  ( תכופות דרך שימוש בכלי suggest friends - המראה מיהם החברים של החברים שלך )  - וזאת על מנת להרחיב את כמות האנשים אליהם הם עושים שיווק ישיר ושולחים הזמנות להופעות וכדומה.יש את אלו שמאשרים בקשות כאלו .  יש כאלו שלא .  יש את אלו שמאשרים ,  ואז מוחקים את האדם מרשימת החברים לאחר זמן מה ,  בתקווה שלא ישים לב להיעלמותו של חבר מהרשימה .  במקרים מביכים במיוחד - חוזרים הנמחקים ומציעים שוב חברות לזה שהתעלם מהם או אישר את בקשתם ואז מחק.כדי להתמודד בנודניקים מהסוג הזה עובדת בימים אלו פייסבוק על פיצ'ר חדש ,  שיאפשר למשתמש להגדיר מבקשי חברות כאנשים לא מוכרים . " סמן כלא מוכר "   - " mark you don't know "  יקראו לאפשרות החדשה ,  שבמסגרתה לאחר לחיצה על ignore בתגובה לבקשת חברות ,  תופיע תיבת דיאלוג נוספת בה ניתן יהיה לסמן את המבקש כזר ,  ובכך לחסום לו את האפשרות לבקש חברות שוב ושוב ,  בדומה לחסימה האפשרית היום על הודעות ששולחות אפליקציות . " מחלקת האבטחה שלנו בודקת כרגע את הפיצ'ר הזה כדי ליישם הגבלות מסוימות על בקשת חברות ולהילחם בספאם ",  ציין דובר של החברה .
 
בקרוב בפייסבוק :  חסימת מבקשי חברות סדרתיים
מכירים את אלו שמבקשים מכם שוב ושוב חברות ?  פייסבוק עובדת על פיצ'ר חדש כדי להתמודד עם נודניקים

