שיחדש בוול סטריט 
פרשני וול סטריט מרבים לדבר על  " אסטרטגיית היציאה "  של הממשל האמריקאי ושל הבנק הפדרלי מהמדיניות המרחיבה .  האומנם אסטרטגיה - או שזהו ביטוי שמסתיר פוטנציאל לכאוס מחודש בשווקים ? 
 >  >  פרשני וול סטריט והמדיה הפיננסית ,  המסקרת ומצטטת אותם תדיר ,  מתים על ביטויים קליטים .  ברגע שביטוי המתאר מצב מסוים תופס פופולריות ,  כמעט ולא ניתן לשמוע ראיון עם פרשן או אנליסט או לקרוא מאמר בעיתון או ברשת שבו הביטוי הזה לא מוזכר ,  ובדרך כלל הרבה יותר מפעם אחת .  לפני שנתיים שמענו הרבה את הביטוי decoupling ,  שנועד לתאר את הנתק שאמור היה להתקיים בין הכלכלה במדינות המתפתחות למשבר הנדל"ן בארה"ב - נתק שכידוע לא התקיים .  איתו ניתן היה לשמוע פעמים רבות את הביטוי contained ,  שהשימוש בו בא להסביר כי משבר הסאבפריים לא יזלוג לכלל שוק הדיור - מה שדווקא כן קרה .  באותה תקופה כולם גם היו חדורי אמונה ב-soft landing  ( נחיתה רכה )  - ההנחה שצפויה ירידה מתונה בכלכלה ולא נפילה קיצונית .  גם תסריט פופולרי זה לא בדיוק התממש .  המשותף לכל ביטויי ההרגעה האלה ,  שהושמעו רבות ב-2007 ,  לפני שהתבררו ממדיו האמיתיים של המשבר ,  הוא שהם היו בבחינת ארגעת שווא .  כולנו מכירים את הביטוי אזעקת שווא .  עם זאת ,  על אף שאזעקות השווא מטרידות ומעצבנות ,  הרי שבמקרה הגרוע הן גורמות לבהלה וגוררות התגוננות שלא צורך - אבל הן לא מסוכנות .  דווקא ארגעות השווא הן מסוכנת הרבה יותר ,  שכן מחיר הטעות במקרה כזה הוא היקלעות לסכנה בלי להיערך לקראתה .  אלא שהטבע האנושי שונא אזעקות שווא .  בני האדם מעדיפים בהרבה את ארגעות השווא .  אנחנו מעדיפים להתכחש לבעיות ולהדחיק אותן מאשר שמישהו יטריד את מנוחתנו ויגרום לנו אי שקט .  ביטוי נבוב וריק מתוכן בתקופה האחרונה משתלט על השיח הכלכלי בוול סטריט מונח חדש - exit strategy  ( אסטרטגיית יציאה )  .  מדובר באופן שבו הבנק הפדרלי האמריקאי יחזור בהדרגה לשגרה ,  יעלה את הריבית מהתהום שבו היא נמצאת כרגע ויפסיק את ההזרמות הכספים המסיביות ואת צעדי הסיוע לשוק האג"ח ולמערכת הבנקאות ,  שאותם הוא מבצע זה יותר משנה .  חייבים להודות כי הביטוי נשמע טוב .  אסטרטגיה היא מלה חזקה ,  מעוררת ביטחון .  היא משדרת תחושה של סדר ,  שלפיה יש יד מכוונת ויציבה הנשלטת בידי מוח עתיר אינטיליגנציה ,  שדואגת כי הדברים יסתדרו בסופו של דבר על הצד הטוב ביותר .  לכן ,  כמעט שלא ניתן להיתקל במצגת פאוואר פוינט ,  תוכנית עסקית או דיווחי חברות שהמלה אסטרטגיה לא מופיעה בהם לפחות פעם אחת ,  ובדרך כלל הרבה יותר .  אלא שבמקרה זה ,  למרבה הצער ,  לא עומד דבר מאחורי הביטוי  " אסטרטגיית יציאה ",  לפחות אם בוחנים את צעדיו העתידיים של הבנק הפדרלי .  זהו ביטוי נבוב וריק מתוכן ,  שהמדיה ופרשניה ממלמלים כמו מנטרה רק כי כולם מדברים על זה .  ההסבר לכך פשוט .  יש מצבים ,  והמקרה הנוכחי הוא כזה ,  שבהם אין שום אסטרטגיית יציאה מסודרת אפשרית - אלא רק יציאה תוך בלגאן גדול ומשבר .  יש בחיים תהליכים שבהם ,  לאחר שכבר עלית על נתיב מסוים ,  אין אפשרות להחזיר את הגלגל לאחור באופן הדרגתי ומבוקר .  הם נידונים להיגמר בפיצוץ .  למשל משחק פירמידה .  תשאלו את ברנרד מיידוף אם היה יכול לנקוט אסטרטגיית יציאה מההונאה שלו .  ברור שלא .  לאחר שהוא הגיע לנקודת האל-חזור ,  שבה סכום הכסף שהופסד אינו ניתן להחזר ,  לא היתה לו כל ברירה אלא להמשיך במשחק ,  למשוך זמן ולהתפלל .  ניתן לחשוב על מקרים נוספים שבהם יש בעיקר אסטרטגיית כניסה ,  בלי שום סיכוי לאסטרטגיית יציאה .  זה קרה יותר מפעם אחת למדינות . " אסטרטגיית היציאה "  של האמריקאים מווייטנאם הסתכמה בפינוי מבוהל במסוקים מגג השגרירות .  נסיגת הסובייטים מאפגניסטאן לא היתה מוצלחת יותר - ועלינו להודות בכאב שגם יציאתנו באישון ליל מלבנון בשנת 2000 לא היתה בדיוק מופת ל"אסטרטגית יציאה ".  גם ההיסטוריה הקרובה של מדיניות הבנק הפדרלי ,  מהעשור האחרון ,  לא תומכת באפשרות של אסטרטגיית יציאה מסודרת .  ב-1998 - שנת המשבר של קרן ltcm והשווקים המתעוררים - הבנק הפדרלי החל לאמץ את שיטת כיבוי השריפות באמצעות שפיכת המון נזילות על כל דבר ,  נראה היה שהוא מצליח לא רע במדיניות הכניסה שלו ,  שלמשך זמן מסוים היה נדמה כאילו פתרה את הבעיה .  ואולם ברגע שהוא החל לנסות ליישם אסטרטגיית יציאה ,  מהר מאוד כל העסק התפרק לו מתחת לידיים .  כך היה כשניסו להעלות בחזרה את הריבית בשנת 2000 - שוק המניות התרסק מיד והכלכלה נכנסה למצוקה .  לאחר שהכלכלה האמריקאית החלה להתאושש ,  בזכות ריבית נמוכה במיוחד ,  ונוצרו בועות האשראי והנדל"ן ,  קרה אותו דבר בדיוק - רק ביתר עוצמה .  קצת לאחר שהבנק הפדרלי התחיל לנסות לרדת מעץ הריבית הנמוכה ,  הבועה התפוצצה והכלכלה כולה נפגעה קשות .  כיום אנו ניצבים בפני מצב דומה .  לכולם ברור שבמועד כלשהו צריך יהיה לרדת מעץ הריבית הנמוכה והזרמות הכספים .  יש ויכוח ער בין כלכלנים לגבי העיתוי שבו צריך להתחיל ליישם את אותה אסטרטגיית יציאה עלומה .  מצד אחד ,  יש הטוענים שכבר הגיע הזמן לכך .  מצד שני ,  רבים חושבים שעדיין מוקדם מדי ,  וצריך לחכות עוד כמה חודשים .  נו ,  ממש הבדל גדול .  התחזית :  התקף נוירוטי של הכלכלה מה שלא שומעים כמעט זה את הקול שלישי ,  שאומר : " חברים ,  זה בכלל לא משנה אם זה יהיה עכשיו או בעוד כמה חודשים - הרי בכל מקרה ,  ברגע שהנזילות האדירה תתחיל להתייבש ,  צפוי התקף נוירוטי מחודש של הכלכלה ".  האמת ,  זה די מוזר שלא שומעים את הקול השלישי הזה ,  שכן דווקא ניסיון העבר הלא רחוק מראה כי זהו המקרה הנפוץ .  אבל כנראה שאנשים מעדיפים להשמיע ארגעות שווא - ולא להסתכן בתדמית של מי שהפעיל אזעקת שווא .  לא ניתן לתרגם את ההערכה הזו לצעדי השקעה פרקטיים ולהמלצות על קנייה או מכירה של נכסים פיננסיים .  ראשית ,  אנחנו לא יודעים מתי זה יקרה ובוודאי באילו מגזרים עלולה הירידה הכאוטית של הבנק הפדרלי מהעץ לפגוע יותר ובאילו פחות .  אבל מה שמשקיעים כן צריכים לחשוב עליו מראש זה מה הם יעשו ביום שבו התהליך הזה יתחיל .  האם הם ערוכים נפשית להישאר בשווקים הפיננסיים - בין אם מדובר במניות ,  באיגרות חוב או בסחורות - גם בימים של טלטלות חזקות ,  או שהם יפעלו כפי שפעם תיאר לי משקיע ותיק את  " אסטרטגיית היציאה "  שלו ,  שהיתה פשוטה מאוד : " לקחת את הרגליים ,  ולרוץ בכל המהירות לכיוון היציאה !  ".  הכותב הוא מנכ"ל פסגות קומפס השקעות ומנהל מחקר חו"ל בפסגות

שיחדש בוול סטריט 
פרשני וול סטריט מרבים לדבר על  " אסטרטגיית היציאה "  של הממשל האמריקאי ושל הבנק הפדרלי מהמדיניות המרחיבה .  האומנם אסטרטגיה - או שזהו ביטוי שמסתיר פוטנציאל לכאוס מחודש בשווקים ? 

