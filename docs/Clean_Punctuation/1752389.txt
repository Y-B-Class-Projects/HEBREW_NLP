חשד :  מרק הרד העביר מידע פנים לעובדת שהתלוננה נגדו
לדברי מקורב ל-HP ,  ב-2008 סיפר הרד לאשה שהאשימה אותו בהטרדה מינית כי בכוונת החברה לבצע עסקת רכישה גדולה
 >  >  נשיא אורקל ומנכ"ל hp לשעבר ,  מרק הרד ,  שאולץ להתפטר מ-hp בעקבות האשמות בהטרדה מינית על ידי קבלנית לשעבר של החברה ,  העביר מידע פנים אודות רכישה גדולה שהתכוונה hp לבצע לעובדת שהתלוננה נגדו - כך מסר מקורב לחברה לאי.פי .   לפי המקורב ,  סיפר הרד למתלוננת ג'ודי פישר ,  שחקנית לשעבר ששימשה עובדת קבלן ומארגנת אירועים ב-hp מ-2007 עד 2009 ,  על רכישת אלקטרוניק דאטה סיסטמס שביצעה hp ב-2008 תמורת 13.9 מיליארד דולר .  הטענה הופיעה בתלונתה המקורית של פישר ,  ואולם מאוחר יותר - לאחר שהגיעה להסדר עם הרד - תיקנה את התלונה וטענה לאי דיוקים .  פישר הוסיפה כי התנהלותו של הרד לא פגעה ב-hp .  הרד אולץ להתפטר באוגוסט לאחר שחקירה פנימית של hp חשפה כי הגיש דו"חות הוצאות כוזבים ,  כדי להסתיר את מערכת היחסים בינו לבין פישר .  עם זאת ,  החקירה לא מצאה כל ביסוס להאשמות כי פישר הוטרדה מינית .  כמו כן ,  התעוררו בדירקטוריון חששות מכך שפישר הגיע במפתיע להסדר עם הרד מבלי לעדכנו בעניין ,  לפני פגישת בוררות שנועדה לרדת לפשר ההאשמות .  פרטים אודות ההאשמות כי העביר מידע פנים בניגוד לחוק לפישר לא פורסמו עד כה .  הרד התמנה למנכ"ל hp ב-2005 לאחר פיטוריה של המנכ"לית קרלי פיורינה ,  ונחשב למי שהחזיר אותה להובלה בשוק המחשבים האישיים .  מאז כניסתו לתפקיד מניית hp יותר מהוכפלה ושווי השוק של החברה הגיע לכ-100 מיליארד דולר .  מאז עזיבתו נפלה המניה וכמה בעלי מניות הגישו תביעות נגדה החברה במחאה נגד הפיטורים .  בספטמבר מונה הרד לנשיא שותף וחבר דירקטוריון בענקית התוכנה אורקל .
 
חשד :  מרק הרד העביר מידע פנים לעובדת שהתלוננה נגדו
לדברי מקורב ל-HP ,  ב-2008 סיפר הרד לאשה שהאשימה אותו בהטרדה מינית כי בכוונת החברה לבצע עסקת רכישה גדולה

