אדלסון נגד אברמוביץ' :  דורש התנצלות בשל דבריו באולפן שישי
פרקליטו של אדלסון : " המונולוג פגע קשות בשמו הטוב של מר אדלסון בכך שייחס לו ביצוע עבירות פליליות "
 דבריו של אמנון אברמוביץ' באולפן שישי בנוגע לקשר בין ראש הממשלה בנימי נתניהו ,  מרכז שלם ושלדון אדלסון ממשיכים להכות גלים :  לאחר שמכון שלם כבר דרש התנצלות מאברמוביץ' על דבריו כעת שולח בעליו של ישראל היום ואחד מנשואי הדברים ,  המיליארדר שלדון אדלסון ,  מכתב שבו הוא דורש התנצלות באולפן שישי הקרוב .  ביום שישי האחרון שודרו באולפן שישי דברו של הפרשן הבכיר אמנון אברמוביץ' .  אברמוביץ' אמר כי  " מתקיים היום בישראל קשר הון שלטון שלא היה בתולדות המדינה - שלדון ,  ביבי ,  מכון שלם ,  יותר נכון מכון משלם וישראל היום .  ממכון שלם בבעלות אדלסון יצאו כולם - כולם היו בניו - מהמינוי השערורייתי של מייק אורן לשגריר בוושינגטון ,  בוגי יעלון ,  נתן שרנסקי ,  נתן אשל"אברמוביץ' הוסיף כי  " יש בעולם עיתונים פוליטיים ,  שמאלנים ,  ליברלים ,  אך אין עיתון פרסונלי .  אין חינמון שמגיע הביתה .  שני התנאים הללו מתנהלים רק בישראל בגלל חוקי המימון הפוליטי .  התיק הזה - שלדון ,  מכון שלם ,  ישראל היום - ביבי יהיה הכבד בתיקים שיונח על שולחן היועץ המשפטי לממשלה .  לטובת כולם כדאי להסדיר .  לא אומר לסגור ,  אלא להסדיר בטרם יקרה דבר .  ביבי - אני רוצה לערער על אופן מימונך לא על אשתך ". ב-25.1 שלח עורך דינו של אדלסון מכתב לחדשות ערוץ 2 ובו הוא כותב בשמו של אדלסון כי  " מרשי ,  מר אדלסון ,  מעולם לא היה הבעלים של מרכז שלם  ( אשר מר אברמוביץ הכריז כי הוא  " בבעלות אדלסון ")  ומעולם אף לא מימן אותו .  תרומה של קרן אדלסון מימנה את מכון אדלסון למחקרים אסטרטגיים ,  אשר פעל במרכז שלם  ( תמורת תשלום מלא של הוצאות למרכז שלם )  .  לשניים מתוך ארבעת האנשים הנזכרים במונולוג - השגריר מייקל אורן ומר נתן אשל - אין ומעולם לא היה כל קשר למכון אדלסון למחקרים אסטרטגיים ".   " לפעילותו של מרשי ,  מר אדלסון ,  בכל הקשור למכון אדלסון למחקרים אסטרטגיים או לעיתון  " ישראל היום ",  אין כל קשר לביצוע עבירה פלילית כלשהי .  שמו הטוב של מר אדלסון יקר לו .  מר אדלסון מעולם לא הורשע בעבירה פלילית ,  או בהתנהגות בלתי נאותה אחרת .  המונולוג של מר אברמוביץ פגע קשות בשמו הטוב של מר אדלסון בכך שייחס לו ביצוע עבירות פליליות חמורות ".  קלגסבלד דורש התנצלות וכותב כי  " מבלי שהדבר ימצה את זכויותיו של מר אדלסון ,  הינכם נדרשים לפרסם התנצלות מתאימה ,  במועד ,  בהיקף ובדרך אשר יתואמו עמי מראש ,  וזאת ב"אולפן שישי "  הקרוב  ( 29.1.2010 )  .  במסגרת ההתנצלות יש לתקן את הטענה  ( הכוזבת )  כאילו מרכז שלם הוא בבעלות אדלסון ואת הטענה  ( הכוזבת )  כאילו יש קשר כלשהו בין הגוף שאותו מימנה התרומה של קרן אדלסון  ( מכון אדלסון למחקרים אסטרטגיים )  לבין ה"ה מייקל אורן ונתן אשל .  בנוסף ,  ובעיקר - עליכם להתנצל על הדברים אשר ייחסו למר אדלסון מעורבות בפלילים ".  מחברת החדשות של ערוץ 2 נמסר כי  " טרם הגיע לחברת החדשות מכתבו של בא כוחו של אדלסון ".  אמנון אברמוביץ' דווקא הכיר את המכתב המדובר ואמר בתגובה כי  " אנחנו נקרא את המכתב ,  נלמד אותו ונשיב ". 

אדלסון נגד אברמוביץ' :  דורש התנצלות בשל דבריו באולפן שישי
פרקליטו של אדלסון : " המונולוג פגע קשות בשמו הטוב של מר אדלסון בכך שייחס לו ביצוע עבירות פליליות "
 
