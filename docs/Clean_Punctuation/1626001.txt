סוכמה העברת יבואה לגנק
היקף העסקה בין הנהלת הפועל ת"א לבלגים :  כ-700 אלף יורו .  החלוץ : " הקבוצה נתנה לי הזדמנות להוכיח את יכולתי באירופה "
 לאחר משא ומתן לא קל ,  שכלל פערים משמעותיים ,  הגיעו נציגי גנק להסכמה עם הנהלת הפועל תל אביב ,  וחלוץ האדומים ,  סמואל יבואה ,  צפוי לעבור עם פתיחת חלון ההעברות בחודש ינואר ,  לשורות הקבוצה הבלגית .  נציגי גנק עקבו אחרי השחקן נגד במשחק של הפועל תל אביב נגד המבורג והתלהבו מיכולתו .  סכום העברתו של יבאוה יעמדו על כ-700 אלף יורו .  עתה ינסו בבלומפילד להחתים חלוץ בעל שיעור קומה בחלון ההעברות הקרוב .  לאחר ששמע על העברתו לבלגיה אמר החלוץ לאתר הרשמי של המועדון : " הפועל נתנה לי הזדמנות להוכיח את יכולתי בכל אירופה ,  ואני צריך להודות קודם כל למועדון ולאוהדים הנפלאים שתמכו בי בתקופות הכי קשות שעברתי .  אמשיך לתת את כל כולי גם במשחקים שנותרו לי בהפועל "
 יבואה בן ה-23 הגיע לישראל לאחר ששיחק בקבוצות הארטס אוף אוק הגנאית ושריף טירספול המולדבית ,  עמה זכה באליפות .  החלוץ הגנאי חתם בשורות הפועל כפר סבא של אלישע לוי ,  שהביא יחד איתו גם את דאגלס דה סילבה ,  בחלון ההעברות של עונת 2005/06 .  באותה תקופה כפר סבא היתה עמוק בתחתית ,  ולאחר שאלי אוחנה מונה למאמן במקומו של אלישע לוי ,  הקבוצה החלה במסע ניצחונות מרשים שהסתיים בהישרדות דרמטית בליגת העל ,  לה היה יבואה שותף מלא .  בהמשך ,  יבואה הגיע עם כפר סבא לגמר גביע הטוטו  ( בו הפסידה הקבוצה למכבי הרצליה )  ,  וחתם על חוזה בן ארבע שנים בשורות הירוקים מהשרון .  לאחר ירידת כפר סבא לליגה הלאומית בתום עונת 2007/08 ,  חתם יבואה על חוזה לחמש שנים בהפועל תל אביב .  החודשים הראשונים של יבואה באדום היו מוצלחים מאוד ,  אך לאחר מות אמו בתחילת ינואר 2008 והמהומה שנוצרה עקב אי חזרתו בזמן לישראל ,  חלה ירידה ניכרת בכושרו של הגנאי ,  וגם העונה יכולתו לא הרשימה את ראשי הקבוצה .
 
סוכמה העברת יבואה לגנק
היקף העסקה בין הנהלת הפועל ת"א לבלגים :  כ-700 אלף יורו .  החלוץ : " הקבוצה נתנה לי הזדמנות להוכיח את יכולתי באירופה "
 
