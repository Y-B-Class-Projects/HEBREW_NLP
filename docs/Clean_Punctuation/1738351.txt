הכינו את החמצון :  בקרוב יוקם אי הבלונדיניות
קבוצת בלונדיוניות מקימות חברה .  זו אינה התחלה של בדיחה ,  אלא התוכנית העסקית של חברת או-לה-לה הליטאית .  החברה עתידה להקים במלדיבים אי המופעל אך ורק על ידי בלונדיניות
חברה ליטאית ,  המאוישת אך ורק על ידי בלונדיניות ,  מתכננת להקים אי נופש במלדיבים בו יוכלו התיירים להינות מצוות בלונדיני למהדרין .  החברה ,  הנקראת  " או-לה-לה "  ושמה לה למטרה להילחם בתדמית הלא-אינטלקטואלית שיצאה לבלונדיניות ,  מעסיקה ומנוהלת על ידי נשים בצבע השיער הנכון בלבד ומייצרת בין השאר מוצרי תוכנה ,  מזון ומוזיקת פופ .  
באי המיוחד שתקים או-לה-לה ,  יקדמו את פני הבאים מדריכות ,  מלצריות וחדרניות בלונדיניות .  את הדרך לאי יעשו הנוסעים בעוד דיילות בצבע שיער בהיר יגישו להם משקאות .  ואפילו הטייסות במטוס יצטרכו להפגין ,  מלבד הכישורים להמריא ולנחות ,  את צבע השיער הנכון .  החברה הכריזה על תוכניותיה במסיבה מפוארת במועדון לילה בוילנה ,  אם כי האי עצמו יתחיל לפעול רק ב-2015 .
 המנכ"לית  ( הבלונדינית )  של החברה גיידרה פוקיאיני סיפרה על הרצון לשבור את הסטריאוטיפ . " הבנות שלנו מאוד חכמות ,  והן בעלות תארים ",  אמרה  " יש להן רעיונות עסקיים מצויינים וכולן רוצות לעשות משהו עם חייהן ".  החברה היא חלק מתנועה הולכת וגוברת של  " תנועת הבלונדיניות הבלטיות ",  במדינות האיזור .  התנועה דורשת  " שחרור הנשים עם צבע השיער הבהיר מסטראוטיפ הטיפשות ". 
אך לא הכול בהיר בתוכנית הזוהרת של החברה .  חוקי העבודה באיים המלדיביים מכריחים חברות זרות להעסיק לפחות 50% עובדים מקומיים כחלק מצוותי אתרי הנופש .  האוכלוסייה האסייתית של המלדיבים אינה נוטה לגוונים בלונדיניים ,  בלשון המעטה .  גם החוקים של האיחוד האירופי ,  בו חברה ליטא ,  אוסרים להפלות אנשים בקבלתם לעבודה על בסיס מאפיין מראה או מגדר ,  ועשויים להוות בעיה לחברה .
 את מנכ"לית החברה ,  שגלגלה בשנה שעברה רווח של 10 מיליון דולר ומצפה להכפיל את המספרים השנה ,  זה לא מטריד .  היא אומרת כי החברה אינה מפלה ומברכת על מועמד ללא הבדל מין ,  גיל ,  מוצא או צבע שיער . " פשוט גילינו כי כאשר נשים בעלות שיער שחור מגיעות לפה ,  הן מגלות כי הן מוקפות בכל הבלונדיניות היפהפיות הללו "  מסבירה פוקיאיני  " ובסופו של דבר ,  הן הופכות בלונדיניות בעצמן ". 
עדכון ראשון :  22:51

הכינו את החמצון :  בקרוב יוקם אי הבלונדיניות
קבוצת בלונדיוניות מקימות חברה .  זו אינה התחלה של בדיחה ,  אלא התוכנית העסקית של חברת או-לה-לה הליטאית .  החברה עתידה להקים במלדיבים אי המופעל אך ורק על ידי בלונדיניות

