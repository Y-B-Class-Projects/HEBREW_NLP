הלילה :  האם האוסקר יגיע לישראל ? 
בשעה שלוש לפנות בוקר ייצא לדרך טקס האוסקר ה-82 ,  עם השאלה הגדולה - האם  " עג'מי "  ייקח את הפרס ?  סכנדר קובטי ,  במאי הסרט : " אני לא מייצג את ישראל "
 סוף סוף זה קורה :  לאחר שבועות של הכנות ,  ייערך הלילה  ( בין ראשון לשני )  טקס האוסקר ה-82 ,  האירוע היוקרתי והנוצץ ביותר בעולם הקולנוע .  כמדי שנה ,  יתקיים הטקס בלוס אנג'לס ,  ומי שנמצאים בעיר מזה כמה ימים הם אנשי הסרט  " עג'מי ",  שינסו להביא הערב לישראל את האוסקר הראשון בתולדותיה .  
כדי לעשות זאת הם יצטרכו לגבור על שלושת הפייבוריטים בקטגוריית הסרט הזר הטוב ביותר   " סרט לבן "  הגרמני , " נביא "  הצרפתי ו"הסוד שבעיניים "  הארגנטינאי .  בסוכנויות ההימורים סרטם של ירון שני וסכנדר קובטי ממוקם מעל  " חלב הצער ",  הנציג הראשון אי פעם של פרו באוסקר .  
כל זה לא ממש מרגש את מוש דנון ,  מפיק הסרט הנמצא בלוס אנג'לס עם השחקנים והבמאים . " בסך הכל נחמד כאן ולא יותר ",  אמר דנון לוואלה !  תרבות ערב הרגע הגדול . " האמריקאים מתייחסים לאירוע האוסקר שהוא שיא בתרבותם ,  וזה בא לידי ביטוי בהרבה שואו-אוף ואני לא מרגיש חלק מזה ".  
למרות תחושת הריחוק עליה מדבר דנון ,  גם הוא מודה שלהגעת הסרט לאוסקר ישנו אפקט על הצוות : " ישנה התרגשות ומידה של ציפיה ,  אבל במידה של שפיות ",  הוא אומר . " הצלחתו של הסרט היא בתגובות הנפלאות של הצופים הרבים ברחבי העולם ,  המפרגנים ואוהבים את הסרט ומצליחים להזדהות איתו .  הסרט החברתי החשוב הזה שם על סדר היום נושאים מאד חשובים ,  שכל אחד יכול להתחבר ולהזדהות איתם ". 
במאי  " עג'מי ",  סכנדר קובטי ,  ממשיך לעורר מחלוקת בישראל .  קובטי חזר על טענתו אותה פרס בעבר ונשמע הבוקר בגל"צ אומר כי עצם היותו מועמד לא הופך אותו לנציג ישראל .
 בשעה שעיני ישראל נשואות למאבק בקטגוריה זו ,  הוליווד מתרכזת בקרב הצמוד על פרס הסרט הטוב ביותר .  אף ש"מטען הכאב "  סומן כמועמד המוביל לפסלון ,  הולכים ומתגברים הקולות הטוענים כי דווקא  " אווטאר "  יקטוף אותו ,  בין השאר בשל כל השערוריות ש"מטען הכאב "  היה מעורב בהם בשבועות האחרונים ,  ביניהם הרחקת המפיק הראשי מהטקס בשל בקשתו המפורשת מחברי האקדמיה להצביע לסרט ועד התביעה שהגיש חייל בצבא ארה"ב נגד מפיקי הסרט בטענה כי סיפור הסרט מבוסס על חייו .  
הקרב בין שני הסרטים טעון עוד יותר לאור העובדה שהיוצרים של השניים הם אקסים מיתולוגיים  קת'רין ביגלו ,  במאית  " מטען הכאב ",  היתה בעבר נשואה לג'יימס קמרון ,  במאי  " אווטאר ".  השניים גם מתחרים זה בזו בקטגורית הבמאי הטוב ביותר ,  ומי מהם שיזכה יידרש לחזות באהובו לשעבר יושב מולו באולם ולבחור אם להזכיר אותו בנאומו .  עם זאת ,  בלוגרים ומבקרי קולנוע חשובים ממשיכים להמר על  " ממזרים חסרי כבוד "  של טרנטינו כסוס השחור שעשוי להפתיע את כולם בקטגוריית הסרט הטוב ביותר .
 רגעים מעניינים נוספים שצפויים הלילה :  נאומי הזכייה של ג'ף ברידג'ס וסנדרה בולוק ,  שאמורים לקטוף לראשונה את הפרסים בקטגוריות המשחק הראשיות לאחר קריירה ארוכת שנים ואם לא יזכו  אז התדהמה על פני הזוכה המאושר אמורה לספק הנאה לא פחותה ;  התנהלותה של מוניק ,  המועמדת המובילה בקטגורית שחקנית המשנה ,  שמתאפיינת בהופעה חיצונית ובסגנון דיבור חריגים להוליווד ;  וגם סרטון ההוקרה המסורתי לאושיות הוליוודית שהלכו השנה לעולמן .  למרבה הצער ,  לא חסר השנה כאלה  מפטריק סוויזי ומייקל ג'קסון ועד פארה פוסט וג'ון יוז  והשאלה היא מי מהם יתכבד בפתיחת הסרטון ובנעילתו .
 השנה אמור הטקס להיות מהודק וקצבי מאי פעם ,  וזאת בניסיון להעלות את שיעורי הרייטינג שלו ,  כך לפחות הצהירו מפיקי הטקס במסיבת העיתונאים המסורתית שקודמת לאירוע .  כדי להבטיח את הקצביות שלו החליטו במאיו לוותר השנה על ביצוע חי של השירים המועמדים לאוסקר .  אחד הבמאים ,  אדם שנקמן ,  צייץ בטוויטר שלו בערב החזרות האחרון כי אף שהכל עובר חלק ,  הוא חש התפרקות נפשית טוטאלית מרוב מתח .  
הטקס יועבר בשידור ישיר מ-3:00 בלווין בערוץ yes 1 של yes movies ובכבלים בערוץ HOT Gold .  בשעה 01:00 יועבר השידור מהשטיח האדום בערוץ  ! E .
 
הלילה :  האם האוסקר יגיע לישראל ? 
בשעה שלוש לפנות בוקר ייצא לדרך טקס האוסקר ה-82 ,  עם השאלה הגדולה - האם  " עג'מי "  ייקח את הפרס ?  סכנדר קובטי ,  במאי הסרט : " אני לא מייצג את ישראל "
 
