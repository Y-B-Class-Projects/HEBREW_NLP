בנק ישראל בכוננות ספיגה 
מהנפקת המק"מ הגדולה של בנק ישראל ניתן להסיק כי אם מדובר בכלי מרכזי ליישום החלטות הריבית - הרי שהיקפי ההנפקות יגדלו בחודשים הקרובים ,  ככל שהריבית במשק תמשיך לעלות
 >  >  זו היתה ההנפקה הגדולה ביותר זה תקופה ארוכה .  ולא ,  אין הכוונה להנפקת אג"ח קונצרניות  ( שכאלה היו הרבה בשנה האחרונה )  וגם לא להנפקת אג"ח ממשלתיות  ( שכאלה דווקא היו ב-2009 פחות מכפי שניתן היה להעריך לפני שנה )  .  הנפקת המק"מ  ( מלווה קצר מועד )  של בנק ישראל השבוע היתה בהיקף ענק של 11 מיליארד שקל - הרבה יותר גדולה מסדרת המק"מ שנפדתה ,  בהיקף של כ-7 מיליארד שקל .  אמנם זו עלייה קטנה בהשוואה לחודש שעבר  ( שבו הנפיק בנק ישראל מק"מ ב-10 מיליארד שקל )  ,  אך זו עלייה ניכרת לעומת היקפי ההנפקות החודשיים במשך כל 2009 ,  שהסתכמו לרוב ב-6-7.5 מיליארד שקל מדי חודש .  בניגוד לאג"ח הממשלתיות ,  שהן כלי בידי הממשלה למימון הגירעון ,  המק"מ הוא כלי של בנק ישראל שמשמש ליישום המדיניות המוניטרית .  נשאלת השאלה :  האם הנפקת המק"מ מסמנת את הכניסה האגרסיבית של הכלי המוניטרי לצמצום כמות הכסף במשק ,  מעבר לנשק הריבית של הבנק המרכזי ?  אילו ישראל היתה כמו ארה"ב או בריטניה ,  התשובה על כך היתה יכולה להיות חיובית .  זאת ,  מכיוון שבמדינות אלה ההגדלה של כמות הכסף חרגה מעל ומעבר להשפעה של הפחתת הריבית .  מדיניות זו הוגדרה כ"הרחבה כמותית "   ( quantitative easing )  .  אולם בישראל לא הונהגה מדיניות של הרחבה כמותית על ידי בנק ישראל ,  והגידול בכמות הכסף נבע אך ורק מהפחתות הריבית .  כך לפחות לפי בנק ישראל ,  הטוען עוד כי רכישות המט"ח והאג"ח הממשלתיות שבוצעו על ידו בשנה האחרונה קוזזו על ידי ספיגת כסף באמצעים שונים  ( כולל הנפקות מק"מ )  - כך שהן לא השפיעו על כמות הכסף .  לפיכך ,  הנפקות מק"מ מוגדלות בחו"ל יהיו הדרך שבה הבנקים המרכזיים יספגו חלק מהגידול בכמות הכסף השנה ,  כצעד מקדים ,  עוד לפני שיחלו להעלות ריבית ,  וזאת ברגע שהתוכניות לרכישת אג"ח ממשלתיות ונכסים פיננסיים אחרים יסתיימו .  בשוק המקומי ,  המשמעות של דברי הבנק היא שהנפקת המק"מ היא הליך טכני הנובע מההחלטה להעלות ריבית ,  ומטרתו לעזור לבנק להעלות את הריבית בפועל באמצעות ספיגה .  השוק היה ערוך להנפקה מה כן ניתן ללמוד מהנפקת המק"מ השבוע ?  ראשית ,  אם נבחן מה קרה למק"מים בשבועיים שקדמו להנפקה ,  נראה שהשוק נערך לקראתה היטב .  מדי יום ניתן היה לראות את העלייה בתשואות המק"מים  ( וירידת המחירים )  ,  בעיקר אלה עם טווח הפדיון הארוך ביותר .  ההליך הזה מתרחש פעמים רבות לקראת הנפקות מק"מ ,  אך החודש הוא בלט במיוחד .  ב-30 הימים האחרונים ירדו מחירי המק"מים הארוכים בשיעורים של 0.1%-0.13% - ירידות חדות במיוחד בהתחשב בתשואות הנמוכות של המק"מים כיום .  אגב ,  גם העלאת הריבית האחרונה של בנק ישראל ,  שהפתיעה שחקנים רבים בשוק ,  היתה גורם לעליית תשואת המק"מים .  הדבר בא לידי ביטוי בעיקר במק"מים הארוכים ,  לעומת המק"מים הקצרים שמחיריהם דווקא עלו  ( והתשואות ירדו )  .  במק"מ הארוך ביותר בלטה עליית התשואות החדה ביותר - מאז הונפק בתשואה של 1.88% ב-2 בדצמבר והחל להיסחר יום לאחר מכן ברמה של 1.81% ,  עלתה התשואה ב-0.26% .  מה קרה לתשואת המק"מ האחרון בחודש החולף  ( מק"מ 1210 )  ?  לא מפתיע שהנפקת המק"מ השבוע נסגרה ברמה גבוהה יותר לאור ההערכה שמגמת עליית הריבית תימשך .  הנפקת המק"מ נסגרה בתשואה של 2.22% אך אתמול ,  עם פתיחת המסחר ,  ירדה התשואה ל-2.14% .  עם זאת ,  אם נבחן את הציפיות הנגזרות מהתשואות בשוק האג"ח ,  נגיע למסקנה כי השוק מצפה שמק"מ לשנה ייסחר בעוד שנה בתשואה של 4.05% .  להערכתנו ,  קצב עליית הריבית יהיה נמוך במקצת ועד סוף 2010 היא תגיע לרמה של 2.50%-3.00% .  מסקנה נוספת שניתן להסיק היא כי אם המק"מ הוא הכלי המרכזי ליישום החלטות הריבית ,  הרי שבחודשים הקרובים היקפי ההנפקות יגדלו ככל שהריבית תמשיך לעלות - בהנחה שבנק ישראל לא יעדיף להגביר את השימוש בכלים אחרים ,  כמו הגדלת הרזרבות של הבנקים .  ההערכה שהיקפי המק"מ יגדלו נתמכת גם בתוכנית הגיוסים של הממשלה לחודש הקרוב .  בסוף ינואר יגיעו לפדיון אג"ח ממשלתיות שקליות שחר 2667 ,  שהיקפן כ-6.3 מיליארד שקל ,  בעוד שהממשלה עצמה מתכננת לגייס 4 מיליארד שקל בלבד באמצעות הנפקות אג"חים .  בנק ישראל ,  כמי שמגיב לצעדי הממשלה ,  יידרש לספוג יותר כסף באמצעות המק"מ .  - הכותבים הם מנהלי קרנות בהראל פיא .  אין לראות במאמר שיווק השקעות או תחליף לייעוץ מס עצמאי

בנק ישראל בכוננות ספיגה 
מהנפקת המק"מ הגדולה של בנק ישראל ניתן להסיק כי אם מדובר בכלי מרכזי ליישום החלטות הריבית - הרי שהיקפי ההנפקות יגדלו בחודשים הקרובים ,  ככל שהריבית במשק תמשיך לעלות

