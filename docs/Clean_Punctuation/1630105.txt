 " חינוך "  מיוחד
או ג'יי מאיו ומאמנו חטאו ,  מכללת דרום קליפורניה הענישה את עצמה ,  עוד עיוות שאליו נקשר דייויד שטרן .  הבלוג של אברהמי
אוניברסיטת דרום קליפורניה החליטה לקחת על עצמה תשעה קבין של מוסריות ,  ולהטיל שורה של עונשים על נבחרת הכדורסל של האוניברסיטה בגין עבירות שנעשו בקבוצה במהלך השנה שבה שיחק שם או ג'יי מאיו .  כל זה ,  עוד לפני שהנהלת המכללות סיימה את חקירתה ואחרי שהמאמן באותה תקופה ,  טים פלויד ,  אולץ להתפטר לאחר שהתגלה שנתן כסף למקורבים של מאיו .
 הסיפור עצמו הוא סיפור מרתק על מה שמאמנים מוכנים לעשות כדי לנצח משחקים וכמה האוניברסיטאות מוכנות לעצום עיניים למה שקורה במחלקת הספורט .  אני רואה את זה ככה :  האוניברסיטה נתנה לפלויד את כל האמצעים לרמות  ( הוא הרי אמור להביא ניצחונות ,  לא לחנך )  בתנאי אחד :  שלא ייתפס .  פלויד הסכים להיפגש עם איזה שליח של סוכנים שהבטיח לו שהוא יכול להביא את מאיו לדרום קליפורניה .  פלויד טען בזמנו שהוא לא ידע שהבן אדם הזה  ( רודני גיולורי )  היה מקושר לסוכנים ,  אבל פלויד והאוניברסיטה היו חייבים לדעת מי זה גיולורי  בשנת 2000 הוא קנה כרטיסי טיסה לשחקן כדורסל של דרום קליפורניה ,  מה שגרר להשעיה של השחקן לתשעה משחקים .  מה שמעניין הוא שכשפלויד דיבר על הנושא ,  הוא טען שהאוניברסיטה ערכה חקירה מקיפה על גיולורי לפני שהם החליטו להביא את מאיו .  זו עובדה שצריכה להבהיל את כל מי שחושב ללכת לדרום קליפורניה מסיבות אקדמיות .  עשו בדיקה מקיפה ולא הגיעו לשנת 2000 ?  לא עשו חיבור בין אדם מפוקפק והעובדה שפתאום נפל לו לידיים הכישרון הכי גדול באמריקה ? 
מה שיותר מעניין אותי כאן הוא חוסר היכולת של ה-NBA וליגת המכללות לראות את הנזק שנגרם מהחוק שמכריח כישרונות לשחק שנה אחת בקולג'ים .  מאיו הרי לא היה מעוניין בהשכלה .  הוא רצה כסף  ( ואם היה מגיע בתקופה של ברנדן ג'נינגס אולי היה הולך לאירופה )  והוא השיג את הכסף הזה מאנשים שהיו שם כדי לתת לו אותו מתחת לשולחן .  למאיו לא אכפת ממה שיקרה בדרום קליפורניה אחרי שהוא הולך ,  הוא לקח את הכסף .
 אני בטוח שהחוק הזה לא ישתנה ,  אבל אולי צריך לדאוג ששחקנים כמו או.ג'יי מאיו ישלמו על עבירות בעצמם .  העונשים שהטילה דרום קליפורניה על עצמה מענישים את שחקני הקבוצה בהווה ומקפחים שניים או שלושה שחקנים ,  שישיבה על הספסל בקולג'ים הייתה יכולה להיות פסגת קריירת הכדורסל שלהם וגם התחנה האחרונה של הקריירה הזו .  אם מאיו היה בן אדם ,  הוא היה מממן את המלגות המבוטלות הללו מכספו הפרטי .  אבל אני לא בטוח ששנה בדרום קליפורניה לימדה את מאיו איך להיות בן אדם או לקחת אחריות של בן אדם מבוגר .
 העיקר שהם ניצחו כמה משחקים בשנה שהוא שיחק שם .

" חינוך "  מיוחד
או ג'יי מאיו ומאמנו חטאו ,  מכללת דרום קליפורניה הענישה את עצמה ,  עוד עיוות שאליו נקשר דייויד שטרן .  הבלוג של אברהמי

