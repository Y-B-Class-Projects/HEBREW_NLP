מנוח לצעירים
HOT ו-yes ייפרדו מאופרות הסבון  " ימי חיינו "  ו  " צעירים חסרי מנוח "  בעקבות חוסר הסכמה עם סוני העולמית על גובה התשלום עבורן .  המכורים יוכלו להתנחם בשובה של  " היפים והאמיצים "
 אופרות הסבון  " ימי חיינו "  ו-"צעירים חסרי מנוח "  יירדו ממסך HOT ו-yes ב-11 בינואר .  לוואלה !  ברנז'ה נודע ,  כי ההחלטה על הורדת הסדרות התקבלה בחברת דורי מדיה-ספייק ,  בעלת זכויות השידור של הסדרות ,  לאחר שלא הצליחה להגיע להסכמה עם חברת סוני העולמית המפיקה ומפיצה את הסדרה על התשלום עבור הזכויות לקראת חידוש ההסכם ביניהן .  לדברי גורם בטלוויזיה ,  סוני דרשה עבור כל פרק סכום יותר מכפול מהמקובל עבור סדרות יומיות .  הסדרות משודרות כיום בערוצים HOT Family ו-yes Stars Base וירדו משניהם .  גורם המקורב לנושא אמר לוואלה !  ברנז'ה כי הורדת הסדרות אינה קשורה לקיצוץ הצפוי בתקציב התוכן של HOT .
" ימי חיינו ",  המשודרת בארצות הברית מאז 1965 ברשת NBC ,  משודרת בישראל מזה כ-15 שנים . " צעירים חסרי מנוח "  משודרת בארצות הברית מאז 1973 ברשת CBS ובישראל מזה קרוב ל-20 שנה . " היפים והאמיצים "  המצליחה שתחזור למסכי HOT החל מ-11 בינואר תקביל לפרקים המשודרים ב-yes ,  כלומר תשודר לאחר  " חור "  של שנתיים בשידור ,  מאז ירדה הסדרה ממסך ערוץ 2 ועברה לשידור למנויי yes בלבד .  ב-HOT ינסו במקביל לשדר את פרקי שנתיים אלו על מנת להשלים את הפער .
 מ-HOT נמסר בתגובה : " HOT מגבה את חברת דורי מדיה ספייק ורואה בכך הזדמנות מצוינת להיענות לבקשות קהל הצופים ולשדר את אופרת הסבון האהובה 'היפים והאמיצים' ואת הדוקו ריאליטי המרגש 'אקסטרים מייקאובר' ". 

מנוח לצעירים
HOT ו-yes ייפרדו מאופרות הסבון  " ימי חיינו "  ו  " צעירים חסרי מנוח "  בעקבות חוסר הסכמה עם סוני העולמית על גובה התשלום עבורן .  המכורים יוכלו להתנחם בשובה של  " היפים והאמיצים "
 
