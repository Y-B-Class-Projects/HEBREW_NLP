קווי המהדרין :  בג"ץ ימנע הפרדה בין המינים ? 
בג"ץ מתח ביקורת על החלטת שר התחבורה לאפשר הפרדה בין נשים לגברים בקווי אגד בי-ם ,  אך טרם קיבל החלטה סופית בעתירה שהוגשה נגד המהלך .  המתנגדים : " זו פעולה פוליטית ואלימה "
  ( צילום :  גדעון צנטנר ,  עריכה :  גדי וינסטוק ) 
בדיון בנושא  " קווי המהדרין "  שהתנהל הבוקר  ( חמישי )  בבג"ץ נמתחה ביקורת על המלצות שר התחבורה ישראל כץ להסדיר הפרדה בין גברים ונשים בקווי התחבורה הציבורית של חברת  " אגד "  בירושלים .  עם זאת ,  שופטי בג"ץ ,  ששמעו את שני הצדדים ,  טרם קיבלו החלטה סופית .
 עיקר הביקורת של בג"ץ הוטח בהצעת השר לתלות באוטובוסים שילוט הממליץ לנשים לשבת מאחור ובנפרד מגברים ,  לשם הקטנת החיכוך בין גברים חרדיים ונשים ,  המוביל לעתים גם למקרי אלימות .  השופט יורם דנציגר ציין בעניין זה כי  " עדיף היה לו המדינה היתה מציעה לתלות שילוט נגד אלימות ".  השופט סלים ג'בראן התייחס גם הוא לעניין השילוט ואמר שאין ערבות לכך שהציבור יציית להוראת השלטים .  
ראש הרכב השופטים ,  השופט אליקים רובינשטיין ,  העיר בהמשך לטענות העותרים כי בנערותו נשים וגברים חרדים נסעו בתחבורה הציבורית בצוותא ולא נזקקו להפרדה מסוג זה .  במסגרת הדיון ציטטו העותרים את פסיקתו של הרב משה פיינשטיין ,  מגדולי הפוסקים בדור הקודם ,  שגרס כי  " מי שהתחככות מקרית עם אישה מפריעה לו ,  עליו להישאר בביתו ולעבוד על היצר ". 
מחוץ לאולם בית המשפט הפגינו פעילים מארגונים שונים בקריאה לביטול קווי המהדרין .  הארגונים המתנגדים הביעו את מחאתם על כך ששר התחבורה ,  ישראל כץ ,  לא הביע התנגדות רשמית להפרדה . " שוב אנחנו עלולים ליפול קורבן לעסקה פוליטית פסולה בין עסקנים חרדים קנאים ושר ללא מעצורים ",  נכתב במזכר שחולק לפעילי הארגונים .  חברת מועצת עיריית ירושלים מטעם סיעת  " הירושלמים ",  רחל עזריה ,  אמרה אמש כי  " השר ישראל כץ בגד בחברה החילונית ,  הדתית ורוב החברה החרדית .  החלטת השר כץ היא פוליטית לגמרי .  לא ייתכן שבגלל כוחה הפרלמנטרי של ש"ס ,  כל אישה תיאלץ לשבת מאחור בקווים האלה ". 
הדיון התקיים בעקבות עתירת הארגונים לבג"ץ ,  לאחר שבתחילת השבוע העביר משרד התחבורה את תשובתו לפניות הארגונים ,  בה נמסר כי השלטים המורים על ההפרדה בקווי התחבורה הציבורית לא יוסרו .  עוד נמסר בתגובת המשרד כי  " השר ישראל כץ אינו מקבל תפיסה לפיה בקווי המהדרין יש אלימות או כפייה מצד הציבור החרדי .  ההפרדה הנה חיונית עבור הציבור החרדי שעושה שימוש תדיר ביותר בתחבורה הציבורית ". 

קווי המהדרין :  בג"ץ ימנע הפרדה בין המינים ? 
בג"ץ מתח ביקורת על החלטת שר התחבורה לאפשר הפרדה בין נשים לגברים בקווי אגד בי-ם ,  אך טרם קיבל החלטה סופית בעתירה שהוגשה נגד המהלך .  המתנגדים : " זו פעולה פוליטית ואלימה "
 
