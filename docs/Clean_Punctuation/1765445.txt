כלל פיננסים ברוקראז' :  הערך החבוי באלרוב נדל"ן הולך ונחשף ;  צופים רווחי שערוך של מאות מילונים
מדביקים למניה מחיר יעד של 104 שקל - 30% מעל מחירה בשוק
מניית נמצאת בשיא של שלוש שנים לאחר שעלתה ב-63% מתחילת השנה .  לקראת הכניסה של המניה למדד בתחילת החודש הבא בכלל פיננסים הדביקו למניה המלצת  " קנייה "  במחיר של 104 שקל למניה - 30% מעל מחירה של המניה בפתיחת המסחר הבוקר.הערך החבוי במניה הולך ונחשף ,  כותב מנהל מחלקת מחקר בכלל פיננסים ברוקראז' יובל בן זאב ,  ומתייחס לשווי הנמוך בספרים של מלונות החברה בירושלים ,  והמתחם המסחרי בממילא .  בשווי מלונות מצודת דוד וממילא הוא מוצא ערך נוסף של 200 מיליון שקל - השווי בספרים עומד על 1.15 מיליארד שקל .  בן זאב משערך גם את מתחם המסחרי בממילא בשווי הגבוה ב-210 מיליון שקל מגובהו בספרים  ( 355 מיליון שקל )  מה שעשוי לייצר לחברה רווחים נוספים משערוך .  כמו כן להערכתו אלרוב תמכור את מחצית הדירות שנותרו במתחם ממילא ב- 120 מיליון שקל מה שייצר לה רווחיות נוספת של 50 מיליון שקל נוספים.אלרוב מיייצרת עוד תזרים נקי של 20 מיליון דולר בשנה מנכסיה בשוויץ וצרפת ,  ובן זאב מוצא עוד פוטנציאל רב במלונות החברה בחו"ל .  המלון באמסטרדם צפוי להיפתח בקיץ 2011 ולהביא ליצירת ערך משמעותית נוספת .  במהלך 2012 תשלים החברה את המלון בלונדון ובהמשך את המלון בפריז ,  את כל אלה לא מכניס עוד בן זאב למודל שלו .
 
כלל פיננסים ברוקראז' :  הערך החבוי באלרוב נדל"ן הולך ונחשף ;  צופים רווחי שערוך של מאות מילונים
מדביקים למניה מחיר יעד של 104 שקל - 30% מעל מחירה בשוק

