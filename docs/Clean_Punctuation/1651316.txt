עופר נמרודי מצטרף לחיפושים ;  מנהל משא ומתן על רכישת השליטה ברשיונות  " שרה "  ו"מירה "  הימיים
בונטאן הקנדית העריכה את פוטנציאל השדות במיליארדים ;  עדיין לא ברור על אלו סקרים התבססה
עופר נמרודי מעוניין גם הוא להצטרף אל קדחת חיפושי הגז והנפט ,  כפי שעשו בתקופה האחרונה אנשי עסקים מוכרים רבים כמו נוחי דנקנר וצחי סולטן עם שותפות החיפושים מודיעין ,  וג'קי בן זקן וחיים לייבוביץ' שזכו בהיתר המקדים לרישיון  " מד-אשדוד ".  נמרודי נמצא כעת במשא ומתן לרכישת השליטה בחברת פטרומד הקנדית ,  המחזיקה ברשיונות הימיים  " שרה "  ו"מירה ",  הנמצאים לחופי ישראל ,  בסמוך ל"תמר "  ו"דלית ".  על פי גורמים בשוק ,  בשעה הקרובה צפויה הכשרת היישוב שבשליטתו להוציא הודעה לבורסה בה יתבשר אודות קיום המו"מ וכי ישנה אפשרות כי העסקה תתבצע דרך הכשרת היישוב.לפני כחודש ,  הודיעה חברת בונטאן הקנדית ,  כי היא רואה פוטנציאל בקנה מידה עולמי במרבצי הגז  " שרה "  ו"מירה ",  בונטאן מחזיקה ב-71.63% מרשיונות הקידוח ב"מירה "  ו"שרה ",  ששטחם 399 קמ"ר כל אחד ,  באמצעות נתח של 75% שבו היא מחזיקה בישראל פטרולאום  ( ipc )  .  בונטאן העניקה הערכות לקידוחים ,  אך לא ברור על אילו תוצאות התבססה בניתוחה- האם על סקר סייסמי דו-מימדי  ( 2d )  כפי שדיווחה ,  או האם על תוצאות סקר תלת-מימדי  ( 3d )  כפי שדיווחה כחודש לפני כן .  היות ופענוח סקר כזה אורך לרוב 3-4 חודשים - הרי שלא ברור מדוע מיהרה בונטאן לפרסם תוצאות בוסריות אלה ,  המתבססות על סקר שאינו עדכני.תחזיתה של בונטאן ל"מירה "  היא שהשדה מכיל בסביבות 120 מיליארד מ"ק ועבור  " שרה "  התחזית היא ל-41 מיליארד מ"ק .  הדו"ח סיפק גם הערכה לגבי הפוטנציאל הכספי של  " שרה "  ו"מירה ".  פרויקט  " מירה "  מחזיק בפוטנציאל של בין 2.54 מיליארד דולר ל-5.37 מיליארד דולר ,  בעוד שב"שרה "  טמון פוטנציאל לשווי של 1.02-2.17 מיליארד דולר .
 
עופר נמרודי מצטרף לחיפושים ;  מנהל משא ומתן על רכישת השליטה ברשיונות  " שרה "  ו"מירה "  הימיים
בונטאן הקנדית העריכה את פוטנציאל השדות במיליארדים ;  עדיין לא ברור על אלו סקרים התבססה

