הפרויקט הקולומביאני של מימן :  יפיק אתנול מ-100 אלף דונם קני סוכר ב-280 מיליון דולר
שדה ענק שרכשה קבוצת מרחב של מימן יפיק 112 מיליון טון אתנול בשנה - 20% מהאתנול של קולומביה ;  בקבוצה צופים הכנסות של 90 מיליון דולר בשנה ותשואה של 25%
 >  >  שנתיים אחרי שחשף במגזין themarker את תוכניותיו בקולומביה - משיק איש העסקים הישראלי יוסי מימן את פרויקט האתנול שיזם באזור הגבול הצפוני של המדינה .  מדובר בפרויקט בהיקף של כ-280 מיליון דולר לגידול קני סוכר על שטח של כ-100 אלף דונם ,  והקמת מפעל לייצור אתנול בסמוך .  בשדה יקצרו מדי שנה 140-160 טון קני סוכר ,  שישמשו להפקת 112 מיליון ליטר אתנול בשנה  ( כ-20% מהאתנול במדינה )  .  הממשל בקולומביה עושה משנת 2000 מאמצים לעודד את שילוב האתנול במשק הדלק במדינה ,  וחוקקה חוק שמחייב עירוב של 10% אתנול בבנזין הנמכר בקולומביה .  מ-2012 כלי רכב חדשים בקולומביה יחויבו לרכוש בנזין שמכיל 20% אתנול ,  וב-2015 צפויה קולומביה להכפיל את היעד הנוכחי לתערובת שמכילה 20% אתנול .  כיום יש לקולומביה כ-73% מכמות האתנול הנדרשת לעמידה ביעד הערבוב של 10%  ( 900 אלף ליטר אתנול ביום מתוך 1.25 מיליון ליטר )  .  הפעילות המסחרית בשדה ובמתקנים צפויה להתחיל ב-2012 ,  כאשר לתפוקתו המלאה יגיע המפעל ב-2014  ( סך קיבולת של 137 מיליון ליטר בשנה )  .  מקורבים לקבוצת מרחב ציינו אתמול כי סך ההכנסות ב-2014 צפויות להגיע לכ-90 מיליון דולר ,  כאשר ה-ebitda  ( רווח לפני ריבית ,  מס ,  פחת והפחתות )  יעמוד על כ-60 מיליון דולר - ותשקף תשואה של %25 על ההון .  אתמול דיווחה חבר אמפל הציבורית ,  שבשליטת מימן ,  כי תרכוש 25% ממניות הפרויקט לפי שווי של 90 מיליון דולר .  מדובר בעסקת בעלי עניין ,  שבה מממשת אמפל אופציה שניתנה לה בידי קבוצת מרחב לרכישת של עד 35% ממניות הפרויקט - כנגד הלוואה שהעמידה למרחב לפני שנתיים בסך 20 מיליון דולר  ( בריבית שהוגדלה אשתקד לליבור + 3.25% )  .  את הפרויקט שבו יחזיקו לפי שעה מרחב  ( 75% )  ואמפל  ( 25% )  בלבד ,  יממן - banco do brazil לאחר הסגירה הפיננסית שנחתמה באחרונה .  לפרויקט ניתן אישור אזור סחר חופשי ,  וקרקעותיו כבר נרכשו או הוחכרו .  הפרויקט צפוי להעסיק 7,000 עובדים . " השקעה זו היא נדבך נוסף באסטרטגיה של אמפל להשקעה באנרגיות מתחדשות ובפרויקטים ידידותיים לסביבה ",  אמר אתמול מימן . " הפרויקט משלב את יכולותיה של מרחב לפיתוח פרויקטים בינלאומיים מורכבים לצד יכולותיה באמריקה הלטינית ,  בשילוב אסטרטגיית ההשקעה של אמפל ".  רכישה זו תרחיב את פעילותו של מימן בשוק האנרגיה העולמי ,  לצד אחזקותיו בספקית הגז המצרית 20.7% )  emg )  וב-50% משותפות אנרגיית הרוח gwe  ( עם כלל אנרגיה )  .
 
הפרויקט הקולומביאני של מימן :  יפיק אתנול מ-100 אלף דונם קני סוכר ב-280 מיליון דולר
שדה ענק שרכשה קבוצת מרחב של מימן יפיק 112 מיליון טון אתנול בשנה - 20% מהאתנול של קולומביה ;  בקבוצה צופים הכנסות של 90 מיליון דולר בשנה ותשואה של 25%

