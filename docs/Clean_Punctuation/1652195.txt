ירידה של 73% ברווחי פולקסווגן ברבעון הרביעי של 2009
רווחי החברה הסתכמו ב-257 מ' יורו ;  בסוף פברואר דיווחה פולקסווגן על ירידה של 80% ברווחיה בכלל שנת 2009
פולקסווגן ,  יצרנית המכוניות הגדולה באירופה ,  דיווחה על ירידה של 73% ברווחיה ברבעון הרביעי לעומת הרבעון המקביל ב-2008 ,  ל-257 מיליון יורו .  הכנסות החברה ירדו ב-1.2% .  בחודשיים הראשונים של שנת 3020 עלו מכירות המכוניות של פולקסווגן ב-27% ל-1.02 מיליון . " פולקסווגן מתכננת לשפר את מעמדה בשוק צעד אחד צעד ",  אמר מנכ"ל החברה מרטין וינטרקורן בהודעת החברה .  פולקסווגן ,  יצרנית המכוניות הגדולה באירופה במונחי מכירות ,  דיווחה בסוף חודש פברואר על נפילה של 80% ברווחיה בשנת 2009 .  ענקית הרכב הגרמנית רשמה בשנה שעברה רווח נקי של 960 מיליון יורו  ( 1.3 מיליארד דולר )  לעומת רווח של כמעט חמישה מיליארד יורו בשנת 2008 .  החברה רשמה רווח תפעולי שנתי של 1.9 מיליארד יורו ,  נפילה של 71% לעומת השנה הקודמת .  מכירות החברה ירדו בשנה שעברה ב-8% לעומת השנה הקודמת ,  ל-105.2 מיליארד יורו .  פולקסווגן ,  שעל מותגי הרכב שלה נמנים אאודי ,  סיאט ,  בנטלי וסקודה ,  היא גם בעלת מניות גדולה בשתיים מיצרניות המשאיות הגדולות באירופה ,  סקניה השוודית ומאן הגרמנית .  מניית פולקסווגן נסגרה היום בירידה של 0.8% בבורסת פרנקפורט .
 
ירידה של 73% ברווחי פולקסווגן ברבעון הרביעי של 2009
רווחי החברה הסתכמו ב-257 מ' יורו ;  בסוף פברואר דיווחה פולקסווגן על ירידה של 80% ברווחיה בכלל שנת 2009

