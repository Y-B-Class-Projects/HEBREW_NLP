אחמדינג'ד :  הוריתי להגביר העשרת האורניום
הסכם הגרעין עם המערב מתרחק ?  נשיא אירן הורה למדענים בארצו להתחיל בהעשרת אורניום בשיעור 20% ,  לצורך הפעלת כור מחקר גרעיני בטהרן
 ( צילום :  רויטרס .  עריכת וידאו :  גדי וינסטוק ) 
נשיא אירן מחמוד אחמדינג'ד הורה היום  ( ראשון )  לסוכנות האירנית לאנרגיה אטומית להתחיל בהעשרת אורניום לרמה של 20% ,  לצורך הפעלת כור המחקר שלה בטהרן .  כך דווח בטלוויזיה האירנית .  ההוראה מטילה ספק באשר לכוונת אירן להגיע להסכם עם המערב .
" ביקשתי מד"ר סלחי להתחיל בייצור דלק גרעיני בשיעור 20% ,  באמצעות צנטריפוגות ",  אמר אחמדינג'ד בנאום טלוויזיוני .  נשיא אירן התכוון ,  לפי הדיווח ,  לעלי אכבר סלחי ,  ראש הסוכנות האירנית לאנרגיה אטומית .  עם זאת ,  הבהיר אחמדינג'ד : " הדלת למגעים עדיין פתוחה ". 
הוראתו של אחמדינג'ד עומדת בניגוד להסכם הפשרה ,  שגובש בין סבא"א ושש המעצמות והוצע לאירן ,  לפיו רוב מאגר האורניום האירני יישלח להעשרה במדינה אחרת ויוחזר לה בצורת של מוטות דלק לשימוש בכור למטרות רפואיות .  
כך לא יהיה לאירן מספיק אורניום מועשר לבניית נשק גרעיני ,  וההתחמשות הגרעינית שלה תעוכב .  טהרן טרם השיבה להצעה באופן רשמי ומחייב ,  אולם לפי ההערכות ,  הוראתו האחרונה של אחמדינג'ד מקטינה את הסיכוי שההסכם ייצא לפועל .
 משרד החוץ הבריטי אמר כי הודעתו של אחמדינג'ד היא  " נושא בעל חשש רציני בבירור ",  והוסיף כי  " זוהי הפרשה בוטה של חמש החלטות של מועצת הביטחון של האו"ם ".  במקביל ,  מזכיר ההגנה האמריקאי ,  הנמצא ברומא ,  דחק בקהילה הבינלאומית לעבוד יחד כדי להפעיל לחץ על הממשלה האירנית ,  ולא העם האירני ,  במטרה לרסן את תכנית הגרעין של הרפובליקה האיסלמית .  במסיבת עיתונאים ברומא אמר גייטס כי לדעתו יש עדיין זמן להצלחת סנקציות ולחץ : " ללחץ על ממשלת אירן ,  לעומת אזרחי אירן ,  יש פוטנציאל גדול יותר להשיג את מטרתו ".  

אחמדינג'ד :  הוריתי להגביר העשרת האורניום
הסכם הגרעין עם המערב מתרחק ?  נשיא אירן הורה למדענים בארצו להתחיל בהעשרת אורניום בשיעור 20% ,  לצורך הפעלת כור מחקר גרעיני בטהרן

