התרגיל של וינשטיין :  יועמ"ש משרד המשפטים ייצג את האוצר בבג"ץ למרות חוסר ניסיונו בהופעה בבימ"ש
היועץ המשפטי לממשלה לא אישר לעו"ד תמר גולן מהמגזר הפרטי ,  המתמחה בדיני עבודה ,  לייצג את המדינה
גורמים באוצר מביעים תרעומת על כך שהיועץ המשפטי לממשלה ,  יהודה וינשטיין ,  לא אישר למשרד האוצר להיות מיוצג היום בדיון בג"ץ על ידי עורכת הדין מהמגזר הפרטי ,  עו"ד תמר גולן ,  המתמחה בתחום יחסי העבודה .  הדיון יתקיים ב-14:00 בפני הרכב שבראשו הנשיאה דורית ביניש.וינשטיין הורה כי משרד האוצר ייוצג על ידי עו"ד משה דיין ,  היועץ המשפטי של משרד המשפטים .  באוצר סבורים כי מדובר בעורך דין מוכשר לכל הדעות אך טוענים כי הוא חסר ניסיון בהידיינות בבתי משפט ואינו מתמחה בדיני עבודה .  באוצר גם מחו על כך שהיועץ המשפטי הודיע להם על החלטתו רק אתמול בלילה.הדיון היום יעסוק בשתי עתירות שהוגשו נגד משרד האוצר ,  משרד המשפטים ומשרד הראש הממשלה בטענה כי הנתק ששורר בין משרדי הממשלה לפרקליטים השובתים מהווה הפרה של חוקי יסוד.היום תדון ביניש ,  יחד עם השופטים אשר גרוניס ואסתר חיות ,  בעתירה שהוגשה השבוע על ידי עו"ד דוד פורר ,  שותף במשרד גרוס ,  קלינהנדלר ,  חודק ,  הלוי ,  גרינברג ושות' ,  המייצג חשודים ונאשמים בתיקים פליליים .  לחייב את המדינה ושרי האוצר והמשפטים לנהל משא ומתן עם פרקליטים  " בתום לב וללא תנאי מוקדם ".  הדיון בעתירה זו יאוחד יחד עם דיון בעתירה שהוגשה בשבוע שעבר על ידי עמותת הרצליה למען תושביה ,  בה התבקש בג"ץ לחייב את הפרקליטים להפסיק את השביתה ולפנות להליך של בוררות חובה . " ניסיונם של שרי האוצר והמשפטים וראש הממשלה לכפות על הפרקליטים לחדול משביתתם טרם שיקיימו עם ארגון הפרקליטים משא ומתן אינו חוקתי ופוגע באופן בלתי מידתי בזכות השביתה וההתארגנות של הפרקליטים ",  טוען פורר בעתירתו .  לדבריו , " אין כל צורך לנסות לשבור את הפרקליטים ".  לטענת פורר ,  התנאי המקדמי שהציבו נציגי המדינה לניהולו של משא ומתן עם ארגון הפרקליטים אינו תנאי לגיטימי והוא מהווה מדיניות לא ראויה ופגיעה בזכויות החוקתיות של הפרקליטים .  עמדתם זו ,  טוען פורר ,  מהווה  " התנהגות פוגענית וקפריזית החורגת מנורמת התנהגות סבירה של הרשות ". 

התרגיל של וינשטיין :  יועמ"ש משרד המשפטים ייצג את האוצר בבג"ץ למרות חוסר ניסיונו בהופעה בבימ"ש
היועץ המשפטי לממשלה לא אישר לעו"ד תמר גולן מהמגזר הפרטי ,  המתמחה בדיני עבודה ,  לייצג את המדינה

