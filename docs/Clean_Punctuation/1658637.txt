הכי בפוקוס  פורד RS500
מהדורת ה-RS500 לפורד פוקוס משגרת לכביש 345 כ"ס ומאיצה ל-100 קמ"ש בפחות מ-5.6 שניות .  אין בליסינג ,  מצטערים
פורד ממשיכה לייצר גלים וטיזרים לפוקוס 2011 ,  שעה שהיא משחררת שבועות ספורים טרום ההשקה הרשמית את הפרטים המלאים אודות הפוקוס RS500  היורשת המודרנית ל-RS המיתולוגית משנות ה-80 ,  מכונית שנודעה בעיקר בזכות נהג הראלי הסקוטי ג'ימי מקריי ,  אביו של נהג הראלי המנוח קולין שנהרג בתאונת מסוק .  זו עדיין משתייכת לדור היוצא ,  אך סביר להניח שעם מה שהיא מציעה ,  לא זה מה שיעמוד בדרכי הלקוחות .
 הפוקוס RS500 היא בהחלט לא המשפחתית הרגילה שאנחנו מכירים ,  או אפילו ה-RS החזקה שתוקפת את STI של סובארו ודומותיה לבית מיצובישי  ( למרות שאין ברשות הפורד הנעה כפולה לכל ארבעת הגלגלים )  .  במהדורה זו עוטה את הפוקוס צבע שחור  " עטלף ",  ומתחת חמושה בחישוקים בקוטר של 19 אינטש ,  ספוילרים מנופחים ,  פתחי אוויר להזרמת חמצן למנוע ולמכללים וסט בילום משופר .  בתא הנוסעים הבדלה של כסאות ספורט אדומים וידית הילוכים מקוצרת סוגרים את החבילה הקוסמטית .  
מבעד למעטפת המושחרת ,  ה-RS500 היא חלומו הרטוב של כל נהג וחובב הגה בעל אמצעים .  תחת מכסה המנוע שוכנת יחידת טורבו-בנזין בנפח של 2.5 ל' חמישה צילינדרים בטור שמקבלת תוספת של 45 כ"ס על ה-RS שבפני עצמה לא מתונה  ( 300 כ"ס )  ועלייה בעקומת המומנט .  עם 345 סוסים ו-47.2 קג"מ שמועברים לפרונט דרך תיבה ידנית שישה הילוכים ,  הפוקוס מנצלת התקן דיפרנציאל מוגבל החלקה עד תומו ומאיצה  ( רשמית )  ל-100 קמ"ש ב-5.6 שניות .  מהירות מרבית ?  264 קמ"ש .  
הפוקוס RS500 נתפרה עבור עשרים שווקים באירופה  ( כרגע אין כוונת שיווק בארה"ב )  .  כל מכונית תזכה להטבעה סמלית עם ספרור משלה כאות לייצורה במהדורה מוגבלת של 500 מכוניות .  אלה גם תהיינה היחידות האחרונות שתרדנה מפס הייצור הגרמני בסארלוס לפוקוס היוצאת .  מתוך 500 יחידות ,  101 תשלחנה לבריטניה שם היא פופולרית ביותר ,  ואפילו לא אחת לישראל .  המחיר אגב לא פורסם ,  אבל ברור שלא זו הבעייה לרכב שעל כל אקזמפלר שלו תהיה מלחמה סוערת בחוג המתעניינים .
 
הכי בפוקוס  פורד RS500
מהדורת ה-RS500 לפורד פוקוס משגרת לכביש 345 כ"ס ומאיצה ל-100 קמ"ש בפחות מ-5.6 שניות .  אין בליסינג ,  מצטערים

