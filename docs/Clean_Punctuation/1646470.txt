רק ירוקים יצילו את הצהובים
אם יש משהו שמכבי תא למדה בדרבי ,  זה שהבסיס המקומי שלה יכול להיות רק בסיס ובלי רכש של שלושה שחקנים גדולים ,  הקבוצה העממית לא תהפוך למנצחת .  חמי אוזן סוגר מחזור ,  מזכיר לכולם את סמל ההצלחה של הפועל תא ,  מבכה את רמת ההגנות ומברך על התהליך הנכון שעובר אלמוג כהן
מיד אחרי הדרבי ,  הידיעות על הניסיונות של הפועל תל אביב להשאיר את כוכבי הקבוצה בעונה הבאה ולא לאבד הכל ברגע צברו תאוצה .  הפועל תל אביב כנראה הולכת להציע חוזי עתק לורמוט ודה סילבה ,  ותעשה ככל הנראה הכל כדי להשאיר גם את שכטר אצלה לעונה נוספת .  זה לא מפתיע שאלו השמות שעולים .  דה סילבה הפך בשנתיים האחרונות לאחד משחקני הגנה הטובים שבאו לישראל ,  ושכטר ו-ורמוט הפכו בצדק לסמל המכונה ההתקפית של הפועל תל אביב העונה .
 הבעיה שלפעמים השמות האלו משכיחים כוכב לא פחות גדול ,  ביברס נאתכו .  האיש שעושה את הסדר ,  האיש שדואג לארגון ,  שמאפשר לקוסמים לעבוד בשקט .  העובדה שלא היסס לסכם בקבוצה כמו קאזאן ,  רק מלמדת על האופי הנדיר של הבחור ועל מה שהפועל תל אביב הולכת להפסיד בקרוב מאוד .  בעיני ,  נאתכו מסמל יותר מכל את מגוון התכונות של הפעל תל אביב הנוכחית - שילוב של חוכמת משחק ,  מעבר בין עמדות שונות במגרש ,  סדר ואטרקטיביות ,  משמעת ופוזיטיביות ,  הגנה והתקפה .  יותר מכל שחקני הרכש שבסוף יעזבו את המועדון ,  הוא בשר ומבשרה של האגודה .  אולי משה סיני החדש שיכול היה להיות להפועל תל אביב .
 כשארקדי גאידמק עשה את צעדיו הראשונים בכדורגל הישראלי ,  הוא הגיע יחד עם בית"ר ירושלים ולואיס פרננדס על הקווים למשחק מול הקבוצה שגימדה את הצהובים-שחורים לאורך העשור ,  מכבי חיפה .  זה היה קרב לא פחות גדול מהדרבי התל אביבי ,  לא עמדה על כף המאזניים יוקרה של עיר אלא יוקרה של ענף שלם ,  וזה נגמר לא פחות כואב ומשפיל מהצורה בה מכבי יצאה מהדרבי האחרון :  0:3 שבקלות יכול היה להסתיים גם 0:5 ,  עליונות מקצועית שביטאה עליונות של מוחלטת של מועדון ,  של הנהלה ,  של מאמן ,  של דרך .  מי חשב אז ,  ב-18/12/2005 ,  שכעבור שלושה חודשים פלוס יום לעליונות הזו לא יהיה זכר ובית"ר תנצח בטדי את מכבי חיפה 0:1 ,  בקרב לא פחות יוקרתי .  
הדבר היחיד שעשה את ההבדל היה איכות השחקנים שבית"ר צירפה בנוסף על הבסיס המקומי המוכשר שכבר היה קיים אצלה ,  ואת ההוכחה הטובה ביותר לכך ניתן לקבל העונה ,  כאשר אותו שלד ירושלמי נותר ללא שחקני רכש או ליתר דיוק :  ללא מנוע שיתניע ,  שישדרג ,  שיסתיר את הפגמים של הכישרונות הישראלים וידגיש את היתרונות שלהם .  זה בדיוק המסר איתו מכבי תל אביב צריכה לצאת מהדרבי :  קבוצה מקומית ,  ביתית ,  עממית ,  זה טוב ונחמד בתור שלד ,  אבל אם מכבי רוצה להיכנס למגרש של הגדולים היא חייבת להתחרות על השחקנים הגדולים .  לפתוח את הכיס ,  לשלם בהתאם לדרישות ולמטרות ,  להביא עוד שלושה כוכבים לפחות לצד בוזגלו ואילייב שיימשכו לרף הזה גם שחקנים שנוטים לבינוניות ברגעים גדולים ,  כמו שבחון וז'אן .  
התגובה הלא היסטרית של נמני בסיום הדרבי היתה חשובה בהקשר הזה .  מכבי לא הפסידה כלום מכל מה שהרוויחה עד הדרבי למעט את המשחק עצמו מול הפועל תל אביב .  כמו לואיס פרננדס בזמנו ,  שהבטיח אחרי התבוסה בקרית אליעזר לנצח את מכבי חיפה במשחק הבא .  פרננדס קיבל את הכלים לכך ,  הוא צירף שחקנים ששמו ללעג קלישאות שעלו בתום הדרבי ,  לפיהן מדובר בפער היסטורי ,  פער אדיר מימדים ,  פער בין מועדונים .  אם יתנו לנמני את כלים דומים ,  הוא יוכל למחוק את הפער הזה במשחק אחד ולשנות מומנטום של עשור שלם .  יתנו ,  הכוונה למיטש גולדהאר ,  שיועציו חייבים להסביר לו שבלי צ'קים שמנים יהיה לו קשה לדרוש קבלות .  על הבסיס המצוין הקיים ,  מכבי חייבת עוד שלושה שחקנים קליברים שיוכלו להפוך קבוצה עממית לקבוצה דורסת וקבוצה מקסימה לקבוצה מנצחת .  לפרטים :  גילי ורמוט ואיתי שכטר .
 שיצחק שום מוכר לנו עכשיו סיפורים על זה שיותר הוא לא יאמן בארץ ,  כאילו באירופה יש לו סיכוי למצוא קבוצות יותר גדולות מבית"ר ירושלים .  כאילו אנחנו לא זוכרים איך הוא חזר משם לארץ .
 חשוב להתעכב על הניצחון של מכבי נתניה על מכבי חיפה ,  לא בגלל שיש לו משמעות גדולה על הצמרת ,  כמו על הליגה עצמה .  אפשר היה ללמוד שני דברים מצורת המשחק שהביאה לנתניה ניצחון מפתיע :  אמונה ,  דבר שלא היה להרבה יריבות של מכבי חיפה העונה ,  והגנה  אחד הסיפורים הגדולים של עונת הקאמבק של ליגת ה-16 .  רמת ההגנות העונה היא לא פחות ממחפירה .  חשוב לזכור זאת גם כשאנחנו מתרגשים כשהפועל תל אביב חוזרת מ-0:3 ל-3:3 ,  או כשבית"ר סופגת שלושה שערים תוך פחות מחצי שעה וכשהפועל באר שבע סופגת חמישייה מאשדוד .  
משחק ההגנה האיכותי יחסית של מכבי נתניה בסוף השבוע הדגיש כמה המימד המרכזי במשחק הכדורגל חסר העונה ,  וקצת מקהה את ההנאה מכמות השערים .  להגדלת הליגה וצמצום המתח ,  יש חלק בכך כמובן ,  אבל לא רק .  גם לשטות הזו של שתי יורדות ונבחנת אחת בליגה כל כך רחבה ,  יש אשמה ,  אבל לא רק .  תפזורת השחקנים על פני 16 קבוצות ,  הצ'אנסים הרבים לצעירים ישראלים ,  רמת הזרים ,  מצוקת המגנים - הכל נכון .  אבל זה מתחיל ונגמר ברמת המאמנים בליגה .  כי הגנה זה מאמנים ,  ומאמנים איכותיים אין כמעט בליגת העל העונה .  נסו להרכיב שנייה רשימת מועמדים לבית"ר ירושלים לעונה הבאה ,  ותבינו את עומק השבר .  נושא משחק ההגנה ,  החורים המביכים ,  הארגון הלוקה בחסר והמערכים הלא מוערכים ,  הם גם סוג של הערת אגב מעיקה כאשר באים לדון בפריחתו המחודשת של החלוץ הישראלי העונה .  שכטר ,  ארבייטמן ,  תמוז ,  אכן עושים עונה נהדרת ,  מי פחות ומי יותר .  אבל מעניין לחשוב האם גם בליגה בה משחק ההגנה היה יסודי יותר ואיכותי יותר ,  שני החלוצים שלנו היו עומדים היום עם כמעט 20 שערים .
 בית"ר ירושלים  מכבי נתניה :
 להבדיל ממספר שחקנים אותם יפגוש במוצ"ש בטדי ,  אלמוג כהן הוא שחקן שהתבשל נכון .  שחקנים כמו אלמוג כהן חייבים להתבשל בקצב איטי והגיוני ,  אחרת הם נשרפים .  אבל אלמוג התבשל בדיוק בקצב הנכון .  תחילה נכנס להרכב ,  אחר כך לעמדות ההנהגה ,  ומשחקן לוחמני ומעצבן הוא הוסיף לעצמו מימדים נוספים כמו ארגון משחק ויציאה והוצאה קדימה .  הוא עבר את כל המאמנים הנכונים  עטר ,  מתיאוס ,  כשכל אחד נתן לו משהו אחר .  אף אחד מהם לא הגביר את האש מתחת לסיר ,  כל אחד הוסיף תבלין שונה ,  כשגם כהן עזר לדברים להתפתח בקצב הנכון .  
גם החתימה בנירנברג היתה שלב אחד בדיוק אליו היה צריך לטפס כהן - אולי סמל השנים היפות של נתניה ,  לרע ולטוב .  גם אם נירנברג ,  שנמצאת במקום הלפני אחרון ,  תרד לבסוף ליגה ,  מומלץ לכהן לצאת לשם וללמוד עוד קצת אלמנטים שחסרים לו .  ביום שימהר ,  כהן עלול לסכן את מה שבנה לאט בנתניה .  הוא רק בן 21 ,  ועונה בבונדסליגה הראשונה או השנייה יביאו אותו מוכן לגיל 25-24 ,  השנים בהן הוא צריך להגיע לשיא .  אחרי המשחק מול מכבי חיפה היו כאלו שרמזו לקבוצות גדולות בארץ לחטוף אותו מידי נירנברג .  ככה זה בישראל .  רק הקבוצות הגדולות חשובות ,  רק שם אתה קיים .  זה עצוב ובעיקר לא נכון .  אלמוג כהן חייב להמשיך ללמוד ,  להתבשל כמו שחקנים עם איכויות דומות והעיקר להיצמד למתכון שהביא אותו עד הלום .  שזה אומר שחקן שממצה הרבה יותר משחקנים שעל הנייר נראים מוכשרים ממנו .
 
רק ירוקים יצילו את הצהובים
אם יש משהו שמכבי תא למדה בדרבי ,  זה שהבסיס המקומי שלה יכול להיות רק בסיס ובלי רכש של שלושה שחקנים גדולים ,  הקבוצה העממית לא תהפוך למנצחת .  חמי אוזן סוגר מחזור ,  מזכיר לכולם את סמל ההצלחה של הפועל תא ,  מבכה את רמת ההגנות ומברך על התהליך הנכון שעובר אלמוג כהן

