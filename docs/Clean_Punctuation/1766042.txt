זינוק כפול מהצפוי של 1.9% במלאי הסיטונאי בארה"ב ;  שיפור בשוק התעסוקה
הממוצע הארבע-שבועי של תביעות האבטלה בשפל של שנתיים ;  הריבית על המשכנתאות בשיא של 6 חודשים
שורה של נתוני מקרו כלכליים ,  חיוביים בעיקרם ,  פורסמו היום בארה"ב .  המלאי הסיטונאי בארה"ב גדל בשיעור כפול מהצפוי בחודש אוקטובר והמכירות הסיטונאיות עלו בשיעור החד ביותר זה שבעה חודשים .  בשוק העבודה ,  הממוצע הארבע שבועי של מספר תביעות האבטלה הראשונות ירד לרמתו הנמוכה ביותר זה למעלה משנתיים .  הריבית על המשכנתאות בארה"ב עלתה לרמה הגבוהה ביותר זה חצי שנה.המלאי הסיטונאי גדל באוקטובר ב-1.9% לאחר עלייה מתוקנת של 2.1% בספטמבר - כך נמסר היום ממשרד המסחר האמריקאי .  כלכלנים צפו עלייה של 0.8% לאחר עלייה של 1.5% שעליה דווח במקור בספטמבר .  המכירות הסיטונאיות זינקו ב-2.2% באוקטובר.מספר תביעות האבטלה הראשונות בארה"ב ירד בשבוע שעבר ל-421 אלף ,  מסר היום משרד העבודה האמריקאי .  כלכלנים צפו ירידה מתונה יותר במספר התביעות לרמה של 425 אלף .  הממוצע הארבע שבועי ,  הנחשב לפחות תנודתי ,  ירד לרמה של 427,500 - רמתו הנמוכה ביותר מאז אוגוסט 2008.הריבית על המשכנתאות בארה"ב עלתה בשבוע החולף לרמה הגבוהה ביותר זה מחצית השנה .  הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  זינקה בשבוע החולף לרמה של 4.61% - הרמה הגבוהה ביותר מאז שלהי חודש יוני - לעומת 4.46% בשבוע הקודם ,  לפי נתונים שפירסמה היום ענקית המשכנתאות פרדי מאק .  בשבוע המקביל בשנה שעברה היתה הריבית ברמה של 4.83% .
 
זינוק כפול מהצפוי של 1.9% במלאי הסיטונאי בארה"ב ;  שיפור בשוק התעסוקה
הממוצע הארבע-שבועי של תביעות האבטלה בשפל של שנתיים ;  הריבית על המשכנתאות בשיא של 6 חודשים

