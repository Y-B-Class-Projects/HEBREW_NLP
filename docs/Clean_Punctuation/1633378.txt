אוהדי היונייטד : " פרגוסון ,  תתפטר "
 פלג קיצוני של אוהדי מנצ'סטר יונייטד דורשים מהמאמן האגדי להתפטר כמחאה נגד משפחת גלייזר : " המורשת עלולה להיהרס "
 אוהדי מנצ'סטר יונייטד ממשיכים במחאתם נגד הבעלים של הקבוצה ,  משפחת גלייזר ,  ומבקשים ממאמן הקבוצה האגדי אלכס פרגוסון להתפטר מתפקידו כצעד מחאה אוליטימטיבי .  
ההחלטה התקבלה בפגישה מיוחדת שערכו נציגי האוהדים ,  שמאסו בבעלים המנוכרים שלהם .  הפגישה ,  שאספה כ-300 אוהדי הקבוצה ,  נערכה לפני הניצחון 0:3 על בארנלי ,  ובה נקבע כי תיערך צעדת מחאה ענקית לפני המשחק מול מילאן במסגרת שמינית גמר ליגת האלופות ב-10 במארס .  עוד החליטו האוהדים כי יבקשו מאריק קאנטונה להיות נציגם בתקשורת .  גם במשחק מול בארנלי חולק עלון לאוהדים שקרא  " אהוב את יונייטד ,  שנא את גלייזר ",  שהוחרם על ידי הסדרנים באולד טראפורד . 
" זו כמובן לא מחאה נגד פרגוסון ",  אמר נציג האוהדים , " אבל הוא מתיימר להיות סוציאליסט ,  לשעבר זבן בחנות ואיש של העם ,  כך שגם הוא בוודאי מבועת ממה שקורה במועדון .  המחאה שלנו תעבוד רק אם אלפי אנשים ישלחו את המכתב הזה ויביעו בפניו את הפחדים שלנו ,  שאם הגלייזרים יישארו כבעלים של הקבוצה - כל המורשת שלו עלולה להיהרס .  אני בטוח שגם הוא לא רוצה בזה ". 
אוהדי היונייטד מעולם לא אהבו את הבעלים האמריקאים של המועדון ,  וחלקם אף עברו לתמוך בקבוצת האוהדים FC יונייטד ,  המשחקת בליגה חצי מקצוענית ,  הליגה השביעית .  החששות האחרונים לגבי הגלייזרים נוגעים לדיווחים על מכירה או החכרה אפשרית של האיצטדיון אולד טראפורד ,  כמו גם את מתחם האימונים קרינגטון ,  כחלק מכיסוי החובות שלהם  ( 700 מיליון ליש"ט )  מאז שהשתלטו על המועדון ב-2005 .  
כמובן שהמחאה נתקלת בהתנגדות מצד חלק אחר ונרחב של אוהדי היונייטד ,  שאינם מוכנים שהמנג'ר הגדול ביותר בתולדות הכדורגל האנגלי יתפטר מקבוצתם . " זה מגוחך ",  אמר אחד מראשי הארגונים ,  ג'ון פלאקס , " אך אנחנו עדיין צריכים להילחם במצב ההזוי שבו קבוצה עם 70 אלף אוהדים בכל שבוע מפסידה כל כך הרבה כסף ". 

אוהדי היונייטד : " פרגוסון ,  תתפטר "
 פלג קיצוני של אוהדי מנצ'סטר יונייטד דורשים מהמאמן האגדי להתפטר כמחאה נגד משפחת גלייזר : " המורשת עלולה להיהרס "
 
