קראפט לא מתייאשת :  צפויה להודיע מחר על המתקת הצעת הרכש לקדבורי ליותר מ-17 מיליארד דולר
הצעת הרכש של קראפט מסתכמת כיום ב-16.9 מיליארד דולר ;  הרשי היריבה מתכוונת להציע 17.9 מיליארד דולר
ענקית המזון האמריקאית קראפט פודס צפויה להמתיק השבוע את הצעת הרכש שלה ליצרנית הממתקים הבריטית קדבורי ,  כך דיווחה העיתונות הבריטית היום.העיתון  " סאנדיי טיימס "  דיווח כי במהלך סוף השבוע ערכה קראפט דיונים אחרונים בנוגע להעלאת הצעת הרכש שלה לקדבורי ,  שהסתכמה ב-10.5 מיליארד ליש"ט  ( 16.9 מיליארד דולר )  .  קראפט צפויה להעלות מחר את ההצעה מ-771 פני למניה ל-820 פני למניה ,  כך לדברי  " טיימס ",  אשר הוסיף כי החברה עשויה גם להגדיל את החלק המזומן של ההצעה .  ה"אובזרוור "  דיווח ,  על פי מקורות בוול סטריט ,  כי קראפט שוקלת להוסיף מיליארד ליש"ט במזומן להצעה.קדבורי דחתה שוב ושוב את הצעותיה של קראפט ,  שהחלו בשנה שעברה וכינתה אותן  " מגוחכות ".  קראפט העלתה את החלק המזומן בהצעה מוקדם יותר החודש ,  לאחר שמכרה את חטיבת הפיצה שלה בצפון אמריקה לנסטלה ב-3.7 מיליארד דולר.ה"וול סטריט ג'ורנל "  מדווח כי יצרנית השוקולד האמריקאית הרשי מתכננת להציע השבוע 17.9 מיליארד דולר עבור קדבורי .  על פי ה"ג'ורנל ",  את המימון לעסקה מעוניינת הרשי להשיג באמצעות הלוואה של לפחות 10 מיליארד דולר מבנקים ,  5 מיליארד דולר נוספים תגייס בהנפקת מניות שבה ועוד 3 מיליארד דולר תגייס ממשקיעים פרטיים .
 
קראפט לא מתייאשת :  צפויה להודיע מחר על המתקת הצעת הרכש לקדבורי ליותר מ-17 מיליארד דולר
הצעת הרכש של קראפט מסתכמת כיום ב-16.9 מיליארד דולר ;  הרשי היריבה מתכוונת להציע 17.9 מיליארד דולר

