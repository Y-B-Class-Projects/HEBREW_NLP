אפגניסטן :  הטליבן ממשיך לסרב להסדר שלום
על רקע הלחימה באפגניסטן ,  מסרב ארגון הטליבן להיענות לבקשה של הנשיא ,  להגיע להסדר שלום .  בטליבן אומרים כי הדבר יתאפשר רק לאחר נטישת הכוחות הזרים
למרות הלחץ הצבאי הכבד שמפעילות בעלות הברית באפגניסטן ,  דחה היום  ( ראשון )  הטליבן את קריאתו של הנשיא חמיד קרזאי לגיבוש הסכם שלו .  
בנאום שנשא אמש ,  דחק קרזאי מהכוחות הבינלאומיים שנלחמים במחוז הלמנד ,  להשתדל יותר כדי למנוע הרג אזרחים .  הנשיא אף חידש את בקשתו מהטליבן להסכים להצעת השלום שלו .  כמו בפעמים קודמות ,  גם עכשיו הטליבן מסרב לבקשה בטענה שעל הכוחות הזרים לעזוב את אפגניסטן בטרם ידונו הצדדים על הסכם שלום . 
" קרזאי הוא בובה ,  הוא לא יכול לייצג אומה או ממשלה ",  אמר דובר הטליבן קארי מוחמד יוסוף . " הוא תקוע בשל השחיתות ומוקף באנשי צבא שהופכים לעשירים ".  
ארגון הטליבן באפגניסטן נמצא תחת לחץ רב בשבועות האחרונים .  שלושה בכירים ,  כולל מספר שתיים בארגון ,  נתפסו בפקיסטן ,  ולפני שמונה ימים פתחו כוחות נאט"ו והצבא האפגני במתקפה נרחבת במחוז הלמנד ,  מעוז הטליבן שעל גבול פקיסטן .  עם זאת ,  לוחמי הטליבן במחוז הלמנד מגלים נחישות רבה ,  ומפקדים בשטח מעריכים שהמבצע ייארך לפחות חודש .
 
אפגניסטן :  הטליבן ממשיך לסרב להסדר שלום
על רקע הלחימה באפגניסטן ,  מסרב ארגון הטליבן להיענות לבקשה של הנשיא ,  להגיע להסדר שלום .  בטליבן אומרים כי הדבר יתאפשר רק לאחר נטישת הכוחות הזרים

