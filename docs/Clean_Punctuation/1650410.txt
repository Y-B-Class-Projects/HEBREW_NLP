 " עם נגיד פחות טוב מפישר - נחווה אסון "
 יו"ר ועדת הכספים ,  ח"כ משה גפני ,  הזהיר הבוקר בדיון מיוחד בחוק בנק ישראל כי החוק מרכז סמכויות וכוח רבים בידי הבנק המרכזי והפקדתם בידי אדם בעל שיעור קומה לא מספיק תהיה מסוכנת 
" אם יהיה נגיד פחות טוב מהנגיד הנוכחי פרופ' סטנלי פישר ,  אנחנו הולכים לאסון .  אנחנו הולכים כאן לחוק מצוין מבחינה כלכלית ,  אבל יש דברים שחשוב לקחת בחשבון "  - כך אמר הבוקר יו"ר ועדת הכספים ח"כ משה גפני  ( יהדות התורה )  בדיון שמקיימת הוועדה בחוק בנק ישראל .  בדיון משתתף הנגיד פישר .
 גפני הוסיף כי  " יש כאן דחיקה במעמד של משרד האוצר ,  אם הוא לא יודע להגן על עצמו ,  לא אני זה שאגן עליו ,  אבל כשבנק ישראל הופך להיות גורם שלא צריך לקבל אישורים ולא צריך כמעט לתת דיווחים ,  זה לא נכון .  אני מציע גם לכם בבנק ישראל ,  לפני שנגיע להצבעות ,  תחשבו על זה שוב ,  מה יקרה בעוד עשר שנים ,  כשיהיה שר אוצר דפוק ,  שימנה נגיד ברמה בינונית ,  ומה יקרה עם החוק הזה והסמכות העצומה שמעניק לבנק המרכזי ". 
בדיון משתתפים שני חברי כנסת בלבד :  גפני וח"כ חיים אורון  ( מרצ )  .  במהלך הדיון בסעיפים על הפעולות לביצוע תפקידי הבנק התברר שבנק ישראל מבקש להרחיב את סמכויות הפיקוח שיוענקו לו ,  על חשבון הממונה על שוק ההון והביטוח במשרד האוצר .
 הנגיד פישר הציע כי במסגרת חוק בנק ישראל ,  לבנק יהיה סמכות לקבל מידע על גופים שאינם בנקים , " תקחו לדוגמא את AIG ,  אם יקרה דבר כזה בארץ ,  כשיהיה איום על יציבות המערכת הפיננסית ויצטרכו הלוואה ,  אי אפשר לבקש מבנק ישראל לתת הלוואות חירום בלי לדעת למה ,  לכן אנחנו דורשים מידע כדי שנוכל לקבל החלטה באופן מסודר ,  לאור הניסיון במשבר הפיננסי - כדאי שזה יהיה בחוק ". 
על הטענה שהוא לוקח את הסמכות של האוצר ונכנס לנושא הפיקוח ,  אמר הנגיד  " אנחנו לא גונבים את הפיקוח על הגופים האלה ,  אבל אי אפשר לבקש מהבנק לתת הלוואה סתם ,  אנחנו דורשים מידע כדי שנוכל לקבל החלטה באופן מסודר ". 
ח"כ חיים אורון ויו"ר הוועדה ח"כ משה גפני הסכימו עם העניין .  אורון אמר כי הניסוח לא נכון , " צריך שיהיה גם פיקוח ,  לא רק מידע על החברה , " אם החלטתם באופן יוצא מן הכלל לתת כסף לגוף שאינו בנקאי ,  יהיה לבנק סמכות לפקח ,  אחרי שנתתם כסף ,  אם הם לא יעמדו בכללים ,  מה תעשו ?  אתם צריכים לפקח ". 
היועצת המשפטית של בנק ישראל אמרה כי הבנק לא חייב לסייע לחברת ביטוח או גופים אחרים שיסתבכו , " זאת שיקול דעתה .  בחוק החדש כתוב שתנאי מוקדם הוא שיהיה לה מראש את המידע הדרוש על החברה ,  זה לא קיים היום ".  

" עם נגיד פחות טוב מפישר - נחווה אסון "
 יו"ר ועדת הכספים ,  ח"כ משה גפני ,  הזהיר הבוקר בדיון מיוחד בחוק בנק ישראל כי החוק מרכז סמכויות וכוח רבים בידי הבנק המרכזי והפקדתם בידי אדם בעל שיעור קומה לא מספיק תהיה מסוכנת

