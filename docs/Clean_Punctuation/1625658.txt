בועות לסילבסטר
אם עוד לא חשבתם איפה להיות בסילבסטר - זה הזמן .  מצפון עד הדרום - כל המקומות להרים כוסית ולאכול בחצות
גם מבלי שנציץ בתחזית מזג האוויר אנחנו יודעים שבמטולה הולך להיות קריר בערב הסילבסטר ,  לכן במסעדת בית שלום טרח השף אסף אוטולנגי על ארוחת סילבסטר עם נגיעות חורף כמו ערמונים ,  אורז בר ,  ושלל מנות דגים .  ולקינוח תפוח ביין עם כדור גלידה ואגוזים .  מחיר לסועד  150 שקלים.בית שלום - 04-6940767 
מסעדת נחלים הרומנטית ,  הממוקמת בנקודת המפגש של שלושת הנחלים החצבאני ,  הבניאס והדן ,  תחגוג את ערב השנה האזרחית החדשה בארוחת טעימות בת תשע מנות ושמפנייה לאורך כל הערב וכל זאת תמורת 360 שקלים לזוג .  בין המנות שתבשל השפית ענת בונן יהיו פילה ג'ון דורי ופירות ים בקרם סרטנים וטריו פילה עגל יען וכבד אווז ברוטב מרסלה.נחלים - גן הצפון צומת מעיין ברוך ,  גליל עליון .  טלפון :  04-6904875 ,  פקס :  04-6094668
במסעדת חרובא הדרוזית בדרום רמת הגולן מציעים ארוחת חג אותנטית עם מרקים ,  קדירת בשר ,  ממולאים ,  צלעות כבש ,  דגים בטאבון וגם בקבוק יין זוגי ושמפניה בחצות במחיר 190 שקלים לסועד.מסעדת חרובא - מצפה השלום ,  כפר חרוב .  טלפון 04-6734420 ,  052-7244773
במסעדת הדגים בעין גב ממשיכים את מסורת הקיץ עם טברנה מקומית ,  שירים וריקודים באוהל מחומם .  מהתפריט הדגים תזמינו מה שתרצו ,  אבל כניסה שמקנה גם יין חופשי ללא הגבלה תעלה לכם 50 שקלים.מסעדת הדגים בנמל עין גב - טלפון 04- 6658008
במסעדת בנחלה שבנהריה ,  מתכננים חגיגות סילבסטר עם אווירה רומנטית של נרות ומוזיקה שקטה ,  לצד תפריט קבוע במחיר של 180 שקלים לסועד ,  שיוגש החל משעה 19:00 ועד לאחר חצות .  בין המנות הראשונות יגישו פטה כבד עטוף באצת נורי ופרורי פנקו ופילה סלמון עם בצל טאטקי ,  ולעיקרית תטעמו פילה עגל על מחית שורשים בליווי אספרגוס ורוטב ערמונים.מסעדת בנחלה - רחוב יצחק שדה 17 א' ,  רסקו ,  נהריה .  טלפון :  04-9512074
במלון הבוטיק וילה כרמל בחיפה מציעים ארוחת חג הכוללת בופה בשרי ובופה קינוחים ,  ויין הבית ושמפניה ימזגו לאורך כל הערב .  בצד האמנותי - הופעה של הרכב ג'ז אקוסטי .  מחיר לסועד 295 שקלים .  מלון Villa Carmel - שדרות מוריה ,  חיפה .  טלפון 04-8375777
במסעדת פיאנו פיאנו האיטלקית בכפר סבא מגישים ארוחה בשני סבבים בה יגישו מאפה של פלפלים קלויים וגבינת סנט מור לפתיחה וקדירת בשר וירקות שורש לעיקרית .  למברוסקו או יין הבית יוגשו בלי הפסקה תמורת 35 שקלים .  סבב ראשון מהשעה 19:30 יעלה 109 שקלים לסועד וסבב שני מ- 22:30 יעלה 139 שקלים לסועד.Piano Piano  רחוב ויצמן 207 ,  מתחם G סנטר כפר סבא .  טלפון 09-7688778 
במסעדת מקום בלב ברעננה הכין השף בני אשכנזי תפריט ספיישלים כמו כבד אווז על קרם ארטישוק ,  ראגו דלעת וערמונים ,  בציר עגל ,  ופילה לוקוס על קרם שורשים עם זוקיני ,  בצלים ושום .  הזמרת אפרת קל תופיע עם שלל קאוורים ישראלים ולועזיים ומחיר הארוחה לערב יעמוד על 220 שקלים לסועד.מקום בלב - רחוב פרדס משותף 5 ,  רעננה .  טלפון 09-7741575
שף יוסי שטרית ממסעדת ויולט במושב אודים ,  מזמין אתכם לסיים את שנת 2009 בתפריט טעימות שכולו נוצר בהשראת בועות השמפניה לכבוד לשנה חדשה .  בתפריט :  עגבניות עם וניל ושמפניה ,  שרימפס ,  יוגורט עיזים ,  בזיליקום וגספצ'ו פלפלים וגם פילה סול טרי עטוף ב"גרנולה "  מפיסטוק וקשיו ,  רוטב חמאת מרווה ושמפנייה לצד קרוטונים מלחם שאור .  ארוחת הטעימות כוללת 6 מנות ותוגש בשני סבבים .  הסבב הראשון יחל ב- 19:00 ויעלה 255 שקלים ,  הסבב השני יחל ב  21:30 ויעלה 295 שקלים.ויולט - רחוב הדגן משק 6 ,  מושב אודים .  טלפון 09-8350902
במסעדת ה-LOFT באזור התעשייה הישן בראשון לציון יחגגו את השנה האזרחית החדשה בחגיגת סילבסטר עם די-ג'י במהלך כל הערב ,  הופעה של להקת FAWA ,  שמפניה בחצות והרבה אוכל טוב.LOFT  רחוב משה בקר 15 ,  אזור התעשייה הישן ,  ראשון לציון .  טלפון 03-3563216
במסעדת סוהו בראשון לציון יהפכו את חלל המסעדה למסיבה ובה דוכני אוכל אסייתים פתוחים לקהל והופעה של מוש בן ארי שיארח את מוקי .  מחיר למסיבה יעלה 140 שקלים במכירה מוקדמת ו-150 שקלים בערב הסילבסטר.סוהו - רחוב משה בקר 15 ,  אזור התעשייה הישן ,  ראשון לציון .  טלפון :  03-9658395
במסעדת לישנסקי בראשון לציון יחגגו עם הופעות חיות ,  מגוון של בשרים ודגים ,  בירה ושתייה קלה חופשית לאורך כל הערב וגם שמפניה בחצות לכולם.לישנסקי  רחוב לישנסקי 5 ,  ראשון לציון .  טלפון 03-5048888 .
 במסעדת מיטבול בראשון לציון מתכוננים לחגיגות סוערות במשך כל הלילה ,  עם שלשה סבבי ארוחות :  הראשון יפתח בשעה 19:00 וימשך עד 21:45 ,  כשהוא מציע לחוגגים ליהנות מארוחה שלפני הבילוי ממבחר מנות המיטבול ,  מבחר של צ'ייסרים של אלכוהול במחירים סמליים של 10 שקלים וגם דיל מיוחד לסילבסטר המציע 50% הנחה על המנה הראשונה השנייה ,  בהזמנת מנה ראשונה כלשהיא מהתפריט .  את הסבב השני יפתחו בשעה 22:00 ועד לאחר חצות ,  עם הנחות של 50% על המנה הראשונה השנייה שמזמינים  ( כמו בסבב הראשון )  ,  צ'ייסרים במחירי מבצע של 10 שקלים ושמפנייה חינם לאורחים עם צלצול השעון לחצות.מיטבול - רחוב דרך המכבים 8 ,  אזור תעשייה ישן ,  ראשון לציון .  טלפון 03-9646468
בערב הסילבסטר מזמין אתכם מתחם הסדנאות של רשת The Cook Store ברמת גן ,  לחגוג ביחד את השנה החדשה וללמוד איך לפנק את האורחים שלכם בארוחת גורמה .  השף חיים סלומון ילמד אתכם במשך ארבע שעות איך לפאר את השולחן עם מנות גורמה כמו טאפאס סביצ'ה מוסר ים ,  קרוסטיני עם קונפי שוק אווז ודניס ממולא בקוסקוס ציר דגים ופלפלים .  במהלך הסדנא תוגש שמפניה חינם לאורחים ,  באווירת חגיגות השנה האזרחית החדשה .  מחיר הסדנה 295 שקלים.The Cook Store - רחוב ביאליק 10 ,  רמת גן .  טלפון 03-6700040
במסעדת LAVAN בהרצליה פיתוח מכינים פינוק לזוגות ,  תמורת 295 שקלים תקבלו ארוחה בת ארבע מנות הכוללת מנות כמו קלמר צרובי ממולא בבורגול וצלעות טלה על הגריל עם אורז בר .  המחיר כולל גם בקבוק קאווה ,  מסאז'ים של צוות המעסים של המסעדה שימששו אתכם בקומת הגלריה וגם הופעת אורח של אילנה אביטל בחצות.LAVAN - שדרות אבא אבן 27 ,  הרצליה פיתוח .  טלפון 09-9586080
במסעדת מארבו של השף יואב בר מכינים ארוחה בת שבע מנות שתוגש בשני סבבים .  האחד יתחיל ב-18:30 במחיר 280 שקלים לסועד ,  והסבב השני יחל בשעה 21:30 תמורת 380 שקלים לסועד .  בין שבע המנות תוכלו לטעום פטה כבדי אווז ברווז ועוף בקרנץ' בצק עלים וקציפה של קונפיטורת פירות וערמונים לפתיחה ,  וצלעות טלה אפויות בתנור או פילה בקר על ריזוטו שקדי עגל ,  כרישה ציר עגל וירקות שורש למנה עיקרית.מארבו - בית עוז ,  רחוב אבא הילל 14 ,  רמת-גן .  טלפון 073-7142828
במסעדת המיט בר ההרצליינית תופיע להקת לוס חבייבוס במוסיקה לטינית החל מהשעה עשר בערב ,  ובקבוק שמפניה על חשבון הבית יוגש לכל זוג סועדים .  MEAT BAR  רחוב הסדנאות 4 ,  הרצליה פיתוח .  טלפון 09-9568844
שף עזרא קדם רקח במסעדת ארקדיה ארוחת סילבסטר הכוללת שלוש מנות תמורת 390 שקלים .  בין המנות אפשר למצוא קרפצ'יו טלה בלאדי ,  ארטישוק ירושלמי ושמן זיתים שחורים לפתיחה ,  אוכף טלה וריזוטו דגנים לעיקרית ,  וקדאיף עם סירופ דבש זעפרן וקונפיטורת דלעת לקינוח .  ארקדיה  רחוב אגריפס 10 ,  ירושלים .  טלפון 02-6249138 
במסעדת החצר הנמצאת במתחם המשופץ של אזור הרכבת הישנה ,  יגיש השף מוטי אוחנה ארוחה בת עשר מנות תמורת 200 שקלים לסועד .  בתפריט טונה צרובה עם תותים ובלסמי ,  קדרת שקדי עגל וארטישוק ירושלמי וטאג'ין צלעות טלה על קוסקוס ,  ירקות ודלעת מתוקה.מסעדת החצר - דרך בית לחם 7 ,  ירושלים .  טלפון 02-6719922
במסעדת Canela שבמרכז ירושלים ,  מתכננים כניסה מלכותית לקראת השנה האזרחית החדשה ,  עם מנות בעיטור זהב ,  כסף טהור והרבה בלינג בלינג .  השף ליאור חפצדי רקח מנות כמו קרפצ'יו אינטיאס עם תותי שדה ,  עלי כסף ורשאד ב-58 שקלים ,  כבד עגל חלב צרוב ,  גראטן זוקיני ורוטב שמפניה ב-98 שקלים ,  ושכבות אגוזים ,  שוקולד וקרם קפה מצופות בשוקולד ועלי זהב ב-48 שקלים.Canela - רחוב שלומציון 8 ,  ירושלים .  טלפון 02-6222293
במסעדת כרמים שבמושב סגולה מציעים לכם ליהנות מתפריט השף סהר רפאל ,  שמכין תפריט הכולל מנות פתיחה כמו כבד אווז על בריוש צרפתי ,  קרפצ'יו אנטריקוט בליווי סלט עדשים חם ,  ושכבות של עגבניות צלויות בגריל .  לעיקריות תוכלו לבחור בין אופציה למנה זוגית מהאסכלה של מבחר בשרים איכותיים או מנה מהים עם פילה אינטיאס וטונה אדומה .  למי שרוצה להקדים לחגוג ,  ניתן להצטרף למושב הראשון של המסעדה שיפתח בשעה 19:30 בערב ויציע תפריט מיוחד במחיר מבצע של 180 שקלים בלבד .  מהשעה 21:30 המחירים יעמדו על 250 שקלים והחגיגה תימשך עד לשנת 2010 ,  בשילוב זיקוקים והפתעות לאורחים.כרמים - מושב סגולה .  8 ק"מ דרומית לצומת קסטינה ,  על כביש ת"א-ב"ש  ( ציר 4 )  .  טלפון 08-8505859
במסעדת כדיתא גם היא של השף סהר רפאל שבמושב תימורים ,  מתכוננים לשני סבבי אירוח בשעה 19:00 ו-21:30 ומבטיחים אווירה ייחודית הכוללת מוזיקה תוססת ,  ספירה לאחור וזיקוקים בחצות בדיוק .  כל זאת בהגשה של יינות מובחרים ושמפנייה .  מחיר לארוחת הסילבסטר :  סבב ראשון - 180 שקלים סבב שני - 250 שקלים.כדיתא - מושב תימורים .  טלפון 1700-55-58-56 
ארמונות הרודס באילת חוגגים את ערב הסילבסטר באירוע  " גאלה "  נוצץ .  בתכנית ,  קוקטייל חגיגי וארוחת ערב מפוארת בת שמונה מנות עם מבחר של סושי וסשימי ,  סביצ'ה דג ,  פילה סלמון אפוי ,  תאנים ממולאים בזיגוג יין מרלו ,  שיפודי חזה מולארד ,  קבב כבש מוגש ברוטב קימל בליווי שומר ,  ולהקת שליחי הנשמה מדימונה תכניס קצת מוזיקת סול לחגיגות .  מחירים לאורחי המלון :  מבוגר 680 שקלים/ ילד 500 שקלים .  מחירים לאורחי חוץ :  מבוגר 760 שקלים / ילד 570 שקלים  .  טלפון 08-6380000
השף אביב משה ממסעדת מסה מכין לכבוד העשור החדש סיכום עשור משלו עם עשר המנות הפופולריות ביותר במסה מיום הקמתה כמו פטה כבד אווז משובץ בכמהין שחורות ,  מוגש עם ג'לי מוסקאט וריבת שום שרי ,  או רביולי של סרטן כחול עם ביסק וגבינת בלו בוואריה .  מלבד זאת ,  מציעים במסה לזוגות הרומנטיים את תפריט השמפניה מראש ,  כדי שתוכלו לבחור איזה בקבוק לפתוח בחצות מבעוד מועד ,  השמפניה שתבחר תחכה לכם כבר על השולחן שהוזמן בצירוף שלל הפתעות נוספות .  מחירי המנות ינועו סביב 28-90 שקלים לראשונות ועד 90-300 שקלים למנות עיקריות כמו קילו של נתח טי בון מיושן.Messa - רחוב הארבעה 19 ,  תל אביב .  טלפון 03-6856859
במסעדות של בני הדייג במרינה בהרצליה או בנמל תל אביב תקבלו תמורת 200 שקלים לאדם מבחר סלטים ומנות ראשונות כמו איקרה וסביצ'ה ותמשיכו עם מיקס פירות ים או דגי ים לעיקרית ,  בירה יין וגם שמפניה בחצות .  בני הדייג  מרינה הרצליה .  טלפון 09-9557387 .  בני הדייג  נמל תל אביב .  טלפון 03-5440518
מסעדת שילה של השף שרון כהן ,  חוגגת את השבוע האחרון של העשור בסדרת ארוחות טעימה מיוחדות וחגיגיות בניחוח ים ,  שימשכו חמישה ימים ברציפות .  הארוחה תתחיל במרק פירות ים ותמשיך במנות סביצ'ה וקרפצ'יו דג  ,  רביולי ,  ריזוטו ,  מנות פלנצ'ה מתחום פירות הים ומנות עיקריות של דגי ים ונתחי קצבים .  הארוחה תסתיים בקינוחי טארטלטים מתוקים ומפתיעים .  במסגרת החגיגות שיחלו ביום א' ה-27/12 ויגיעו לשיאן בערב הסילבסטר ,  יוגש בשילה לצד תפריט החורף ,  תפריט טעימות יומי שיכלול תשע מנות במחיר 209 שקלים לסועד .  ביום חמישי יוגש תפריט הסילבסטר לצד תפריט החורף הרגיל עד לשעה 21:30 ולאחר מכן יוגש רק תפריט הטעימות.שילה  רחוב בן יהודה 182 ,  טלפון 03-5221224 .
 אבי ביטון ממסעדת אדורה ,  יגיש בסילבסטר סעודה הכוללת ארבע מנות ויין קינוח ,  בחצות תמזג שמפניה לסועדים .  בתפריט - כבד אווז ,  גרטן קוקי סן ז'ק ,  דג מוסר בחמאת עשבי תיבול ופילה בקר בציר ערמונים ואספרגוס .  סבב ראשון :  19:00-21:20- במחיר 195 כולל יין קינוח .  סבב שני :  החל מ-21:30 - במחיר 250 שקלים כולל שמפניה בחצות ויין קינוח בסיום.אדורה - רחוב בן יהודה 226 ,  תל אביב .  טלפון 057-9383385
במתחם השף ניר צוק ביפו העתיקה מציעים שלוש אופציות המתרחשות על פני מסעדת קורדיליה ,  ביסטרו נועה והבר ג'אפה .  במסעדת קורדיליה יציעו תפריט טעימות של שש מנות במחיר 289 שקלים לסועד עם רביולי סגול בתבשיל סלק חם ופילה בקר בערמונים .  בביסטרו נועה יגישו ארוחה בת ארבע מנות תמורת 160 שקלים לסועד כשבתפריט יגישו מוסר בארטישוק או פסטת פירות ים ,  ואילו בג'אפה בר יגישו שמונה מנות למרכז השולחן כמו נקניקים משובחים ,  שוק טלה ומרק דגים במחיר 120 שקלים לסועד.מתחם השף ניר צוק .  סמטת הזכוכית 1 ,  יפת 30 ,  יפו .  טלפון 03-5184668
בבר הקאווה קרודוברו בפלורנטין מציעים ארוחה של שמונה טאפאס שיכללו מנות בעלות ניחוח ספרדי של פירות ים ,  דגים ,  בשר ,  מנה צמחונית וכמובן קינוח ,  וקאווה שתמזג לאורך כל הערב במחיר כולל של 189 שקלים לסועד.קורדוברו - רחוב שטרן 4 ,  פלורנטין .  טלפון 077-4060771
במסעדת Olive Leaf שבמלון שרתון תל אביב ,  רקח השף צ'רלי פדידה ,  תפריט של חמש מנות שף שיילוו בשתייה קלה ,  יין אדום או לבן וכמובן שמפניה על חשבון הבית בחצות .  כדי שהערב יהיה מושלם הוסיפו במקום גם להקה שתלווה את הערב החל מ-20:30 ועד 24:30 .  בין המנות - מדליון כבד אווז מטוגן ,  בריוש ,  סירופ סלק אדום וסלסת אפרסמון עם הל ,  וגם תבשיל פטריות יער ורוטב שקדי עגל וכמהין .  מחיר לסועד 375 שקלים .  Olive Leaf  רחוב הירקון 115 ,  תל אביב .  טלפון 03-5219300
בביסטרו 99 בדיזנגוף הכינו לכבוד השנה החדשה ארוחה בת שמונה מנות עם אספרגוס ירוק וביצה שלוקה בקרם לובסטר לפתיחה ,  וסינטה טלה באגוזי לוז עם ניוקי כמהין בציר טלה לעיקרית .  ובמשך כל הערב יושמעו להיטים צרפתיים .  ביסטרו 99  רחוב דיזנגוף 99 ,  תל אביב .  טלפון 03-5274488
במסעדת הקרפצ'יו בר מציעים אופציה נוחה יותר לכיס ,  עם אפרטיבו ,  שהוא הטאפאס האיטלקי - מנות קטנות ב-6 שקלים שאפשר לאכול אפילו בעמידה .  בתפריט כדורי טרטר בקר וירקות שורש עטופים בדג ים מעושן ,  כבד אווז ברולה עם אנדיב צלוי בריבה ,  טרטר שרימפס קריסטל עם יוגורט מסאלה וצ'אטני מנגו פיקנטי .  מחיר של בקבוק קאווה יעמוד על 60 שקלים.קרפצ'יו בר  רחוב אבן גבירול 8 ,  תל אביב .  טלפון 03-6098118
בטרקלין יציינו את ראש השנה האזרחית החדשה באווירה מבעבעת עם ארוחה זוגיות וכוס שמפניה לכל סועד .  הארוחה תוגש במהלך שבוע שלם החל מיום חמישי ה-31 בדצמבר מהשעה 20:00 ועד יום חמישי ה-7 בינואר .  הארוחה כוללת מנה ראשונה ועיקרית לבחירה וקינוח זוגי ב- 210 שקלים לסועד או 250 שקלים עם כוס שמפניית Moet .  הטרקלין  רחוב נחלת בנימין 41 ,  תל אביב .  טלפון 03-5660013
אגאדיר ,  רשת מסעדות ההמבורגר ,  חוגגת את הסילבסטר בארוחה הכוללת המבורגר פטריות כמהין 250 גרם ,  מוגש עם פטה כבד אווז וג'לי שמפניה ולמנה אחרונה  בונבוניירה עם שש הפתעות מתוקות ,  שני פרלינים עם שוקולד לבן ,  שני פרלינים עם שוקולד חלב ושני טרטלטים אגוזים וטופי ,  ובקבוק קאווה לשולחן  ( מנה ראשונה לבחירה מהתפריט )  ,  הכל תמורת 140 שקלים לסועד .  בשיאו של הערב בחצות - DJ צ'ופי יעלה לנגן בסניף בנמל ת"א ,  ההופעה של DJ צ'ופי תועבר ותושמע בלייב סט על גבי מסכי ענק בכל הסניפים.אגאדיר נחלת בנימין - רחוב נחלת בנימין 2 ,  תל אביב .  טלפון 06-5104442אגאדיר נמל ת"א  רחוב התערוכה 3 ,  תל אביב .  טלפון 03-5444045אגאדיר הרצליה - רחוב המנופים 9 ,  הרצליה פיתוח .  טלפון 09-9506002אגאדיר ראשון לציון - רחוב לזרוב 33 טלפון 03-9416060אגאדיר אילת - רחוב קאמן 19 ,  החוף הצפוני ,  אילת .  טלפון 08-6333777אגאדיר חיפה  רחוב דוד פינסקי 6 ,  חיפה .  טלפון 04-8378666
במסעדת אלורה האיטלקית בשדרות רוטשילד ,  חוגגים את הסילבסטר בשני סבבים של ארוחה זוגית עם קרפצ'יו סינטה מיושנת כבושה בתחמיץ בלסמי ,  וריזוטו פירות ים עם רוטב שמנת ופרמזן .  הסבב הראשון בין השעות 19:00-22:00 במחיר של 220 שקלים לזוג והסבב השני יחל ב-22:00 וימשך עד סוף הערב במחיר של 280 שקלים לזוג .  המחיר כולל קאווה חופשית כל הערב .  אלורה - שדרות רוטשילד 60 ,  תל אביב .  טלפון 03-5665655
מסעדת אוונגרד תחגוג סילבסטר 24/7 בחגיגה פרועה .  במהלך כל סוף השבוע  ( 31/12/09- 02/01/09 )  תתקיים מסיבה גדולה ,  יוגשו מנות מיוחדות ,  DJ ינגן מוסיקה מקפיצה כל הלילה ובסילבסטר עצמו יודלקו זיקוקים בחצות ,  ושמפניה תוגש לכולם.בתפריט המיוחדים שיוגש יהיו פטה כבד אווז עם צ'אטני פיקנטי ותאנים חמות ב-48 שקלים ושיפודי ים יבשה של פילה בקר ושרימפס עטופים בבייקון ב-128 שקלים.אוונגרד- רחוב הברזל 3 ,  רמת החי"ל ,  תל אביב .  טלפון 03-6480082
מסעדת ה-FRAME XPORT בנמל תל אביב מציעה ארוחת סילבסטר במחיר 170 שקלים לסועד הכוללת שתיה ,  כוס שמפניה ושלוש מנות לבחירה כמו צ'יאזה  רצועות בקר וחציל מוקפצות ,  כנפי עוף בסגנון אסייתי ושלל קומבינציות של סושי .
 FRAME XPORT - התערוכה 3 ,  נמל תל אביב .  טלפון 03-6025223
ברשת המסעדות מוזס מציעים לסילבסטר ארוחה זוגית רומנטית הכוללת 3 מנות ושתי כוסות יין או קוקטייל זוגי ב- 250 שקלים לזוג בלבד .  בתפריט סלט קיסר עוף או סלט שנגחאי לפתיחה וארטבורגר או כריך אנטריקוט לעיקרית .  חברי המועדון יקבלו גם בקבוק יין או קאווה על חשבון הבית.מוזס תל-אביב - שדרות רוטשילד 35 ,  תל-אביב .  מוזס הרצליה - שנקר 14 א.ת .  הרצליה פיתוח .  סניף מוזס רמת החייל - רחוב הברזל 26 ,  תל-אביב .  טלפון 9449 * 
מסעדת פריים סושי בר ברמת החי"ל מציעה ארוחה מהתפריט הרגיל והופעה של הזמר טריפונס תמורת 280 שקלים ,  החל מהשעה 22:00.פריים סושי בר  רחוב ראול ולנברג 2 ,  רמת החייל ,  תל אביב .  טלפון 03-6498080
בביסטרו הכובשים ,  סמוך לשוק הכרמל תוגש ארוחת חברים במחיר של 160 שקלים לסועד .  ארבע מנות זוגיות יוגשו לשולחן ,  ויין וקאווה ימזגו בלי סוף .  בתפריט מנות כמו סביצ'ה דג ים עם מנגו ואצות נורי ,  קדירת דגים וניוקי כמהין.הכובשים - רחוב הכובשים 48 פינת רחוב נחמיה ,  תל אביב .  טלפון 03-5108555
השף מאיר אדוני יגיש במסעדת כתית בערב הסילבסטר ארוחת טעימות חגיגית של שמונה מנות .  תמורת 590 שקלים לסועד בסבב ראשון ו-690 שקלים לסועד בסבב שני תוכלו לטעום ממיטב היצירות של השף מנות כמו סשימי ילו-טייל קרסט פנקו בקרם מיסו ,  ג'לי גזר והדרים ספירת יוגורט וויניגרט פונזו וגם צלעות טלה עם ארטישוק ירושלמי ,  פורצ'יני טריות ,  עדשים שחורות ,  תרד בלאדי ,  ציר טלה וזעתר.כתית  רחוב היכל התלמוד 4  ,  תל אביב .  טלפון 03-5107001
ברשת 4chef מזמינים אתכם לבשל בעצמיכם את ארוחת החג בפעילות זוגית ורומנטית במקום ללכת שוב למסעדה .  השפית בל קפצן תנחה את הזוגות בהכנת שלל מנות כמו סרדינים בניחוח הדרים ,  קבבוני טלה מלווים וקרוסטיני של פטה כבד בריבת אגסים .  מחיר למשתתף 240 שקלים.4chef - 03-5611803 
בבר ביסטרו הפלורנטיני הבאגסי יחגגו את השנה החדשה עם מסיבה סוערת ,  שמפניה לכולם ועוד הפתעות בקנה .  מהתפריט תוכלו להזמין תבשיל אהבה - אוסובוקו טלה ובשר עגל ,  דמי גלאס של יין אדום ורוזמרין על פירה במחיר 89 ,  ומרק ארטישוק ירושלמי וזעפרן ב-39 שקלים.באגסי - רחוב פלורנטין 26 ,  תל-אביב .  טלפון 03-6813138
בבר היין בנימין מציעים ארוחה בת ארבע מנות עם צלחת של גבינות איכות לפתיחה ,  אינטיאס עם קרם שומר וזעפרן לעיקרית וגם קינוח וכוס קאווה במחיר של 189 שקלים לסועד.בנימין - רחוב נחלת בנימין 30 ,  תל-אביב .  טלפון 03-5168410
במסעדת אינדירה ההודית תוכלו להתגעגע שוב להודו תמורת 165 שקלים לסועד .  בתפריט :  מונדאל פקורי - כדורי ירקות מצופים בקמח חומוס ,  סומסום ותבלינים לפתיחה ומיקס גריל טנדורי :  חמישה סוגי בשרים צלויים ומעושנים על גחלים לעיקרית .  בנוסף ,  שמפניה צרפתית תמזג לאורך כל הערב.אינדירה  רחוב שדרות שאול המלך 4 ,  תל אביב .  טלפון 03-6954437
וודקה ואן גוך תפנק את קהל הבליינים של נמל תל אביב עם מתחם שבו יציעו דיילות צ'ייסרים של הוודקה על חשבון הבית .  המתחם ימוקם באזור המועדונים בצפון הנמל ,  סמוך לרידינג 3 ,  ויתחיל להגיש צ'ייסרים כבר מהשעה 20:00 ועד 03:00 לפנות בוקר .  מלבד זאת במועדוני הנמל - צ'יןצ'ין ,  ליהמן ברדרס ,  אולד סקול ומנדרוסה ימכרו את הוודקה על הבר ב-50% הנחה .  כדי שלא תמשיכו לעשות שטויות רוצים במתחם ואן גוך שתעלו על מונית מקושטת בדגלי המותג  ( המונית על חשבונכם )  כאשר גם שם הנהגים יציידו אתכם בבקבוקים מיניאטוריים של מגוון טעמי הוודקה .
 במסעדת הבשרים NG ממשיכים את ארוחות הברברים המפורסמות של המסעדה .  לשולחן יוגשו מגשי בשר עם חזירונים שלמים צלויים ,  שוקי טלה בגריל ,  קנקני יין וקנקני בירת בוטיק טרייה .  הסכו"ם כמיטב המסורת מחוץ לתחום ,  והמחיר לסועד יעמוד על 350 שקלים.NG - רחוב אחד העם 6 ,  תל אביב .  טלפון 03-5167888 .  
בבליני ,  האיטלקיה של מתחם סוזן דלל בנווה צדק יגישו ארוחת חג בשני סבבים ,  הסבב המוקדם יעלה 179 שקלים לסועד ואילו המאוחר יעלה 229 שקלים לסועד .  בתפריט מנות כמו ריזוטו אנטרקוט בניחוח מרסלה וניוקי כמהין ,  ופילה מוסר ים בחמאת שום ואנשובי.מסעדת בליני - רחוב יחיאלי 6 ,  מרכז סוזן דלל ,  נווה צדק ,  תל-אביב .  טלפון 03-5178486
בליל הסילבסטר ,  יגיש בטוטו השף ירון שלו ,  לצד התפריט הרגיל ומנות הדגל האהובות ,  שלל ספיישלים זוגיים מהים והיבשה ,  בשני סבבים ,  הראשון יחל בשעה 19:00 והשני יחל בשעה 22:00 .  בתפריט פירות ים טריים ,  דגה מקומית ,  מנות פסטה מיוחדות ונתחי בשר .  כל המנות על פי החשק של השף ועל פי מה שהשווקים יציעו בבוקר סוף השנה .  שלל הפתעות ושמפניה מובטחים .  Toto - רחוב ברקוביץ' 4 ,  תל אביב .  טלפון03-6935151
מסעדת פושקין מציגה את השף החדש גלעד פלד שעבד במסעדות של השף הבריטי גורדון רמזי .  תמורת 1000 יורו לזוג  ( שהם 5400 שקלים )  תיהנו מעיצוב מיוחד ולבן לכבוד החורף ,  סנטה קלאוס ועוזרותיו ,  שמפניית דום פרניון ,  וגם וודקה גריי גוס .  בתפריט יככבו טרין כבד אווז ורביולי לחי עגל וכמהין לבנות ,  עם קציפת פטרוזיליה.פושקין  רחוב מונטיפיורי 27 ,  תל אביב .  טל :  03-5251501

בועות לסילבסטר
אם עוד לא חשבתם איפה להיות בסילבסטר - זה הזמן .  מצפון עד הדרום - כל המקומות להרים כוסית ולאכול בחצות

