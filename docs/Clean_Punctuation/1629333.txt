גם בת שבע תהיה שמחה
רשת 'קפה קפה' פותחת סניף חדש במרכז סוזן דלל בתל אביב ,  ותנסה לתת פייט הולם לסוזנה השכנה עם מנות עיקריות ויין טוב
רשת 'קפה קפה' משיקה סניף חדש הממוקם במרכז סוזן דלל בנווה צדק ,  היכן ששכן בעבר קפה מנטו .  כדי לשמור על האווירה האמנותית של המקום ,  יוצגו בו תערוכות של אמנים שונים שיתחלפו מידי חודש ותוצע האפשרות להיזרק על ספות שמוקמו בכיכר הסמוכה .
 ערן ברדה ,  בעלי המקום ,  גאה בסניף החדש  " קודם כל המיקום עצמו הוא אחד היפים בעיר ,  ללא שום קשר לבית הקפה .  בתחושת השלווה שהוא נותן למבקרים שלו ,  אתה ממש יכול להתנתק מהכרך העירוני הגדול שמסביב ". 
מלבד התפריט הרגיל של הרשת הכולל ארוחות בוקר ,  משקאות קפה וכריכים ,  ינסו בסניף סוזן דלל להוות תחרות ישירה למסעדות  " סוזנה "  ו"בליני "  הסמוכות ,  עם מנות בשר יוקרתיות כמו סטייק אנטריקוט 300 גרם במחיר 87 שקלים וכבש בגריל עם טנזיה  אורז עם פירות יבשים במחיר של 110 שקלים .  כדי לנסות לשבות את הקהל הרב שנוהר מהופעות המחול ,  מציעים במקום גם דיל לימים בהם מתקיימות הופעות ,  המציע כוס יין חינם בהזמנת מנה עיקרית .
 'קפה קפה' נווה צדקרח' יחיאלי 5 ,  מרכז סוזן דלל נווה צדק ת"אטלפון :  03-5106626שעות פתיחה :  א'-ש' 08:00- לקוח אחרון

גם בת שבע תהיה שמחה
רשת 'קפה קפה' פותחת סניף חדש במרכז סוזן דלל בתל אביב ,  ותנסה לתת פייט הולם לסוזנה השכנה עם מנות עיקריות ויין טוב

