למדו לקח :  הולנד תגביר את אבטחת הבידוק
כשבוע לאחר שהמחבל הניגרי הצליח לחמוק עם חומרי נפץ בנמל התעופה סחיפהול ,  החליטו הרשויות בהולנד לבצע שיקוף מלא לטסים לארה"ב . " הצלחנו לחמוק מהתקפה עם השלכות חמורות "
  ( צילום :  רויטרס ,  עריכת וידאו :  עידן גוראל ) 
הנוסעים לארצות הברית מנמל התעופה סחיפהול שבאמסטרדם ,  ייאלצו לעבור בתוך שלושה שבועות בידוק במכונות שיקוף לכל חלקי גופם ,  כך אמרה היום  ( רביעי )  שרת הפנים של הולנד .  במסיבת עיתונאים שעסקה בחקירה אודות שהייתו של המחבל הניגרי מוסא פארוק עבדול מוטלב בשדה התעופה ,  אמרה השרה גוסיה טר הוסט ,  כי המכונות החדשות יגבירו את האבטחה באופן משמעותי .  השרה הדגישה כי המכונות מזהות חפצים שאינם ממתכת .
" הצלחנו לחמוק מהתקפה חמורה מאוד עם השלכות מורות ,  אבל למרבה הצער ,  בעולם הזה ישנם אנשים שאינם פוחדים לתקוף אנשים חפים מפשע ",  אמרה טר הוסט .  לדבריה ,  מכונות לזיהוי מתכות רגילות ,  לא היו יכולות לזהות את חומרי הנפץ שהמחבל נשא עליו .  לעומת זאת ,  מכונות בידוק לשיקוף כל חלקי הגוף ,  היו עוזרות לטענתה למנוע מעבדול מוטלב לעלות על המטוס עם חומרי הנפץ .  עם זאת ,  השרה הוסיפה שגם עם המכונות החדשות ,  אין ביטחון של 100% שניתן היה לתפוס את עבדול מוטלב . " המסקנה הראשונה של החקירה היא שמתקפת הטרור הוכנה בצורה מקצוענית למדי ,  אך בוצעה בצורה חובבנית ",  אמרה טר הוסט .  
 עבדול מוטלב הגיע לאמסטרדם ביום שישי בטיסה מלאגוס שבניגריה .  אחרי שהות של פחות משלוש שעות הוא עבר דרך הבידוק הביטחוני בשער בסחיפהול ,  כולל בדיקת תיק היד שלו ובדיקה בגלאי מתכות .  טר הוסט  : " שום חומר חשוד שהיה נותן סיבה לסווג את האדם הזה כנוסע בסיכון גבוה ,  התגלה במהלך הבידוק הביטחוני ".  השרה הוסיפה שלעבדול מוטלב היתה ויזה תקפה לארצות הברית ,  ושרשימת הנוסעים של טיסת נורת'ווסט עליה עלה ,  לא גרמה לארה"ב לבקש אמצעי ביטחון מיוחדים .  
האבטחה בסחיפהול מבוצעת על ידי חברות פרטיות שנמצאות תחת פיקוח של המשטרה . " אני לא אומרת ששום דבר אף פעם לא משתבש ,  אבל הכל מצביע על כך שהאבטחה בסחיפהול היא טובה ",  אמרה טר הוסט .
 
למדו לקח :  הולנד תגביר את אבטחת הבידוק
כשבוע לאחר שהמחבל הניגרי הצליח לחמוק עם חומרי נפץ בנמל התעופה סחיפהול ,  החליטו הרשויות בהולנד לבצע שיקוף מלא לטסים לארה"ב . " הצלחנו לחמוק מהתקפה עם השלכות חמורות "
 
