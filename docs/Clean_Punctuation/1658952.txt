יותר דו"חות ,  פחות אזהרות
משטרת התנועה מקשיחה את מדיניות האכיפה בתחום דו"חות האזהרה . " אינם מהווים הרתעה מספקת ולא תורמים להורדת תאונות הדרכים "
 משטרת התנועה מקשיחה החל מהיום  ( חמישי )  את מדיניות האכיפה שלה בתחום דו"חות האזהרה .  לאחר הפקת המסקנות מעבודת מטה שנערכה על ידי צוות מקצועי באגף התנועה ,  נקבע כי דו"חות אזהרה ינתנו לנהגים בעלי ותק של עשר שנים על הכביש לפחות כאשר בחמש השנים האחרונות אלה חפים מכל רישום תעבורתי .  יחד עם זאת ,  במספר עבירות תנועה חמורות כגון עקיפה בקו הפרדה רצוף ,  שימוש בטלפון הנייד ללא דיבורית ואי ציות לתמרור עצור ,  לא ינתנו אזהרות .  מדיניות דו"חות האזהרה החלה בשנת 2005 ,  אז הוחלט באגף התנועה כי תחת קריטריונים מסויימים יסתפקו השוטרים במתן אזהרה לנהגים שיתפסו בעבירות  " ברירת משפט "   ( למעט עבירות עקיפה ורמזור אדום )  .
 אל המסקנות הגיעו באגף התנועה לאחר סיומו של מחקר אמפירי בן שנתיים ,  אשר בחן את אפקטיביות דו"חות האזהרה .  המחקר עליו סיפרנו לכם כאן בוואלה !  רכב לפני כשלושה חודשים ,  בחן 10,000 נהגים אשר מחציתם קיבלו אזהרה ומחציתם דו"ח רגיל .  יחד עם שני מחקרים דומים שבוצעו בארה"ב ,  נמצא כי דו"חות האזהרה אינם תורמים לצמצום תאונות הדרכים לעומת דו"חות תנועה שכן עושים זאת .  
המסקנה העיקרית באגף התנועה היא כי דו"ח אזהרה נתפס בקרב נהגים כהזדמנות נוספת ולא כאקט מרתיע . " לדו"ח רגיל  ( פסילה ,  קנס וכדו' )  ישנה אפקטיביות רבה יותר באופן מובהק ,  שכן דו"ח אזהרה אינו מהווה הרתעה מספקת  לא בשינוי תרבות הנהיגה ולא בהורדת כמות העבירות ",  כך באגף התנועה .  עוד במסגרת המחקר נמצא כי נהגים שקיבלו דו"ח אזהרה ביצעו בממוצע פי שניים עבירות תנועה יותר מנהגים שקבלו דו"ח רגיל .
 
יותר דו"חות ,  פחות אזהרות
משטרת התנועה מקשיחה את מדיניות האכיפה בתחום דו"חות האזהרה . " אינם מהווים הרתעה מספקת ולא תורמים להורדת תאונות הדרכים "
 
