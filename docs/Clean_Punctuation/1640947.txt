יורוקאפ :  ממינוס לפלוס
הפועל ירושלים הגיעה לקאזאן הקרה ,  שם נעות המעלות בין מינוס 11 ל-17 ,  ותנסה לצאת משם עם ניצחון שלישי בשלב הטופ 16
הפועל ירושלים תתמודד מחר  ( שלישי ,  18:00 )  במשחק השלישי בשלב הטופ 16 של היורוקאפ נגד קאזאן הרוסית .  ירושלים מגיעה למשחק במומנטום חיובי מאוד באירופה ,  אחרי הניצחון המפתיע בוולנסיה והניצחון היותר מתקבל בארץ על גלאטסראיי הטורקית .  הניצחונות ממקמים את ירושלים במקום הראשון בבית ,  שממנו עולות שתי קבוצות .  ניצחון בקאזאן ,  ונראה כי שום דבר לא יעצור את גיא גודס ושחקניו מלהתקדם לשלב הבא .
 מאמן הקבוצה ,  גיא גודס ,  אמר לאתר הרשמי של המועדון : " אין ספק שמצפה לנו מחר משחק קשה מאוד מול הקבוצה הטובה ביותר בבית שלנו .  קאזאן מגיעה למשחק לאחר שני הפסדים ביורוקאפ ובליגה הרוסית ותעשה הכול בשביל לנצח .  אנחנו באים לנצח חד וחלק .  הקבוצה שלנו נמצאת במומנטום טוב ונרצה להמשיך אותו גם בקאזאן .  נכון שמדובר בקבוצה ביתית חזקה שחייבת את הניצחון ,  אבל אנחנו באים להילחם על הפרקט ולחזור עם ניצחון שיקדם אותנו בצורה משמעותית לעבר השלב הבא ".   קווין פינקני הוסיף : " קאזאן פייבוריטית .  מדובר בקבוצה עם התקפה מצוינת ,אחת הטובות ביורוקאפ ובאולם הביתי שלה בהחלט צפויה לנו משימה קשה .  נצטרך לתת דגש מיוחד בהגנה ,  להיות מרוכזים ושכל אחד מאיתנו ייתן 100 אחוז מעצמו בכדי לחזור עם ניצחון .  הוכחנו השנה שיש לנו קבוצה טובה מאוד עם הרבה אופי שיודעת לנצח גם במשחקים קשים ,  ואני מקווה שנתעלה על עצמנו פעם נוספת ונחזור עם ניצחון חשוב ".  
ירושלים ביקשה לדחות את משחק הליגה הבא שלה נגד הפועל גלבועגליל ,  שהיה אמור להיערך השבוע ,  כדי שהקבוצה תוכל להמריא לרוסיה מוקדם ככל האפשר ,  על מנת להתרגל לקור הרוסי ,  כשהטמפרטורות הממוצעות בקאזאן נעות השבוע בין מינוס 11 למינוס 17 מעלות .  האולם בקאזאן לא מעלה זיכרונות חיוביים מידי עבור האדומים מהבירה .  כזכור ,  ירושלים התעמתה עם הרוסים בשנתיים האחרונות .  בעונה שעברה היא הובסה בקאזאן ב-22 נקודות ולפני שנתיים ב-57 הפרש ,  הפסד שעדיין לא נשכח .
 מן העבר השני ,  קאזאן מגיעה למשחק בסיטואציה לא הכי נעימה .  בשבוע שעבר הפסידה הקבוצה בביתה לוולנסיה של נבן ספאחיה 72:68 ,  עם יום קליעה חלש של 21 מ-60 מהשדה .  גם בליגה הרוסית נחלה קאזאן הפסד ביום שישי האחרון לחימקי מוסקבה .  מרקו פופוביץ'  ( 18.4 נקודות למשחק )  ,  קריסימיר לונצ'אר  ( 15.1 נקודות למשחק )  וטיירל ליידי  ( 14.9 נקודות למשחק )  יהוו את האיום המרכזי מבחינת גודס .  מאצ'יי לאמפה ,  שהספיק לשחק עם קאזאן שני משחקים במפעל ,  עומד בינתיים על ממוצע של 11.5 נקודות למשחק .
 
יורוקאפ :  ממינוס לפלוס
הפועל ירושלים הגיעה לקאזאן הקרה ,  שם נעות המעלות בין מינוס 11 ל-17 ,  ותנסה לצאת משם עם ניצחון שלישי בשלב הטופ 16

