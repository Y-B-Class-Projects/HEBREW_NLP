ספרד :  בילבאו ניצחה 3:4 את סנטאנדר
פרננדו יורנטה כבש פעמיים ובישל שער נוסף במשחק הדרמטי ,  שהעלה את קבוצתו למקום השישי .  בולאדו כבש צמד לסנטאנדר
בילבאו ממשיכה להתקרב למקום במוקדמות ליגת האלופות .  הקבוצה של חואקין קפארוס השיגה שלוש נקודות חשובות במשחק דרמטי במיוחד שהסתיים בניצחון שלה 3:4 על סנטאנדר ,  כשכעת היא נמצאת במקום השישי ובמרחק שתי נקודות ממאיורקה ,  ששוכנת במקום הרביעי המוביל למוקדמות הצ'מפיונס .  הרבה תודות צריכה בילבאו לשלוח לפרננדו יורנטה ,  שסיים עם צמד והיה הנדבך המרכזי בקבוצה .
 כבר בדקה ה-13 הראה החלוץ הבאסקי של בילבאו מה הוא יודע עם נגיחה שעברה את פאביו קולטורטי ,  שוער סנטאנדר ,  כתוצאה מכדור קרן .  ארבע דקות לאחר מכן הוא בישל את השני לגאיזקה טוקוורו ,  שהצעיד את בילבאו ל-0:2 מהיר .  עוד לפני ההפסקה הצליח מוחמד צ'יטה לצמק ,  אבל יורנטה השיג פנדל בדקה ה-78 ,  שקירב את בילבאו אל הניצחון עם 1:3 .
 אלא שפה לא נגמר המשחק ,  כשהמחליף של סנטאנדר ,  איבן בולאדו ,  כבש שער מצמק נוסף עשר דקות לסיום ,  אבל כרטיס אדום שהונף לעבר אוריול לוסאנו ,  שפגע ביורנטה ,  השאיר את האורחים בעשרה שחקנים .  למרות זאת ,  בדקה ה-87 מארקל סוסאטה קירב עוד יותר את בילבאו לניצחון ,  והשער המצמק בתוספת הזמן של בולאדו לא הצליח לשנות את זהות המנצחת .
 
ספרד :  בילבאו ניצחה 3:4 את סנטאנדר
פרננדו יורנטה כבש פעמיים ובישל שער נוסף במשחק הדרמטי ,  שהעלה את קבוצתו למקום השישי .  בולאדו כבש צמד לסנטאנדר

