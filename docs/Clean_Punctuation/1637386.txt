פסגות :  דו"חות פוטאש ממחישים את ההתאוששות האיטית בענף
ההמלצה לכי"ל :  תשואת שוק ,  50.5 שקל
לפני זמן קצר פרסמה פוטאש את תוצאות הרבעון הרביעי .  תוצאות הרבעון ממחישות את העובדה ששיווי המשקל עדיין לא שב לענף האשלג ,  כשהחברה מדווחת על תוצאות נמוכות מהצפי במגזר זה .  הנקודה החשובה היא התחזית קדימה וגם היא ממחישה את ההתאוששות האיטית.החברה צופה רווח למניה לרבעון הראשון ולשנה כולה הנמוך מהתחזית הממוצעת בשוק .  בבחינת הצפי ,  עיקר ההחמצה נובע מהיקפי משלוחי אשלג נמוכים יותר .  נקודה זו מעוררת תהיות שכן החברה חזרה על הערכותיה כי משלוחי האשלג ב-2010 יעמדו על כ-50 מיליון טון  ( לעומת כ-30 מיליון טון ב-2009 )  .  אין ספק כי 2010 תהיה שנה טובה בהרבה אולם בשלב זה ,  כשפוטאש מעריכה צמיחה של 23-54% ברווח למניה בשנה הבאה לעומת הערכות השוק לצמיחה של כ-80% ,  נראה כי הציפיות היו גבוהות מדי.היום זכינו לאישור כי פוטאש היא זו שרכשה את כל המניות שנמכרו על ידי החברה לישראל וכן מרבית המניות שנמכרו על ידי משקיע זר אחר .  נשאלת השאלה מדוע בחרה פוטאש לקנות מניות כיל רגע לפני שידעה כי היא עומדת לפרסם תחזית שלא תעמוד בציפיות השוק .  כמובן שהסיבה יכולה להיות ניצול הזדמנות של פוטאש לחיזוק אחיזתה ב ,  הזדמנות שלפחות חלקה הגדול לא יחזור עד לאחר פרסום תוצאות כיל בסוף מארס  ( החברה לישראל לא יכולה למכור במהלך תקופה זו )  ,  אולם יתכן כי אנו עדים כאן לאיתות אסטרטגי מצדה של פוטאש לכך שהיא מוכנה להמשיך ולהגדיל את אחזקתה בכיל או אף לרכוש את אחזקות החברה לישראל.יחד עם זאת ,  חשוב לציין כי להערכת פסגות בית השקעות לא יהיה נכון מבחינת החברה לישראל למכור את כיל לאור חשיבותה האסטרטגית של כיל בפורטפוליו של החברה לישראל .
 
פסגות :  דו"חות פוטאש ממחישים את ההתאוששות האיטית בענף
ההמלצה לכי"ל :  תשואת שוק ,  50.5 שקל

