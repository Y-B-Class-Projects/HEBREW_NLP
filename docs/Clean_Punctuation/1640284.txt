67 שב"חים נתפסו במטען של משאית במודיעין
ארבעה ימים לאחר שבכנסת אושר  " חוק השב"חים "  האמור להחמיר עם מסיעי שוהים בלתי חוקיים ,  נתפסו במודיעין 67 פלסטינים בתוך תא מטען של משאית .  אחד מהם פונה לבית חולים
67 שוהים בלתי חוקיים  ( שב"חים )  נעצרו בעיר מודיעין ,  במהלך פעילות ניידת סיור של תחנת המשטרה המקומית .  השב"חים הפלסטינים שנמצאו בתא המטען של המשאית שהסיעה אותם ,  הצטופפו יחדיו כולם בעמידה .  עקב הצפיפות הובהל אחד השב"חים לטיפול בבית החולים .  המשטרה עצרה את שני המסיעים ,  תושבי מזרח ירושלים .  עוד התברר כי כל אחד מהשב"חים שילם עבור הנסיעה 150 שקלים וכי ברשותו של מסיע הרכב נמצאו 10 אלף שקלים .  
תופעת ההסתננויות לישראל באמצעות מסיעים אינה זרה לכוחות הביטחון .  לפני מספר חודשים עצרו חיילי המשטרה הצבאית אוטובוס במחסום סמוך למעלה אדומים וגילו להפתעתם בתוך תא המטען 21 פלסטינים שביקשו להיכנס לישראל לצרכי עבודה .  נהג האוטובוס נעצר ונלקח לחקירה וכמו כן התברר כי אחד מתוך השב"חים שנתפסו בתוך תא המטען דרוש לחקירה בישראל .  
ביום שלישי האחרון עבר בכנסת בקריאה ראשונה  " חוק השב"חים "  הצעת החוק מגדירה את הסיוע לשוהים בלתי חוקיים כעבירה ,  כאשר המסייע העמיד לטובת השוהה הבלתי חוקי  ( שב"ח )  מקום לינה או סיוע ,  העסיק אותו או הסיע אותו .  העונש לאותם סייעני שב"חים יעמוד על שלוש שנים לישראלים שמסייעים להברחת שב"חים .  כאשר אותם סייענים יעשו שימוש באמצעים מתוחכמים להחבאת השב"חים ,  עונשם יוכל להגיע לעד חמש שנות מאסר ,  במקום שנתיים כנהוג כיום .
 
67 שב"חים נתפסו במטען של משאית במודיעין
ארבעה ימים לאחר שבכנסת אושר  " חוק השב"חים "  האמור להחמיר עם מסיעי שוהים בלתי חוקיים ,  נתפסו במודיעין 67 פלסטינים בתוך תא מטען של משאית .  אחד מהם פונה לבית חולים

