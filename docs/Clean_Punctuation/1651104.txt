הפועלים וקרן RP :  הפרשה שסיבכה את דנקנר 
 >  >  בדצמבר 2005 חתם בנק הפועלים על הסכם שלפיו בנק פוזיטיף הטורקי יקצה לו 57.5% ממניותיו תמורת 100 מיליון דולר .  ואולם בנק הפועלים לא נכנס להשקעה הזו בגפו .  ההסכם קבע שבמקביל תרכוש קרן rp explorer master ,  שרשומה באיי קיימן ,  7.45% ממניותיו של הבנק הטורקי בהקצאת מניות תמורת 15 מיליון דולר .  הקרן ,  שמוחזקת בידי רפי ברבר ופיטר קלנר ,  היתה באותו הזמן בקשרים עסקיים עם חברת אלרן השקעות שבשליטת משפחת דנקנר .  דני דנקנר ,  יו"ר הפועלים לשעבר ,  החזיק ב-12.5% מהמניות החברה .  באותה התקופה שימש דנקנר סגן יו"ר הבנק .  לפי הסכם ההשקעה ,  קיבלה rp אופציה ל-12 חודשים לרכוש מבנק הפועלים חלק ממניותיו בבנק פוזיטיף בסכום של עד 15 מיליון דולר ,  ולא יותר מ-7.45% ממניות הבנק .  מימושה של אופציה זו הותנה בביצוע העסקה הראשונית .  יתרה מזו ,  ההסכם קבע ש-rp תקבל פיצוי מבנק הפועלים אם לא תוכל לבצע את ההשקעה בבנק הטורקי .  בפברואר 2008 ,  יותר משנתיים לאחר שנחתם הסכם האופציה הראשוני בין בנק הפועלים ל-rp ,  הובאה בפני דירקטוריון הבנק הצעה לחתום על הסכם שכחלק ממנו תוותר rp על כוונתה לרכוש נתח מפוזיטיף ועל מימוש אופציית הרכש מבנק הפועלים ,  ובתמורה יפצה הבנק את הקרן ב-25 מיליון דולר .  rp היתה אמנם זכאית לפיצוי אם לא תוכל לבצע את ההשקעה ,  ככל הנראה כעמלה על חלקה בתיווך בעסקה ,  וזאת על פי מנגנון שנקבע בהסכם המקורי מדצמבר 2005 .  ואולם הפיצוי של 2008 מעורר כמה שאלות .  לפי ההסכם ,  האופציה היתה לתקופה של 12 חודשים בלבד מיום השלמת ההנפקה הראשונית של מניות פוזיטיף ,  כלומר עד נובמבר 2007 ,  כך שהאופציה לא היתה בתוקף בעת מתן הפיצוי .  בנוסף ,  לפי אחד מהסעיפים בהסכם שנחתם בין בנק הפועלים ל-rp ,  תוקפו של ההסכם יפקע אם rp לא תשתתף בהנפקה ,  ולכן היה כלל מקום לדיון בשאלה אם האופציה פקעה .  סכום הפיצוי הועבר ל-rp בשני תשלומים באפריל 2008 .  חודש בלבד לפני כן ,  חתמה אלרן נדל"ן ,  חברה בת של אלרן השקעות שבשליטת משפחת דנקנר ,  על הסכם עם rp לפיה תמכור לקרן את כל אחזקותיה בחברת הניהול של אטלס נכסים ,  שבה החזיקו החברות במשותף .  תמורת המניות שילמה rp לאלרן 34.5 מיליון שקל .
 
הפועלים וקרן RP :  הפרשה שסיבכה את דנקנר 
nan
