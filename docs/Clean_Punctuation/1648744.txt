מקורבי פארס :  חוששים שיודח כמו תא"ל תמיר
על רקע ההחלטה בעניינו של תא"ל צ'יקו תמיר מתגייסים מקורבי תא"ל עימאד פארס להגן על שמו ולהדגיש את ההבדלים בין שני המקרים כדי למנוע הדחתו . " המקרה מחייב יחס שונה "
 על רקע הדחתו של תא"ל משה  ( צ'יקו )  תמיר מהמשך שירותו בצה"ל - יוצאים מקורביו של תא"ל עימאד פארס להגנתו בניסיון למנוע ממנו גורל דומה .  כזכור ,  פארס עומד בפני דין משמעתי לאחר שסגן הפרקליט הצבאי הראשי ,  אל"מ שרון אפק ,  קבע כי אין די ראיות בכדי להעמידו לדין פלילי .  כעת לאחר ההודעה על הדחתו של תמיר נראה כי פארס יעמוד בפני הדחה אף הוא ,  לאור המלצתו של סגן הפצ"ר לנקוט כנגדו  " צעד פיקודי משמעותי ".  
בימים הקרובים צפויים עורכי דינו של תא"ל פארס ,  אבי עמירם ורמי בובליל ,  להגיש את תגובתם לחוות דעתו של סגן הפצ"ר בניסיון למנוע את העמדתו של פארס לדין משמעתי ובכך בעצם לשנות את חוות הדעת .  כזכור ,  על אף שבמסמכים הצבאיים שהגיש כתב פארס כי לא הוא נהג ברכב ,  חלק מחוות הדעת מתייחסת לכך שפארס עצמו שיקר למפקדיו ובהם לאלוף פיקוד הצפון גדי אייזנקוט .  על פי חוות הדעת ,  צפוי פארס לעמוד לדין בגין אי קיום הוראות הצבא וביצוע עבירה במסמכים צבאיים .
" בפרשת צ'יקו תמיר הפצ"ר הגיע למסקנה שיש מקום להעמדתו לדין פלילי ,  מצב שונה לאין-ערוך מנקודת הפתיחה בעניינו של תא"ל עימאד פארס ",  מסביר עו"ד עמירם , " כלומר הפצ"ר בעצמו ראה פערים משמעותיים בשני האירועים ולכן המקרים מחייבים יחס שונה .  במקרה הזה אסור לעשות גזירה שווה מעניינו של תמיר לעניינו של פארס ".  
על אף הדברים הללו ,  גורמים במערכת הביטחון מעריכים כי גם אם פארס לא יועמד לדין משמעתי ,  הרמטכ"ל אשכנזי צפוי להראות לו את הדלת החוצה מהצבא .  פארס עצמו ,  בניגוד לתמיר ,  אינו נחשב לחביבו של הרמטכ"ל - כך שסביר להניח כי ללא קשר לתוצאת ההליכים המשפטיים ,  ייאלץ פארס לפשוט את מדיו בקרוב .
 
מקורבי פארס :  חוששים שיודח כמו תא"ל תמיר
על רקע ההחלטה בעניינו של תא"ל צ'יקו תמיר מתגייסים מקורבי תא"ל עימאד פארס להגן על שמו ולהדגיש את ההבדלים בין שני המקרים כדי למנוע הדחתו . " המקרה מחייב יחס שונה "
 
