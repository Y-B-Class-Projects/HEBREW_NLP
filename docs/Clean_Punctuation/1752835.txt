 " התנהלותכם מצביעה על ניסיון לסתימת פיות "
 איתי לנדסברג ,  מנהל מחלקת התעודה של ערוץ 1 ,  יוצא במכתב חריף במיוחד ,  נגד המנכ"ל מוטי שקלאר ויו"ר אגודת העיתונאים בירושלים ,  דני זקן ,  בטענה על תיאום ביניהם וסתימת פיות
סתימת פיות ברשות השידור ?  במכתב חריף ששלח היום איתי לנדסברג ,  מנהל מחלקת התעודה בערוץ 1 למנכ"ל הרשות ,  מוטי שקלאר ,  ויו"ר אגודת העיתונאים בירושלים ,  דני זקן ,  טוען לנדסברג כי ברשות מתקיים ניסיון למנוע את חופש הדיון המקצועי והציבורי על הרפורמה .
 לדברי לנדסברג ,  לאחר שזומן לראיון בגלי צה"ל בנושא הרפורמה ,  נעשו ניסיונות רבים למנוע ממנו לקיים את הראיון ,  באמצעות הפחדות ואיומים וכן ,  בין השאר על ידי שימוש המנכ"ל בסמכותו לאישור ראיונות לעובדי הרשות .  לדבריו : " עורכי התכנית בגלי צה"ל אף הזמינו את המנכ"ל לראיון מולי ,  אך הוא סירב להציג את דעתו והתנה את אישור הראיון איתי ,  בראיון איתך ,  דני זקן .  אתה ,  האמור לייצג גם אותי במו"מ מול הנהלת הרשות והאוצר .  מדוע נידב המנכ"ל אותך ,  דני ,  כנציגו לכאורה לראיון הזה ?  ",  שואל לנדסברג , " מדוע מאשר המנכ"ל לעיתונאים רבים להופיע בכלי תקשורת אחרים ואף לעבוד בהם במקביל לעבודתם ברשות השידור ,  אך אינו מאשר לי להתראיין בנושא זה ,  הקשור במישרין לגורלו של השידור הציבורי ,  שלגביו יש לי אחריות כעיתונאי המועסק בו .  לא לעבוד ,  רק להתראיין .  מדוע ?  "
 כמו כן ,  מציין לנדסברג כי רשות השידור ודני זקן העבירו תגובות לראיון בטרם התקיים , " עניין מוזר לכשעצמו ,  לא אתי ולא עיתונאי ".  בנוסף טוען לדסברג כי הדבר מצביע על תיאום בין מנכ"ל הרשות ליו"ר האגודה ,  אותו הוא מכנה בהמשך  " מצב לא בריא ",  וממשיך וטוען כי לעיתונאים ברשות הועברו מסרים כאילו הוא מתכוון לפרוש ונמצא ברשימת המפוטרים , " מסרים שנועדו להפחיד אותי מלומר את דעתי על ה'רפורמה' .  מעשה חמור ,  לא אתי ,  לא חוקי ולא דמוקרטי ". 
לנדסברג מוסיף : " אם כך ,  אני מבקש לשאול :  מדוע אינכם חושבים שיש לאפשר דיון ציבורי פתוח על הרפורמה הצפויה ברשות השידור ?  ממה אתם חוששים ?  התנהלותכם זו מצביעה על ניסיון לסתימת פיות ,  מניעת ויכוח ודיון מקצועי לגיטימי על הצפוי בשידור הציבורי בעתיד הקרוב ". 
לנדסברג תוקף ישירות את שקלאר וזקן וכותב : " האם אתה ,  דני זקן ,  חושב שבחירתך ליו"ר אגודת העיתונאים ממנה אותך גם לקומיסר ושליט יחיד על הדעות שיש לכל עיתונאי החבר באגודה ?  האם אדוני המנכ"ל ,  אתה חושב שרק קולך הוא זה שצריך להישמע כאשר דנים בתוצאות הרפורמה ?  מדוע אתה מנסה למנוע בכוח סמכותך כמנכ"ל מדעות אחרות להישמע ?  יש לי תחושה קשה שעיתונאים רבים ,  בכירים וזוטרים ,  חוששים לפתוח פה ולומר בפומבי את דעתם בשל חשש לפרנסתם ,  עתידם ובעיקר מחשש לתגובתך במידה ודעותיהם יהיו שונות או ביקורתיות .  ניסיונכם הנכחי לומר לגלי צה"ל כי 'אני מבטא את דעתי הפרטית' בלבד ,  בלי להתייחס לתוכן דברי ,  הוא ניסיון להציג מצג שווא על פיו ההסכם המוצע כעת מקובל על כל העיתונאים כולם .  ולא היא ". 
לנדסברג מדגיש ,  בסיום מכתבו כי  " לרשות השידור אין עדין חזון שידורים חדש ומתוכנן ,  אין מבנה ארגוני ודרך ארגונית למימוש החזון ,  איש לא יודע כמה כוח אדם ,  אמצעים וכסף יידרשו ליישום חזון השידורים החדש  ( שאינו קיים עדין )  ולכן לא ברור מדוע 700 איש צריכים לשלם בפרנסתם על כך .  כל ניסיון לקבל תשובות בנושאים הללו ורבים אחרים ,  נתקל בשתיקה ,  התעלמות ,  ניסיונות השתקה של כל ביקורת ואף ניסיונות לסתימת פיות ואיומים .  אני רואה בחומרה את הניסיון לאיים עלי בפיטורים בשל הבעת דעתי על ה"רפורמה "  והנושא הועבר לבחינה משפטית .  מי שעשה זאת יודע היטב מהם הקריטריונים לרשימת המפוטרים .  היה ראוי שתאפשרו לדעות שונות להישמע ותנסו להתמודד עם הביקורת בתשובות ענייניות .  האנשים המשמיעים את הביקורת ואני ביניהם ,  הם אנשי מקצוע עם קרדיט לא פחות משלכם ואולי אף גדול משלכם בעבודת השידור הציבורי ". 
דני זקן מסר בתגובה : " בירכתי ועודדתי את הכוונה לראיין את איתי לנדסברג כשממעתי על כך .  דבריו חשובים ואני מסכים עם רוב מה שנאמר בראיון .  במקביל ,  ביקשתי להצטרף לראיון ,  כנציג הרשמי של עיתונאי רשות השידור ,  אך במערכת גלי צה"ל העדיפו לקבל הודעה כתובה בלבד ולא תגובה לראיון שעם רובו ,  כאמור ,  אני מסכים .  אלחם נגד כל ניסיון השתקה או סתימת פיות ,  גם של אלה התנגדים לדעתי ". 
מרשות השידור נמסר בתגובה : " רשות השידור לא מגיבה לכל גחמה של עובד ".  

" התנהלותכם מצביעה על ניסיון לסתימת פיות "
 איתי לנדסברג ,  מנהל מחלקת התעודה של ערוץ 1 ,  יוצא במכתב חריף במיוחד ,  נגד המנכ"ל מוטי שקלאר ויו"ר אגודת העיתונאים בירושלים ,  דני זקן ,  בטענה על תיאום ביניהם וסתימת פיות

