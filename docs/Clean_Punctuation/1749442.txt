חשד לרצח :  צעירה מג'סר א-זרקא נחנקה למוות
חשד לרצח בג'סר א-זרקא .  המשטרה מחפשת כעת אחרי תושב הכפר החשוד כי חנק את אחותו בת ה-31 .  עדי ראייה סיפרו כי השניים התווכחו כחצי שעה לפני מציאת הגופה
 ( צילום :  שלומי גבאי ,  עריכת וידאו :  דורון שטיין ) 
גופתה של תנאיה עמאש ,בת 31 ,  התגלתה הבוקר  ( שישי )  על ידי בני משפחתה בדירתה בג'סר א-זרקא .  על פי החשד ,  הרצח בוצע על ידי אחיה בן ה-21 .  בשעה זו עורכים כוחות המשטרה מתחנת זכרון יעקב מצוד אחרי האח ,  שנמלט מהמקום .  מחקירה ראשונית עולה כי הצעירה נחנקה למוות .
 מחקירה ראשונית של ימ"ר חוף במשטרה עולה ,  כי האח הגיע הבוקר לבית הוריו ,  שם מתגוררת גם אחותו ,  ולפי החשד חנק והיכה אותה למוות לאחר ויכוח שפרץ בין השניים .  טרם ידוע על מה נסוב הוויכוח .  
בתוך כך המשטרה מבקשת את עזרת הציבור באיתור האח החשוד ברצח .  תיאורו :  רזה ,  גובהו כ- 1.75 מ' ,  שערו שחור קצוץ .  לאחרונה לבש חולצה שחורה וג'ינס כחול.כל היודע דבר אודות מקום הימצאו מתבקש להודיע לתחנת המשטרה הקרובה או לחייג 100 .
 הפרמדיק משה באום ,  ממד"א שרון ,  מסר לוואלה !  חדשות כי  " כשהגענו מצאנו את האישה כשצעיף מלופף על צווארה ,  כשסיבת המוות היא ככל הנראה חנק .  ביצענו בה פעולות החייאה מתקדמות ,  אך לבסוף רופא מד"א נאלץ לקבוע את מותה .  עדי ראייה סיפרו לנו שאחיה של המנוחה התווכח איתה כחצי שעה לפני שבאנו ". 
עדכון ראשון :  09:16

חשד לרצח :  צעירה מג'סר א-זרקא נחנקה למוות
חשד לרצח בג'סר א-זרקא .  המשטרה מחפשת כעת אחרי תושב הכפר החשוד כי חנק את אחותו בת ה-31 .  עדי ראייה סיפרו כי השניים התווכחו כחצי שעה לפני מציאת הגופה

