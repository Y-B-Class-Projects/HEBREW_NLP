כספי : " ניצחון אחד יוציא אותנו מהמשבר "
 הפורוורד הישראלי חושב קדימה אחרי ההפסד לסן אנטוניו ,  ה-18 ב-21 המשחקים האחרונים של סקרמנטו : " חייבים לשחק ביחד "
 שוב משחק צמוד נגד קבוצה גדולה ,  שוב סקרמנטו במרחק נגיעה מהניצחון ושוב זה נגמר במפח נפש ועוד הפסד עם טעם של החמצה .  עמרי כספי פתח הלילה  ( בין רביעי לחמישי )  בחמישייה של הקינגס ,  שיחק 31:30 דקות ,  קלע 8 נקודות ,  הוריד 6 ריבאונדים ורשם 2 חטיפות ,  אבל סן אנטוניו ניצחה 113:115 הודות למשחק מצוין של ג'ורג' היל וארבע נקודות רצופות שקלע מקו העונשין ב7 השניות האחרונות ,  שהבטיחו ניצחון לספרס ניצחון שלישי בארבעת משחקיהם האחרונים ופתיחה מוצלחת למסע שמונת משחקי החוץ שלהם .  טייריק אוואנס החלים מהפציעה שהגבילה אותו ונצץ עם 32 נקודות ,  8 אסיסטים ו-7 ריבאונדים בשורות הקינגס ,  כולל כמה סלים גדולים בדקת הסיום ,  אבל זה לא הספיק לסקרמנטו ,  שלא ידעה לעצור בהגנה את היל ,  טים דאנקן ,  מאנו ג'ינובילי ודוואן בלייר ,  שקלעו כולם 20 נקודות ומעלה .  היה זה ההפסד הרביעי ברציפות של סקרמנטו ,  שמחזיקה במאזן 32:16 .  סן אנטוניו רשמה ניצחון שלישי בארבעה משחקים ומחזיקה במאזן 19:28 . 
" זה קשה מאוד ",  אמר כספי אחרי ההפסד ה-18 ב-21 המשחקים האחרונים .  הישראלי ,  שפתח בחמישייה בשל היעדרותו של ג'ייסון תומפסון וקלע 8 נקודות ,  ניסה להתנחם : " אני מאמין שניצחון אחד ומשחק טוב יוציא אותנו מהמשבר .  אנחנו חייבים לשחק ביחד בהתקפה ,  לעזור יותר בהגנה ולהשיג עצירות .  השחקנים מנסים להישאר ביחד וחיוביים כדי לצאת מהתקופה הקשה ". 
המשחק נפתח בשלשה של אוואנס ,  ו-3:16 לסיומו עלה כספי על לוח הקלעים עם 4 נקודות רצופות .  דאנקן להט עם 8 נקודות והספרס הוליכו 29:31 כעבור 12 דקות משחק .  ברבע השני כספי בעיקר נח ,  קווין מרטין נכנס לעניינים בשורות סקרמנטו ,  אבל הקינגס לא מצאו פתרון לבלייר שלהט בדקות הראשונות ,  והשאיר את היתרון בצד של האורחים עם 60:61 במחצית .  ברבע השלישי כספי קלע סל אלגנטי וצימק למינוס 3 ,  אבל הספסל של סן אנטוניו ,  בראשות בלייר ,  הסתדר עם דקות טובות של ספנסר הוז .  הרבע הרביעי נפתח עם סל של כספי ,  שלא קלע יותר עד לסיום .  התקפת סקרמנטו ראתה נקודות בעיקר מצדם של אוואנס והוז ,  ולא הצליחה להצר את צעדיו של ג'ינובילי וחבריו .  14.5 שניות לסיום ג'ינובילי דייק ב-2 מהקו ,  והגדיל את יתרון הספרס ל-7 .  אוואנס צימק בשלשה ,  הוז קלע 2 מהקו ,  אנדראס נוצ'יוני הפציץ שלשה משלו וצימק למינוס 3 ,  אבל היל שוב דייק בשתיים מהקו ,  העניק לספרס יתרון 5 ,  וגם שלשה של אוואנס עם הבאזר לא שינתה דבר וסן אנטוניו ניצחה 113:115 .
 אוואנס ,  כאמור ,  בער עם 32 נקודות ב-11 מ-18 מהשדה  ( ורשם 8 אסיסטים ו-7 ריבאונדים )  עבו הקינגס ,  ספנסר הוז תרם 18 ו-6 ריבאונדים ,  קווין מרטין קלע 15  ( 6 מ-17 מהשדה9 ב-39 דקות וסרחיו רודריגז קלע 10 מהספסל .  כספי קלע 8 נקודות ללא אף שלשה משלוש ניסיונות וסיים עם 4 מ-12 מהשדה .  ג'ורג' היל הוליך את סן אנטוניו עם 23 נקודות ו-9 אסיסטים ,  טים דאנקן קלע 22 ב-8 מ-14 מהשדה והוריד 13 כדורים חוזרים ,  מאנו ג'ינובילי  ( 6 אסיסטים )  וגוואן בלייר  ( 6 ריבאונדים )  קלעו 20 כל אחד מהספסל ,  והספרס התגברו על חסרונו של טוני פארקר הפצוע .
 
כספי : " ניצחון אחד יוציא אותנו מהמשבר "
 הפורוורד הישראלי חושב קדימה אחרי ההפסד לסן אנטוניו ,  ה-18 ב-21 המשחקים האחרונים של סקרמנטו : " חייבים לשחק ביחד "
 
