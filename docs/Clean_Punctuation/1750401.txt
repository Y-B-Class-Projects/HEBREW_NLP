בקשר לקיש
הסניף השני של קישריה יפתח בשבוע הבא .  הכינו עצמכם למתקפת מליות ,  ירקות ובצקים פריכים
סניף הקישריה הראשון נפתח בגבעתיים בתחילת השנה ,  אבל מי שהכיר מקרוב את הזוג ניסים  ( 31 )  ויוספה  ( 32 )  בן כהן ,  יודע היטב שעבורם הסניף הראשון בעיר הפריפריאלית היה בגדר חימום מנועים לקראת המטרה הרצינית יותר :  קישריה משלהם בתל אביב .  אחרי חיפושים רבים של חלל מתאים ,  ייפתח בשבוע הבא הסניף הנוסף של הקישריה .
 ההתמחות של המסעדה הקטנה  ( למי שעדיין לא ניחש )  היא קישים .  ערב רב של תחתיות בצקים פריכים עם גימור גלי ובפנים מלית שמנת ,  ירק וגבינות ,  שנאפות  " און ליין "  עם ההזמנה .  הרפרטואר הקישי כולל מעל לחמישים סוגי קיש כמו :  בטטות ,  חצילים ,  פטריות ,  גבינות ,  בצל ,  ופלפלים .  בתפריט המיוחדים יש קישים דיאטטיים ,  נטולי גלוטן ,  קישים מתוקים או כאלה בהרכבה עצמית ,  כי אם אפשר להרכיב טוסט ופיצה ,  אז למה לא להרכיב קיש ? 
הסניף הצעיר ישמור על דומיננטיות של צבעי כתום ותכלת בדומה לסניף הוותיק ,  ו"את אותה החמימות שלא קיימת בכל מקום "   ( לפי בן יוסף )  .  המקום החדש יכלול מטבח פתוח ,  ישיבה מדורגת של שרפרפים ,  ספסלים וכסאות בר בעיצובה של ליאת ניצן שהפכה למעצבת הבית ,  לחברה ובסופו של דבר גם לשותפה לעסק ,  יחד עם הזוג בן כהן ותמיר יוסף  ( הצלע הרביעית )  .
 ניסים  ( מעצב גרפי )  ויוספה הקונדיטורית התחילו את עבודת האפייה בשלב ראשון ,  כמו בתחילת הדרך של הרבה עסקים קטנים ,  מהבית . " במקור אנחנו מהקריות ,  אפינו ושיווקנו מהבית והיתה היענות ,  אבל לאורך כל הדרך הרגשנו שהלקוחות מעוניינים לא רק בדבר עצמו ,  אלא גם להגיע למקום ולהתארח .  אחרי שנתיים של הרבה מאד קישים והתמקצעות ,  עברנו למרכז ,  ומאז לא הסתכלנו אחורה ".  
המחירים :  קיש מיני בקוטר 8 ס"מ  ( 9 שקלים )  ,  בעסקיות צהריים יורד מחירו ככל שמזמינים יותר קישים .  קוטר 14 ס"מ  ( 29 שקלים )  ,  קוטר 20 ס"מ  ( 64 שקלים )  ,  קוטר 30 ס"מ  ( 98 שקליםויש גם מבחר של סלטים ,  מבחר סנדוויצ'ים  ( 16 שקלים לחצי ו 28- 32 שקלים לשלם )  ,  ומבחר טארטים חמים לקינוח בהרכבה עצמית כגון :  אגסים מתובלים ,  פירות יער ,  שוקולד מריר ,  אספרסו והל ועוד שילובים מפתיעים  ( 32שקלים )  או במיני  ( 9 שקלים )  .
 קישריה ,  רחוב הרצל 12  ( פינת לילינבלום )  ,  תל אביב ,  03-5106020 ,  ראשון- חמישי 09:00- 18:00 ,  שישי 09:00 עד שעה לפני כניסת השבת .
 
בקשר לקיש
הסניף השני של קישריה יפתח בשבוע הבא .  הכינו עצמכם למתקפת מליות ,  ירקות ובצקים פריכים

