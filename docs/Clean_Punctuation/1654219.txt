פרטיזן תארח את מכבי תל אביב בבלגרד ארנה
יריבת מכבי תל אביב הצליחה להזיז את הופעתו של פיפטי סנט ומקווה לשבור את שיא הקהל למשחק יורוליג אחד ,  ששייך לה
פרטיזן בלגרד ניצחה את הראפר פיפטי סנט במאבק על ה'בלגרד ארנה' החדיש .  יריבת מכבי תל אביב בהצלבה ,  שעשויה לארח ב-1 באפריל למשחק רביעי ,  ביקשה לעבור לאולם החדיש שמכיל 25 אלף מקומות על חשבון אולמה הביתי ,  ה'פיוניר' המיתולוגי שמכיל 7,000 מקומות בלבד ,  והצליחה בכך ,  על אף העובדה שהראפר אמור היה להופיע שם באותו יום .
 בשנה שעברה אירחה פרטיזן ברבע הגמר את פנאתינייקוס ושברה את שיא הקהל של היורוליג ,  שעומד על 22,567 צופים ,  וכעת הם מקווים לשבור שיא נוסף . " אנחנו מצפים שהצופה עם האולם ייחתם ושנשבור את שיא הצופים מהעונה שעברה ",  אומר הג'נרל מנג'ר ,  מלאדן סילובאד . " כמובן שאנחנו גם רוצים להרוויח עוד כסף .  15 אלף כרטיסים יועברו למכירה ואלה שלא הצליחו להשיג כרטיס למשחקים בפיוניר יוכלו למצוא מקום באולם בבלגרד .  בדרך הזו נוכל לבוא לקראת האוהדים ". 
גם הרשויות בבלגרד מתחילים להיערך בארגון משחק אחד או שניים .  בשנה שעברה הקבוצה נאלצה לשלם 20 אלף יורו כדי להשכיר את האולם . " נכריז על המחירים בעוד כמה ימים ",  הבטיח סילובאד .
 הרכז ג'מאר באטלר חתם בפרטיזן בלגרד ,  אבל לא יוכל לשחק נגד מכבי תל אביב בהצלבה .  באטלר שוחרר לאחרונה מלאריסה היוונית ,  כאשר שיחק 18 משחקים שבהם קלע 11.5 נקודות בממוצע למשחק והוסיף 1.6 ריבאונדים ו-2.8 אסיסטים .  הוא בעיקר יעזור לקבוצה הסרבית במשחקי הליגה ובליגה האדריאטית .  ביום שני האחרון ניצחה הקבוצה 84:86 בחוץ על בוסנה כשכעת היא מדורגת שנייה עם מאזן 5:19 .
 
פרטיזן תארח את מכבי תל אביב בבלגרד ארנה
יריבת מכבי תל אביב הצליחה להזיז את הופעתו של פיפטי סנט ומקווה לשבור את שיא הקהל למשחק יורוליג אחד ,  ששייך לה

