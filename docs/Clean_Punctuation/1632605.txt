הפועלים :  המדדים ירשמו שיא ב-2010 ;  לאומי :  קצב העליות יהיה מדוד תוך תנודתיות גבוהה
הפועלים :  הירידה בסטיות התקן ממחישה את הרגיעה שחשים המשקיעים
המשקיעים לקחו מעט אוויר השבוע מהעליות ומדד תל אביב 25 איבד השבוע 1.3% ומדד ת"א 100 ירד ב-1.6% .  ביחידת המחקר של בנק הפועלים מציינים כי התנודתיות ,  שאפיינה את הבורסה המקומית בשבוע החולף ,  עשויה לאפיין גם את החודשים הקרובים .  העליות החדות שנרשמו אשתקד בבורסה , " מזמינות "  מימושי רווחים ,  כך שירידות שערים מתונות ,  אם תירשמנה ,  הן תיקון בריא ותו לא .  בראיה לטווח ארוך יותר ,  חושבים שם כי למדדי המניות הכבדות סבירות גבוהה לשבור במהלך 2010 את שיאם ההיסטורי ,  שנרשם עוד ב-2007.ירון פרידמן ממחלקת המחקר מציין כי הראייה האופטימית בטווח הבינוני והארוך נתמכת בעיקר בסימני ההתאוששות ,  שהופיעו הן בכלכלה המקומית והן בכלכלה הגלובלית ,  ובראשם העלאת תחזיות הצמיחה למשק המקומי על ידי בנק ישראל .  בד בבד ,  ממשיכה לשרור הרמה הנמוכה בסטיות התקן הגלומות באופציות המעו"ף ,  מדד הפחד המקומי .  הירידה בסטיות התקן ממחישה את הרגיעה שחשים המשקיעים .  בבנק הפועלים סוברים עוד כי השונות בין המניות השונות צפויה לגבור בשנה הקרובה ,  ועל כן מומלץ יותר להשקיע במניות ספציפיות .  גם בבנק לאומי מציינים כי האווירה החיובית צפויה להימשך ,  לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים .  עם זאת ,  רמת המחירים הנוכחית בשוק המניות אינה נמוכה בהסתכלות היסטורית ,  ועל כן נראה כי קצבן של עליות השערים צפוי להיות מדוד ורמת התנודתיות בשוק צפויה להיוותר גבוהה .
 
הפועלים :  המדדים ירשמו שיא ב-2010 ;  לאומי :  קצב העליות יהיה מדוד תוך תנודתיות גבוהה
הפועלים :  הירידה בסטיות התקן ממחישה את הרגיעה שחשים המשקיעים

