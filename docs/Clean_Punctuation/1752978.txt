נשיא הבנק העולמי מציע פיתרון ל"מלחמת המטבעות ":  חזרה לתקן זהב בינלאומי
רוברט זוליק : " העולם צריך משטר מטבע חדש ;  המדינות צריכות לוותר על התערבות במטבע "
 על רקע התגברות החששות מפני  " מלחמת מטבעות "  בינלאומית ,  קרא נשיא הבנק העולמי רוברט זוליק למדינות g20 להשיב את תקן הזהב למערכת המט"ח הבינלאומית ,  על מנת לייצב את תנודות המטבעות וליישב את חילוקי הדיעות בקרב הכלכלות הגדולות בעולם.לקראת פסגת ה-g20 שתתקיים השבוע בסיאול ,  פרסם זוליק מאמר ב"פיננשל טיימס "  ובו טען כי תקן זהב מעודכן עשוי לתרום יציבות לכלכלה העולמית בתקופה של מתיחות סביב סוגיית המט"ח והמדיניות המונטרית בארה"ב.זוליק טען ,  כי העולם צריך משטר חדש כדי להצליח במה שכינה  " מערכת ברטון וודס 2 "  של שערי מטבעות ניידים ,  שפועלת מאז 1971 ,  אז בוטלה מערכת המט"ח הצמודה לערך הזהב ." אף כי בספרי הלימוד מוגדר הזהב כמטבע מיושן ,  השווקים משתמשים בזהב כנכס מונטרי חלופי גם כיום .  המערכת החדשה צריכה לכלול את הדולר ,  היורו ,  הין ,  הליש"ט והיואן .  יש לבחון חזרה לשימוש בזהב כנקודת השוואה בינלאומית לציפיות בשוק לאינפלציה ,  דפלציה וערכי המטבע ",  כתב זוליק במאמרו.זואליק קרא גם לקבוצת ה-g20 לגבש רפורמות מבניות ,  בין היתר על מנת להגביר את הביקוש המקומי בסין ולצמצם את מצבת החובות של ארה"ב .  על הכלכלות הגדולות  " להסכים לוותר על התערבות במטבע ,  מלבד במקרים נדירים ובהסכמה עם שאר המדינות ". בנוסף ,  צריכות מדינות ה-g20  " לסייע לצמיחה על ידי התמקדות בצווארי בקבוק בצד ההיצע במדינות המתעוררות ",  כגון תשתיות ,  חקלאות והיעדר כוח אדם מיומן ." אולי החשוב מכל ,  חבילה זאת תאפשר לממשלות להקדים תרופה למכה במקום רק להגיב לסערות כלכליות ,  פוליטיות וחברתיות ",  טען נשיא הבנק העולמי.רוברט זוליק ,  צילום :  בלומברג

נשיא הבנק העולמי מציע פיתרון ל"מלחמת המטבעות ":  חזרה לתקן זהב בינלאומי
רוברט זוליק : " העולם צריך משטר מטבע חדש ;  המדינות צריכות לוותר על התערבות במטבע "
 
