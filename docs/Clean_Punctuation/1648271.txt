הרגולטורים :  ברור שיש בעיה ,  לא ברור שזו הדרך הנכונה לטפל בה 
 >  >  באגף שוק ההון במשרד האוצר הסתפקו אתמול בתגובה קצרה לפיה הם לומדים את הצעת החוק להגבלת דמי הניהול .  עם זאת ,  רגולטורים שונים ציינו כי קיים חשש שההצעה לא תשיג את התוצאה הרצויה . " ברור שיש בעיה ",  אמר אחד מהם . " עכשיו השאלה היא מה יקרה עם הצעת החוק .  האם מאחורי המספרים יש מנגנון כלכלי וביסוס ,  או שמדובר בפתח למסחרה ,  וכל הצעת החוק הזאת תהפוך לזירת קרב של התגוששות בין לוביסטים ?  אם רוצים לקבוע דמי ניהול מירביים של 0.7% צריך להסביר למה ,  אחרת למה לא לקבוע 0.8% או 0.9% ?   " יש היגיון בקביעה של דמי ניהול מקסימליים ,  אבל צריך לקחת בחשבון שסביר להניח שהשוק יתקבע סביבם ,  שהם יהיו נקודה שאליה ישאף השוק - כמו שקורה בביטוחי המנהלים .  הדבר יוביל ללחצים להזיז את הנקודה כמה שיותר גבוה . " הצעת החוק צריכה לדעת שהיא מטפלת בסימפטום ,  לא בבעיה ,  ולכן לא בטוח שזו הדרך הנכונה .  צריך להפוך את השוק ליותר יעיל ויותר שקוף ,  לבנות את המסלקה הפנסיונית ולפשט את התמחור ואת המוצרים כדי שכל אחד יידע על מה הוא משלם ,  וכך לעודד תחרות .  למה בעמלות הבנקים ,  למשל ,  התחרות כל כך בעייתית ,  ובמשכנתאות יש תחרות עזה בין הבנקים ?  כי במשכנתאות הלקוח מקבל בסופו של דבר מספר אחד ,  והוא באמת יכול להשוות ". 

הרגולטורים :  ברור שיש בעיה ,  לא ברור שזו הדרך הנכונה לטפל בה 
nan
