נציגים מהאיחוד האירופי יגיעו לבחון את תוכנית יוון להקטנת הגירעון
בכיר בבנק המרכזי של אירופה אמר כי האיחוד לא יחלץ את יוון ,  לפי דיווחים בעיתונות המקומית
תוכניתה של יוון להקטין את הגירעון התקציבי שלה ,  הגדול מבין מדינות האיחוד האירופי ,  עלולה להתעכב בעקבות ביקורות מצד נציגי האיחוד האירופי שיגיעו היום לאתונה כדי לבחון את תוכניות המסים וההשקעות של הממשלה המקומית.נציגים מטעם הנציב המוניטרי של האיחוד האירופי ,  חואקין אלומינה ,  יגיעו באופן חריג לשלושה ימים לאתונה ,  כך אמר לבלומברג מקורב לפרשה.האג"ח של יוון צנחו בחודש דצמבר בעקבות התנפחות חובותיה של המדינה ,  אשר עוררו חששות בקרב המשקיעים .  ראש ממשלת יוון ,  יורגוס פפנדראו ,  התחייב להוריד את הגירעון התקציבי לרמה של 3% מהתמ"ג עד לשנת 2012 ,  לעומת רמה של 12.7% בשנה שעברה ,  לפי ההערכות.הנציבות האירופית לא תביע בפומבי את תחזיתה בנוגע ליוון לפני שזו תפרסם תוכנית מפורטת להקטנת הגירעון ,  כך אמרה דוברת האיחוד האירופי אמיליה טורס לבלומברג .  השיחות בין יוון והאיחוד האירופי הן ברמה הטכנית בלבד ,  לפי טורס.בכיר בבנק המרכזי של אירופה ,  יורגן סטארק ,  צוטט בעיתונות האירופית כאומר שהאיחוד האירופי לא יחלץ את יוון ,  כך דיווחה רויטרס .
 
נציגים מהאיחוד האירופי יגיעו לבחון את תוכנית יוון להקטנת הגירעון
בכיר בבנק המרכזי של אירופה אמר כי האיחוד לא יחלץ את יוון ,  לפי דיווחים בעיתונות המקומית

