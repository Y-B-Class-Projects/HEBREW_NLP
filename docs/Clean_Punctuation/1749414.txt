מסלול מכשולים מקוון 
תשלום חשבונות ,  קניות בסופר ומפגשים חברתיים הם פעולות שאפשר לבצע באינטרנט בקלות - אם אינך עיוור או לקוי ראייה .  תקנות חדשות ומכשור מיוחד אמורים להנגיש את האינטרנט לעיוורים ,  אך הביורוקרטיה הסבוכה והמחירים הגבוהים הופכים את המשימה לכמעט בלתי אפשרית
 >  >  בפעם הבאה שתיכנסו לעמוד הפייסבוק שלכם ,  נסו לעשות זאת בעיניים עצומות .  זה נשמע בלתי אפשרי ,  ונדמה שהשימוש במחשב בכלל ,  והגלישה באינטרנט בפרט ,  הם מותרות השמורות לאלה שכושר הראייה שלהם אינו מוגבל .  אך בשנים האחרונות פותחו אמצעים טכנולוגיים המאפשרים המרה נוחה של טקסט לכתב ברייל או לקול ,  שמטרתם לחבר את העיוורים לעולם הווירטואלי . " לפני עידן המחשב היינו תלויים בברייל ובסייעת צמודה ",  מסביר עדי נתן ,  מורה לחינוך מיוחד הלוקה בעיוורון . " כיום ,  במקום לפתוח ספר טלפונים ,  אני יכול לגלוש לאתר המודיעין של 144 ".  מצד אחד ,  המרחב הווירטואלי נהפך נגיש יותר עבור כ-24 אלף עיוורים בישראל .  אך מצד שני ,  המחיר הגבוה של האמצעים האלה מרחיק את העיוורים עוד יותר משימוש יומיומי באינטרנט ומניהול חיים עצמאיים .  המדיום הדיגיטלי מבוסס על תכנים ויזואליים ,  והמרתם דורשת התאמות יקרות .  גם אחרי ההתאמות הנדרשות זקוקים העיוורים לעמדות הכוללות רכיבי תוכנה וחומרה ,  שכדי להשיגן יש צורך בסבסוד ממשלתי .  בנוסף ,  למרות המודעות הגוברת לטכנולוגיה נגישה והיתרונות הניכרים שמציעה הרשת לבעלי מוגבלויות ,  מרבית האתרים בישראל - ובעיקרם אתרי בנקים ומוסדות ממשלתיים ,  שיכלו לחסוך את הצורך לצאת פיסית למשימות ביורוקרטיות - אינם נגישים לעיוורים .  האויב הכי גדול של העיוורים אחד האתגרים העומדים בפני נתן ועיוורים אחרים הוא למצוא חלופות לאתרים שאינם נגישים ללקויי ראייה . " לכל שירות שקיים ברשת אני צריך למצוא את החלופה הנגישה ביותר הקיימת .  את הפורום לנעזרים בכלבי נחייה ,  שאותו פתחתי ,  אני מנהל בשירות google groups המספק לי הודעות מייל על כל הודעה שנוספה בשרשור ,  כך שאני יכול לשמוע אותה בתוכנת הקראה ",  הוא מסביר .  בפלטפורמות אחרות לניהול פורומים ,  כמו זו של תפוז ,  ההתמצאות קשה בהרבה . " בפורומים אלה תוכנת ההקראה לא מזהה שרשור ומקריאה רק את השורה הראשונה בו ",  מספר נתן .  גם הגלישה בפייסבוק מציבה בפניו קשיים . " פייסבוק נגיש לעיוורים באופן חלקי בלבד ",  הוא מסביר . " אני יכול לחפש מישהו ,  והתוכנה תקריא לי את השם שלו ,  אבל אם יש כמה אנשים בעלי אותו השם אני לא יכול לזהות במי מדובר ,  כי הדרך היחידה להבדיל ביניהם זו התמונה .  פעם הוספתי בטעות ילדה בת 12 שנושאת אותו שם כמו ידידה שלי ,  וקיבלתי מבול של צעקות מאמא שלה ".  לטענתו ,  לקויי הראייה יכולים להשתמש באינטרנט ככלי מסייע ,  אך לשם כך האתרים צריכים להיות נגישים הרבה יותר . " אתרי הפלאש הם האויב הכי גדול של העיוור ,  משום שהתוכנה לא יכולה לקרוא קבצים כאלה ".  הוא אומר .  טיוטה של תקנות המחייבות הנגשת אתרים לבעלי מוגבלויות נמצאת בשלב הניסוח .  התקנות הובאו ביולי לדיון בכנסת במטרה לשלבן בחוק שוויון לבעלי מוגבלויות . " התקנות מבוססות על תקנים בינלאומיים שהותאמו לישראל ",  מסבירה מיכל שיק ,  היועצת המשפטית של עמותת נגישות ישראל .  לפי ההנחיות בטיוטת החוק ,  בעלי האתרים יחויבו לספק חלופות טקסטואליות עבור תמונות וקובצי וידיאו ,  כך שניתן יהיה להמירם לאותיות גדולות ,  לברייל או לקול  ( קריינות )  .  הנחיות נוספות יחייבו הצמדת כתוביות לסרטוני וידיאו שמוקלטים מראש עבור כבדי שמיעה ,  הצגת אפשרות הפעלה של כלל התכנים ממקלדת והצגה של תיאור טקסטואלי לכל שדה בטופס ממוחשב .  כמו כן ,  תיבחן האפשרות להחלפת מנגנוני זיהוי מסוג captcha - הדורשים מהגולש לזהות ולהקליד צירוף אותיות ומספרים - במנגנונים המאפשרים גם זיהוי קולי .  חובת נגישות האתרים נתקלת בהתנגדות בעיקר מצד עסקים קטנים ,  שייאלצו לשאת בעלויות ההנגשה הגבוהות .  אך לדברי שיק ,  למרות היעדר החובה ישנם ארגונים רבים שכבר מאמצים את התקנות . " חברות רבות לוקחות יועץ נגישות ומטמיעות את התקנות אף שאינן מחויבות בכך .  זה בהחלט משהו שנמצא בראש סדר העדיפויות ",  היא מסבירה . " העמותה עצמה כבר מדרבנת בנקים וחברות סלולר להנגיש אתרים לפי התקנות המוצגות כיום ".  עמדת מחשב במחיר של מכונית כדי שיוכלו להשתמש באתרים מונגשים ,  זקוקים העיוורים לציוד חומרה ולתוכנות יקרות במיוחד .  עמדת מחשוב לעיוור כוללת צג ברייל הממיר את הטקסט הדיגיטלי לכתב ברייל ,  ותוכנת הקראה הממירה את הטקסט ממסמכים ואתרים לקול .  הניווט על המסך מתבצע באמצעות מקש ה-tab .  ציוד נלווה נוסף המיועד לשימושם של עיוורים כולל סורק עם תוכנת סריקה מיוחדת ,  המסייע בהמרת מסמכים לטקסט שנקלט בתוכנת הקריאה ומודפס בברייל .  כבדי ראייה נעזרים בתוכנת הגדלה ,  המאפשרת לקבוע את הפונט ,  הצבע והרזולוציה של המסך .  לפי נתוני עמותת על"ה לקידום סטודנטים עיוורים ,  מחירה של עמדת מחשוב לסטודנט עיוור ,  הכוללת את רכיבי החומרה והתוכנה הנדרשים ,  היא 20-50 אלף שקל - רף מחיר דומה לזה של מכונית משפחתית מודל 2003 ,  וזאת עוד לפני רכישת המחשב עצמו .  צג הברייל ,  הרכיב היקר במערכת ,  נמכר בישראל תמורת 23 אלף שקל .  משרד הרווחה מציע לסטודנטים סבסוד מלא של רכיבי החומרה הנדרשים ,  אך הם נדרשים לעבור הליך אישור ביורוקרטי ארוך .  למשך פרק זמן זה מאפשרת עמותת על"ה לסטודנטים עיוורים ולקויי ראייה להשאיל עמדה ייעודית מתוך כ-200 עמדות שבבעלותה .  לעיוורים ולכבדי ראייה שאינם סטודנטים מציע משרד הרווחה סבסוד בהיקף של עד 80% מעלות רכיבי החומרה והתוכנה ,  עד 50% מעלותה של מערכת טלוויזיה במעגל סגור המשמשת להגדלה ,  עד 50% ממחירה של תוכנת ההגדלה זום טקסט ,  כ-60% ממחירה של תוכנת הקראה ו-80% מעלותו של צג הברייל .  התקציב השנתי של משרד הרווחה לסבסוד ציוד מחשוב לעיוורים הוא כ-1.5 מיליון שקל בשנה .  לדברי ד"ר שלומי אליישר ,  ראש אגף השיקום במשרד הרווחה ,  מאות אנשים מקבלים בכל שנה סבסוד לציוד מחשוב .  את הציוד הייעודי לאוכלוסיית העיוורים מייבאות ומפתחות כיום שלוש חברות מרכזיות בישראל :  חי כהן ,  תשר געש הממוקמת בקיבוץ געש ,  ו-let's talk - חברה פרטית מתל אביב .  האחרונה הוקמה על ידי איציק ארביב ויריב זריבי ,  לקויי ראייה בעצמם .  בנוסף ליבוא מוצרים ,  החברה עוסקת בהתאמת תוכנות ייעודיות ,  כמו תוכנה ההקראה jaws של freedom scientific האמריקאית .  באחרונה השיקה החברה תוכנה להגדלת טקסט ,  המיועדת לטלפונים סלולריים המבוססים על מערכת ההפעלה סימביאן . " השוק לא מצדיק השקעה באייפון או בטאבלטים ",  מסביר ארביב את הבחירה במערכת ההפעלה של נוקיה .  כתיבת מייל עדיין מתבצעת בהקלדה ,  אך בעתיד תוכנת זיהוי קולי תתרגם להקלדה אוטומטית את קולו של המשתמש ,  ותחסוך את ההקלדה .  ארביב מתחייב כי  " המחשוב יאפשר לעיוורים לנצל 98% מהאפשרויות שמציע האינטרנט ". 

מסלול מכשולים מקוון 
תשלום חשבונות ,  קניות בסופר ומפגשים חברתיים הם פעולות שאפשר לבצע באינטרנט בקלות - אם אינך עיוור או לקוי ראייה .  תקנות חדשות ומכשור מיוחד אמורים להנגיש את האינטרנט לעיוורים ,  אך הביורוקרטיה הסבוכה והמחירים הגבוהים הופכים את המשימה לכמעט בלתי אפשרית

