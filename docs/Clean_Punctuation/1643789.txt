תקלה קטלנית :  מספר מקרי המוות הקשור לתקלה בדוושת התאוצה של טויוטה עלה ל-34
התלונות בנוגע למערכת הבלמים של הפריוס התרבו מאז ה-3 בפברואר מ-124 ל-1,120
התקלה בדוושת התאוצה של מכוניות טויוטה ,  שהובילה להחזרתן של מיליוני מכוניות ולפגיעה קשה בתדמיתה של החברה הובילה עד כה למותם של 34 בני אדם לפחות - כך עולה מנתונים של משרד התחבורה האמריקאי ,  שהגיעו לידי בלומברג.לפי המסמכים ,  התקלה בדוושת התאוצה של טויוטה נקשרה עד כה ל-34 מקרי מוות שצוינו על ידי צרכנים בתלונות שהוגשו נגד החברה למנהל האמריקאי לבטיחות בכבישים  ( nhtsa )  ,  העוקב אחרי מקרי מוות ,  פציעות ותלונות צרכנים .  הנתון זינק ב-13 מאז 27 בינואר לאחר הודעת טויוטה על מבצע האיסוף הגדול בהיסטוריה בעקבות התקלה .  דוברת ה-nhtsa אמרה בתגובה לדיווח כי  " זה טבעי שלאחר ההכרזה על מבצע האיסוף ופרסום קיומו של הפגם הבטיחותי יצטברו תלונות נוספות ". בימים אלה נאבקת טויוטה לשקם את תדמיתה לאחר שנאלצה להודיע בחודש האחרון על השבתן של כ-9 מיליון מכוניות למוסכים בשל כשל בדוושת הגז .  בשבוע שעבר הודיעה החברה על החזרתן של קרוב לחצי מיליון מכוניות פריוס 2010 ,  ההיברידית הפופולרית של החברה ,  בעקבות תקלה במערכת הבלמים של הפריוס ,  ועל החזרתם של חלק מדגמי קורולה ,  המכונית הנמכרה ביותר בעולם .  טויוטה עומדת בפני לפחות 34 תביעות שהוגשו על ידי לקוחות של החברה בארה"ב ובקנדה ,  המבקשים פיצויים מנזקים או ירידת ערך של המכוניות שלהם .  בנוסף ,  החברה עומדת בפני 12 תביעות על ידי לקוחות בגין מוות של נוסעים או פציעה ,  בעקבות הכשלים בדוושת הגז ,  ולפחות שלושה שימועים נפרדים בוועדות הקונגרס .  החודש העריכה החברה כי עלות התיקונים והמשבר ממנו סובלת החברה תגיע ל-2 מיליארד דולר.גם התלונות בנוגע לפריוס ,  ההיברידית הפופולרית של טויוטה ,  התרבו בשבועיים האחרונים .  מאז 3 בפברואר ,  צמח מספר התלונות על תקלה במערכת הבלמים של הפריוס מ-124 ל-1,120 ,  לפי ה-nhtsa .  עד כה ,  תיקנו סוכנויות טויוטה בארה"ב 225 אלף מכוניות ,  בקצב של 50 אלף מכוניות ביום ,  לפי נתוני החברה .  נשיא טויוטה ,  אקיו טויודה ,  צפוי לערוך מסיבת עיתונאים מחר שתעסוק בהתקדמות התיקונים .
 
תקלה קטלנית :  מספר מקרי המוות הקשור לתקלה בדוושת התאוצה של טויוטה עלה ל-34
התלונות בנוגע למערכת הבלמים של הפריוס התרבו מאז ה-3 בפברואר מ-124 ל-1,120

