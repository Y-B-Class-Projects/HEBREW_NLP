בריטניה :  המוסד לא עדכן אותנו מראש בחיסול
בתקשורת הבריטית פורסמה טענה של גורם במוסד ,  לפיה ישראל עדכנה מראש את שירות הביון ומשרד החוץ הבריטים כי עומד להתבצע  " מבצע מעבר לים ",  תוך שימוש בדרכונים בריטיים מזויפים .  עם זאת ,  משרד החוץ הבריטי טוען כי לא התקבל מהמוסד מידע מראש בנוגע לחיסול אל-מבחוח
ממשלת בריטניה שבה והכחישה הבוקר  ( שישי )  כי היה לה ידע מוקדם על שימוש בדרכונים בריטים מזויפים על ידי מחסליו של מוחמד אל מבחוח . " קיבלנו את המידע על הדרכונים הבריטים שעות ספורות בלבד לפני מסיבת העיתונאים של משטרת דובאי ",  אמר מקור במשרד החוץ הבריטי ל-BBC .  ההכחשה הבריטית מגיעה לאחר שב"דיילי מייל "  דווח הבוקר כי השירות החשאי הבריטי  ( MI6 )  עודכן על ידי המוסד כי בכוונת הארגון לערוך מבצע  " מעבר לים "  בו יעשה שימוש בדרכונים בריטיים .  בדיווח נטען עוד כי חבר במוסד הישראלי אמר שמשרד החוץ הבריטי עודכן אף הוא שעות לפני ביצוע ההתנקשות .
 וויליאם האג ,  שר החוץ בממשלת הצללים בבריטניה ,  העריך כי  " זה מאד אפשרי "  שהממשלה הבריטית קיבלה מידע מוקדם לגבי השימוש בדרכונים .  על פי הדיווח של ה"דיילי מייל ",  הגורם במוסד שדאג לעדכן מבעוד מועד את עמיתיו הבריטים ,  לא פירט מי המטרה והיכן החוליה עומדת לבצע את הפעולה ,  אולם ,  בריטניה ידעה על התכנון להשתמש בדרכונים בריטיים .  בדיווח מצוטט גם גורם ב-MI6 ,  שמאשר את דבריו של איש המוסד . " נפגשתי עם גורם במודיעין הישראלי ,  שאמר לי כי ממשלת בריטניה קיבלה מידע כללי על מבצע ,  שיתבצע איפשהו בעולם ,  עם דרכונים בריטיים מזויפים ".  
הגורם הבריטי ציין כי למרות הדיווח המוקדם ,  לא הייתה כל מעורבות בריטית במבצע . " אנחנו אפילו לא ידענו מה המטרה או מי המטרה ,  אבל ידענו שסוכני מוסד מסתובבים עם דרכונים בריטיים ",  הוא אמר למייל . " הם לא ביקשו מאתנו רשות .  זה היה יותר מחווה של נימוס ,  בכדי שנדע שמשהו עומד לקרות ".  איש המוסד הישראלי אמר כי ראשי המודיעין בישראל הבינו כי בריטניה תיאלץ 'להכותם על היד' ולכן בישראל לא מתרגשים מהחקירה הבריטית ,  ומבינים כי היא נעשית למראית עין בלבד .  כאמור ,  במשרד החוץ הבריטי הכחישו את הדברים . " בריטניה לא ידעה מראש על השימוש בדרכונים שלה ,  והחקירה תמשך כרגיל ",  אמרו שם ל"דיילי מייל ",  את המידע על שימוש בדרכונים הבריטיים קיבלנו ממשטרת דובאי ". 
החשיפה כי מחסליו של מבחוח עשו שימוש בדרכונים בריטים מזוייפים הביאה אתמול לזימונם של שגרירי ישראל בבריטניה ובאירלנד לשיחת בירור במשרדי החוץ .  שגריר ישראל בבריטניה ,  רון פרושאור ,  אמר בתום הפגישה : " הוזמנתי אמש לפגישה עם הבריטים .  לא יכולתי להוסיף מידע על האירועים .  כידוע זה לא הנוהג המקובל לדבר על מה שקורה בתוך פגישות מדיניות ".  
שר החוץ הבריטי דיוויד מיליבנד התייחס אף הוא לשיחת הבירור שערכו במשרדו לפרושאור ואמר : " רצינו לתת לישראל הזדמנות לחלוק איתנו מה שהם יודעים ואנו מצפים שישתפו איתנו פעולה .  הבהרנו לשגריר כמה חמור ורציני העניין וביקשנו שיעביר את המסר הזה לממשלתו בישראל ".  
אתמול האשים באופן רשמי מפקד משטרת דובאי ,  דאחי חלפאן את ישראל בחיסולו של אל-מבחוח . " החקירה שלנו גילתה כי המוסד מעורב ברצח אל-מבחוח .  מדובר בסבירות של 99% ,  אם לא 100% כי המוסד עומד מאחורי הרצח ",  אמר .
 
בריטניה :  המוסד לא עדכן אותנו מראש בחיסול
בתקשורת הבריטית פורסמה טענה של גורם במוסד ,  לפיה ישראל עדכנה מראש את שירות הביון ומשרד החוץ הבריטים כי עומד להתבצע  " מבצע מעבר לים ",  תוך שימוש בדרכונים בריטיים מזויפים .  עם זאת ,  משרד החוץ הבריטי טוען כי לא התקבל מהמוסד מידע מראש בנוגע לחיסול אל-מבחוח

