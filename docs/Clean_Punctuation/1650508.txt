נשים בדואיות הפגינו : " די לאלימות נגדנו "
 מספר נשים מהמגזר הבדואי קיימו משמרת מחאה מול קריית הממשלה בבאר שבע במחאה על מה שהן מגדירות אוזלת היד של הרשויות . " מ-1968 עד עכשיו ,  נרצחו 118 נשים בידי בני זוגן ,  עשר מהן בשנה שעברה "
 נשים בדואיות קיימו היום  ( ראשון )  משמרת מחאה שקטה מול קריית הממשלה בבאר שבע ,  במחאה על אוזלת היד כהגדרתן בכל הקשור לטיפול באלימות כלפי נשים .  במהלך פעולת המחאה ,  הן חילקו ורדים אדומים באריזה שקופה שעליה נכתב : " מוטב פרח במתנה מאשר פרח על הקבר ".  
" הגיעה אלינו אישה אחת ,  בת 63 ,  שאחיה התעלל בה באלימות .  הוא צעיר ממנה ב-33 שנים .  למרות זאת ,  הוא החליט לפרוק את כעסו והעצבים שלו דווקא עליה ",  סיפרה מונה אל חבנין ,  תושבת רהט ,  נפגעת אלימות בעצמה . " האישה הזאת סבלה ממכות בכל חלקי הגוף שלה וגם בראש .  האיש הזה הוא אלים מאוד ,  והוא היכה אותה באכזריות נוראית .  הוא רצה את הכסף שלה .  היא אישה זקנה ,  והוא חשב שיוכל לקחת את כל מה שיש לה ".  
אל חבנין הקימה באחרונה עמותה כדי לסייע לחברותיה מהקהילה הבדואית ,  שספגו אלימות קשה מבעליהן ,  מבני משפחותיהן או מקרוביהן .  העמותה מסייעת להן להפסיק לשתוק ולהיאבק באלימות .  האישה שעליה סיפרה ,  הגיעה אליה כדי לקבל סיוע . " הנתונים היבשים מצביעים על כך ,  שבמשך 42 שנים ,  מ-1968 עד עכשיו ,  נרצחו 118 נשים בידי בני זוגן ,  עשר מהן בשנה שעברה .  בשנה הנוכחית נרצחו כבר ארבע נשים בידי בעליהן או בני משפחותיהן ",  סיפרה אל חבנין .  לצידה של אל חבנין ,  עמדה היום גם יוסרה  ( שם בדוי )  אף היא מרהט . " השכנה שלי ברחה אליי אחרי שהבעל שלה היכה אותה באכזריות ,  ואף אחד לא עשה דבר כדי לטפל בכך ".  אל חבנין אומרת שהאלימות כלפי נשים גברה מאוד בתקופה האחרונה במגזר שלה . " קיימים מקרי רצח ,  אבל גם מקרים של מכות קשות כלפי נשים .  תוקפים אותן באמצעות סכינים ,  אבנים או כלים אחרים "  סיפרה אל חבנין .  היא הוסיפה ,  כי  " יש גם אלימות מילולית כלפי נשים וגם אלימות פוליטית .  בנצרת ,  למשל ,  נרצחה אישה שהשתתפה בצעדת מחאה על התגברות האלימות כלפי נשים .  ראינו לפני זמן קצר ,  שגם בלוד נרצחה אישה אחרי שהשמיעה את דעתה בנושא מסוים ". 
מרכז סיוע לנפגעות תקיפה מינית ותקיפה אלימה בנגב ,  מסל"ן ,  נרתם לסייע לאל חבנין וחברותיה .  במסל"ן נפתח באחרונה קורס מיוחד המכשיר נשים בדואיות להתנדב למתן מענה בקו חירום לנשים נפגעות תקיפה מינית או אלימה .  במקביל ,  מסייע המרכז בשורה של פעילויות שנועדו לסייע למותקפות להשתקם ולעמוד ולספר על מה שעבר עליהן ,  כדי למנוע הישנות מקרים כאלה בעתיד . " קיבלנו פנייה מקבוצת נשים בדואיות ,  שביקשו לעשות פעולה אמיצה לקראת יום האישה הבין לאומי ",  סיפרה ליזה ניקולאיצ'וק ,  מתנדבת במסל"ן , " ביום הזה ,  שבו כולם מכבדים את האישה ואומרים לה חג שמח ,  הן ביקשו להזכיר את אלו שנרצחו או שנפלו קורבן לאלימות קשה כלפיהן .  מדובר בנשים אמיצות מאוד ,  שמתחילות להיפתח וכבר אינן חוששות לעמוד ולספר על מה שעברו ".  
בקשת הנשים ,  הגיעה זמן קצר אחרי שנודע על השתקת מקרי אלימות כלפי בדואיות בדרום ואחרי מספר מקרי רצח שאירעו על רקע חילול כבוד המשפחה .
 
נשים בדואיות הפגינו : " די לאלימות נגדנו "
 מספר נשים מהמגזר הבדואי קיימו משמרת מחאה מול קריית הממשלה בבאר שבע במחאה על מה שהן מגדירות אוזלת היד של הרשויות . " מ-1968 עד עכשיו ,  נרצחו 118 נשים בידי בני זוגן ,  עשר מהן בשנה שעברה "
 
