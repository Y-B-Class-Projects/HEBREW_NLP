בעלי נאות הפסגה ישלמו לבעלי האג"ח את הריבית ישירות מכיסם
 >  >  החברה הקבלנית נאות הפסגה פירסמה אתמול את המתווה הכללי שלה להסדר עם מחזיקי איגרות החוב מסדרה א' ,  היחידה שיש לחברה ,  במסגרת האסיפה הכללית שלה .  החברה ביקשה להגיע להסדר עוד בטרם תיקלע לחדלות פירעון בעקבות הצו שניתן להקפאת שטחי הבנייה היחידים שברשותה ,  על ידי המדינה והצבא ,  וזאת כתוצאה משינוי התוואי של גדר ההפרדה .  ל-themarker נודע כי משתתפי האסיפה קיבלו את המתווה בשביעות רצון ואף במחיאות כפיים ,  המצביעות על הרצון ההדדי לאשר את ההסכם בימים הקרובים .  ההסדר הושג בעקבות המגעים האינטנסיביים שניהלה הנהלת החברה עם נציגות בעלי האג"ח ,  לנוכח הציפייה כי החברה תתקשה בתשלום חלקי  ( 16.7% )  של הקרן באוגוסט הקרוב .  נציגות מחזיקי האג"ח מציינת כי הנהלת החברה הציגה מתווה העונה על דרישות בעלי החוב .  במסגרת ההסדר צפויה נציגות בעלי החוב לאשר את דחיית התשלום החלקי של הקרן בחצי שנה ,  ובתמורה קיבלה כבר את תשלום הריבית לאוגוסט  ( 3.4% )  ,  ותזכה לתשלום הריבית לפברואר  ( 3.4% )  ישירות מכיסם של בעלי החברה .  בנוסף קיבלו בעלי האג"ח את התחייבות הבעלים לממן עסקים שוטפים של החברה מכיסם בכל תנאי ולמשך שנה קדימה .  חובה של נאות הפסגה למחזיקי אג"ח א' מסתכם בכ-65 מיליון שקל .  השנה אמורה החברה לשלם כ-17 מיליון שקל קרן וריבית למחזיקי האג"ח .  נכון להיום נסחרת סדרה א' ב"תשואת זבל "  של 22.4% .
 
בעלי נאות הפסגה ישלמו לבעלי האג"ח את הריבית ישירות מכיסם
nan
