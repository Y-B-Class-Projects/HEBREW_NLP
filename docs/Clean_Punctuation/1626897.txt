הגיאולוג והדירקטור מכרו - ומניית רציו צנחה ב-40% בשעה
לאחר שמחירה הוכפל בשבועיים האחרונים ,  דיווחו בעלי השליטה בחברת חיפושי הגז על מימוש בהיקף של 23 מיליון שקל והביאו לנפילה חדה במחיר המניה .  יו"ר רציו ליגד רוטלוי : " אנו לא מבינים איך התרחשה המולה רבה על לא מאומה "
  >  >  השבועיים האחרונים היו מצוינים למשקיעים בחברת רציו .  לאחר שבאמצע החודש בעלי השליטה בחברה מימשו אופציות והזרימו לחברת חיפושי הגז 45 מיליון שקל - מחיר המניה הוכפל .  ואולם אתמול נראה היה שהמשקיעים נעצרו לקחת מעט אוויר .  במרבית שעות היום המניה נסחרה ללא שינוי ממשי .  בשעה 14:55 הכל התהפך .  אותם בעלי שליטה שהזרימו כסף לפני שבועיים ,  דיווחו על מימוש מניות בהיקף של 23 מיליון שקל - המהוות 3.5% מאחזקותיהם בחברה - מה שהצית את המשקיעים ,  ובבליץ של מכירות הפילו את המניה ב-40% בתוך שעה ,  ותוך שהמניה מרכזת מחזור מסחר של 266 מיליון שקל ,  הגבוה ביותר שנרשם אתמול בבורסה .  קשה לראות נוסעים מחייכים ,  בשעה שהטייס שלהם עולה למטוס עם מצנח .  נראה שמה שהדאיג את המשקיעים היתה זהות המוכרים .  בתוך קבוצת המדווחים אתמול בלטו הדירקטור ואביו של המנכ"ל ,  ישעיהו לנדאו ,  והיועץ הגיאולוגי של רציו ,  איתן איזנברג ,  שחיסלו את אחזקותיהם בחברה .  לנדאו מכר מניות בשווי 6.5 מיליון שקל ,  ואיזנברג מכר מניות בשווי של 4.5 מיליון שקל .  יו"ר רציו ,  ליגד רוטלוי ,  ניסה להרגיע אתמול את המשקיעים : " אנו מופתעים מהתגובה ולא מבינים איך התרחשה המולה רבה על לא מאומה .  בסך הכל מימשנו חלק מאוד קטן מהאחזקה שלנו ,  ואלה היו מימושים של סוף שנה ,  כפי שכל חברה עושה לקראת הדו"חות ".  לדברי רוטלוי ,  בעלי השליטה לא מכרו את מניותיהם האישיות . " נוסף על כך ,  רק לפני שבועיים מימשנו את כל האופציות שלנו בחברה והזרמנו אליה 45 מיליון שקל להשקעה ",  אמר רוטלוי .  את המניות מכרנו למוסדיים ,  חלק בעסקות מחוץ לבורסה וחלק בבורסה .  היו בקשות למכור חלקים יותר גדולים ,  אבל סירבנו ".  בימים האחרונים נסחרה המניה על רקע שמועות בדבר האפשרות לגילוי עתודות גז גדולות בקידוחי החברה .  רוט לוי הגיב אתמול לשמועות האלה : " חשוב להדגיש כי אין כל מידע חדש ברמת המבנה והבדיקות הגיאולוגיות שנעשות .  אנחנו ממשיכים להאמין ברציו ובמבנה ובלוויתן .  השמועות לא הגיעו מתוך החברה .  בניגוד לפרסומים ,  אין כל אינפורמציה חדשה ,  אנחנו מתנהלים לפי לוחות הזמנים ולפי הצפי ,  וכולנו מרוצים ממה שקורה ".   " מסחר חד-יומי "" בשבועיים האחרונים ,  על רקע ציפיות להתפתחות עסקית ,  החל תהליך חד-כיווני של עלייה במניה ",  אמר אתמול יובל בן זאב ,  מנהל מחלקת המחקר בבית ההשקעות כלל פיננסים . " מי שקנה את הנייר בבוקר ,  הרוויח בסוף היום ,  וזה גרם לסוחרי יום רבים להשקיע במניה לטווח קצר .  העלייה לא גובתה בהתפתחויות עסקיות ממשיות ,  אך ההתפתחויות הממשיות שהיו בשותפות 'תמר' ,  לדוגמה ,  הקרינו על הפוטנציאל החיובי של רציו וגרמו גם לעלייתה .  נוצר הליך של מסחר חד-יומי במניה שעולה ללא הפסקה ,  ונכנס אליה כסף ".  בן זאב הסביר כי המצב השתנה ,  כאשר בצהריים פורסם שבעלי עניין מכרו מניות : " המשקיעים קיבלו את ההודעה כסימן לחשש וסיכון גבוה להתפתחויות העסקיות .  עצם העובדה שבעלי העניין מכרו את המניה ,  הגדיל את פחד המשקיעים .  אם היה מדובר במניה רגילה המונעת ממשקיעים לטווח ארוך ,  נראה שלא היינו רואים ירידות כל כך חדות ,  אך במקרה הזה היה מדובר בכדור שלג שהתגלגל במדרון .  משקיעים שציפו לעשות רווח מהיר ,  נבהלו ורצו לחתוך את ההפסד ,  וכך למעשה הגדילו את עוצמת הירידות ".  נוסף על מנכ"ל רציו והגיאולוג של החברה ,  מכרו אתמול גם ד.ל.י.ן 16 מיליון מניות בתמורה ל-2.15 מיליון שקל .  עוד מכרו בעלי השליטה באמצעות רציו 77 מיליון מניות תמורת 10 מיליון שקל .
 
הגיאולוג והדירקטור מכרו - ומניית רציו צנחה ב-40% בשעה
לאחר שמחירה הוכפל בשבועיים האחרונים ,  דיווחו בעלי השליטה בחברת חיפושי הגז על מימוש בהיקף של 23 מיליון שקל והביאו לנפילה חדה במחיר המניה .  יו"ר רציו ליגד רוטלוי : " אנו לא מבינים איך התרחשה המולה רבה על לא מאומה "
 
