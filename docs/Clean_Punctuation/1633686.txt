 " עיניים פקוחות "  זכה בפרס בפסטיבל פאלם ספרינגס
סרטו של חיים טבקמן ,  בכיכובם של רן דנקר וזהר שטראוס ,  זכה בפרס סרט הביכורים הטוב ביותר בפסטיבל הסרטים היוקרתי 
" עיניים פקוחות ",  סרטו של חיים טבקמן ,  זכה בפרס ג'ון שלזינגר לסרט ביכורים בפסטיבל פאלם ספרינגס שננעל היום  ( שני )  בארצות הברית .  הסרט גבר על 67 סרטים ,  כולל  " עג'מי "  של ירון שני וסכנדר קובטי שזכה להקרנה חגיגית בפסטיבל . 
" עיניים פקוחות ",  בכיכובם של רן דנקר וזהר שטראוס ,  עוסק בסיפור אהבתם האסורה של שני גברים ממוצא חרדי .  הסרט הוקרן בפסטיבל קאן והתמודד שם על פרס  " מצלמת הזהב ".  בפסטיבל ירושלים זכה שטראוס בפרס השחקן הטוב ביותר על תפקידו בסרט .  
פסטיבל פאלם ספרינגס מתקיים בעיירה האמריקאית בכל שנה בחודש ינואר ,  החל מ-1989 .  הפסטיבל נחשב למוקד משיכה עבור קניינים של סרטים זרים והוא מקיים לצדו גם פסטיבל לסרטים קצרים אשר מתקיים בחודש יוני .  השנה העניק הפסטיבל פרסים מיוחדים לג'ייסון רייטמן ,  במאי  " תלוי באוויר ",  ג'רמי רנייה ,  שחקן  " The Hurt Locker "  והמוזיקאי טי בון ברנט ,  שחיבר את פסקול הסרט  " Crazy Heart "  בכיכובו של ג'ף ברידג'ס .  רייטמן וברנט זכו אמש בפרס גלובוס הזהב .

" עיניים פקוחות "  זכה בפרס בפסטיבל פאלם ספרינגס
סרטו של חיים טבקמן ,  בכיכובם של רן דנקר וזהר שטראוס ,  זכה בפרס סרט הביכורים הטוב ביותר בפסטיבל הסרטים היוקרתי

