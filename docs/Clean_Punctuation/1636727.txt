רוקדים עם לוחמים
סקרמנטו עצרה את רצף ההפסדים וגברה 96:99 על הווריורס ,  עמרי כספי סיים עם נקודה אחת בעשר דקות בלבד .  24 לאודריך
סקרמנטו רשמה הלילה  ( רביעי )  ניצחון נדיר ,  כשהצליחה לגבור בבית 96:99 על גולדן סטייט ועצרה רצף של שבעה הפסדים רצופים .  הקינגס חזרו הביתה אחרי שישה הפסדי חוץ רצופים ,  ועל אף שהוליכו בבטחה לאורך כל המשחק ופתחו פער של 21 נקודות ברבע השלישי ,  לקראת הסיום שוב חשפו את חוסר הביטחון המסורתי העונה של הקבוצה ברגעי ההכרעה ,  אך בסופו של דבר ניצחו .
 עמרי כספי ממשיך את התקופה המאכזבת מבחינתו ,  כשהפורוורד הישראלי נתן את אחד המשחקים הכי חלשים שלו העונה מבחינה סטטיסטית עם נקודה אחת בלבד ורק עשר דקות משחק .  כספי סיים עם 0 מ-4 מהשדה ,  1 מ-2 מהקו ,  שני ריבאונדים ואיבוד אחד ,  ונראה חסר ביטחון ומהוסס בדקות הקצרות בהן שותף .  
המצטיין במשחק עבור סקרמנטו היה בנו אודריך ,  שלא עלה בחמישייה אך שיחק 31 דקות וקלע 24 נקודות עם 5 אסיסטים ו-4 ריבאונדים .  טייריק אוונס קלע 23 נקודות  ( 8 מ-21 מהשדה )  ,  ספנסר הוז הוסיף 18 נקודות ו-13 ריבאונדים .  הקינגס אומנם שלטו בריבאונד  ( 49:68 )  ,  אבל שוב ראו את קווין מרטין מקרטע ,  שקלע רק 5 נקודות מדאיגות עם 1 מ-9 מהשדה ,  ולולא ערב קליעות זוועתי של גולדן סטייט  ( 30 מ-94 מהשדה ,  32 אחוז ,  עם 4 מ-23 מהשלוש ,  17 אחוז )  ודאי הייתה יורדת מהפרקט שוב מנוצחת .
 סטפן קרי קלע 27 נקודות לווריורס  ( עם 9 ריבאונדים )  ,  שהתקשו בלי מונטה אליס הפצוע ,  קרטייר מרטין הוסיף 20 ,  קורי מאגטי קלע 19 וקלט 12 ,  אבל החטיא את 15 הזריקות הראשונות שלו  ( 3 מ-22 מהשדה )  ,  ובסוף המשחק גרם לעבירה טכנית שהוציאה את האוויר מגלגלי הקאמבק של גולדן סטייט .
" זה בטח לא היה מהניצחונות היפים שנראו העונה ",  הודה בסיום פול ווסטפאל , " אבל אני לא הולך להתנצל עליו ".  ווסטפאל החמיא לשחקניו ,  במיוחד לשון מיי ,  שזכה לדקות משחק נדירות אך תרם 7 נקודות ו-11 ריבאונדים ב-15 דקות . " הוא מתאמן קשה ועובד קשה ,  וחשבנו שהוא ראוי לדקות ". 
ווסטפאל גם התייחס ליכולת של קווין מרטין : " אני בטוח שהביטחון שלו נמוך מאוד ,  זה לא היה הלילה שלו ,  אבל אני בטוח שהוא עוד יתאושש .  זה עניין של ביטחון ,  של תזמון ,  של להרגיש את הכדור ואת התנאים .  אני חושב שהגישה שלו נכונה ,  ואני בטוח שהוא עוד ישוב להיות חלק חשוב מהתפוקה ההתקפית שלנו ". 

רוקדים עם לוחמים
סקרמנטו עצרה את רצף ההפסדים וגברה 96:99 על הווריורס ,  עמרי כספי סיים עם נקודה אחת בעשר דקות בלבד .  24 לאודריך

