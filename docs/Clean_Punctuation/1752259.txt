השריפה בגולן :  פרצה בשל רשלנות מטיילים
צוותי כיבוי אש בסיוע מטוסים הצליחו להשתלט על הדליקה שפרצה אתמול בנחל סמק בדרום רמת הגולן וכילתה 13,000 דונמים של חורש ושטחי מרעה .  לדברי הכבאים ,  הרוחות והחום הקשו מאוד על פעולות הכיבוי
לאחר 30 שעות ,  הצליחו כבאי הגליל העליון והגולן להשתלט אחר הצהרים  ( שבת )  על הדליקה הגדולה שפרצה אתמול בצהרים בנחל סמק שבדרום רמת הגולן .  בסך הכל עלו באש כ-13,000 דונמים של חורש טבעי ושטחי מרעה .  מחקירה של כוחות הכיבוי עולה כי מקור השריפה הוא נייר טואלט שנשרף על ידי אחד המטיילים . 
" תוואי השטח הקשה מאוד על פעולות הכיבוי .  מדובר בצוקים וערוצי נחל שלא אפשרו לכוחות הכיבוי להיכנס לשטח .  לשמחתנו ,  גם אנשי קיבוץ גשור סייעו לנו מאוד .  אמנם זה לקח זמן ,  אך בסופו של דבר הצלחנו להשתלט על האש ",  אמר רשף יאיר אלקיים ,  מפקד תחנת הכיבוי בגולן .  
מאז שעות הצהרים נאבקו צוותי הכיבוי ביחד עם כבאיות מהקרן הקיימת לישראל ושלושה מטוסים בניסיון להשתלט על האש .  עד אתמול אחר הצהרים עלו באש כ-5,000 דונמים ,  ובשלב מסוים כבר נדמה היה כי הכבאים השתלטו על הדליקה .  אלא שבמהלך הלילה התחדשה האש והבוקר החלו הכבאים לנסות שוב לכבות אותה .  
במהלך הקיץ האחרון פקדו את הרמה שרפות רבות בהן עלו באש עשרות אלפי דונמים של חורש טבעי ושטחי מרעה .  אחת הדליקות הגדולות ביותר אירעה בשטח שמורת הטבע גמלא ונזק רב נגרם לשמורה .  כ-20,000 דונמים עלו באש באותה שריפה שנגרמה כתוצאה מאימון צה"ל שהתקיים באזור .
  ( עדכון ראשון - 13:15 ) 

השריפה בגולן :  פרצה בשל רשלנות מטיילים
צוותי כיבוי אש בסיוע מטוסים הצליחו להשתלט על הדליקה שפרצה אתמול בנחל סמק בדרום רמת הגולן וכילתה 13,000 דונמים של חורש ושטחי מרעה .  לדברי הכבאים ,  הרוחות והחום הקשו מאוד על פעולות הכיבוי

