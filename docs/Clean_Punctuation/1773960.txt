אלביט הדמיה רכשה שבעה מרכזים מסחריים בארה"ב ב-270 מיליון שקל 
 >  >  יום לאחר שנחשף ב-themarker כי אלביט הדמיה ,  שבשליטת מוטי זיסר ,  במגעים למכירת המלונות שלה בבריטניה ברווח משוער של 150-200 מיליון שקל - מדווחות אלביט הדמיה והחברה הבת שלה פלאזה סנטרס ,  על עסקה נוספת בתחום הנדל"ן המסחרי בארה"ב ,  כחלק מקרן ההשקעות epn שהקימה השנה .  כחלק מהעסקה הנוכחית קרן הריט epn ,  ששותפים בה אלביט-פלאזה ארה"ב  ( 43.3% )  ,  43.3% )  eastgate property llc )  וחברת הביטוח מנורה  ( 13.4% )  ,  חתמה על הסכם עם חברת צ'ארטר הול האוסטרלית לרכישת שבעה מרכזים מסחריים מניבים בארה"ב תמורת 75 מיליון דולר  ( כ-268 מיליון שקל )  .  epn קיבלה מהשותפים התחייבויות להשקעה של עד 231 מיליון דולר .  בכוונת אלביט להגדיל סכום זה באמצעות גיוס משקיעים נוספים עד לכ-400 מיליון דולר .  באלביט הדמיה מסבירים כי מרבית השטח במרכזים מושכר לעוגנים כמו רשתות פארם ורשתות שיווק אמריקאיות ידועות ,  בהן include publix ,kroger albertsons ,safeway ועוד ,  המספקות שירותים בסיסיים הנצרכים על ידי אוכלוסיית האזור באופן שוטף .  השלמת העסקה מותנית בקבלת הסכמת הבנקים המממנים את הנכסים ,  בהסכמת בעלי קרקע בחכירה של חלק מהנכסים ועוד .  דודי מחלוף ,  מנכ"ל משותף באלביט הדמיה ,  אמר כי  " בכוונתנו להמשיך להרחיב את זרוע הנדל"ן המניב בארה"ב ולהפוך אותה לזרוע מובילה ומשמעותית בפורטפוליו ההשקעות של קבוצת אלביט .  לדבריו , " המרכזים מניבים הכנסות תפעוליות שנתיות נטו  ( noi )  של כ-7 מיליון דולר ,  המשקפות תשואה של כ-9.2% על מחיר הרכישה ". 

אלביט הדמיה רכשה שבעה מרכזים מסחריים בארה"ב ב-270 מיליון שקל 
nan
