ניסה לפרוץ למטה המשטרה - ונורה בכתפו
גבר כבן 37 ביקש להיכנס למטה הדרומי של המשטרה ,  סירב להזדהות וניסה לקפוץ מעל הגדר .  הוא נורה ע"י המאבטח והובהל במצב בינוני לביה"ח סורוקה .  המשטרה פתחה בחקירה
גבר כבן 37 שניסה לחדור הבוקר  ( שני )  למבנה מטה המחוז הדרומי של המשטרה ,  נורה על ידי מאבטח ששהה במקום .  מבדיקה ראשונית עולה כי הגבר הגיע הבוקר לעמדת הבידוק שכניסה למטה המחוז וביקש להיכנס לשטח התחנה .  
הוא התבקש על ידי המאבטח במקום להזדהות אך סירב לעשות כן ובמקום זאת ניסה לעקוף את עמדת הבידוק ולקפוץ מעל לגדר המקיפה את הבניין .  המאבטח שהבחין בדבר ירה לעברו כדור אחד ופצע אותו בכתף שמאל .  צוות רפואי שהגיע למקום פינה אותו במצב בינוני לבית החולים סורוקה בבאר שבע ,  שם הוא עובר כעת סדרת בדיקות רפואיות .
 המשטרה פתחה בחקירת האירוע על כל היבטיה במטרה לבחון את כוונותיו של האזרח וכן את תגובת המאבטח .
 
ניסה לפרוץ למטה המשטרה - ונורה בכתפו
גבר כבן 37 ביקש להיכנס למטה הדרומי של המשטרה ,  סירב להזדהות וניסה לקפוץ מעל הגדר .  הוא נורה ע"י המאבטח והובהל במצב בינוני לביה"ח סורוקה .  המשטרה פתחה בחקירה

