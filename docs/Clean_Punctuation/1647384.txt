אייל גבאי :  אני מתכוון גם להפסיק את העיצומים וגם לקדם הרפורמה ברשות השידור 
" חשוב לנתניהו שהשידור הציבורי ימשך ";  מנכ"ל הרשות מוטי שקלאר :  נקצץ השכר ב-10 %
" חשוב לראש הממשלה שהשידור הציבורי יימשך .  אני רואה עצמי אחראי גם להפסקת העיצומים וגם לקידום הרפורמה ברשות השידור "-  כך אמר הבוקר מנכ"ל משרד רה"מ אייל גבאי שהופיע בועדת החינוך .  גבאי מונה על ידי נתניהו לפקח מטעמו על רשות השידור .  גבאי הודיע לוועדה כי הוא מתכוון להיכנס לעובי הקורה בלוח זמנים קצר ביותר וכי הוא רואה עצמו אחראי גם להפסקת העיצומים וגם לקידום הרפורמה .  הוא ציין שהוא אופטימי .  על כך ענה לו יו"ר הוועדה זבולון אורלב שמצבה של רשות השידור אנוש ,  ואם לא תהיה התגייסות דחופה ,  אזי גם רצונו הטוב של ראש הממשלה לא ימנע את קריסת הרשות בטרם יימצא הפיתרון.זוהי הופעתו הציבורית הראשונה מאז מונה לתפקידו כממונה על רשות השידור מטעם ראש הממשלה .  גבאי אמר לחברי הוועדה שהוא ער לבעיות הקשות בהן מצויה רשות השידור וכי הוא נכנס לתפקידו כ"טבולה ראסה ",  כלומר בלא דעה קדומה.יו"ר ועדת החינוך ח"כ זבולון אורלב  ( הבית היהודי )  הציע להקפיא את כל הקיצוצים ולהתמקד בהשגת הסכם הרפורמה .  בדיון פירט מנכ"ל הרשות מוטי שקלאר את רשימת הקיצוצים שהוא מתכוון לבצע ,  בהם העסקת עיתונאים רק 4 ימים בשבוע ,  סגירה חלקית של אולפנים בתל אביב ובחיפה ,  ביטול מערכות הפקה ושידור תוכניות ליבה ברצף באופן שיאפשר ביטול מערכות נפרדות .  כן יצומצם תקציב ההנהלה ויבוצע קיצוץ של 10% בשכר כולם .
 
אייל גבאי :  אני מתכוון גם להפסיק את העיצומים וגם לקדם הרפורמה ברשות השידור 
" חשוב לנתניהו שהשידור הציבורי ימשך ";  מנכ"ל הרשות מוטי שקלאר :  נקצץ השכר ב-10%

