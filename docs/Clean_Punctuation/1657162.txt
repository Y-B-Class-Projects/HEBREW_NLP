גרמניה :  באיירן שוב הפסידה ,  שאלקה בפסגה
הבווארים נוצחו בביתם 2:1 על ידי שטוטגרט ,  שחקניו של מגאת' ניצלו זאת ועלו למקום הראשון בזכות 0:2 על לברקוזן השלישית
במחזור הקודם כל שלוש הראשונות בבונדסליגה שמטו נקודות ,  וכך באיירן מינכן שהפסידה לראשונה אחרי 19 משחקים ,  שמרה בכל זאת על הפסגה לשבוע נוסף .  בינתיים הבווארים העפילו לגמר הגביע על חשבון שאלקה ,  אבל בליגה הם לא עומדים בלחץ ,  בניגוד למה שהבטיח לואיס ואן חאל .  באיירן מינכן רשמה הפסד שני ברציפות וראשון בבית זה 11 חודשים ,  כשאיבדה יתרון ונוצחה 2:1 על ידי שטוטגרט המתקדמת .  שאלקה לא בעטה פעם נוספת בדלי ,  וניצלה זאת כדי לעלות לפסגה לאחר 0:2 גדול בלברקוזן מצמד של קווין קוראני .  דורטמונד לא התקרבה לשלוש המוליכות אחרי 0:0 במגרשה של הרטה ברלין ,  בזמן שורדר ברמן גברה 2:3 על נירנברג ונצמדה אליה .
 שבועות האמת של הבווארים ,  כפי שכינה זאת לואיס ואן חאל ,  לא מתנהלים בצורה הרצויה בליגה .  רגע לפני המפגש מול מנצ'סטר יונייטד בליגת האלופות ומשחקי הצמרת בליגה נגד שאלקה ולברקוזן ,  באיירן מינכן פתחה ללא אריאן רובן ופרנק ריברי וקיוותה למחוק את הרושם מההפסד בפרנקפורט במחזור הקודם .  לשטוטגרט ,  הקבוצה השנייה הכי מצליחה בגרמניה ב-2010 אחרי באיירן ,  היו תוכניות משלה והיא הפכה פיגור לניצחון מרשים .  הפסד ביתי ראשון לבאיירן בליגה זה 11 חודשים .
 המארחת לא נכנסה טוב למשחק והתקשתה ללא הכלים היצירתיים שלה בקישור ,  אך בדקה ה-32 פעולה טובה של דניאל פראניץ' בצד שמאל הסתיימה בשער של איביצ'ה אוליץ' .  היתרון של באיירן החזיק מעמד תשע דקות ,  עד שכריסטיאן טראש שלח כדור שטוח מחוץ לרחבה והכניע את האנס יורג בוט .  
רובן וריברי עלו על כר הדשא לאחר ההפסקה ,  אבל בדקה ה-50 הושלם המהפך השוואבי ,  כשקאקאו רשם בישול שני והרומני צ'יפריאן מאריקה נגח פנימה מקו השער .  למרות הלחץ שיצרה באיירן ,  דווקא שטוטגרט הייתה קרובה יותר לשלישי ובכל מקרה שמרה על היתרון השביר עד לסיום .  הפסד שני ברציפות לבאיירן בליגה ,  אלכס פרגוסון יכול להיות מרוצה .
 שתי המאוכזבות הגדולות של המחזור הקודם נפגשו לקרב צמרת לאחר היוודע דבר ההפסד השני ברציפות של באיירן מינכן ,  והפעם שאלקה לא איבדה את ההזדמנות לכבוש את הפסגה .  אחרי ה-2:2 המאכזב בהמבורג במחזור הקודם הלקו עצמם לאורך השבוע שחקניו של פליקס מגאת' ,  אבל הערב הם החזירו את מאמנם למקום שכל כך מוכר לו בשנים האחרונות - המקום הראשון .  
כבר אחרי 11 דקות אוהדי לברקוזן הבינו כי מצפה להם ערב לא פשוט ,  כשקווין קוראני ירה בימין לפינה אחרי מסירה שקיבל מבנדיקט הוודס .  החלוץ האימתני רצה לעקוף את סטפן קיסלינג מלברקוזן בראש טבלת המבקיעים ,  ועשה זאת כשנגח לרשת בדקה ה-27 את שערו ה-17 העונה .  לברקוזן מתקשה לשחזר את יכולתה מפתיחת העונה ,  ועבורה היה זה הפסד שני ברציפות ושלישי בארבעה משחקים .
 מי שקיוותה להרוויח ממפגשי הפסגה בתקופה הקרובה היא דורטמונד ,  שנמצאת במקום הרביעי ,  חמש נקודות פחות מלברקוזן השלישית במקום המוליך לליגת האלופות ושמונה מהפסגה .  הצהובים שחורים הגיעו לברלין לעימות עם הרטה האחרונה ,  שהביסה בשבוע שעבר 1:5 את וולפסבורג ,  אבל שתי הקבוצות לא מצאו את הרשת ונותרו מאוכזבות .  הרטה הייתה מסוכנת יותר ,  במיוחד במחצית השנייה ,  אבל גוסטבו ראמוס ורפאל נכשלו מול רומן ויידנפלר .
 ורדר ברמן - נירנברג 2:4
המארחת הבטיחה את מקומה באירופה בזכות העפלתה לגמר הגביע ,  והגיעה משוחררת למשחק הליגה בה היא מקווה להתקדם לפחות למקום הרביעי .  נירנברג ניצחה שניים משלושת משחקיה האחרונים ,  אך הערב התחילה רע כשכבר בדקה הראשונה נכנעה לשער נגיחה של פר מרטסאקר ,  אחרי קרן של מסוט אוזיל .  בדקה ה-20 הסיפור חזר על עצמו ,  כשהפעם הבלם התמיר של ורדר ברמן המשיך בראש קרן של מרקו מארין .  הקשר הוסיף למאזנו בישול נוסף בדקה ה-35 ,  אז טים בורובסקי בעט פנימה .  במחצית השנייה המגמה השתנתה ,  ומייק פרנץ  ( 47 )  ואריק צ'ופו-מוטינג בפנדל  ( 63 )  רק דגדגו את המקומיים ,  שאיבדו את טורסטן פרינגס הוותיק בהרחקה  ( 82 )  והשיגו את הרביעי מרגלי קלמנס פריץ  ( 90 )  .
 משחקים נוספים :
 בוכום - פרנקפורט 2:1לפרנקפורט :  מרקו רוס  ( 29 )  ,  קאיו  ( 44 )  .  לבוכום :  לואיס הולטבי  ( 10 )  .
 האנובר - קלן 4:1להאנובר .  סטיב צ'רונדולו  ( 81 )  .  לקלן :  זוראן טוסיץ'  ( 12 ו-71 )  ,  פטיט  ( 21 )  ,  מיליבוייה נובאקוביץ'  ( 28 בפנדל ) 
מיינץ - וולפסבורג 2:0לוולפסבורג :  אדין דז'קו  ( 83 ו-90 ) 

גרמניה :  באיירן שוב הפסידה ,  שאלקה בפסגה
הבווארים נוצחו בביתם 2:1 על ידי שטוטגרט ,  שחקניו של מגאת' ניצלו זאת ועלו למקום הראשון בזכות 0:2 על לברקוזן השלישית

