הקזינו הגדול של 2009 נסגר
פעם במאה בנקים קורסים ,  וכנראה שגם פעם במאה יקבלו המשקיעים הזדמנות כמו זו שנתנה להם 2009 ;  ממניות הנפט ,  דרך הנדל"ן ,  הבנקים ,  הביומד והאג"ח הקונצרניות - כמעט כל חץ שנורה פגע במטרה והניב למשקיעים עשרות ומאות אחוזים של תשואה
 >  >  השוק קורס .  בכל פינה מספרים לכם שזאת רק ההתחלה .  אחרי שנחתך בעשרות אחוזים ,  מדד ת"א 25  ( מעו"ף )  נסחר ב-650 נקודות .  המניות של שני הבנקים הגדולים ,  הפועלים ולאומי ,  נסחרות בכ-8 שקלים למניה - מחיר שפל של תחילת העשור .  הדולר מזנק ,  הריבית נמוכה ובארה"ב בנקים קורסים .  הצלחתם לחזור שנה לאחור ,  ליום האחרון של 2008 ,  האם אתם נכנסים לבורסה ?  אין ספק שביום האחרון של 2009 ,  שנת ההזדמניות הגדולה ביותר ,  התשובה היא :  כן ,  ובכל הכוח .  השנה שהסתיימה אתמול תיזכר כאחת השנים ההזויות בכלכלה .  שנה שהתחילה בתחזיות הקשות ביותר שנשמעו בעשורים האחרונים ,  התבררה בסיומה ככזאת שבה כל חץ שהושלך פגע במטרה .  עם זינוק של מאות אחוזים במדדים המרכזיים ,  ומספרים דמיוניים במניות הנפט והביומד - גם  " המסכנים "  שלא ידעו לבחור נכון הצליחו ליהנות מתשואות של עשרות אחוזים .  סימני הנפט הראשונים בבורסה הגיעו ,  איך לא ,  ממניות הנפט .  תגלית הנפט בקידוח תמר גם הצילה ככל הנראה את החברות של יצחק תשובה מקריסה ,  וגם נתנה דרור לדמיון שלקח את מניות המגזר לזינוק של מאות אחוזים .  התייצבות הכלכלה האמריקאית בסוף מארס ,  והתבהרות התמונה בישראל ,  נתנו אוויר למשקיעים לחזור גם למניות של סקטורים אחרים ,  שנזרקו ללא אבחנה רק כמה חודשים קודם לכן .  גיוסי ההון וערבויות המדינה החזירו צבע ללחיים של מניות הבנקים שזינקו ב-113% .  במניות הנדל"ן העליות היו אף חדות יותר ,  כאשר גם חברות שמסובכות בהסדרי חוב ,  כמו אפריקה ,  וכאלו שעדין קיים סימן שאלה סביב איתנותן ,  כמו דלק נדל"ן ,  הוסיפו עשרות אחוזים .  שפעת החזירים שתקפה את העולם באמצע השנה מצאה את המשקיעים עם חום גבוה ,  ריבית נמוכה ,  ומעט הזדמנויות .  לקראת המחצית השנייה התחילו מניות החלום של הסקטור הזה לעלות בלי הפסקה .  אתמול נסגר הקזינו הגדול .  בחודשים הבאים בעל הבית ,  סטנלי פישר ,  צפוי להמשיך ולהעלות את הריבית ,  האתגר של מציאת סיפורי הצלחה חדשים בסגנון גז וביומד יהיה קשה יותר ,  ובמקומות שבהם מחירי המניות מצויים כיום האוויר הופך להיות דליל - והטיפוס למעלה קשה יותר .  אז השנה הגדולה של המניות והאג"ח הסתיימה .  האם אתם נכנסים או יוצאים ? 

הקזינו הגדול של 2009 נסגר
פעם במאה בנקים קורסים ,  וכנראה שגם פעם במאה יקבלו המשקיעים הזדמנות כמו זו שנתנה להם 2009 ;  ממניות הנפט ,  דרך הנדל"ן ,  הבנקים ,  הביומד והאג"ח הקונצרניות - כמעט כל חץ שנורה פגע במטרה והניב למשקיעים עשרות ומאות אחוזים של תשואה

