יחידה משטרתית או ספין תקשורתי ?  
 >  >   " אנחנו מקימים מחלקה מיוחדת במשטרה כדי להילחם בתופעות של שחיתות בתכנון והבנייה "  - כך הצהיר שלשום ראש הממשלה ,  בנימין נתניהו ,  במסיבת עיתונאים שבה הוצגה הרפורמה .  לאחר מכן הבהיר מנכ"ל משרדו ,  איל גבאי ,  כי היחידה החדשה תוקם כחלק מיחידת להב 433 .  העיתונאים שנכחו באירוע הופתעו מהצהרה ,  אך נראה כי המשטרה הופתעה יותר .  אתמול פנה themarker למשטרה כדי להבין כמה שוטרים תכלול היחידה ,  אם נקבע תקציב לפעילותה ואם הוגדרו מטרותיה .  התשובה שהתקבלה היתה : " בשלב זה אין בכוונתינו להתייחס לנושא ".  גם בשיחה עם משרד השר לביטחון פנים ,  יצחק אהרונוביץ' ,  התקשה העיתון לקבל תשובות ברורות : " המשרד לביטחון פנים ,  משרדים נוספים ומשרד ראש הממשלה עסוקים במתן המענה הטוב ביותר בכל הקשור באכיפת הבנייה .  כלל הגורמים יעשו הכל כדי לתרגם את ההצעה למעשים בפועל במהירות המרבית ".  כדי לקבל פרטים מדויקים המשרד הפנה את העיתון לדוברות המשטרה ,  אך לאחר כמה שעות נמסר מדוברות המשטרה כי המשטרה מצטרפת גם היא לתגובת המשרד לביטחון פנים .
 
יחידה משטרתית או ספין תקשורתי ?  
nan
