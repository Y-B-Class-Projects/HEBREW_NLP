כך תיפרדו ממאזדה 3 
 >  >  תשכחו מקבוצה 2 .  ב-2010 משתנה שיטת החישוב של שווי השימוש ברכב :  לא יהיו יותר קבוצות שווי שימוש ,  אלא הסכום יחושב לפי אחוז קבוע ממחיר המכונית .  מונחי המיסוי המשמימים האלה מאפשרים לכם דווקא לעשות יותר כיף .  במחיר של מאזדה 3 ובשווי השימוש שלה  ( 2,427 שקל בחודש )  אפשר לבקש מהליסינג מכוניות מהנות ומיוחדות באמת .  1 .  מכונית פתוחה :  אפשר לבקש מחברת הליסינג את המכונית הפתוחה הזולה בישראל - פיאט 500c .  למכונית הרטרו הקטנה ,  בעלת העיצוב העגלגל ,  יש גג בד רך הנפתח באופן חשמלי .  המנוע אמנם קטן  ( 1.2 ליטר )  ולא חזק מאוד  ( 69 כ"ס )  ,  אבל זה לא ממש משנה בפקק בדרך למשרד  ( שווי השימוש החודשי :  2,448 שקל )  2 .  כאילו ספורט :  מכוניות ספורט של ממש אין בטווח המחירים הזה ,  אך יש מכוניות המאופיינות בעיצוב ספורטיבי ומאפשרות מעורבות רבה יותר בנהיגה .  כזו למשל היא סיאט איביזה ,  שניחנה במראה קרבי וספורטיבי  ( יש גם בצבע כתום )  ,  ויש לה גם הגה נחמד ומתקשר ,  באופן יחסי .  אפשר להזמין תיבה ידנית או רובוטית דו-מצמדית ולהפיק ביצועים אפילו מהמנוע עם 105 כוחות הסוס  ( שווי השימוש החודשי :  2,244 שקל )  .  3 .  ויש גם סטיישן :  אם הספורט שאתם עושים כולל רכיבה על אופניים או טיולים ,  אולי תעדיפו מכונית שימושית יותר .  בשנה האחרונה הגיעו לישראל כמה מכוניות סטיישן מעניינות שמציעות מרחב נאה לנוסעים או למטען ,  בממדים של משפחתית סטנדרטית .  התוספת האחרונה לקבוצה היא פורד פוקוס סטיישן ,  עם מנוע 2.0 ליטר .  בזכות המנוע החזק ,  הפוקוס תציע ביצועים טובים ,  שיצטרפו לאיכות הגבוהה ותא המטען המכובד  ( עד 1,525 ליטר )  המוכרים מהפוקוס סטיישן  ( שווי השימוש החודשי :  2,570 שקל )  .
 
כך תיפרדו ממאזדה 3 
nan
