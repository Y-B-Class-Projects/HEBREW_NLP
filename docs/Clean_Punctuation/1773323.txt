עוד מכה למחזמר  " ספיידרמן ":  שחקנית ראשית עוזבת
הרצף לא נפסק :  נטלי מנדוזה ,  אחת השחקניות הראשיות במחזמר ,  החליטה לעזוב את ההפקה בעקבות פציעתה .  ויש גם תאקל עם מבקרי התיאטרון שלא התאפקו עם רשמיהם
נראה שרצף המזל הרע של המחזמר היקר ביותר בתולדות ברודווי עוד לא נגמר .  אמש  ( שלישי )  דיווח הניו יורק טיימס מפי מקורות בהפקת המחזמר  " ספיידרמן ",  כי אחת השחקניות הראשיות ,  נטלי מנדוזה ,  הודיעה על רצונה לעזוב .  טרם פורסמה הודעה רשמית בנושא ,  אולם על פי הדיווח ,  נציגיה של מנדוזה עוסקים כבר כמה ימים בסיכום פרטי עזיבתה עם ההפקה .  
מנדוזה ,  שגילמה במחזמר את האויבת של איש העכביש ,  נפצעה במהלך החזרות להצגה בסוף חודש נובמבר .  היא נחבלה בראשה והרופאים אבחנו זעזוע מוח .  מנדוזה אמנם שבה לחזרות כעבור שלושה ימים ,  אולם מאז סבלה מכאבי ראש ובחילות במהלך סצינות התעופה שלה .
 השחקנית רמזה על עזיבתה כשצייצה בחשבון הטוויטר שלה  " אני יכולה לחוש בטיול מתקרב להודו ".  מלבד מנדוזה ,  נפצעו עוד שלושה שחקנים ואנשי פעלולים המשתתפים במחזמר ,  שעלות הפקתו מסתכמת עד כה בכ-65 מיליון דולרים .  בעקבות פציעות אנשי הצוות ,  ותקלות נוספות ,  נדחה שוב ושוב ערב הפתיחה ,  של מה שהוגדר לאחרונה  " האסון הגדול בתולדות ברודווי ".  תאריך הצגת הבכורה הרשמית הוא ה-7 בפברואר ,  אך ספק אם הליכתה של אחת השחקניות הראשיות תאפשר עמידה בלוח הזמנים .
 אם התקלות הטכניות בתוך ההפקה לא הספיקו ,  אנשי המחזמר צריכים להתמודד עתה גם עם מבקרי התיאטרון שהזדרזו לפרסם את רשמיהם עוד לפני הפרימיירה ,  שלא כנהוג בעולם התיאטרון :  מבקר התיאטרון של חדשות בלומברג ,  ג'רמי ג'ררד ,  ועמיתתו מניוזדיי ,  לינדה ווינט ,  הפרו הסכם בלתי כתוב כשפרסמו השבוע את הביקורות שלהם על המחזמר - יותר מחמישה שבועות לפני ערב הפתיחה הרשמי .  
מדובר במבקרים חשובים ,  שכותבים עבור גופים תקשורתיים משמעותיים ,  והמהלך עורר את חמתם של אנשי המחזמר . " לא משנה מה הנימוק של המבקרים או של העורכים שלהם ,  הוא אינו משנה את העובדה שבמשך עשורים ,  מחזות זמר התפתחו בפני קהל שרכש כרטיסים לפני שהמבקרים הוזמנו ",  אמר דובר ההפקה ,  ריק מירמונטז ,  והוסיף כי  " ההתפתחות חסרת התקדים הזו היא מדאיגה ,  בלשון המעטה ".  
בביקורת שכתבה ,  הודתה וינר כי רכשה כרטיס להצגה למרות  " ההסכם הג'נטלמני ",  אולם לדבריה ,  אחרי כל הרעש התקשורתי סביב התאונות והכשלים שהובילו לדחיות חוזרות ונשנות של  " ספיידרמן ",  היא חשה כאילו  " המבקרים הם היחידים שלא יכולים לראות את הכלה לפני החתונה ".  הטור שפרסמה לא היה ביקורת הצגה קלאסית ,  וכלל בעיקר את דעותיהם של אנשים בקהל - שהתבררו כלא מאוד חיוביות .  לעומתה ,  המבקר של בלומברג פרסם ביקורת מלאה ,  שאמנם החמיאה מאוד לתפאורה ולתלבושות ,  אולם הייתה שלילית ביותר לגבי תוכן המחזה והביצוע .  המבקר ג'ררד ציין כי החליט לפעול בצורה לא מקובלת ,  בין השאר ,  בשל הדחיות החוזרות ונשנות של ערב הפתיחה .  עם זאת ,  הוסיף כי בכוונתו לצפות שוב במחזה ,  כשיוזמן באופן רשמי ,  ולפרסם ביקורת חוזרת .
 
עוד מכה למחזמר  " ספיידרמן ":  שחקנית ראשית עוזבת
הרצף לא נפסק :  נטלי מנדוזה ,  אחת השחקניות הראשיות במחזמר ,  החליטה לעזוב את ההפקה בעקבות פציעתה .  ויש גם תאקל עם מבקרי התיאטרון שלא התאפקו עם רשמיהם

