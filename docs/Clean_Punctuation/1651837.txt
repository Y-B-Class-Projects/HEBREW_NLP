קטע בנתיבי איילון נסגר לאחר שהכביש שקע
עומסי תנועה גדולים נצפו בצומת חולון לאחר שקטע כביש שקע ובמקום נפער חור .  החור נפער ככל הנראה עקב מי השיטפונות שחילחלו ליסודות הכביש
השיטפונות גבו מחיר גם מנתיבי איילון .  נתיב אחד מתוך חמישה נסגר היום  ( רביעי )  באיילון בעקבות שקיעת כביש בין מחלף חולון לקיבוץ גלויות .  לפי השערות ,  מקטע הכביש שקע ויצר בכביש חור בעקבות הגשמים העזים שירדו לאחרונה באזור המרכז .  נראה כי מי הגשמים נסחפו לשולי הכביש ,  שם חדרו ליסודותיו ועירערו את יציבותו .  במקום נמצאים צוותים של נתיבי איילון וכוחות משטרה המטפלים בכביש ועומסי תנועה גדולים נצפו במקום .  
מדוברות נתיבי איילון נמסר לוואלה !  חדשות כי העבודות לשם תיקון הכביש צפויות להימשך עד מחר בבוקר ועל כן מומלץ לנהגים להשתמש בדרכים חלופיות .   העומסים מורגשים היטב באזור והם יימשכו ככל הנראה גם מחר לאחר תום הטיפול בקטע הכביש .  הסיבה לעומסים הצפויים מחר לא קשורים למזג האוויר אלא תוכננו מראש - הנתיבים ייסגרו בעקבות ביקורו של סגן נשיא ארצות הברית ג'ו ביידן האמור להגיע לביקור באוניברסיטת תל אביב .
 זו אינה הפעם הראשונה בה נסגרים נתיבי איילון עקב פגמים בכביש .  בסוף שנת 2008 נסגר באופן מוחלט הכביש לכיוון צפון למשך מספר שעות ממחלף חולות עד מחלף קיבוץ גלויות ,  זאת לאחר שמשאית עם מטען חורג פגעה בגשר מוזס ועליו שלט הכוונה דיגיטלי ועקרה אותו ממקומו .
 
קטע בנתיבי איילון נסגר לאחר שהכביש שקע
עומסי תנועה גדולים נצפו בצומת חולון לאחר שקטע כביש שקע ובמקום נפער חור .  החור נפער ככל הנראה עקב מי השיטפונות שחילחלו ליסודות הכביש

