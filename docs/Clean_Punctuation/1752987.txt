איטליה ניצחה 1:3 את ארה"ב וזכתה בגביע הפדרציה
פנטה ניצחה את ואנדוויי 1:6 ,  2:6 והעניקה לאיטלקיות זכייה שנייה ברציפות : " לא הבעיה שלנו שוונוס וסרינה לא השתתפו "
 איטליה זכתה הלילה  ( בין ראשון לשני )  בגביע הפדרציה אחרי השלימה ניצחון 1:3 על ארצות הברית בסן דייגו ארינה .  האיטלקיות שמרו על הגביע בו זכו ב-2009 ,  ולראשונה בתולדותיהן רשמו רצף זכיות .  זאת הזכייה השלישית של איטליה בגביע אחרי שעשו כן גם בשנת 2006 .  
ניצחונה של פלאביה פנטה על קוקו ואנדוויי בתוצאה 1:6 ,  2:6 ,  העניק לאיטלקיות את הניצחון ומנע צורך במשחק הזוגות . " סוד ההצלחה טמון בזה שאנחנו משחקות המון אחת עם השנייה ומכבדות אחת את השנייה ",  אמר בסיום הקפטן האיטלקי קוראדו בראזוטי , " השחקניות אוהבות את גביע הפדרציה ".  
פלאביה פנטה ,  שחגגה בגיל 28 את השמירה על הגביע ,  אמרה בסיום : " אני מאוד אוהבת לשחק עבור ארצי ובנבחרת ,  אנחנו חברות אחת של השנייה ,  ומבלות יחד ".  פנטה ,  לה זאת הופעה שמינית בגביע הפדרציה ,  אמרה כי חסרונם של ונוס וסרינה וויליאמס מהנבחרת לא מעמעם את שמחתה ואת ההישג האיטלקי . " ברור שהסיכויים שלנו לזכות היו נמוכים יותר אם ונוס וסרינה היו משחקות ",  אמרה פנטה , " אבל לארה"ב יש מספיק שחקניות חזקות וטובות .  נלחמנו על הגביע ,  לפני שפגשנו את ארה"ב פגשנו נבחרות חזקות עם שחקניות מצוינות .  זאת לא הבעיה שלנו שונוס וסרינה לא השתתפו בגמר ". 

איטליה ניצחה 1:3 את ארה"ב וזכתה בגביע הפדרציה
פנטה ניצחה את ואנדוויי 1:6 ,  2:6 והעניקה לאיטלקיות זכייה שנייה ברציפות : " לא הבעיה שלנו שוונוס וסרינה לא השתתפו "
 
