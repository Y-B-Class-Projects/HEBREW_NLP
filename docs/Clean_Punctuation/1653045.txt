ברוך הבא לפרארי ,  אלונסו
ניצחון לאלונסו במירוץ פתיחת העונה ,  הראשון שלו בפרארי .  מאסה שני והמילטון שלישי .  ווטל רק רביעי בעקבות תקלת מנוע
פרננדו אלונסו מנצח את המירוץ הראשון שלו בקבוצת פרארי .  הספרדי חוצה ראשון את קו הסיום במירוץ פתיחת העונה בבחריין ,  וקוטף את מלוא 25 הנקודות .  בן קבוצתו מאסה מסיים שני ,  קובע את מלוא הנקודות עבור הקבוצה מה שעוזר לאדומים לכפר על פתיחת העונה הגרועה בתולדותיה מהשנה שעברה .  
אלונסו שזינק מהמקום השלישי על הגריד ,  מצליח לגבור על מאסה שזינק לפניו כבר בהקפה הראשונה .  מלפנים ,  שמר סבסטיאן ווטל  ( רד בול )  על מקומו בחוד והפער בין השלושה נשאר קבוע יחסית .  מאחור ,  נרשמו מספר שינויי מקום כשנהגי מרצדס ניקו רוזברג ומיכאל שומאכר משפרים אף הם מקום אחד על חשבון לואיס המילטון  ( מקלארן )  ומארק וובר  ( רד בול )  בהתאמה .  אלוף העולם ג'נסון באטון ,  מסתפק בשלב זה במקום השמיני .
 עד חציו של המירוץ ,  החלה להתבהר התמונה כפי שחזו הפרשנים .  ארבע הקבוצות החזקות מלפנים עמדו ברמה משל עצמן ,  משאירות לא פחות מחמש קבוצות אחרות להתמודד על שאריות הנקודות .  בלטה במיוחד קבוצת סאובר ,  אולם התקוות נגוזו עם פרישתם של שני הנהגים קאמוי קובייאשי ופדרו דה לה רוסה .  בינתיים ,  רוברט קוביצה  ( רנו )  עם נהיגה אגרסיבית הצליח לשפר לעצמו עוד ועוד מקומות בעוד שבן קבוצתו ויטלי פטרוב פורש עם בעיות במתלה הקדמי .
 מאחור ,  השתרכו להן הקבוצות החדשות אשר הציגו פיגור של כארבע שניות להקפה .  בקבוצת היספניק נרשמו שתי פרישות  קארון צ'אנדוק בהקפה השניה עם כנף קדמית שבורה וברונו סנה בהקפה ה-19 עם מנוע גמור .  פרישות נרשמו גם בווירג'ין - לוקס די גראסי בהקפה השלישית וטימו גלוק בהקפה ה-24 .  לוטוס לעומת זאת ,  מצליחה לסיים כשהייקי קובליינן מדורג 15 ויארנו טרולי 17 .
 השליטה של מלפנים נמשכה לאורכו של כל המירוץ כמעט ,  עם פער משכנע על שאר היריבות .  אולם ,  בהקפה ה-34 מצליח אלונסו לעקוף את ווטל שהחל לסבול מאיבוד כוח במנוע הרנו שלו .  שניות מעטות אחר כך גם מאסה עוקף את הגרמני שהמשיך לאבד זמן יקר .  שלוש הקפות מאוחר יותר ,  מאבד ווטל גם את המקום השלישי לאחר שנעקף על ידי המילטון .  לבסוף מסיים הגרמני רביעי ,  לפני בני ארצו רוזברג ושומאכר .  באטון מסיים שביעי לפני וובר ונהג פורס-אינדיה ויטאנטוניו ליוצי .  את הנקודה האחרונה מלקט רובנס באריקלו  ( וויליאמס )  .
" זה יום מיוחד מאוד עבורי .  לחזור לעמוד ראשון על הפודיום זה תמיד דבר מיוחד ",  אמר אלונסו לאחר המירוץ . " אלא שזה עוד יותר מיוחד לעשות את זה עם פרארי ,  עם ההיסטוריה של הקבוצה והציפיות .  אין דרך טובה יותר להתחיל את היחסים שלנו .  אני שייך לקבוצה הטובה ביותר בעולם .  יהיה קשה מאוד לשכוח את היום הזה ". 
תוצאות גרנד-פרי בחריין:1 .	 פרננדו אלונסו ,  פרארי2 .	 פליפה מאסה ,  פרארי3 .	 לואיס המילטון ,  מקלארן4 .	 סבסטיאן ווטל ,  רד-בול5 .	 ניקו רוזברג ,  מרצדס6 .	 מיכאל שומאכר ,  מרצדס7 .	 ג'נסון באטון ,  מקלארן8 .	 מארק וובר ,  רד-בול9 .	 ויטאנטוניו ליוצי ,  פורס-אינדיה10 .	 רובנס באריקלו ,  וויליאמס
טבלת אליפות הנהגים לאחר מירוץ מס' 1:1 .	 פרננדו אלונסו ,  פרארי  25 נק'2 .	 פליפה מאסה ,  פרארי  18 נק'3 .	 לואיס המילטון ,  מקלארן  15 נק'4 .	 סבסטיאן ווטל ,  רד-בול  12 נק'5 .	 ניקו רוזברג ,  מרצדס  10 נק'6 .	 מיכאל שומאכר ,  מרצדס  8 נק'7 .	 ג'נסון באטון ,  מקלארן  6 נק'8 .	 מארק וובר ,  רד-בול  4 נק'9 .	 ויטאנטוניו ליוצי ,  פורס-אינדיה  2 נק'10 .	 רובנס באריקלו ,  וויליאמס  1 נק'
טבלת אליפות הקבוצות לאחר מירוץ מס' 1:1 .	 פרארי  43 נק'2 .	 מקלארן  21 נק'3 .	 מרצדס  18 נק'4 .	 רד-בול  16 נק'5 .	 פורס-אינדיה  2 נק'6 .	 וויליאמס  1 נק'

ברוך הבא לפרארי ,  אלונסו
ניצחון לאלונסו במירוץ פתיחת העונה ,  הראשון שלו בפרארי .  מאסה שני והמילטון שלישי .  ווטל רק רביעי בעקבות תקלת מנוע

