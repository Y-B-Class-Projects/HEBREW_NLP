קאפלו : " חצי הגמר זה המינימום בשביל אנגליה "
 שלושה חודשים לפני המונדיאל ,  ומאמן נבחרת שלושת האריות אופטימי : " רוני הוא אחד משלושת השחקנים הטובים בעולם "
 שלושה חודשים לפני פתיחת מונדיאל 2010 והאווירה מתחילה להתחמם .  אז נכון ,  קצב מכירת הכרטיסים עדיין לא דומה לזה שהיה בגרמניה 2006 או ביפן ודרום קוריאה 2002 ,  אבל לפחות ההצהרות מתחילות לזרום .  היום  ( רביעי )  יצאה אחת המעניינות שבהן . " חצי גמר הוא המינימום עבורנו ".  כך אמר לא אחר מאשר פאביו קאפלו ,  מאמן נבחרת אנגליה .  
האיטלקי הסביר את פשר ההצהרה : " יש לנו שחקנים טובים ,  ואנחנו מאמינים שאנו יכולים לנצח כל נבחרת מפני שאנחנו משחקים ברמה של כל שאר הנבחרות הכי טובות בעולם ".  קאפלו ,  שנמצא כעת באבו דאבי לרגל חלוקת פרסי לוריוס ,  האוסקר של הספורט ,  מאמין שווין רוני יוכל לסחוב את נבחרת שלושת האריות . " מסי ,  כריסטיאנו רונאלדו ורוני הם שלושת השחקנים הכי טובים בעולם ",  אמר קאפלו על חלוץ מנצ'סטר יונייטד ,  שכבש כבר 28 שערים העונה .
 מאמן אנגליה ,  שלא עברה את רבע גמר המונדיאל מאז איטליה 1990 ,  אופטימי ולא חושש גם ממפגש עם מדינת האם שלו . " אני מקווה לשחק נגד איטליה בגמר ,  אבל החולצה שלי כרגע היא האנגלית ". 

קאפלו : " חצי הגמר זה המינימום בשביל אנגליה "
 שלושה חודשים לפני המונדיאל ,  ומאמן נבחרת שלושת האריות אופטימי : " רוני הוא אחד משלושת השחקנים הטובים בעולם "
 
