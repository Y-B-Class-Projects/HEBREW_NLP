אירופה צפויה לגנות את חיסול אל מבחוח
שרי החוץ של האיחוד האירופי צפויים לפרסם הודעת גינוי חריפה לרצח מחמוד אל-מבחוח והשימוש בדרכונים אירופיים .  בנוסף ,  שר החוץ הישראלי יתמודד בכינוס בבלגיה מול שאלות נוקבות בנוגע לחיסול בדובאי
שרי החוץ של האיחוד האירופי ,  המתכנסים היום  ( שני )  בבריסל ,  צפויים לפרסם הודעת גינוי חריפה לחיסול בכיר החמאס מחמוד אל מבחוח והשימוש בדרכונים מזויפים ,  כך מסרו מקורות דיפלומטים לסוכנות הידיעות רויטרס .  ההודעה לא צפויה להזכיר את ישראל אך תביע את מורת הרוח משימוש בדרכונים אירופיים על ידי המתנקשים ,  שלטענת ממשלת דובאי נשלחו על ידי ישראל . 
" זאת תהיה הצהרה חריפה למדי .  היא תתייחס ל'הרג מחוץ למערכת המשפט' ולעובדה שהדרכונים הללו היו בשימוש ",  אמר אחד המקורות דיפלומטיים . " זה לא משנה אם היא לא מזכירה את ישראל .  המסר יהיה ברור ".  
בנוסף ,  שר החוץ אביגדור ליברמן צפוי להיתקל בשאלות קשות בבואו לכינוס .  זאת על רקע הדיווח על שימוש שנעשה בדרכונים אירופיים במהלך חיסול בכיר חמאס מחמוד אל-מבחוח .  לפי הדיווחים ,  שבעה מבין 11 המחסלים החזיקו בדרכון מזויף של אנשים שמתגוררים בישראל .  
האיחוד האירופי צפוי לדרוש תשובות משר החוץ הישראלי בנוגע לפרשה ,  כשאת מרבית הטענות צפויים להעלות כלפי ליברמן שרי החוץ של בריטניה ואירלנד .  ליברמן צפוי להיוועד בין היתר עם האחראית על מדיניות החוץ של האיחוד ,  קתרין אשטון ,  עם נשיא הפרלמנט האירופי ג'רזי בוזק ,  עם שרי החוץ של בריטניה ,  רומניה ,  בלגיה וסלובניה ועם בכירים נוספים בפרלמנט האירופי .  
מפקד משטרת דובאי ,  הגנרל דאחי חלפאן ,  אמר אמש כי מחסליו של אל-מבחוח עשו שימוש בדרכונים דיפלומטיים כדי להיכנס לדובאי .  חלפאן אישר את הדיווח לפיו חלק ממחסליו של אל-מבחוח כבר נכנסו לדובאי בעבר  " אולם לפני כשנה ולא חודשיים לפני החיסול ,  כפי שפורסם ". 
בנוסף קרא הגנרל חלפאן לחמאס לקיים חקירה פנימית מקיפה לבדוק כיצד דלף המידע הרגיש אל המוסד .  הוא ציין כי זיוף הדרכונים מהווה הוכחה לכך שהמוסד מעורב בחיסול אל-מבחוח : " זוהי שיטת העבודה של המוסד ",  אמר וגילה כי משטרת דובאי נושאת באמתחתה פרטים נוספים אודות חיסול אל-מבחוח .
  ( עדכון ראשון :  9:06 ) 

אירופה צפויה לגנות את חיסול אל מבחוח
שרי החוץ של האיחוד האירופי צפויים לפרסם הודעת גינוי חריפה לרצח מחמוד אל-מבחוח והשימוש בדרכונים אירופיים .  בנוסף ,  שר החוץ הישראלי יתמודד בכינוס בבלגיה מול שאלות נוקבות בנוגע לחיסול בדובאי

