פוטבול :  אודיסיאה 2010
תחילת העשור השני של המילניום מביאה לנו קרבות פלייאוף משובחים .  תומר ספירשטיין עם סקירת המשחקים ב-AFC
ה-AFC הציג השנה מתח עד למחזור האחרון ,  כשלא היה ברור מי תהיינה הקבוצות שתשחקנה בפלייאוף ,  אך בניגוד למקבילה מה-NFC ,  שם כל קבוצה שעלתה לפלייאוף יכולה ללכת עד הסוף ולהגיע לסופרבול ,  ב-AFC  למרות המאצ'-אפים הטובים שיש  עדיין ניתן לחלק את הקבוצות לשתי קטגוריות :  אינדיאנפוליס ,  סן דייגו ,  ניו אינגלנד  והשלוש האחרות .  נכון ,  בפלייאוף הכול יכול לקרות ,  וללא ווס וולקר ייתכן מאוד שאף נראה את ג'ו פלאקו עובר סיבוב ,  אבל בכל זאת  נדמה כי השנה יש לפחות קבוצה אחת שלא ממש מגיע לה להיות שם .  אם נלך טיפה רחוק יותר ,  נראה שלמעשה שתי הקבוצות שתשחקנה באוהיו לא מביאות לפלייאוף הזה הרבה יותר מאשר משחק ריצה טוב .  אמת ,  זה מה שצריך בפלייאוף  ריצה והגנה  אבל לעומת החטיבה המקבילה ,  יש כאן טעם של החמצה .  
ובכל זאת ,  מי יש לנו פה :  אינדיאנפוליס וסן דייגו ,  דווקא שתי הקבוצות הגרועות בליגה במשחק הריצה ,  נשארות בבית לשבוע חופש לראות מיהן הקבוצות אותן תפגושנה בשלב הבא .  ניו אינגלנד ,  שעד ליום ראשון האחרון הייתה עדיין אחת הפייבוריטיות הגדולות ,  מגיעה למשחק לאחר שכל הרוח הוצאה לה מהמפרשים עם פציעתו של ווס וולקר ,  מול בולטימור עם בעיות הרסיברים המשמיטים שלה ,  וסינסינטי  שבמחזור האחרון קיבלה סטירה מצלצלת  מארחת את הג'טס למשחק חוזר על כל הקופה .  סתם בשביל לעשות את זה מעניין ,  אם הג'טס והפאטס מנצחים ,  הג'טס נוסעים בחזרה לאינדיאנפוליס ,  אך אם בולטימור מנצחת ,  היא תהיה זו שתיסע למפגש עם פייטון מאנינג .  בסופו של דבר מה שמוזר הוא שעם כל התסריטים האפשריים והרי-מאצ'ים ,  לא נראה שמישהו ממש רוצה לנסוע לסן דייגו למפגש מול הקבוצה מספר 2 בחטיבה .  חבל ,  שמעתי שיש שם דווקא מזג אוויר טוב בזמן הזה של השנה .  בכל מקרה ,  לענייננו :  ה-AFC מציגה לנו השנה את המאצ'-אפ האולטימטיבי  שלוש קבוצות הצמרת המציגות התקפה קטלנית לצד הגנה צולעת מול שלוש קבוצות התחתית ,  המביאות לנו הגנות חזקות לצד התקפות מקרטעות .  הגנה מנצחת בפלייאוף ?  זה הזמן לבחון את התיאוריה הזאת .  פלייאוף ה-AFC :  ראונד וואן .  דינג דינג דינג ! 
הקולטס ,  שבמהלך העונה נראו בלתי מנוצחים ,  מגיעים לפלייאוף במצב שבו הכי לא רצו להיות  במומנטום שלילי אחרי שני הפסדים רצופים  ( גם אם הם רשומים על שמם של קרטיס פיינטר וביל פוליאן )  ,  כשכל הליגה והאוהדים מחכים לראות אותם נופלים כדי להגיד 'אמרנו לכם' ,  ועם שלושה קופים על הגב :  פיליפ ריברס ,  שהחליף בשנתיים האחרונות את בריידי בתור הקוף של פייטון ,  ההיסטוריה העגומה שלהם בפלייאוף בתור המובילים ונותני מנוחה לשחקנים ,  ושאלת מיליון הדולר  " מה היה קורה אם ?  ".  אם נוסיף את בחירתו הצפויה של מאנינג ל-MVP ,  נקבל עוד קוף  ( הזכייה היחידה של הקולטס בסופרבול הייתה כשטומלינסון זכה בתואר ,  לעומת שלוש הפעמים הקודמות בהן מאנינג זכה ולא הגיע לשם )  ,  כך שכל הלחץ מוטל על כתפיו של הקוורטרבק  וזה בדיוק איך שהוא אוהב את זה .  
ההחלטה של פוליאן ,  בלי להיכנס אליה ,  למעשה הורידה מעט מהלחץ על מאנינג ,  אך לא רק למאנינג יש מבחן חשוב בפלייאוף הזה  עד כה ,  ג'ים קאלדוול התנהל בצורה מאוד שקטה ,  עם לא מעט החלטות  " דאנג'איות ".  זו עדיין הקבוצה של דאנג'י ,  וכאן קאלדוול יעמוד למבחן ,  אם יעשה את השינויים הדרושים בפוסטסיזן  עוד קשיחות ,  עוד אומץ ,  עוד אופי .  עד לשני המשחקים האחרונים של העונה ,  זה בהחלט נראה שאינדי ,  וקאלדוול ,  יכולים לעשות את זה ,  אבל עכשיו מגיע המבחן האמיתי .  גם של ההגנה ,  שעד כה עמדה יפה ברד-זון  ( מקום 8 בספיגת נקודות )  .
 למה לא :  הלחץ ,  המומנטום השלילי ,  הקופים הרבים ,  ההיסטוריה ,  משחק הריצה  ( מקום אחרון בליגה )  ,  הגנת הריצה ,  רסיברים חסרי ניסיון בפלייאוף ,  פיליפ ריברס  ( וזה בהנחה שעוברים את דארל ריוויס או ריי לואיס )  .
 למה כן :  שתי מילים ,  ואני מניח שאין צורך לכתוב אותן .
 הברקים הגיעו לפוסטסיזן בדיוק במצב שבו רצו להיות  למעט יתרון ביתיות ,  אם וכאשר יגיעו לגמר החטיבתי ,  אך בהתחשב בכך שגם לפני שנתיים ניצחו באינדיאנפוליס  ( שלא הבטיחה עדיין הגעה לגמר ,  כמובן )  ,  המצב שלהם בכלל לא רע .  משחק הריצה ,  שאמנם מדורג במקום הלפני אחרון בליגה ,  החל להשתפר ולשים את הנקודות על הלוח  ( גם אם זה רק ברד-זון )  ,  משחק המסירה כמעט מושלם  ( מקום חמישי בליגה )  ,  וההתקפה מצליחה לשים נקודות כמעט כל אימת שבא לה  ( מקום 4 בליגה )  .  
השאלה היא האם הצ'ארג'רס  שניצחו רק קבוצת פלייאוף אחת ב-AFC  ( ושתיים ב-NFC )   לא משכו את יכולתם עד לקצה ?  בשנה שעברה הגיעו הבולטס לפלייאוף במומנטום של ארבעה ניצחונות רצופים  ( ומרשימים )  ,  מה שעזר להם בכושר המשחק לעבור את הסיבוב הראשון .  השנה ,  11 ניצחונות רצופים ,  כך שאולי זה יותר מדי  ( אשתקד ניצחו את הקולטס ,  שהיו ברצף ארוך בפני עצמם )  .  בכל מקרה ,  שבוע החופש הזה מגיע להם בדיוק בזמן הנכון ,  ועם כל הכבוד ליתרון הביתיות של פייטון מאנינג  סן דייגו בהנהגת פיליפ ריברס היא עדיין הקבוצה שצריך לנצח ב-AFC בשביל להגיע לסופרבול .  השאלה היא האם ריברס יצטרף סוף סוף לבני מחזורו  איליי מאנינג וביג בן  וייקח את הגביע הנכסף ?  נו ,  לכולם יש קופים בליגה הזאת .
 למה לא :  משחק הריצה ,  לו"ז קל יחסית ,  כי הצ'ארג'רס טרם ניצחו קבוצה מבית המזרח בפלייאוף בעשור הזה .
 למה כן :  פיליפ ריברס ,  מומנטום אדיר ,  כי יש להם את המספר של הקולטס כבר שנתיים וכי הגיע הזמן .
 שבת ,  23:30 ,  שידור ישיר ב-ESPN וב-METV
רק ביום ראשון האחרון נחרדנו לגלות כמה התקפת הבנגאלס היא ,  ובכן ,  מחרידה .  קרסון פאלמר ,  שמוביל את אחת מהתקפות המסירה המזעזעות בליגה  ( 26 במסירה ,  24 ביארדים ,  22 בנקודות )  לא פוגע ממטר וגם לא מחצי ,  והגנת הריצה של סינסי  ( מקום 7 בליגה )  נתנה לתומאס ג'ונס ובראד סמית' לחגוג עליה ולהשפיל אותה .  הג'טס ,  מנגד ,  באים במומנטום עצום לאחר שני ניצחונות מרשימים על יריבותיהן ,  גם אם זה לא היה במשחקים הכי  " ספורטיביים "  שיש ,  וההגנה הרצחנית הטובה בליגה  ( 8 נגד הריצה ,  1 מול המסירה ,  היארדים והנקודות )  .  מצד שני ,  פרט למשחק הריצה  ( 1 בליגה )  ,  לג'טס אין יותר מדי מה להציע בהתקפה ,  וסגירה טובה של הרצים מצד סינסי תשנה את תמונת המצב לחלוטין .  
בסופו של דבר זה הולך להיות משחק בין שתי הגנות מצוינות לבין שתי התקפות שפרט לריצה אין להן שום דבר להציע ,  אבל אל תטעו  זה הולך להיות משחק אחר לגמרי ממה שהיה בניו יורק :  במגרש הביתי של סינסינטי ,  אחרי מקצה שיפורים ארוך וכשעלייה לשלב הבא בפלייאוף על הכף  הבנגאלס לא יוותרו על המשחק בכזו קלות ,  וירצו להוכיח לכולנו שהסוויפ שהשלימו על הבית הצפוני בחטיבה לא היה פלופ של היריבות .  רקס ריאן ,  שהראה השנה שיש לו את זה בשביל להיות מאמן ראשי ,  יצטרך להמשיך להכריח את שוטנהיימר להשתמש כמה שפחות בזרוע של סאנצ'ז ,  ואילו מרווין לואיס יצטרך למצוא לפאלמר פיתרונות יצירתיים בכדי לגרום לאיזשהו מיס-מאץ' של אוצ'וסינקו וקאלדוול על דארל רייויס  שחקן ההגנה הטוב בליגה .  
תחזית :  לא אותו משחק  כן אותה תוצאה סופית .  ניצחון לג'טס ,  שיקוו לניצחון של ניו אינגלנד שיארגן להם נסיעה ללוקאס-אויל למפגש מול מאנינג לעוד רי-מאץ' .
 ראשון ,  20:00 ,  שידור משוער ב-METV
במפגש הראשון שלהם ,  במחזור הרביעי ,  ניצחו הפאטס  אז חסרי תיאום  בתוצאה 21:27 בפוקסבורו .  בראשון הקרוב תיפגשנה הקבוצות למשחק חוזר על כל הקופה .  בולטימור מביאה למשחק הזה את הגנת הריצה והתקפת הריצה מהטובות בליגה  ( מקום 5 בשתי הקטגוריות )  ,  ועוד יותר את הגנת היארדים והנקודות  ( מקום 3 )  ,  כשגם הגנת המסירה לא טומנת ידה בצלחת  ( מקום 8 )  ,  והפאטס מביאים למשחק את ההתקפה השלישית בטיבה במסירה וביארדים והשישית בטיבה בנקודות .  זה הולך להיות קרב צמוד ,  אפילו יותר מהמשחק הראשון ,  אז כשלה בולטימור בניסיון לקאמבק בשל השמטת כדור  משהו שהפך לתופעה מאכזבת ומעצבנת בקבוצה הזו .  מצד שני ,  הפאטס יחסרו את השחקן המשמעותי ביותר בקבוצה הזו שלא קוראים לו טום בריידי  ווס וולקר ,  שסיים את העונה  ויאלצו להסתמך על שירותיו של ג'וליאן אדלמן הרוקי ,  וזאת מבלי להזכיר את הסימפטום הבעייתי ביותר של הפאטס העונה  נפילות המתח ברבע האחרון  שמעלות תהייה האם מדובר בנפילות מתח  " רגילות "  או שמא בבעיה ביכולת של השחקנים ,  משני צידי הכדור .  זה הולך להיות קרב בין התקפה מצוינת להגנה מעולה ,  ובין התקפה צולעת להגנה מקרטעת .  אגב ,  בלי ממש קשר ,  עוד מישהו שם לב לכך שאשתקד ,  מאט קאסל סיים עם מאזן 5:11 והחמיץ את הפלייאוף ,  ואילו השנה בריידי עם ניצחון אחד פחות ומקום שלישי בחטיבה ?  סתם משהו להרהר בו .
 תחזית :  בחירה קשה מהצפוי .  אם הרסיברים של פלאקו לא היו משמיטים סדרתיים ,  הייתי הולך איתם ,  אבל מול כזו יכולת לבעוט בדלי  ( או ,  ליתר דיוק  לתת לו ליפול לך על הקסדה )  אין מעניש טוב יותר מבליצ'יק .  עם וולקר או בלי וולקר ,  הפאטס הם עדיין הפאטס .  ניצחון לניו אינגלנד שמארגן להם נסיעה לסן דייגו ,  למשחק מול הפייבוריטית לקחת את החטיבה הזאת .
 
פוטבול :  אודיסיאה 2010
תחילת העשור השני של המילניום מביאה לנו קרבות פלייאוף משובחים .  תומר ספירשטיין עם סקירת המשחקים ב-AFC

