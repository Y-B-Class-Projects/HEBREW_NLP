מנדלסון של רוני אלרואי השלימה גיוס של 60 מיליון שקל באיגרות חוב צמודות מדד
מנדלסון מקבוצת קמן אחזקות הבטיחה לעמוד בהתניות פיננסיות ;  הריבית נקבעה על 6.1%
חברת מנדלסון הספקה טכנית מקבוצת אחזקות של רוני אלרואי השלימה בשבוע שעבר גיוס איגרות חוב בהיקף של כ-60 מיליון שקל וזאת אחרי שקיבלה ביקושים בהיקף של כ-107 מיליון שקל.איגרות החוב שהונפקו הן מסדרה חדשה  ב' צמודות מדד בעלות מחמ של 4 שנים הנושאות ריבית של 6.1% - פרמיה של כ-5.1% מעל אג"ח מדינה במח"מ דומה .  מנדלסון התחייבה במסגרת הגיוס לעמוד בהתניות פיננסיות ובהן התחייבה כי הונה העצמי לא יפחת מ-90 מליון שקל וכי תשמור על יחס הון עצמי למאזן שלא יפחת מ-25% .  עוד התחייבה כי קמן אחזקות שבשליטת אלרואי תשאר בדבוקת השליטה בחברה .  אלרואי הוא חתנו של איש העסקים יצחק תשובה.איגרות חוב אלו מצטרפות לסדרה א' של איגרות החוב צמודות המדד של מנדלסון הנסחרות בתשואה של 3.85% והן בעלות מח"מ של 3 שנים.מנדלסון היא חברה מדווחת בשל איגרות חוב שהנפיקה לציבור .  החברה עוסקת בהובלת גז ,  דלק ונפט - בעיקר בסקטור התעשייה .  את 2009 חתמה החברה המנוהלת על ידי גיל סליסאנו המנכ"ל וגיורא ענבר היו"ר עם רווח של 2.5 מיליון שקל על הכנסות של 700 מיליון שקל לעומת רווח של 19 מיליון שקל על הכנסות של 874 מיליון שקל .  הונה העצמי של החברה הינו כ-112 מיליון שקל והמאזן שלה הסתכם בסוף 2009 ב-688 מיליון שקל .
 
מנדלסון של רוני אלרואי השלימה גיוס של 60 מיליון שקל באיגרות חוב צמודות מדד
מנדלסון מקבוצת קמן אחזקות הבטיחה לעמוד בהתניות פיננסיות ;  הריבית נקבעה על 6.1%

