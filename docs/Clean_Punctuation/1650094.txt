6 בני משפחה פלסטינים נהרגו בתאונה חזיתית
אב ,  אם ,  וארבעה ילדיהם נהרגו בהתנגשות עם כלי רכב צבאי בכביש 60 סמוך להתנחלות עפרה .  מבדיקה ראשונית עולה כי הרכב הפלסטיני סטה מנתיבו בשל תקר בגלגל
תאונת דרכים מזעזעת הערב  ( שישי )  בכביש 60 סמוך להתנחלות עפרה :  אישה פלסטינית וארבעת ילדיה ,  הצעירה תינוקת בת כחצי שנה ,  נהרגו לאחר שרכבם התנגש חזיתית בג'יפ  " האמר "  צבאי .  אב המשפחה שנהג ברכב נפצע בתאונה ומת מפצעיו מאוחר יותר בבית החולים .  המשפחה התגוררה בבר זית .
 נערה בת 17 ,  שהיתה אשתו השנייה של אב המשפחה נפצעה באורח קשה .  שניים מתוך ארבעת חיילי צה"ל שנסעו בהאמר הממוגן נפצעו באורח קל והם פונו לבית החולים שערי צדק בירושלים לקבלת טיפול רפואי .
 מחקירה ראשונית עולה כי הרכב בו נסעה המשפחה סטה מנתיבו בעקבות תקר באחד מגלגליו האחוריים והתנגש ברכב הצבאי שנסע בנתיב הנגדי .  כתוצאה מההתנגשות ,  נגרר הרכב הפלסטיני ונמחץ בין הרכב הצבאי לגדר הבטיחות במקום .  האישה שישבה במושב הקדמי יחד עם התינוקת ,  שתיהן ככל הנראה ללא חגורת בטיחות נהרגו במקום .  בנוסף ,  שלושה הילדים הנוספים שישבו במושב האחורי של הרכב נהרגו אף הם .
 ראש המנהל האזרחי ,  תא"ל יואב  ( פולי )  מרדכי הציע לעמיתיו הפלסטינים לסייע בפינוי הפצועים לקבלת טיפול רפואי בבתי חולים בישראל ואף להזמין בוחני תנועה למקום .
 עדכון ראשון - 20:20

6 בני משפחה פלסטינים נהרגו בתאונה חזיתית
אב ,  אם ,  וארבעה ילדיהם נהרגו בהתנגשות עם כלי רכב צבאי בכביש 60 סמוך להתנחלות עפרה .  מבדיקה ראשונית עולה כי הרכב הפלסטיני סטה מנתיבו בשל תקר בגלגל

