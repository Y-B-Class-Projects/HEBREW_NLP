 " הסרט 'אווטאר' יכניס לניוז קורפ רווחים של כ-326 מיליון דולר "
 כך ע"פ מריל לינץ' ;  בבנק צופים עלייה של עד 10 סנט במחיר המניה
הכנסות הלהיט הקולנועי  " אווטאר ",  של חברת ניוז קורפ ,  ממשיכות להיות חזקות מאוד ,  גם לאחר סוף השבוע החמישי מאז עלה הסרט לאקרנים .  למרות ירידה של 15% בהכנסות בארה"ב בימי שישי-ראשון ,  נרשמו הכנסות גבוהות דווקא באמצע השבוע.עם הכנסות עולמיות כוללות של 1.62 מיליארד דולר , " אווטאר "  סוגר את הפער מ"טיטאניק "  - הסרט המכניס ביותר בכל הזמנים ,  שגרף 1.84 מיליארד דולר  ( ללא התאמה למדד )  .  שני הסרטים יצאו בהפצתה של ניוז קרופ ובבימויו של אותו הבמאי - ג'יימס קמרון .  בבנק מריל לינץ' מעריכים כי בדומה ל"טיטניק ",  סך הכנסותיו של הסרט בקופות בתי הקולנוע יגיע ל-1.84 מיליארד דולר.השאלה הגדולה שנותרה היא תוצאות הסרט בקולנוע הביתיעם הכנסות שוברות שיאים בקופות ,  אשר הונעו על ידי חוויה קולנועית מרהיבה  ( תלת ממד ומסכי imax )  ,  אחת השאלות הגדולות והמסקרנות לגבי מגמת העלייה ברווחיות הסרט היא - איזו הצלחה הוא יגרוף ביציאה לפורמט הבידור הביתי.לפי הערכות מריל לינץ ' " אווטאר "  יישר קו עם ההצלחה של שוברי קופות גדולים אחרים של התקופה האחרונה ,  כמו  " האביר האפל ",  וימכור 25 מיליון יחידות ב-dvd .  מריץ לינץ' צופה לחברה ,  המחזיקה ב-40% מהזכויות בסרט ,  רווחים של מעל ל-326 מיליון דולר ועלייה של 8 סנט במחיר המניה .  אולם ,  מכיוון שנהירת הצופים לאולמות הקולנוע נמשכת ,  ומכיוון שהמכירות בגזרת הבידור הביתי עדיין לא ידועות ,  תיתכן עלייה של עד 10 סנט במחיר המניה.סיפור ההצלחה ימשיך בטרילוגיה ? עם סיפור המספק רוחב יריעה שיכול להספיק לטרילוגיה ,  הבמאי ג'יימס קמרון הודיע לא מכבר על תוכניות מקדימות לסרט המשך לאווטאר ,  מה שלא היה כל כך אפשרי במקרה של  " טיטאניק "   ( למי ששכח ,  הספינה טבעה ) .למרות שתזמון יציאת סרט ההמשך עדיין לא ברור ,  במריל לינץ' מאמינים כי הפרויקט יופק בעלויות הפקה טכנולוגיות נמוכות ב-25 מיליון דולר לפחות מהסרט הראשון ,  שכן המצלמות והעולם של כוכב  " פנדורה "  כבר קיימים .  בנוסף ,  מאמינים במריל לינץ' כי ניוז קרופ תגדיל את אחוזי בעלותה על הסרט .

" הסרט 'אווטאר' יכניס לניוז קורפ רווחים של כ-326 מיליון דולר "
 כך ע"פ מריל לינץ' ;  בבנק צופים עלייה של עד 10 סנט במחיר המניה

