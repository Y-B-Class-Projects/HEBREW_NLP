ובינתיים ,  אצל הרפובליקנים
הסקר שנערך בתחילת השבוע בקרב כ ? 10,000 משתתפי הוועידה השנתית של התנועה השמרנית האמריקנית  ( סיפ"ק )  ,  שחבריה נמנים עם תומכיה המסורתיים של המפלגה הרפובליקנית ,  לא העניק ביטוי מלא לעמדותיהם של כל האגפים והזרמים המרכיבים את המפלגה ,  אבל המסר שעלה ממנו היה ברור וחד ? משמעי .  
לפי תוצאותיו של סקר זה ,  לא פחות מ ? 31 אחוזים מקרב המשיבים תומכים במועמדותו של חבר בית הנבחרים מטקסס ,  רון פול - שהוא בכלל חבר המפלגה הליברטריאנית ולא הרפובליקנית - בכל הנוגע למירוץ לבית הלבן ב ? 2012 .  זאת למרות שפול כבר ניסה את מזלו פעמיים ,  ב ? 1988 וב ? 2008 ,  אך ללא הצלחה יתרה ,  ולמרות עמדותיו הקיצוניות והחריגות בסוגיות חברה ,  כלכלה ומדיניות חוץ .  לעומת זאת ,  איש הממסד הרפובליקני ,  מיט רומני ,  המייצג זן של שמרנות שפויה ומתונה בהרבה מאשר עמדותיו ההזויות של פול ,  זכה בסקר זה ל ? 22 אחוזים בלבד מן הקולות .  
מבחינתו של הנשיא אובאמה ,  שממשיך לצלול בסקרים ,  וששנתו הראשונה בבית הלבן התאפיינה בפער בלתי ניתן לגישור בין המישור הרטורי לבין כושר הביצוע שהפגין ,  מדובר בבשורה מרנינה .  
שכן אם אכן משקף הסקר את תהליך גלישתה של היריבה הרפובליקנית אל מחוץ למרחב ההסכמה הלאומית הרחבה ,  הדבר משפר את סיכוייו להיבחר מחדש ,  ולו גם כברירת מחדל .  זאת משום שרון פול נמצא מחוץ לשוליים הלגיטימיים של הימין האמריקני ,  ומרבית עמדותיו מהוות לא יותר מאשר הגחכה נלעגת של תפיסת העולם הרפובליקנית המסורתית - מה גם שהן נגועות בגזענות בוטה כלפי השחורים .
 כך ,  למשל ,  בין היתר ,  מבקש חבר בית הנבחרים בן ה ? 74 לנתק את ארה"ב מכל המסגרות הבינלאומיות שהיא קשורה אליהן ,  ובכללן האו"ם וברית נאט"ו ,  ולשוב לעידן של בדלנות מזהירה .  
בה בשעה התנגדותו למעורבותו של הממשל הפדרלי בחברה ובכלכלה הינה גורפת וגובלת באובססיה .  זהו תעתיק דהוי של פט ביוקנאן הבדלן והאנטישמי ,  התלוש כמוהו מהוויית הגלובליזציה ,  הקושרת את אמריקה של המאה ה ? 21 לשאר חלקיה של המערכת הבינלאומית בעבותות שלא ניתן עוד לנתקן .
 אם אכן זהו המסר שעולה ובוקע מכנס זה של הפלג השמרני במפלגה הרפובליקנית ,  הדבר מהווה נדבך נוסף במסלול התרסקותה .  בשעה שאישים כמו מושל מינסוטה טים פולנטי ,  שהשקפת עולמם פרגמטית ביסודה ,  נותרו הרחק מאחור בסקר זה  ( פולנטי זכה לתמיכת חמישה אחוזים בלבד מהנשאלים )  ,  דווקא פול - שבין היתר מציע להפסיק באחת את כל הסיוע האזרחי והצבאי לישראל - הוא זה שנהנה מרוח גבית בוועידת השמרנים .  
וכך ,  למרות חולשתו הפנימית של אובאמה ,  חולשה שמעניקה לכאורה למפלגה הרפובליקנית חלון של הזדמנות לשקם במהירות את מעמדה על בסיס חברתי רחב ומגוון יותר ,  הרפובליקנים עשויים להחמיץ את ההזדמנות .  
יש להם כרגע אפשרות ליצור חלופה ראויה לממשל הדמוקרטי מתוך המרכז הפוליטי ,  אבל מתקבל הרושם שלפחות בשלב הנוכחי לא מסתמן קצהו של פתרון לבעיית המנהיגות בימין האמריקני .  
דווקא בתקופה שבה נטש הנשיא לפחות מקצת מעמדותיו היוניות הראשוניות בסוגיות חוץ וביטחון ואימץ במקומן גישה ניצית ותקיפה יותר ,  נראה שהמפלגה היריבה מתרחקת מן המרכז עמוס המצביעים ושמה פעמיה לעבר שוליה של המערכת הפוליטית והאידיאולוגית .  לית מאן דפליג שמתוך שוליים סהרוריים אלה הדרך לשלטון קיימת רק בחלומותיהם הפרועים של פול וחסידיו .
 החודשים הקרובים עתידים להבהיר האם כלה ונחרצה מעם המפלגה הרפובליקנית לסתום את הגולל על סיכוייה לחולל מהפך בנובמבר 2012  ( וזאת גם על ידי קידום מועמדותה של שרה פיילין )  ,  או שמא השכל הישר יגבר על כל שיקול אחר .  אחרת היא תתקשה להסיט את מרכז הכובד הרעיוני והפוליטי שלה בחזרה אל תוך גבולותיו של השיח הלגיטימי .
 
ובינתיים ,  אצל הרפובליקנים
nan
