מסתמן :  הקלה בעונשו של משליך הנעל על ביניש
נציג המדינה רמז בדיון בערעורו של פנחס כהן ,  עליו נגזרו 3 שנות מאסר ,  כי הפרקליטות תסכים להפחתה בעונשו . " גם עונש נמוך יותר יהיה אפקטיבי "
  ( צילום :  גדעון צנטנר ,  עריכה :  יאיר דניאל ,  קריינות :  אביב אברמוביץ' ) 

בית המשפט המחוזי בירושלים דן הבוקר  ( ראשון )  בערעורו של פנחס כהן ,  משליך הנעל לעבר נשיאת בית המשפט העליון דורית ביניש ,  עליו נגזרו שלוש שנות מאסר .  מתגובת המדינה לערעור עולה כי קיימת אפשרות שהעונש שנגזר על כהן יופחת .  בערעור שהגיש כהן באמצעות עו"ד דוד ונטורה בחודש אוגוסט האחרון נטען כי על המערער הוטל עונש חסר תקדים ,  החורג מכל נורמת ענישה מקובלת בעבירות בהן הורשע .  
עו"ד יובל קפלינסקי ,  נציג הפרקליטות בדיון ,  אמר כי  " מעטים המקרים בתולדות מדינת ישראל שמבצע עבירה קלע כל כך בול במטרה ".  אולם ,  מציינים בפרקליטות כי  " גם עונש נמוך יותר משלוש שנות מאסר ,  יכול שיאחוז בתכונות אלה ,  קרי יהיה ממושך ,  כואב ,  אפקטיבי ,  מרתיע ומגונן .  אם בית המשפט יחליט על עונש שכזה ,  לא יהיה זה בגדר עונש קל יותר כי אם עונש כבד פחות ".  
עם זאת ,  קפלינסקי הדגיש כי תקיפת עובד ציבור לא תעבור בשתיקה . " אם רוצים להרתיע אזרחים ובעלי דין לבל יעזו לתקוף עובדי ציבור ,  ואם עובד הציבור מקבל החלטה מקוממת ,  שנראית לאזרח כשגויה ומופרכת ,  וכאלה יש רבים ,  בוודאי מבחינה סובייקטיבית של האזרח ,  כאן צריך לשים תמרור אדום ,  לא תוקפים לא מאיימים ולא מתפרצים ",  אמר הפרקליט .  עונשו של כהן ניתן ב-30 ביוני ,  לאחר שהורשע בהשלכת נעל לעבר ביניש .  הוא הורשע בתקיפה שגורמת חבלה של ממש ובביזיון בית המשפט .  בשלב הטיעונים לעונש אמר כהן כי  " עשיתי זאת כי זעקתי לעזרה ".  כהן גולל את טענותיו ביחס לתיק הגירושין שלו בו הוטל עליו לדבריו לשלם דמי מזונות בסכום שלא היה מסוגל לעמוד בו ולאחר מכן השופט ועורך דינו חברו יחדיו ופעלו מאחורי גבו כדי לקחת ממנו את ילדיו .
 
מסתמן :  הקלה בעונשו של משליך הנעל על ביניש
נציג המדינה רמז בדיון בערעורו של פנחס כהן ,  עליו נגזרו 3 שנות מאסר ,  כי הפרקליטות תסכים להפחתה בעונשו . " גם עונש נמוך יותר יהיה אפקטיבי "
 
