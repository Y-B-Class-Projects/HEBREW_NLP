מוטו שוב נכשל בבדיקת סמים
חלוצה הרומני של פיורנטינה נבדק לאחר הניצחון על בארי ,  ובדמו נמצא סם .  ב-2004 הורחק לשבעה חודשים על שימוש בקוקאין
אדריאן מוטו שוב נופל ?  חלוצה של פיורנטינה ונבחרת רומניה ,  שב-2004 נתפס עם קוקאין בדמו כששיחק בצ'לסי ובעקבות כך הואשם בהפרת חוזהו ,  נכשל שוב בבדיקת סמים ,  הפעם באיטליה .  מוטו נבדק לאחר הניצחון 1:2 על בארי ב-10 בינואר בו הבקיע שער ,  ובדמו נמצא סיבוטראמין .  מדובר בתרופה נגד המשנה המדכאת את התיאבון ומגבירה את קצב המטבוליזם ,  אך לא נמצאת בין התרופות המאושרות על ידי הוועד האולימפי האיטלקי .
 אנשי הוועד האולימפי בדקו שני שחקנים מכל קבוצה ,  ומוטו היה היחיד שבדיקתו נמצאה חיובית ,  כך מדווחים היום  ( חמישי )  באיטליה .  בגלל העונש הקודם שקיבל כששיחק באנגליה ,  אז הורחק על השימוש בקוקאין למשך שבעה חודשים ,  עומד נגד מוטו עונש על תנאי וכרגע הוא נמצא בסכנה של הרחקה מפעילות למשך שנה עד ארבע שנים .
 כזכור ,  בעקבות טענתה של צ'לסי כי מוטו הפר עימה את החוזה בעת השימוש בסמים ב-2004 ,  נדרש השחקן לפצות את המועדון הלונדוני בסכום של 17 מיליון יורו - סכום הרכישה הקודם שלו .
 
מוטו שוב נכשל בבדיקת סמים
חלוצה הרומני של פיורנטינה נבדק לאחר הניצחון על בארי ,  ובדמו נמצא סם .  ב-2004 הורחק לשבעה חודשים על שימוש בקוקאין

