ח"כ סולודוקין : " אצא לקרב נוסף באוצר גם לאחר נפילת הצעת החוק המחייבת שיתוף עסקים קטנים במכרזים "
 ההצעה שהאוצר התנגד לה נפלה בהצבעה בקריאה טרומית בכנסת ;  האוצר :  החוק מנוגד להנחיות ה- OECD
ביום רביעי שעבר נפלה בקריאה טרומית בכנסת הצעת חוק פרטית שהגישה ח"כ מרינה סולודקין מקדימה לייצוג עסקים קטנים ובינוניים במכרז - תיקון לחוק חובת המכרזים.החוק ,  שנפל בהצבעה ברוב של 36 ח"כים נגד ו-12 בעד ,  זכה להתנגדות חריפה ממשרד האוצר .  זאת למרות שרק לפני כחודשיים הוציא המשרד הנחיות חדשות מהחשב הכללי אל משרדי הממשלה ויחידות הסמך הממשלתיות ,  המורה להגביר את שילובם של העסקים הקטנים והבינוניים ברכש הממשלתי ושאר ההליכים התחרותיים אותם מבצעים המשרדים.מטרת הצעת החוק היא להביא לכך שבמכרזים יקבעו הוראות שוויוניות להשתתפות עסקים קטנים ובינוניים ולקבוע כי לאחר קבלת תוצאות המכרז ,  במקרה ולתוצאה הגבוהה ביותר הגיעו שתי הצעות או יותר ,  ואחת מהן היא של עסק קטן או בינוני באזור הפריפריה - יש לחייב את מפרסם המכרז לבחור בהצעה זו כזוכה במכרז.לדברי ח"כ סולודקין ,  בעת ההצבעה הסביר סגן שר האוצר יצחק כהן את ההתנגדות להצעת החוק באומרו כי החוק ייצור מצב שאינו רווחי למדינה ,  וכן יתנגש עם הסכמי סחר בינלאומיים . " אלו היו תשובות מאוד לא מספקות ",  אומרת ח"כ סולודקין . " אם יש לנו קפיטליזם יציב ונאור ,  אז המדינה חייבת לחשוב איך לתמוך בעסקים קטנים ובינוניים ,  כי הם 97% מכלל העסקים ו-50% מכח העבודה ".   " אם נעביר את הייצור של ענפים שלמים לחו"ל ",  אומרת סולודקין , " כמו ייצור טקסטיל לצבא ולמשטרה או ייצור נגמ"שים למשל ,  לא יהיה לנו דור חדש של מהנדסים ופועלים תעשייתיים .  אני בקשר עם בעלי עסקים מקרב העולים ואני מקבלת תמונה ברורה וחריפה של מצבם הקשה בעקבות ההפחתה בהיקף ההזמנות הממשלתיות .  איני מקבלת את התשובה של סגן השר כהן ואגיש את הצעת החוק שוב בעוד חצי שנה כשניתנת שוב האפשרות .  אתייעץ גם עם ראש ועדת הכלכלה .  אני מתכוננת לקרב הבא ". ממשרד האוצר נמסר בתגובה כי : " תמיכה בעסקים קטנים ובינוניים בתקופה של משבר כלכלי הינה צעד מבורך ,  אולם תמיכה ביעדים לאומיים מסוג זה מן הראוי שתיעשה באופן ישיר באמצעות כלים כגון הטבות מס ,  מענקים וכדומה .  תמיכה עקיפה באמצעות העדפה בחוק חובת המכרזים קשה מאוד ליישום ועשויה לעוות את כוונת המחוקק ולפגוע בעקרון השוויון שבבסיס החוק ".  כמו כן ,  מדינת ישראל חתומה על הסכם הרכישות הממשלתיות gpa ,  במסגרתו התחייבה שלא להפלות ספקים ממדינות החתומות על ההסכם ,  להתייחס באופן שווה לתוצרת מקומית וזרה ,  כולל איסור על מתן עדיפות במחירים למציעים מקומיים ,  ושקיפות תוך שימת לב להוראות המכרזים ,  לפרטים הטכניים ,  ולתנאי הזכייה במכרז .  ההצעה להעדיף עסקים קטנים ובינוניים מגלמת בתוכה העדפה של תוצרת מקומית על-פני תוצרת זרה ,  המהווה סתירה להתחייבות שהעניקה מדינת ישראל במסגרת הסכם ה-gpa .  בנוסף ,  התחייבה ממשלת ישראל בפני ה- oecd כי לא תציב חסמים בתחום הרכש ". מהסוכנות לעסקים קטנים ובינוניים במשרד התמ"ת נמסר בתגובה כי : " במהלך החודש הקרוב תצא הסוכנות למכרז אסטרטגי לבחינת מצב העסקים הקטנים והבינוניים בארץ ,  בין השאר יבחן מצבם בכל הקשור לזכיות במכרזי ממשלה והכלים הקיימים לטיפול בנושא זה ,  כדי להשוות את המצב בארץ לזה השורר במדינות שהצליחו לשפר את מצב העסקים הקטנים והבינוניים .  לאחר למידת הנושא לעומקו ובמידת הצורך תיזום הסוכנות הצעת חקיקה ממשלתית לשיפור מצב העסקים הקטנים והבינוניים במכרזי ממשלה ". 

ח"כ סולודוקין : " אצא לקרב נוסף באוצר גם לאחר נפילת הצעת החוק המחייבת שיתוף עסקים קטנים במכרזים "
 ההצעה שהאוצר התנגד לה נפלה בהצבעה בקריאה טרומית בכנסת ;  האוצר :  החוק מנוגד להנחיות ה- OECD

