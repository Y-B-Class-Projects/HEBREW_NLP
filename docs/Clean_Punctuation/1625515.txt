אנצ'לוטי : " העייפות משפיעה עלינו "
 מאמן צ'לסי תירץ את התיקו נגד ברמינגהאם .  מאנצ'יני לא מיהר לחגוג את ניצחון הסיטי : " כדי להגיע לטופ נצטרך לעבוד קשה "
 אחרי שמעדה נגד ווסטהאם ,  צ'לסי קיוותה לחזור חזק למירוץ על האליפות אבל שוב סיימה הערב  ( שבת )  עם איבוד נקודות ,  הפעם נגד ברמינגהאם ב-0:0 בין השתיים .  למרות איבוד הנקודות ,  הכחולים של קרלו אנצ'לוטי מקדימים כעת את מנצ'סטר יונייטד בחמש נקודות ומקווים שהאלופה תאבד נקודות ביום ראשון נגד האל בחוץ .
" זו לא תוצאה טובה עבורנו בהתחשב במה שעשינו במגרש מכיוון שצ'לסי שיחקה טוב ,  הגיעה ללא מעט הזדמנויות עם הרבה לב והשוער של ברמינגהאם הציל אותם עם הצלות פנטסטיות ",  סיכם האיטלקי את המשחק . " בדרך כלל כשאתה מגיע לחמישה ,  שישה או שבעה מצבים במשחק ,  אתה מבקיע .  אני חושב שהפסדנו מעט מהביטחון במשחק שלנו והעייפות משפיעה עלינו ,  אבל אנחנו עדיין ראשונים ואנחנו צריכים לחשוב על המשחק הבא ". 
מי שחגג בכורה משכנעת הוא רוברטו מאנצ'יני ,  שמונה בדיוק לפני שבוע למאמן מנצ'סטר סיטי וכבר פרע שטר ראשון עם ניצחון 0:2 על סטוק סיטי .  למרות הניצחון ,  מאנצ'יני לא יצא מגדרו ,  ואמר : " מבחינתי ,  היום היה משחק טוב .  השחקנים היו פנטסטיים מכיוון שסטוק היא קבוצה קשה .  לא ספגנו שער ,  האיזון היה טוב ושיחקנו טוב במחצית הראשונה .  אני חושב שאנחנו חייבים לעבוד קשה .  אני עובד במועדון רק חמישה ימים ואם אנחנו רוצים להגיע לטופ ,  נצטרך לעבוד קשה ". 
בליברפול חגגו ניצחון שני בחודש דצמבר ומקווים סוף סוף לשים מאחוריהם את התקופה הנוראית ,  שכללה הדחה בשלב הבתים של ליגת האלופות ורצף הפסדים חמוץ ,  שגרם לרפא בניטז להתרחק משמעותית מהמאבק על האליפות .  האדומים חגגו היום ניצחון 0:2 על וולבס ,  ששיחקה במחצית השנייה בעשרה שחקנים ,  כשיוסי בניון הבקיע את השער השני אחרי שער של סטיבן ג'רארד .
" האוהדים היו מתוסכלים מכיוון שהיו לנו הזדמנויות ולא הבקענו ,  אבל לא הפסקנו לנסות ",  סיפר בניטז את שעבר על קבוצתו בתקופה האחרונה . " ההרחקה הערב הייתה ברורה ולאחריה היינו יותר בשליטה ,  אבל צריך לדעת להבקיע ולסיים משחק .  כשאתה משחק נגד עשרה שחקנים יש לך יותר מרחב וזמן אבל השער הראשון היה חשוב מבחינתנו ". 

אנצ'לוטי : " העייפות משפיעה עלינו "
 מאמן צ'לסי תירץ את התיקו נגד ברמינגהאם .  מאנצ'יני לא מיהר לחגוג את ניצחון הסיטי : " כדי להגיע לטופ נצטרך לעבוד קשה "
 
