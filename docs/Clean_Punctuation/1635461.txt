האחים והאחיות
יותר מעושנת מסער !  יותר הפכפכה מאיילה !  יותר בחוץ מתומר !  שני צור מצפה לגדולות
וישכון שלום בארץ .  ויבוא אלירז המלך לפייס את סער ,  ותחבק פותנה את הדיירים כאם חוסה ,  ותשרה עליהם רוח של שלווה ואחווה ,  ופאקינג הל- ישכון השלום בבית .  ויגור זאב עם כבש ,  וגואל עם איילה .  וכולם יהיו מאושרים לרגע עד שהם יקלטו שהם חיים בסרט ותומר-אני-מזה-עומד-לצאת-על-כולם-פה יעוף החוצה .  אבל כן ,  מה אתם יודעים ,  נחתם הסכם שלום .
 הסכם השלום הזה לא היה קונבנציונאלי כמו סתם הסכם רגיל ומשעמם סטייל שלום עם מצרים ושות' ,  אלא הסכם מיוחד- ההסכם הזה נחתם בנשיקת-הערס-טפיחה-על-הלחי של אלירז.הכול החל בתחילת השבוע .  כל הדיירים נכלאו בחדר המשימות ותומר ,  במחווה נפלאה של טקט ושעמום  ( הבחור הזה פשוט צריך שישעשעו אותו 24 7 ,  הא ?  )  הטיל את הפצצה- דיירימים נכבדים ,  מתי אתם חושבים שתיגמר המלחמה הזו ?  כשכולם הביעו נכונות להפסקת אש סער ,  מלא מרמור ,  הלך לעשן .  בואנה ,  זה פשוט מגוחך ,  הדבר היחיד שיש בחדר המשימות הוא מאפרה ,  והם אפילו לא שמים לב שהאח הגדול צוחק על היצרים הנרקומנים שבהם .
 בכל מקרה ,  סער התוודה שהוא נמצא בסערת רגשות מול תומר .  ותומר ,  רגיש שכמותו ,  הבין את סער ,  וחדל מההערות הלא-נחוצות שלו .  כשיצאו הדיירים הם הופתעו לגלות שהסאב-טקסט של הבית הפך לכותרת ראשית- מתעקשים להיראות כמו בדיחה מהלכת ?  אז עד הסוף !  במשך יומיים ,  פקד האח ,  תלבשו תחפושות שהן הומאז' לכל מופע דראג בעשור האחרון  ( בדגש על אלירז ואיילה )  ,  ותתאמנו על מופע שכמותו טרם נראה ,  אפילו בקרקס הרוסי .  
הפגינו כישורים מיוחדים- סער ,  שצלח את ההליכה על החבל אפילו בתנאי מזג-האוויר הלא נוחים ,  אותה הליכה על חבל שגרמה ליד של גואל להפוך למשותקת ולמנוע ממנו להניף את ידיו בעאלק-כריזמטיות כשהוא שוב מרצה על איזה נושא שלא באמת מעניין אף אחד ;  אלין ,  ששברה שיא במספר התלונות היומי שלה כישורים מיוחדים להפליא הפגינה איילה ,  כשהצליחה להפוך בשניות משונאת את סער לאוהבת אלירז לסבבה-עם-אלירז לאוהבת סער ,  כמו כל שבוע בערך .  הציניות הגרועה של גואל ואלין לא יכלה להוות קולות רקע טובים יותר למפגן-האוהבים המגוחך של הזוג הזה באחד הערבים בשבוע האחרון .
 אבל רגע השיא של השבוע ,  כאמור ,  לא היה ההתגפפויות הקיטשית של סער ואיילה ,  ואפילו לא הטירוף של ארז  ( התשוקה אל המכונית ההיפית ודי בצדק ,  היא מגניבה אש ! - והדרישה לתפקיד ב"רמזור ")  ,  אלא מחווה אמיצה מצד אלירז שהשקיטה את הרוחות בבית .  לגשת לזכר האלפא בבית ולדרוש שלום הפך את אלירז באופן רשמי לאושייה נחוצה בגמר .  אבל אם יש מי שמצא את מקומו ,  יש מי שנאבד- עדנה ניסתה לעזוב את הבית לאחר שעשתה השוואה שלא הייתה ממש פוליטיקאי-קורקט ,  אפילו יחסית אליה .  סער נעלב עד עמקי נשמתו ועדנה ארזה את חפציה בציפה של שמיכה ,  משום הייתה אחרון הנוודים ביציאת מצרים  ( מנסה לעשות חסד אחרון טרם תעזוב במחווה לשבטים בספר יהושוע ?  )  .  בסופו של דבר הניא אותה האח מהחלטתה להתפנות ,  והייתה שם איזו התנצלות פומבית ,  שרק זמן יראה אם היא השפיעה על הסער .
 אבל עדנה היא דווקא לא זו שנדדה החוצה ,  אלא תומר .  האמת היא שציפיתי לראות את תומר בגמר .  למה ?  כי הוא מעניין ,  הוא מרענן ,  חדש ,  והיה קל לראות שמאחורי החזות היהירה מסתתר שמן-לשעבר שרק מנסה שיאהבו אותו .  כנראה שלאחרים היה קל קצת פחות לראות את זה .  תומר נתפס כבחור יהיר ושחצן ובלה-בלה-בלה .  אני מודה שבתחילה לא יכולתי לסבול אותו ,  אבל היום יש לי חיבה לא מוסברת כלפיו .  תומר היה הבחור היחיד מבין הדיירים ששיחק את המשחק ולא התבייש בזה .  הוא היחיד שיצר דרמות בגלוי ודיבר בגלוי ,  ומה לעשות ,  היחיד שניתן לראות שמה שהוא ביומיום זה באמת מה שתראה בטלוויזיה .  למה הוא הודח ?  בדיוק בגלל זה .  ובכל זאת ,  מול שחקנים חזקים כמו השלישייה מולה הוא התמודד באמת לא היה לו סיכוי .
 ואסיים בפרומו לשבוע הנוכחי- אל הבית נכנסת בירדי  ( ציפורה ?  )  ,  בחורה ניו-יורקית בלונדינית וחייכנית שתעזור להפיק את  " השבוע שלא היה ",  שהאמת היא ,  נשמע בינתיים לא מפתה במיוחד .  ההפקה תיצור תרחישים לא אמיתיים ובירדי תגיע לעשות בעיות ,  כמו כל אמריקאית טובה ,  במסווה של פליטת  " האח הגדול "  בארה"ב .  אני מחכה לראות כיצד יתגלגלו העניינים .  בכל זאת ,  דיירים חדשים  ( בעיקר דיירות בלונדיניות )  זה תמיד מעניין .  מה אתם אומרים ? 

האחים והאחיות
יותר מעושנת מסער !  יותר הפכפכה מאיילה !  יותר בחוץ מתומר !  שני צור מצפה לגדולות

