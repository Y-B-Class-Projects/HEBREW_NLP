פרשני וואלה !  ספורט צופים איתכם במכבי
במהלך המשחק במדריד נשיק פורמט חדש ,  בו אודי הירש ,  אוהד גרינוולד וארז מיכאלי יכתבו את הערותיהם לפני ,  תוך כדי ואחרי המשחק ,  וינהלו יחד איתכם ,  המגיבים ,  שיחת סלון על כל הנושאים שיעלו בו .  לא הגיע הזמן באמת שתראו להם שאתם מבינים הרבה יותר בכדורסל ? 
שנים אתם קוראים את הכתבות והמאמרים שלהם לפני ואחרי משחקים של מכבי תל אביב .  נהנים ,  מתעצבנים ,  מסכימים ,  מתווכחים - לא הגיע הזמן לעשות את זה תוך כדי המשחק ?  איתכם ,  עם הלפ טופ על השולחן והטלוויזיה מול העיניים .  עם ההערות שלהם ושלכם ,  עם התיקונים שלהם ושלכם ,  עם התובנות שלהם ושלכם .  יש דרך טובה יותר לצפות במשחק ?  
למה הכוונה ?  בעוד קצת יותר מ-24 שעות ,  במהלך משחק היורוליג החשוב של מכבי תל אביב במדריד ,  נשיק כאן בוואלה !  ספורט פורמט חדש ,  שישלב בין צפייה בספורט וגלישה באינטרנט ,  וישדרג את חווייתם של האוהדים .  הפורמט יהיה חלק ממשחקים גורליים נוספים בכל ענפי הספורט ,  שנכנס לחודשי ההכרעה שלו .  
במהלך המשחק ,  במקביל לסיקור החי הקבוע שלנו ,  יוסיפו כתבי ופרשני הכדורסל של וואלה !   אודי הירש ,  אוהד גרינוולד וארז מיכאלי  את הערותיהם השוטפות למתרחש על הפרקט .  אתם מוזמנים להשתלב בדיון חי ,  לשאול שאלות ,  להתווכח ולהוסיף הערות משלכם ,  כאשר הכותבים שלנו יתייחסו לחלקן תוך כדי משחק .
 כך ,  בפעם הראשונה בישראל ,  יוכלו חובבי הספורט לקחת חלק בשיחת סלון עם אנשי המקצוע שלנו ,  שיספקו את הזווית האישית שלהם לביצועים של שחקני מכבי תל אביב וריאל מדריד .  הסיקור החי שלנו ייפתח רבע שעה לפני פתיחת המשחק ,  בשעה 21:30 ,  ויסתיים כרבע שעה לאחריו ,  לקראת 23:45 .  כולם מוזמנים .
 
פרשני וואלה !  ספורט צופים איתכם במכבי
במהלך המשחק במדריד נשיק פורמט חדש ,  בו אודי הירש ,  אוהד גרינוולד וארז מיכאלי יכתבו את הערותיהם לפני ,  תוך כדי ואחרי המשחק ,  וינהלו יחד איתכם ,  המגיבים ,  שיחת סלון על כל הנושאים שיעלו בו .  לא הגיע הזמן באמת שתראו להם שאתם מבינים הרבה יותר בכדורסל ? 

