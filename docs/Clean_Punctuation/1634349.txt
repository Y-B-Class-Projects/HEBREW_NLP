כתבנו בשטח
אחרי שדודי כמעט נהרג בגלל הטורקים ,  כעת שלחנו אותו אל מותו במכונית חשמלית .  הוא יצא מזה חי ,  למרבה ההפתעה
רוב האנשים מתחילים שיחת טלפון ב"שלום ",  אבל כשהעורכת התקשרה אלי שלשום היא העדיפה להתחיל ב-"זיהום האוויר הוא ברוך רציני ומכוניות חשמליות נשמעות כמו תוכנית מבורכת כדי לצמצם אותו .  בגלל זה החלטנו לתת לך לסקר ביצועים של מכונית חשמלית ".   " וואו ,  גדול ",  אמרתי בשמחה , " תמיד רציתי ..  ."  .  העורכת קטעה אותי , " בעיקרון ניסינו להציע את הג'וב לכתבים מוצלחים יותר ,  אבל אף אחד לא רצה בגלל שהמכונית עדיין בשלבי פיתוח ויכולים להיות בה קצת פגמים ".   " אה ,  לא נורא ",  עניתי . " והיא בצבע ורוד עם נצנצים ".   " עדיין ,  נשמעת לי חוויה מעניינת ".   " ובוא לא נשכח את הסיכוי של ה-20% שהיא תתפוצץ ברגע שתעבור את ה-40 קמ"ש ".   " עוד משהו ?  ",  שאלתי בייאוש . " כן ,  אתה גם תשלם על החשמל שלה ". 
מכוניות על דלק הן חלק בלתי נפרד מחיי היומיום של כולנו ,  אבל כנראה שגם הן ייעלמו מתישהו לטובת חלופה שתזיק פחות לסביבה ותבזבז פחות משאבים .  הצורך בחלופה קיים ,  ואם יש צורך אז גם יימצא פתרון ,  ואם תהיה מודעות לנזק הסביבתי ,  אז הפתרון גם יתפוס .  לאט לאט השוק יעבור למכוניות היברידיות  ( המשתמשות גם בדלק וגם בחשמל )  ומשם תקטן הדרך אל מכוניות חשמליות ,  מכוניות סולאריות וכמובן לחד אופן .  הכל טוב ויפה ,  ואני עמדתי לחוות על בשרי את הטכנולוגיה העתידית שמחכה לכולנו מעבר לפינה .  החוויה יכלה להיות נפלאה אילולא היה התקציב המוגבל של וואלה !  עומד על הפרק .
 נכנסתי למכונית המתפרקת ששכרו עבורי  ( או שהרכיבו מכמה גרוטאות שנמצאו באתר פסולת ,  כי ככה זה נראה )  ,  חגרתי וסובבתי את המפתח .  המכונית עשתה את הקול של ווינדוס כשפותחים את המחשב ,  וזה הרגיש מוזר .  הורדתי את האמברקס ,  העברתי לדרייב ויצאתי אל מה שהסתמן כנסיעה הכי מדלוקית שידע העולם הזה .
 10 קמ"ש .  כל מה שהצליחה המכונית הזו לסחוב היה 10 קמ"ש .  מישהי עשתה ריצת בוקר ליד מסלול הנסיעה שלי ונופפה לי לשלום בזמן שעקפה אותי ואת המכונית .  ראיתי במראה השמאלית אישה מבוגרת עם מקל הליכה שהולכת לעקוף אותי בכל רגע .  בעטתי ברגלית הגז בחוזקה והצלחתי לעלות את המהירות בהדרגה עד ל-40 קמ"ש .  מהקולות הצורמים שהמכונית השמיעה ידעתי שאני לא רוצה לעבור את המהירות הזו .  ניסיתי להדליק את הרדיו ,  אבל התחשמלתי בכל ניסיון .  כן ,  עד עתה המכונית עשתה רושם נפלא .
 כשעצרתי ברמזור ,  התקרב אלי לחלון אדם שהלך כמו שיכור ,  הוא הושיט יד קדימה וביקש כסף .  רציתי שהוא ילך ,  אבל לא תכננתי שהמסכן ישען על האוטו ,  יתחשמל מהמגע ויתעלף באמצע הכביש .  ניסיתי לברוח מהמקום כדי שלא יקשרו ביני לבינו ,  לחצתי על הגז וברחתי במהירות של חמישה קילומטרים לשעה .  כשהתחיל לרדת גשם זה כבר היה הקש ששבר את גב הגמל ,  או יותר נכון שדפק את המעגלים הפנימיים של המכונית ואילץ אותי להפסיק את המשימה .  תודה לאל .
 אולי טרם הגיע זמנן של המכוניות החשמליות ,  ואולי לא צריך לתת לגרפיקאים לדאוג לחלק הטכני של מכונית המבחן ולמתכנתים לדאוג לעיצוב .  כך או כך אני חושב שאתרחק ממכוניות לעת עתה .  חד-אופן נשמע פתאום הרבה יותר בטוח .
 
כתבנו בשטח
אחרי שדודי כמעט נהרג בגלל הטורקים ,  כעת שלחנו אותו אל מותו במכונית חשמלית .  הוא יצא מזה חי ,  למרבה ההפתעה

