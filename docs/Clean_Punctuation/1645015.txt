מי עוד נהנה מהתקציבים של קרנות המנוף 
קרן המנוף בראשית משקיעה 120 מיליון שקל בחברת גילץ שבשליטת רוני בירם וגיל דויטש .  חברת החיתום של אקסלנס ,  גם היא בשליטת בירם ודויטש ,  תזכה לעמלת תיווך
 >  >  לפני כמה שבועות התברר כי קרן המנוף בראשית בניהולו של גבי פרל תשקיע במניות חברת גילץ 120 מיליון שקל .  ההשקעה בגילץ נראתה תמוהה ,  שכן כאשר קרנות המנוף הוקמו ב-2009 על ידי משרד האוצר ,  המטרה היתה לחלץ חברות ישראליות שיש להן איגרות חוב מקשייהן בקבלת אשראי ,  ולא דווקא בחברות שבשליטת אנשי עסקים חזקים בדמותם של גיל דויטש ורוני בירם .  ההשקעה בחברה של בירם ודויטש היתה אחת ההשקעות המוזרות של הקרן הראשונה שהוקמה וגייסה את מרבית הכסף - קרן בראשית .  גילץ עוסקת בנדל"ן מניב ומנסה להיכנס לתחום האנרגיה הירוקה בספרד .  הונה העצמי מסתכם ב-275 מיליון שקל ,  בקופתה כ-80 מיליון שקל והתשואות על איגרות החוב שלה הן 3% ,  כלומר תשואה של חברה יציבה במיוחד שאין לה בעיה לגייס כספים .  עתה מסתבר כי לא רק שגילץ ובעליה החזקים נהנו מההשקעה של קרן המנוף .  אם תאושר ההשקעה תהנה גם חברת החיתום של אקסלנס מעמלה של 600 אלף שקל .  ומי מנהל את אקסלנס ומחזיק בו מניות בהיקף גדול ?  אותם רוני בירם וגיל דויטש .  בשל העובדה שבירם ודויטש הם בעלי עניין באקסלנס ובאקסלנס חיתום ,  כשבמקביל הם בעלי שליטה בגילץ - מדובר בעסקת בעלי עניין שדורשת את אישור האסיפה הכללית של בעלי המניות של גילץ .  כלומר ,  חברה של בירם ודויטש משלמת עמלה לחברה של בירם ודויטש כשברקע יש כסף גדול שחלקו בא מתקציב המדינה .  לפי החוק ,  כדי לאשר את העסקה נדרש רוב של שליש שאינו נגוע מקרב בעלי המניות .  האסיפה זומנה ל-23 בפברואר .  התגמול לחיתום של אקסלנס מעורר את השאלה האם כשמשרד האוצר הקים את קרנות המנוף הוא התכוון שהמדינה תסבסד עסקות ועמלות מסוג זה .  שכן המשמעות של השקעת קרן המנוף בראשית בגילץ היא כי גם המדינה ,  שמשקיעה 25% מכספי הקרן ,  משקיעה למעשה בחברה עצמה .  אמנם קרן בראשית היא לא זו שמשלמת את עמלת התיווך ,  אך החברה שבה השקיעה משלמת את העמלה - ולכן באופן אירוני מעט יוצא שהמדינה מממנת חלק מהעמלה לחברת החיתום .  העסקה של בראשית עם גילץ אינה היחידה שבה קיבלו מתווכים ,  בין אם הם חתמים בין אם לא ,  עמלה בגין תיווך .  אלא שבשל העובדה שבירם ודויטש הם בעלי שליטה בחברת החיתום ובגילץ ,  הם נאלצו לדווח על העסקה .  בעסקה עם בראשית בניהולו של גבי פרל סוכם כי הקרן תשקיע בגילץ 120 מיליון שקל באמצעות רכישה של 5.58 מיליון מניות גילץ במחיר של 10.75 שקלים למניה ,  שמשמעה השקעה של 60 מיליון שקל תמורת 17% מהמניות ,  וכן היא תעמיד לרשות גילץ הלוואה של 60 מיליון שקל כנגד הנפקת איגרות חוב שקליות לטווח ממוצע של חמש שנים שיישאו ריבית של 8% בשנה .  קרנות המנוף גייסו כ-4.5 מיליארד שקל - כ-1.1 מיליארד שקל מהמדינה והיתר ממשקיעים מוסדיים .  מאקסלנס נמסר בתגובה :  אקסלנס נשואה חיתום פעלה בעסקה זו כבנקאי להשקעות כחלק ממהלך עסקיה הרגיל .
 
מי עוד נהנה מהתקציבים של קרנות המנוף 
קרן המנוף בראשית משקיעה 120 מיליון שקל בחברת גילץ שבשליטת רוני בירם וגיל דויטש .  חברת החיתום של אקסלנס ,  גם היא בשליטת בירם ודויטש ,  תזכה לעמלת תיווך

