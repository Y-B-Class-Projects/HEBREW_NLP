דווין מיטשל ייעדר שלושה שבועות
גארד הפועל חולון סובל מקרע חלקי במיניסקוס ויחמיץ את הפועל י-ם ,  מכבי חיפה ומכבי ראשל"צ .  הקבוצה לא תביא זר אחר
גארד הפועל חולון דווין מיטשל ערך היום בדיקת MRI בה התברר כי הוא סובל מקרע חלקי במיניסקוס וייעדר לפחות משלושת המשחקים הקרובים של הקבוצה מול הפועל ירושלים ,  מכבי חיפה ומכבי ראשון לציון .  מיטשל יעבור בימים הקרובים בדיקת אורתוסקופיה ,  בה תיבחן חומרת פציעתו בוודאות .  
בניגוד למיטשל הפצוע ,  יערכו ארז מרקוביץ' וקלי וויקין את הופעות הבכורה שלהם בקבוצה מול הפועל ירושלים .  וויקין נבחן בקבוצה בשבועיים האחרונים ורק לאחר שבחולון החליטו כי הוא השחקן המתאים ביותר לאייש את תפקיד הזר הבשמיני בקבוצה ,  החליטו לרשום אותו באיגוד .  בקבוצה בדקו אפשרות לרשום זר נוסף במקומו של מיטשל הפצוע ,  אך לאחר הבירור נודע לקבוצה כי זר כזה יוכל לבוא רק ל-30 יום וזאת כפוף לאישור וועדה רפואית של איגוד הכדורסל ובחולון החליטו לרדת מהעניין .  300 מאוהדי הקבוצה צפויים ללוות את הקבוצה לירושלים .  

דווין מיטשל ייעדר שלושה שבועות
גארד הפועל חולון סובל מקרע חלקי במיניסקוס ויחמיץ את הפועל י-ם ,  מכבי חיפה ומכבי ראשל"צ .  הקבוצה לא תביא זר אחר

