האסון בהאיטי : " 70,000 נטמנו בקברי אחים "
 כך מסר ראש הממשלה ג'ין מקס בלארייב שהורה על מצב חירום עד סוף החודש במדינה .  בתוך כך ,  רופאים מעריכים כי למרות העלייה בקצב הסיוע ,  פצועים רבים ימותו בהמשך
 ( צילום :  רויטרס ,  עריכת וידאו :  גדי וינסטוק )  
ראש ממשלת האיטי ג'ין מקס בלארייב אמר בראיון לרשת האמריקאית ABC הלילה  ( שני )  כי 70,000 מתים מרעש האדמה נטמנו בקברי אחים גדולים ושמצב החירום הוכרז עד סוף החודש במדינה .  כוחות ההצלה נאבקים לספק מזון וטיפול רפואי לניצולי רעש האדמה ,  ורופאים מזהירים כי חצי מהפצועים ימותו אם לא ינותחו במהלך 12 עד 24 השעות הקרובות .
 בתוך כך ,  קצב אספקת הסיוע למדינה המוכה התגבר בסיוע מסוקי חיל הים האמריקאי המנחיתים מזון ותרופות מהאוויר .  מסוקי בלק-הוק ערכו יותר מ-100 גיחות במהלך אתמול ומספר הטיסות צפוי לעלות .  אחת הבעיות עליהן מדווחים בצבא ארה"ב היא חוסר האבטחה באיורי הנחיתה ,  בעיה שלדבריהם צפויה להיפתר עם הגעתם של חיילי הנחתים האמריקאים למקום .  נשיא ארה"ב ברק אובמה הורה הלילה לגייס ולשלוח להאיטי 3,000 חיילי מילואים בכללם אנשי צוותים רפואיים וחיילי נחתים שיאבטחו את הצוותים .  
בתוך כך ,  מאות אלפי ניצולים מרעידת האדמה בהאיטי ממתינים לעזרה .  מאות משאיות אספקה של האו"ם המאובטחות על ידי שומרים חמושים עושות את דרכן דרך קבע מכיוון שדה התעופה מחוץ לפורט או פראנס לעבר העיר ,  אולם הן נתקלות במהרה במכשולים ,  ברחובות הומי אדם ושברים ורכבים עמוסים בגופות .
 
האסון בהאיטי : " 70,000 נטמנו בקברי אחים "
 כך מסר ראש הממשלה ג'ין מקס בלארייב שהורה על מצב חירום עד סוף החודש במדינה .  בתוך כך ,  רופאים מעריכים כי למרות העלייה בקצב הסיוע ,  פצועים רבים ימותו בהמשך

