פלייבוי תקצץ את כוח העבודה במחצית ;  המנכ"ל  - " הגודל כן קובע "
 החברה המוציאה לאור את המגזין באותו שם ,  תבצע אאוטסורסינג בפעילותה ותפתח מועדונים חדשים עם שותפים
חברת פלייבוי ,  הבעלים של המגזין למבוגרים באותו שם המפיקה גם תוכניות טלוויזיה תחת המותג המפורסם ,  מתכננת לקצץ את מספר עובדיה במחצית השנה במסגרת הסכמי רישוי ומיקור חוץ שעליהם חתמה .  דברים אלו אמר מנכ"ל פלייבוי ,  סקוט פלנדרס ,  בראיון לעיתון  " שיקגו טריביון ". פלייבוי ,  אשר נוסדה על ידי יו הפנר ,  מעסיקה כיום 573 עובדים ,  ומספרם צפוי לרדת במחצית בתוך שנה על רקע העברת פעילות קיימת של החברה לשותפים שלהם מומחיות רבה יותר ובעקבות הרחבתם של מיזמים חדשים ,  אמר פלנדרס בראיון.מאז כניסתו לתפקיד בחודש יוני ,  פלנדרס מבקש ליישם תוכנית ארגון מחדש שתביא להתאוששות בהכנסות פלייבוי ,  אשר כללה העלאת מחירי המגזין הדגל של החברה ופתיחת עד חמישה אתרי בילוי נוספים תחת מותג החברה ,  ובכלל זה קזינו במקסיקו ומועדון במיאמי .  החברה חתמה מאז יוני על שני הסכמי מיקור חוץ גדולים ,  וצפויה לחתום על לפחות עוד שני הסכמי רישוי או מיזמים משותפים בשנה הקרובה.בתחום הטלוויזיה של החברה ,  אשר כולל את ספייס נטוורקס ופלייבוי טי.וי ,  החברה זקוקה לשותפים הרבה יותר חזקים ,  ציין פלנדרס . " אין אף תחום עסקי שאני ממוקד בו יותר מאשר טלוויזיה ",  אמר וסיכם : " הגודל כן קובע ". 

פלייבוי תקצץ את כוח העבודה במחצית ;  המנכ"ל  - " הגודל כן קובע "
 החברה המוציאה לאור את המגזין באותו שם ,  תבצע אאוטסורסינג בפעילותה ותפתח מועדונים חדשים עם שותפים

