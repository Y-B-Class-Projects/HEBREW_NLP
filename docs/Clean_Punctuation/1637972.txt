דיווח בפקיסטן :  מנהיג הטליבן נהרג ונקבר
הצבא הפקיסטני בודק דיווח של הטלוויזיה הממלכתית כי חקימוללה מחסוד מת כתוצאה מפציעה שנגרמה לו במהלך תקיפה של מזל"ט אמריקאי .  בטליבן ממשיכים להכחיש
 ( צילום :  רויטרס ,  עריכה :  גדי וינסטוק ) 
ראש הטליבן בפקיסטן ,  חקימוללה מחסוד ,  נהרג לפני כשבועיים מירי של מטוס אמריקאי זעיר ללא טייס לעבר מתקן אימונים בדרום מחוז וזיריסטן .  מחסוד נקבר בכפר ממוזאי שבצפון המחוז .  כך דווח הבוקר  ( ראשון )  ברשת הטלוויזיה הממלכתית של פקיסטן .  הדיווחים על מותו של מחסוד החלו לזרום כבר מיד לאחר שבוצעה התקיפה ב-14 בינואר ,  אולם בטליבן טענו בתוקף כי הוא שרד אותה .  בדיווח בטלוויזיה הפקיסטנית נאמר כי מחסוד מת מפצעיו שלושה ימים לאחר התקיפה ,  אולם לא נמסר מהם המקורות לדיווח .  צבא פקיסטן מסר כי הוא בודק את הדיווח .  לאחר הדיווח בטלוויזיה טענו שני גורמי מודיעין פקיסטניים כי מחסוד ככל הנראה נהרג בתקיפה נוספץ שבוצעה ב-17 בינואר ,  כאשר כלי טיס שיגר טילים לעבר שני כלי רכב שבהם נסעו פעילי טליבן בצפון וזיריסטן .  
דובר הצבא הפקיסטני ,  גנרל אטאר עבאס ,  אמר היום כי כוחות הביטחון הפעילו את סוכניהם באזור השבטי שבצפון מערב המדינה כדי לבחון את אמיתות הדיווחים .  בטליבן הכחישו עד כה כי מחסוד נהרג בתקיפה בה נהרגו לפחות 10 בני אדם .  בשבועיים האחרונים אף פורסמו שתי קלטות ,  בהן נשמע לכאורה מחסוד מכחיש את הטענות כי הוא נפגע . " זה שקר מוחלט ",  אמר דובר הארגון לסוכנות הידיעות רויטרס .
 מחסוד קיבל את הפיקוד על הטליבן הפקיסטני לאחר חיסול המנהיג הקודם ,  בייתוללה מחסוד ,  בהתקפה אווירית באוגוסט האחרון .  הוא נחשב למי שעומד מאחורי הפיגוע בבסיס המודיעין האמריקאי בפקיסטן בסוף החודש שעבר שהביא למותם של שבעה סוכני CIA ואיש ביון ירדני .  בסרטון שפורסם לאחר הפיגוע נראה מחסוד יושב ליד המחבל המתאבד הירדני וטוען כי הפיגוע הוא נקמה על ההתקפות האוויריות האמריקאיות נגד יעדי טליבן ואל קאעדה בפקיסטן .
 
דיווח בפקיסטן :  מנהיג הטליבן נהרג ונקבר
הצבא הפקיסטני בודק דיווח של הטלוויזיה הממלכתית כי חקימוללה מחסוד מת כתוצאה מפציעה שנגרמה לו במהלך תקיפה של מזל"ט אמריקאי .  בטליבן ממשיכים להכחיש

