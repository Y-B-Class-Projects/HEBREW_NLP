השר אטיאס : " ישראל לא מוכנה לרעידת אדמה "
 עם שוך הלהבות בכרמל ,  מצביע שר השיכון אריאל אטיאס על המחדל הבא הממתין לטיפול .  לדבריו ,  התוכנית לחיזוק מבנים נכשלה ובזמן רעידת אדמה יקרסו 70,000 בניינים
שר הבינוי והשיכון ,  אריאל אטיאס ,  התייחס היום  ( רביעי )  למוכנותה של ישראל להתמודדות עם רעידות אדמה .  השר אמר כי  " לצערי תמ"א 38  ( התוכנית לחיזוק מבנים )  נכשלה ,  ישראל לא ערוכה לרעידות אדמה .  70,000 מבנים יתמוטטו .  החלטנו לתת תמריצים לקבלנים שיתחילו את הבנייה מהר יותר .  ניתן 15% לקבלנים שבתוך 30 חודשים יביאו טופס 4 ".  
אטיאס אמר את הדברים במהלך ועידת השלטון המקומי שנערכה בבית ספר לאודר לממשל ,  דיפלומטיה ואסטרטגיה במרכז הבינתחומי הרצליה בו לקחו חלק גם מנהל מינהל מקרקעי ישראל ,  ירון ביבי ,  ח"כ מירי רגב ,  ראש עיריית מודיעין-מכבים-רעות ,  חיים ביבס וראש מועצת בועיינה נוג'ידאת ,  סאלח סולימאן .
 יו"ר מרכז השלטון המקומי ,  שלמה בוחבוט אמר בתגובה : " השר אטיאס ,  אתה צעיר ומוכשר ועתידך בפוליטיקה עוד לפניך .  אל תיתן להם לשלוח אותך הביתה בגלל המחדל הממשלתי .  עליך להעמיד את כשל רעידות האדמה במרכז סדר היום ולהיערך לתקצוב וחיזוק מבני ציבור ברשויות המקומיות ".  לדברי בוחבוט , " אם לא תטפל בבעיה  אתה לא ראוי להיות שר .  אל תכתוב מכתבים ותגיד בדיעבד 'אמרתי' .  תצעק ותתריע כבר עכשיו .  לצערי כל אזהרה של השלטון המקומי מתממשת ". 
ראש מועצה מקומית בועיינה נוג'ידאת ,  סאלח סולימאן התייחס בדיון למחסור בנדל"ן ברשויות הערביות . " משפחות גרות יחד בצפיפות נוראית .  אין לנו שטח לבנות ,  אין תעסוקה ואחוז האבטלה אצלנו הוא הכי גבוה במשק .  כולם רוצים לעבוד ואין להם פתרונות .  חברים ,  הערבים לא יתאדו כי לא ישכירו להם דירות .  אם לא יהיו דירות ,  הערבים יעברו לערים היהודיות .  תבינו המצב אצלנו קשה ועלול להתלקח לאינתיפאדה חדשה ,  אם לא נשכיל לסייע בפתרונות ". 

השר אטיאס : " ישראל לא מוכנה לרעידת אדמה "
 עם שוך הלהבות בכרמל ,  מצביע שר השיכון אריאל אטיאס על המחדל הבא הממתין לטיפול .  לדבריו ,  התוכנית לחיזוק מבנים נכשלה ובזמן רעידת אדמה יקרסו 70,000 בניינים

