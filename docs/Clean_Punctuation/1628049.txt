קרליק לביהמ"ש : " למה אני עדיין אזוק למיטה ?  "
 לטענת הנאשם ברצח משפחת אושרנקו ,  שירות בתי הסוהר התעלם מקביעת ביהמ"ש והשאיר אותו אזוק למיטתו במשך כל שעות היממה . " לא יעלה על הדעת שינהגו בבני אדם כמו באינקוויזיציה הספרדית "
 דמיאן קרליק ,  הנאשם ברצח משפחת אושרנקו ,  עתר היום  ( ראשון )  לבית המשפט המחוזי בתל אביב נגד שירות בתי הסוהר ,  בטענה שהוא עדין אזוק למיטתו ולא נבדק על ידי גורמים מקצועיים כפי שקבע בית המשפט לפני כחודש .  בנובמבר הורה השופט דוד רוזן לשקול מחדש את המשך כבילתו של קרליק ,  שאזוק בידיו ורגליו למיטה במשך כל שעות היממה ,  מכיוון שמדובר בצעד קיצוני שיש לעשות בו שימוש לתקופה קצרה בלבד .  
בעתירה שהוגשה היום טוען פרקליטו של קרליק ,  עו"ד אורי קינן מהסנגוריה הציבורית ,  כי עד כה נבדק קרליק רק על ידי פסיכיאטר של הכלא ,  והוא עדיין כבול . " לא יעלה על הדעת כי במדינת ישראל ,  במאה ה-21 ,  ינהגו בבני אדם כמנהג האינקוויזיציה הספרדית ",  נכתב בעתירה .  
עו"ד קינן טוען בעתירה כי השב"ס מתייחס להחלטת בית המשפט כאל  " עורבא פרח ".  עוד נטען ,  בעקבות שורת מקרים שפורסמן לאחרונה על איזוק עצורים ,  כי השב"ס סיגל לעצמו נוהג חדש לכבול עצורים למיטה , " שאינו פרי יצירתם של פסיכיאטרים ,  אלא כנראה ,  של קציני השב"ס שסבורים כי כך צריך לנהוג בעצורים בהתאם להחלטות פיקודיות ,  שהקשר ביניהן לבין פסיכיאטריה הוא מקרי בהחלט ". 

קרליק לביהמ"ש : " למה אני עדיין אזוק למיטה ?  "
 לטענת הנאשם ברצח משפחת אושרנקו ,  שירות בתי הסוהר התעלם מקביעת ביהמ"ש והשאיר אותו אזוק למיטתו במשך כל שעות היממה . " לא יעלה על הדעת שינהגו בבני אדם כמו באינקוויזיציה הספרדית "
 
