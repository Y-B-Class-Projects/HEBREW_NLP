נסראללה : " מהלך דרמטי בין ישראל לסוריה "
 מזכ"ל חיזבאללה הצטרף למגיבים על חילופי האיומים בין סוריה לישראל .  נסראללה אמר כי הדו הקרב המילולי בין שתי המדינות הוא  " מהלך דרמטי ,  והתפתחות מסוכנת וחשובה "
  ( דברי ליברמן הבוקר באוניברטיסת בר אילן .  צילום :  רויטרס .  עריכה :  עידן גוראל ) 
מזכ"ל חיזבאללה ,  חסן נסראללה ,  נשא הערב  ( חמישי )  דברים והתייחס לחילופי האיומים בין ירושלים לדמשק . " מדובר במהלך דרמטי בין ישראל לסוריה ,  זו התפתחות מסוכנת וחשובה ",  אמר נסראללה בנאום טלוויזיוני .  הוא הוסיף כי הוא יתייחס לנושא בפירוט בנאום שיישא ביום החללים של הארגון .
 נסראללה התייחס למהלומות המילוליות בין סוריה וישראל .  לאחר ששר החוץ אביגדור ליברמן אמר כי במלחמה אסד יפסיד את השלטון ,  אמר ראש ממשלת סוריה ,  מוחמד נאג'י עוטרי ,  כי  " האיומים לא יועילו בשום צורה שהיא .  יש לנו כוח ,  יש לנו יכולות ואמצעים להגיב ולהתעמת .  העם הסורי הוא עם לוחם הדבק בעקרונותיו הלאומיים ". 
הדברים הללו מגיעים על רקע האיום הברור אותו שיגר ליברמן לעבר דמשק בו אמר כי  " במלחמה הבאה סוריה תפסיד ,  ואסד יפסיד את השלטון ".  בירושלים מיהרו לנסות ולתקן את הנזקים .  ראש הממשלה בנימין נתניהו זימן לשיחת הבהרה את שר החוץ ,  והורה לשרים בממשלה שלא להתבטא בנושא הסורי .
 כשעה לאחר מכן הגיב גם שר הביטחון אהוד ברק לחילופי הדברים ואמר כי  " אנחנו חותרים למשא ומתן עם סוריה .  הסדר עם סוריה הוא יעד אסטרטגי של ישראל .  במקום להחליף מהלומות מילוליות ,  בו נשב לשולחן הדיונים .  בלשון המעטה ,  אני לא מתלהב מההתבטאויות בשתי היממות האחרונות ". 
אתמול האשים נשיא סוריה אסד את ישראל ב"דחיפת המזרח התיכון למלחמה ".  לפי סוכנות הידיעות הסורית ,  בפגישה עם שר החוץ הספרדי מיגל מורטינוס אמר אסד : " כל העובדות מצביעות על כך שישראל דוחפת את האזור לעבר מלחמה ,  לא שלום ישראל לא רצינית לגבי רצונה בשלום ". 
נשיא סוריה בשאר אסד מתח ביקורת חריפה על הפוליטיקאים הישראלים גם בראיון לכתב הבכיר של המגזין  " ניו יורקר "  שהתפרסם אתמול .  אסד הגדיר את הבכירים הישראלים כ"ילדים שמחבלים במדינתם ".   " צריך מילון מיוחד בשביל המושגים שלהם ",  אמר אסד לעיתונאי סימור הירש . " אין להם הדור הישן שידע מהי פוליטיקה ,  כמו רבין ואחרים .  לכן אמרתי שהם כמו ילדים שרבים אחד עם השני .  הם מחבלים במדינה .  הם לא יודעים מה לעשות ". 
אסד הוסיף כי ניסיונותיה של ישראל להחליש את חמאס רק החלישו את אבו מאזן וחיזקו את חמאס . " מה התחליף לחמאס ?  ",  תהה . " האם זה אל קאעדה ,  שאין לה מנהיג עמו אפשר לדבר ". 
עדכון ראשון :  18:01

נסראללה : " מהלך דרמטי בין ישראל לסוריה "
 מזכ"ל חיזבאללה הצטרף למגיבים על חילופי האיומים בין סוריה לישראל .  נסראללה אמר כי הדו הקרב המילולי בין שתי המדינות הוא  " מהלך דרמטי ,  והתפתחות מסוכנת וחשובה "
 
