מנהלת קרן גידור בת 29 שלחה לבאפט מחקר - והוזמנה לפגישה אישית
לא ברור האם באפט הסכים להשקיע משהו מהונו בקרן הגידור בת השנתיים של גולדנברג
מנהלת קרן הגידור קארה גולדנברג הצליחה להפוך בן לילה ממשקיעת מניות בלתי מוכרת לבת שיחו של המשקיע המיליארדר וורן באפט .  מחקר שכתבה גולדנברג ,  בוגרת ייל בת 29 ,  כה הרשים את באפט עד כי זה הזמין אותה לארוחת ערב מפוארת .  מאז הפגישה ,  הטלפונים לא מפסיקים לצלצל במשרדה של גולדנברג במנהטן ,  לדברי סטייסי אשר ,  מנהלת קשרי משקיעים בקרן של גולדנברג.לא ברור האם באפט ,  המכונה  " האורקל מאומהה ",  הסכים להשקיע משהו מהונו בקרן הגידור בת השנתיים של גולדנברג  פרמיאן אינווסטמנט פרטנרס ,  ששווייה 89 מיליון דולר .  דובר ברקשייר התאוויי ,  חברת האחזקות של באפט ,  לא מסר תשובתו בנושא.אך תצלום בעמוד הפייסבוק של גולדנברג ,  בו היא ניצבת מחייכת לצד המשקיע האגדי ,  היא פרסום חינם מהסוג שכל מנהל עלום שם מייחל לו .  בתמונה ,  גולדנברג ובאפט אוחזים שניהם בארנק  שלו ,  יש להניח .  לא ניתן היה לאשר את אמיתות התמונה.התחרות על משקיעים קשה מתמיד במגזר הגידור ,  ששוויו מוערך ב-1.5 טריליון דולר ,  בעקבות המשבר הפיננסי החמור ביותר מאז השפל הגדול של שנות ה-30' .  אף שהמגזר התאושש בשנה שעברה לאחר שנה הרסנית ב-2008 ,  עדיין שוררים תנאים קשים עבור שחקנים חדשים בזירה ,  ששמם אינם הולך לפניהם בגיוס כספים.לא ברור עדיין האם ארוחת הערב של גולדנברג עם באפט ,  עליה דווח לראשונה במגזין  " ביזנסוויק "  של בלומברג ,  סייעה לה בתחום זה .  בניגוד למשקיעים שמוכנים לשלם עשרות אלפי דולרים לצדקה עבור הזכות לשבת עם באפט לארוחת ערב ,  גולדנברג זכתה בארוחה על חשבון המיליארדר.לגולדנברג אין ניסיון רב  היא עבדה תקופות קצרות במורגן סטנלי ,  בחטיבת הייברידג' קפיטל בג'יי.פי מורגן צ'ייס ,  ובחרבת קרלייל בלו-וייב פרטנרס .  המשרה הממושכת ביותר שלה בטרם הקימה חברה משלה היתה בחברת ברהמן קפיטל הניו יורקית ,  בה החזיקה 3 שנים .  שותפיה של גולדנברג בפרמיאן הם אלכס דוראן וסקוט הנדריקסון ,  אותם הכירה בברהמן.פרמיאן הושקה בהשקעה ראשונית של חברת ניהול ההשקעות פרייבט קפיטל של לורנס פלין ,  בנקאי השקעות לשעבר שעשה את הונו בתחום השידורים הלווייניים .  מרק רוזנבאום ,  נשיא פריבט וסמנכ"ל ההשקעות של החברה ,  אמר על גולדנברג שמדובר ב"משקיעה נפלאה ",  ויש לו  " אמון רב בה ובצוותה .  היא מאוד ממוקדת ועובדת קשה ". ביצועי הקרן אינם אחידים .  ב-2008 רשמה הקרן תשואה שלילית של 12.9% ,  אך בתקופה זו של שיא המשבר היתה התשואה הממוצעת של קרנות גידול 19%- .  בשנה שעברה התאוששה הקרן ונהנתה מתשואה חיובית של 13.9% ,  לפי פרסומי הקרן .  הימורים על יצרנית הציוד הצבאי הבריטית כמרינג ועל יצרנית ממחטות האף קלירווטר פייפר סייעו להגדלת התשואות.למרות הניסיון המועט שלה ,  גולדנברג לא נזקקה לזמן רב על מנת להתרגל לחיות כמו מנהלת קרן גידור עשירה .  לפני שנתיים דווח באחד ממקומוני מנהטן כי גולדנברג רכשה דירת 4 חדרים תמורת 2.95 מיליון דולר .
 
מנהלת קרן גידור בת 29 שלחה לבאפט מחקר - והוזמנה לפגישה אישית
לא ברור האם באפט הסכים להשקיע משהו מהונו בקרן הגידור בת השנתיים של גולדנברג

