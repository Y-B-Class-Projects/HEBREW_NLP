מנכ"ל איקאה ישראל :  הישראלים בוכים שהרשתות השוודיות משתלטות - יותר טוב שיחשבו איך להתייעל
שלומי גבאי : " נוזיל את המחירים בספטמבר ;  לא רלוונטי להשוואת מחירים בינינו לבין אירופה "
" זה נובע מהסיבות האובייקטיביות שלייבא למדינת ישראל ,  להכניס את הסחורה לישראל ולתפעל את כוח האדם שלה .  זה יקר כאן יותר מבכל מקום אחר ",  אומר גבאי , " בעיקר נושא הלוגיסטיקה והביטוח .  למדינות שחיות בעידן הגלובלי ,  עם לוגיסטיקה חובקת עולם ,  הרבה יותר נוח פשוט וזמין ,  והם מצליחים להביא את הסחורה באופן קל יותר וזול יותר .  המחירים האלה הם מחירים מאוד ריאליים .  לא רלוונטי להשוואת מחירים בינינו לבין אירופה .  הרי לא נלך עכשיו לקנות בגאפ באירופה אם אנחנו לא באירופה .  צריך לבחון את רמת המחירים ביחס לשוק המקומי .  הסיבה שאנחנו מוכרים יקר יותר מיתר העולם נעוצה אך ורק בהוצאות הלוגיסטיות והתפעוליות ". "עובדים קשה בשביל להוזיל"על טענות המומחים בתחום הלוגיסטיקה אמר גבאי : " את אותם מומחים שהתבטאו אני מכיר היטב .  הם גם אלה שעבדו איתנו ועושים איתנו עבודות היום ,  וזה לא יכול להיות 10% .  להבדיל מכל המומחים ,  אני חווה את זה ביום יום .  אנחנו עובדים קשה מאוד בשביל להצליח להוזיל את המחירים שנה אחרי שנה .  מאמצים עילאיים ,  התייעלויות שאין להן אח ורע באיקאה ,  מאיקאה באים ללמוד איך אנחנו עושים את הדברים .  הכול רק על מנת להצליח להוזיל את המחירים .  אני לא חושב שיש גורמים נוספים במדינת ישראל שעושים כל כך הרבה בכדי להוזיל את המחירים לצרכן ,  ולא שומרים את זה בבית .  אז עם כל הכבוד לכל המומחים אני מציע להם לנסות יום אחד לייבא ולראות איך הם עושים את זה בפחות כסף ". מי המתחרה הכי גדול שלכם - קיקה האוסטרית שמגיעה לישראל או הנגרים הפרטיים והחנויות שעדיין מחזיקים ברוב השוק ? "לא מתוך יהירות ,  אבל אין גורם אחד שאני יכול להסתכל עליו ולהגיד שהוא המתחרה שלנו .  שוק הרהיטים בישראל הוא שוק ילדותי מאוד שלא ביצע את ההתבגרות המתבקשת כמו בשווקים מערביים .  השוק הזה מנוהל עדיין מרביתו בחנויות קטנות ואנחנו עדים כל יום לסיפורים שונים כתוצאה מכך .  שוק הרהיטים הוא השוק השני בתדמית הגרועה שלו במדינת ישראל ,  אחרי מוצרי החשמל .  כניסת איקאה לישראל עשתה שינוי .  ממצב בו 90 אחוז מהשוק התנהל בחנויות קטנות היום כ-65% בלבד מתנהל בחנויות הקטנות .  כניסת גורם בינלאומי נוסף ,  גם אם זאת קיקה ,  שבמדינת ישראל מייחסים לה איזשהו גודל שאין לה ,  בסופו של דבר תארגן את השוק הזה ותעשה הפעולה המתבקשת למען הענף הזה ולמען הצרכנים .  בנוסף ,  בפעם הראשונה לתקשורת יהיה מקום להשוואה מול איקאה .  קיקה תעצים את המותג איקאה בישראל באופן משמעותי .  אין היום מותג שאפשר להשוות לאיקאה ,  לכן אנחנו מוצאים את התקשורת עושה השוואות עם חנויות קטנות או עם רשתות שהקשר שלהן עם איקאה הוא מינורי בלבד .  אבל כשתיכנס קיקה ,  שמתיימרת למכור הכל תחת קורת גג אחת ,  ותצטרך לעבוד תחת הסטנדרטים שהצבנו ,  כולנו נלמד עד כמה איקאה טובה ". אתה חושב שהמכירות שלכם יוכפלו בעקבות החנות החדשה בראשון לציון ,  או שנראה קניבליזציה עם החנות בנתניה ? "בתוכנית העבודה שלנו לשנה הקרובה ולשנים הבאות אנחנו רואים קניבליזציה .  יש לנו ניסיון נצבר מאוד גדול מסיטואציות דומות במדינות אחרות בעולם .  זה יאפשר לנו להשקיע 5 מיליון שקלים בהעמדה ועדכון מחדש של החנות בנתניה  ,  אחרי 9 שנים מאסיביות ומעל 20 מיליון מבקרים בישראל ". מה אתה חושב על כניסת h & m ועל זה שחברות השוודיות משתלטות על ישראל ? "יש הקבלה בין הקונספטים של h & m לאיקאה ,  שמגיעה מהתרבות השוודית .  הכניסה שלה לישראל ללא ספק תייצר דרמטיזציה גדולה מאוד בשוק הטקסטיל בבית וההלבשה .  h & m הולכת לעשות פה את מה שאיקאה עשתה לשוק הרהיטים .  אלה שנערכו ומתייעלים ויהיו זהירים ,  יעברו את השנה הראשונה בשלום ולאחר מכן דברים יתחילו להסתדר ,  כמו שרשתות מקומיות חיות ליד במדינות אחרות .  התנאי הוא היכולת לא לעשות צעדים דרמטיים ולהתנהל מאוד בזהירות עד שתעבור הרוח החזקה של h & m .  היא הולכת להוביל את השוק הזה ". איך אתה מרגיש עם זה שאתה חלק מזה שרשתות שוודיות משתלטות על המדינה ,  חברות מקומיות יפשטו רגל ,  עובדים ישראלים הולכים לאבד מקום עבודה .  למה לך ולנו לתמוך בזה ? "ישנו דיסוננס מוזר .  מצד אחד הבכיינות שלנו ,  ומצד שני הרצון להשתוות ולהיות כמו כל העולם .  חלק מהעולם זה מסחר חופשי .  כשהחרימו אותנו ולא הגיעו ארצה ,  בכינו .  עכשיו כשהם מגיעים אנחנו מתלוננים .  צריך להתייעל ,  לקחת את הדברים הטובים ולעשות אותם פה ולשפר את עצמנו .  צריך לראות מה קרה בענף בתי הקפה - הגיע סטארבקס שלא היתה מספיק טובה ,והחבר'ה פה היו הרבה יותר טובים ודחקו אותם החוצה .  כך צריך להיות בכל ענף - במקום לבכות למה מביאים אותם בואו נתייעל ונהיה יותר טובים .  מי שטוב ,  אז יש לו מקום בכל מקום ובטח שבמדינת ישראל ". 

מנכ"ל איקאה ישראל :  הישראלים בוכים שהרשתות השוודיות משתלטות - יותר טוב שיחשבו איך להתייעל
שלומי גבאי : " נוזיל את המחירים בספטמבר ;  לא רלוונטי להשוואת מחירים בינינו לבין אירופה "
 
