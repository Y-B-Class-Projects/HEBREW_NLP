ורינט דוחה את פרסום הדו"חות הכספיים שוב - ליום רביעי
זאת ,  על רקע שינויים חשבונאיים שהועברו לה באחרונה על ידי קומברס
 ,  החברה הבת של קומברס ,  שאמורה היתה לספק עד ה-29 בינואר  ( היום )  נתונים כספיים לשנים שהסתיימו ב-31 בינואר 2006 ,2007 ו-2008 ,  דחתה את פרסום הנתונים ליום רביעי הקרוב ,  אחרי המסחר ,  והיא תפרסם נתונים כספיים בלתי מבוקרים לשנים שהסתיימו ב-31 בינואר 2006-2010 .  הדחייה הנוספת באה בעקבות שינויים חשבונאיים שהועברו לחברה בתקופה האחרונה על ידי קומברס ,  החברה האם.ורינט לא סיפקה נתוניים כספיים מבוקרים על רקע פרשת הבקדייטינג בחברה האם ,  קומברס ,  שבגינה נמלט קובי אלכסנדר ,  מנכ"ל החברה ,  לנמיביה .  קומברס עצמה היתה אמורה לפרסם את דו"חותיה עד ה-8 בפברואר ,  אולם החברה פירסמה כי היא עשויה לדחות שוב את הדו"חות על רקע השינויים בדו"חות החברה הבת ,  ורינט .  בתקופה האחרונה סיפקה קומברס עדויות מסוימות למצבה הכלכלי .  החברה צפויה לפטר כ-500 עובדים מתוך כ-4,500 עובדיה .  בנוסף ,  הסכימו מספר בכירים בחברה ,  ביניהם המנכ"ל ,  אנדרי דהן ,  לחתוך את שכרם בצורה משמעותית.קבוצת קומברס מורכבת מארבע חברות בנות :  קומברס אינק ,  העוסקת באספקת פתרונות ערך מוסף לחברות תקשורת  ( תאים קוליים ופתרונות להעברת sms וקובצי מולטימדיה בסלולר )  .  החברה הבת השנייה בגודלה בקבוצה היא ורינט ,  המתמחה במערכות הקלטה מתוחכמות לווידיאו ולאודיו ,  ומתחרה בנייס מערכות הישראלית.השלישית היא אולטיקום ,  הפועלת בעיקר מחוץ לישראל ,  ומוכרת פתרונות תוכנה לרשתות סלולר ונסחרת אף היא בניו יורק ,  ששבה להיסחר בנאסד"ק אחרי הגשת דו"חותיה .  החברה הרביעית היא סטארהום ,  הזוכה לחשיפה מינימלית .  סטארהום היא חברה פרטית המתמחה בשירותי נדידה  ( roaming )  בעבור חברות סלולר .
 
ורינט דוחה את פרסום הדו"חות הכספיים שוב - ליום רביעי
זאת ,  על רקע שינויים חשבונאיים שהועברו לה באחרונה על ידי קומברס

