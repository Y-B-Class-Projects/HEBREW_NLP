אמו של אגייאר : " אנחנו יודעים שהוא יחזור חזק "
 משפחתו של ספונסר בית"ר ירושלים ערכה מסיבת עיתונאים בעקבות אשפוזו ,  אמו : " הוא אדם אהוב על כל האנשים בישראל "
 צילום ועריכת וידאו :  נועם אשל
משרד יחסי ציבור שנשכר על ידי משפחות של גומא אגייאר קיים הערב  ( חמישי )  מסיבת עיתונאים סמוך לביתו של אגייאר בשכונת ימין משה בירושלים .  פרקליטו ,  איתן גבאי ,  סיפר על מצבו של אגייאר ועל ההשלכות של אישפוזו על עיסוקיו הציבוריים .
 אמו של אגייאר ,  הלן ,  התייחסה למצבו של בנה ואמרה : " הוא אדם אוהב ואהוב על כל האנשים בישראל ,  החליט לתמוך ולשמור על בית"ר ירושלים ועל הפועל ירושלים ועל העיר ירושלים .  הוא איש רגיש .  עם כל המחשבה והאהבה ,  משפחתו החליטה לקחת את הזמן ולתת לו הפסקה .  כדי שיוכל לחזור חזק מתמיד ,  אנחנו יודעים שהוא יחזור חזק ואיתן בקרוב ". 
פרקליטו של אגייאר ,  איתן גבאי ,  אמר : " אני נמצא בקשר עם גומא שלוש שנים ,  הוא אדם נפלא ,  חם ,  אוהב ישראל ובעל יכולת נתינה אינסופית .  כולנו בני אדם וכל אחד מאיתנו חווה גם רגעים קשים בחייו .  וזה מה שקרה לגומא .  שוחחתי עם הצוות המטפל שמסר לי שגומא הוא אדם חזק והוא יתאושש בתוך זמן קצר ויחזור לפעילות רגילה ". 
גבאי לא הסכים להתייחס לסיבה שהביאה לאישפוזו של אגייאר ולענות האם יש לכך קשר לשימוש בסמים כפי ששיערו במספר מקומות : " גומא הוא אדם פרטי ששמח לתרום לקהילה .  מצבו האישי הוא עניין פרטי של משפחתו ושלו .  הכל נעשה מאהבה אליו .  בואו נניח לדברים האלה להערב ,  רוצים לדבר על גומא כאדם ולכן עדיף לא להתייחס ".  
" נכון לעונה ,  גומא השקיע כבר את כל הכסף הדרוש לשתי הקבוצות של ירושלים ",  הסביר גבאי על עתידם הלוט בערפל של בית"ר והפועל ירושלים , " לגבי העונה הבאה - גומא מסר כבר במספר הזדמנויות שהוא נמצא כאן לטווח הארוך ואנחנו בטוחים שזה מה שיהיה ". 
אישפוזו של אגייאר בכפייה ל-14 יום הינו חריג ויכול ללמד על מצבו הקשה של המיליארדר הברזילאי ,  שכן על פי חוק - לצורך אישפוז בכפייה של מעל לשבעה ימים יש צורך בחוות דעת של פסיכאטר מחוזי בה הוא מסביר בפירוט לבית המשפט מדוע זקוק המתאשפז לתקופת החלמה ארוכה כל כך .  כשישוחרר אגייאר מהאשפוז הכפוי ,  ובהתאם להמלצת הפסיכאטרים ,  עשויה אשתו ג'יימי לבקש להכריזו כפסול דין ולהפוך למעשה לאופוטרופסית שלו ובכך לאחראית על כספו .
 אם אכן תעשה כך הגברת אגייאר ,  שהמריאה היום חזרה לארה"ב כדי להימלט מההמולה התקשורתית ,  צפוי בית המשפט להיוועץ עם הפסיכאטרים אשר טיפלו בספונסר הראשי של בית"ר והפועל ירושלים ועל פי כך להחליט .  בסביבתו של אגייאר מספרים כי אם אכן יוכרז אגייאר כפסול דין ,  לא צפויה אשתו ג'יימי להמשיך ולהשקיע בספורט הישראלי .  ההליך בכל אופן הוא הפיך וכאשר יוכל אגייאר להוכיח כי הוא שולט במעשיו ובעל דעה צלולה יחזור להיות אחראי לעצמו .
 
אמו של אגייאר : " אנחנו יודעים שהוא יחזור חזק "
 משפחתו של ספונסר בית"ר ירושלים ערכה מסיבת עיתונאים בעקבות אשפוזו ,  אמו : " הוא אדם אהוב על כל האנשים בישראל "
 
