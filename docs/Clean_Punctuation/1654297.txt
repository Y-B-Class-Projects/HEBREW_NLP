נשיא ברזיל עלה לקבר ערפאת וקרא להפלת הגדר
לולה דה סילבה הגיע לביקור ברמאללה ,  במסגרתו נועד עם אבו מאזן והניח זר על קבר יאסר ערפאת .  לדבריו , " גדר ההפרדה חייבת ליפול ,  משום שהעולם לא יכול לקבל עוד שום סוג של גדרות "
  ( צילום :  רויטרס ;  עריכה :  עידן גוראל ) 
נשיא ברזיל לולה דה סילבה ביקר היום  ( רביעי )  ברמאללה ונועד עם יושב ראש הרשות הפלסטינית אבו מאזן .  במסיבת עיתונאים משותפת אמר דה סילבה כי  " הגיע הזמן לקבל החלטות אמיצות כדי להשאיר מאחור חצי מאה של מחלוקות ,  איבה וכאב ".  לדבריו ,  הוא חולם על  " פלסטין עצמאית וחופשית ,  החיה בשלום במזרח התיכון "  והביע אמונה ששני העמים  " מסוגלים לחלוק את אדמת אבותיהם ".  
דה סילבה שיבח את העם הפלסטיני  " האמיץ ,  הנאבק למען כבודו וחירותו "  והבטיח לאבו מאזן כי ארצו  " תסייע לרשות הפלסטינית להגשים את חלומה ".  בנוסף ,  הוא קרא לפלסטינים לשוב לשולחן המשא ומתן ו"להגן על זכויות הפלסטינים ".  דה סילבה גם מתח ביקורת על הסגר שמטילה ישראל על עזה ואמר כי הוא  " לא יכול להימשך "  ואמר כי גדר ההפרדה שבנתה ישראל  " חייבת ליפול ,  משום שהעולם לא יכול לקבל עוד שום סוג של גדרות ".  דה סילבה הזכיר כי ארצו מתחה ביקורת על ההחלטה הישראלית לבנות 1,600 יחידות דיור בירושלים ואמר כי על ישראל להפסיק לגמרי את הבנייה בהתנחלויות .
 יושב ראש הרשות הפלסטינית אבו מאזן אמר במסיבת העיתונאים כי על ישראל  " למלא אחר התחייבויותיה ולהפסיק את הבנייה בהתנחלויות בגד המערבית ובמזרח ירושלים ",  שכן רק כך יהיה ניתן לחדש את המשא ומתן עימה .  בנוסף אמר כי הפלסטינים מילאו את ההתחייבויות שלהם וציין כי  " אין לנו תנאים מוקדמים למשא ומתן עם ישראל ". 
קודם לכן היום ביקר נשיא ברזיל בקברו של יאסר ערפאת במתחם המוקטעה ברמאללה והניח זר פרחים על קברו .  בביקורו בישראל סירב נשיא ברזיל לעלות להר הרצל ולהניח זר על קברו של חוזה המדינה ,  בנימין זאב הרצל .
 
נשיא ברזיל עלה לקבר ערפאת וקרא להפלת הגדר
לולה דה סילבה הגיע לביקור ברמאללה ,  במסגרתו נועד עם אבו מאזן והניח זר על קבר יאסר ערפאת .  לדבריו , " גדר ההפרדה חייבת ליפול ,  משום שהעולם לא יכול לקבל עוד שום סוג של גדרות "
 
