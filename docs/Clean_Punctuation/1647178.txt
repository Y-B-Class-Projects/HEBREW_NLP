חברת החשמל הזמינה חוות דעת כדי לנמק את הריבית הגבוהה בגיוס בארה"ב
חיים בן-שחר ואשר בלס התבקשו לחבר חוות דעת שתסביר את הנפקת האג"ח השנויה במחלוקת של החברה ,  שנסגרה בריבית של 9.8% .  חוות הדעת הועברה למבקר המדינה
 >  >  הנהלת חברת החשמל הזמינה מפרופ' חיים בן-שחר ומד"ר אשר בלס חוות דעת על גיוס החוב השנוי במחלוקת שביצעה החברה בארה"ב בינואר 2009 .  חוות הדעת הוזמנה בעקבות הביקורת שנמתחה על החלטת החברה לצאת לגיוס - ועל תוצאותיו חסרות התקדים .  חוות הדעת הוגשה באחרונה למבקר המדינה ,  הבודק בימים אלה את גיוסי החברה בחו"ל תוך התמקדות בגיוס האחרון ,  בינואר .  מחברת החשמל נמסר בתגובה כי  " בן-שחר ובלס עובדים עם החברה באופן קבוע בנושאי רגולציה וכספים ,  ובמסגרת זו התבקשו השניים לבדוק את נושא גיוסי החברה ".  כפי שנחשף ב-themarker ,  בסוף 2008 החליטה חברת החשמל לצאת לגיוס של 200 מיליון דולר בהנפקת אג"ח למשקיעים מוסדיים בחו"ל בהובלת ג'יי.פי מורגן וסיטי בנק .  זאת ,  בתוך מסגרת חוב של מיליארד דולר שאותה אישר דירקטוריון החברה חודשיים לפני כן ,  כמענה להחזרי החוב בהם נדרשת החברה ב-2009 ,  בסכום כולל של כ-6 מיליארד שקל .  מדובר היה לפיכך בגיוס  " גישוש ",  שנועד לבחון את תנאי השוק - לאור המשבר הפיננסי העולמי שחוו השווקים באותם הימים .  בחברת החשמל חששו מריביות גבוהות יחסית בעת זו ,  והזהירו כי ריבית הגיוסים בחו"ל עשויה להגיע ל-10% .  ואולם ,  למרות זאת ,  נסגרה ההנפקה בריבית דולרית חסרת תקדים של 9.375%  ( ריבית אפקטיבית של 9.83% )  ,  וזו אף הורחבה ל-500 מיליון דולר .  לפי דיווחי סוכנויות הידיעות ,  החברה נקבה בריבית גיוס התחלתית בטווח 9.5%-9.75% .  בחברת החשמל עוד כינו את ההנפקה  " הצלחה ",  ואולם מיד לאחר ההנפקה עלה הביקוש לאגרות החוב והביא לעליית שוויין בשוק המשני בשיעור של 10%-15% .  תוצאות ההנפקה עוררו ביקורת ציבורית ותמיהה בקרב שוק ההון המקומי ,  בגלל הריבית הגבוהה שבה נסגרו ,  וההערכות כי מרבית האג"ח נרכשו לבסוף בשוק המשני בידי גופים מוסדיים מישראל .  בעקבות הביקורת אף הודיעה רשות החשמל כי לא תכיר לחברה בריבית גיוסים שתחרוג מן התקרה שנקבעה לה .  בנוסף לגיוס זה ,  עוסקת בדיקת מבקר המדינה ,  השופט  ( בדימוס )  מיכה לינדנשראוס ,  בשתי הנפקות אג"ח נוספות שביצעה החברה בקרב משקיעים מוסדיים בארה"ב .  מדובר בהפצת אג"ח בהיקף 250 מיליון דולר באמצעות גולדמן סאקס ודקסיה קרדיט בינואר 2008 ,  וכן בגיוס חוב בסך מיליארד דולר ,  אליו יצאה החברה בספטמבר 2008 בהובלת סיטי וליהמן ברדרס  ( שהתרסק שבועות לאחר מכן )  .  ההנפקה נסגרה בריבית דולרית של 7.25% ,  כשהיא רושמת ביקושי יתר של 5 מיליארד דולר .  היתה זו הפעם הראשונה שבה הושמעה ביקורת בשוק ההון המקומי כלפי הבחירה לגייס סכומים אלה בריבית שכזו דווקא בחו"ל - כאשר לפי הערכות ,  מוחזקות כיום מרבית האג"ח שהופצו בידי גופים ישראלים .
 
חברת החשמל הזמינה חוות דעת כדי לנמק את הריבית הגבוהה בגיוס בארה"ב
חיים בן-שחר ואשר בלס התבקשו לחבר חוות דעת שתסביר את הנפקת האג"ח השנויה במחלוקת של החברה ,  שנסגרה בריבית של 9.8% .  חוות הדעת הועברה למבקר המדינה

