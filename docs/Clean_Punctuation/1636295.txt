מנכ"ל GM ,  מזמני לקבוע
אד וויטאקר מונה למנכ"ל ג'נרל מוטורס לאחר שמילא תפקיד זה באופן זמני בחודשיים האחרונים . " נחזיר את כל ההלוואות עד יוני "
 אדוארד  ( אד )  וויטאקר ג'וניור ימשיך לכהן כמנכ"ל קונצרן ג'נרל מוטורס ,  לאחר שמילא תפקיד זה באופן זמני בחודשיים האחרונים .  וויטאקר שמשמש גם כיו"ר הקונצרן ,  מונה בחודש דצמבר לתפקיד בהליך חירום לאחר פיטוריו של המנכ"ל הקודם פריץ הנדרסון .  בדירקטוריון החברה נרשמו דעות חיוביות על תיפקודו של וויטאקר בחודשיים האחרונים ,  והציעו לו להמשיך בתפקיד באופן רשמי .
" חבר המנהלים שאל אותי אם אני רוצה להמשיך ולעזור להחזיר את GM לדרך הנכונה ",  כך אומר וויטאקר על ההצעה שניתנה לו והוסיף  " לכבוד הוא לי לקבל את התפקיד ".  לדבריו ,  החברה כבר נמצאת בדרך הנכונה וכי עד לחודש יוני תחזיר את כל ההלוואות שקיבלה מהממשל האמריקני וכן ממשלת קנדה ומחוז אונטריו .
 ג'נרל מוטורס עבר טלטלה בשנה האחרונה שהביאה אותו עד לכדי פשיטת רגל .  הליך ההבראה של הקונצרן כלל הכחדת מותגים כפונטיאק וסאטורן ומכירת אחרים  האמר עבר לסין ומכירת סאאב עדיין נמצאת על שולחן הדיונים כאשר טכנולוגיות וזכויות ייצור של דגמים וותיקים נמכרו אף הם לסינים .  בחטיבת אופל האירופית שנותרה בידי הקונצרן ,  הודיעו השבוע על סגירת מפעל בבלגיה מה שמלמד על תהליך כואב בדרך חזרה לרווחיות .  החודשים הקרובים יהיו מבחן חשוב הן לוויטאקר והן לקונצרן הענק בראשו הוא עומד .
 
מנכ"ל GM ,  מזמני לקבוע
אד וויטאקר מונה למנכ"ל ג'נרל מוטורס לאחר שמילא תפקיד זה באופן זמני בחודשיים האחרונים . " נחזיר את כל ההלוואות עד יוני "
 
