פאנטני : " אני מאוכזב מאוד מהעונה שהייתה לי "
 חלוץ מכבי חיפה ,  שהושאל לאורלנדו פייראטס בדרום אפריקה ,  כבש שער אחד בעונה שהסתיימה : " קיוויתי לחזור לנבחרת "
 אם מכבי חיפה חשבה שהיא טעתה אולי בהשאלתו של ת'מבינקוסי פאנטני ,  כדאי שהיא תדע שהתחנה הבאה שלו בקריירה אחרי שהוא עזב אותה ,  אורלנדו פייראטס מדרום אפריקה ,  החליטה לוותר עליו .  כזכור ,  פאנטני הגיע בתחילת העונה לקבוצה מדרום אפריקה בהשאלה מחיפה ,  אבל הוא כבש שער אחד ונפצע ,  כשסוף השבוע האחרון העונה שם הסתיימה .
" אני מאוכזב מאוד לגבי הדרך שהעונה עברה ".  אמר פאנטני . " אני לא הולך להסתיר שום דבר ,  אני מאוכזב .  לא הייתה לי עונה טובה מאוד וזה לא עזר למצב שלי למרות שפתחנו טוב .  הסיבה שכבשתי שער אחד היא מכיוון שלא שיחקתי הרבה משחקים כי נפצעתי ". 
פאנטני המשיך : " אני מאוכזב מכיוון שחזרתי לדרום אפריקה ורציתי לכבוש הרבה שערים ,  מה שהיה מחזיר אותי לנבחרת לפני הגביע העולמי ,  אבל זה לא קרה .  חשבתי שהסיכויים שלי לשחק עבור הנבחרת יהיו טובים אם אני אחזור לשחק כאן בבית ,  אבל זה מאכזב .  עכשיו אני לא ילקח בחשבון בגלל העונה הרעה שהייתה לי .
" אני לא יכול להאשים את עצמי ,  את המאמן או הקבוצה לגבי האכזבה שלי ",  אמר החלוץ . " לא יכולתי לעשות שום דבר עם הפציעות שהיו לי .  הייתה לי פציעה בקרסול ,  שגרמה לי להיעדר חודשיים ,  ואז נלחמתי בפציעה בכתף שהשביתה אותי לחודש וחצי .  כל זה קרה במשך עונה מאוד קצרה ". 
לגבי עתידו הלא ברור ,  הוא אומר : " ההשאלה שלי מסתיימת במאי ,  ואני אחזור למכבי חיפה .  לא שמעתי שום דבר ואני אחליט ברגע שהעונה תסתיים .  רק אז אחליט לאן אלך ". 

פאנטני : " אני מאוכזב מאוד מהעונה שהייתה לי "
 חלוץ מכבי חיפה ,  שהושאל לאורלנדו פייראטס בדרום אפריקה ,  כבש שער אחד בעונה שהסתיימה : " קיוויתי לחזור לנבחרת "
 
