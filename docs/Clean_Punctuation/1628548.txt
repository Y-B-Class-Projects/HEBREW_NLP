בג"ץ טלעד :  דיון נקבע ליום האחרון לזיכיון ערוץ 10
הוחלט לזמן את הצדדים ליום זה לנוכח הליכי החקיקה המתקיימים בימים אלה בוועדת הכלכלה בכנסת
בית המשפט העליון זימן את הצדדים בעתירת טלעד נגד הרשות השנייה ,  ערוץ 10 ,  כנסת ישראל ושרי האוצר והתקשורת ,  לדיון נוסף שיתקיים ב-27 בינואר - היום האחרון לזיכיון הנוכחי של ערוץ 10 .  בדיון שהתקיים בבג"ץ הוחלט לזמן את הצדדים ליום זה לנוכח הליכי החקיקה המתקיימים בימים אלה בוועדת הכלכלה ובמשרדי הממשלה .  בית המשפט נמנע בשלב זה מלהתערב בנושא כאשר יש חקיקה על הפרק ,  אך זימן את הצדדים ליום הספציפי שבו מסתיים זיכיון ערוץ 10 על מנת לבחון את מצב הדברים אז.בנובמבר האחרון הגישה זכיינית ערוץ 2 לשעבר טלעד עתירה לבג"ץ ,  ובה דרשה קיום מיידי של מכרז לערוץ 10 .  בעתירה שהשתרעה על פני 52 עמודים הסבירה טלעד מדוע היא דורשת יציאה למכרז כאשר היא מסתמכת על  " 3 ראשים "  עיקריים .  את  " הראש הראשון "  מציגה טלעד כ"ישראבלוף - ללכת בלי ולהרגיש עם ",  ובו היא טענה כי למראית עין הוחלט על פרסום מכרז אבל בד בבד בוצעו פעולות לטרפדו ולהשאיר הזיכיון בידי ישראל 10 .  טלעד האשימה את מועצת הרשות השנייה כי  " בלעה כל צפרדע "  שהוגשה לה ולא בחלה להכשיר את  " תעלולי ופעלולי "  ערוץ 10 .  הדיון יתחדש בסוף החודש.מטלעד נמסר בתגובה : " נמשיך לדרוש שהחוק יקוים הן בדיונים בוועדת הכלכלה וכמובן בכל אמצעי משפטי שעומד לרשותנו ". 

בג"ץ טלעד :  דיון נקבע ליום האחרון לזיכיון ערוץ 10
הוחלט לזמן את הצדדים ליום זה לנוכח הליכי החקיקה המתקיימים בימים אלה בוועדת הכלכלה בכנסת

