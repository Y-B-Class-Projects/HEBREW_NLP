דיווח :  ליאונרדו דה קפריו מתכנן להציע נישואים לבר רפאלי בוולנטיינס דיי
אמו של השחקן שיכנעה אותו שלא לתת לרפאלי לחמוק לו בין האצבעות ,  לפי העיתון  " נשיונל אינקוויירר "  ■ לדברי מקורב לפרשה , " ליאו אמר לאמו שהוא מאוהב בבר ולא יכול לחכות עד שיהיה מאורס לה ,  וכי הוא מתכנן לקנות לה טבעת עם יהלום צהוב ונדיר "
 השחקן ליאונרדו דה קפריו צפוי להציע נישואים לדוגמנית הישראלית המצליחה בר רפאלי ביום האהבה הלועזי ,  וולנטיינס דיי - כך דיווח העיתון האמריקאי  " נשיונל אינקוויירר ". ליאונרדו דה קפריו ובר רפאלי היו זוג בעבר ונפרדו למספר חודשים .  לאחרונה גדל מספר הדיווחים על כך שהשניים חזרו להיות יחד .  כעת מדווח אתר האינטרנט כי ב-14 בפברואר יכרע דה קפריו על ברך אחת ויציע לרפאלי להינשא לו ,  לאחר שאימו - אירמלין - שיכנעה אותו להתחתן עם בת זוגו . " אמא של ליאו מעולם לא סלחה לבנה על כך שהחמיץ את הרכבת עם חברתו לשעבר ,  הדוגמנית הברזילאית ג'יזל בונדשן "  - כך אמר מקורב לפרשה לצהובון האמריקאי  " נשיונל אינקוויירר ".  לדבריו ,  אירמלין אמרה לליאו לפני חג המולד  " אל תיתן גם לזו לחמוק מבין אצבעותיך ". "ליאו משחק ברעיון להציע נישואים לבר בוולנטיינס דיי ,  אבל הוא אמר לאמו שהוא יחליט סופית לאחר הנופש המשותף שלהם בקאבו בחג המולד .  אמא שלו התקשרה אליו בערב ראש השנה האזרחית החדשה ושאלה אותו :  'נו ? ' ,  וליאו אמר לה 'את צודקת ,  כרגיל .  אני לא רוצה לתת לה לחמוק' ".   " אחר כך ליאו סיפר לאמו על ארוחת ערב ראש השנה האזרחית ,  וכיצד הם טיילו ביחד על החוף בשקיעה .  הוא אמר שהוא מאוהב בה ולא יכול לחכות עד שיהיה מאורס לה ,  אם היא תקבל את הצעתו .  עכשיו שהוא החליט להתחתן איתה ,  ליאו מתכנן לרכוש לה טבעת בעלת יהלום צהוב ונדיר ". "בר ציפתה לקבל טבעת בתקופת החגים ,  אבל ליאו חשב שיהיה יותר טוב אם הוא יפתיע אותה בחג האהבה ",  אמר המקור .
 
דיווח :  ליאונרדו דה קפריו מתכנן להציע נישואים לבר רפאלי בוולנטיינס דיי
אמו של השחקן שיכנעה אותו שלא לתת לרפאלי לחמוק לו בין האצבעות ,  לפי העיתון  " נשיונל אינקוויירר "  ■ לדברי מקורב לפרשה , " ליאו אמר לאמו שהוא מאוהב בבר ולא יכול לחכות עד שיהיה מאורס לה ,  וכי הוא מתכנן לקנות לה טבעת עם יהלום צהוב ונדיר "
 
