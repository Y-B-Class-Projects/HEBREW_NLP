הכלכלן קנת רוגוף :  החובות התופחים עלולים להוביל מדינות לחדלות פירעון
רוגוף ,  הכלכלן הראשי לשעבר של ה-IMF : " גם מדינות עשירות כמו ארה"ב ,  גרמניה ויפן יאלצו להדק החגורה "
 החובות התופחים עלולים להוביל כמה מדינות לחדלות פירעון ,  ולאלץ את ארה"ב לקצץ את הוצאותיה - כך אמר הכלכלן קנת רוגוף מאוניברסיטת הרווארד ,  אשר צפה ב-2008 את קריסותיהם של בנקים בארה"ב.לאחר תקופות של משבר פיננסי , " היינו בדרך כלל עדים למקרי חדלות פירעון ,  בתוך כמה שנים .  אני צופה שנהיה עדים לכך שוב ",  אמר רוגוף ,  הכלכלן הראשי לשעבר של קרן המטבע הבינלאומית  ( imf )  ,  אשר נאם בכנס שנערך היום בטוקיו.לדברי רוגוף ,  השווקים הפיננסיים יניעו בשלב מסוים את התשואות על האג"ח לרמות גבוהות ,  ומדינות אירופיות כמו יוון ופורטוגל יהיו אז  " בצרות צרורות ".   " קשה מאוד לדעת מה יהיה העיתוי ,  אולם זה יקרה ",  אמר רוגוף . " במדינות עשירות - גרמניה ,  ארה"ב ואולי גם יפן - תהיה צמיחה איטית ,  והן יאלצו להדק את החגורה כדי להתמודד עם נטל החובות ". חששות בנוגע ליכולתה של יוון לצמצם את חובותיה עוררו בהלה בשוקי העולם בחודש האחרון לאחר שממשלת יוון חשפה כי ב-2009 היה הגירעון בתקציב בגובה 12.7% מהתמ"ג ,  הגבוה ביותר מבין 27 חברות האיחוד האירופי ,  ויותר מפי ארבעה מהתקרה המותרת של האיחוד האירופי ,  שגובהה 3% מהתמ"ג .  החוב הציבורי של יוון הסתכם ב-298.5 מיליארד יורו  ( 407 מיליארד דולר )  ,  נכון לסוף 2009 ,  לפי נתוני משרד האוצר של יוון .  זהו סכום הגדול יותר מפי חמישה מחובותיה של רוסיה בעת שמיטת החובות שלה ב-1998 ,  ומחובותיה של ארגנטינה ב-2001.עם זאת ,  החוב של יפן הוא עדיין הגדול ביותר .  משרד האוצר היפני העריך כי עד מארס 2011 יסתכם החוב הציבורי ב-973 טריליון ין  ( 10.7 טריליון דולר )  ,  יותר מהתמ"ג של בריטניה ,  צרפת ואיטליה גם יחד.המדיניות התקציבית של יפן יצאה מכלל שליטה ,  אמר רוגוף ,  החבר ב-group of thirty ,  פנל של כלכלנים ,  בנקאים מרכזיים ואנשי אקדמיה ,  שבראשו עומד יו"ר הבנק הפדרלי לשעבר פול וולקר .  בשנה שעברה יצא לאור הספר this time is different ,  אותו כתב רוגוף עם כרמן מ .  ריינהרט ,  ובו מתוארים משברים כלכליים ב-66 מדינות .
 
הכלכלן קנת רוגוף :  החובות התופחים עלולים להוביל מדינות לחדלות פירעון
רוגוף ,  הכלכלן הראשי לשעבר של ה-IMF : " גם מדינות עשירות כמו ארה"ב ,  גרמניה ויפן יאלצו להדק החגורה "
 
