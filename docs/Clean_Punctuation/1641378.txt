מאמן מצרים : " אמות לפני שאאמן את ישראל "
 מאמן נבחרת מצרים בכדורגל ,  חסן שחאתה ,  הופתע מהקריאות בישראל למנותו למאמן הנבחרת : " איך הציונים חושבים שאקבל על עצמי משימה לאמן במדינה שרוצחת ילדים ,  נשים וזקנים ?  "
 לתשומת לב עיתונות הספורט :  אם שקלתם בימים האחרונים לפנות למאמן נבחרת מצרים ,  אלופת אפריקה הטריה ,  בהצעה להגיע ארצה ולאמן את הנבחרת בכחול לבן  כדאי שתשקלו את זה פעם נוספת .  המאמן המצרי ,  חסן שחאתה ,  נדהם בימים האחרונים מהקריאות מצד כלי התקשורת בישראל למנותו למאמן הנבחרת .  
העיתון המצרי  " אל מסרי אל-יום "  דיווח הבוקר  ( שלישי )  כי שחאתה התבטא במילים חריפות מאד על פרסומים בישראל שקראו למנותו לתפקיד הרם : " אני ומשפחתי מעדיפים למות מרעב מאשר אפילו לחשוב על לאמן את נבחרת ישראל בכדורגל ",  אמר והוסיף : " אני בהחלט מבין את קנאתם של הישראלים בהצלחת נבחרת מצרים לאור ההישגים שלה מדי שנה בשנה  אולם איני יכול אפילו לשקול ביקור בישראל או לחשוב על לאמן את נבחרתם ,  אפילו אם זו היתה הנבחרת היחידה בעולם שתבקש את שירותיי ואת ניסיוני .
 שחאתה ,  שהביא את נבחרתו לניצחון שלישי ברציפות באליפות אפריקה לאומות ,  זעם על שאלת עיתונאים שביקשו את תגובתו לדיווחים ואמר עוד : " איך הציונים מעזים לחשוב שאקבל על עצמי משימה לאמן נבחרת של מדינה הרוצחת ילדים ,  נשים וזקנים ?  ",  תהה שחאתה בזעם .
 " כיצד אוכל לתרום להעלאת קרנה של נבחרת המייצגת מדינת כיבוש ?  לאורך כל חיי אני שומע שישראל רוצחת ערבים ,  משגרת טילים ,  מחריבה ערים וכפרים ,  אולם זו הפעם הראשונה בחיי שאני שומע שבישראל משחקים גם כדורגל ". 

מאמן מצרים : " אמות לפני שאאמן את ישראל "
 מאמן נבחרת מצרים בכדורגל ,  חסן שחאתה ,  הופתע מהקריאות בישראל למנותו למאמן הנבחרת : " איך הציונים חושבים שאקבל על עצמי משימה לאמן במדינה שרוצחת ילדים ,  נשים וזקנים ?  "
 
