טבע זכתה במשפט נגד ה-FDA :  תשווק בלעדית תרופה לטיפול ביתר בלחץ דם ;  הרווח הצפוי - 260 מ' ד'
סך מכירות התרופה בארה"ב הגיעו עד כה ל-1.5 מיליארד דולר ;  טבע תשווק את התרופה בלעדית במשך 6 חודשים
חברת זכתה במשפט כנגד רשות המזון והתרופות האמריקאית  ( fda )  על זכותה לקבל בלעדיות של 6 חודשים בשיווק הגרסה הגנרית של cozaar  &  hyzaar שפותחה על ידי חברת מרק .  המכירות בארה"ב של התרופה ,  שמיועדת לטיפול ביתר לחץ דם ,  הסתכמו ב-1.5 מיליארד דולר ,  על פי נתוני סוכנות המחקר הרפואי ims.בית המשפט לערעורים קיבל את הערעור של חברת טבע על החלטת בית משפט מחוזי מיולי 2009 שתמך בהתנגדות של ה-fda לתת לטבע בלעדיות ,  ושלח את רשות המזון והתרופות לדון מחדש בבקשה .  טבע הגישה את הבקשה לשיווק התרופה על פי סעיף 4 לחוק הץ' ווקסמן ,  שמקנה בלעדיות של 6 חודשים בשיווק גירסה גנרית לחברה הראשונה שתערער בהצלחה על תוקפו של הפטנט המגן על התרופה המקורית .  אלא שעוד בטרם הוכרע משפט הפטנטים על התרופה ,  הסירה חברת מרק את הפטנט השנוי במחלוקת מספר הפטנטים  ( orange book )  ובעקבות זאת ה-fda ,  בהסתמך על שינוי בחקיקה מ-2003 ,  טען שלטבע לא מגיעה בלעדיות מכיוון שהפטנט הרלוונטי עליו עירערה כבר לא קיים .  בעקבות הזכייה במשפט ,  טבע תוכל לשווק בבלעדיות את התרופה החל מאפריל 2010 ,  כאשר יפקע תוקפו של פטנט נוסף שמגן על התרופה.השיווק הבלעדי במשך 6 חודשים עשוי להגדיל את מכירותיה של טבע ב-260 מיליון דולר ,  ואת הרווח הנקי של החברה ב-130 מיליון דולר ,  כלומר 14 סנט למניה ,  בהנחה שמחיר התרופה יישחק ב-30% לאחר השקת הגירסה הגנרית ובהנחה שטבע תנגוס בנתח של 50% מהשוק כולו בתקופה זו .
 
טבע זכתה במשפט נגד ה-FDA :  תשווק בלעדית תרופה לטיפול ביתר בלחץ דם ;  הרווח הצפוי - 260 מ' ד'
סך מכירות התרופה בארה"ב הגיעו עד כה ל-1.5 מיליארד דולר ;  טבע תשווק את התרופה בלעדית במשך 6 חודשים

