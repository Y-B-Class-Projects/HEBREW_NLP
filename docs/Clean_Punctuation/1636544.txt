מדד ביטחון הצרכנים בארה"ב עלה בינואר לרמה של 55.9 נקודות - הגבוהה ביותר מאז קריסת ליהמן
המדד של חברת המחקר קונפרנס בורד עלה על תחזיות האנליסטים ;  בדצמבר עמד המדד על רמה של 53.6 נקודות
ביטחון הצרכנים בארה"ב עלה בינואר זה החודש הרביעי ברציפות לרמתו הגבוהה ביותר מאז ספטמבר 2008 - אז קרס בנק ההשקעות ליהמן ברדרס וחלה ההסלמה במשבר הפיננסי העולמי .  העלייה באה על רקע שיפור בשוק העבודה האמריקאי והסימנים כי כלכלת ארה"ב החלה להתאושש.מדד ביטחון הצרכנים של חברת המחקר קונפרנס בורד עלה לרמה של 55.9 נקודות ,  מעל תחזיות הכלכלנים ולעומת 53.6 נקודות בדצמבר .  בפברואר 2009 נפל המדד לשפל של 25.3 נקודות .  תחזיות הכלכלנים היו כי המדד יעלה ל-53.5 נקודות בינואר ,  לאחר שדווח קודם כי עלה ל-52.9 נקודות בדצמבר.מדד התנאים הנוכחיים של קונפרנס בורד ,  הבוחן את תחושות האמריקאים בנוגע למצבה הנוכחי של כלכלת ארה"ב ,  עלה לרמה של 25 - הרמה הגבוהה ביותר מאז אוגוסט האחרון - לעומת 20.2 בדצמבר ,  על רקע אופטימיות גוברת בנוגע למצב הכלכלה ושוק העבודה .  מדד הציפיות העתידיות לחצי השנה הקרובה עלה ל-76.5 ,  הרמה הגבוהה ביותר מאז אוקטובר 2007 ,  לעומת 75.9 נקודות חודש קודם לכן.האופטימיות הגוברת של אזרחי ארה"ב בנוגע למצב הכלכלה עשויה לעודד אותם לצרוך ,  ובכך - לעודד את הצמיחה ואת התפוקה התעשייתית .  הירידה בצריכה הפרטית ,  המהווה כ-70% מהתמ"ג האמריקאי ,  הגבילה בשנתיים האחרונות את יכולתן של חברות לגייס עובדים והובילה לקיצוצי תפוקה ומשרות .
 
מדד ביטחון הצרכנים בארה"ב עלה בינואר לרמה של 55.9 נקודות - הגבוהה ביותר מאז קריסת ליהמן
המדד של חברת המחקר קונפרנס בורד עלה על תחזיות האנליסטים ;  בדצמבר עמד המדד על רמה של 53.6 נקודות

