נעם שליט : " האמריקאים מעכבים את העסקה "
 בנאום בפני ראשי הארגונים היהודיים בארה"ב ,  טען אביו של החייל החטוף גלעד שליט ,  כי הממשל האמריקאי מעכב את העסקה להשבת בנו . " הם מביעים אי נחת מעסקת האסירים "
 נעם שליט ,  אביו של החייל החטוף גלעד שליט ,  נאם הערב  ( חמישי )  בוועידת הנשיאים שנערכת בבית התפוצות בתל אביב ,  וקרא לראש הממשלה בנימין נתניהו להשלים את העסקה להשבת בנו .  במהלך נאומו הדגיש שליט כי ארצות הברית היא זו שמעכבת את העסקה .
 בדבריו למנהיגי יהדות ארה"ב אמר שליט כי  " לצערי אנחנו שומעים לאחרונה גם קולות מכיוון הממשל האמריקאי שמביעים ,  בלשון המעטה ,  אי נחת מעסקת האסירים המונחת על השולחן ורומזים למקבלי ההחלטות הישראלים לא לבצע עסקה כזו בגלל הפגיעה האפשרית במעמדו של ראש הרשות הפלסטינית אבו מאזן וביציבותה של הרשות הפלסטינית ". 
עם זאת ציין שליט בנאומו כי  " במקביל אנחנו שומעים קולות ודווקא מהקונגרס ,  הקוראים לנשיא להפעיל לחץ על ישראל לפתוח את הגבול לעזה למעבר חופשי של סחורות ואנשים ללא הזכרת הסיבה למצב הזה בעזה וללא הזכרה של החטיפה וההחזקה הברוטאלית של גלעד בעזה ,  שאנחנו מאמינים שהוא לא רק הפרה בוטה של החוק ההומניטרי הבינלאומי ,  אלא גם פשע מלחמה מתמשך תחת סעיף 8 של אמנת רומא ". 
עוד אמר שליט כי  " מסתבר שעקב האינטרסים של מנהיגי חמאס ,  שלא בהכרח זהים לאינטרסים של האזרחים הפלסטיניים הפשוטים ברצועת עזה ,  ומאבקי הכוח הפנימיים ביניהם ,  הם מסרבים לאשר את העסקה שגובשה בעמל רב ע"י הצוות הגרמני ,  ולשחרר את בני עמם ,  אזרחי עזה ,  מהמצב הבלתי אפשרי הזה  .  כמובן שהסירוב הזה של מנהיגי החמאס מונע ,  בנוסף ,  שחרור של 1,000 אסירים פלסטיניים ועוד אסירים רבים אחרים שהיו יכולים להשתחרר במקביל להתקדמות הדיאלוג הישראלי פלסטיני ". 

נעם שליט : " האמריקאים מעכבים את העסקה "
 בנאום בפני ראשי הארגונים היהודיים בארה"ב ,  טען אביו של החייל החטוף גלעד שליט ,  כי הממשל האמריקאי מעכב את העסקה להשבת בנו . " הם מביעים אי נחת מעסקת האסירים "
 
