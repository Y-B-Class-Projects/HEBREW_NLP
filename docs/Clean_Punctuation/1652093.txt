מספר העיקולים בארה"ב המשיך לעלות בפברואר :  אחד מכל 418 בתים קיבל הודעת עיקול
העלייה של 6% היתה המתונה ביותר בארבע שנים ;  בלאס וגאס עוקל אחד מכל 90 בתים
מספר עיקולי הבתים בארה"ב המשיך לעלות בפברואר ,  מה שמצביע על כך שמשבר הנדל"ן בכלכלה הגדולה בעולם עדיין לא הסתיים .  עם זאת ,  קצב העלייה התמתן לעומת ינואר.מספר עיקולי הבתים בארה"ב עלה בפברואר ב-6% ,  לעומת החודש המקביל בשנה שעברה ,  כך דיווחה חברת הנדל"ן ריאלטיטראק .  היתה זו העלייה השנתית המתונה ביותר זה ארבע שנים .  יותר מ-308 אלף משקי בית ,  או אחד מכל 418 בתים ,  קיבלו הודעת עיקול בחודש שעבר .  לעומת חודש ינואר ירד מספר העיקולים ב-2% ." עדיין מוקדם להכריז על ניצחון ",  אמר ריק שרגה ,  סגן נשיא בכיר בריאלטיטראק ,  אך הוסיף כי  " אם זוהי תחילתה של האטה בקצה העלייה ,  זהו סימן טוב ". בשנה שעברה היו 2.8 מיליון בתים בארה"ב תחת איום העיקול ,  לדברי ריאלטיטראק ,  והשנה צפוי מספרם לעלות ליותר מ-3 מיליון.נוואדה היתה המדינה עם שיעור העיקולים הגבוה ביותר בפברואר ,  אף כי גם בה ירד מספרם ב-7% לעומת ינואר .  בעיר לאס וגאס קיבל אחד מכל 90 בתים הודעת עיקול .
 
מספר העיקולים בארה"ב המשיך לעלות בפברואר :  אחד מכל 418 בתים קיבל הודעת עיקול
העלייה של 6% היתה המתונה ביותר בארבע שנים ;  בלאס וגאס עוקל אחד מכל 90 בתים

