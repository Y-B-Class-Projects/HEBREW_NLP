הועבר לקריאות שנייה ושלישית :  חופשת הלידה תוארך עד חצי שנה ;  12 שבועות - בתשלום
כך החליטה בצהריים הועדה לקידום מעמד האישה שאישרה להצבעה בקריאה השנייה והשלישית הצעת חוק בעניין
חופשת הלידה תוארך עד לחצי שנה ,  כאשר מתוכה 14 השבועות הראשונים יהיו בתשלום ויתרת 12 השבועות הנוספים בלא תשלום ,  כך החליטה בצהריים הוועדה לקידום מעמד האישה ,  שאישרה להצבעה בקריאה שנייה ושלישית הצעת חוק בעניין שהוגשה על ידי הח"כים דליה איציק  ( קדימה )  וציפי חוטבלי  ( ליכוד ) .לפי הצעת החוק ,  עובדת שעבדה מעל שנה תהיה זכאית לחופשת לידה של 26 שבועות ,  כאשר 14 שבועות הינם בתשלום ו-12 שבועות ללא תשלום .  ההגנות על העובדת במהלך 12 השבועות יהיו זהות להגנות על עובדת הנמצאת בחופשת לידה.בנוסף לכך ,  הצעת החוק גם קובעת שעובדת שתיטול חופשה למשך חצי שנה תזכה לזכויות הפנסיה המגיעות לה בגין התקופה ,  לאחר שהשלימה שנה נוספת במקום עבודתה מרגע חזרתה מהחופשה הכוללת .  סעיף זה התקבל בעקבות סיכום שהגיעו אליו עם נציגי התעשיינים והיו"ר שרגא ברוש.עובדת שעבדה פחות משנה לפני הלידה תהיה זכאית ל-14 שבועות חופשת לידה בתשלום ולחופשה ללא תשלום שאורכה יהיה כרבע מהתקופה שהיא עבדה לפני הלידה .  בתקופה זו יישמר מקום עבודתה של העובדת וההגנות עליה יהיו זהות להגנות על עובדת בחופשה ללא תשלום.יו"ר הוועדה לקידום מעמד האישה ,  ח"כ חוטובלי ,  אמרה כי  " הגענו להישג גדול אשר מיטיב עם היולדות ,  ומאפשר למי שעבדה יותר משנה במקום עבודתה לצאת לחופשת לידה בת 26 שבועות .  בנוסף לכך החוק מיטיב עם מצבה של עובדת שעבדה פחות משנה ,  אשר זכאית כעת להאריך את חופשת הלידה ללא תשלום .  הישג נוסף שהגענו אליו הוא שמירת זכויות הפנסיה בתנאים מסוימים לעובדת שעבדה יותר משנה ולקחה את כל משך חופשת הלידה הארוכה ". 

הועבר לקריאות שנייה ושלישית :  חופשת הלידה תוארך עד חצי שנה ;  12 שבועות - בתשלום
כך החליטה בצהריים הועדה לקידום מעמד האישה שאישרה להצבעה בקריאה השנייה והשלישית הצעת חוק בעניין

