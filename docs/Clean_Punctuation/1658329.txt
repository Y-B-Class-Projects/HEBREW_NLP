הפרלמנט בבריטניה :  לבחון מדיניות ייצוא נשק
בעקבות אישור של ממשלת בריטניה כי ציוד מתוצרת בריטית  " כמעט בוודאות "  שימש את ישראל במבצע  " עופרת יצוקה ",  קוראים חברי פרלמנט בבריטניה לבחון את מדיניות ייצוא הנשק של הממלכה . " יש להבטיח שנשק שמיוצר בבריטניה לא ישמש את ישראל בשטחים הכבושים בעתיד "
 חברי פרלמנט בריטי מכמה מפלגות יקראו היום  ( שלישי )  לבחון את מדיניות ייצוא הנשק של הממלכה וזאת לאחר שהממשלה הבריטית אישרה כי ישראל  " כמעט בוודאות "  עשתה שימוש בציוד מתוצרת בריטית במהלך מבצע  " עופרת יצוקה ",  כך דיווח הבוקר העיתון  " גרדיאן ".   
" מצער שנשק שנמכר לישראל כמעט בוודאות שימש אותה במבצע עופרת יצוקה ",  נכתב בדו"ח של ועדת שליטה על ייצוא אסטרטגי של הפרלמנט הבריטי . " הדבר הוא הפרה מוחלטת של מדיניותה של בריטניה לפיה לא ייעשה שימוש בנשק שמיוצא לישראל בשטחים הכבושים ".  
חברי הפרלמנט אמרו עוד כי הם מברכים על החלטת הממשלה לבטל חמישה רישיונות ייצוא לציוד שיועד לחיל הים הישראלי אך הוסיפו כי יש להפיק  " לקחים נרחבים יותר "  מבחינה של מדיניות ייצוא הנשק וזאת כדי שנשק אשר בריטניה מייצאת לישראל לא ישמש אותה בעתיד בשטחים הכבושים .  
לאחר מבצע  " עופרת יצוקה "  הודיע שר החוץ הבריטי דיוויד מיליבנד לפרלמנט הבריטי כי כל בקשה לייצוא נשק לישראל  " תוערך לאור הקונפליקט הנוכחי ".  הוא אמר כי הציוד בו השתמשה ישראל בעופרת יצוקה  " כמעט בוודאות "  הכיל מרכיבים אותם סיפקה בריטניה ביניהם רכיבים אלקטרוניים במטוסים ,  מסוקים ,  ספינות קרב ומערכות מיגון של טנקים ונגמ"שים .  הוא הוסיף כי הממשלה בוחנת את כל רישיונות ייצוא הנשק הקיימים על מנת לראות אם יש לשקול מחדש אחד מהם .  
בריטניה ייצאה לישראל בשנת 2008 ציוד צבאי בהיקף של יותר מ-27.5 מיליון לירות שטרלינג .  בשנה האחרונה אושרו עיסקאות בהיקף של 4 מיליון לירות שטרלינג בלבד .
 
הפרלמנט בבריטניה :  לבחון מדיניות ייצוא נשק
בעקבות אישור של ממשלת בריטניה כי ציוד מתוצרת בריטית  " כמעט בוודאות "  שימש את ישראל במבצע  " עופרת יצוקה ",  קוראים חברי פרלמנט בבריטניה לבחון את מדיניות ייצוא הנשק של הממלכה . " יש להבטיח שנשק שמיוצר בבריטניה לא ישמש את ישראל בשטחים הכבושים בעתיד "
 
