שיהיה בכיף 
" ביפ "  חוגג את מותו כערוץ ב-HOT ואת הפיכתו לחברת הפקה ותוכן ,  עם רצועת לילה בקשת ,  בימי שישי אחרי  " ארץ נהדרת ",  אתר חדש ומועדון סטנד אפ
בסוף החודש יורד ערוץ ביפ מהאוויר למנויי HOT ואותו יחליף על הממיר ערוץ קומדי סנטרל .  אתמול  ( שני )  ערכו אנשי הערוץ מסיבה לציון עשר שנים לקיומו והפיכתו לחברת הפקה ופיצוח תוכן עצמאית שתפעל תחת קשת ,  במהלכה הציג יובל נתן ,  העורך הראשי של  " ביפ "  כמה מהתכניות שכבר עולות וקטעים מפיילוטים לתכניות בעבודה .  
השלב הראשון של ביפ החדשה יושק ברצועת הלילה של ימי שישי בקשת ,  שתיקרא  " לילה ביפ "  ותעלה לשידור ב-24 לדצמבר ,  אחרי  " ארץ נהדרת ",  בשעה 22:30 ,  עם התכנית  " טלוויזיה במיטבה "  בהנחיית דודו ארז ,  אבי אטינגר ושחר חסון שתעסוק בפרשנות קומית של תכניות הטלוויזיה הבולטות של השבוע האחרון .  
לאחר מכן יחל רצף של שידורי ביפ אל תוך הלילה עם תוכניות חדשות : " מטר שבעים ",  תכנית מערכונים חדשה של נועם שרון וטל רוזנטל ,  עונה חדשה ל"אל תשאל "  עם שי שטרן , " נמרוד מחפש עבודה ",  סדרה דוקו-קומית עם נמרוד קמר ,  סטנד אפ מ"ביפ קומדי בר ",   " האיש הכי מטומטם בעולם ",  מגזין קומי באווירת יו טיוב ו"המעבדה "  אשר תיתן במה ליוצרים כשרוניים אך לא מוכרים .  כמו כן הפיקה לאחרונה ביפ פיילוט לתכנית אירוח קומית חדשה של אפרת אברמוב .
 סכום ההשקעה של ביפ במתכונתו החדשה עומד על 15 מיליון שקל ,  כאשר הפעילות תתמקד בארבע זירות מרכזיות :  כחברת הפקה ופיתוח תכנים טלוויזיונים לפלטפורמות השונות ,  הפעלת אתר אינטרנט קומי עצמאי ,  תפעול ושידור תכנים מה"קומדי בר "  - מועדון סטנד-אפ הממוקם במרתף ה-"לונדון מיניסטור "  בתל אביב וכאמור שידורי ביפ בטלוויזיה במסגרת רצועת הלילה החדשה .
 במסגרת אתר האינטרנט ,  ירוכזו קטעי וידאו של ערוץ ביפ מתכניותיו ,  בעבר והווה .  בנוסף ייפתח ,  בשותפות עם המפיק דורון פרידמן ,  מועדון סטאנד-אפ תחת השם  " ביפ קומדי בר ",  במרתפי הלונדון מיניסטור .  במקום יהיו הופעות סטנד אפ של הדור הצעיר והותיק של הסטנדאפיסטים ויועברו שידורי סטנד אפ מהמועדון לאתר האינטרנט העצמאי של ביפ ולתוכניות על המסך .
 כמו כן מתכוונים בביפ לייצר במהלך 2011 שורת הפקות מקור פרי פיתוחה ,  עבור קשת ועבור פלטפורמות אחרות בשוק ותפתח פורמטים מקוריים למכירה בעולם .
 העורך הראשי של  " ביפ "  יובל נתן : " יש פה הזדמנות גדולה עבורנו :  להמשיך את הדרך של ביפ ,  באופן רחב יותר ,  חופשי יותר ,  ועם הרבה יותר קהל פוטנציאלי .  זה אתגר מאוד מעניין עבור עובדי ביפ והטאלנטים שלנו ,  ואני מאמין שנעמוד בו בכבוד ושהקהל הנאמן של ביפ ,  שמלווה אותנו כבר עשור ,  ימשיך ללוות אותנו לכל אשר נלך ".  נתו הוסיף כי  : " ההתנתקות מהכבלים הכניסה אנרגיה יצירתית וחדשה לביפ וחידדה את יעודו ותפיסת עולמו .  בשנה הבאה נפיק בביפ תכנים מקוריים בהיקף ,  אשר יעלה על השנים האחרונות .  זה אומר הכל ". 

שיהיה בכיף 
" ביפ "  חוגג את מותו כערוץ ב-HOT ואת הפיכתו לחברת הפקה ותוכן ,  עם רצועת לילה בקשת ,  בימי שישי אחרי  " ארץ נהדרת ",  אתר חדש ומועדון סטנד אפ

