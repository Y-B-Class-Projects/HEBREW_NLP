אישום :  ירה למוות בחברו במהלך משחק
איליה ארמטייב וויקטור שברדין ,  מאבטח וחייל ,  החליטו לקיים משחק של  " שליפות "  ירי במסגרתו נורה ויקטור למוות .  הפרקליטות הגישה כתב אישום נגד איליה בסעיף של הריגה
לבית המשפט המחוזי בחיפה הוגש היום  ( שני )  כתב אישום בגין הריגה נגד איליה ארמטייב בן 23 מקרית חיים ,  בו הוא מואשם בהריגת חברו החייל טוראי ויקטור שברדין בן ה-22 .  
המקרה אירע ביום שישי לפני כשבוע וחצי בדירתו של איליה .  איליה ,  העובד כמאבטח היה מצויד באקדחו האישי ,  וחברו ברובה M-16 אותו קיבל במסגרת שירותו הצבאי .  
השניים נפגשו בתחילה בצומת קרית אתא ,  קנו בקבוקי בירות ועשו דרכם לביתו של איליה .  לטענת התביעה ,  הם החליטו לשחק במשחק  " שליפות "   מי שולף מהר יותר .  
לפי כתב האישום ,  הם נעמדו זה מול זה במרחק של כמטר ,  כשרובהו של ויקטור ללא כדורים בעוד חברו הנאשם אוחז באקדח טעון במחסנית .  לאחר שספרו עד שלוש שלף איליה את אקדחו ,  דרך אותו וירה ירייה אחת שפגעה בחזהו של ויקטור וגרמה למותו .  
החייל המנוח הותיר אישה בחודש השישי להריונה ועוד שתי בנות קטנות ,  בנות שנה וחצי ושלוש .
 
אישום :  ירה למוות בחברו במהלך משחק
איליה ארמטייב וויקטור שברדין ,  מאבטח וחייל ,  החליטו לקיים משחק של  " שליפות "  ירי במסגרתו נורה ויקטור למוות .  הפרקליטות הגישה כתב אישום נגד איליה בסעיף של הריגה

