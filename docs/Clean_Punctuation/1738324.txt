מכבי תל אביב לא הרימה ידיים בנוגע לשאראס
זאת למרות שהגארד הליטאי סירב להצעת ההנהלה ,  כמיליון דולר לשנתיים .  בין הצדדים מתנהלות שיחות ,  ועדיין קיים פער כספי
על אף שסירב להצעתה של מכבי תל אביב ,  כמיליון דולר לשנתיים ,  קברינטי הקבוצה ממשיכים במאמציהם בכדי לצרף את שרונאס יאסיקביצ'יוס .  בין השחקן ומכבי תל אביב קיימים לעת עתה פערים כספיים ,  זאת למרות שהרכז הוריד את דרישותיו הכספיות הקיץ בתקווה להישאר בפנאתינייקוס .  מלבד הפערים ,  מכבי תל אביב חוששת ממצבו הרפואי של יאסיקביצ'יוס ,  שסבל מפציעה ברגלו בעונה שעברה .
 כזכור ,  הרכז הליטאי שוחרר בשלהי הקיץ מחוזהו העצום בפנאתינייקוס ,  בו הרוויח למעלה משלושה מיליון יורו בעונה שעברה .  קבוצת הפאר מאתונה החליטה לוותר על הרכז הוותיק בן ה-34 ,  אלא ששאראס הביע את רצונו להישאר במועדון - אפילו תחת קיצוץ כמעט בלתי נפס במשכורתו .  על פי דיווחים בתקשורת היוונית הודיע יאסיקביצ'יוס כי יהיה מוכן להרוויח 200 אלף יורו בלבד בעונה הבאה כדי להישאר לצד אשתו ההרה באתונה ,  אלא שפנאתינייקוס החליטה לוותר על התענוג .
 יאסיקביצ'יוס  ( 34 ,  1.93 )  הגיע לישראל בקיץ 2003 ושיחק במכבי תל אביב במשך שנתיים ,  בהן זכתה הקבוצה בשני גביעי אירופה .  וזכה לפופולריות רבה בקרב אוהדי הקבוצה .  אחרי שעזב את מכבי ,  שיחק שאראס שנתיים במדי אינדיאנה וגולדן סטייט ב-NBA לפני ששב לאירופה והצטרף לפנאתינייקוס היוונית ,  ממנה שוחרר בקיץ .
 
מכבי תל אביב לא הרימה ידיים בנוגע לשאראס
זאת למרות שהגארד הליטאי סירב להצעת ההנהלה ,  כמיליון דולר לשנתיים .  בין הצדדים מתנהלות שיחות ,  ועדיין קיים פער כספי

