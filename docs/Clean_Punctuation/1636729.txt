גישות חדשות ומעוותות ביחס לשואה
עד לשנים האחרונות מפעלים להנצחת השואה מומנו כמעט רק על ידי יהודים המתאבלים על אחיהם הנספים .  כיום ממשלות דמוקרטיות רבות הפכו את נושא הנצחת השואה לכלי חינוכי כדי לחנך לסכנות הנובעות מהגזענות והאנטישמיות נטולות הרסן .  בריטניה ,  למשל ,  היא אחת מכמה מדינות מערביות אשר מיסדו יום שנתי מיוחד להנצחת השואה .
 למרות זאת ,  על רקע האווירה הנפיצה של אנטי ? ישראליות ואנטישמיות ,  מכפישי ישראל מעוותים את זכר השואה ואת סיפור הניסיון להשמיד את העם היהודי כדי להשחיר את פני צאצאי הקורבנות ,  הישראלים .  נשיא איראן אחמדינג'אד הביא את הכחשת השואה לשיאים חדשים והיא הפכה למרכיב עיקרי בקמפיינים אנטישמיים ובמאמצים לבצע דה ? לגיטימציה לישראל ,  במיוחד במדינות מוסלמיות .
 הצד החיובי הוא שבמדינות מערביות ,  לעומת זאת ,  הכחשת השואה אינה צוברת תאוצה ולא תופסת תפקיד מרכזי .  למעשה ,  מכחישים בדרך כלל נחשבים לתימהונים או לשרלטנים ,  ואנטישמיים מקצועיים נמנעים בדרך כלל מהכחשה מפורשת משום שהם מבינים שהדבר ישלול את אמינותם .  לכן הבינו יהודים רבים כי השקעה ברדיפת מכחישי שואה במדינות דמוקרטיות היא טעות .  היא הופכת אותם לקורבנות ולקדושים מעונים לכאורה ,  וכך מביא הדבר לתוצאה הפוכה מהרצוי .
 באורח מוזר עוד יותר ,  מדינות מוסלמיות העומדות בחזית הכחשת השואה החלו להשתמש במקרים שבהם הופללו מכחישי שואה בתור תקדים להצדקת רדיפה משפטית נגד מבקרי האיסלאם הקיצוני .  החלטות בנושא זה כבר הועברו על ידי העצרת הכללית של האו"ם .
 לנוכח המצב שתואר בכל הנוגע לזיכרון השואה ,  העם היהודי ניצב בפני אתגר חדש שעליו להתמודד עימו :  עיוות זיכרון השואה והפיכת הקורבנות לאשמים .  המחקר השיטתי הראשון של תופעה זו פורסם לאחרונה בספרו של ד"ר מנפרד גרסטנפלד , " השימוש לרעה בזיכרון השואה :  עיוותים ותגובות ". 
גרסטנפלד מתייחס לניסיונות של מדינות אירופיות מסוימות להציג עצמן כקורבנות של הרדיפה הנאצית כדי לחמוק מהודאה כי אזרחיהן שיתפו פעולה עם הנאצים ,  או השתתפו ישירות ברצח ההמוני של היהודים .  לדוגמה ,  עד  " פרשת ולדהיים "  אוסטריה היתה ידועה בהתעקשותה כי היתה קורבן של הנאצים ,  ולא שותפה לדבר העבירה .  והרי עובדה ידועה היא כי רוב האוסטרים היו משתפי פעולה נלהבים עם הנאצים .
 הדבר נכון גם לגבי המדינות הבלטיות הכורכות יחדיו את מדיניות ההשמדה הנאצית ואת הפשעים שביצעו הסובייטים כדי להימנע מהתמודדות עם העבר העגום שלהן :  משתפי פעולה עם הנאצים ורוצחי יהודים בקרבן מעולם לא הועמדו לדין .
 אך התופעה הנתעבת ביותר מבין המגמות הרווחות כיום ביחס לשואה היא ההשוואה בין הישראלים ,  צאצאי הקורבנות המגינים על עצמם ,  לבין הנאצים .  גישה מעוותת זו החלה עוד בשנות ה ? 70 ,  עם החלטת האו"ם ,  בתמיכה סובייטית ,  שהשוותה בין ציונות לגזענות .  כעת שיטה זו הורחבה ושוכללה תחת הנהגתם של תועמלנים אנטי ? ישראלים ערבים ואחרים .  המנטרה המרושעת שעליה חוזרים שוב ושוב היא ש"הקורבנות הפכו לפושעים ".  האבסורד גדול עד כדי כך שבמדינות מסוימות יום הזיכרון לשואה אף הורחב כדי להנציח את  " רצח העם הפלשתיני ". 
הראיה להצלחת המאמצים הללו להשחיר את פניהם של ישראלים בתור נאצים ולהאשים אותם בביצוע פשעי מלחמה ,  טמונה באיומים החוזרים ונשנים לעצור מנהיגים וקצינים ישראלים בבריטניה ובמקומות אחרים .
 בימי השואה החדיר שר התעמולה הנאצי ,  יוזף גבלס ,  את טכניקת החזרה על שקרים שוב ושוב עד שיתקבלו כאמת על ידי ההמונים .  מה שעצוב הוא שכיום משתמשים בטכניקה זהה כדי ליצור עלילת דם קולקטיבית נגד מדינת העם היהודי .
 
גישות חדשות ומעוותות ביחס לשואה
nan
