בריטניה לליברמן :  סייעו בחקירת החיסול
שר החוץ נועד עם מקבילו הבריטי דיוויד מיליבנד ,  שהפציר בישראל לשתף פעולה עם חקירת חיסולו של אל-מבחוח .  בריטניה הודיעה כי המחסלים השתמשו ב-8 דרכונים בריטיים 
" ישראל צריכה לשתף פעולה עם החקירה בדבר ההתנקשות באיש חמאס מחמוד אל-מבחוח ,  תוך שימוש בדרכונים אירופיים מזוייפים ".  כך אמר אמש  ( שני )  שר החוץ הבריטי דיוויד מיליבנד בפגישתו עם שר החוץ אביגדור ליברמן בבריסל .  לדברי מיליבנד ,  הוא הבהיר לליברמן את החשיבות שבריטניה מייחסת לשיתוף הפעולה הישראלי עם גורמי החקירה .
 אתמול בצהריים גינו שרי החוץ של האיחוד האירופי את השימוש בדרכונים אירופיים מזויפים במסגרת המבצע לחיסול בכיר חמאס מחמוד אל-מבחוח בדובאי .  עם זאת ,  בהודעה שפרסמו השרים ,  לא הוזכרה ישראל .  בהודעת השרים ,  המכונסים בבריסל ,  נאמר : " האיחוד האירופי מגנה בחריפות את העובדה שאלה שהיו מעורבים בפעולות הללו השתמשו בדרכונים מזויפים של חברות באיחוד האירופי וכרטיסי אשראי שהושגו על ידי גניבת זהות אזרחים אירופים ". 
ליברמן נפגש מוקדם יותר אתמול גם עם שר החוץ של אירלנד מייקל מרטין .  בתשובה לשאלתו של מרטין בדבר ההתנקשות באל-מבחוח אמר ליברמן כי אין שום עדות למעורבות ישראלית בחיסול ולכן הוא אינו רואה כל צורך להתייחס לכך .  לדבריו , " יש נטייה ערבית להאשים את ישראל בכל דבר ".  ליברמן הוסיף כי  " במזרח התיכון יש הרבה סכסוכים פנימיים בתוך מדינות וגופים שאינם דמוקרטיים כמו ישראל ". 
ממשלת בריטניה הודיעה כי המתנקשים באל-מבחוח השתמשו בשמונה ולא בשישה דרכונים בריטיים ,  כפי שדווח מוקדם יותר .  השר לענייני אירופה אמר לבית התחתון של הפרלמנט הבריטי ,  כי לפי ההודעה האחרונה של משטרת דובאי ,  מחסלי אל-מבחוח נכנסו למדינה באמצעות שמונה דרכונים בריטיים .  
ממשטרת דובאי נמסר כי קיים מידע חדש בנוגע לשימוש בדרכונים דיפלומטיים ,  בידי חלק חברי מחוליית המחסלים כדי להיכנס לדובאי .  מפקד משטרת דובאי ,  דאחי חלפאן ,  אמר אתמול כי חלק מהמתנקשים שהו כבר בדובאי במשך שנה לפחות לפני החיסול והשתמשו באותם הדרכונים .  לדבריו ,  טרם ניתן לחשוף מידע נוסף .
 כלי תקשורת בגרמניה דיווחו גם כי מחקירת שירות הביטחון הגרמני עולה כי הדרכון הגרמני של אחד מהחשודים היה דרכון אמיתי .  על פי ממצאי משרד החקירות הפדרלי ,  ביוני 2009 פנה אדם ישראלי בשם מיכאל בודנהיימר - שהוא אחד מאלה ששמם נחשף כמי שהשתמשו בזהות שלהם בפעולה בדובאי - לרשויות ההגירה בקלן ,  והציג כתובת מגורים גרמנית של סבו וסבתו מלפני מלחמת העולם השניה .  על סמך נתונים אלה ,  קיבל בונדהיימר אזרחות גרמנית בכפוף לחוק הנהוג בגרמניה ,  שם ניתן להסתמך על דרכון הסבא והסבתא .
 
בריטניה לליברמן :  סייעו בחקירת החיסול
שר החוץ נועד עם מקבילו הבריטי דיוויד מיליבנד ,  שהפציר בישראל לשתף פעולה עם חקירת חיסולו של אל-מבחוח .  בריטניה הודיעה כי המחסלים השתמשו ב-8 דרכונים בריטיים

