10 ימים אחרי :  מובארק נראה בטלוויזיה
כשבוע וחצי לאחר שעבר ניתוח להסרת כיס המרה ,  נראה הנשיא חוסני מובארק בקטע וידאו קצר ששודר בטלוויזיה המצרית .  דוברת בית החולים הגרמני : " מצבו של מובארק טוב "
  ( צילום :  רויטרס ,  עריכת וידאו :  דורון שטיין ,  קריינות :  אילן שניג ) 
אחרי גל השמועות סביב מצבו הבריאותי ,  הציגה היום  ( שלישי )  הטלוויזיה המצרית קטע וידאו קצר של נשיא מצרים חוסני מובארק בבית החולים שבו הוא מאושפז בגרמניה ,  שם הוא עבר ניתוח להסרת כיס המרה לפני כעשרה ימים .  לפי הקטע נראה כי מובארק השיל ממשקלו מספר קילוגרמים .  הוא נראה כשהוא לבוש בחלוק שחור ומשוחח עם שניים מרופאיו .  הוא נראה גם מעט עייף וקולו לא נשמע .  
בימים האחרונים דרשו עיתוני האופוזיציה במצרים מאנשיו של מובארק להציג תמונות של הנשיא בן ה-81 הנמצא בכס השלטון כבר 29 שנים ברציפות .  זאת משום שמאז שעבר את הניתוח בגרמניה ועד היום ,  תמונתו לא הוצגה וקולו לא נשמע .
 במקביל הודיעה דוברת בית החולים שבו הוא מאושפז לסוכנות הידיעות הצרפתית כי מצבו הבריאותי טוב והוא אף מסוגל ללכת . " מצבו של מובארק טוב ",  אמרה . " הוא מסוגל ללכת ולאכול קצת אוכל ".  יחד עם זאת ,  היא לא מסרה פרטים אודות המועד שבו הוא צפוי לעזוב את בית החולים בחזרה למצרים .  בימים האחרונים החלו במצרים וברחבי העולם הערבי להפיץ גם שמועות לפיהן בריאותו של הנשיא הידרדרה .  אחת השמועות גרסה אף כי מובארק מת .  
אתמול דיווח העיתון המצרי  " א-שורוק "  מפי גורם מצרי בכיר כי קהיר עדכנה בכירים ושגרירים שהתקשרו לדרוש בשלומו של מובארק ש"אין סיבה לדאגה "  וכי הכול תחת שליטה : " מסרנו לכל מי שהתקשר לשאול מה שלום הנשיא מובארק ,  שכוחות הביטחון במצרים שולטים בצורה מלאה על המצב הפנימי ואין שום סיכוי שגורם כלשהו ינצל את הנסיבות שנוצרו לאור ניתוחו של מובארק כדי לעורר טלטלה מכל סוג שהיא ",  הוסיף הבכיר .
 ראש הצוות הרפואי שמטפל במובארק ,  ד"ר מרקס בושלר ,  אמר שלשום כי הנשיא התאושש לגמרי מהניתוח וכי מצבו הולך ומשתפר : " נפגשתי איתו בבוקר והוא הזמין אותי לקפה .  הוא במצב רוח טוב מאד ". 

10 ימים אחרי :  מובארק נראה בטלוויזיה
כשבוע וחצי לאחר שעבר ניתוח להסרת כיס המרה ,  נראה הנשיא חוסני מובארק בקטע וידאו קצר ששודר בטלוויזיה המצרית .  דוברת בית החולים הגרמני : " מצבו של מובארק טוב "
 
