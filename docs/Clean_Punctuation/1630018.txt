טבע הגיעה להסכם פשרה על תרופה של 2.8 מיליארד דולר 
 >  >  חברת טבע הגישה להסדר פשרה עם חברת אסטרה זנקה בנוגע לשווק הגרסאות הגנריות לתרופות נקסיום  ( nexium )  ופרילוזק  ( prilosec )  .  אסטרה זנקה תבעה את טבע בגין הפרת פטנטים המגנים על שתי התרופות המיועדת לטיפול כיב קיבה ובצרבת כתוצאה מהחזר תוכן חומצי מהקיבה לוושט .  על פי ההסדר ,  טבע תקבל פטור מכל תביעה על מכירותיה בעבר של הגרסה הגנרית לפרילוזק ותמשיך לשווק את המוצר .  טבע תשלם לאסטרה זנקה תשלום חד פעמי שלא פורט עבור הסדר הפשרה והסרת התביעות בגין הפרת פטנט ונזקים .  בנוגע לגרסה הגנרית של התרופה nexium בשחרור מושהה בקפליות הסכימו החברות כי טבע תהיה רשאית לשווק את המוצר החל במאי 2014 או מוקדם יותר בכפוף לנסיבות .  אסטרה זנקה חתמה באפריל 2008 על הסכם פשרה בנוגע לנקסיום עם החברה ההודית רנבקסי שלפיו תוכל רנבקסי לשווק גרסה גנרית של נקסיום בבלעדיות לשישה חודשים החל במאי 2014 .  בנוסף התחייבה אסטרה זנקה לרכוש מרנבקסי את החומר הפעיל לייצור התרופה החל במאי 2009 ואת מרבית הכמות שאסטרה זנקה תמכור בארה"ב החל במאי 2010 .  ההסכם יקדים את מועד הכניסה של טבע לשוק ויסיר את הסיכון בנוגע להפרת פטנטים שמגנים על התרופה ופוקעים מ-2014 עד 2019 .  המכירות של נקסיום בארה"ב הסתכמו ב-689 מיליון דולר ברבעון השלישי של 2009 ,  ירידה של 12% בהשוואה לרבעון המקביל ב-2008 .  המכירות של נקסיום בארה"ב בינואר-ספטמבר 2009 הסתכמו ב-2.1 מיליארד דולר ,  ירידה של 0.4% בהשוואה לתקופה המקבילה ב-2008 ,  כך שקצב המכירות השנתי של התרופה הוא 2.8 מיליארד דולר .
 
טבע הגיעה להסכם פשרה על תרופה של 2.8 מיליארד דולר 
nan
