תחת חקירה פלילית ?  מעתה לא תוכל לכהן כנושא משרה או בעל שליטה במוסד פיננסי
בין הבדיקות :  הרשעות בעבירות ,  וכהונה כנושא משרה בתאגיד שפורק בשל חדלות פירעון
 >  >  הפיקוח על הבנקים בראשותו של רוני חזקיהו ,  הפיקוח על שוק ההון בראשותו של עודד שריג ורשות ניירות ערך בראשותו של זוהר גושן - פירסמו קריטריונים אחידים לבחינת המהימנות של נושאי משרה או בעלי שליטה המכהנים בגופים המנהלים כספי ציבור וכן מועמדים לתפקידים אלו .  כיום ,  כשמבקש גוף להגיע לשליטה במוסד פיננסי בישראל או להיות נושא משרה בו ,  הוא עובר תהליך הנקרא fit and proper ,  שבו נבחנת בין השאר מהימנותו .  שלושת המפקחים על הגופים הפיננסיים גיבשו רשימה הכוללת 12 קריטריונים .  כשאחד מהקריטריונים האלה מתקיים ,  יש סיבה לבחון קיומה של פגיעה במהימנות אצל מחזיקי אמצעי השליטה ונושאי המשרה בגופים המפוקחים ,  הן המועמדים והן המכהנים .  האחידות בקריטריונים נדרשת בין היתר בגופים שבהם יש צורך באישור של יותר מרגולטור אחד כדי לקבל היתר שליטה .  למשל ,  רוכש של בית השקעות נדרש לקבל אישור גם מהממונה על שוק ההון ,  מכיוון שבית ההשקעות מנהל קופות גמל שתחת פיקוחו ;  וגם אישור מרשות ניירות ערך ,  משום שבית ההשקעות מנהל קרנות נאמנות .  עם 12 הקריטריונים נמנים הרשעה בעבירה בישראל או בחו"ל וגם בהליכים משמעתיים ;  הגשת כתב אישום ;  פתיחה בחקירה פלילית ;  הסדר מינהלי החלופי לחקירה פלילית ,  כגון תשלום כופר או צו מוסכם ;  הטלת עיצומים כספיים או קנסות בגין הפרות ,  שההצטברות שלהן יוצרת תמונה של הפרת דין שיטתית ;  ממצאים שליליים מהותיים שנמצאו בהליכים משפטיים ובהליכי ביקורת ;  וריבוי תלונות מהותיות שנמצאו מוצדקות ;  כהונה כנושא משרה בתאגיד כשפורק בשל חדלות פירעון ;  וממצאים שבגינם פוטר נושא משרה ממשרותיו .  עם זאת ,  הרשימה איננה סגורה ובהליך בחינת המהימנות המבוצע בידי כל אחד מהמפקחים יובאו בחשבון שיקולים שונים ,  ובהם חומרת האירוע ,  משך הזמן שחלף ומידת ההשפעה הצפויה על השוק ועל אמון הציבור .  באחרונה התפרסמו כמה מקרים שבהם התעוררה שאלת מהימנות הקשורה לנושאי משרה או בעלי שליטה במוסדות פיננסיים .  כך ,  למשל ,  בהליך פיטוריו של המנכ"ל לשעבר של בית ההשקעות פסגות ,  רועי ורמוס .  וכך ,  לאחר שלפני כשבועיים התגלה שבעל אחזקות המיעוט בבנק לאומי ,  שלמה אליהו ,  נחקר בחשד לכך שהפר את חובת הדיווח לפי חוק הלבנת הון ,  עלתה השאלה אם דבר זה יפריע לו אם יחליט לגבש גרעין שליטה בלאומי ולבקש היתר שליטה בו .
 
תחת חקירה פלילית ?  מעתה לא תוכל לכהן כנושא משרה או בעל שליטה במוסד פיננסי
בין הבדיקות :  הרשעות בעבירות ,  וכהונה כנושא משרה בתאגיד שפורק בשל חדלות פירעון

