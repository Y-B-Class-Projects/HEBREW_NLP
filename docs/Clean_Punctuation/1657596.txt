למה פייסבוק מסוכנת לגוגל
סייר אינטרנט
 >  >  ביום שישי בשעות הבוקר  ( שעון קליפורניה )  הצליח מישהו לצלם את מנכ"ל גוגל אריק שמידט ומנכ"ל אפל סטיב ג'ובס יושבים יחד בבית קפה בפאלו אלטו ,  שליד סן פרנסיסקו .  ג'ובס נראה נינוח בג'ינס ,  חולצת הגולף ונעלי הספורט הנצחיים שלו ,  אבל שמידט ,  בגבו למצלמה ,  נראה כפוף ודרוך .  רגליו צמודות זו לזו וידיו מונחות ביניהן .  ולא בלי סיבה .  אם תנסו לצייר את מפת הכוחות בקרב פסגת עולם האינטרנט תגלו שגוגל בודדה את עצמה .  אין לה בעלות ברית .  רק יריבות .  איכשהו ,  בשנה האחרונה שמידט ניווט אותה לבידוד ויריבות .  יאהו - יריבה ,  מיקרוסופט - יריבה ,  פייסבוק - יריבה .  גם אפל ,  בת בריתה ההיסטורית ,  נהפכה ליריבה .  גוגל אפילו רכשה לה מדינה כיריבה - המדינה הגדולה בעולם ,  סין .  מערך הכוחות הזה אינו הדבר היחיד המטיל צל על גוגל .  מה שעוד מדאיג הוא העזיבה המתגברת של בכירים ,  השנייה בעוצמתה רק לזו של יאהו .  לפני שבועיים מנהל הפרויקטים של גוגל ערק לאפל ,  וזמן קצר לפני כן עזב אותה מנהל ה-affiliate marketing .  אלה הצטרפו לכעשרה מנהלים שעזבו את גוגל לטובת aol ,  המנוהלת גם היא על ידי בכיר לשעבר בגוגל ,  טים ארמסטרונג .  מכל היריבויות של גוגל ,  המסוכנת ביותר היא זו עם פייסבוק .  לפני שבועיים כתבה חברת מחקר האינטרנט hitwise שעל פי הנתונים שלה ,  הטראפיק לפייסבוק בארה"ב עבר את זה של גוגל .  אף ענקית אינטרנט אחרת לא התקרבה להישג הזה של פייסבוק .  הנתונים גם מגלים שבעוד שבשנה האחרונה הטראפיק לגוגל נשאר פחות או יותר יציב - זה של פייסבוק עלה בקצב מטורף .  במלים אחרות ,  אם שום דבר לא ישתנה ,  פייסבוק עשויה להגדיל את הפער הזה במהירות .  בהקשר הזה ,  העריקה של דיוויד פישר לשורות פייסבוק מהווה גם הפסד צורב של כישרון ניהולי - וגם הפסד יוקרתי .  העזיבה שלו מצטרפת לזו של בכירה לשעבר אחרת בגוגל ,  שריל סנדברג ,  שמונתה למנהלת התפעול הראשית של פייסבוק לפני כשנה .  אסור לטעות :  גוגל היא חברה שמייצרת הכנסות של 24 מיליארד דולר ורווח נקי של 6.5 מיליארד דולר בשנה ,  ואילו פייסבוק מייצרת הכנסות בקצב של מיליארד דולר בשנה ומרוויחה ,  אם בכלל ,  מעט .  אבל פייסבוק היא העתיד .  לפני כחודשיים פייסבוק ציינה שש שנים להקמתה .  בשש השנים האלה היא צמחה מאתר אוניברסיטאי שולי לאתר גדול ,  ואז לאתר ענק שיש בו יותר מ-400 מיליון חברים מכל העולם .  פייסבוק יצרה בתוכה סביבה שעונה לכל כך הרבה צרכים של החברים בה ,  עד שהזמן שהם מבלים בה והפעולות שהם מבצעים בה גדלים כל הזמן .  ובכל הזמן הזה ,  ההתמכרות שלהם אליה גדלה .  ההתמכרות הזאת גם אחראית לכך שהנוכחות של פייסבוק באינטרנט הסלולרי עצומה :  ביום שבו היא חגגה את יום הולדתה השישי ,  פייסבוק גילתה שיש לה כבר יותר מ-100 מיליון משתמשים סלולריים - רבע מכלל המשתמשים שלה .  הכמות העצומה של חברים בפייסבוק והמגוון העצום של פעולות שהם יכולים לבצע בה גם הופכים את פייסבוק לאיום להרבה סטארט אפים חדשים .  אבל כשמשווים את פייסבוק לגוגל ,  היתרון הגדול ביותר של הראשונה הוא המידע העצום שיש לה על הגולשים בה לעומת מה שגוגל יודעת על המשתמשים בשירותיה .  בעוד שגוגל היא  " אפליקציה ",  פייסבוק היא  " פלטפורמה ".  עבור רבים ממשתמשיה ,  פייסבוק היא האינטרנט בעצמו .  החברים בפייסבוק לא רק מסתייעים בה כדי לבצע פעולות נלוות ,  חלקן בנאליות - הם פשוט  " חיים "  בתוכה .  אם מה שגולשים מעוניינים בו באינטרנט הוא דברים שרלוונטיים עבורם ,  דרך אחת להגיע לשם היא האקטיווית - לחפש .  גוגל נותנת פיתרון מצוין לחיפוש .  אבל יש גם את הדרך הקצרה והפאסיווית יותר - למצוא .  זו הדרך של פייסבוק - היא מגישה לגולשים שפע של מידע רלוונטי הנאסף על ידי קבוצת ההתייחסות החשובה ביותר לכל אדם :  חבריו .  לפייסבוק יש דרך ארוכה עד לנקודה שבה תמצא מודל עסקי שיצדיק את ההשקעה העצומה שבוצעה בה עד כה ,  מעל 700 מיליון דולר - הגדולה ביותר שבוצעה מעולם במיזם אינטרנטי שעוד לא הונפק בבורסה כלשהי ,  ובוודאי כזה שהרווחיות שלו עדיין חמקמקה .  גוגל נדרשה להרבה פחות השקעות פרטיות וגם הגיעה לרווחיות יציבה הרבה יותר מהר .  אבל העלייה העצומה בטראפיק שלה ,  הנכונות של משקיעים להזרים אליה עוד ועוד כספים ,  התלות הגוברת של החברים בה ,  השימוש הגובר של גופים מסחריים בפלטפורמה שלה ,  החדירה המטאורית שלה לאינטרנט הנייד וכוח המשיכה הגובר של לכישרונות ניהוליים מקצרים את דרכה להוות איום ממשי על גוגל .
 
למה פייסבוק מסוכנת לגוגל
סייר אינטרנט

