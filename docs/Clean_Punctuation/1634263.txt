אמריקה בארץ המגף
מה קורה שמחברים מתכנן איטלקי עם מסורת אמריקנית ?  ה-V קונספט של פאביו פרנטה נותנת הצצה לחלומות בינלאומיים
מפתיע לגלות שמעצב איטלקי שיוצא ממכון ה'פוליטכניקו' בטורינו מגיש את עבודת הגמר שלו דווקא בגוון אמריקני .  על התמונות חתום פאביו פרנטה שחושף את ה-V קונספט הספורטיבית כעוד מועמדת בין אינספור עיצובים מהפכניים שראינו באים והולכים במהלך החודשים האחרונים .  כל כולו תקווה שהיא תצוד את עיניה של אחת מסדנאות העיצוב הגדולות ואולי משם הרזומה שלו יתגלגל ליידיים הנכונות .  כרגע הוא בהתמחות במרכז העיצוב של פיאט .  
פרנטה מספר שה-V קונספט נוצרה בדמותה של ארה"ב בשנות ה-60 ,  אותה תקופה מוזהבת של מכוניות שרירים כגון הקורבט ,  הקאמרו וחברותיה ,  וזאת על אף הקימורים האיטלקיים המשורטטים על המעטפת החיצונית .  יתרה מזאת ,  הוא מדגיש שהתכנון נעשה סביב מכונית אחת ספציפית  שברולט אימפלה מסדרת הטלוויזיה  " על-טבעי ",  ואילו השם V ,  מקורו מהאות הראשונה של בת-זוגתו לחיים  ( רק חבל שהוא לא מציין את שמה המלא )  .  
קטונו מלתאר בפרטי פרטים את כל מלאכת העיצוב של המכונה ,  אך אין ספק שהתוצאה מדהימה ביופייה .  המכונית מאוד פרופורציונלית ביחס להנדסה של ימינו ,  ומסביב נוכחים צמיגים גדולים וחישוקי ענק נוצצים שהולמים אותה היטב .  תא הנוסעים לו סידור הושבה של 2+2 מסוגנן ,  אורז את היושבים בצבעי בורדו עמוקים הנודעים כחביבים מאוד על האיטלקים כמו במזרטי למשל ,  וכן לוח המחוונים בוהק אור אדמדם .  
מערכת ההנעה ?  כאן אפשר לטייל במסדרונות הדמיון כמה שרוצים ,  אלא שפרנטה נצמד לפורמט האקולוגי וטוען למנוע היברידי כלשהו ,  ללא אזכור פרטים ,  מיאוצים או נתונים מינימאלים על המסתתר תחת המעטה החיצוני .  מצד שני ,  מאחר ומדובר בפרנטה קונספט 2010 כפי שנאמר ,  כלומר מכונית בת-זמננו ,  ייתכן ובכל זאת יש סיבה להיות אופטימיים ולפנטז על 400 כ"ס והנעה אחורית ,  עם מנוע עזר חשמלי כמובן .
 
אמריקה בארץ המגף
מה קורה שמחברים מתכנן איטלקי עם מסורת אמריקנית ?  ה-V קונספט של פאביו פרנטה נותנת הצצה לחלומות בינלאומיים

