שחיה :  שלל מדליות לצעירים בהולנד ,  פולין ופורטוגל
איתי גורביץ' גרף זהב ב-400 מעורב אישי בפורטוגל ,  וניפץ שיא לגילאי 15 שנקבע לפני 11 שנים .  טומרקין עלה לגמר בהולנד
יום מלא בפעילות בינלאומית הייתה היום  ( שבת )  לשחייני ישראל במספר מוקדים ברחבי העולם :  בתחרות גביע אמסטרדם ,  בשתי תחרויות רב-אומות לנוער בפולין ולקדטים בפורטוגל .  במוקד הבוקר עמדה זכייתו במדליית זהב של איתי גורביץ' בתחרות רב אומות לקדטים הנערכת בפורטוגל .  הוא סיים ראשון במשחה 400 מטר מעורב-אישי בזמן 4:38.20 דקות .  זהו שיא גילאי 15 חדש ,  שהוחזק במשך 11 שנה על ידי אייל עילם מהפועל גליל עליון ,  שעמד על 4:39.91 דקות ונקבע במוסקבה .  התוצאה גם טובה יותר בכעשר שניות מהקריטריון לתחרות גביע קומן .
 היום הזה הביא לישראל ,  בנוסף למדלייה הזו ,  גם ארבע מדליות בתחרות רב-אומות לנוער בפולין ,  מדלייה נוספת בתחרות הקדטים בפורטוגל וארבעה גמרים בהולנד .  בגביע אמסטרדם ,  אמרי גניאל ,  המייצג את הפועל ירושלים ,  העפיל לגמר משחה 50 מטר חזה ,  כאשר סיים במקום השישי מבין 68 שחיינים ,  בתוצאה 29.17 שניות .  זהו שיפור של שש מאיות לשיא גילאי 18 שהוחזק במשך שבע שנים על ידי מיקי מלול ,  ונקבע באליפות אירופה לנוער בגלזגו ,  סקוטלנד .
 כמו כן עמד גניאל בקריטריון B למשחקים האולימפיים לנוער בסינגפור ,  שנקבע על 29.68 שניות .  בגמר ינסה לקבוע תוצאה מהירה בהרבה במטרה לעמוד בקריטריון A 28.27 שניות .  ירון שגלוב סיים במקום ה-15 .  הוא קבע 29.83 שניות .  אליסה ציפין במשחה 200 מ' פרפר שיפרה במעט את הישגה מהתחרות בה השתתפה בשבדיה .  היא עצרה את השעונים על 2:18.14 דקות  ( שמונה מאיות מהר יותר מתחרות הגרנד פרי שנערכה בחודש שעבר בשבדיה )  שהקנו לה עלייה לגמר מהמקום החמישי .
 גם יעקב טומרקין הבטיח מקומו ,  בפעם השלישית ברציפות ,  בגמר תחרות זו .  במשחה 50 מטר גב הוא סיים שישי מבין 68 מתחרים בזמן 27.08 שניות .  דוד גמבורג דורג במקום ה-14 בתוצאה 27.74 שניות .  טומרקין ינסה בגמר לקבוע קריטריון גם במשחה זה ,  לאחר שעשה כן בשני מקצועות אחרים :  100 ו-200 מ' גב ו-200 מ' מעורב-אישי .
 ענת זימין סיימה שישית מבין 71 שחייניות ב-200 מ.א בתוצאה 2:21.17 דקות .  בגמר היא תנסה לקבוע את קריטריון A העומד על 2:19.97 דקות .  ניקול סמסוניוק במשחה 100 מ' חופשי שיפרה ,  באופן משמעותי ,  את התוצאה שהשיגה בשבדיה 59.20 שניות .  היא עצרה את השעונים על 58.38 שניות ,  אשר קירבו אותה לעבר סינגפור .  היא דורגה במקום ה-34 מבין 133 יריבות .  הפינ"א תתכנס בשבוע הבא ותפרסם את רשימת המוזמנים לאולימפיאדת הנוער העולמית ,  על פי הזמנים שקבעו השחיינים ,  בכל רחבי העולם .  57.17 שניות ,  שהוא קריטריון A היה מבטיח ,  כמעט בוודאות ,  את השתתפותה .
 בתחרות רב-אומות לנוער בפולין ,  כבר במשחה הראשון עלתה ישראל על במת המנצחים ,  כאשר את הכבוד העניק טל חנני אשר סיים שני את המשחה 400 מטר מעורב אישי בתוצאה 4:32.92 דקות ,  טובה יותר מהקריטריון לאליפות אירופה לנוער שתיערך בקיץ בפינלנד .  המנצח היה הברזילאי רוקו שקבע 4:30.75 דקות .
 מרטינה מרקס זכתה במדליית הארד במשחה 100 מטר חופשי ,  כשסיימה בזמן 59.89 שניות .  שתי שחייניות התחרו מחוץ לתחרות .  טל טהורי קבעה 1:01.23 דקה וחן פינסלי 1:02.78 דקה .  את המדליה השלישית בבוקר יום התחרויות הראשון העניקה לישראל דורון לוי ,  אשר סיימה 50 מטר פרפר במקום השלישי בזמן 29.33 שניות .  במשחה השליחות 44X100 מ' מעורב ,  שנעל את משחי הבוקר ,  זכתה ישראל במדליה רביעית ,  כאשר ההרכב דורון לוי ,  דיאנה סריצ'ב ,  שיר וסרמן ומרטינה מרקס זכה במדליית הארד בזמן 4:27.26 דקות .
 גם בפורטוגל החלה ,  במקביל ,  תחרות רב-אומות לקדטים .  מדליה ראשונה הוענקה לישראל בתחרות הצעירים על ידי ג'יין ג'יאולי ,  שסיימה שלישית במשחה 200 מטר גב בתוצאה 2:26.86 דקות ,  תוצאה טובה בהרבה מהקריטריון לאליפות מדינות הים-התיכון  ( קומן )  .  תומר זמיר סיים במשחה המקביל במקום השישי עם 2:14.37 דקות ,  שבע מאיות טוב יותר מהקריטריון לקומן.אור סבטייה סיים 100 מטר חופשי במקום הרביעי בזמן 54.37 שניות ,  תוצאה טובה יותר מהקריטריון לקומן ורק מאית אחת ממדליית הארד .
 
שחיה :  שלל מדליות לצעירים בהולנד ,  פולין ופורטוגל
איתי גורביץ' גרף זהב ב-400 מעורב אישי בפורטוגל ,  וניפץ שיא לגילאי 15 שנקבע לפני 11 שנים .  טומרקין עלה לגמר בהולנד

