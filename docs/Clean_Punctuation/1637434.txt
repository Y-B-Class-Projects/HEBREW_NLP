לגלות את האווטאר הבא :  מהי הנוסחה האולטימטיבית לסרט מצליח
פרופ' יהושע אלישברג עובד כבר 30 שנה על מחקרים בתחום הקולנוע במטרה לפצח את המתכון לסרט מצליח ■ המסקנות עד כה :  אפשר להסתדר גם בלי פרסום מפוצץ וכוכבים הוליוודים ■ מה שחשוב הוא הסיפור ,  הבאזז וההתאמה לקהל המקומי
רק שישה שבועות חלפו מאז יצא הסרט  " אווטאר "  לאקרנים - והוא כבר הצליח לעקוף את  " טיטאניק ",  גם הוא מבית היוצר של הבמאי ג'יימס קמרון ,  וליהפך לסרט המכניס ביותר ברחבי העולם עד כה .  הסרט הניב עד היום הכנסות של יותר מ-1.8 מיליארד דולר ,  וכבר בסוף השבוע הראשון לעלייתו החזיר יותר מחצי מסכום ההשקעה שלו .  איך הוא עשה זאת ?  רבים מייחסים את ההצלחה הסוחפת לטכנולוגיה המרהיבה שהומצאה באופן בלעדי עבורו ומאפשרת לצפות בסרט מונפש בתלת-ממד מבלי לאבד את עושר ההבעה של השחקנים ,  ולעולם המדומיין ורב הפרטים שברא קמרון יש מאין ,  כולל שפה חדשנית למקומיים .  כל אלה ,  יש לשער ,  תרמו לא מעט גם לזכיית  " אווטאר "  בשבוע שעבר בפרסי גלובוס הזהב לסרט הטוב ביותר ולבמאי הטוב ביותר ,  ולזכייתו הצפויה גם באוסקר . " אווטאר "  מציג את סיפורו של ג'ייק סאלי ,  חייל מארינס המרותק לכיסא גלגלים ,  שנשלח למשימת ריגול בכוכב הלכת פנדורה .  הוא זוכה ללכת ולרוץ שוב כשתודעתו מוכנסת לדמות כחולה ענקית ,  כדמותם של היצורים המקומיים .  המשימה שאליה הוא נשלח מקבלת תפנית כשסאלי מתאהב בכוכב החדש ,  ולא רק בו .  מעבר לכל הדברים האלה ,  שהפכו את  " אווטאר "  להצלחה שהוא ,  דבר אחד בולט נעדר ממנו - שחקן מוביל מוכר .  מלבד כמה פרצופים מוכרים כמו סיגורני וויבר  ( "הנוסע השמיני ")  ,  מישל רודריגז  ( "אבודים ")  וג'ובאני ריביסי  ( "חברים ",   " להציל את טוראי ראיין ")  ,  לתפקיד הראשי לוהק שחקן אוסטרלי אלמוני למדי בשם סאם וורתינגטון ,  המוכר לחובבי האקשן מהסרט  " שליחות קטלנית - התעוררות ".  אם תשאלו את פרופ' יהושע  ( ג'וש )  אלישברג ,  64 ,  קמרון עשה בחכמה כשלא התעקש על שם מוכר כשליהק את הפנים של הסרט . " הסיפור של 'אווטאר' מוכיח שגם כשהשחקן הראשי לא משמעותי ,  הסרט יכול להצליח ",  הוא פוסק .  אלישברג אינו שחקן קולנוע ,  גם לא במאי או מפיק .  למרות זאת ,  כפרופ' לשיווק ולניהול מידע בבית הספר למינהל עסקים וורטון שבאוניברסיטת פנסילווניה ,  הוא מכיר את היטב את חוקי התעשייה .  מחקריו הנודעים ביותר עוסקים בדרך שבה סרטים נעשים ,  ממומנים ומופקים ,  במטרה לצמצם את חוסר הוודאות הכרוך בהפקתם . " אווטאר "  מוכיח את מה שאלישברג ואחרים גילו זה מכבר במחקריהם . " ההשפעה שיש לשחקן על הצלחת הסרט היא גבולית ",  הוא פוסק . " דוקטורנטית שלי ערכה מחקר אמפירי שבו אחד המשתנים היה השחקן הראשי ,  והממצאים הראו שההשפעה שלו היתה שולית ".   " אווטאר "  הוא לא הסרט היחיד שהצליח באופן פנומנלי ללא סטאר הוליוודי .  עשו זאת לפניו הסרטים  " אי.טי ",   " שרק ",  סדרת  " מלחמת הכוכבים "  ואחרים .  לאילו משתנים יש השפעה מהותית על הצלחת סרט ?   " אני מאמין שהסיפור הוא הדבר הקריטי .  סרט שבו יש סיפור טוב ,  צוות שחקנים ממוצע ופרסום וכמות מסכים ממוצעת יצליח יותר טוב מסרט שבו יש סיפור לא טוב עם שחקן פופולרי ואותם מאמצי שיווק .  במקרה של 'אווטאר' ,  העובדה שהסרט מוקרן בתלת ממד מוסיפה היבט של טכנולוגיה חדשנית ,  שגם היא מושכת קהל .  ההצלחה במקרה הזה משויכת לטכנולוגיה ולסיפור ממוצע .  קשה להעריך מה תורם יותר ,  אבל ברור שאלה לא הכוכבים שיצרו את ההצלחה ".  אילו דוגמאות אתה יכול לתת לסרטים שלא הצליחו ,  על אף שכיכב בהם שחקן פופולרי ?   " יש כמה דוגמאות קלאסיות ,  כמו 'הדוור' מ-1997 בכיכובו של קווין קוסטנר ,  שהיה כישלון רציני ביותר ,  וקומדיית הפשע 'ג'ילי' מ-2003 ,  עם בן אפלק וג'ניפר לופז ,  שקיבלה ביקורות איומות והיתה כישלון מהדהד בקופות .  בסרט הושקעו 54 מיליון דולר בעוד ההכנסות הגיעו ל-7 מיליון דולר בלבד . " גם קומדיית המדע הבדיוני 'הרפתקאותיו של פלוטו נאש' מ-2002 ,  בכיכובו של אדי מרפי ,  היתה כישלון נורא בקופות .  התקציב היה 100 מיליון דולר וההכנסות - 7 מיליון דולר ".  עד כמה משפיע במאי הסרט על ההצלחה ?   " אפשר להגיד שיש רשימה מצומצמת מאוד של במאים שיש להם השפעה :  סטיבן ספילברג ,  וודי אלן ,  מרטין סקורסזה ,  קוונטין טרנטינו - וכנראה שגם ג'יימס קמרון ".  ד.נ.א של תסריט מאז תחילת שנות ה-90 בונה אלישברג מודלים שמנבאים משתנים הקשורים להצלחת סרטים ומפיקים המלצות הנוגעות לסרטי קולנוע - כמו כמה זמן כדאי לבתי קולנוע להקרין סרט מסוים ,  מתי ובאילו שעות ,  כמה כסף כדאי למפיץ להוציא על פרסום ואפילו אילו תסריטים עשויים ליהפך לסרטים מצליחים .  בשנים האחרונות עוסק אלישברג ,  עם עמיתים בבית הספר וורטון ,  בפיתוח שיטה לבחינת הצלחה עתידית של תסריטים ,  בעקבות פנייה שקיבל לפני כמה שנים מחברת סרטים גדולה . " פיתחתי יחד עם קולגה מוורטון ודוקטורנט מוורטון ,  שכיום הוא מרצה ב-nyu - מערכת שעושה אנליזה של תסריטים .  הרעיון פשוט - לקחת תסריט ,  לבדוק את הד.נ.א שלו ולראות עד כמה הוא קרוב לתסריטים שהצליחו ".  וככה זה עובד :  שלושה קוראים עברו במשך כשנה וחצי על 200 תסריטים וענו ב"כן "  וב"לא "  על שאלות שונות שקשורות לעלילת הסרט ,  כמו האם יש קונפליקט בסיפור ?  האם הסיפור הגיוני או בלתי צפוי ?  האם הגיבור יוצר סימפטיה ?  האם הרקע מוכר לצופה ?  האם הסוף הגיוני או מפתיע ?  במקביל ,  בחנה תוכנת מחשב קריטריונים טכניים יותר ,  כמו מספר המלים הנדרשות לתיאור סצנה ומספר הדיאלוגים בתסריט .  לאחר שעובדו התוצאות ,  התקבל מאגר  " ד.נ.א "  לכל 200 התסריטים .  כדי לבדוק את מידת ההצלחה הצפויה לתסריט חדש ,  בודקים את הד.נ.א שלו ומשווים לתסריט ישן שתואם את אותו ד.נ.א ,  וכבר ידוע אם הצליח או לא . " אין לנו אפשרות לבדוק בשלב זה עד כמה הניבוי שלנו יהיה מדויק ,  כי ייקח עוד הרבה שנים לבדוק את מידת ההצלחה של תסריטים חדשים שיעובדו לסרטים ",  מסביר אלישברג .  כדי לבחון בכל זאת את סבירות ההצלחה של הניבוי ,  לקחו החוקרים כמקרה מבחן 50 תסריטים מתוך 200 תסריטים שנבדקו .  היות שכבר ידועה מידת ההצלחה של אותם 50 תסריטים - אפשר היה לבדוק אם שיטת ההשוואה עובדת . " התוצאות הראו שהיינו מדויקים באופן די סביר .  ב-60%-70% מהמקרים הצלחנו לנבא הצלחה ,  בטווח של 10-15 מיליון דולר בהכנסות .  היו גם חריגות צורמות וכמה סרטים שבהם החטאנו בגדול ".  אילו סרטים למשל ?   " את הסרט המוסיקלי 'שיקגו' מ-2002 ,  עם שחקנים כמו רנה זלווגר ,  קתרין זיטה-ג'ונס וריצ'רד גיר ,  לא הערכנו נכון .  בבדיקת הד.נ.א שלנו אנחנו מתבססים רק על אלמנט אחד והוא התסריט ,  אבל יש עוד אלמנטים חשובים - כמו איכות המשחק והחשיפה הקודמת של הסרט כהצגה . " ב'שיקגו' המשחק היה טוב ,  הסרט קיבל תמיכה ממפרסמים והוצג במסכים רבים .  כל זה גרם להצלחה שאותה לא הצלחנו לצפות .  החטאה נוספת ,  בכיוון ההפוך ,  היתה ב'טרויה' ,  בכיכובו של בראד פיט ,  המבוסס על פרקים מאחת המלחמות עקובות הדם המתוארות בספרות היוונית .  הערכנו שיש לסרט פוטנציאל בגלל הסיפור ,  אבל הוא לא הצליח כפי שחשבנו .  בדיעבד קל לנמק למה טעינו .  אפשר למשל לטעון שבראד פיט לא התאים לתפקיד ".  איך אתם מתכוונים לשפר את הניבוי ?   " אני הראשון שאגיד שהניבוי שלנו אינו מושלם ,  ואחת הסיבות לכך היא המאגר המצומצם שלנו .  יש לנו רק תסריטים שאפשר להוריד בחינם מהרשת .  השאיפה היא לייצר מאגר של 1,000 תסריטים ".  אלישברג מספר שקרן השקעה פרטית פנתה אליו בבקשה לקבל עזרה בבחירת תסריטים  " מנצחים ".   " בעקבות המשבר יצאו חלק מהקרנות מתעשיית הסרטים ,  ואילו שנשארו ביקורתיות הרבה יותר כשהן בוחרות פרויקט להשקיע בו כסף .  עזרנו לאנשי הקרן לבדוק מה הסיכויים של תסריטים שונים ".  חשיבות מיוחדת לבחירה אלישברג מקפיד לראות כל שבוע לפחות שלושה סרטים חדשים ויש גם סרטים  ( "קלאסיקות ")  שבהם הוא צופה שוב ושוב אחת לחודש .  החיבה לקולנוע דבקה בו כבר בגיל צעיר .  כשהיה תלמיד בתיכון עירוני א' בתל אביב ,  הוא נהג להבריז מדי פעם מהלימודים לטובת התחביב .  את שיעורי המתמטיקה והפיסיקה דווקא אהב ,  לכן ויתר על שיעורי האנגלית - ולמד את השפה בסרטים שהוקרנו בשעות הבוקר באחד מבתי הקולנוע התל אביביים של פעם - תמר ,  פאריס או מתמיד . " הבנתי שאני יכול לשלב את מה שאני אוהב עם משהו שיש לו ערך מחקרי אקדמי ומעשי ,  וזה הסתדר עם האוריינטציה בוורטון ,  שלפיה מחקרים אקדמיים צריכים להיות מחוברים למציאות ",  מספר אלישברג ,  שכמדי שנה הגיע החודש לביקור בישראל ,  כדי להעביר קורס מרוכז לתלמידי המרכז הבינתחומי הרצליה .  הבחירה הראשונה של אלישברג לא היתה לימודי שיווק .  לאחר שהשתחרר מהצבא ב-1966 ,  הוא החל ללמוד הנדסת אלקטרוניקה בטכניון במחזור של זהר זיסאפל ,  ממייסדי קבוצת רד ,  ושל אלישע ינאי ,  עד לאחרונה מנכ"ל מוטורולה  ( "אני נפגש עם אלישע בכל פעם שאני מגיע לישראל ")  .  לאחר סיום התואר ,  הבין אלישברג שהייעוד שלו נמצא במקום אחר .  את התואר השני כבר עשה בבית הספר למינהל עסקים של אוניברסיטת תל אביב .  לאחר ששב הביתה ממלחמת יום כיפורים ,  נסע אלישברג עם אשתו לאוניברסיטת אינדיאנה ,  שם השלים את הדוקטורט במינהל עסקים ,  בשיווק ובחקר ביצועים . " אהבתי את המתמטיקה בהנדסה ואת השיווק שבמינהל עסקים ,  אז הבאתי את הכלים המתמטיים לתחום השיווק ",  הוא מספר .  לאחר סיום הדוקטורט ,  עבר אלישברג לאוניברסיטת נורתווסטרן  ( "הקפואה ")  שליד שיקגו וכיהן כמרצה בפקולטה במשך שלוש שנים .  ב-1982 הוא נענה להצעה והצטרף לבית הספר וורטון שבאוניברסיטת פנסילווניה כחבר בפקולטה .  בתחילת שנות ה-90 החל אלישברג להתעניין במחקר על עולם הקולנוע ,  כשהנחה את אחד הסטודנטים שלו מהודו בעבודת דוקטורט על תעשיית הקולנוע .  במקביל פנה אליו אחד מבוגרי וורטון שניהל רשת של בתי קולנוע ,  בבקשה שיסייע לו לקבל החלטות בנוגע להקרנות סרטים .  הוא ייסד עם שני קולגות - צ'רלס ווינברג מהאוניברסיטה של בריטיש קולומביה ובירן ווירנגה מאוניברסיטת ארסמוס שבהולנד  ( "אני מפילדלפיה אבל שני השותפים שלי ממקומות יפים ")  - חברה שפיתחה עבור בעלי בתי קולנוע מערכת שמסייעת להחליט אילו סרטים כדאי להקרין ,  על איזה מסך ובמשך כמה זמן . " יצרנו עבור בעלי אולמות הקולנוע מודל שמאפשר לנבא את ההצלחה של סרט חדש ,  על פי נתונים סטטיסטיים .  הניבוי נעשה לפי כ-20 מאפיינים שנבדקו ,  כמו השחקן הראשי ,  המפיק ותאריך ההקרנה הצפוי .  לאחר מכן נערכת השוואה בין התוצאות למאגר מידע שהכנו מראש ".  אחת הלקוחות הקבועות של אלישברג זה שנים היא רשת בתי הקולנוע ההולנדית פאטה סינמה  ( pathe cinema )  ,  חברה בת של פאטה צרפת ,  שלה בתי קולנוע רבים באירופה .  ההיכרות עם הרשת נוצרה באמצעות הקולגה של אלישברג בהולנד . " בארה"ב אפשר למצוא מסך לכל סרט ,  אבל בהולנד יש תחרות על מסכים - גם כשמדובר בסרטים אמריקאיים ואירופיים .  יש הרבה סרטים שמתחרים על מעט מסכים ,  ולכן יש חשיבות מיוחדת לבחירה ".  בעשר השנים הראשונות לפעילותו ,  לא קיבל אלישברג תשלום עבור המלצותיו .  התמורה עבור השירותים התבטאה באפשרות להשתמש בנתונים שנצברו כבסיס למחקר אקדמי .  בתחילה השווה אלישברג בין הרווחיות של בית קולנוע אחד ,  שבו יושמו המלצותיו ,  לשני בתי קולנוע דומים שלא קיבלו המלצות .  אלישברג מציין כי התוצאה הראתה שהרווחיות באותו בית קולנוע היתה גדולה ב-10%-20% לעומת זאת של השניים האחרים .  בהמשך הוא יישם את ההמלצות בשישה בתי קולנוע באמסטרדם ,  שכללו 40 אולמות . " בשלב הראשון קבענו לבתי הקולנוע מהו הסרט שיש להקרין על איזה מסך .  בשלב השני קבענו באיזו שעה הכי כדאי להתחיל את ההקרנות .  כבר 15 שנה ,  שאנחנו עובדים עם החברה ,  וכל שלב לקח כמה שנים .  עכשיו עברנו לתוכנה שתעזור להם לקבל את ההחלטות ואנחנו מצפים להתחיל בפרויקט חדש עם פאטה צרפת ,  שלה יש מסכים בצרפת ,  בבלגיה ובמדינות נוספות באירופה .  במקביל ,  אנחנו מנהלים מגעים עם חברת בתי קולנוע בהודו ".  מה לגבי השוק האמריקאי ?  הרי שם נמצא לבה של תעשיית הקולנוע . " הבעיה עם השוק האמריקאי היא שהוא לא יציב .  יש הרבה מיזוגים של חברות שמפעילות בתי קולנוע והניהול משתנה .  בהולנד פועל אותו צוות הנהלה כבר 15 שנה והוא מכיר אותנו ".  לפי תוצאות המחקרים שעשיתם ,  אילו עצות יש לכם לבעלי אולמות הקולנוע ?   " אחת העצות החשובות מתייחסת לתקופת ההקרנה של סרט .  לפי הסכמים סטנדרטיים בין מפיץ לבית הקולנוע ,  רוב ההכנסות מגיעות בתחילה למפיץ ,  וככל שמציגים זמן ממושך יותר ,  כך בית הקולנוע מקבל נתח גדל והולך מההכנסות .  המסקנה היא שאם את בעלת קולנוע ,  כדאי לך להציג פחות סרטים לאורך יותר זמן - זה ייתן לקהל הזדמנות לראות את הסרט ויגדיל את המכירות .  צריך לשים לב כי בארה"ב ,  למשל ,  תהליך חלוקת ההכנסות משתנה כי יש מיזוגים רבים ,  ונוצרו גופי ענק של חברות בתי קולנוע שבידיהן כוח גדול .  הן דורשות מחצית מההכנסות כבר מהיום הראשון . " מסקנה נוספת היא שלסרט אחד שמוצג בשני בתי קולנוע שונים ,  הנמצאים במרחק של עשרה ק"מ זה מזה ,  יהיו ביצועים שונים ,  מהסיבה הפשוטה שהטעם של הסביבה שונה ומשפיע .  אני לא יודע אם זה נכון לגבי ישראל ,  כי היא מדינה הומוגנית יחסית ,  אבל המסקנה רלוונטית לארה"ב ולאירופה .  אם ניקח למשל שני אזורים שונים של אמסטרדם - באחד ירצו סרט אקשן ובשני קומדיה . " המסקנה השלישית היא שבעלי בתי הקולנוע עושים הרבה טעויות ומשאירים כסף על השולחן .  הם עושים טעות כשהם בוחרים בסרטים שאינם מותאמים לטעם המקומי ,  מציגים בשעות לא נוחות ,  ללא קשר למה שעושה הקהל באותו הזמן ,  ולא מושכים את הקרנת הסרט מספיק זמן . " עניין נוסף הוא אפיון של סרט לפי מין .  בהוליווד יש שוק ל'סרטי בנות'  (  ( chick flicks - 'אשה יפה' ,  למשל ,  משתייך לז'אנר הזה .  לפי השיוך הזה יוצרים אסטרטגיה של פרסום המכוון לנשים .  אבל באחד המחקרים שלנו ראינו שההבחנה הזו היא כמעט חסרת כל משמעות ".  לפי המחקרים שעשיתם ,  מה נחשב ז'אנר מנצח ?   " אי אפשר להצביע על דבר אחד .  אחת המסקנות שקיבלנו מניתוח הד.נ.א של סרטים היא שתסריט מנצח הוא זה שיש בו אקשן ודמויות שאפשר להתחבר אליהן ושהוא מבוסס על 'קליר פרמיס'  ( הנחת יסוד ברורה .  לדוגמה ,  הגיבור יציל את העולם מפני הרשע )  ,  ובנוסף יש בו דמות של גיבור רב ממדי ".  הכי חשוב - הבאזז אלישברג ושותפיו - בסיוע של מפיץ סרטים הולנדי - ביצעו גם מחקרים המעניקים המלצות למפיצי סרטים . " בשלב הראשון ,  המפיצים צריכים להחליט אם לקחת את הסרט לקולנוע או ישירות ל-dvd .  אם הם מחליטים לקחת את הסרט לקולנוע ,  הם צריכים להחליט מה תהיה ההשקעה במאמצי השיווק ,  כמה מסכים הוא יקבל וכמה פרסום הוא צריך בטלוויזיה ובשלטי חוצות .  כאן נכנס משתנה נוסף - עד כמה אנשים ממליצים על הסרט זה לזה .  ככל שהצופים בסרט ידברו עליו יותר וימליצו עליו לאחרים ,  כך צריך להשקיע פחות בפרסום ,  כי הצופים כבר עושים את העבודה . " הצלחנו לייצר מנגנון שיודע לצפות את אופי ותדירות השיחה מפה לאוזן ולייעץ כמה משאבים להשקיע בפרסום ואם להפנות את הסרט לקולנוע או ישירות לחנויות ה-dvd ".  כדי להגיע למסקנה עד כמה יספרו הצופים לאחרים על הסרט ,  בנו החוקרים סט של שאלות ,  כגון  " האם הסרט הוא נושא לשיחה או סרט שהיית רוצה לצפות בו לבד ?  "  השאלון מוצג ל-200 איש שהגיעו להקרנה חינמית של הסרט ,  בתמורה למילוי שאלון . " מהמחקרים עולה כי אם סרט עשיר מספיק ,  עם קו עלילה טוב - הוא לא צריך הרבה פרסום .  רוב המפיצים בארה"ב ובאירופה משקיעים כיום בעלות הפרסום של סרטים יותר מכפי שהם צריכים .  למדנו גם שההשפעה היחסית של מבקרי קולנוע על הצפייה בסרט קרובה לאפס .  לקחנו הרבה מבקרים וסרטים ,  הרצנו רגרסיות כדי לבדוק את ההשפעה וראינו שאין להם בכלל משקל .  גם על זה כתבנו מאמר ".  בעבודתו ארוכת השנים עם מפיצי סרטים ,  הצליח אלישברג ,  בין השאר ,  לנבא כמעט במדויק את הצלחת הקומדיה  " לקום אתמול בבוקר "   ( groundhog day )  מ-1993 ,  בכיכובו של ביל מאריי .  הסרט עוסקת בסיפורו של חזאי מזג אוויר מפילדלפיה שחי שוב ושוב את אותו היום . " ניבאנו שההכנסות בשוק האמריקאי יהיו 68 מיליון דולר ,  ובפועל המכירות היו 70 מיליון דולר בארה"ב ".  השורה התחתונה בכל הנוגע לארה"ב ולאירופה ,  מדגיש אלישברג ,  היא כי מה שהכי משפיע על זרימת הצופים לאולמות הוא המלצות של מי שראה את הסרט ומכיר את ההעדפות שלהם .  לאחר מכן ישפיעו הפרסומות והטריילר ,  ולבסוף המלצות מבקרי הקולנוע .  איך אפשר לייצר באזז לסרט ?   " אני לא יודע אם עושים את זה גם בסרטים ,  אבל יש חברות שמתמחות ב'באזז מרקטינג' .  הן נותנות תמריצים לאנשים שהן רואות בהם מובילי דעה ,  במטרה שידברו עם חברים שלהם .  לנייקי ,  למשל ,  יש מערכת משוכללת שמגלה מיהם המנהיגים בין בני הנוער ,  ואותם צעירים מקבלים את דגמי הסניקרס הכי חדשים שלה בחינם ".  אלישברג מצא גם כי תעשיית הסרטים בארה"ב שמרנית יותר ממקבילתה באירופה . " אותו סרט שבארה"ב קיבל אישור לצפייה מגיל 17 ,  מגיע להולנד ומקבל אישור לצפייה מגיל 13 .  צרפת ,  ספרד והמדינות הסקנדינוויות הן המתירניות ביותר ,  והסברנו זאת באמצעות משתנים תרבותיים .  מצאנו גם שיש מתאם נמוך בין ביצועי סרט באירופה ובארה"ב .  סרט יכול להצליח בארה"ב ולהיכשל באירופה ,  ולהפך ".  למה אנחנו יוצאים לסרטים ביחד ? בימים אלה עורך פרופ' יהושע  ( ג'וש )  אלישברג ,  יחד עם קולגות מישראל ,  מחקר העוסק בהתנהגות צרכנים בקולנוע הישראלי .  זוהי המעורבות הראשונה של אלישברג בקולנוע הישראלי ,  כשהצוות בוחן את הדרך שבה נוצרות קבוצות שהולכות יחד לסרטים ,  ואת הגורמים המשפיעים על קנייה מראש של כרטיסים .  המחקר נערך בשיתוף עם ד"ר טליה רימון מהמרכז הבינתחומי הרצליה ,  שהיתה בעבר דוקטורנטית של אלישברג בוורטון ,  ד"ר עופר צלרמאייר מהמרכז האקדמי קריית אונו וטלי גל ,  שמחזיקה בתואר שני במינהל עסקים וחוקרת גם היא במרכז הבינתחומי .  המחקר נעשה בשיתוף עם אבי אדרי ,  מנכ"ל משותף בסינמה סיטי .  הנשאלים הם אנשים שכבר רכשו כרטיס לסרט .  גורן מספרת שהניסיון שלהם עד כה מוכיח כי רוב הצופים שמחים לשתף פעולה - אם כי במקרה של קבוצות ,  יש קושי גדול יותר בביצוע המחקר מכיוון שנדרש שיתוף פעולה של כל חברי הקבוצה .  בדרך כלל ,  היא מוסיפה ,  אנשים יוצאים לסרטים בקבוצה בסופי שבוע . " זאת הפעם הראשונה שבה נערך מחקר על התנהגות צרכנים בקולנוע ,  תוך השתתפות פעילה של תעשייה ",  מציינת גורן . " מדובר ברווח לשני הצדדים .  סיימנו תהליך של פיילוט ,  הסקנו מסקנות ואנחנו מתכננים כבר את השלב הבא ,  שהוא יציאה לשטח בסדר גודל משמעותי יותר ".  בין תעשיית הסרטים לתעשיית התרופות בנוסף למחקריו על תעשיית הסרטים ,  מלמד פרופ' יהושע  ( ג'וש )  אלישברג באוניברסיטת וורטון קורסים בתחומים מחקרי שווקים ,  שימוש במודלים לקבלת החלטות שיווקיות ומדיניות של מוצרים חדשים .  בנוסף ,  הוא משתף פעולה עם חברות תרופות בשלבי תכנון של מוצרים חדשים . " אני מוצא דמיון בין תעשיית הסרטים לתעשיית התרופות .  בשתיהן קיימת 'מדיניות הספגטי על הקיר' :  זורקים את הספגטי ורואים מה נדבק .  בו זמנית מפתחים פורטפוליו רחב ,  כך שמוצר אחד יהיה כמעט בוודאות שובר קופות ,  ויכסה במידת הצורך על ההוצאות של האחרים . " אני עובד כבר כעשר שנים עם חברות תרופות אמריקאיות ,  בודק את העיתוי של הוצאת תרופה לשוק ואת האופן שבו יש להתאים תקציב פיתוח לתרופה ,  כך שהמוצרים יקבלו תעדוף נכון .  גם בתרופות וגם בסרטים אי הוודאות גדולה בזמן הפיתוח .  בתהליך היצירה של סרטים יש שלושה שלבים :  פרה-פרודקשן ,  פרודקשן ופוסט-פרודקשן - ובכל שלב נעשים דברים שונים .  באותו האופן ,  גם בתעשיית התרופות יש שלושה שלבים ,  ולכל שלב יש את המטרות שלו ". 

לגלות את האווטאר הבא :  מהי הנוסחה האולטימטיבית לסרט מצליח
פרופ' יהושע אלישברג עובד כבר 30 שנה על מחקרים בתחום הקולנוע במטרה לפצח את המתכון לסרט מצליח ■ המסקנות עד כה :  אפשר להסתדר גם בלי פרסום מפוצץ וכוכבים הוליוודים ■ מה שחשוב הוא הסיפור ,  הבאזז וההתאמה לקהל המקומי

