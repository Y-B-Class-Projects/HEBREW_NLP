הסיוע ליוון מחזק גם את וול סטריט
מדד הדאו ג'ונס התחזק באחוז וחצי והנאסד"ק עלה ב-1.2% .  מדד S & P 500 התחזק ב-1.2% .  כל זאת על רקע חבילת הסיוע המתגבשת ליוון
המסחר בוול סטריט הסתיים בעליות שערים על רקע חבילת הסיוע המתגבשת לכלכלת יוון .  דאו ג'ונס התחזק ב-1.5% ל-10,059 נקודות ,  נאסד"ק עלה ב-1.2% ל-2,151 נקודות ו-S & P 500 הוסיף 1.3% ל-1,071 נקודות .  
בשוק הסולידי ,  מחירי איגרות חוב לעשר שנים של ממשלת ארצות הברית ירדו והתשואה עליהן עלתה ב-0.041% ל-3.63% .   בזירת המקרו ,  ממשלת גרמניה מתכננת חבילת סיוע ליוון ,  לדברי גורם בכיר בקואליציה של ממשלת גרמניה ,  דיווח היום אתר האינטרנט של המהדורה הגרמנית של העיתון  " פייננשל טיימס ".  חלק מהסיוע המתוכנן יהיה מגרמניה וחלקו יהיה צעדים שיתואמו על ידי האיחוד האירופי ,  אמר מיכאל מייסטר ,  סגן יו"ר האיחוד הדמוקרטי הנוצרי והאיחוד החברתי הנוצרי בבית התחתון של בית המחוקקים של גרמניה ,  הבונדסטג ,  לטיימס .  
סוכנות הידיעות רויטרס דיווחה מפי גורם בכיר בקואליציה של ממשלת גרמניה כי מדינות גוש היורו קיבלו החלטה עקרונית לסייע ליוון .  הרשויות שוקלות מגוון רחב של צעדים אפשריים ,  אולם הסביר ביותר יהיה הצעה לסיוע דו-צדדי ,  דיווחה רויטרס .  
קוקה קולה  ( 2.58%  ,  54.01 )  ,  ענקית המשקאות האמריקאית ,  רשמה עלייה של 55% ברווחיה ברבעון הרביעי של 2009 ל-1.54 מיליארד דולר ,  או רווח של 66 סנט למניה ,  לעומת רווח של 995 דולר ברבעון המקביל ב-2008 .  הכנסות החברה עלו ב-5.4% והסתכמו ב-7.5 מיליארד דולר לעומת 7.1 מיליארד דולר ברבעון המקביל ב-2008 .  הרווחים וההכנסות היו בהתאם לתחזיות האנליסטים .  
בנק UBS  ( -5.37%  ,  13.4 )  השווייצי - הבנק אשר ספג את ההפסדים הכבדים ביותר כתוצאה מהמשבר הפיננסי - דיווח היום על רווח רבעוני ראשון זה יותר משנה .  הרווח של UBS ברבעון הרביעי של 2009 הסתכם ב-1.21 מיליארד פרנק שווייצי  ( 1.13 מיליארד דולר )  ,  בהשוואה להפסד של 9.56 מיליארד פרנק ברבעון המקביל שנה קודם לכן .  הרווח היה גבוה מתחזיות אנליסטים ,  שצפו כי הבנק ירשום רווח של 416 מיליון פרנק .  
במניות הישראליות ,  אלוט  ( 0.75%  ,  4.04 )  ,  ספקית פתרונות האופטימיזציה לתקשורת רשת ,  סיימה את הרבעון הרביעי עם עלייה של 21% בהכנסותיה ל-11.5 מיליון דולר .  הרווח המתואם עמד על 19 אלף דולר או 0 סנט למניה לעומת הפסד של 1.1 מיליון דולר או 5 סנט למניה ברבעון המקביל .  אנליסטים חזו הכנסות של 11.3 מיליון דולר ואיזון ברווח למניה ,  כך שתוצאות החברה היו בהתאם לציפיות .  
תאת טכנולוגיות מקבוצת קמן ,  ספק מוביל של מוצרים ושירותים לתעשיית התעופה ולשוק הביטחוני ,  חתמה באמצעות חברת הבת האמריקאית ,  לימקו פידמונט ,  על שני הסכמים חדשים לשיפוץ כני נסע למטוסים בהיקף של למעלה מ-7 מיליון דולר .  הסכום ייפרס לתקופה של תשע שנים .  
פרטנר  ( -0.14%  ,  21.23 )  רשמה הכנסות משירותים של 1.4 מיליארד שקל ברבעון הרביעי ,  ירידה של 0.8% מתוצאות הרבעון המקביל .  פרטנר דיווחה על EBITDA  ( רווח תפעולי בניכוי פחת מסים והפחתות )  של 608 מיליון שקל עלייה של 9.2% ושיעור EBITDA גבוה יחסית של 38.5% .
 
הסיוע ליוון מחזק גם את וול סטריט
מדד הדאו ג'ונס התחזק באחוז וחצי והנאסד"ק עלה ב-1.2% .  מדד S & P 500 התחזק ב-1.2% .  כל זאת על רקע חבילת הסיוע המתגבשת ליוון

