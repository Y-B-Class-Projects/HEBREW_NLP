חוליית מחבלים נתפסה בשכם בדרך לפיגוע
כוחות הביטחון עצרו הלילה במחנה פליטים בגדה חולייה
שתכננה  " לבצע פיגוע משמעותי ".  במהלך הפעילות נחשפו גם שלושה מטענים מאולתרים
בפעילות משותפת של כוח מחטיבת כפיר ,  כוח דובדבן והשב"כ ,  נעצרה הלילה  ( ראשון )  במחנה הפליטים עין בית אילמא שבשכם ,  חולייה שתכננה לפי גורמים בצה"ל  " לבצע פיגוע משמעותי "   .  במהלך המעצרים נחשפו שלושה מטענים מאולתרים ,  אשר פוצצו באופן מבוקר על ידי חבלנים .  המבוקשים הועברו לחקירת כוחות הביטחון .
 זו הפעם השנייה בתקופה האחרונה שבה כוחות צה"ל ומערכת הביטחון פועלים באופן גלוי בעיר שכם .  לפני כשלושה שבועות נהרגו בעיר שלושה פעילי פת"ח ,  במהלך פעילות של יחידת דובדבן .  השלושה עמדו מאחורי פיגוע הירי בשומרון ,  בו נהרג הרב אבשלום מאיר חי .  
שלושת מבצעי הפיגוע שבו נהרג הרב ,  חוסלו באזור הקסבה של שכם .  במקום התפתחו חילופי אש עם השלושה ,  לאחר שהתקבל מידע מהשב"כ לפיו מבצעי הפיגוע מסתתרים במקום .  הכוחות הגיעו לאזור ,  שם התפתחו חילופי אש כבדים ,  שבסיומם נהרגו שלושת החמושים הפלסטינים .
 
חוליית מחבלים נתפסה בשכם בדרך לפיגוע
כוחות הביטחון עצרו הלילה במחנה פליטים בגדה חולייה
שתכננה  " לבצע פיגוע משמעותי ".  במהלך הפעילות נחשפו גם שלושה מטענים מאולתרים

