הרכש החדש של בנק הפועלים :  ענת לוין
שחקנית חיזוק :  מנהלת ההשקעות הראשית של חברת הביטוח מגדל תמונה למשנה למנכ"ל הבנק .  תשמש כממונה על תיק ניירות הערך העצמי של הבנק
ענת לוין ,  מנהלת ההשקעות הראשית של חברת הביטוח מגדל תמונה למשנה למנכ"ל בנק הפועלים .  דירקטוריון הבנק ,  בראשות יאיר סרוסי ,  אישר הבוקר את המינוי .  
לוין תעמוד בראש חטיבת ה-Global Treasury של הבנק ,  ותחליף את מוטי שושן ,  שפורש מתפקידו .  החטיבה מנהלת את הנכסים הפיננסיים של הבנק והנזילות וגם מעניקה תמיכה בעשיית שוק ובמסחר  ( במט"ח ובנגזרות מט"ח ,  ריביות וסחורות )  .  פעילות המסחר מתבצעת מול לקוחות הבנק ומול מוסדות פיננסיים בארץ ובעולם .  בחטיבה שני מרכזי רווח ,  אגף חדר עסקאות ואגף ננ"ה  ( ניהול נכסים והתחייבויות )  ,  בו מנוהל תיק ההשקעות העצמי- הנוסטרו של הבנק .  
ענת לוין  ( 47 )  כיהנה בעשר השנים האחרונות בתפקידים בכירים בחברת הביטוח מגדל ,  מתוכן שימשה בשמונה השנים האחרונות כמשנה למנכ"ל ,  ראש חטיבת ההשקעות והאשראי .  קודם לכן ,  כיהנה כמנכ"ל נשואה זנקס .  לוין בעלת תואר ראשון בכלכלה ומנהל עסקים ותואר שני במנהל עסקים - שניהם מהאוניברסיטה העברית .  
יאיר סרוסי ,  יו"ר בנק הפועלים וציון קינן ,  מנכ"ל הבנק ,  אמרו : " מוטי שושן הוא מנהל מצטיין ואדם יקר .  כמי שעמד בראש אחת הפעילויות המורכבות ביותר בבנק ,  השכיל מוטי להוביל בצורה טובה את חטיבת ה-Global Treasury בתקופות הסוערות ביותר של המשבר הפיננסי העולמי .  הצטערנו מאוד על החלטתו לעזוב ואנו בטוחים כי הוא ימשיך להצליח בכל תפקיד ".  
שמה של לוין עלה בעבר גם כאחת המועמדות להחליף את ידין ענתבי בתפקיד הממונה על שוק ההון והביטוח .  בסופו של דבר מי שהחליף את ענתבי היה עודד שריג ,  דירקטור בבנק הפועלים .  ענתבי היא חברה בוועדת חודק - ועדה שהוקמה בכדי לקובע כללי השקעה של הגופים המוסדיים באיגרות חוב קונצרניות בעקבות המשבר .  מי שהובילו את ההתנגדות להמלצות הועדה היו הבנקים . 
" העזיבה נותנת ליונל כהן ,  מנכ"ל מגדל ,  את אפשרות לחשוב מחדש על מבנה התפקיד ותחומי האחריות ,  כרגע עוד אין מחליף שנקבע ,  והתהליך בתחילת הדרך ,  אולם ככל הנראה המחליף יהיה מתוך החברה "  - כך ציין גורם המקורב למגדל .  שני המועמדים העיקריים להחליפה הם עומר קרייזלר ,  מנהל ההשקעות בפוליסות המשתפות ,  ויפעת גניש ,  המנהלת כיום את הנוסטרו - תיק ההשקעות העצמי של מגדל .  שם נוסף שנמצא בסבירות גבוהה לקבל את התפקיד הוא יעקב וינשטיין - מנהל ההשקעות הראשי של מגדל שוקי הון .
 
הרכש החדש של בנק הפועלים :  ענת לוין
שחקנית חיזוק :  מנהלת ההשקעות הראשית של חברת הביטוח מגדל תמונה למשנה למנכ"ל הבנק .  תשמש כממונה על תיק ניירות הערך העצמי של הבנק

