גילברט ארינאס אקדוחן
שחקן הוויזארדס איכסן אקדחים בארונית שלו באולם ,  הנהלת ה-NBA חוקרת את העניין .  בפורטלנד :  פריזבילה גמר את העונה
הנהלת ה-NBA בודקת וחוקרת פרשה במסגרתה נמצאו כלי נשק בארונית של שחקן וושינגטון וויזארדס ,  גילברט ארינאס .  הקבוצה הוציאה הצהרה רשמית בה נאמר כי כלי הנשק לא היו טעונים ולא נמצאה תחמושת .  ארינאס כנראה החזיק את האקדחים ברישיון ודובר מטעם משטרת וושינגטון אמר שכרגע לא מתנהלת נגדו חקירה .  
ארינאס כבר הספיק להגיב ב"וושינגטון טיימס "  וסיפר שהדברים ארעו לפני כשבועיים : " זה קרה אחרי שהבת שלי נולדה .  החלטתי שאני לא רוצה את האקחדים הללו בבית שלי ,  אז שמתי אותם בארונית שלי באולם .  שבוע אחרי זה פניתי להנהלת הקבוצה ואמרתי להם להעביר את כלי הנשק למשטרה כי אני לא רוצה אותם יותר .  אם הייתי מכיר את החוקים לא הייתי מביא אותם לפה ". 
לארגון ה-NBA יש הסכם במסגרתו לשחקנים מותר להחזיק כלי נשק ברשיון ,  אבל אסור להם להביא אותם לאולמות או לנסיעות למשחקי חוץ .  סטבסטיאן טלפייר הושעה ב-2006 משני משחקים אחרי שברשותו נמצא אקדח כשהוא עמד לעלות על טיסה בזמן שהוא שיחק בפורטלנד .
 סנטר פורטלנד טריילבלייזרס ,  ג'ואל פריזבילה ,  עבר אתמול ניתוח בברכו ובעקבותיו גמר את העונה .  פריזבילה נפצע במהלך משחקה של הקבוצה מאורגון נגד דאלאס ביום שלישי ,  אחרי שעלה לריבאונד ונחת לא טוב .  הוא רשם העונה ממוצעים של 4.1 נקודות ,  7.9 ריבאונדים ו-1.4 חסימות למשחק .
 פריזבילה מצטרך לרשימת פצועים ארוכה אצל הבלייזרס ,  שכוללת גם את גרג אודן ,  ניקולא באטום ,  טראוויס אאוטלו ,  רודי פרננדז והרוקיס פטריק מילס וג'ף פנדרגראף .
 
גילברט ארינאס אקדוחן
שחקן הוויזארדס איכסן אקדחים בארונית שלו באולם ,  הנהלת ה-NBA חוקרת את העניין .  בפורטלנד :  פריזבילה גמר את העונה

