עושים CTRL Z
הגולשת האנונימית היתה מוחקת את העובדה שהיא הקשיבה לכולם ,  במקום להקשיב לעצמה ,  עד שנשבר לה הלב
הייתי מוחקת את הרגע בו כבר נהייתי לא אני ,  את הרגע שבו הקשבתי לעצת אחרים .  היו כאלה שאמרו לי להחזיק אותך קצר ,  היו כאלה שדגלו בנתינת חופש ,  לדבר איתך הרבה ,  להעלם למשך תקופה .  כבר התבלבלתי לגמרי .
 היית האהבה הראשונה שלי ,  הבן אדם הראשון שלא דיברתי איתו ובאותו הזמן גם הרגשתי שהלוואי והייתי בזמן אחר ובמקום אחר והכי חשוב עם בן אדם אחר ,  שזה לא זה וגם ממש לא קרוב להיות זה .  
אבל אז אתה הגעת ולא ידעתי מה עושים .  הרגשתי אליך דברים ששמעתי רק בסיפורים ,  פרפרים אמיתיים קפצו לי בבטן .  מה זה פרפרים ,  היה שם גן חיות שלם של לטאות ונחשים שהתפתלו לי בקרביים .  כל רגע בלעדיך הרגשתי כאילו זה סתם והלוואי שהיית רואה אותי עכשיו ועכשיו ועכשיו .  ואני יודעת שגם אתה הרגשת בדיוק אותו דבר ,  ראיתי את זה עליך ,  לא היה אפשר לפספס .  כל החברים שלך לא הפסיקו להגיד איך שאתה כבר לא מתרכז בכלום ואתה היית מחייך בביישנות ואוחח כמה טוב שזה עשה לי .
 אז אמרתי לעצמי שאני לא רוצה שזה יגמר ,  אני לא רוצה לתת לדבר המדהים הזה לחמוק לי מבין האצבעות .  פשוט טמנתי לעצמי במו ידיי המוכשרות את הפח הכי גדול .  שאלתי אנשים שיותר  " מבינים "  ממני באהבה .  אלה שכבר עברו חוויות כאלה ,  הם בטוח ידעו יותר טוב מה לעשות .  
הקשבתי לכל חברה ,  לכל ידיד ,  מכר ,  מכשף ,  מדיום או ספר הדרכה שנקרו בדרכי .  ההוא אמר לי כך ,  ההיא ככה ואני רק מילאתי את דרישותיהם שלא תמיד נראו לי הגיוניות אבל מה אני כבר מבינה .  ואתה הרגשת שמשהו בי השתנה ,  שכבר לא הייתי אמיתית איתך .  
החמאתי במצבים לא מתאימים  ( "זה פשוט מצוין לאגו של הגבר שלך !  ")  ,  לא החזרתי שיחות אחרי שחיפשת אותי כל היום למרות שכל כך השתוקקתי  ( "כי ככה הוא יהיה כרוך אחרייך ")  .  אתה הרגשת שמשהו נהיה בי מזויף וגם אני .
 בסוף זה נגמר .  בצורה קרה וכואבת .  פשוט לא התראינו יותר .  כבר לא הכרנו אחד את השנייה .  אתה לא הכרת אותי ואני כבר בקושי ידעתי מי אני .  אני לא מאשימה אותך ,  אני רק רוצה למחוק את המטומטמת שהייתי כשלא נתתי לעצמי להמשיך את האהבה הגדולה שהיינו נתונים בה ,  שלא הייתי נאיבית כמו שלפעמים צריך להיות ,  וסמכתי על אחרים ולא על הרגשות שידעתי שאני מרגישה .
 נכון שבכל פעם שאתם לוחצים CTRL+Z אתם ממש מתבאסים שאי אפשר לעשות גם בחיים האמיתיים את אותה הפעולה ?  כמה מאושרים יותר היינו כולנו אם היה אפשר ,  בלחיצה אחת ,  לבטל ולמחוק את כל הדברים הנוראים שעשינו ושעשו לנו .  

זאת הבמה שלכם - שלחנו לנו סיפורים ,  שירים ,  ציורים ,  תמונות או כל מה שיצרתם ,  שמספר על רגע בחיים שלכם שהייתם מתים למחוק .  אנחנו נעלה את המוצלחים ביותר לאתר ,  ויש לנו גם פרסים !  בכל חודש ,  בחצי השנה הקרובה ,  היצירה ששמערכת וואלה !  zone הכי תאהב ,  תזכה את השולח באייפוד שאפל מתנה .
 
עושים CTRL Z
הגולשת האנונימית היתה מוחקת את העובדה שהיא הקשיבה לכולם ,  במקום להקשיב לעצמה ,  עד שנשבר לה הלב

