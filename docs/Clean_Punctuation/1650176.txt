פיפ"א נגד שימוש בטכנולוגיה בכדורגל
למרות הלחצים ,  פיפ"א החליטה שלא להכניס שימוש במצלמות טלוויזיה לאחר שצפתה בשתי מצגות ,  ביניהן מערכת עין הנץ
הוועד המחוקק של פיפ"א החליט שלא לאשר שימוש באמצעים טכנולוגיים בניסיון לעזור לשופטים ברגעי מחלוקת ,  כולל שימוש במצלמת וידאו על קו השער ,  כך הודיע היום  ( שבת )  המזכיר הראשי ג'רום ואלקה בתום פגישה שנערכה בציריך . " החלטנו נגד שימוש בטכנולוגית וידאו .  לא יהיה שימוש בטכנולוגיה בכדורגל ",  אמר המזכיר .  
לחצים רבים הופעלו על פיפ"א להכניס שימוש במצלמות טלוויזיה על מנת להקטין את כמות טעויות השיפוט .  הלחצים רק גברו בעקבות נגיעת היד המפורסמת של תיירי הנרי שהובילה לשער שהעלה את צרפת למונדיאל על חשבון אירלנד ,  נגיעת יד שנקלטה בבירור בטלוויזיה .
 הוועד המחוקק קיבל את ההחלטה אחרי שצפה בשתי מצגות - אחת של מערכת  " קאירוס ",  בה הושתל שבב מיוחד בתוך הכדור ,  והשניה של מערכת  " עין הנץ ",  המוכרת מענף הטניס . " הנושא הוקפא לפני שנתיים וכעת החלטנו נגד ",  אמר ואלקה .
 
פיפ"א נגד שימוש בטכנולוגיה בכדורגל
למרות הלחצים ,  פיפ"א החליטה שלא להכניס שימוש במצלמות טלוויזיה לאחר שצפתה בשתי מצגות ,  ביניהן מערכת עין הנץ

