בריצה כלה
יותר מאלף נשים הסתערו על הקולבים במכירת שמלות הכלה השנתית בניו יורק .  המראות קשים - ראו הוזהרתם
זוכרים את הפרק ב"חברים "  בו מוניקה גוררת את רייצ'ל ופיבי למכירה המונית של שמלות כלה ?  חווית הקניה הזו התחילה בעמידה מתישה בתור אימתני השכם בבוקר ,  והסתיימה בכך שמוניקה הצמידה בחורה אחרת לרצפה ,  אחרי שהעזה לחשוב לקחת ממנה את השמלה שרצתה לקנות .
 הקשר בין המתואר בסצינה הזאת למציאות אינו מקרי .  למעשה ,  היא מבוססת באופן כמעט מדויק על מכירת שמלות כלה שנערכת מדי שנה בניו יורק ,  וגורמת לכלות לעתיד להפוך ליצורים אלימים וחסרי רחמים .  
מי שאחראי לכל הבלגן הזה היא חנות בשם  " פילמנ'ס בייסמנט ",  מוסד ותיק שהחל את המסורת בשנת 47 בבוסטון ,  והעתיק מאז את מקומו ליוניון סקוור במנהטן .  החנות אוספת סמפלים ,  עודפים והזמנות מבוטלות של שמלות מעצבים ,  וכשהיא מגיעה לכמות מינימום של כ-1,000 שמלות כלה היא קובעת תאריך למכירה הגדולה ומציעה את השמלות במחירי רצפה  ( השמלה זולה ביותר שהוצעה למכירה הפעם עלתה 200 דולר )  .
 ביום המכירה ,  שמתחילה ב-9 בבוקר ונמשכת עד 10 בערב ,  מתייצבות במקום כלות לעתיד ,  אמהות ,  אחיות וחברות תומכות ועומדות בתור בסבלנות שעות ארוכות עד שהדלתות נפתחות .  ברגע שזה קורה  כלה לכלה זאבה .  הנשים  ( וגם הגברים המועטים שהיו מספיק אמיצים/ טיפשים להגיע )  מסתערות בהמוניהן על הקולבים ,  מעמיסות כמה שיותר שמלות ,  מודדות אותן במעברים ונוצרת אווירת שוק שמחה למדי ואלימה לפרקים .  
למכירה השנה הגיעו יותר מאלף כלות שהעלימו מהקולבים למעלה מ-2,400 שמלות בדקות ספורות .  עכשיו תגידו שנשים לא יכולות לצאת לשדה הקרב ?  אלה גם בעירק היו מסתדרות יופי .
  ( צילום וידאו :  רויטרס ) 


בריצה כלה
יותר מאלף נשים הסתערו על הקולבים במכירת שמלות הכלה השנתית בניו יורק .  המראות קשים - ראו הוזהרתם

