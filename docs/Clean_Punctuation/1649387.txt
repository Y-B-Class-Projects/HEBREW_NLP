אמנון שפירה : " בישראל - פקיד שלא נענה לכל בקשות המשרד מועמד להדחה באופן אוטומטי "
" המונח של רגולטור לא נקלט במדינת ישראל - רשות החשמל היא ניסוי ממשלתי "
" מהרגע הראשון נוצרו מתחים פנימיים בין משרד התשתיות ,  שקרעו ממנה חלק מהזכויות לבין רשות החשמל .  במדינת ישראל כאשר פקיד לא נענה לכל בקשות המשרד - הוא באופן אוטומטי מועמד להדחה .  זה קרה עם קודמי וזה קורה איתי ",  כך אמר היום  ( רביעי )  יו"ר רשות החשמל אמנון שפירה ,  בוועידה השנתית של המכון הישראלי לאנרגיה וסביבה.שפירה עמה לשאלתו של מנחה הפאנל ,  העיתונאי סבר פלוצר ,  שטען : " שמענו ששני שרים הוציאו חוזה על ראשך ,  מהלך מאוד חריג בישראל .  אני מתקשה לראות את שר האוצר ושר התעשיה מוציאים חוזה על ראשו של המפקח על הבנקים ,  לדוגמה ". שפירה הרחיב על תפקידה של הרשות ומקומו בתור היו"ר שלה בהמשך לדבריו על מעורבות משרד התשתיות : " זה נושא מאוד עקרוני .  ההיגיון הבריא אומר כי הנושא הזה לא יכול להישאר על כנו - לא נושא הזכיונות .  חייבים לעבור לרישיונות ,  ומציאת גוף עצמאי  ( והשאלה היא עד כמה החוק משחרר אותו לעצמאות )  - ובמקום הזה נוצרים מתחים .  במקרה הפרטי שלי אני למוד ניסיונות .  זו פעם שנייה ששר רוצה להדיח אותי .  לי באופן אישי לא ברור בדיוק למה .  אחד הדברים שרשות עצמאית מחויבת בהם היא שקיפות ציבורית עד הסוף .  כל החלטה שלנו מתקבלת לאחר שימוע ציבורי .  בעבר היו טענות לגבי משמעות השימוע .  מאז שאני הגעתי לתפקיד זה לא כך ." יש פה בעיה עקרונית .  הרגולטור ,  לדעתי חייב לגבש את התעריפים שלו ואם הוא לא משיג את המטרות הוא נכשל בתפקידו .  במשק הישראלי אי אפשר להגיד שהרגולטור הישראלי נכשל בתפקידו .  הסדרנו נושאי תעריפים ,  התנהלות ברשתות ההולכה ,  ועושים ככל שביכולתנו ליישם את מדיניות הממשלה ." אני חושב שבמדינת ישראל ,  במשק עתיר כסף ורכוש כמו במשק החשמל ,  המונח של רגולטור לא נקלט ,  לא הובן .  רשות החשמל היא בעצם הניסיון הראשון להעתיק גוף רגולציה ,  ממשלתי או סמי-ממשלתי ,  וזהו ניסוי .  הרעיון היה להפריד את המהלך הרגלוטורי של התעריפים ולקיחת המשק לכיוון היעדים או מטרות החוק מהמערכת הפוליטית .  המקף  " חשמל "  אמור היה להיעלם ולפי ההיסטוריונים שבנו את המערכת זה אמור היה להיות רשות האנרגיה שכוללת בתוכה חשמל וגז לפחות ,  יחד ." לא התחייבתי אף פעם להיות  " יס-מן ".  אין ספק שהתפקיד הזה דורש הרבה - נקרא לזה הבנה .  כמובן שעד גבול מסוים - עד שאני נדרש לעשות דברים שבניגוד למקצוע שלי ". 

אמנון שפירה : " בישראל - פקיד שלא נענה לכל בקשות המשרד מועמד להדחה באופן אוטומטי "
" המונח של רגולטור לא נקלט במדינת ישראל - רשות החשמל היא ניסוי ממשלתי "
 
