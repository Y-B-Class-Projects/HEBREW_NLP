הדולר שב להיחלש :  יורד ב-0.8% מול היורו ל-1.36 דולר ;  הזהב עלה ל-1,308 דולר לאונקייה
יועץ לשעבר של הבנק המרכזי של סין : " פיחות הדולר בלתי נמנע כל עוד החוב ממשיך לגדול "
" הדולר התקרב צעד אחד נוסף למשבר על רקע המשך העלייה ברמות החוב של הכלכלה הגדולה בעולם ",  העריך היום היועץ לשעבר של הבנק המרכזי של סין ,  יו יונגדינג ,  דיווחה סוכנות הידיעות בלומברג.כל ייסוף של הדולר היא זמנית בלבד ,  ופיחות במטבע האמריקאי היא בלתי נמנע לנוכח המשך הגידול בחוב של ארה"ב ,  אמר יו בנאום בסינגפור היום . " חוב בסדר גודל כזה הוא נוראי .  המצב הולך להחמיר מיום ליום .  אני חושב שהתקרבנו צעד אחד נוסף למשבר של הדולר ",  הוסיף .  יו ציין עוד כי סין מודאגת לגבי רמת הבטחון של יתרות המט"ח שלה ,  ובכלל זה השקעותיה באג"ח ממשלתיות אמריקאיות ,  בשל היחלשות הדולר .  לפי תחזית שפירסם משרד התקציבים של הקונגרס בחודש שעבר ,  צפוי הגירעון בתקציב האוצר בארה"ב להסתכם ב-1.3 טריליון דולר בשנת התקציב המסתיימת מחרתיים  .  הגירעון הצפוי הוא בסכום שווה ערך ל-9.1% מהתוצר המקומי הגולמי  ( gdp )  של ארה"ב - הגירעון השני בגודלו זה 65 שנים ,  אשר שני רק לגירעון של 9.9% מהתמ"ג שנרשם בשנה שעברה .  סין ,  המשקיעה הזרה הגדולה ביותר באג"ח ממשלתיות אמריקאיות ,  צימצמה את החזקותיה בהן בכ-10% במהלך 12 החודשים שהסתיימו ביולי ,  ל-846.7 מיליארד דולר ,  לפי נתוני משרד האוצר האמריקאי .  הדולר נחלש ב-0.8% מול היורו לשער של 1.3569 דולר ליורו - שפל של חמישה חודשים - ומאבד 1% מול הפרנק השווייצי לשער של 0.976 פרנק לדולר .  המטבע האמריקאי נחלש ב-0.5% מול הין היפני לרמה של 83.835 ין לדולר ,  מרחק נגיעה משפל של 15 שנים - 82.88 ין לדולר - שרשם לפני שבועיים .  במקביל לכך ,  החוזים על הזהב למסירה בדצמבר נסחרים במחיר של 1,307 דולר לאונקייה ,  עלייה של 0.7% ,  בבורסת הסחורות של ניו יורק .  מוקדם יותר היום כבר עלה מחירו לרמה של 1,308.9 דולר לאונקייה.מוקדם יותר היום דווח בארה"ב כי בטחון הצרכנים ירד החודש לרמתו הנמוכה ביותר זה שבעה חודשים על רקע המשך חולשת הכלכלה האמריקאית .  מדד בטחון הצרכנים ירד בספטמבר לרמה של 48.5 נקודות - רמתו הנמוכה ביותר מאז פברואר - לעומת רמה של 53.2 נקודות באוגוסט ,  מסרה היום חברת המחקר קונפרנס בורד .  כלכלנים צפו ירידה מתונה יותר של המדד לרמה של 51.5 נקודות לעומת רמה של 53.5 נקודות שעליה דווח במקור בחודש אוגוסט .  רכיב הציפיות העתידיות של המדד ירד בספטמבר לרמה של 65.4 נקודות - הרמה הנמוכה ביותר מאז פברואר - לעומת רמה של 72 נקודות באוגוסט . " הירידה בבטחון הצרכנים בספטמבר נבעה מהרעה בתנאים העסקיים והתנאים בשוק העבודה ,  יחד עם תחזית פסימית יותר לטווח הקצר ",  אמרה ראש מחלקת המחקר הצרכני של קונפרנס בורד ,  לין פרנקו . " לאור מיעוט הצרכנים שצופים שיפור בטווח הקצר ,  קצת הצמיחה הכלכלית אינו צפוי לצבור תאוצה בחודשים הקרובים ",  הוסיפה .
 
הדולר שב להיחלש :  יורד ב-0.8% מול היורו ל-1.36 דולר ;  הזהב עלה ל-1,308 דולר לאונקייה
יועץ לשעבר של הבנק המרכזי של סין : " פיחות הדולר בלתי נמנע כל עוד החוב ממשיך לגדול "
 
