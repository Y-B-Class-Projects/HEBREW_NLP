רש"ת דחתה ערעורה של א.י.מ תעופה על פסילת זכייתה במכרז לטיסות כיול
התריעה בפני שימושה בביטויים כמו  " שיקולים זרים " " ואפליה ";  חברת א.י.מ תעופה :  נתמודד גם במכרז החדש
רשות שדות התעופה  ( רש"ת )  דחתה את ערעורה של חברת א.י.מ תעופה על החלטתה לפסול את זכייתה במכרז לטיסות כיול ולבטלו והזהירה ,  כי היא רואה בחומרה אשמות בנוסח  " שיקולים זרים "  ו"אפליה "  שעמדו לכאורה בבסיס החלטתה ,  כך נודע היום  ( ה )  ל-themarker.חברת התעופה ,  בתשובה לרש"ת על דחיית ערעורה ,  מחתה על שלא ניתן לה זכות שימוע לפני הפסילה והודיעה מפורשות ,  כי תשתתף במכרז החדש שצפויה רש"ת לפרסם בנושא.מדובר במכרז שהקפו נאמד בכ-2 מיליון שקל בשנה לביצוע טיסות כיול של מכשירי העזר לניווט מטוסים אשר מוצבים בשדות התעופה ,  במיוחד בנתב"ג .  כפי שנחשף כאן בלעדית לראשונה ,  רש"ת פסלה בשבוע שעבר את זכייתה של חברת א.י.מ תעופה ,  לאחר בדיקה חוזרת של מסכמי המכרז ;  זאת בעקבות טענותיהן של שתי חברות - חברת גשר אווירי שרותים ומסחר וחברת כים ניר - שהתמודדו בו .  חברת א.י.מ תעופה ערערה על פסילת זכייתה וביטול המכרז ." רש"ת בחנה בקפידה את טענות מרשתך ומצאה כי אין להן ולא כלום על מנת לשנות מהחלטתה של ועדת המכרזים העליונה לפסול את הצעתה ולבטל המכרז שבנדון ",  פתחה דחיית הערעור של עו"ד חדוה מלמד-פגדאו ,  סגנית בכירה ליועץ המשפטי של רש"ת ,  לבא כוחה המשפטי של חברת א.י.מ תעופה ,  עו"ד אלי גרונדשטיין ." הרשות בחנה שוב ושוב את המסמכים אותם הגישה מרשתך בהצעתה למכרז ,  לרבות ספר היצרן של מטוס הכיול המוצע .  ממסכים אלה עולה בבירור רב כי מרשתך אינה עומדת בתנאי מנדורטי שנקבע במסמכי המכרז לעניין מהירות השיוט של המטוס ומשכך נסתמו טענותיה מאילהן ",  המשיכה דחיית הערעור.סגנית היועץ המשפטי של רש"ת אף התריעה בדחיית הערעור וכתבה , " רש"ת רואה בחומרה את הפרחתן של אמירות עלומות המפורטות במכתבך בסימוכין  ( מכתב הערעור של א.י.מ תעופה על פסילתה במכרז ז.ב .)  כדוגמאת 'שיקולים זרים' 'אפליה' וכיוצ"ב אשר כולן משוללות כל תוקף עובדתי וללא כל ביסוס .  גם בעידנא דריתחא סבורה רש"ת ,  כי ראוי שטענותיו של מציע במכרז ייטענו בדרך הולמת ומכובדת ולא תוך ניסיון להשמיץ את הגוף הציבורי ,  עורך המכרז ,  דבר העלול לגבול בהוצאת דיבה של ממש ". במכתב תשובה על דחיית הערעור ,  כתב בא כוחה המשפטי של א.י.מ תעופה ,  עו"ד אלי גרונדשטיין , " לאחר בדיקת תשובתכם לנושא מהירות המטוס  ( תנאי m במכרז )  הבנות את הטעות שנעשתה על ידי הצוות הטכני שלכם ואת עמדתכם בנדון .  יחד עם זאת ,  דעתנו שונה ומנומקת אף היא ואנו עומדים על פרשנותנו .  אנו מקווים ,  כי במכרז עתידי ,  שיצא על ידכם בנושא שבנדון ,  תהא הגדרת המהירות ברורה וחד משמעית .  אמנם בבקשה לקבלת הצעות נכתב מפורשות על זכותכם לבטל את המכרז בכל שלב ,  אולם הדרך שבה נעשה הביטול ללא שניתנה למרשתנו זכות טיעון כלשהי בענין שבנדון - לא נראתה לנו ועל כך הלנו .  להזכירכם ,  לכל אורך הליכי המכרז כל ענין וענין שהיה טעון הבהרה כלשהי ,  בורר עם מרשתנו עד תום ,  לרבות בכתב .  מרשתנו תמתין לפרסום המכרז העתידי העדכני בהקדם ,  כדי להשתתף בו ". 

רש"ת דחתה ערעורה של א.י.מ תעופה על פסילת זכייתה במכרז לטיסות כיול
התריעה בפני שימושה בביטויים כמו  " שיקולים זרים " " ואפליה ";  חברת א.י.מ תעופה :  נתמודד גם במכרז החדש

