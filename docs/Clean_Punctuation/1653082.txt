אורט עתרה לבג"ץ נגד ישי :  השווה את תנאי תשלום הארנונה שלנו למדרשות תורניות ולמוסדות אקדמיים
אורט : " תרומתנו לחברה אינה נופלת מהתרומה של המדרשות התורניות והמוסדות האקדמיים "
 רשת אורט ישראל עתרה לבג"ץ נגד שר הפנים ,  אלי ישי ,  ומנכ"ל המשרד ,  גבריאל מימון ,  בדרישה להעניק ל-22 מוסדותיה העל תיכוניים הנחה בארנונה ,  בדומה להנחה שלה זוכים מדרשות תורניות ציוניות ומוסדות אקדמיים.בעתירה שהגישה אורט לבית המשפט העליון טוענת הרשת כי מוסדות אקדמיים זוכים להנחה בארנונה בגובה 67% ומדרשות תורניות זוכות לפטור מלא מתשלום הארנונה .  זאת בעוד שמוסדותיה נדרשים בשנים האחרונות לשלם את מלוא התשלום . " בעוד המוסדות להשכלה על תיכונית נדרשים לשלם לרשויות המקומיות תשלומי ארנונה במלואם ,  מוסדות אקדמאים זוכים להכרה אוטומטית כמוסדות הזכאים לפטור מארנונה מכוח פקודת הפטור ,  וזוכים להנחה משמעותית בגובה 67% מתשלומי ארנונה ,  ואילו מדרשות תורניות ציוניות ליהדות וללימודי ארץ ישראל ,  אשר אושרו על ידי שר החינוך ,  זוכות לפטור מלא מארנונה ",  צוין בעתירה .  אורט טוענת לאפליה פסולה ופגיעה בעקרון השוויון ,  משום שמוסדותיה העל תיכוניים משמשים ,  בין היתר ,  להכנת עתודה טכנולוגית לצה"ל ,  ועומדים אף הם באמות המידה למוסד המתנדב לשירות הציבור .  הרשת אף טוענת כי תרומתה לחברה אינה נופלת מתרומתם של המדרשות התורניות ומוסדות אקדמיים ,  ומבקשת מבג"ץ להוציא צו על תנאי שיחייב את שר הפנים לנמק מדוע לא יזכו מוסדותיה להנחה של שני שלישים מתשלום הארנונה.את רשת אורט מייצגים עו"ד אהרן פולק ,  שותף בכיר במשרד עורכי דין עמית פולק מטלון ושות' ועו"ד אביעד אופיר ממשרד זה .
 
אורט עתרה לבג"ץ נגד ישי :  השווה את תנאי תשלום הארנונה שלנו למדרשות תורניות ולמוסדות אקדמיים
אורט : " תרומתנו לחברה אינה נופלת מהתרומה של המדרשות התורניות והמוסדות האקדמיים "
 
