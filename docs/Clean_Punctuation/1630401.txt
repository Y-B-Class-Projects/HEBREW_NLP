יומני כרונוסלביה  פרק 19
סוף סוף מתגלה האמת שמאחורי שם משפחתו של סימור .  הבעיה שזה לא עוזר לו להציל את אביו ,  מירה וג'ימבו מידיו של גדול האף מהקרפטים
יצאנו מביתו של מלך כרונוסלביה עם הידיעה שפמבריס נער החמורים הוא זה שרצח את לורינטה ר .,  בתו של הקצב ,  אמה של סבתה של מיראבל רוזנשטראוך .  המשכנו לחפש את ג'ימבו ומצאנו אותו בקרחת יער ,  כלוא בכלוב עץ שנשמר על ידי גדול האף מהקרפטים .  גם אבא ומירה נתפסו ,  ואני נותרתי לבד .
 הייתי קרוב כל כך אל השבויים בכלוב העץ ואל המפלצת ,  וגם היה לי יתרון ההפתעה ,  אך בכל זאת הייתי מבוהל כל כך שקפאתי על מקומי .  מירה ,  לעומת זאת ,  לא בזבזה רגע .  היא החלה לדבר עם גדול האף . 
" מי אתה בכלל ?  "  שאלה אותו בקנטרנות ,  כאילו הם יושבים על כוס קפה , " מה אתה רוצה מאיתנו ?  תן לנו ללכת !  "
 גדול האף ,  שכבר עמד לחזור לחטוב עצים ,  כאילו התנער מחלום וחזר אל הכלוב .  הוא קירב את פניו אל הכלוב והראה את עצמו לחטופים במלוא הזוועה .  הוא רחרח את מירה באפו הענק ,  כאומד את רצינותה וגבורתה . 
" מי אני ?  "  ענה בכרונוסלבית בקול עמוק וחלוד . " אני באתי לעשות צדק ,  זה מי שאני ."  
" לא עשינו לך שום דבר רע ,  תן לנו ללכת ,"  הצטרף גם אבי למחאותיה של מירה . 
" אתם שותפים לקנוניה מראשיתה !  אבל אני אסיים אותה אחת ולתמיד ,"  אמר המפלץ בנחיריים רוטטים . 
" איזו קנוניה ,  על מה אתה מדבר ?  "  שאל אותי אבי . " זאת שרקחו נגד אבא של סבא שלי ,  פמבריס נער החמורים ,"  היתה התשובה המפתיעה . " תמיד לעגו לו ,  כתבו עליו שירים היתוליים ,  צחקו על לכלוכו וריחו הרע .  תמיד היה בפינה ,  מעולם לא הכניסו אותו לחברת בני הכפר האחרים ,  ולמה ?  "  הרעים פתאום גדול האף , " כי היה מוביל חמורים ?  כי אפו היה מעט גדול יותר משל כולם ?  "
" זו לא סיבה לכלוא אותנו ולחטוף את ג'ימבו המסכן ,"  אמרה מירה בתרעומת עדיין . 
" אולי ,  אבל זה לא הכל !  "  ענה גדול האף בפנים מהורהרות לפתע . " זו רק ההתחלה ."  
" לורינטה היתה הבחורה היפה ביותר בטו ? ר ? יס ? י ס ? פ ?  ? אטו ? לו ? ם ,  וגם בתו של הקצב ,  המקצוע המכובד ביותר והאדם העשיר ביותר בכפר .  זה לא היה סוד גדול שכל הגברים המקומיים חיזרו אחריה ורצו אותה לעצמם ,  אותה ואת עושרה .  האדם שניסה יותר מכל לגנוב את ליבה היה ליאופולד ,  שהחשיב את עצמו לבן אצולה ,  אך היה סתם מתחזה וכייס פשוט .  הוא ניסה להשיג לעצמו נתח מהירושה של לורינטה ,  וגם ליהנות מבנים יפים בזכותה .  אך היא לא ענתה לחיזוריו הרבים ,  ודחתה אותו בשאט נפש . 
" יום אחד הגיעה לכפר פלוגת חיילים מצבאו של מקסימיליאן III ,  בפיקודו של קצין צעיר בשם איוון .  הוא התחבר מיד עם ליאופולד ,  כי לשניים היה אותו זיק של מרדנות וכעס בעיניהם .  ליאופולד הבטיח שיעשה אותו שותף לרווחים ,  וגם ייתן לו את אחייניתו הצעירה ,  סופי ,  אם יעזור לו למצוא תוכנית ,  ואכן כך היה . 
" השניים ידעו שגם שכנו וידידו של ליאופולד ,  גוסטב בראונדגן ,  מאוהב עד מעל לאוזניו בלורינטה ,  אלא שהאהבה שלו ,  בניגוד לזו של ליאופולד ,  היתה אמיתית וכנה .  הם גם הכירו את סיפורי האגדה אודות מפלצת מסתורית היורדת מהרי הקרפטים בלילות וחוטפת נשים צעירות ,  אגדה שלא היה בה שמץ של אמת ,  כמובן .  כל מה שהיה עליהם לעשות הוא לחבר אחד ועוד אחד !  "  סיים גדול האף בצעקה . 
" כל זה מעניין מאד ,"  אמר אבי בשלווה , " אבל אני עדיין לא מבין איך זה קשור אלינו ."  
" תוכניתם של השד ליאופולד וידידו איוון היתה להראות ללורינטה שהאהבה שהיא חשבה שיש לה לא שווה פרוטה ,  ושהוא הגבר היחיד בכפר הראוי לה .  הוא התכוון לחשוף את גוסטב במלוא חולשתו .  הם חיכו לחגיגות זו ? ל ? ט ? ן ד ? לו ? ם כדי לפעול .  ליאופולד ישב עם גוסטב על יין סנאים ,  ושכנע אותו שלורינטה מאוהבת בו ,  ושכל מה שעליו לעשות הוא להפחיד אותה מעט ,  ואז להציל אותה כמו אביר מהסיפורים .  גוסטב לא היה מבריק במיוחד ,  והוא לקח את דבריו של ליאופולד ברצינות תהומית .  הוא קרא לאבא של סבא שלי ,  פמבריס המלוכלך והמסריח ,  ואמר לו שיתחזה למפלצת היורדת מההרים .  הוא שילם לו כדי שיפחיד כהוגן את לורינטה כשהיא מטיילת לבדה ,  ושהוא ,  גוסטב ,  יציל אותה ממנו . 
" גוסטב היה רק כלי שרת בידיו הזדוניות של ליאופולד .  פמבריס הסכים כי היה זקוק לכסף ,  ובעיקר חשב שכך יוכל לראות בו גוסטב חבר אמת .  בלילה הלכה לורינטה ליער להירגע קצת לאחר שסירבה לגוסטב .  בלבה פנימה אהבה אותו ,  אך כבודה וייחוסה לא אפשרו לה להיענות לבקשתו .  גוסטב עקב אחריה אל בין העצים ,  אך הוא לא ידע שמאחוריו אורבים גם ליאופולד ואיוון .  כאשר תקף פמבריס את לורינטה ,  הוא לא התכוון לחסל אותה ,  אבל כוחו הרב הפתיע אותה במידה כזו שהיא התעלפה ומתה . " ליאופולד רתח על גוסטב ,  שלדעתו היה אשם במותה ,  ונשבע שיחסל אותו .  גוסטב האומלל ראה את אהובתו מתה מול עיניו ,  וכעת גם היה חשוד ברצח שלה .  לאחר שנתן את העדות למפקח המשטרה המהולל אוגוסטוס ב ? ו ? ם ,  יכול היה ליאופולד להיפטר ממנו .  הוא פרסם עליו שקרים גסים וטען שהוא רוצחה האמיתי של לורינטה .  אחר כך יצאו הוא ,  איוון ואוגוסטוס ל'מסע חיפושים' אחרי המפלצת .  הם מצאו את פמבריס המסכן נח להנאתו תחת עץ תפוחים ,  התנפלו עליו והרגו אותו .  כך הצליחו איוון וליאופולד לשכנע את השוטר שהם חיסלו את המפלצת האיומה מהקרפטים . 
" אביה העשיר של לורינטה קיבל אליו את ליאופולד כבן ,  והוריש לו את כל כספו ,  לאחר שהאמין שהוא נקם את מותה של בתו האהובה .  איוון קיבל תואר אצולה ואת הכינוי 'סופרמולר' ,  אותו נשא בגאווה כל השנים ,  והעביר אותו גם לילדים שהעניקה לו סופי ,  אחייניתו של ליאופולד שהובטחה לו על ידי שותפו לפשע ." 
עמדתי מאחורי המסתור שלי וראיתי את האיש העצום מתפרק לחתיכות מרוב צער וייאוש .  כל החתיכות בפאזל המשפחתי המעוות של שושלת סופרמולר הסתדרו סוף סוף במקומן .  לא היינו משפחה של גיבורים ואצילים .  לא היינו אבירים המצילים עלמות במצוקה .  היינו בסך הכל צאצאיהם של חייל פשוט ששיקר את דרכו לרווחה ,  ושל אדם שבגד בידידו הטוב ,  רצח ושיקר ,  כדי להשיג את מטרתו .  כל הסיפורים ששמעתי בילדותי על משפחתנו היו שקרים שהתעצמו והפכו למיתוסים ,  שהתקבלו על ידינו באדישות וללא פניות .  רק כעת הבנתי זאת לגמרי .  
ועדיין היו אבי היקר ,  מירה היפה וג'ימבו הנער כלואים בידיו של הענק המפחיד הזה .
 
יומני כרונוסלביה  פרק 19
סוף סוף מתגלה האמת שמאחורי שם משפחתו של סימור .  הבעיה שזה לא עוזר לו להציל את אביו ,  מירה וג'ימבו מידיו של גדול האף מהקרפטים

