האקזיט של דורון אלמוג :  יקבל מיליוני דולרים במניות על חברת ההשקעות בביטחון פנים AGS 
AGS מבצעת עסקת החלפת מניות עם חברת יורוקונטרול מקנדה .  אלמוג ובעלי שליטה נוספים יקבלו מניות בשווי עשרות מיליוני דולרים
 >  >  חברת ההשקעות ags של האלוף  ( מיל' )  דורון אלמוג ,  העוסקת בהשקעות בחברות ביטחון פנים ,  מבצעת עסקת החלפת מניות עם חברת יורוקונטרול הציבורית מקנדה .  בסוף העסקה יהיו בעלי המניות של ags רוב בגוף הממוזג .  יניב לובינסקי ,  סמנכ"ל הכספים של ags ,  אומר כי אלמוג ובעלי השליטה הנוספים ב-ags יקבלו מניות בשווי של עשרות מיליוני דולרים .  לדבריו ,  ags השקיעה כ-50 מיליון דולר בשבע חברות סטארט-אפ ישראליות .  יורוקונטרול מבוססת על טכנולוגיה שיצאה מחברת gfi הישראלית מרמת השרון .  החברה מתמחה בסימון דלק ,  ולדברי לובינסקי הגנה על דלק ומזקקות היא תחום אשר בו הטכנולוגיות של ags יכולות לסייע ליורוקונטרול .  ags החלה את דרכה במודל של קרן הון סיכון ,  אבל לאחר מכן שינתה את המבנה שלה לחברת אחזקות או השקעות .  יש לה שליטה מלאה בשתי חברות פורטפוליו ואופציה לרכוש שליטה גם בחברות אחרות שבהן השקיעה .  לובינסקי אומר כי למרות המיזוג שצפוי לצאת לפועל ,  דבר לא ישתנה מבחינת ags ,  והיא תמשיך להשקיע בחברות טכנולוגיה ישראליות .  אלמוג צפוי להמשיך לנהל את הקרן . " העסקה הנוכחית תקרב את ags לשוק הציבורי בקנדה ותאפשר לה לגייס כסף נוסף במידת הצורך ",  אומר לובינסקי . " בנוסף ,  המיזוג יאפשר לחברות שנמצאות בפורטפוליו של ags לסייע אחת לשנייה .  יורוקונטרול היא חברה שמוכרת לגופים גדולים ,  כמו ממשלות .  ל-ags זה יסייע מבחינת המכירות ".  בתוך כך הודיעה יורוקונטרול כי היא רוכשת גם את חברת זינמטריקס הישראלית ,  שהוקמה על ידי דורון ריניס .  מדובר בעסקת מניות ומזומן בשווי כולל של 1.5 מיליון דולר .  זינמטריקס הוקמה ביוני 2008 על בסיס ידע שנרכש מחברת ג'ורדאן ואלי ממגדל העמק .  החברה עוסקת בפיתוח ,  שיווק וייצור של מערכות לזיהוי חומרים באמצעות קרני רנטגן .  מועסקים בה 12 איש ,  מתוכם תשעה בישראל ושלושה בארה"ב .
 
האקזיט של דורון אלמוג :  יקבל מיליוני דולרים במניות על חברת ההשקעות בביטחון פנים AGS 
AGS מבצעת עסקת החלפת מניות עם חברת יורוקונטרול מקנדה .  אלמוג ובעלי שליטה נוספים יקבלו מניות בשווי עשרות מיליוני דולרים

