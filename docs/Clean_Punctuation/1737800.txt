בני יהודה :  גארידו ואפק בספק לשבת ,  בלילי ייעדר
הבלם והקשר פצועים ועלולים להחמיץ את המשחק נגד אשקלון ,  אותו מגדירים במועדון כחשוב .  החלוץ יישב שבעה על אמו
איבן גארידו ,  בלמה הקולומביאני של בני יהודה ,  סובל מכאבים חזקים בגבו ונכון להיום  ( רביעי )  הוא נמצא בספק גדול לקראת משחקה של הקבוצה ביום שבת נגד הפועל אשקלון במחזור החמישי של ליגת העל .
 גארידו סבל מכאבי גב החל מן השבוע שעבר ,  ולמרות זאת עלה לשחק נגד מכבי חיפה לאחר שקיבל שתי זריקות לשיכוך הכאבים באימון המסכם וביום המשחק עצמו נגד הירוקים ,  וזאת בשל חשיבות המשחק .  בימים האחרונים שוב סבל הבלם מכאבים באותו אזור ,  ונראה שביום שבת הקרוב הוא יקבל מנוחה כדי לא להחמיר את מצבו .  במידה שגארידו אכן לא ישחק ,  צפוי הבלם דין מורי לתפוס את מקומו בהרכב במרכז ההגנה ,  לצד אביב חדד .
 שחקן נוסף שנמצא בספק הוא הקשר עמרי אפק ,  שסובל ממתיחה בשרירי המפשעה ופספס השבוע מספר אימונים .  מחר  ( חמישי )  ינסה אפק להתאמן ,  ואז יקבל המאמן דרור קשטן אינדיקציה לגבי מצבו ,  לקראת המשחק בשבת .  מי שעוד ייעדר בוודאות הוא החלוץ פיני בלילי ,  שיחל לשבת שבעה על אמו קלרה ,  שהלכה לעולמו עקב מחלה קשה ,  החל מיום שישי הקרוב ולא ייכלל בסגל .
 אחרי שני הפסדים רצופים ,  לשתי החיפאיות ,  מקווים בבני יהודה לחזור מאשקלון במשחק נגד הפועל המקומית עם שלוש נקודות במטרה לעצור את המומנטום השלילי .  קשטן יתרגל מחר את ההרכב באימון הטקטי שיערך בשעות הצהריים ואז גם ניתן יהיה לקבל מושג האם מתכנן המאמן לעשות שוב שינויים בהרכב או שמא לתת קרדיט למרבית השחקנים שפתחו בהפסד למכבי חיפה ביום שבת הקודם .
 
בני יהודה :  גארידו ואפק בספק לשבת ,  בלילי ייעדר
הבלם והקשר פצועים ועלולים להחמיץ את המשחק נגד אשקלון ,  אותו מגדירים במועדון כחשוב .  החלוץ יישב שבעה על אמו

