 " דרכוני החוליה בדובאי זויפו בישראל "
 ה"טלגרף "  דיווח כי דרכוניהם של חברי חוליית החיסול הבריטים נלקחו מהם לזמן קצר בעת שעוכבו בשדה התעופה בישראל ,  אז ככל הנראה זויפו .  עוד דווח כי דרכונו של האזרח הגרמני הוצא כחוק
 ( צילום :  רויטרס ) 
דרכוניהם של ששת האזרחים הבריטים שזהותם נגנבה בידי אנשי החולייה האחראית לחיסולו של בכיר חמאס מחמוד אל מבחוח בדובאי ,  נלקחו מהם בעת ששהו בישראל ,  כך חשף הלילה  ( ראשון )  העיתון ה"דיילי טלגרף ".  ככל הנראה ,  האזרחים עוכבו בשדה תעופה בישראל ודרכוניהם נלקחו מהם לזמן קצר בידי אנשי רשות ההגירה הישראלית .  הדרכונים שנלקחו כחלק מבדיקה ביטחונית שגרתית ,  צולמו לצורך הנפקת הדרכונים המזויפים ששימשו את חברי חוליית החיסול ,  כך מסרו לעיתון מקורות דיפלומטיים .  
על פי הדיווח ,  הדרכונים לא היו בעלי אמצעי זיהוי ביומטרי ולא היו עליהם שבבים אלקטרונים .  לדברי מומחים ,  עובדה זו הפכה את זיוף הדרכונים לפשוט באופן יחסי ,  כך שיצריך אך ורק את צילום הדרכון והעתקת המספר הסידורי שלו .  חשיפה זו היא הפעם הראשונה בה דיפלומטים בריטים מזכירים את ישראל כמעורבת ישירה בחיסול בדובאי .  
בתוך כך ,  דיווח היום העיתון הגרמני  " דר שפיגל "  כי אחד הדרכונים ששימשו את המחסלים בדובאי הוא דרכון גרמני מקורי ואינו זיוף .  על פי ההערכות ,  יחידת כידון של המוסד עומדת מאחורי החיסול .  לפי הדיווח ,  סוכנות הביון הישראלית השיגה דרכון גרמני מקורי שהוצא בשנת 2009 בקלן ולא זיוף .
 אדם ,  שככל הנראה התחזה למיכאל בודנהיימר ,  ששמו נקשר בפרשת החיסול ,  ביקש להוציא מסמכים גרמניים לפני כשנה וחצי וטען כי יש למשפחתו שורשים גרמניים ושהם נרדפו על ידי הנאצים .  בודנהיימר המתחזה קיבל דרכון גרמני על סמך העובדה שסבו היה גרמני .  העיתון דיווח כי בכתובת שנתן בקלן לא נמצא אדם העונה לשם בודנהיימר .
 בודנהיימר האמיתי ,  שמתגורר בבני ברק ,  אמר הערב לוואלה !  חדשות כי הוא אינו יודע כיצד השתרבב שמו לפרשת החיסול בדובאי ואין לו דרכון גרמני . " אין לי מושג איך זה קרה ,  זה לא הדרכון שלי ,  הדרכון שלי הוא אמריקאי .  ההורים שלי אמנם נולדו בפרנקפורט אבל אני נולדתי בארצות הברית .  אין לי מושג מה קרה כאן ,  השם שלי השתרבב לפרשה הזו ". 
בתוך כך שב והאשים היום ארגון חמאס את המוסד כמי שחיסל את בכיר הארגון מחמוד אל-מבחוח לפני חודש בדובאי .  בכיר הארגון ,  ד"ר סלאח ברדוויל ,  אמר כי למרות שאנשים עם אזרחויות אירופאיות ואנשי פתח היו מעורבים בחיסול אל-מבחוח ,  חמאס רואה בהם משתפי פעולה בלבד שכן  " המוסד הוא מי שנושא בכל האחריות לחיסול ולתוצאותיו ".  הוא הוסיף ואמר כי אל-מבחוח  " הביס את ישראל כשהיה חי וכשהפך לשהיד .  ישראל נכשלה כשלון חרוץ ועכשיו היא תמתין לתגובה ". 
בכיר חמאס מחמוד א-זהאר הזהיר את המערב שלא לסייע לישראל .  במהלך דרשה שנשא אמש במסגד ברצועת עזה אמר א-זהאר כי אם ישראל תשתמש בשטחן של מדינות המערב כדי לצאת מתוכן לחיסולים ,  חמאס יתעמת גם עימן . " המערב ,  שנלחם באיסלם ומשתף פעולה עם ישראל בחיסול אנשי ה'התנגדות' בחו"ל ,  מנסה להעביר את המערכה מחוץ לפלסטין .  אנחנו מוכנים לכך ",  אמר .
 א-זהאר הוסיף ואמר כי חמאס מסוגל להגיב על חיסול בכיר הארגון מחמוד אל-מבחוח בכל רגע נתון . " חמאס הקפיד על כך שההתנגדות תתבצע בתוך פלסטין אולם המערב וישראל מנסות להעביר את העימות לחו"ל .  אם זה יקרה ,  הם יהיו המפסידים ".  הוא תקף עוד את מדינות המערב בפגיעה במוסלמים ,  במסגדים ובמאמינים בפקיסטן ,  באפגניסטן ובמקומות אחרים .
 עדכון ראשון :  20:04 

" דרכוני החוליה בדובאי זויפו בישראל "
 ה"טלגרף "  דיווח כי דרכוניהם של חברי חוליית החיסול הבריטים נלקחו מהם לזמן קצר בעת שעוכבו בשדה התעופה בישראל ,  אז ככל הנראה זויפו .  עוד דווח כי דרכונו של האזרח הגרמני הוצא כחוק

