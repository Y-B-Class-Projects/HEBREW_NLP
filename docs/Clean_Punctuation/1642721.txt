הקיץ הופיע :  אלפי בני אדם יצאו לטייל בטבע
אחרי שבועות של גשמים וטמפרטורות קרות מאד ,  הגיע לכמה ימים הקיץ לאיזורנו .  מאות אלפי בני אדם יצאו לשמורות הטבע ועומסי תנועה נרשמים באיזורי הבילוי
אולי התכונה המאפיינת ביותר את עונת החורף השנה היא ההפכפכות :  לאחר שבועות של קור ,  סערות ,  שלג וגשמים רבים שגרמו לשיטפונות ,  בימים האחרונים הפציעה השמש במלוא עוזה ,  והיום  ( שבת )  הטמפרטורות הגיעו לשיא .  כתוצאה מכך ,  אלפי מטיילים יצאו לפארקים ושמורות הטבע בדרום הארץ ובצפונה .  מהשירות המטאורולוגי נמסר כי הטמפרטורות היום הן גבוהות מהרגיל בעונה ושהרחצה בחופי הים התיכון מסוכנת .  
את איזור הדרום והנגב פוקדים בשעות אלו עשרות אלפי מטיילים ,  ותנועה כבדה של אלפי מכוניות מורגשת באיזור מערב הנגב .  מאז שעות הבוקר הגיעו מטיילים לפארקים הלאומיים בנחל הבשור ופארק אשכול נמצא בתפוסה מלאה .  מרשות הטבע והגנים נמסר שמטיילים רבים הגיעו לנחלים היורדים אל הערבה :  נחל גוב ונחל תמר ,  וכן נחל צין .  גבי המים בנחלים הללו התמלאו בשיטפונות האחרונים והם מושכים אליהם מטיילים רבים .
 גם בצפון הארץ מורגשת תנועת מטיילים כבדה .  עשרות אלפי ישראלים פוקדים משעות הבוקר את מוקדי הטבע בצפון ,  כשמשפחות רבות מטיילות בחורשות והיערות באיזור .  ישנה תנועה ערה של כלי רכב גם רמת הגולן ,  שמנקזת אליה מטיילים רבים ,  חלקם הגיעו להשתעשע בשלג בחרמון .  רבים באו לחזות בזרימה בנחלים  כשבמפלי התנור ,  הבניאס וסער שברמת הגולן נרשמת עדיין זרימה ערה נוכח הגשמים הרבים שירדו באיזור הניקוז בשבועות האחרונים .
 מזג האוויר הקיצי צפוי להימשך ואף תחול עלייה נוספת בטמפרטורות .  מחר מעלות החום ימשיכו לעלות ויעשה חם ויבש מהרגיל באיזורי ההרים ,  בשאר איזורי הארץ יתפתחו תנאי שרב .  ביום שני יוסיף להיות חם ויבש ברוב חלקי הארץ ,  ייתכן אובך וירשמו רוחות ערות .  ביום שלישי תחול ירידה ניכרת בטמפרטורות אולם עדיין יהיה חם מהרגיל בעונה .  

הקיץ הופיע :  אלפי בני אדם יצאו לטייל בטבע
אחרי שבועות של גשמים וטמפרטורות קרות מאד ,  הגיע לכמה ימים הקיץ לאיזורנו .  מאות אלפי בני אדם יצאו לשמורות הטבע ועומסי תנועה נרשמים באיזורי הבילוי

