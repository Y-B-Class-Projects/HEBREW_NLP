מספר הנוסעים לחו"ל גדל ב-14% בעשור 
יעדי העשור הם ארה"ב ,  טורקיה ותאילנד .  בקרוב יושלם ביטול חובת הוויזה לאוקראינים
 >  >  בעשור האחרון עלה מספר הנוסעים הישראלים לחו"ל בכ-14% ,  מ-3.5 מיליון ב-2000 ל-4 מיליון ב-2009 .  לדברי רונן קרסו ,  סמנכ"ל השיווק של איסתא ,  בשנות ה-90' יצאו לחו"ל כ-20 מיליון ישראלים ,  לעומת כ-35 מיליון בעשור הנוכחי - גידול של 75% .  לאן נוסעים הישראלים ?  לצד טורקיה ,  שבשנה שעברה ירדה התיירות הישראלית בה ב-44% לפי נתוני משרד התיירות הטורקי ,  כיכבה גם ארצות הברית ,  שאליה הגיעו כ-3 מיליון ישראלים בעשור האחרון .  מדינות נוספות שנהנו מתיירות ישראלית ערה הן תאילנד ,  איטליה וספרד .  בדצמבר 2009 נמשכה מגמת הגידול בתיירות הנכנסת ,  עם ביקורם של 225 אלף תיירים - גידול של 11% לעומת דצמבר אשתקד ושיא של כל הזמנים בחודש זה .  כך עולה מנתוני הלשכה המרכזית לסטטיסטיקה ומשרד התיירות .  ב-2009 ביקרו בישראל 2.7 מיליון מבקרים - יותר מאשר בכל שנה אחרת .  התפוקה הכוללת מתיירות ב-2009 היתה 23.5 מיליארד שקל .  שר התיירות ,  סטס מיסז'ניקוב ,  ציין כי בשבועות הקרובים יושלם ביטול חובת הוויזה לתיירים מאוקראינה ,  ואחריה ביטול חובת הוויזה מכל מדינה שלה פוטנציאל תיירותי לישראל .
 
מספר הנוסעים לחו"ל גדל ב-14% בעשור 
יעדי העשור הם ארה"ב ,  טורקיה ותאילנד .  בקרוב יושלם ביטול חובת הוויזה לאוקראינים

