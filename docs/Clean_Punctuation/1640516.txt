ההסתדרות הכריזה על סכסוך עבודה במקורות
המשמעות :  בתום 14 ימי  " צינון "  הקבועים בחוק ,  עובדי מקורות יוכלו לפתוח בשביתה או לשבש את העבודה
ההסתדרות הכריזה היום על סכסוך עבודה בחברת המים הממשלתית מקורות .  משמעות ההכרזה היא שבתום 14 ימי  " צינון "  הקבועים בחוק ,  עובדי מקורות יוכלו לפתוח בשביתה או לשבש את העבודה.לדברי יו"ר הוועדה לתיאום ולביצוע בהסתדרות ,  ג'האד עקל ,  ההסתדרות נענתה לבקשת ועד עובדי מקורות ,  בראשות מאיר אלעזרא ,  להכריז על הסכסוך ,  לאחר ששוכנעה כי יש הצדקה לדרישת עובדי מקורות להבטיח את זכויותיהם הכלכליות ואת תנאי העסקתם .  זאת לנוכח הודעת החברה ולפיה לא תוכל החברה הבת ,  מקורות יזום ,  להקים את מתקן התפלת המים באשדוד ,  לאור התנאים שהציג משרד האוצר.בהסתדרות אומרים כי אי מסירת העבודה לידי מקורות יזום מנוגדת להסכמים קיבוציים שנחתמו לפני שנים עם משרד האוצר ולפיהם מקורות יזום תקבל את עבודות ההקמה של מתקן ההתפלה בתמורה לכך שהעובדים יוותרו על כמה דרישות כספיות.בהסתדרות טוענים כי האוצר אינו עומד בסיכומים אלה והתוצאה היא שאי מסירת העבודה עלולה להוביל לפיטורי עובדים ולפגיעה בזכויות שהם צברו במהלך בשנים רבות ".  בהסתדרות אמרו כי הם מקווים שיתקיים משא ומתן אינטנסיווי כדי לפתור את המשבר שנוצר .
 
ההסתדרות הכריזה על סכסוך עבודה במקורות
המשמעות :  בתום 14 ימי  " צינון "  הקבועים בחוק ,  עובדי מקורות יוכלו לפתוח בשביתה או לשבש את העבודה

