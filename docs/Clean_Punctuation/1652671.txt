תוכנית הפנסיה המוקדמת של יוון תרמה למשבר החובות שלה
זאת בשל גיל פרישה ממוצע של 61 ופנסיה מוקדמת לעובדים במקצועות מסוכנים כעיצוב שיער ונגינה בכלי נשיפה
וסיה ורמי ,  ספרית מאתונה ,  אמנם רק בת 28 ,  אבל היא בהחלט מודעת לכך שתחת החוק הקיים ביוון ,  מוגדרת עבודתה כמסוכנת לבריאותה ,  מה שמקנה לה זכאות לצאת לפנסיה מוקדמת בגיל 50 . " אני משתמשת במאות כימיקלים שונים מדי יום - צבע ,  מי חמצן ,  מה שלא תרצו ",  היא אמרה . " אתם חושבים שאין בזה סיכון ?  ". ייתכן ,  אך עדיין קשה להסביר לאנשים מבחוץ מדוע זיהתה ממשלת יוון לפחות 580 קטגוריות של משרות שהוגדרו כמסוכנות מספיק כדי לזכות את העובדים בהן בפנסיה מוקדמת - בגיל 50 לנשים ו-55 לגברים.מערכת הפנסיה המוקדמת המסורבלת של יוון תרמה לניפוח הוצאות הממשלה והובילה למשבר החובות החריף .  בשנים הקרובות צפויות הוצאות הפנסיה של יוון לגדול בשיעור חד ,  והמשקיעים מבינים כי המדינה לא הקצתה מספיק משאבים לכיסוי עלויות אלה ,  מה שמקשה על יוון ללוות בריבית סבירה.יוון ,  כתוצאה מעשרות שנים של הסכמים בין האיגודים החזקים והממשלות החלשות ,  הבטיחה פרישה מוקדמת לכ-700 אלף עובדים ,  או כ-14% מכוח העבודה שלה ,  מה שמוריד את גיל הפרישה הממוצע במדינה ל-61 ,  מהנמוכים באירופה.החוק כולל עבודות מסוכנות כגון כריית פחם וניטרול פצצות .  אך הוא מכסה גם שדרני רדיו וטלוויזיה ,  אשר חשופים לבקטריות המתפתחות על המיקרופונים ,  ומוזיקאים המנגנים על כלי נשיפה ,  משום שהנשיפות מגרות את רקמות הוושט ועשויות להוביל לבעיות בקיבה.לפי מחקר שנערך על ידי ג'גדיש גוקהייל ,  כלכלן במכון קאטו בוושינגטון ,  אילו הייתה יוון מעלה את התחייבויות הפנסיה שלה למאזניה היו חובות הממשלה מגיעים ל-875% מהתמ"ג ,  שהוא המדד הרחב לתפוקה הכלכלית .  תהיה זו רמת החוב הגבוהה ביותר מבין 16 מדינות גוש היורו ,  והרבה מעבר לרמת החוב הרשמית של יוון ,  של 113% ." משבר הפנסיה הוא המבחן הגדול ביותר למוכנות של יוון לפתוח ברפורמות ארוכות טווח ",  אמר קווין פתרסטון ,  מומחה לכלכלה הפוליטית של יוון בבית הספר לכלכלה של לונדון . " כל רפורמה משמעותית חייבת להוביל לקיצוץ בהטבות לעובדים - הממשלה צריכה להראות שהיא יכולה להתגבר על לחצי האיגודים ". 

תוכנית הפנסיה המוקדמת של יוון תרמה למשבר החובות שלה
זאת בשל גיל פרישה ממוצע של 61 ופנסיה מוקדמת לעובדים במקצועות מסוכנים כעיצוב שיער ונגינה בכלי נשיפה

