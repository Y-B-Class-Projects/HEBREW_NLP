ריח של מטוס 
שר התיירות ,  סטס מיסז'ניקוב ,  הגיע ביום שלישי בערב לפתיחת כנס התאחדות סוכני הנסיעות באילת  " עם ריח של מטוס ",  כפי שהגדיר זאת מנכ"ל ההתאחדות ,  יוסי פתאל .  השר חזר שעתיים קודם לכן ממסע של שבוע ימים בספרד ופורטוגל ,  שם ביקר ביריד תיירות במדריד וחתם על הסכם תיירות עם שר התיירות הפורטוגלי בליסבון .  מיסז'ניקוב בירך את מנכ"ל אל על הנכנס ,  האלוף במיל' אליעזר שקדי ,  והעיר ש"לשקדי לא מפריע ריח של מטוסים ".  שקדי ,  שהיתה זו הופעתו הראשונה בפני תעשיית התיירות ,  הבטיח להעלות את אל על על נתיב הרווחיות וסיים בקצת ציונות באמרו  " אני מכיר את העולם לא רע ,  אבל לא פגשתי מדינה כמו ישראל ".  לשקדי מצפה התחככות עם סוכני הנסיעות על רקע פעילותה של אל על במכירה הישירה שלה לציבור ,  שכבר הגיעה ל-20% מהמחזור .  לאירוע הפתיחה במלון הרודס הגיעו סוכני נסיעות ,  בכירי משרד התיירות ואל על ,  נציגי חברות התעופה הזרות ונציגי עיריית אילת .
 
ריח של מטוס 
nan
