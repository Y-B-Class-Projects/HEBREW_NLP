גרשון : " כמה שיותר קשה ,  ככה יותר מתוק "
 מאמן מכבי תל אביב חגג את הזכייה בגביע המדינה : " צריך לדעת לנצח משחקים כאלה ".  כץ : " מאוכזבים ,  אבל עם הרבה גאווה "
 צילום ועריכת וידאו :  יותם רונן
היו לא מעט רגעים ,  לפני פתיחת גמר הגביע הערב  ( חמישי )  ובמהלכו ,  שהיה נדמה כי בדיוק כמו בחצי הגמר נגד ברק נתניה ,  מכבי תל אביב הולכת להפוך את משחק הכדורסל הזה לגארבג' טיים אחד גדול .  אלא שבני השרון ,  לכל הדעות קבוצה בינונית העונה ,  לא עזבה את הצהובים לכל אורך המשחק ,  ואפילו גרמה לכמה דפיקות לב לגרשון ושחקניו בשניות הסיום ,  לפני שהפסידה 77:70 ,  וראתה את דרק שארפ עולה להניף את הגביע .
 במכבי יודעים היטב שתצוגת כדורסל שכזאת מול קבוצה חזקה יותר ,  בוודאי היתה מסתיימת אחרת לגמרי ,  אבל נתנו לעצמם לחגוג בסיום ,  ויותר מהכל ,  לנשום לרווחה .  מאמן הקבוצה ,  פיני גרשון אמר לאחר הניצחון : "  אנחנו שמחים להחזיק בגביע שוב .  אני חושב שהיינו ברוב שלבי המשחק יותר טובים ,  שמרנו מצוין ,  החזקנו אותם על 32 אחוז מהשדה ,  שזה קשה .  אני חושב שאם היינו משחקים נכון בהתקפה אז גם היינו מנצחים את המשחק קודם ,  אבל כמו שהחבר'ה אומרים :  'כמה שיותר קשה ככה יותר מתוק' ". 
גרשון אף ניצל את הזמן להחמיא לאנשים מסביבו : " אני מברך את שני העוזרים שלי על גביע ראשון ,  גם שרון דרוקר וגם אבי אבן .  מגיע להם ,  הם עבדו הרבה יותר קשה ממני .  אני מקווה בשביל אוהדי מכבי ובשבילם שיהיה עוד הרבה גביעים כאלה ".  מאמן מכבי ידע היטב שהזכייה לא היתה אצלו בכיס ,  ואמר : " רואים בחדר ההלבשה את השמחה אז רואים ששום דבר הוא לא מובן מאליו .  אני חושב שלהגיד שאנחנו יותר טובים ושהגיע לנו לקחת את הגביע ,  זאת לא שחצנות .  אני חושב שחלק מכם שמכיר אותי יודע שאני לא כזה שחצן .  לפני כל משחק אנחנו חוששים וזה הרבה יותר קשה לבוא אנדרדוג למשחק .  אני לא חושב שלהגיד את האמת זה שחצנות ".  
גרשון ניסה לנתח את המשחק עצמו : " כל מה שאמרתי לפני המשחק בא לכדי ביטוי במשחק .  בני השרון שיחקו בטקטיקה שלהם שהיא נכונה כשלעצמה ,  ונתנו לנו פחות שליטה בכדור אבל אני אמרתי לפני המשחק .  אמרתי שאם הם יורידו את קצב המשחק זה יפגע בהם .  אם קולעים 32 אחוז בכזה משחק ,  זה אומר הרבה .  אני חושב שגם לדעת לשחק משחקים כאלה ולנצח אותם ,  זה משהו .  דן אמר אתמול משהו ואני מכבד אותו ,  צריך לדעת לשחק את המשחק בכל צורה .  הם באו עם טקטיקה מסוימת ,  והתכוונו לעקוץ אותנו ,  וזה עושה את העבודה הרבה יותר קשה ,  ולכן החבר'ה בחדר ההלבשה שמחים ". 
על העובדה שדרק שארפ קיבל דקות משמעותיות הערב ,  וגמל למאמנו בנקודות יקרות ,  אמר גרשון : " לפני המשחק אמרתי לשחקנים שלי שאם הם אוהבים את דרק שישלחו אותו לנשיא ,  ולדרק אמרתי שהוא צריך לעבוד קצת כדי לקחת את הגביע .  הוא עשה את העבודה שלו ,  הוא לא מתאמן באותו קצב שהוא התאמן בעבר ,  וראיתי היום לפני המשחק בטלוויזיה משחק שלנו נגד הפועל ירושלים ודרק היה ביריון .  זה אומר שהוא גם עבד יותר קשה ,  וגם היה בפורמה .  אבל כשהיה צריך לתת היום שתי מכות ,  הוא נתן אותם ,  ואני שמח מאוד שיש לו חלק בזה ". 
עוזר מאמן הקבוצה ,  שרון דרוקר ,  אמר לאחר המשחק : " לא היה ספק שבמשחק אחד הכל אפשרי .  הם באו עם טקטיקה של שמירה חזקה ומשחק של גארדים .  לא הצלחנו לשחק כמו שצריך ,  אבל לא זוכרים את זה .  הגביע בא אלינו ". 
גיא פניני ,  שהיה השחקן החשוב ביותר של הצהובים במחצית הראשונה ,  אמר בסיום : " הייתי חייב למועדון שני גביעים ,  אחד החזרתי עכשיו .  על תואר אחד רשמנו וי ,  יש עוד שני תארים .  היה כאן מאמץ אדיר .  כל הכבוד לבני השרון שעשו לנו חיים קשים .  הראינו היום מי הקבוצה הכי טובה בארץ .  תואר זה סוג של מתנה ,  ואני שמח שהחבר'ה חוגגים פה .  ברור שתמיד היה חשש במיוחד בסוף שהמשחק יכול ללכת לשני הצדדים ".  על הקבוצה שעמדה מולו ,  אמר פניני : " דן עשה עבודה מדהימה ובאמת צריך להוריד את הכובע .  הם נשארו עם המחמאות ואנחנו עם הגביע ".  אלן אנדרסון ,  שמשך את מכבי ברגעי הסיום ,  כבר הביט הלאה אל התארים הבאים : " אחד ביד ,  שניים עדיין אפשריים .  לא חשבנו שזה יהיה קל ,  אף אחד לא חשב שזה יהיה טיול בפארק .  הם שיחקו חזק ,  הם ידעו לעמוד בלחץ ,  אבל אני שמח שנשארנו ביחד ,  נשענו אחד על השני וניצחנו .  המשחק הוא 40 דקות ,  אנחנו נחגוג היום אבל מחר יש משחק אחר ". 
מנגד ,  בבני השרון כצפוי היו מאוכזבים מאוד . " ברכות למכבי ",  אמר מאמן בני השרון ,  דן שמיר . " הם שלטו במשחק .  ההרגשה לא טובה .  עשינו את מה שעשינו כדי להיות במשחק ,  שיחקנו יפה מאוד ,  זה לא הספיק .  הקבוצה שמנצחת היא היותר טובה היום ,  שלוש שנים הם לא הרימו גביע ,  ואני מאחל להם כל טוב .  את האמת אני אגיד ,  הייתי בכל מיני קבוצות ,  אבל אנחנו קבוצה עם אופי ועם הגנה טובה .  לקלוע 70 מול מכבי זה לא קל .  אני גאה בזה שהיינו קרובים ,  היו חסרות לנו כמה החלטות טובות יותר בסוף ועוד איזה שני מהלכים גדולים ".   
" ההתקפות האחרונות שלנו היו מתוכננות ",  המשיך שמיר , " ולא הרגשתי שאנחנו לא משחקים כדורסל לא מסודר ,  אבל לא הצלחנו להוציא מזה שום דבר ".  על ההתקפה הקריטית במשחק ,  אותה סיים קוקי בלצ'ר עם זריקה נוראית מול כל ההגנה ,  אמר שמיר : " הכדור הגיע למי שהיה צריך להגיע ,  אבל זה לא הסתדר .  מה שקרה לקוקי יכול לקרות ,  חילקנו את הכדורים בין השחקנים .  מכבי שמרו כמו שצריך ,  ולא הצלחנו להגיע למצבי זריקות יותר מדי טובים ". 
כשנשאל מה הביא אותם להציג יכולת טובה שכזו ,  שכאמור ,  כמעט והיתה שווה גביע ,  אמר המאמן : " היינו מי שאנחנו - קבוצת הגנה טובה שקולעת בסביבות 70 נקודות .  אני מעריך שכך נהיה גם בהמשך הדרך ,  בתקווה שנדע לקחת משחקים צמודים כאלה בהמשך .  בסך הכל היה משחק טוב ,  כדורסל טוב ומברוק למכבי ".  
על הכוכב של המשחק עבור בני השרון ,  אורי יצחקי ,  אמר מאמן הקבוצה : " אורי היה יוצא מן הכלל וזה מראה על אופי .  הוא לא הצליח להיכנס לשטף עד היום .  זה משחק גדול ועל תואר ,  הוא החזיק אותנו במשחק והחזיר אותנו למשחק ואני מקווה שיהיה לזה המשכיות ".  בנוגע לדורי אסף ,  אחד השחקנים החשובים של הקבוצה העונה ,  שכלל לא שותף הערב ,  אמר המאמן : " אלו שיקולים שלי ,  הוא לא עשה משהו לא בסדר .  אני מאוד אוהב אותו ומעריך את ההתקדמות שלו ,  אבל זה מה שחשבתי לעשות ". 
קוקי בלצ'ר ,  שכבר ראה את עצמו מעלה את קבוצתו ליתרון קריטי ,  רק כדי לרדת מאוכזב בסיום ,  אמר לאחר המשחק : " ניסיתי ללכת אחד על אחד בסוף וזה לא הצליח .  ניסינו להכניס את הכדור פנימה ,  שם היה עלינו יתרון ,  אבל הם שמו עלינו לחץ ,  ולא הצלחנו להכניס את הכדור במאני טיים .  התקשיתי עם הזריקות שלי היום ,  אולי ניסיתי לשחק יותר מדי טוב בשביל הקבוצה ולהביא את הגביע אז שמתי עליי יותר מדי לחץ .  זה סיטואציה חשובה ולא הצלחתי בסופו של דבר ".  קפטן הקבוצה ,  ארז כץ ,  שוודאי פינטז בעצמו על הנפה אפשרית ,  אמר : " אני חושב שתמיד כואב להפסיד ,  בטח במשחק על תואר .  מצד אחד מאוד מאוכזבים ,  שלא לקחנו את הגביע בסוף ,  מצד שני יש לנו הרבה גאווה במשחק שלנו היום .  היינו רחוקים סל אחד מלהפוך את המשחק ,  ואז הכל היה נראה אחרת ".  
עם זאת ,  פירגן כץ למכבי : " בשורה התחתונה הם זכו ואני מברך אותם על זה .  הגביע חזר למכבי .  אנחנו יוצאים מאוכזבים אך גאים ".  על המשך הדרך ,  אמר כץ : " אנחנו רחוקים מהפיינל פור ,  יש עוד הרבה זמן ומשחקי ליגה ,  נצטרך מיקום טוב כדי להגיע למעמד הזה .  עשינו שבוע גדול ,  הבאנו קהל אמנם לא כמו הקהל של מכבי ,  אבל לא מעט אוהדים והם דחפו אותנו ,  וכל הכבוד להם .  אנחנו צריכים להרים את הראש לקראת המשחק ביום שני באשקלון ". 

גרשון : " כמה שיותר קשה ,  ככה יותר מתוק "
 מאמן מכבי תל אביב חגג את הזכייה בגביע המדינה : " צריך לדעת לנצח משחקים כאלה ".  כץ : " מאוכזבים ,  אבל עם הרבה גאווה "
 
