בניין בוטיק של פיבקו יוקם ברחוב הירקון בת"א
יזמי הפרוייקט ישלמו 34 מיליון שקל עבור המגרש בן 650 מ"ר .  הבניין יהיה בן 6 קומות ויוגדר כ"בניין בוטיק "  - הכוונה היא שכל הדירות ישקיפו לים
חברת אתגר א.א.א .  בבעלות אייל רביב ואריה שקולר ,  שעוסקת בארגון קבוצות רכישה ,  קיבלה אופציה לרכישת מגרש בן 650 מ"ר בפינת הרחובות הירקון 108 ופרישמן בתמורה ל-34 מיליון שקל .  על המגרש ניתן להקים בניין מגורים בן 10 דירות וקומת מסחר .
 לדברי מארגני הקבוצה ,  מדובר בפרויקט אינטימי של בניין בוטיק שתיכנן האדריכל אילן פיבקו .  הבניין משלב עיצוב מודרני בקומות העליונות עם סגנון היסטורי המאפיין בתים לשימור בשתי הקומות הראשונות .
 הפרויקט אמור לכלול 6 קומות מעל לקומת קרקע בבניין מדורג ,  וזאת במטרה שכל הדירות בבניין ישקיפו לים .  הדירות יהיו בשטחים של 105-180 מ"ר וטווח המחירים שלהן ינוע בין 6,000 דולר למ"ר ברוטו בקומות הראשונות ועד ל-12 אלף דולר למ"ר בדירות שיוקמו בדירות העליונות ,  שבהן מתוכננים פנטהאוזים וטריפלקסים .
 
בניין בוטיק של פיבקו יוקם ברחוב הירקון בת"א
יזמי הפרוייקט ישלמו 34 מיליון שקל עבור המגרש בן 650 מ"ר .  הבניין יהיה בן 6 קומות ויוגדר כ"בניין בוטיק "  - הכוונה היא שכל הדירות ישקיפו לים

