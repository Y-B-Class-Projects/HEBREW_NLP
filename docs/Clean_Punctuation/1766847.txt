בעקבות השלגים :  אתר החרמון ייפתח השבוע
60 ס"מ של שלג ברכבל התחתון וכמטר של שלג בחלקו העליון של אתר החרמון שכנע את מנהליו לפתוח את המקום למבקרים כבר ביום שלישי השבוע . " לא ציפינו לכמות כזו של שלג ",  אומרים בחרמון
חובבי הסקי בישראל ,  הכינו את המגלשיים ובעיקר את הארנקים .  זה הזמן לברר על צימר פנוי בקרבת החרמון ,  כי אם הכל ילך כמתוכנן ,  עונת הגלישה תיפתח ביום שלישי הקרוב .  60 סנטימטרים של שלג שנערמו עד כה ברכבל התחתון באתר ,  וכמטר של שלג שהצטבר ברכבל העליון ,  מאפשרים לאנשי האתר לפתוח את עונת הגלישה .  במהלך הלילה ומחר בבוקר צפוי השלג להמשיך ולהיערם והצפי שכמטר של שלג ייערם ברכבל התחתון .  
מנכ"לית אתר החרמון ,  רחל בראל ,  אמרה כי  " האתר עמוס שלג ,  הכבישים עמוסים ,  יש לנו עונה מדהימה .  זה משהו אדיר שלא ראינו הרבה שנים .  לא ציפינו לכזו כמות ,  הערכות עמדו על 45 סנטימטרים ברכבל התחתון וקיבלנו כפול שלג וגם בהמשך כבר רואים את הסופה הבאה .  כרגע יש תנאים טובים לגלישה ואנחנו נעשה הכל לפתוח את העונה מיד לאחר תום הסופה .  אני מאמינה שעונת תיירות החורף החלה ".  
דודי מורד ,  מנהל התיירות בקיבוץ אלרום ,  אמר כי  " זו כמות טובה של שלג אני מאמין שאצלנו באלרום ייערם מחר בבוקר חצי מטר שלג .  מתחוללת פה סופת שלגים חזקה שהרבה זמן לא זכורה לי ואחריה בטח יבואו התיירים הרבים לגלוש בחרמון ולראות את הגולן המשולג ".  
ובאשר למחירים :  השכרת ציוד סקי מלא תעלה כ- 150 שקלים .  אם תרצו להשכיר  " סנובורד ",  תיאלצו להיפרד מ-170 שקלים .  חבילה כוללת של כניסה ,  הדרכה וציוד ליומיים של סקי תעלה לכם 750 שקלים למבוגר ,  לא כולל הסדרי לינה .  מי שאינו גולש ישלם בכניסה 49 שקלים ועל עלייה ברכבל יש לשלם 43 שקלים .
 
בעקבות השלגים :  אתר החרמון ייפתח השבוע
60 ס"מ של שלג ברכבל התחתון וכמטר של שלג בחלקו העליון של אתר החרמון שכנע את מנהליו לפתוח את המקום למבקרים כבר ביום שלישי השבוע . " לא ציפינו לכמות כזו של שלג ",  אומרים בחרמון

