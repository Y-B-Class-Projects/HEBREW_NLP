רווחיו של סוסייטה ז'נרל הצרפתי יותר מהוכפלו ברבעון השלישי ל-1.3 מיליארד דולר
הבנק חתך במהלך הרבעון את הפרשותיו לכיסוי חובות אבודים ב-39% ל-918 מיליון יורו
סוסייטה ז'נרל ,  הבנק השני בגודלו בצרפת ,  דיווח היום כי רווחיו ברבעון השלישי של 2010 יותר מהוכפלו - מעל תחזיות האנליסטים - לאחר שהפחית את הפרשותיו לכיסוי חובות אבודים.הרווח הנקי של סוסייטה ז'נרל הסתכם ב-896 מיליון יורו  ( 1.3 מיליארד דולר )  ברבעון השלישי ,  לעומת 426 מיליון יורו ברבעון המקביל שנה קודם לכן ,  לעומת תחזיות האנליסטים לרווח של 688 מיליון יורו .  הבנק חתך במהלך הרבעון את הפרשותיו לכיסוי חובות אבודים ב-39% ,  לעומת הרבעון המקביל ב-2009 ,  ל-918 מיליון יורו.מנכ"ל הבנק ,  פרדריק אודה ,  אמר היום כי הוא בטוח ביכולתו של סוסייטה ז'נרל לעמוד בתחזית הרווח השנתית שלו ,  העומדת על 6 מיליון יורו .  אודה הוסיף כי הבנק צפוי לעמוד בדרישות הלימות ההון של כללי באזל 3 מבלי לגייס הון נוסף באמצעות הנפקת מניות .  מניית הבנק נפלה ב-14% מאז תחילת השנה ,  לעומת ירידה של 6.6% במניית הבנק המתחרה bnp פאריבה .
 
רווחיו של סוסייטה ז'נרל הצרפתי יותר מהוכפלו ברבעון השלישי ל-1.3 מיליארד דולר
הבנק חתך במהלך הרבעון את הפרשותיו לכיסוי חובות אבודים ב-39% ל-918 מיליון יורו

