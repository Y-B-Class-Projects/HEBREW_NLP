דקאר SS6 :  פטרהאנסל חוזר לעצמו
אחרי שהתדרדר הרחק לאחור ,  שוב מוכיח פטרהאנסל למה הוא נהג הדקאר הטוב מכולם עם עוד נצחון .  רוכב איטלקי נפצע קשה
אחרי שכבר התדרדר הרחק לאחור בסטייג' החמישי בשל תקלה מכנית ,  חוזר סטפן פטרהאנסל  ( ב.מ.וו )  להראות לנו מדוע הוא נהג הדקאר המוערך ביותר עם עוד נצחון ,  ה-53 בקריירה שלו .  הצרפתי עצר את השעון על 4:23.55 שעות לאחר 418 ק"מ בתנאי אבק קשים ,  משאיר את נהגי פולקסווגן קרלוס סיינז ומארק מילר מאחור .  אלא שהזמן הרב שאיבד עד כה מציבים אותו רק במקום השמיני הכללי בפיגור של יותר משעתיים וחצי מהמוביל סיינז .
 לאחר שנתקע אמש ואיבד זמן יקר ,  אלוף 2009 מארק קומה  ( KTM )  שעט היום אל עבר נצחון מרשים .  הספרדי הגיע ראשון מבין הרוכבים כשמוביל הדירוג סיריל דספרה  ( KTM )  מסיים שני בפער של יותר מעשר וחצי דקות .  קומה ממוקם כעת רביעי בדירוג עם פיגור של יותר משעה .
 אלא שעל היום העיבה בשורה מרה מצידה של הקטגוריה הדו גלגלית .  רוכב KTM האיטלקי מאנקה לוקה התהפך במהלך הסטייג' במהירות גבוהה ונפצע קשה .  מסוק החילוץ הטיסו לבית החולים המרכזי של סנטיאגו שם הובחן שבר בגולגולת וכן שברים נוספים בכל חלקי גופו .  התאונה מתרחשת יום לאחר שצויין לוקה לטובה על מעשה אצילי שעשה .  במהלך הסטייג' החמישי פגש האיטלקי בקומה ,  שנאלץ לעצור בצד הדרך בשל פאנצ'ר .  לוקה פירק גלגל מהאופנוע שלו ואיפשר לקומה להמשיך וזאת כשהוא במקום הרביעי הכללי .
 הסטייג' השביעי שיוזנק היום מאיקיקה ,  יחזיר את המתחרים דרומה אל אנטופגסטה בדרך שבאו אמש .  זהו הסטייג' הארוך ביותר בדקאר השנה עם 641 ק"מ ,  מהם 600 מדודים בזמן .  לשמחתו של מי שישרוד היום ,  מחר מתוכנן להם יום מנוחה .
  .
 
דקאר SS6 :  פטרהאנסל חוזר לעצמו
אחרי שהתדרדר הרחק לאחור ,  שוב מוכיח פטרהאנסל למה הוא נהג הדקאר הטוב מכולם עם עוד נצחון .  רוכב איטלקי נפצע קשה

