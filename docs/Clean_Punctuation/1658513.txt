עסקת המיזוג של כאו"ל ובז"ן סידרה לפטרוכימיים את הרבעון :  רשמה רווח נקי של כ-680 מיליון שקל
עלות העסקתו של ערן שורץ ,  מנכ"ל החברה ,  הסתכמה ב-2.6 מיליון שקל ב-2009
עסקת המיזוג של כאו"ל ובז"ן סידרה לפטרוכימיים את הרבעון :  החברה רשמה הכנסות בהיקף של 700 מיליון שקל ברבעון הרביעי ורווח נקי של כ-680 מיליון שקל .  במסגרת עסקת המיזוג רשמו בז"ן ופטרוכימיים את המניות שנרכשו בעסקה לפי שווי השוק של מניית בז"ן ליום השלמת העסקה .  מכיוון וערך זה היה גבוה יותר מערך מניות כאו"ל בספרי החברות ,  רשמה כל אחת מהן רווח הון בהיקף של 240 מיליון שקל לפטרוכימיים ו-108 מיליון שקל לבז"ן .  בנוסף ,  רשמה החברה הכנסות מוניטין שלילי בהיקף של 423 מיליון שקל .  פטרוכימיים היא חברת אחזקות הפועלת בתחום האנרגיה ,  באמצעות בתי זיקוק לנפט  ( בז"ן ,  30.72% )  ובתחום יישומי הפלסטיק באמצעות אבגול  ( 26.01% )  .  כחברת אחזקות ,  הרווח הנקי של החברה כולל ומושפע בעיקר מחלק החברה ברווחי החברות המוחזקות ומפעילות המטה של החברה .  כאמור ,  הרבעון האחרון של 2009 הושפע מעסקת מיזוג כאו"ל ובז"ן שהתרחשה באוקטובר האחרון .  פטרוכימיים מכרה לבז"ן 50% ממניות כאו"ל ,  בתמורה להקצאת 17.75% ממניות בז"ן .  לאחר ההקצאה מחזיקה פטרוכימיים ב-30.72% ממניות בז"ן ,  ובז"ן מחזיקה ב-100% ממניות כאו"ל .  את 2009 מסכמת פטרוכימיים עם הכנסות של 541.5 מיליון שקל ,  גידול של פי 2.5 לעומת התקופה המקבילה .  מתוך כך ,  רשמה החברה הכנסות של 341 מיליון שקל מרישום מוניטין שלילי במסגרת מכירת כאו"ל לבז"ן .  חלק החברה ברווחי חברות מוחזקות הסתכם ב-2009 ב-191 מיליון שקל .  החברה רשמה רווח של 240 מיליון שקל כתוצאה ממכירת הפעילות בכאו"ל .  בשורה התחתונה ,  רשמה החברה רווח נקי של 697 מיליון שקל לעומת הפסד של 56.5 מיליון שקל בתקופה המקבילה .  עלות העסקתו של ערן שורץ ,  מנכ"ל החברה ,  הסתכמה ב-2.6 מיליון שקל ב-2009 ,  מתוך כך עלות שכר של 947 אלף שקל  ( כ-79 אלף שקל ברוטו בחודש )  ,  בונוס של 800 אלף שקל ואופציות בהיקף של כ-860 אלף שקל .
 
עסקת המיזוג של כאו"ל ובז"ן סידרה לפטרוכימיים את הרבעון :  רשמה רווח נקי של כ-680 מיליון שקל
עלות העסקתו של ערן שורץ ,  מנכ"ל החברה ,  הסתכמה ב-2.6 מיליון שקל ב-2009

