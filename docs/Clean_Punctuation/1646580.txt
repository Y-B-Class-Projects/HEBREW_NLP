שושו בגולדמן סאקס
מנכ"ל גולדמן סאקס לויד בלנקפיין ביקר השבוע בישראל - וקיים פגישות עסקיות .  בגולדמן סאקס לא פירטו עם מי נפגש בלנקפיין ;   " איננו נוהגים להתייחס לסדר יומו של המנכ"ל "
 מנכ"ל בנק ההשקעות גולדמן סאקס לויד בלנקפיין ,  הגיע השבוע לביקור בזק בישראל .  בלנקפיין קיים בישראל מספר פגישות עסקיות ועזב את המדינה היום .  בגולדמן סאקס לא פירטו עם מי נפגש בלנקפיין .  דובר גולדמן סאקס בישראל ,  רני רהב ,  מסר כי  " איננו נוהגים להתייחס לסדר יומו של מנכ"ל החברה ". 
בלנקפיין משמש כמנכ"ל גולדמן סאקס מאז 2006 .  השנה הוא נבחר לתואר  " המנכ"ל השערורייתי של 2009 "  על ידי המגזין  " פורבס ".  בנוסף נבחר בלנקפיין לאיש השנה של העיתון  " פייננשל טיימס ",  על רקע ביקורת ציבורית ותקשורתית נגד הבנק בעקבות הבונוסים הנדיבים שהעניק לעובדיו .  דולר בעקבות המשבר הפיננסי ,  קיבל גולדמן סאקס סיוע ממשלתי בסך 10 מיליארד ,  סכום שהוחזר לממשל רק באחרונה .
 בלנקפיין קיבל בונוס בסך 9 מיליון דולר במניות לשנת 2009 ,  פחות מהצפוי וכמחצית מהבונוס שהוענק למנכ"ל ג'יי.פי מורגן צ'ייס ,  ג'יימי דימון .  הבונוס של בלנקפיין ,  בן 55 ,  מהווה חלקיק מבונוס שיא בסך 68.5 מיליון דולר שקיבל בשנת 2007 ,  מה גם שהוא כולו במניות מוגבלות ,  שאותן יהיה רשאי למכור רק בעוד חמש שנים .
 קודם לכן ,  העריכו מומחים כי הבונוס של בלנקפיין יהיה בטווח של 15-20 מיליון דולר ,  והעיתון הלונדוני  " טיימס "  אף דיווח כי הבונוס של בלנקפיין יעמוד על 100 מיליון דולרים .  בשנה שעברה ויתר בלנקפיין על הבונוס על רקע המשבר הפיננסי .  גולדמן סאקס נחשף לביקורת מחודשת בשבועיים האחרונים ,  לאחר שהעיתון  " ניו יורק טיימס ",  חשף כי סייע לממשלת יוון להסתיר את חובותיה המתנפחים כדי שתוכל לעמוד בתנאי הקבלה להצטרפות לגוש היורו באמצעות עסקות החלף סבוכות ,  שמהן הרוויח כ-300 מיליון דולר .  הבנק הגיב אתמול לביקורת נגדו ,  כשהודיע כי לא עשה דבר לא ראוי וכי העסקות סייעו לצמצם את החוב הלאומי יוון ב-2.37 מיליארד יורו  ( 3.2 מיליארד דולר )  .
 
שושו בגולדמן סאקס
מנכ"ל גולדמן סאקס לויד בלנקפיין ביקר השבוע בישראל - וקיים פגישות עסקיות .  בגולדמן סאקס לא פירטו עם מי נפגש בלנקפיין ;   " איננו נוהגים להתייחס לסדר יומו של המנכ"ל "
 
