ראש ממשלת איסלנד לשעבר יעמוד למשפט בגין רשלנות שהובילה לקריסת מערכת הבנקאות
הפרלמנט האיסלנדי החליט להעמיד את גייר הארדה לדין בשל חלקו במשבר הכלכלי
הפרלמנט של איסלנד הצביע ביום שלישי על העמדת ראש הממשלה לשעבר ,  גייר הארדה ,  למשפט בגין רשלנות שהובילה לקריסת המערכת הבנקאית של המדינה ב-2008 .  הפרלמנט החליט נגד הגשת כתבי אישום נגד שרי האוצר ,  הכלכלה והחוץ.החלטת הפרלמנט תביא לכינוסו הראשון אי פעם של הלנדסדומור ,  בית משפט מיוחד שהוקם ב-1905 לשם העמדת שרי ממשלה לדין.שלושת הבנקים הגדולים באיסלנד התמוטטו בסוף 2008 בשל חובות ענק שהצטברו בתקופת הפריחה של איסלנד ,  בעקבות מסע קניות אינטנסיבי ברחבי אירופה .  התמוטטות המערכת הבנקאית פגעה קשות בכלכלה האיסלנדית ,  הבריחה משקיעים והקשתה על המדינה לגייס כספים .  המדינה נאלצה לבקש סיוע מקרן המטבע הבינלאומית  ( imf )  ,  שהגיע בצורת תשלומים מותנים בעמידה ביעדים .  באפריל שחררה קרן המטבע תשלום שני בסך 160 מיליון דולר ,  וצפויה להעביר לכלכלת איסלנד 160 מיליון דולר נוספים בימים הקרובים.כלכלת איסלנד צפויה לחזור לצמוח ב-2011 ,  להערכת הבנק המרכזי של איסלנד ,  ולרשום צמיחה שנתית של 2.4% .  ב-2009 הצמצמה כלכלת איסלנד ב-6.8% ,  והשנה היא צפויה לרשום ירידה של 1.9% .  מדובר בתקופת המיתון הארוכה בתולדות איסלנד.הארדה ,  לשעבר יו"ר מפלגת העצמאות של איסלנד ,  אינו מכהן כיום כחבר פרלמנט ,  לאחר שפרש בשנה שעברה מתפקידו בגין ביקורות חריפות ,  והתמודדות עם סרטן הושט . " אשיב לאישומים בבית המשפט ,  ואנקה את שמי ",  אמר הארדה לערוץ ruv האיסלנדי ,  והוסיף כי  " האישומים גובלים ברדיפה פוליטית ". באפריל ,  החודש בו התפרצות געשית ניטרלה את מגזר התעופה האירופי .  פורסם דו"ח על המשבר הבנקאי ,  שהאשים את הארדה ואת נגיד הבנק המרכזי ב"הזנחה חמורה "  שאפשרה למגזר הפיננסי להתחמם יתר על המידה בשל היעדר פיקוח ראוי .  הדו"ח פירט שרשרת של שגיאות שבוצעו בדרך לקריסה .  הארדה טען בעבר כי המשבר נגרם באשמת הבנקים ,  ולמרות מאמצי הממשל למנוע את המשבר.לפי הדו"ח ,  3 הבנקים הגדולים באיסלנד ,  גליטניר ,  קאופתינג ולנדסבנקי ,  צמחו למימדים גדולים מדי ,  וקריסתם הכריעה את המערכת הפיננסית במדינה בכללה .  המגזר הפיננסי היווה חלק כה משמעותי בכלכלת איסלנד ,  וקריסת המגזר המהירה גררה אחריה את הכלכלה כולה .
 
ראש ממשלת איסלנד לשעבר יעמוד למשפט בגין רשלנות שהובילה לקריסת מערכת הבנקאות
הפרלמנט האיסלנדי החליט להעמיד את גייר הארדה לדין בשל חלקו במשבר הכלכלי

