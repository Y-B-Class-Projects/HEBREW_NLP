אוכל מהיר ,  פסטות איטלקיות
חומרי הגלם מאיטליה אבל המחירים ישראלים .  במתחם הארבעה נפתחה מסעדת פסטות מהירה ובה רטבים מתחלפים
במתחם רחוב הארבעה בתל אביב ,  נפתחה השבוע 'לברוטריו דה פסטה' ,  מסעדת מזון מהיר המגישה פסטה .  את המקום פתחו הזוג דיאמנטה  ( שעלתה מאיטליה )  ושרון רונן .  על הייעוץ הקולינרי הופקד גילי חיים ,  שהקים את המטבח של רשת ספגטים והיה השף בפועל במשך חמש עשרה שנה ,  ועל ניהול המקום אמון חברם של הזוג ,  מעוז יוחנן שניהל בעבר מסעדות כמו טפאו וקפה נואר . " רציתי לפתוח מקום שמגיש פסטה בטעם שדומה לזה שאני מכירה מילדותי ",  אומרת דיאמנטה , " לא מצאתי מקום שיספק לי פרודוקטים כאלה בארץ ,  ולכן יצרנו קשר עם חברה איטלקית שמייצרת פסטות טריות ומקפיאה אותן מיד כך שהטריות נשמרת ,  וגם את מרבית הרטבים וחומרי הגלם אנו מייבאים מאיטליה ".  הסלוגן של לברטוריו הוא די פשוט ,  'קח את זה מהר ותאכל את זה לאט' כשהכוונה היא לשיטת העבודה של המקום - הלקוח בוחר את סוג הפסטה ,  סוג הרוטב ותוספות כשחלקן כלולות במחיר ,  וחלקן כרוכות בתשלום נוסף .  בין המנות הקיימות יש פסטות בצורות שונות כמו חונקי כמרים וגם ניוקי כשהרטבים הם או בסיסיים כמו עגבניות ואלי אולי במחיר 24 שקלים ,  או רטבים כמו בוליאנזה - רוטב בולונז ,  ופסטה רוסו - עגבניות מיובשות עם פרמז'ן ואגוזים במחיר של 29 שקלים .  אפשר למצוא גם פסטות ממולאות כמו טורטליני רוקולה עם רוקט ,  קפאלצי דה זוקה במילוי דלעת ופרמז'ן ורביולי לבבות במילוי עגבניות ומוצרלה דה באפלו במחירים של 34-39 שקלים .  ישנן תוספות הכלולות במחיר כמו פרמז'ן ,  בזיליקום או שבבי צ'ילי וישנן תוספות בתשלום נוסף כמו נתחי עוף ב-5 שקלים ואפונת גינה ב-3 שקלים .  הקינוחים פשוטים כמו גלידת מסקרפונה או קפה במחיר 7 שקלים והאספרסו המוגש של חברת טאצה דורו במחיר נמוך במיוחד של ארבעה שקלים . " אנחנו רוצים  " שהקהל יהנה ",  אומר שרון ,  רונן  " מכעיס אותי שעל אספרסו בסוף ארוחה משלמים שמונה שקלים ,  רצינו שכמו באיטליה ,  זה יעלה שקלים בודדים כדי לסגור את הארוחה בסיומת נאה ".  לברטוריו דה פסטה - רחוב החשמונאים 91 ,  תל אביב .  טלפון 03-5616116 .  שעות פתיחה א'-ש' 12:00-24:00 .  בעתיד יופעל שירות משלוחים .
 
אוכל מהיר ,  פסטות איטלקיות
חומרי הגלם מאיטליה אבל המחירים ישראלים .  במתחם הארבעה נפתחה מסעדת פסטות מהירה ובה רטבים מתחלפים

