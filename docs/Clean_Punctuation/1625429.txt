בנזמה ,  אתה צריך נהג
חלוץ ריאל היה מעורב בתאונת דרכים ,  שנייה בחודש האחרון ,  במדגסקר ,  שם בילה את חופשת חג המולד .  לשחקן שלום
הוא אולי טוב בהבקעת שערים ,  אבל כנראה שלנהוג זה לא בדיוק התחום שלו .  חלוץ ריאל מדריד קארים בנזמה היה מעורב בימים האחרונים בתאונת דרכים ,  השנייה שלו בחודש האחרון ,  הפעם עם מכונית הפורשה שלו .  בנזמה ,  המבלה את חופשת חג המולד במדגסקר בצוותא עם חברו הטוב ,  הראפר הצרפתי RHOFF ,  יצא ללא פגע כמו גם הראפר ,  המכונית ניזוקה קלות .
 לפי הגרסה שפרסמה המשטרה באי ,  התאונה התרחשה בסביבות 6:30 בבוקר יום חמישי ,  לאחר שהצמד בילה באחד ממועדוני הלילה .  בנזמה ,  שנהג ברכב ,  חלף בטעות על פני המלון בו שהה ,  ואז הוא בלם בפתאומיות .  מכונית הלמבורגיני שהייתה מאחוריו הצליחה לסטות כדי לא להתנגש ברכבו ,  ונבלמה בשולי הכביש ,  כשהפורשה של הצרפתי ניזוקה בצורה קלה .  הלמבורגיני ,  לעומת זאת ,  סבלה מזנק קצת יותר גדול .
 בנזמה בילה את הלילה שלפני התאונה במסיבה עם חברו ,  כאשר שניהם חגגו את ימי ההולדת שלהם  ( בנזמה 22 ,  הראפר 32 )  .  בקרבתו של בנזמה מזימים מכל וכל את השמועות על כך ששתה משקה אחד יותר מדי . " למרות שהוא שתה מספר משקאות ",  אמרו מקורביו של השחקן , " בנזמה הוא ספורטאי ברמ"ח איבריו .  הוא לא הגזים בשתייה ". 
ב-29 לחודש נובמבר התנגש בנזמה בעץ עם רכב האאודי Q7 שלו ליד מקום מגוריו ,  לאחר שהתבלבל בדרך ויצא ביציאה אחת מוקדמת ממה שהיה צריך .  גם אז יצא השחקן בשלום מהתאונה .  לא חבל על כל הרכבים היפים הללו ? 

בנזמה ,  אתה צריך נהג
חלוץ ריאל היה מעורב בתאונת דרכים ,  שנייה בחודש האחרון ,  במדגסקר ,  שם בילה את חופשת חג המולד .  לשחקן שלום

