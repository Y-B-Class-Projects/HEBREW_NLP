קרנות הנאמנות מגבירות את קצב הגיוסים :  בשבוע האחרון גייסו אג"ח חברות 700 מיליון שקל
לעומת זאת ,  קרנות אג"ח מדינה וצמוד מדד רשמו פדיניות של 800 מיליון שקל מתחילת השנה
תעשיית קרנות הנאמנות רושמת גידול בקצב הגיוסים השבוע ,  עם כניסה של כ-180 מיליון שקל ,  כך על פי נתוני בית ההשקעות מיטב .  זרימת הכספים ממשיכה לנוע לכיוון קרנות אג"ח חברות וכללי שרושמות את השבוע הטוב ביותר בחודשיים האחרונים ,  עם גיוסים של כ-700 מיליון שקל.רוני אפטר ,  מנהל קשרי היועצים במיטב מסביר כי  " הגיוסים בשבוע החולף וקודמיו באים לאור המשך העליות במדדי התל בונד ואג"ח הקונצרניות השונות מראשית השנה ,  ובכלל זה של קרנות high yield שרשמו עלייה ממוצעת של כ-7.1% מתחילת השנה ". לעומת זאת ,  רשמו קרנות אג"ח מדינה וצמוד מדד ירידה בקצב הפדיונות ואלו הסתכמו בכ-190 מיליון שקל בשבוע החולף ,  כ-20% פחות מהשבוע הקודם .  הפדיונות מתחילת השנה מסתכמים בכ-800 מיליון שקל ,  במה שמסתמן כחודש הגרוע ביותר לקרנות אג"ח מדינה וצמוד מדד מאז דצמבר 2008.לראשונה לאחר 3 חודשים רצופים של גיוסים ,  רושמות הקרנות השקליות פדיון שבועי שהסתכם בכ-70 מיליון שקל .  במיטב מציינים ,  שהפדיונות הגיעו דווקא לאחר פרסום מדד המחירים לצרכן לחודש דצמבר שנותר במפתיע ללא שינוי ,  וגרם להורדת הציפיות האינפלציוניות.הקרנות הכספיות עברו לפדיונות של כ-1.2 מיליארד שקל מתחילת החודש ,  זאת לאחר שרשמו השבוע יציאת כספים גבוהה נוספת של כ-340 מיליון שקל .  הקרנות המנייתיות  ( ישראל ,  חו"ל וגמישות )  רשמו שבוע רגוע יחסית וסיימו בגיוס צנוע של כ-10 מיליון שקל.מתחילת השנה צמחה תעשיית קרנות הנאמנות בכ-2 מיליארד שקל ,  המיוחסת לגיוסים נטו של כ-500 מיליון שקל ולעליית ערך נכסי הקרנות בכ-1.5 מיליארד שקל .
 
קרנות הנאמנות מגבירות את קצב הגיוסים :  בשבוע האחרון גייסו אג"ח חברות 700 מיליון שקל
לעומת זאת ,  קרנות אג"ח מדינה וצמוד מדד רשמו פדיניות של 800 מיליון שקל מתחילת השנה

