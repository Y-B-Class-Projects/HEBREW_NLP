הכנסות שיא לבזק בינלאומי
חברת בזק בינלאומי מדווחת על שיא בהיקף הכנסות של הרבעון השלישי ,  שהגיעו ל-347 מיליון שקל - עלייה של 4.5% לעומת הרבעון השלישי של 2009
בזק בינלאומי דיווחה היום כי היקף הכנסותיה ברבעון השלישי הגיע לשיא של כ-347 מיליון שקל ,  צמיחה של 4.5% לעומת הרבעון המקביל .  החברה זוקפת את הצמיחה לזכות התרחבות פעילותה בתחום פתרונות ה-it לעסקים ,  גידול בהכנסות משירותי ה-hubbing וגידול בכמות מנויי הפס הרחב של החברה .  הרווח התפעולי של בזק בינלאומי צמח אף הוא עם גידול של כ-5% ברבעון הנוכחי שהסתכם בכ-70 מיליון שקל .  גידול משמעותי זה ברווח התפעולי נובע מהמשך הצמיחה בהכנסות ומהשפעה חד פעמית של מכירת וואלה במקביל ליעילותה של החברה בצד ההוצאות .
 ברבעון השלישי הסתכם ה-ebitda של בזק בינלאומי בכ-93 מיליון שקל ,  גידול של כ-6% לעומת התקופה המקבילה .  החברה מדווחת כי שיעור ה-ebitda ממשיך להיות הגבוה בענף עם כ-26.8% מהמחזור ברבעון השלישי של השנה .  הרווח הנקי של חברת האינטרנט והשיחות לחו"ל קבוצת בזק הסתכם בכ-53 מיליון שקל ברבעון השלישי ,  עליה של 5% לעומת הרבעון המקביל .
 איציק בנבנישתי ,  מנכ"ל בזק בינלאומי : " עולם פתרונות ה-it לעסקים הופך למנוע צמיחה ממשי עבור החברה אשר לו תרומה משמעותית למחזור החברה .  מינוף מנוע צמיחה משמעותי זה לצד המשך המיקוד וההשקעה בפעילויות הליבה של החברה בדגש על האינטרנט במהירויות הגבוהות ,  יובילו ללא ספק לקפיצת מדרגה נוספת של החברה ברבעונים הקרובים ". 
כמו כן ,  צפויה החברה לפרוס כבל אופטי תת-ימי מישראל לאירופה .  דירקטוריון בזק ,  אשר התכנס אתמול לשם אישור דו"חות הקבוצה ,  אישר את ביצוע ההשקעה שנאמדת בכ-100 מיליון דולר .  במקביל לבזק בינלאומי בוחנים את ההשקעה גם האחים יהודה וזוהר זיספאל .  לא ברור האם נוכח החלטת בזק ימשיכו האחים זיספאל לבחון השקעה זו .
 כיום מחוברת ישראל לשדרת האינטרנט הבינלאומית בכבל תקשורת יחיד של חברת מד-נאוטילוס ,  בבעלות טלקום איטליה .  מסיבה זו ,  כל ספקיות האינטרנט והשיחות הבינלאומיות רוכשות את הקיבולת הבינלאומית שלהן ממד-נאוטילוס .  ההוצאות הגדולות של הספקיות על רכישת קיבולת בינלאומית הובילו אותן לא פעם לשקול הנחת כבל עצמאי חדש .  בעבר בחנו את הרעיון גם נטוויז'ן ופרטנר .
 עבור הגולשים בישראל ,  הנחת כבל תת-ימי נוסף היא בשורה טובה .  ההערכה היא שחברה חדשה תוריד את עלויות רוחב הפס הבינלאומי עבור ספקיות האינטרנט ,  מהלך שיאפשר הוזלה של שירותי האינטרנט לצרכן הסופי ,  במקביל להגדלת קצבי החיבור לחו"ל .
 
הכנסות שיא לבזק בינלאומי
חברת בזק בינלאומי מדווחת על שיא בהיקף הכנסות של הרבעון השלישי ,  שהגיעו ל-347 מיליון שקל - עלייה של 4.5% לעומת הרבעון השלישי של 2009

