ריברי חושף את הקשר הצרפתי
הקשר רוצה לשתף פעולה עם הנרי בברצלונה : " אני מסתדר איתו טוב ".  על באיירן : " מועדון ענק ,  אבל בארסה וריאל חזקות יותר "
 ביום שישי האחרון סערה התקשורת הקטאלנית סביב הצהרת סוכנו של פרנק ריברי ,  כי הקשר סימן את ברצלונה כתחנה הבאה בקריירה שלו .  מי שגורם לריברי רצון עז ללבוש את מדי הבלאוגראנה ולשחק בקאמפ נואו ,  אחרי שיעזוב את באיירן מינכן ,  הוא חברו לנבחרת צרפת ,  תיירי הנרי . 
" אני מסתדר טוב מאוד עם הנרי ,  ואני יודע שהוא ישמח לראות אותי שם ",  אמר ריברי ל"רדיו RTL ",   " אני יודע שאנשים רוצים שאשאר בבאיירן מינכן ,  ובכל מקרה ,  אם אלך או לא ,  זאת לא תהיה החלטה קלה ". 
ריברי ,  שזכה בתואר כדורגלן השנה בגרמניה בשנת 2008 ,  אמר לאחרונה כי הוא רעב לזכות בתארים ,  וככל הנראה באיירן לא מסוגלת לספק את תיאבונו . " אני רוצה לזכות בתארים וליהנות ,  אין לי עוד 20 שנה עד סוף הקריירה ",  אמר הצרפתי ,  שבאותה נשימה גם החמיא לבאיירן ,  והחשיב את הקבוצה כאחת הגדולות והחזקות באירופה . " זה עדיין מועדון ענק ,  מהגדולים בעולם ,  אבל אני מרגיש שהקבוצה שלנו לא חזקה כמו קבוצות אחרות ,  דוגמת ברצלונה ,  ריאל מדריד ,  מנצ'סטר יונייטד או צ'לסי ". 

ריברי חושף את הקשר הצרפתי
הקשר רוצה לשתף פעולה עם הנרי בברצלונה : " אני מסתדר איתו טוב ".  על באיירן : " מועדון ענק ,  אבל בארסה וריאל חזקות יותר "
 
