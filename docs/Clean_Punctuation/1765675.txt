מיאמי ניצחה ביוטה ורשמה ניצחון שישי רצוף
ההיט נעזרו ב-33 של לברון ו-28 של וויד בדרך ל-98:111 על הג'אז .  ניצחון שמיני רצוף לבוסטון ,  גם הניקס ואמארה לוהטים
עוד מחזור גדוש במשחקים עבר הלילה  ( חמישי )  על ה-NBA ,  עם 11 משחקים שממשיכים להבהיר את המגמות .  מיאמי רשמה ניצחון שישי רצוף ,  כשגברה על הג'אז ביוטה והראתה שהיא מתאוששת מהמשבר .  בוסטון לא התקשתה מול הנאגטס ,  וגם היא רושמת רצף נפלא עם ניצחון שמיני רצוף .  הניקס ,  כן הניקס ,  ממשיכים לנצח ,  אמארה ממשיך להפגיז ,  והאוהדים בניו יורק כבר באופוריה עם ניצחון שישי ברציפות ,  הפעם על טורונטו .  הלייקרס הצליחו לצאת בשלום ממשחק מביך מול הקליפרס ,  אחרי שדרק פישר קלע בשנייה האחרונה וגנב לחבר'ה מהוליווד ניצחון מתוק .
 יוטה  ( 7:16 )  - מיאמי  ( 8:15 )  111:98מינסוטה  ( 17:5 )  - אוקלוהומה סיטי  ( 8:15 )  111:103מילווקי  ( 13:8 )  - אינדיאנה  ( 10:10 )  95:97ניו יורק  ( 9:14 )  - טורונטו  ( 14:8 )  110:113ניו אורלינס  ( 7:14 )  - דטרויט  ( 16:7 )  74:93בוסטון  ( 4:17 )  - דנבר  ( 8:13 )  89:105קליבלנד  ( 15:7 )  - שיקגו  ( 8:12 )  88:83פיניקס  ( 11:11 )  - ממפיס  ( 14:9 )  104:98  ( הארכה ) סן אנטוניו  ( 3:18 )  - גולדן סטייט  ( 14:8 )  94:111סקרמנטו  ( 15:5 )  - וושינגטון  ( 15:6 )  91:116ל.א קליפרס  ( 18:5 )  - ל.א לייקרס  ( 6:16 )  87:86
יוטה  ( 7:16 )  - מיאמי  ( 8:15 )  111:98
ההפסד הקודם של מיאמי ליוטה סימל את הדעיכה הזמנית של ההיט ,  כשאז הג'אז רשמו קאמבק מדהים מפיגור 22 עם ניצחון ענק ,  אבל הלילה דווקא מיאמי הייתה זו שהתעלתה עם רבע רביעי מצוין ,  שהמשיך את מגמת ההתאוששות שלה .  לברון ג'יימס שוב הוכיח שהוא התאושש מההלם ,  וסיים עם 33 נקודות  ( ב-12 מ-20 מהשדה ,  כולל דאנק בהלי-הופ כשהראש שלו מדגדג את הטבעת ,  פלאס 9 אסיסטים ו-7 ריבאונדים )  ,  דווין וויד קלע 28 נקודות  ( כולל שתי שלשות מכריעות שהוציאו את האוויר מההגנה של יוטה )  ,  כריס בוש תרם 14 ו-9 ,  אבל התוספת שתופסת הגיעה מכיוונו של אילגאוסקאס ,  שסיים ערב נהדר עם 16 נקודות ו-10 ריבאונדים ,  כולל כמה סלים קריטיים שהוכיחו עד כמה מתסכל לשמור בהגנה מול ההתקפה המגוונת של ההיט .  אל ג'פרסון סיפק עוד דאבל דאבל  ( 25 ו-11 )  ,  דרון וויליאמס קלע 21 וחילק 12 אסיסטים  ( אבל לא פגע עם 0 מ-5 מעבר לקשת )  ,  ופול מילסאפ ,  גיבור הניצחון ההוא ,  סיים את הערב עם 18 .  כל חמשת שחקני החמישייה של יוטה הגיע לפתיחת הרבע הרביעי בספרות כפולות ,  אבל חניכיו של ג'רי סלואן הפסידו את הרבע האחרון 34:20 .  
ניו יורק  ( 9:14 )  - טורונטו  ( 14:8 )  110:113
ריימונד פלטון קלע שלשת ניצחון עם 2.7 שניות על השעון ,  והניקס רושמים ניצחון שישי רצוף .  אמארה סטודמאייר המשיך את היכולת האדירה שלו ,  עם משחק שישי רצוף עם 30 ומעלה ,  והלילה הוא סיים עם 34 נקודות ו-14 ריבאונדים  ( 15 מ-27 מהשדה ,  18 נקודות ברבע האחרון )  כדי לשמוע את הקהל בגארדן ,  אפוף באופוריה ,  שואג לעברו  " MVP ".  אמארה ,  למרות הלילה הנהדר ,  לא סיים כקלע הבולט ,  כשאנדרה ברניאני מהראפטורס מסיים עם 41 נקודות מרשימות  ( כולל 7 ריבאונדים ו-6 אסיסטים )  ,  אבל ניו יורק השנה היא הרבה יותר משחקן אחד ,  ופלטון המשיך גם הוא את העונה המצוינת שלו עם 28 נקודות ו-11 אסיסטים ,  דנילו גלינארי סיים עם 20 נקודות ו-9 ריבאונדים ,  והניקס ,  על אף ששיתפו רק שמונה שחקנים וקיבלו רק 8 נקודות מהספסל שלהם ממשיכים את הרצף הכי גדול שלהם מאז תחילת 2006 .  
בוסטון  ( 4:17 )  - דנבר  ( 8:13 )  89:105
ג'ורג' קארל ימשיך לחכות לניצחונו ה-1,000 ,  ויהיה לו קשה להשיג אותו כל עוד הנאגטס ללא כרמלו אנתוני ,  שנעדר בגלל כאבים בברכו הימנית .  הלילה דנבר שוב נוצחה  ( אחרי ההפסד מול הבובקאטס )  ,  ואולי קארל ישיג את נקודת הציון במשחק הבא מול הראפטורס .  מול הסלטיקס ,  מנגד ,  שרשמו הלילה את ניצחונם השמיני ברציפות ,  קשה לנצח בימים אלה גם עם הרכב מלא .  ריי אלן קלע 28 נקודות ,  רייג'ון רונדו שב מהיעדרות ואומנם קלע רק 4 אבל חילק 13 אסיסטים ,  קווין גארנט  ( 17 ו-9 )  ופול פירס  ( 17 נק' )  נהנו גם הם מערב פורה ,  גלן דייויס שב למגרשים עם 16 נקודות ו-6 ריבאונדים ,  ובוסטון פשוט נראית מצוין ,  עם פתיחה מוחצת  ( 21:35 ברבע הראשון )  ומאזן 1:10 בבית .  הנאגטס ראו את טיי לוסון לוקח אחריות עם 24 נקודות ,  אבל מיודענו גארי פורבס ,  שפתח בחמישייה במקום כרמלו ,  הסתפק ב-5 נקודות .
 סן אנטוניו  ( 3:18 )  - גולדן סטייט  ( 14:8 )  94:111
עכשיו זה כבר רשמי ,  הספרס רושמים את הפתיחה הטובה בתולדותיהם ,  עם שלושה הפסדים בלבד ב-21 משחקים .  הלילה הם לא נאלצו להתאמץ יותר מדי מול הווריורס ,  שאף איבדו את סטפן קרי ברבע השני אחרי שירד לחדר ההלבשה עם קרסול נקוע ולא שב .  סן אנטוניו רשמה ריצה של 0:16 ברבע הראשון ,  וממנו האורחים לא חזרו .  שישה שחקנים בשורות הספרס קלעו בספרות כפולות ,  כשטוני פארקר בולט עם 19 נקודות ו-9 אסיסטים ,  ג'ורג' היל קלע 17 מהספסל ,  דז'ואן בלייר קולע 15 וקוטף 13 ,  ואילו טים דאנקן  ( שבמשחק הקודם מול גולדן סטייט ניפק טריפל דאבל )  מסתפק ב-8 .  רג'י וויליאמס נהנה מערב קליעה נדיר של 31 נקודות ,  כולל 8 מ-10 מהשלוש  (  !  )  ,  אבל מונטה אליס איזן אותו  ( 19 נקודות ,  אבל רק 7 מ-24 מהשדה ו-0 מ-4 מהשלוש )  .  
ניו אורלינס  ( 7:14 )  - דטרויט  ( 16:7 )  74:93
ההורנטס רשמו את ניצחונם הראשון מאז הליגה הודיעה כי היא מתכננת לרכוש את הקבוצה ,  ואחרי שהיו במאזן 6:2 בשמונת המשחקים האחרונים שלהם ,  הפעם שחקני ניו אורלינס נהנו מערב יפה של דייויד ווסט  ( 25 נקודות ב-10 מ-14 מהשדה )  ו-22 נקודות של מרקו בלינל .  כריס פול אומנם קלע רק 6 ,  אבל כשהוא מחלק 14 אסיסטים  ( רק איבוד אחד )  ורושם 5 חטיפות ,  ההורנטס לא מתלוננים .  בן גורדון בלט בפיסטונס עם 19 .
 ל.א קליפרס  ( 18:5 )  - ל.א לייקרס  ( 6:16 )  87:86
הלייקרס ,  שהגיעו למשחק אחרי שלושה הפסדי חוץ רצופים ,  שוב קרטעו ,  ואף היו על סף הפסד מביך במיוחד מול האחות הקטנה מהעיר ,  אבל מסורת זו מסורת ,  והקליפרס שוב קרסו בסיום .  קובי בריאנט קלע 24 נקודות ,  שאנון בראון הוסיף 16 ,  ופאו גאסול שוב התקשה עם 10 נקודות ב-4 מ-13 מהשדה ו-10 ריבאונדים .  הקליפרס ,  שהובילו לאורך כל המשחק כמעט ,  עוד הוליכו 77:83 כשנותרו 4:35 דקות לסיום ,  אך מאותו רגע סירבו לתפקד .  דאנדרה ג'ונסון עוד החזיר את הקליפרס ליתרון 15 שניות לסיום ,  אבל דרק פישר ,  מי אם לא הוא ,  קלע את סל הניצחון עם הבאזר והעניק לליקרס את הניצחון .  אריק גוטרדון קלע 24 למפסידים המאוכזבים ,  בלייק גריפין קלע 16 וקטף 11 .  
קליבלנד  ( 15:7 )  - שיקגו  ( 8:12 )  88:83
הקאבס עוד הריחו ניצחון נדיר ,  אבל אז דרק רוז חדר לסל ,  נותר באוויר שתי שניות יותר מהשומר שלו ,  קלע את הסל וסחט עבירה ,  והעניק לשיקגו את היתרון ואת הניצחון  ( שהובטח אחרי סדרת החטאות שלומיאליות של שחקני קליבלנד )  .  רוז סיים עם 29 נקודות  ( 11 מ-22 מהשדה )  ו-8 אסיסטים ,  ג'ואקים נואה קלע 14 וקטף 14 .  אנטואן ג'יימיסון קלע 21 לקאבס ,  שספגו הפסד שישי רצוף .  
פיניקס  ( 11:11 )  - ממפיס  ( 14:9 )  104:98  ( הארכה ) 
הגריזליס הגיעו למשחק בפיניקס עם שישה הפסדים רצופים במשחקי חוץ ,  וראו גם את זה חומק מהם כשאיבדו יתרון 14 ברבע האחרון ,  והידו טורקוגלו קובר שלשה שהעניקה לסאנס יתרון 3 עם 6 שניות לסיום ,  אבל אז רודי גיי הגיב בשלשה ענקית משלו ,  כפה הארכה ,  ושם ממפיס השלימה את הניצחון .  זאק רנדולף קלע 34 ,  רודי גיי סיים עם 22 ,  ומייק קונלי תרם 11 ושיא קריירה של 14 אסיסטים .  גוראן דראגיץ' בלט בפיניקס עם 17 ,  סטיב נאש קלע 11 אבל רשם שמונה איבודים .
 מינסוטה  ( 17:5 )  - אוקלוהומה סיטי  ( 8:15 )  111:103
מינסוטה פתחה נהדר את המשחק ,  עם 40 נקודות ברבע הראשון ויתרון 18 בסיומו ,  אבל קווין דוראנט התעורר בחצי השני ,  לע 20 מתוך ה-30 שלו  ( פלאס 11 ריבאונדים )  ,  והת'אנדר חזרו מפיגור 19 לניצחון במיסוטה .  ראסל ווסטברוק קלע 25 וחילק 8 ,  מייקל ביזלי קלע 26 למפסידים .  קווין לאב קלע 22 וסיפק 21 ריבאונדים .  
מילווקי  ( 13:8 )  - אינדיאנה  ( 10:10 )  95:97
השעון מראה 0.5 שניות לסיום ,  הכדור בידיים של מילווקי .  לכולם ברור שהדרך היחידה שבה אפשר לקלוע זה רק ב-טיפ אוף ,  בדחיקה קלה של הכדור מעל לטבעת ,  אבל אנדרו בוגוט בכל זאת הצליח לחמוק מההגנה של הפייסרס ובנגיעה קטנה השלים את הניצחון למארחים .  בוגוט סיים עם 17 ו-11 ,  ברנדון ג'נינגס קלע 22 .  דני גריינג'ר בלט אצל המפסידים עם 26 .
 
מיאמי ניצחה ביוטה ורשמה ניצחון שישי רצוף
ההיט נעזרו ב-33 של לברון ו-28 של וויד בדרך ל-98:111 על הג'אז .  ניצחון שמיני רצוף לבוסטון ,  גם הניקס ואמארה לוהטים

