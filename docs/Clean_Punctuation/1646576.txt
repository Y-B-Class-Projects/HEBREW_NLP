ואן מרוויק : " יש לנו בלוק מנטלי "
 מאמן נבחרת הולנד מתכונן למונדיאל והתייחס לקושי של האורנג' לשמור על יציבות .  הוסיף : " אם נהיה בכושר ,  נוכל לנצח כל יריבה "
" ביורו האחרון ניצחנו את איטליה וצרפת וכולם בהולנד רקדו .  ואז הפסדנו לרוסיה ברבע הגמר והלכנו הביתה ".  כך אמר הערב מאמן נבחרת האורנג' ,  ברט ואן מרוויק ,  שדיבר על הפן המנטלי הטעון שיפור של נבחרתו לקראת מונדיאל 2010 ,  בכנס בו נפגשו מאמני כל הנבחרות בדרום אפריקה .  הולנד הוגרלה לבית ה' בו היא תפגוש את דנמרק ,  קמרון ויפן .  
הולנד הייתה לנבחרת האירופאית הראשונה שמבטיחה את מקומה בטורניר ,  אחרי שצברה מאזן מושלם בבית מוקדמות שכלל גם את סקוטלנד ונורבגיה ,  אבל ואן מרוויק יודע שהעבודה רק החלה והוסיף : " נהיה חייבים לעבוד על הנקודה של חוסר היציבות .  יש לנו בלוק מנטלי ,  זה משהו שקשה להסביר .  בשנה וחצי האחרונים ניסיתי לעבוד עם השחקנים על ביטחון עצמי ,  אבל זה תהליך ". 
על הפוטנציאל הגלום בנבחרת שלו הוסיף המאמן : " אין לנו פוטנציאל כמו לגרמניה ,  ברזיל ,  אנגליה או איטליה ולכן לכושר של השחקנים החשובים שלנו תהיה חשיבות מכרעת .  אם הם יהיו בכושר טוב ,  נוכל לנצח כל יריבה .  נצטרך לשמור על אותה יכולת לאורך תקופה ". 

ואן מרוויק : " יש לנו בלוק מנטלי "
 מאמן נבחרת הולנד מתכונן למונדיאל והתייחס לקושי של האורנג' לשמור על יציבות .  הוסיף : " אם נהיה בכושר ,  נוכל לנצח כל יריבה "
 
