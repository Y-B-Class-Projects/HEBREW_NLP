אציל ולוחם קומנדו מרימים כוסית
ערוץ 10 חוגג
לבכירי ערוץ 10 יש סוף סוף סיבה לשמחה .  מנהלי הערוץ וכ-300 מעובדיו התכנסו אתמול במשרדי החברה בגבעתיים להרמת כוסית לרגל אישור החוק שמאריך את זיכיון הערוץ .  בעל השליטה ,  יוסי מימן ,  נשא דברים והיה אופטימי בנוגע לעתיד : " שמונה שנים לא פשוטות מאחורינו ,  אבל אני בטוח שמעכשיו יהיה טוב יותר .  2009 היתה שנה קשה ,  גם 2010 לא צפויה להיות קלה - אבל 2011 תהיה טובה יותר ,  וזו שאחריה טובה עוד יותר ".  מימן אמר עוד : " אני חושש מהריכוזיות המתפתחת בתחום התקשורת בישראל ".  מנכ"ל הערוץ ,  יוסי ורשבסקי ,  אמר כי  " היום הוא יום חג לכולנו :  מאבק של למעלה משנה מגיע להפי אנד .  עומדת בפנינו משימה לא קלה :  לעמוד בתוכניות העסקיות ולהתחיל להחזיר לבעלים חלק ממה שהשקיעו ".  על כך העיר מימן : " יש לו חוש הומור בריא ,  לוורשבסקי ".  ורשבסקי גם הודה לדבורה קמחי ,  היועצת המשפטית והאחראית על הרגולציה בערוץ ,  שזכתה פעמיים למחיאות כפיים סוערות .  מוטי קירשנבאום אמר כי  " אני חייב לומר את מה שכולנו כבר יודעים :  ערוץ 10 לא היה קיים בלי יוסי מימן .  הוא איש אצילי ,  שלא התערב מעולם בתכנים המשודרים בערוץ .  ויוסי ורשבסקי - מדובר בלוחם קומנדו ,  שהגיע למקום הנכון בזמן הנכון .  יש לנו מזל גדול שהוא האיש שמנהל את ערוץ 10 ".  השתתפו בשמחה :  מיקי חיימוביץ' ,  עפר שלח ,  זיווית דווידוביץ' ,  ליאת פלדמן ,  ליאו מלמוד ,  נתי דינר שבא במדים היישר מהמילואים וראודור בנזימן .
 
אציל ולוחם קומנדו מרימים כוסית
ערוץ 10 חוגג

