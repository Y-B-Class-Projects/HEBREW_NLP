קובי מימון לבית המשפט :  איני בעל השליטה בישראמקו
השטח בוער
 >  >  איש העסקים קובי מימון טוען כי אינו בעל השליטה בקבוצת אקויטל ובחברת ישראמקו - כך עולה מקובלנה פלילית שהגיש אתמול מימון נגד סיון איזסקו ,  כתב  " כלכליסט ".  לטענת מימון ,  איזסקו פירסם כתבה מכפישה ושקרית שנועדה להשפילו ולדרדר את שמו לאשפתות העבריינות .  מימון ,  שאינו נוהג להתבטא בתקשורת ,  מציין כי בניגוד לאמור בכתבה הוא אינו מתחבא אחרי אנשי סוד כלשהם ואינו מחזיק במניות של החברות בקבוצת אקויטל או ישראמקו שאין לגביהן דיווח כדין .  מימון מכחיש כי יש לו מניות בחברות bvi ,  הרשומות באיי הבתולה הבריטיים ונועדו לכאורה להתחמק מחובת דיווח על הון .  לדברי עורכי דינו ,  פנחס רובין וירון אלכאווי ממשרד גורניצקי ושות' , " למאשים  ( מימון )  אמנם  ? יש אחות' ,  אך אין לו מניות בחברות bvi ".  מימון מבקש לזמן את חיים צוף ,  בעל השליטה בקבוצת אקויטל ,  כעד מטעמו .  סיון איזסקו סירב להגיב .  המפרקים של קבוצת קווי אשראי המתינו בחודשים האחרונים בכיליון עיניים .  לאחר עשור שבו התקיימו אינסוף הליכים משפטיים נגד הקבוצה ,  מנהליה ,  בעליה וחברי הדירקטוריון שלה ,  ייתכן שגם הם כבר לא חלמו לראות את הכסף .  אבל אז התגלה מאגר הגז הטבעי - והתמונה התהכפה .  קווי אשראי הותירה ב-1999 חובות המוערכים ב-800 מיליון שקל .  הבולט שבמנהליה ,  יובל רן ,  נמלט שנתיים קודם לכן מישראל והתמקם ביוסטון .  הגילוי של מאגר הגז מול חופי חיפה ,  לפני כשנה ,  העלה את הערך הפוטנציאלי של החברה המרוסקת במאות אחוזים .  המפרקים של החברה ,  שאמורים להחזיר את חובותיה ,  התחילו להתעודד .  גם רן החל לפתע להתעניין בשוק האנרגיה הישראלי .  קווי אשראי החזיקה בשרשורים סבוכים במניות של חברות רבות בתחום הנפט ,  בהן יואל ,  אקוויטל ,  י.ח.ק וישראמקו .  לטענת המפרקים בתביעותיהם ,  רן ,  קובי מימון ,  חיים צוף ואנשים נוספים שיתפו פעולה כדי להשתלט על אשכול חברות הנפט שהיה בבעלות קווי אשראי - על חשבון החברה .  הזינוק בערך חברות חיפושי הנפט והגז גרם גם למפרקים וגם לרן לזרז מהלכים במישורים שונים .  רן ,  ששמר על שתיקה ודיסקרטיות במשך 13 שנה ,  החל פתאום לנפק כותרות ולהצהיר על פנייה מטעמו לרשות ניירות ערך כדי לבדוק אפשרות למתן עדות בפרשה וסלילת דרכו לישראל .  המפרקים מצדם עמלים בניסיון לגבות את חובותיה של קווי אשראי משותפיו לשעבר .  לפני כחודשיים וחצי קיבל בית המשפט המחוזי בתל אביב ,  במעמד צד אחד ,  החלטה נגד צוף ,  לאחר שלטענת המפרקים במשך כשנתיים הוא לא הגיב לכתבי טענות שנשלחו לו .  השופט השתכנע וחייב את צוף לשלם 60 מיליון שקל .  בנוסף ,  המפרקים טוענים שצוף חויב להעביר להם את זכויותיו בחברות השולטות בתאגידי חיפוש נפט וגז שהיו בשליטת קווי אשראי .  פרקליטיו של צוף הזדרזו להגיש בקשה לביטול פסק הדין או לעיכובו ,  בטענה שצוף לא קיבל את התביעות נגדו .  השופט אמור להכריע בעניין בקרוב .
 
קובי מימון לבית המשפט :  איני בעל השליטה בישראמקו
השטח בוער

