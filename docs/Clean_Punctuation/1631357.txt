נשיא ניגריה בביה"ח :  בקרוב אחזור למדינה
אומרו יראדואה לא נראה בציבור מאז אושפז בסוף נובמבר בערב הסעודית .  בראיון ראשון מאז הוא הביע תקווה כי יחזור בקרוב . " מצבי משתפר ואני מקווה שבקרוב אשוב הביתה "
 נשיא ניגריה ,  אומרו יראדואה ,  שבר היום  ( שלישי )  שתיקה ארוכה והעניק ראיון לרשת BBC ,  בה אמר כי הוא מקווה לחזור בקרוב לארצו .  הנשיא לא נראה בציבור או לעיני מצלמות מאז אושפז בערב הסעודית ב-23 בנובמבר ,  בשל סיבוכים של מחלת לב .  העדרותו הממושכת עוררה גל שמועות במדינה על חומרת מחלתו וחלק אף טענו כי הוא כבר אינו מתקשר עם סביבתו .
 בימים האחרונים גברו השמועות לגבי מצב בריאותו של הנשיא ,  והאופוזיציה קראה להפקיע את סמכויותיו .  כנראה בשל קריאות אלו החליט הנשיא לשבור שתיקה ובראיון טלפוני שהעניק ממיטתו לאתר האינטרנט של רשת BBC אמר יראדואה כי הוא מתאושש מהמחלה . " כרגע אני עובר טיפול ומצבי משתפר .  אני מקווה שבקרוב תהיה התקדמות משמעותית שתאפשר לי לשוב הביתה ",  אמר יראדואה , " בשלב זה ,  אני רוצה להודות לכל הניגרים על תפילותיהם למען בריאותי ,  ועל תפילותיהם למען האומה ". 
היעדרותו הממושכת של הנשיא יראדואה הביאה את ארצו למשבר חוקתי חמור .  בית משפט בבירה אבוג'ה אמור לדון השבוע בעתירות נגד הממשלה ,  המאשימות את הנשיא בהפרת החוקה בשל העובדה שהוא ממשיך להחזיק בסמכויותיו ,  למרות שהוא שוהה כבר כמה שבועות בבית חולים בערב הסעודית .
 
נשיא ניגריה בביה"ח :  בקרוב אחזור למדינה
אומרו יראדואה לא נראה בציבור מאז אושפז בסוף נובמבר בערב הסעודית .  בראיון ראשון מאז הוא הביע תקווה כי יחזור בקרוב . " מצבי משתפר ואני מקווה שבקרוב אשוב הביתה "
 
