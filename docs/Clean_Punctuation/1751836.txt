אמיר אבו ניל חתם בהפועל חיפה עד 2013
החלוץ האריך את חוזהו אחרי מו"מ מול יואב כץ .  סטויאנוביץ' ערך אימון מלא לקראת מכבי פ"ת .  בן בסט : " לא חוששים מהם "
 אחרי משא מתן ארוך מאוד חתם היום  ( חמישי )  אמיר אבו ניל על חוזה חדש בהפועל חיפה עד 2013 .  שני הצדדים ,  שלא הגיעו לפשרה עקב ויכוח על אורכו של החוזה ,  נפגשו היום וסגרו את הקצוות ובכך הבטיח החלוץ את הישארותו בקבוצה לפחות לעוד שלוש שנים .  הבעלים יואב כץ כבר התבטא בעבר על החשיבות שבהשארת שחקני בית ,  והחתמתו של החלוץ היום היא חלק מאותה מגמה .  מלבד אבו ניל חתם היום המגן הצעיר מועין חלאיילה לחמש שנים בקבוצה .  
הקבוצה ערכה היום אימון כשסשה סטויאנוביץ' חזר מפציעה וערך אימון מלא ,  אך הוא עדיין בספק למשחק בשבת .  אם הקשר לא יערוך אימון מלא מחר ,  הוא ככל הנראה לא יפתח מול מכבי פתח תקווה ואת מקומו אמורים לתפוס אבו ניל או רן אבוקרט .  החלוץ עדן בן בסט אמר הבוקר באימון לקראת המשחק : " אנחנו יודעים שזה משחק קשה מאוד אבל אנחנו לא חוששים .  נבוא לשחק את הכדורגל שלנו עם אותה מוטיבציה ונחישות שאפיינה אותנו בשני המחזורים האחרונים ,  בהם גם הוכחנו שאנחנו קבוצה טובה ". 

אמיר אבו ניל חתם בהפועל חיפה עד 2013
החלוץ האריך את חוזהו אחרי מו"מ מול יואב כץ .  סטויאנוביץ' ערך אימון מלא לקראת מכבי פ"ת .  בן בסט : " לא חוששים מהם "
 
