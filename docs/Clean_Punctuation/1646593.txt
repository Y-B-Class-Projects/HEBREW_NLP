דיווח :  נעצרה ה"חפרפרת "  שהפילה את מבחוח
גורם דיפלומטי ערבי טוען כי שלטונות סוריה עצרו לפני מספר שבועות את מוחמד נסאר ,  שהגיע לדובאי לפני חיסולו של מקורבו ,  מחמוד אל-מבחוח .  כעת דורשת דובאי מדמשק להסגיר את נסאר
שלטונות סוריה עצרו לפני מספר שבועות את מוחמד נסאר ,  שותפו ואחד ממקורביו של מחמוד אל-מבחוח ,  אשר היה מעודכן בכל פרטי תנועותיו של בכיר החמאס שחוסל לפני כחודש בדובאי .  כך דיווח אמש  ( שלישי )  גורם דיפלומטי ערבי לאתר חדשות פלסטיני .  על פי הגורם ,  משטרת דובאי ביקשה מדמשק להעביר לחקירה מספר אנשי חמאס בכל הנוגע לנסיבות החיסול ,  ביניהם גם נסאר שהיה האדם הקרוב ביותר לאל-מבחוח ואף שהה בדובאי לפני ההתנקשות .
 הגורם רמז כי ייתכן ונסאר הוא מקור הפרצה הביטחונית שאפשרה לחוליית החיסול להתנקש בחייו של אל-מבחוח , " שכן הוא היה האדם הקרוב ביותר לאל-מבחוח וידע על כל תנועותיו ".  על פי הדיווח ,  נסאר היה אף אחד משותפיו של אל-מבחוח בחטיפתם ורציחתם של חיילי צה"ל אבי סספורטס ואילן סעדון לפני עשרים שנה .
" לאור ההנחה של משטרת דובאי לפיה הרוצח האמיתי של אל-מבחוח הוא אחד מבכירי חמאס המקורבים ביותר לאל-מבחוח ,  החליטו שלטונות סוריה לעצור את נסאר ",  מסר הגורם .  לדבריו ,  נסאר שהה בעבר עם אל-מבחוח במספר מדינות ערביות ונסע עימו למספר נסיעות ,  כשהאחרונה בהן הייתה לאירן .
 לפני יומיים צוטט מפקד משטרת דובאי ,  הגנרל דאחי חלפאן ,  בעיתון  " אל-חליג' "  הרואה אור באיחוד האמירויות באומרו כי  " איש חמאס שיתף פעולה עם המוסד והעביר להם מידע על ביקורו של בכיר הארגון מחמוד אל-מבחוח לפני חודש בדובאי - וכך סייע בחיסולו ".  הגנרל חלפאן הוסיף כי אותו איש חמאס היה  " היחיד שידע כי אל-מבחוח צפוי להגיע לדובאי והוא מי שהדליף למוסד את הידיעה ,  על כן הוא הרוצח האמיתי ". 
בנוסף קרא הגנרל חלפאן לחמאס לקיים חקירה פנימית מקיפה לבדוק כיצד דלף המידע הרגיש אל המוסד .  הוא ציין כי זיוף הדרכונים מהווה הוכחה לכך שהמוסד מעורב בחיסול אל-מבחוח : " זוהי שיטת העבודה של המוסד ",  אמר וגילה כי משטרת דובאי נושאת באמתחתה פרטים נוספים אודות חיסול אל-מבחוח .
 
דיווח :  נעצרה ה"חפרפרת "  שהפילה את מבחוח
גורם דיפלומטי ערבי טוען כי שלטונות סוריה עצרו לפני מספר שבועות את מוחמד נסאר ,  שהגיע לדובאי לפני חיסולו של מקורבו ,  מחמוד אל-מבחוח .  כעת דורשת דובאי מדמשק להסגיר את נסאר

