השי של אלון גלזר לחג הפסח :  עוד 0.45% מלידר שוקי הון 
 >  >  בערב חג הפסח דיווחה חברת לידר שוקי הון לבורסה על הנפקה פרטית לשניים מעובדיה הבכירים - אלון גלזר ,  סמנכ"ל ומנהל מחלקת המחקר ,  ורנן כהן-אורגד ,  סמנכ"ל בחברה .  לכל אחד מהם הונפקו 0.45% מהחברה .  המניות כרגע חסומות ויינתנו לכהן-אורגד ולגלזר בשלוש מנות אם עדיין יעבדו בחברה .  המניות שעתידים השניים לקבל יצטרפו למניות שהם כבר מחזיקים בלידר שוקי הון .  גלזר מחזיק כבר ב-0.9% מהחברה וכהן-אורגד מחזיק ב-0.6% ממנה .  כולל המניות החסומות כיום שווה הנתח שבו גלזר מחזיק כ-2.6 מיליון שקל ,  והנתח של כהן-אורגד שווה כ-2 מיליון שקל .  לידר שוקי הון ,  שעברה השנה מידי קבוצת שרם פודים שנקלעה לקשיים לדן דוד ,  עוסקת בבורקראז' וחיתום ומחזיקה גם ב-50% מבית ההשקעות ילין לפידות .  החברה ,  המנוהלת על ידי דני ברק ,  נסחרת כיום לפי שווי של כ-190 מיליון שקל ,  וזאת אחרי שעלתה ב-57% מתחילת השנה בהמשך לעלייה של 127% ב-2009 .  עם זאת ,  גם אחרי העליות האחרונות רחוקה לידר שוקי הון מרחק של 110% משוויה בשיא של מאי 2007 ,  ערב המשבר ורגע לפני ששוק ההנפקות שותק ,  שהיה אז כ-400 מיליון שקל .  לידר שוקי הון סיימה את 2009 עם הכנסות של 120 מיליון שקל מול הכנסות של 97 מיליון שקל ב-2008 ,  ועם רווח נקי של כ-32.1 מיליון שקל - יותר מפי שניים הרווח שלה שנה קודם לכן .
 
השי של אלון גלזר לחג הפסח :  עוד 0.45% מלידר שוקי הון 
nan
