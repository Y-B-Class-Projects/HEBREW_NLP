העליון : " לא קיים חשש של ממש כי לישראל פרי נגרם עיוות דין "
 השופט אליעזר ריבלין קבע כי הרשעת פרי בעבירות של שיבוש הליכי משפט והדחה בחקירה  " נשענה על אדנים כה מוצקים ,  עד שדרושה 'רעידת אדמה' כדי לערערם ".  פרי מרצה עונש של עשר שנות מאסר בגין גניבת כ-2.5 מיליארד שקל מפרמיות ביטוח ששולמו לחברות שבשליטתו
 >  >  הפסד במערכה לישראל פרי :  אתמול החליט בית המשפט העליון לדחות את בקשתו של פרי להורות על קיום משפט חוזר בעניינו בעבירות של הדחה בחקירה ,  שיבוש מהלכי משפט וקבלת דבר במרמה . " שוכנעתי כי לא קיים חשש של ממש כי נגרם לפרי עיוות דין בשל הרשעתו .  הרשעתו בכל העבירות נשוא בקשה זו - בדין יסודה ",  קבע המשנה לנשיאה השופט אליעזר ריבלין .  פרי הורשע באוקטובר 2007 בהכרעת דין חמורה ,  בעבירות של קבלת דבר במרמה בנסיבות מחמירות ,  בשתי עבירות של גניבה בידי מורשה ,  בתיווך ובעיסוק בביטוח בלא היתר ,  בהדחה בחקירה ובשיבוש הליכים .  הוא הורשע בגניבת כ-320 מיליון מארק גרמני  ( כ-2.5 מיליארד שקל )  מפרמיות ביטוח ששולמו מראש לחברות בשליטתו ,  ובקבלת שכר טרחה במרמה בסך כ-150 אלף מארק .  בנוגע להדחה בחקירה נקבע כי פרי ניסה להציע לאדם בשם מרטין הקה ,  מנהל הכספים שלו לשעבר שהיה איש סודו ושימש עד מדינה נגדו ,  3.5 מיליון מרק גרמני בתמורה למסירת גרסה המתאימה לגרסתו ,  אם ינוהלו נגד פרי הליכים משפטיים בישראל.לאחר הרשעתו עירער פרי לבית המשפט העליון .  בפברואר 2009 דחה העליון את הערעור על ההרשעה ,  אך החליט לקצר את עונש המאסר של פרי מ-12 שנה לעשר שנים בפועל .  לפני כשנה הגיש פרי בקשה לדיון נוסף בהרשעתו .  השופט ריבלין קיבל את הבקשה באופן חלקי והורה באופן חריג על דיון נוסף בנוגע להרשעה בעבירת הגניבה .  הדיון עדיין נדון בבית המשפט .  בהמשך עתר פרי לעליון בבקשה לקיום משפט חוזר בנוגע להרשעה בשיבוש הליכי משפט ,  החלטה שמתקבלת במקרים נדירים ביותר ,  כשמתעורר חשש כי בהרשעה נגרם למורשע עיוות דין .  הקה דבק בגרסתו בבקשה למשפט חוזר טען פרי ,  שיוצג ע"י משרד עו"ד וינרוט ועו"ד צבי אגמון ,  כי הבקשה מבוססת על תצהירים מהזמן האחרון שלפיהם האמון שנתן ביהמ"ש המחוזי בעדות הקה היה מוטעה .  לטענתו ,  לאחר מתן פסקי הדין הודה הקה שעדותו היתה שקרית .  פרי סמך את בקשתו גם על תמלילי שיחות שערכה בתו של פרי עם הקה ,  שהוקלטו בסתר על ידה .  השופט ריבלין דחה את הבקשה . " במקרה זה נשענה הרשעתו של פרי בעבירות ההדחה והשיבוש על אדנים כה מוצקים ,  עד שדרושה 'רעידת אדמה' של ממש כדי לערערם ",  קבע ריבלין .  ריבלין פסק כי לא ניתן למצוא בתמלילי השיחות את הדברים המיוחסים להקה ,  אלא להיפך :  למרות שהקה לא ידע שהוא מוקלט על ידי בתו של פרי - חזר ואמר כי דיבר אמת ,  ודבק בגרסתו מהמחוזי .  באשר לטענתו של פרי כי גביית עדותו של הקה במשטרה נעשה שלא כדין ובניגוד לנהלים קבע ריבלין כי  " הטענות שמעלה פרי חמורות הן במבט ראשון ,  אולם בחינה דקדקנית של ההתרחשות ממעיטה מן הרלוונטיות המיוחסת להן ,  וחשוב יותר ,  אין בהם כדי לפגום בהרשעת המבקש ".  מהמחלקה הכלכלית בפרקליטות המדינה נמסר : " צר לנו על הדרך שבה פעלו באי כוחו של פרי מיום הגשת הבקשה למשפט חוזר ,  כשצירפו טענות חסרות שחר ,  תוך הכפשת הפרקליטות והמשטרה ".  את המדינה יצגו עוה"ד אביה אלף ומיכל רוזן-עוזר .  באי כוחו של פרי מסרו כי הם מכבדים את הכרעת בית המשפט .
 
העליון : " לא קיים חשש של ממש כי לישראל פרי נגרם עיוות דין "
 השופט אליעזר ריבלין קבע כי הרשעת פרי בעבירות של שיבוש הליכי משפט והדחה בחקירה  " נשענה על אדנים כה מוצקים ,  עד שדרושה 'רעידת אדמה' כדי לערערם ".  פרי מרצה עונש של עשר שנות מאסר בגין גניבת כ-2.5 מיליארד שקל מפרמיות ביטוח ששולמו לחברות שבשליטתו

