ראש בראש :  נוקיה הגישה תביעה נוספת נגד אפל בגין הפרת פטנטים
לטענת נוקיה ,  במרבית המכשירים הסלולריים ,  נגני המוסיקה והמחשבים של אפל היא משתמשת בפטנטים השייכים לה
יצרנית הסלולר הפינית הגישה אתמול תביעה נוספת נגד בבית משפט במדינת דלאוור בארה"ב ,  כצעד נוסף במאבק המתמשך שלה נגד ענקית הטכנולוגיה ,  אשר לטענת נוקיה הפרה שבעה פטנטים שלה.התביעה שהוגשה אתמול זהה לתלונה שהגישה נוקיה בשבוע שעבר לנציבות הסחר הבינלאומית בארה"ב  ( itc )  .  נוקיה כבר התלוננה על הפרת פטנטים שלה מצד אפל במכשיר ה-iphone ,  אך כעת הרחיבה תלונה זו ל"כמעט כל הטלפונים הסלולריים שלה ,  נגני המוסיקה והמחשבים שהיא משווקת ". שבעה הפטנטים בגינם הוגשה התלונה ,  קשורים לטכנולוגיה של נוקיה בממשק המשתמש ,  במצלמה ,  באנטנה ובניהול זרימת החשמל ,  לפי הצהרה שפרסמה נוקיה.התביעה שהוגשה אתמול היא צעד נוסף במאבקה של נוקיה בתחרות הקשה שמציבה אפל מאז נכנסה לשוק הסלולר עם הטלפון החכם הפופולרי שלה .  לשתי החברות תביעות הפרת פטנט זו נגד זו .  להערכת אנליסטים ,  המחלוקת ,  הנוגעת לתמלוגים אפשריים בסך מאות מיליוני דולרים מדי שנה ,  משקפת את השינוי במאזן הכוחות בשוק הסלולר .  להערכת מומחים ,  יתכן כי תביעות אלה יתנהלו במשך כמה שנים.נוקיה הגישה באוקטובר תביעה נגד אפל בבית משפט בדלאוור ,  בטענה כי אפל הפרה 10 פטנטים שלה .  אפל לא נותרה חייבת והגישה תביעת-נגד בגין הפרת 13 פטנטים ,  כמו גם התנהגות בלתי-תחרותית .  אפל ,  שנכנסה לשוק הסלולר באמצע 2007 ,  אינה מגיעה להיקף המכירות של נוקיה ,  יצרנית הסלולר הגדולה בעולם ,  במונחי יחידות .  אך ברבעון האחרון היא הצליחה לעלות עליה במדד אחר  הרווח התפעולי הגדול ביותר בתחום הסלולר  הודות להתמקדותה בקצה העליון של שוק הסלולר .  לנוקיה אמנם יש טלפונים חכמים פופולריים ,  אך חלק גדול ממכירותיה הוא בקצה הזול של שוק הסלולר ,  בו שולי הרווח נמוכים יותר .
 
ראש בראש :  נוקיה הגישה תביעה נוספת נגד אפל בגין הפרת פטנטים
לטענת נוקיה ,  במרבית המכשירים הסלולריים ,  נגני המוסיקה והמחשבים של אפל היא משתמשת בפטנטים השייכים לה

