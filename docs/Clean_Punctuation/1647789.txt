הפועל ב"ש ואחי נצרת נפרדו ב-2:2
אוהדי הפועל באר שבע התמקדו במחאה נגד עזורי ,  קבוצתם נפרדה מנצרת ב-2:2 .  מליקסון ואופיר כבשו ,  חמד וגידה השוו
שש קבוצות עלו בסוף העונה שעברה מהליגה הלאומית לליגת העל .  ארבע מהן נאבקות היום בחירוף נפש נגד הירידה ,  מצבה של אחת קצת יותר טוב בתחתית ומעל כולן ניצבת הפועל באר שבע .  הקבוצה מבירת הנגב ניצבת במרכז הטבלה ,  קרוב-קרוב לפלייאוף העליון ,  אבל למאמן גיא עזורי התברר בחודשים האחרונים שהתוצאות לא תואמות את השאיפות .
 לאורך שבועות ארוכים מחו אוהדי הפועל באר שבע נגד המאמן והם המשיכו לעשות כן היום ,  במשחקה של הקבוצה נגד אחי נצרת שהסתיים ב-2:2 בלבד .  אולי זה מה שהפריע לבאר שבע ,  אולי היה זה משהו אחר ,  אך בסופו של דבר מהתיקו הזה כולם יצאו מפסידים .
 אצל האורחים ז'וסלן מאייבי שבת מאימונים השבוע ,  אבל שיחק .  איסמעיל עאמר מנגד ,  החרים את המשחק בגלל הסחבות הכספיות ובשורה התחתונה ,  ככה לא מתנהלת קבוצה בליגת על .  כואב הלב על ג'ון גרגורי ,  כואב על ליגת העל .
 מאור מליקסון כבש היום את השער הראשון במשחק בדקה ה-32 ,  עם בעיטה אלכסונית מ-16 מטרים שנעצרה רק ברשת של מאייבי .  האורחים מצאו את השוויון שלוש דקות בתוך המחצית השנייה .  גיא דיין בעט כדור חופשי שטוח ,  קאלה הדף ותומר חמד כבש מקרוב את השוויון .  
נועלת הטבלה לא ידעה לשמור על השוויון זמן רב מדי ובדקה ה-58 העלה דוד רביבו המחליף כדור חופשי ויוסי אופיר נגח פנימה וקבע 1:2 למקומיים .  אלא שגם לג'ון גרגורי היו מחליפים הערב ואחד כזה ,  איב ג'ידה ,  השווה בדקה ה-72 וחתם את התוצאה .  
הפועל באר שבע :  טברטקו קאלה ,  אביתר אילוז ,  דנילו מוריירה ,  ריאן אדלי ,  אופיר דוידזאדה ,  אייל שן ,  מוחמד אדמו  ( דוד רביבו ,  52 )  ,  יוסי אופיר ,  מאור מליקסון ,  חנן פדידה  ( אוהד קדוסי ,  52 )  ,  ברק בדש .
 מכבי אחי נצרת :  ז'וסלן מאייבי ,  אסף בראון ,  רמי דואני ,  מארק גורמן ,  נאור פסר ,  מייקל טוקורה ,  גיא דיין  ( איב ג'ידה )  ,  שלומי חנוכה ,  לוהאב כיאל ,  טצ'ם נטויה ,  תומר חמד .
 
הפועל ב"ש ואחי נצרת נפרדו ב-2:2
אוהדי הפועל באר שבע התמקדו במחאה נגד עזורי ,  קבוצתם נפרדה מנצרת ב-2:2 .  מליקסון ואופיר כבשו ,  חמד וגידה השוו

