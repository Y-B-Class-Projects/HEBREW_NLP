דיווח :  גרמניה מגבשת תוכנית סיוע ליוון בהיקף של 20-25 מיליארד יורו
לפי השבועון  " דר שפיגל ",  מדינות גוש היורו יעניקו ערבויות והלוואות ליוון .  גרמניה תעביר לה סיוע בהיקף של 4-5 מיליארד יורו
 >  >  משרד האוצר של גרמניה מרכיב תוכנית שבמסגרתה המדינות השותפות למטבע היורו יספקו ליוון סיוע בהיקף של 20-25 מיליארד יורו  ( 27-33.7 מיליארד דולר )  - כך דיווח השבועון הגרמני  " דר שפיגל "  בשבת .  לפי המגזין ,  היקף הסיוע יתחלק בין המדינות לפי שיעור ההון של כל מדינה בבנק המרכזי של אירופה  ( ecb )  ,  ויינתן בצורת הלוואות וערבויות .  דובר משרד האוצר הגרמני ,  מרטין קריינבאום ,  אמר לבלומברג כי לא התקבלה כל החלטה בנושא ,  וכי לא נכון לטעון כי לגרמניה תוכנית מוצקה לסיוע ליוון .  הנציבות האירופית ומשרד האוצר של יוון נמנעו מתגובה .  לפי ה"דר שפיגל ",  חלקה של גרמניה בחבילת הסיוע יהיה כ-4-5 מיליארד יורו ,  ויטופל על ידי הבנק הממשלתי kfw .  לפי התוכנית הגרמנית ,  הסיוע יינתן תחת תנאים נוקשים ביותר ,  והלוואות יינתנו רק כאשר יוון תעמוד בדרישות .  ממשלת גרמניה ,  בראשות הקאנצלרית אנגלה מרקל ,  דחתה עד כה בקשות להתחייבות לסיוע ליוון ,  למרות החששות כי היעדר סיוע עשוי לאיים על היורו .  בפומבי ,  גרמניה טוענת כי יחס מקל ליוון יסיר את הלחץ מיוון וממדינות אחרות שצברו חובות בגוש היורו ,  לצמצם את חובותיהן .  אך מאחורי הקלעים מחוקקים מודים כי גרמניה מתכוננת גם למקרה שבו לא יהיה מנוס ממתן סיוע .  מצבה של מרקל מורכב גם בשל הדיון הסוער אודות המשך קיומה של מדינת הרווחה בגרמניה ,  שהוביל להתנגדות ציבורית קשה לסיוע גרמני ליוון .  לכך מצטרפת העובדה כי בעוד כחודשיים ייערכו בחירות במדינה המאוכלסת ביותר בגרמניה ,  נורדריין וסטפאליה .  ראש ממשלת יוון יורגוס פפאנדריאו אמר ל"דר שפיגל "  כי הוא אינו מבקש סיוע ,  וביקר את הנציבות בכך שלא הבטיחה שהמדינות החברות בגוש היורו יעמדו באמנת היציבות והצמיחה ,  שמגבילה גירעונות מהתקציב לשיעור מסויים מהתמ"ג . " בעבר האיחוד יכול היה לשמור באופן הדוק יותר את הפיקוח על אמנת היציבות והצמיחה - כולל אותנו ",  אמר פפאנדריאו . " בעתיד עלינו להתיר ללשכת הסטטיסטיקה של האיחוד האירופי לגשת ישירות לנתוני התקציב של המדינות החברות בגוש היורו ",  הוסיף .  הגירעון של יוון התנפח לשיעור של 12.7% מהתמ"ג ב-2009 - הרבה מעל למגבלת האיחוד האירופי לשיעור של 3% מהתמ"ג .  יוון תידרש להנפיק אג"ח בשווי 53 מיליארד יורו השנה ,  בהן לפחות כ-20 מיליארד יורו באפריל ובמאי .  אם הביקוש לאג"ח ממשלתיות של יוון לא יעמוד בהיצע ,  המחוקקים הגרמניים ינסו בשקט למצוא דרך לסייע ליוון בכל זאת .  בכיר בקואליציית השלטון בגרמניה אמר לרויטרס בשבוע שעבר כי גרמניה שוקלת להשתמש ב-kfw כדי לרכוש אג"ח ממשלתיות של יוון .  הצעה אחרת היא כי הבנק הממשלתי ינפיק ערבויות לבנקים גרמניים עבור רכישת האג"ח היווניות .
 
דיווח :  גרמניה מגבשת תוכנית סיוע ליוון בהיקף של 20-25 מיליארד יורו
לפי השבועון  " דר שפיגל ",  מדינות גוש היורו יעניקו ערבויות והלוואות ליוון .  גרמניה תעביר לה סיוע בהיקף של 4-5 מיליארד יורו

