דו"ח :  שיא של אירועים אנטישמיים ב-2009
מדו"ח הפורום למאבק באנטישמיות עולה כי 2009 הייתה שנת שיא לתופעות אנטישמיות מאז השואה .  הדו"ח מציין עלייה ב"עלילות הדם המודרניות "  בהן מואשמת ישראל בגניבת איברים
 ( צילום :  יצחק סברדלוב ,  עריכה :  גדי וינסטוק ) 
בשנת 2009 חל גידול דרמטי במספר האירועים האנטישמיים במדינות המערב וכן החמרה במספר האירועים האלימים נגד יהודים .  כך עולה מהדו"ח השנתי של פורום המאבק לאנטישמיות שהוצג היום  ( ראשון )  בנוכחות יו"ר הסוכנות היהודית ,  נתן שרנסקי ,  שר ההסברה והתפוצות ,  יולי אדלשטיין והממונה על המאבק באנטישמיות בסוכנות היהודית ,  עמוס חרמון .
 אחת התופעות החדשות והמדאיגות עליהן מצביע הדו"ח היא תופעת  " עלילות הדם המודרניות ",  שאף הגיעה להאיטי ,  שם הואשמו חברי משלחת החילוץ הישראלית בגניבת איברים .
 לפי הדו"ח עולה כי שנת 2009 הייתה למעשה שנת שיא במספר האירועים האנטישמיים במערב אירופה מאז מלחמת העולם השנייה .  בשלושת חודשיה הראשונים של השנה בלבד אירעו יותר אירועי אנטישמיות מאשר בכל מהלך 2008 .  כך למשל ,  במחצית הראשונה של השנה אירעו בצרפת 631 אירועים שונים לעומת 431 במהלך 2008 כולה ,  בבריטניה למעלה מ-600 אירועים ובהולנד כ-100 אירועים בחודשיה הראשונים של השנה ,  לעומת מספר דומה לאורך כל שנת 2008 .
 מאות מאירועי השנה האחרונה היו אלימים וקשים במיוחד ,  בינם גם מקרי רצח של שני יהודים ,  סטודנטית שנרצחה בקונטיקט שבארה"ב וכן איש הביטחון האמריקאי שנרצח בהתקפה האנטישמית על מוזיאון השואה בוושינגטון .
 תופעה בולטת נוספת שמעלה הדו"ח היא תופעת  " עלילת הדם המודרנית ",  הקושרת בין יהודים ובין גניבה וסחר באיברים .  באוגוסט 2009 פורסמה כתבה בעיתון שבדי ובה נטען שישראל הורגת פלסטינים במטרה לסחור באיבריהם ,  סדרות טלוויזיה אנטישמיות ממדינות ערב הציגו ישראלים כרוצחים צמאי דם וסרט שפורסם לאחרונה ב"יוטיוב "  האשים את המשלחת הישראלית להאיטי בגניבת איברים .
 מגמות נוספות שבלטו בשנת 2009 ,  לפי הדו"ח הן עלייה במספר האירועים האנטישמיים על רקע מאבקים פנימיים לקראת בחירות כפי שקרה בהונגריה ובאוקראינה וכן טענות על שיתוף פעולה בין השמאל הקיצוני לבין קהילות מוסלמיות וגילויים של הבנה כלפי אלימות מוסלמית שהופעלה נגד יהודים .  יחד עם זאת ,  מהדו"ח עולה כי המאבק של ממשלות נגד האנטישמיות ,  כמו ממשלות ארצות הברית ,  אוקראינה וצ'כיה מניב תוצאות חשובות .
 על רקע הנתונים המדאיגים ,  הציג יו"ר הסוכנות היהודית ,  נתן שרנסקי ,  תכנית לעיבוי משמעותי של מערך השליחים העוסקים בהסברה באוניברסיטאות הגדולות בחו"ל .  שרנסקי ציין כי בכוונתו להגדיל את מספרם של השליחים מ- 19 כיום ,  ליותר מ- 100 .  לדבריו , " סיירת ההסברה "  של הסוכנות היהודית ,  תפעל להרחבת התדמית החיובית בקמפוסים למען העם היהודי ולמען מדינת ישראל .  פעולה זו תתרום להידוק הקשר בין השליחים לבין מנהיגים יהודים צעירים באוניברסיטאות ובקהילות היהודיות בצפון אמריקה ובמערב אירופה .
 
דו"ח :  שיא של אירועים אנטישמיים ב-2009
מדו"ח הפורום למאבק באנטישמיות עולה כי 2009 הייתה שנת שיא לתופעות אנטישמיות מאז השואה .  הדו"ח מציין עלייה ב"עלילות הדם המודרניות "  בהן מואשמת ישראל בגניבת איברים

