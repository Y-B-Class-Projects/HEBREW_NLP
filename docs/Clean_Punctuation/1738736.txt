בלוג ויוה - אוקטובר
מותה של רומינה יאן ,  שירי הנושא של הטלנובלות ,  כוכבי הטלנובלות מצייצים ויי מין הו נחשף
25 באוקטובר ,  2010
אחת הסיבות להצלחה הענקית של  " בחורים רעים "  בארץ ובעולם היא הכוכב המוכשר של הסדרה ,  יי מין הו ,  המשחק את ג'ון פיו שובר הלבבות .  ישבנו וחשבנו מה אנחנו יודעים על החתיך ההורס הזה ?  וגילינו שלא הרבה .  ולכן ,  מיד החלטנו לצאת למשימה ולמצוא עוד פרטים !  אספנו עבורכם את המיטב מתוך ראיונות שנערכו עימו לאחרונה .  כן ,  אנחנו יסודיים .
" אני חווה לאחרונה דברים שלא חלמתי עליהם כלל וזה ממלא אותי באושר .  הוריי מאושרים בגלל ההצלחה שלי וזה משמח אותי מאוד .  זה עושה לי טוב על הלב לראות את החיוך על הפנים של אימי ,  גאה כשהיא רואה אותי על מסך הטלוויזיה .  היא הייתה זו שמאוד תמכה בי כשהודעתי שאני מתכוון להקדיש את עצמי למשחק ."  
" בשנת 2006 עברתי תאונת דרכים קשה ובמשך שישה חודשים שכבתי במיטה בבית החולים .  מאוד דאגתי שלא אוכל לחזור לשחק ,  ויותר מזה ,  בהתחלה חשבתי אפילו שלא אוכל ללכת שוב וזה שבר אותי .  במקרים של לחץ ודאגה ,  אני פשוט הולך לישון .  אם אני מרגיש שהלחץ עדיין לא עבר כשאני מתעורר ,  אני חוזר לישון עוד פעם ,  וחוזר חלילה .  כבר קרה לי שישנתי 24 שעות ברציפות ככה ."  
" אני חי את הרגע ונותן לדברים לזרום .  אני משתדל לשמור על אורח חיים ספונטאני ,  ואפילו לטיולים אני אוהב לצאת מבלי לתכנן שום דבר מראש .  דווקא בגלל שאני לא ממש חושב על המחר ,  אני זקוק לכל האנשים מסביבי שבונים לי תוכניות ארוכות טווח ומנחים אותי ."  
" למרות שאני מנסה להתעלם מהן ,  אני עדיין נפגע .  לפעמים אני מנסה להבין את ההיגיון מאחורי הפרסומים האלו ,  אבל זה פשוט בלתי אפשרי  ( צוחק )  .  גם כשאני מחליט להתעלם ,  הרכילויות עדיין עולות לי על העצבים ..  .  אני חושב שזה בלתי אפשרי ללמוד איך לחיות לצד זה בשלום ."  
" הסטייל שלה ומה שהיא גורמת לי להרגיש הם הדברים הכי חשובים בעיניי .  אפילו אם היא לא יפה ,  הלב שלי יכול להימשך אליה .  מה שבטוח הוא שאם יקרה לי מה שקרה לג'ון פיו בסדרה ,  והוריי יתנגדו לנישואים שלי עם בחורה ,  אני אברח איתה בין לילה ואם נצטרך גם נסתתר .  אני אתחתן עם הבחורה שאוהב ויהי מה !  ".  
" אשמח לעבוד עם סונג היאה קיו  ( "ג'י און , " פול האוס ")  .  היא השחקנית האידיאלית בעיניי - יש לה סגנון אלגנטי וקלאסי ,  כריזמה מאוד חזקה וכשרון משחק יוצא מן הכלל .  אני בטוח שאם אשחק לצידה אני אלמד ממנה המון ,  אבל גם אשקשק מרוב פחד ..  ."  
" את הפרצוף הקטן של קים בום  ( יי ג'ונג )  ,  העיניים הגדולות של קים ג'ון  ( וו בין )  והגוון החיוור של פניו של ג'ים היון ג'ונג  ( ג'י הו )  .  בגדול ,  אני חושב שאני נראה הכי טוב משלושתם ..  ."  
" מיטה ,  מצית וטלפון סלולארי .  מיטה כדי שאוכל לישון כמו שצריך ,  מצית כדי שאוכל לבשל את האוכל שלי - אני מאוד אוהב בשר וכדי שאוכל לבשל אותו אני צריך מצית ,  וטלפון סלולארי כדי שאוכל לדבר עם אנשים ולא להשתעמם .  יש לי גם המון משחקים שהורדתי לסלולארי שלי ..  ."  
" אני לא מסוגל לשתות הרבה - קשה לי אחרי שלושה שוטים ..  .  אני גם לא בררן לגבי המקומות שאני הולך אליהם ,  אני יכול להסתגל לכל סביבה וליהנות .  אבל תמיד אעדיף לשתות עם אנשים שאני מרגיש איתם בנוח ,  ושלא לוחצים עליי לשתות עד אובדן הדעת ."  
" מי שמרים ידיים לא יטעם ניצחון לעולם ".  זה לא הניצחון שחשוב כל כך ,  אלא רוח הלחימה .  אפילו אם אתה נכשל ,  לפחות אתה יודע שניסית ולא ויתרת - וזה חשוב בפני עצמו ." 
ואנחנו אומרים ליי מין הו ,  אצלנו כבר ניצחת !  אנחנו אוהבים לראות אותך על המסך שלנו ומקווים שתמשיך להשתתף בעוד הרבה סדרות כדי שנמשיך ליהנות ממך בעתיד .
 
18 באוקטובר ,  2010
הטוויטר היא רשת חברתית שכבשה את העולם והפכה לאמצעי הנפוץ ביותר של שחקני טלוויזיה וקולנוע לשמירת קשר עם מעריציהם דרך האינטרנט .  גם כוכבי הטלנובלות שכולנו מכירים ואוהבים משתמשים בטוויטר כדי לשתף את המעריצים על מה שקורה בחייהם ולהתכתב על הא ועל דא .  אספנו בשבילכם את הציוצים החמים ביותר של כוכבי הטלנובלות מהשבוע האחרון ! 
ג'נקרלוס קנלה  ( אנחל ב"מלאך ושטן ")  השתתף בשבוע שעבר בהלוויה ,  ורגע לפני שיצא לבית הקברות שיתף את מעריציו בתחושותיו . " אני מתחיל את היום בלהזכיר לכם את הדבר החשוב באמת - להעריך את האנשים סביבכם ולהגיד  " אני אוהב אותך "  לאנשים שבאמת אוהבים אתכם ".  ג'נקרלוס חתם את הציוץ במילים  " Los Amo "   ( אני אוהב אתכם )  ,  ואנחנו תוהים האם המסר שלו כוון גם לגבי אספינו  ( מנואלה ב"מלאך ושטן ")  ,  שלפי מגזיני הרכילות מנהלת איתו רומן סוער בחודשים האחרונים .
 ואם כבר הזכרנו את גבי אספינו ,  נספר לכם שהשחקנית המוכשרת עסוקה מאוד בחודשים האחרונים בצילומי טלנובלה חדשה מבית  " טלמונדו "  - Ojo Por Ojo .  לצד אספינו משחק גם מיגל ורוני  ( שמשחק את מרטין ב"מלאך ושטן ")  .  הטלנובלה תעלה לשידור בארצות הברית ב-1 בנובמבר 2010 והצילומים בעיצומם .  בגלל הצילומים האינטנסיביים ורוני פספס בשבוע שעבר את האירוע שהסעיר את כל העולם בשידור חי - חילוץ הכורים בצ'ילה .  במהלך יום הצילומים ורוני מצא שתי דקות פנויות על מנת לצייץ ל-22,965 עוקביו וביקש עדכונים בטוויטר כיצד מתקדם החילוץ.כשחזר הביתה מהיום הארוך ,  צפה ורוני ברגעי החילוץ המדהימים וצייץ : " אני צופה באיחוד המרגש של הכורים עם משפחותיהם .  אי אפשר שלא להתרגש ,  אני מרגיש מחנק בגרון ..  ." 
אבל אם יש מישהי שבאמת התרגשה השבוע ,  זו הייתה בלינדה ,  כוכבת  " זיקיות "  שמחזיקה במספר שיא של עוקבים - 322,900 .  בלינדה בחרה להודות לכל מעריציה הנאמנים שקוראים כל מילה שלה בטוויטר . " אני אוהבת אתכם ,  וההצלחה שלי לא שווה כלום בלעדיכם .  ביום שלא יהיה לי אתכם ,  אני אמות .  אתם אלו שמאפשרים לי להמשיך לחיות ".  היום תטוס בלינדה לברזיל יחד עם חבריה ל"זיקיות "  פי ווי  ( אוליסס )  ואלפונסו הררה  ( סבסטיאן )  כדי לקדם את עליית הטלנובלה בטלוויזיה הברזילאית בשבוע הבא .  את הסקופ הזה חשף פי ווי בטוויטר שלו .  פי ווי סיפר גם שבימים אלו הוא מבצע את הליטושים האחרונים לאלבומו החדש שצפוי לצאת לחנויות התקליטים בקרוב .  לפני כמה ימים פי ווי כתב  " אתמול חזרתי מאולפן ההקלטות ב-6:00 לפנות בוקר !  רק עכשיו התעוררתי ".  הוא שלח את הציוץ הזה בשעה 10:30 בבוקר ואנחנו חושבים שהוא יכול היה לפרגן לעצמו עוד כמה שעות שינה ..  .  אנחנו ממליצים לפי ווי לשמור היטב על הקול שלו ,  כי במהלך ביקורו בברזיל הוא יתארח בתוכנית טלוויזיה מצליחה וישיר בשידור חי מול כל האומה הברזילאית .
 עוד שחקנית-זמרת שמתכוננת לקראת יציאת אלבום חדש היא נינל קונדה ,  המשחקת את קורל המרשעת ב"ים של אהבה ".  נינל מחזיקה במספר עוקבים מרשים שעומד נכון לרגע זה על 75,208 .  קונדה הוציאה עד היום שלושה אלבומים ,  ובקרוב תשחרר את הסינגל הראשון מאלבומה החדש שייקרא Vivir Asi Es Morir De Amor  ( "לחיות כך זה למות מאהבה ")  .  לפני מספר ימים צילמה קונדה את הקליפ של השיר ,  ובעת העבודה על הכוריאוגרפיה כתבה בהתלהבות למעריציה : " היום היה יום מאוד פרודוקטיבי .  עשיתי חזרות עם הרקדנים שעבדו גם עם מדונה ,  מייקל ג'קסון ושאקירה !  כל הגוף כואב לי ." 
ז'קלין בראקמונטס ,  קנדי ב"אין טיפשות בגן עדן ",  צייצה השבוע ל-263,385 עוקביה וסיפרה שאחרי 7 שנים ,  מסתיים החוזה שלה עם חברת ההפקות המקסיקנית  " טלויסה ".  במסגרת החוזה השתתפה ז'קלין בטלנובלות הפופולאריות של החברה בשנים האחרונות ,  בין השאר  " רובי ",   " כישוף "  ו"כואב הלב ".  האם ז'קלין תמצא בית חדש בו תוכל להמשיך לשחק בטלנובלות או שתאלץ לפנות לדרכים חדשות ? 
נסיים עם כריסטיאן מייר  ( סנטוס , " הסערה ")  שסימן השבוע V על מטרה חשובה ונעלה .  מייר מצטלם בחודשים האחרונים מהבוקר עד הלילה לטלנובלה חדשה מבית  " טלמונדו "  בשם Alguien Te Mira ,  והעומס מתחיל כנראה לגבות מחיר ..  .  מייר צייץ השבוע ל-26,414 עוקביו שכבר שנה שלמה שהוא מנסה לצפות בקומדיה הרומנטית"500 ימים עם סאמר ",  אבל תמיד נרדם כשטום  ( הדמות הראשית בסרט )  מגיע ליום ה-450 .  מייר התגאה שהשבוע סוף סוף הצליח להחזיק מעמד ,  הגיע ליום ה-500 וראה את הסרט עד סופו .  אנחנו בטוחים שלמייר עצמו לוקח הרבה פחות מ-500 ימים כדי לכבוש בחורה ..  .
 אנחנו מקווים שנהניתם ממבחר הציוצים שהבאנו לכם ומבטיחים להמשיך לעקוב ולחלוק אתכם את הציוצים המעניינים ביותר ! 

14 באוקטובר ,  2010
חזרתם אלינו לחלק השני של פרוייקט שירי הנושא שלנו .  היום נגלה לכם הכל על שירי הנושא של הטלנובלות המצוינות המשודרות כיום בערוץ ויוה פלטינה .  מוכנים ?  יצאנו לדרך ! 
שם השיר :  אהבה נושכת  ( Perro Amor ) מבצע :  קרלוס פונסה  ( Carlos Ponce ) 
כפי שסיפרנו לכם בבלוג לפני מספר שבועות ,  קרלוס פונסה ,  מלבד היותו שחקן מצליח ,  מתחזק גם קריירה מוסיקלית ענפה ובשנים האחרונות הוציא לא פחות מחמישה אלבומים לחנויות התקליטים .  כשמפיקי  " אהבה נושכת "  ליהקו את פונסה לתפקיד אנטוניו ,  היה ברור לכל שהוא זה שיבצע את שיר הנושא של הטלנובלה .  המפיקים כל-כך אהבו את התוצאה הסופית של השיר ,  עד שבאירוע השקת הסדרה בארצות הברית פונסה שר אותו בפני כל העיתונאים ,  כשכל צוות השחקנים רוקד לצליליו .
 שם השיר :  גן עדן  ( Paradise ) מבצעים :  טי-מקס  ( T-Max ) 
טי-מקס היא להקת בנים דרום-קוריאנית שמבצעת שירי רוק ו- R & B .  חברי הלהקה מספרים שהם עברו הכשרה ארוכה בדרך להוצאת הסינגל הראשון - שיעורי פיתוח קול ,  ריקוד ועוד .  לפני שנים ספורות פרצה הלהקה לתודעה בדרום קוריאה ,  יפן ומדינות נוספות והשנה הוציאה את אלבומה הראשון לחנויות .  את השיר Paradise הקליטה הלהקה במיוחד עבור הסדרה  " בחורים רעים ",  יחד עם שלושה שירים נוספים שאף נכללו בפסקול הסדרה .  אחד מחברי הלהקה ,  תופתעו לדעת ,  הוא קים ג'ון ,  שמשחק בסדרה את וו בין .
 שם השיר :  Chotoמבצעת :  מוריאל סנטה אנה  ( Muriel Santa Ana ) 
אם המנגינה של שיר הנושא של  " דייט בליינד "  נשמעת לכם מוכרת ,  אתם לא מדמיינים ..  .  הלחן מבוסס על השיר Fuck You של הזמרת הבריטית המפורסמת לילי אלן ,  כשבגרסה של  " דייט בליינד "  שרה אותו כוכבת הסדרה ,  מוריאל סנטה אנה  ( לוסיה )  .  מילות השיר שונו ,  כמובן ,  כדי להתאים לרוח הסדרה וסיפורה.זו לא הפעם הראשונה שמוריאל סנטה אנה שרה - מוריאל היא חלק מהרכב מוסיקלי בשם  " אמבולנס "   ( Ambulancia )  המבצע שירי רוק ופופ תיאטרליים .  מוריאל היא לא השחקנית היחידה בהרכב - תוכלו למצוא שם גם את מריאנו טורה  ( "כמעט מלאכים ")  ,  מייק אמיגורנה  ( "המורדים ",   " חיים שלי ")  ואפילו את חוליאן וילאר ,  בן זוגה של מוריאל במציאות .
 שם השיר :  אם אאבד אותך  ( Si Te Perdiera ) מבצע :  לואיס מיגל  ( Luis Miguel ) 
את השם לואיס מיגל ודאי שמעתם ,  ובצדק ..  .  מדובר בזמר לטיני מפורסם בקנה מידה בינלאומי שאף זכה במספר פרסי גראמי .  את השיר Si Te Perdiera הקליט מיגל במיוחד עבור הטלנובלה  " האמת הסמויה "  ואף כלל אותו באלבומו  " הלהיטים הגדולים "  שיצא בשנים האחרונות .  בת זוגו של מיגל ,  דרך אגב ,  היא ארסלי ארמבולה ,  שחקנית טלנובלות מקסיקנית שהשתתפה בין השאר ב"לב פראי ",   " בדרך אל האושר "  ו"חבקי אותי חזק ". 
שם השיר :  אונארה  ( Onara ) 
אונארה ,  שיר הנושא של הסדרה הקוריאנית  " היהלום שבכתר ",  הוא שיר מיוחד שמילותיו הן בשפה קוריאנית עתיקה ,  כזו שאפילו האנשים שחיים בקוריאה לא יכולים להבין .  מכיוון שהמילים קשות לפענוח ,  צצו פרשנויות רבות במהלך השנים באשר למשמעות השיר ..  .  גם המנגינה עתיקה - היא מורכבת מלחן מסורתי בשם פנסורי שהיה נפוץ בקוריאה במאה ה-19 .  את השיר מבצעים שלושה ילדים קוריאנים מוכשרים ,  תלמידי מגמת מוסיקה קלאסית בביה"ס יסודי ,  שהתבקשו לתרום את קולם לשיר .
 שם השיר :  איך להגיד לך  ( Como Decirte ) מבצע :  אקסל  ( Axel ) 
את שיר הנושא של  " הירושה ",  הטלנובלה החדשה של ערוץ ויוה פלטינה ,  מבצע אקסל ,  זמר ארגנטינאי .  אקסל ,  שהוציא כבר חמישה אלבומים ,  הוזמן להקליט את שיר הנושא של  " הירושה "  לאחר שמפיקי הטלנובלה התלהבו מהביצוע שנתן לשיר הנושא של טלנובלה אחרת שהפיקו , " קוראים לזה אהבה "   ( Se Dice Amor )  .  בחודשים האחרונים מקדיש אקסל בן ה-33 את רוב זמנו לבתו הקטנה שנולדה לפני מספר חודשים .
 שם השיר :  צא לי מהעור  ( Sal De Mi Piel ) מבצעת :  בלינדה  ( Belinda ) 
אל הזמרת והשחקנית בלינדה נחשפנו לראשונה בסדרה  " חברים לנצח "  ששודרה בערוץ הילדים .  בלינדה בת ה-21 הספיקה בחייה הקצרים לככב בכמות מכובדת של טלנובלות והוציאה מספר אלבומים שהצליחו בכל העולם . " צא לי מהעור "  התגלגל בין ידיים שונות לפני שנבחר לשמש כשיר הנושא של הטלנובלה .  בהתחלה הוא יועד ללהקת RBD  ( "רבלדה "  המקסיקנים )  ,  גם דולסה מריה  ( רוברטה , " רבלדה ")  שקלה לאמץ אותו כסינגל הראשון שלה ,  אך לבסוף הוחלט שבלינדה ,  שגם כתבה את השיר ,  תבצע אותו עבור  " זיקיות ",  בה היא מככבת בתפקיד הראשי .  השיר נכלל באלבומה האחרון של בלינדה שיצא בשנת 2010 ,  Carpe Diem .
 שם השיר :  מחליפה את הכאב  ( Cambio Dolor ) מבצעת :  נטליה אוריירו  ( Natalia Oreiro ) 
מי לא מכיר את שיר הנושא של בובה פראית ?  זה כנראה השיר המוכר ביותר שיצא מעולם הטלנובלות ..  .  בזכות  " בובה פראית "  פיתחה נטליה אוריירו קריירה מוסיקלית מצליחה .  בשנת 1999 כש"בובה פראית "  עוד הייתה משודרת ,  נטליה הוציאה את אלבומה הראשון לחנויות .  בשנים שלאחר מכן הוציאה אוריירו שני אלבומים נוספים .  כל אלבומיה של נטליה נמכרו במיליוני עותקים בכל רחבי העולם .  כמו שאתם זוכרים ,  נטליה ביצעה את שיר הנושא של  " בובה פראית "  על הבמה בטקס  " ויוה 2000 "  שנערך כאן בישראל .  באותו טקס ,  אגב ,  ביצעה שרית חדד את השיר בתרגומו העברי  ( "קח את הכול ")  שהפך מאז לאחד מלהיטיה הגדולים .
 שם השיר :  לב אמיץ  ( Corazon Valiente ) מבצעת :  נטליה אוריירו  ( Natalia Oreiro ) 
מאחורי שיר הנושא של  " חיים שלי ",  שנקרא  " לב אמיץ ",  עומד סיפור עצוב ונוגע ללב .  השיר שייך במקור לזמרת ארגנטינאית מוערכת בשם גילדה ,  שנהרגה בשנת 1996 בתאונת דרכים קטלנית בעת שהייתה בדרכה לסיבוב הופעות .  בתאונה נהרגו גם בתה של גילדה ,  אמה ו-3 מוסיקאים שליוו אותה בהופעותיה .  נטליה אוריירו ,  כוכבת  " חיים שלי ",  אהבה מאוד את הזמרת וקיבלה את הבשורה בזעזוע וכאב .  היא החליטה להקליט גרסה מחודשת לשיר כמחווה לזכרה של גילדה ושכנעה את מפיקי הטלנובלה להשתמש בו כשיר הנושא.אהבתה של נטליה לגילדה היא ארוכת שנים והיא אף שכנעה את תסריטאי  " בובה פראית "  להפוך את מילי ,  דמותה בסדרה ,  למעריצה מושבעת של הזמרת .  למעריצי הסדרה נזכיר שמילי נוסעת באחד הפרקים למקום התאונה המקורי כדי לחלוק כבוד לזמרת המנוחה .
 
11 באוקטובר ,  2010
המוסיקה היא חלק בלתי נפרד מהטלנובלות - היא יוצרת אווירה ,  קושרת אותנו לדמויות וגורמת לנו להתרגש .  שירי נושא טובים הם שירים שגם במשך 120 פרקים מרגש לשמוע בכל פעם מחדש ,  ולאחרונה אנחנו מוצפים בהרבה שירים כאלה.אתם ביקשתם לדעת מי מבצעים את שירי הנושא של הטלנובלות שמשודרות אצלנו ,  ובפוסט הקרוב וזה שיבוא אחריו אנחנו נגלה לכם כל מה שצריך לדעת על השירים ומבצעיהם .  תהנו ! 
שם השיר :  לחזור  ( Volver ) מבצע :  ריקרדו מונטאנר  ( Ricardo Montaner ) 
ריקרדו מונטאנר  ( 53 )  הוא זמר ונצואלי מפורסם ומוערך .  השיר  " לחזור "  הופיע באלבום שהוציא בשנת 2009  - " הדברים הם כפי שהם "   ( Las Cosas Son Como Son )  .  המפיקים של  " אחים בדם "  כל-כך התלהבו מהשיר המרגש עד שהחליטו לאמץ אותו כשיר הנושא של הטלנובלה .  רק כדי לסבר לכם את האוזן נספר ש"אחים בדם "  היא ממש לא הטלנובלה הראשונה שהשתמשה בכישרונו המופלא של מונטאנר ..  .  שיריו הופיעו בשורה ארוכה של טלנובלות מצליחות בכל דרום אמריקה .  הותיקים מכם יזכרו את ריקרדו מקדיש את שירו  " Besame "   ( נשקי אותי )  לבטי בטלנובלה  " אני בטי המכוערת "  כשארמנדו מנסה לכבוש את לבה מחדש לקראת סופה של הטלנובלה .
 שם השיר :  זה מי שאני  ( Esto Es Lo Que Soy ) מבצעים :  ג'סי וג'וי  ( Jesse  &  Joy ) 
מה אתם יודעים על ג'סי וג'וי ,  הצמד המוסיקלי שמבצע את שיר הנושא המקפיץ והמדליק של  " אין טיפשות בגן עדן "?  לא הרבה ,  מן הסתם ,  אז קבלו קצת רקע ..  .  בשנת 2005 החליטו האחים ג'סי וג'וי להפסיק לשיר בהיחבא בין כותלי ביתם שבמקסיקו ,  לחבור יחדיו ולהקים את הצמד המוסיקלי  " ג'סי וג'וי ".  בתוך זמן קצר הם הפכו ללהיט היסטרי בכל דרום אמריקה ,  ובשנת 2007 אף זכו בפרס הגראמי הלטיני ..  .  לא פחות !  אחד השירים המוכרים שלהם , " זה מי שאני ",  נבחר להיות שיר הנושא של הטלנובלה  " אין טיפשות בגן עדן ". 
שם השיר :  הגברת היפה הזו  ( Esa Bella Dama ) מבצע :  יאיר  ( Yahir ) 
שיר הנושא של  " דון חואן "  מבוצע אומנם על ידי הזמר המקסיקני יאיר ,  אבל כל הקרדיט מגיע למוסיקאי המוכשר אדוארדו פריחריו .  פריחריו כתב והלחין שירים לטלנובלות וסרטי קולנוע רבים ,  ביניהם  " קוראים לזה אהבה "   ( Se Dice Amor )  , " מישהו שומר עליי "   ( Amor En Custodia )  וכמובן , " דון חואן ".  השיר נקרא על שם הטלנובלה ,  ששמה המלא הוא Don Juan Y Su Bella Dama  ( דון חואן וגברתו היפה )  .
 שם השיר :  בידי ג'אלאילי  ( Beedi Jalaile ) מבצעים :  סוקווינדר סינג וסונידי צ'אואן  ( Sukhwinder Singh ,Sunidhi Chauhan ) 
הטלנובלה  " הדרך להודו "  התברכה בפסקול מדהים ויוצא דופן ,  ששוחרר לחנויות וזכה להצלחה ענקית .  מקורו של שיר הנושא , " בידי ג'אלאילי ",  הוא בסרט ההודי המצליח  " אומקארה "  שיצר הבמאי ,  הכותב והמלחין ההודי וישאל ברדוואג'  ( Vishal Bhardwaj )  .  הסרט ,  שמבוסס על  " אותלו "   ( מחזהו של וויליאם שייקספיר )  הפך את השיר  " בידי ג'אלאילי "  לקאלט של ממש !  כשהחליטו קברניטי  " גלובו "  להפיק טלנובלה שמתעסקת בתרבות ההודית ,  לא היה להם ספק איזה שיר הם רוצים לפתיח של הטלנובלה ..  .  את הגרסה שהוקלטה ל"הדרך להודו "  מבצעים שני זמרים הודים ,  וזאת כדי לשמור על האותנטיות .
 שם השיר :  השטן יודע יותר על אהבה  ( Mas Sabe El Diablo De Amor ) מבצע :  ג'נקרלוס קנלה  ( Jencarlos Canela )  .
 במקרה של  " מלאך ושטן "  אנחנו בטוחים שכמעט כולם יודעים מי מבצע את שיר הנושא ..  .  ואם בכל זאת לא ידעתם עד עכשיו  ( נו נו נו !  )  - מדובר בג'נקרלוס קנלה ,  כוכב הסדרה שחוץ משחקן הוא גם זמר מוכשר ביותר .  בפרק 100 התחלף שיר הנושא בשיר  " הישארי ,  אהובתי "   ( Amor Quedate )  ,  גם הוא בביצוע קנלה ,  אבל לא לעוד הרבה זמן- בפרק 121 השיר המקורי חוזר ,  רק הפעם במקצב שונה ,  מגניב הרבה יותר ..  .  יש למה לחכות ! 
שם השיר :  תן לי נשיקה במתנה  ( Regalame Un Beso ) מבצעת :  פאני לו  ( Fanny Lu ) 
פאני לו היא זמרת פופ קולומביאנית מצליחה .  אלבומיה נמכרו במיליוני עותקים בכל אמריקה הלטינית ,  היא הייתה מועמדת לפרסים רבים כגון הגראמי הלטיני ופרסי ה-MTV ושיריה מככבים בראש מצעדי הרדיו .  בשנת 2006 תרמה פאני את קולה לדיבוב הספרדי של  " בחורים על הכוונת ",  סרט מצליח של דיסני ובכך הגדילה את החשיפה שלה בקרב הקהילה ההיספנית ברחבי העולם .  את שיר הנושא של  " ים של אהבה "  הקליטה פאני לו במיוחד עבור הטלנובלה .
 שם השיר :  אמנדה או  ( Amanda O ) מבצעת :  נטליה אוריירו  ( Natalia Oreiro ) 
את שיר הנושא של  " אמנדה או "  מבצעת ,  מי אם לא ,  הכוכבת הגדולה נטליה אוריירו ..  .  אנחנו כבר נדבקנו בשיר הזה שפשוט אי אפשר להפסיק לזמזם !  את שיר הנושא ,  כמו כל שאר המוסיקה שמופיעה בסדרה ,  הלחין לאו גרסיה ,  מוסיקאי ארגנטינאי רב מוניטין.באחד מראיונותיו סיפר גרסיה על תהליך העבודה עם נטליה אוריירו  - " היה פשוט תענוג לעבוד לצד נטליה .  היא בחורה שנותנת מעצמה 100% ויש לה קול מדהים ." 
שם השיר :  תהיי אהובתי  ( Be My Love ) מבצעים :  קלאסיקאי  ( Clazziquai ) 
קלאסיקאי היא להקה דרום קוריאנית שמשלבת בין מוסיקה אלקטרונית ,  אסיד ג'אז והאוס .  הלהקה ,  שהתחילה מניגון במוסך של ההורים והוצאת דיסקים מחתרתיים ,  עברה מפה לאוזן וצברה אט-אט פופולאריות ,  שהגיעה לשיאה בשנים האחרונות כשזכתה לבצע את שיר הנושא של  " סאם סון המתוקה "   ( וגם את שיר הסיום )  .  על העבודה שלה ב"סאם סון המתוקה "  זכתה הלהקה בפרס הפסקול הטוב ביותר בטקס מוסיקה חשוב בדרום קוריאה .  כבוד ! אבל דווקא השיר שלה  " היא "   ( She is )  שמלווה את הסדרה הוא זה שכבש את לב הצופים בכל מקום בה שודרה וגם בישראל .  השיר גם מלווה את פרומו ערוץ ויוה לסדרה ,  אותו תוכלו לראות בדף הסדרה .  את סולן הלהקה ,  אלכס ,  אף זכינו להכיר באחרונה כשחקן בסדרה  " פסטה ",  בה גילם את סאן .
 שם השיר :  אחזיק מעמד  ( Resistire ) מבצע :  דויד בולסוני  ( David Bolzoni ) 
את השיר הקצבי והמדליק של  " קשר דם "  שר הזמר הארגנטינאי דויד בולסוני  ( 30 )  .  השיר שייך במקור להרכב מוסיקלי ספרדי בשם Duo Dinamico שזכה להצלחה גדולה בשנות ה-60 .  בשנת 2003 הקליט בולסוני קאבר לשיר עבור הטלנובלה  " קשר דם ",  וזה בהחלט עשה לו טוב לקריירה ..  .  השיר כיכב במצעדי הרדיו בארגנטינה במשך תקופה ארוכה ,  ובשנים שלאחר מכן הקליט דויד שירים לטלנובלות נוספות ,  ביניהן  " מונטה כריסטו ",  ואף הוציא 2 אלבומי סולו .
 עד כאן להיום ,  בפעם הבאה נספר לכם על שירי הנושא של הטלנובלות המשודרות בערוץ ויוה פלטינה .  נתראה ! 

5 באוקטובר ,  2010
גאווה ישראלית :  הטלנובלה  " דייט בליינד "  בהפקת דורי מדיה גרופ ,  המשודרת כיום בערוץ ויוה פלטינה ,  מועמדת לפרס היוקרתי של הטלנובלה הטובה ביותר בטקס האמי הבינלאומי !  !  ! 
האמי הבינלאומי הוא טקס פרסי הטלוויזיה החשוב ביותר בעולם ,  ומתמודדות בו אך ורק הפקות זרות ,  כלומר שאינן אמריקניות . " דייט בליינד "  תתמודד על התואר הנכסף מול שתי טלנובלות - האחת מהפיליפינים והשנייה מפורטוגל .  זו הפעם השנייה שטלנובלה של דורי מדיה מועמדת בטקס :  לפני כשנתיים התמודדה באותה הקטגוריה  " לה לולה ".  השנה ייערך הטקס ב-22 בנובמבר בניו-יורק .
" דייט בליינד "  כבר קיבלה חותמת איכות בספטמבר האחרון ,  כשזכתה בפרס ורד הזהב השוויצרי לשנת 2010 בקטגוריית הטלנובלה ואופרת הסבון .  בנוסף זכתה הסדרה בשני פרסי המרטין פיירו  ( פרסי הטלוויזיה הארגנטינאית )  - פרס הטלנובלה הקומית הטובה ביותר לשנת 2010 ופרס השחקנית הטובה ביותר בו זכתה מוריאל סנטה אנה  ( לוסיה )  .  כן ,  מדובר בטלנובלה עטורת פרסים שעכשיו מתמודדת על הפרס הגדול מכולם ! 
נדב פלטי ,  מנכ"ל דורי מדיה גרופ מסר בתגובה : " אנו גאים כי הסדרה המובילה של דורי מדיה מועמדת לפרס האמי הבינלאומי בקטגוריית הטלנובלה .  אנו מחוייבים כתמיד להפיק את הסדרות האיכותיות ולצורך כך משקיעים מאמצים רבים בפיתוח סדרות חוצות גבולות .  אנו מאמינים שע"י בחירת סיפורים בינלאומיים בשילוב רמת ההפקה הגבוהה עליה אנו מקפידים ,  ביכולתנו לפתח תכניות אשר זוכות לאהדה בכל העולם ונמכרות לעשרות מדינות .  ברצוני להודות לחברי האקדמיה על הכבוד בעצם ההכרזה על הסדרה המובילה של דורי מדיה כמועמדת לזכייה בטקס זה ." 
החזיקו אצבעות ! 

3 באוקטובר ,  2010
ביום שלישי 28 בספטמבר נפטרה רומינה יאן ,  שחקנית ארגנטינאית שהתפרסמה בישראל ובכל העולם בזכות תפקידה האגדי כבלן בסדרת הילדים המצליחה  " קטנטנות ".  רומינה נפטרה כתוצאה מדום לב במהלך אימון כושר .  מותה הפתאומי ,  בגיל 36 בלבד ,  הכה את כולם בתדהמה - מעריצים ,  קולגות ובני משפחה כאחד .
 מלבד  " קטנטנות ",  רומינה מוכרת לנו גם משתי סדרות ששודרו בויוה וויוה פלטינה  - " דירה לשניים "   ( אבריל )  ו"הפיתוי "   ( מריסול )  .  לאחרונה הופיעה רומינה בטלנובלה  " כמעט מלאכים "  אותה מפיקה אמה ,  כריס מורנה ,  שבאמתחתה גם הטלנובלות  " קטנטנות ",   " המורדים ",   " פלוריסיינטה "  ועוד .  מורנה היא זו שפתחה לבתה את הדלת לעולם המשחק ויצרה את הדמויות הבלתי נשכחות אותן גילמה במהלך הקריירה .
 אבל כבד ירד על כל שחקני הטלנובלות המוכרים ביותר בארגנטינה עם היוודע דבר מותה של רומינה .  פקונדו ארנה ,  ששיחק לצידה בסדרה  " קטנטנות "  וכן בסרט הקולנוע  " קטנטנות - פינת אור ",  קיבל את הבשורה המרה בעת ששהה במסיבת עיתונאים לרגל יציאה לאקרנים של סרטו החדש .  בעיצומו של האירוע ,  קיבל פקונדו הודעת SMS בה נמסר לו על פטירתה של רומינה .  פקונדו המזועזע והכאוב יצא ממסיבת העיתונאים בריצה וללא כל הסבר ,  להפתעת כל הנוכחים במקום ,  ופרץ בחוץ בבכי .
 הטלוויזיה הארגנטינאית עצרה את כל שידוריה למשך יממה ,  ובמקום תוכניות בידור שודרו מהדורות חדשות מיוחדות ודיווחים חיים מהלוויה שנערכה יום לאחר מכן .  בנוסף לפקונדו ,  הגיעו לחלוק כבוד אחרון לרומינה גם סוסנה חימנס ,  אגוסטינה צ'ארי  ( מילי ב"קטנטנות ")  ,  ריקרדו מונטנר  ( זמר ארגנטינאי מפורסם שמבצע ,  בין השאר ,  את שיר הנושא של  " אחים בדם ")  ,  לואיסנה לופילטו  ( "קטנטנות ",   " המורדים ")  ,  שחקני  " כמעט מלאכים "  ועוד עשרות שחקנים ואנשי תעשייה .  הזמר צ'יאן ,  ששיחק לצד רומינה ב"הפיתוי ",  הקדיש הופעה שלמה לזכרה .
 רומינה יאן הותירה אחריה בעל ו- 3 ילדים קטנים  ( 9 ,  7 ו-4 )  .  יהי זכרה ברוך .
 
בלוג ויוה - אוקטובר
מותה של רומינה יאן ,  שירי הנושא של הטלנובלות ,  כוכבי הטלנובלות מצייצים ויי מין הו נחשף

