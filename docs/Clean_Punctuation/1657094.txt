ואן פרסי יחזור לשחק בתוך שבועיים עד שלושה
אחרי היעדרות של למעלה מארבעה חודשים ,  החלוץ ההולנדי יחזור לשחק ויהיה כשיר גם למונדיאל .  בנטנר צפוי לחזור בשבת
אחרי המתנה ממושכת ,  ארסנל אמורה לקבל בחזרה את חלוצה ,  רובין ואן פרסי ,  תוך שבועיים או שלושה .  החלוץ ההולנדי ,  שנעדר מאז חודש נובמבר אחרי שנפצע בקרסול רגלו הימנית במשחק של הנבחרת נגד איטליה ,  ינסה לסייע לתותחנים בשתי הזירות המרכזיות שלהם עד תום העונה ,  ליגת האלופות ואליפות אנגליה .
 ואן פרסי חזר לאימונים של ארסנל ובכל מקרה אמור להיות כשיר גם למשחקי הנבחרת שלו במונדיאל בדרום אפריקה בחודש יוני . " הוא אמור לחזור ,  אבל לא אמורים להיות ניסים מכיוון שהבחור לא שיחק תקופה ארוכה ",  אמר ונגר היום  ( חמישי )  . " אנחנו שמחים לקבל אותו בחזרה ומבחינה פיזית הוא נראה טוב .  אנחנו רק ממתינים שהוא יחזור לכושר מלא ,  וזה ייקח בין שבועיים לשלושה לכל היותר ". 
ונגר הוסיף כי השחקן אמור לחזור בשלבים לכושר משחק אבל בלכ מקרה ,  כבר בשבת קבוצתו מקבלת בחזרה את ניקלס בנטנר ,  שיעמוד לרשותה נגד בירמינגהאם סיטי . " אני מצפה שהוא יהיה כשיר ",  אמר המאמן על הדני ,  שנפצע אף הוא בקרסול נגד ווסטהאם בשבוע שעבר .
 
ואן פרסי יחזור לשחק בתוך שבועיים עד שלושה
אחרי היעדרות של למעלה מארבעה חודשים ,  החלוץ ההולנדי יחזור לשחק ויהיה כשיר גם למונדיאל .  בנטנר צפוי לחזור בשבת

