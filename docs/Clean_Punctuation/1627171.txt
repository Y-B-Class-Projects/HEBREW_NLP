גרנט : " חשבתי שיכולנו לעשות יותר "
 מאמן פומפי התאכזב מהתבוסה לארסנל : " אני בטוח שאנחנו מסוגלים להישאר ".  ונגר : " אנחנו מוכנים למאבק על האליפות "
 מי שחשב שאחרי התבוסה 4:1 לארסנל ,  יש משהו שיוציא את אברהם גרנט משלוותו ,  טועה .  מאמן פורטסמות ממשיך לשדר הרבה ביטחון ואמונה בשחקניו למרות שבינתיים קבוצתו עדיין נמצאת במקום האחרון כשהיא משלימה הפסד שני רצוף אחרי שנוצחה גם נגד ווסטהאם .
 אדוארדו ,  סמיר נאסרי וארון רמזי העלו את התותחנים ליתרון 0:3 משכנע ,  אבל נאדיר בלחאג' החזיר את פומפי למשחק עם שער מצמק .  אלא שאלכסנדר סונג סגר את הסיפור וקירב את ארסנל לצ'לסי ומנצ'סטר יונייטד ,  כשהיא רחוקה מהן כעת ארבע ושתי נקודות בהתאמה .
" לפני חודש היינו במרחק שבע נקודות מהקו האדום ,  ועכשיו אנחנו רק ארבע נקודות משם ",  נתן הישראלי את הפרשנות שלו למצב העניינים כעת . " אני חושב שאנחנו יכולים לעשות את זה ולהישאר בליגה ,  אני בטוח שאנחנו מסוגלים ".  על היריבה מולה התמודד ,  אמר : " ארסנל היא קבוצה טובה שמשחקת כדורגל טוב ונהנית ממומנטום טוב .  חשבתי שיכולנו לעשות יותר .  היינו מסוכנים בשלב מוקדם והיו לנו כמה מצבים של שניים מול אחד בהתקפות מתפרצות .
" הם לא ייצרו מצבים אבל כבשו גול מזליקי עם כדור ששינה כיוון ומכאן לא עשינו הגנה טוב ".  למרות הניתוח הזה ,  גרנט מאמין שלאוהדים מפראטון פארק יש סיבה לאופטימיות . " אני חושב שהאוהדים נמצאים מאחורינו .  הם יודעים שאנחנו עושים את המקסימום ",  הבהיר . " הם טובים לקבוצה ויש לי סימפטיה אליהם .  הם היו לפני שהגעתי ולפני שהשחקנים הגיעו לכאן ,  והם יישארו כאן הרבה אחרי .  עכשיו אנחנו צריכים לעשות את המקסימום לאוהדים .  אנחנו צריכים לעשות את זה על הדשא ". 
בצד השני כמובן שהייתה שבעי רצון מהתוצאה ,  שסידרה לארסנל הזדמנות נוספת להשתמש בארסנל התותחים ולצבור ניצחון רביעי ברציפות . " אנחנו מאמינים ואנחנו מוכנים למאבק על האליפות ",  שיתף ארסן ונגר ,  מאמן ארסנל ,  לגבי הכוונות שלו . " יש לנו את הכישרון ואת הריכוז ,  כך שניאבק כל הדרך אל התואר .  אם לא נאמין בעצמנו ,  אף אחד אחר לא יעשה את זה ,  לכן נמשיך כך ". 
על המשחק עצמו אמר המנג'ר הצרפתי : " זה היה משחק תחרותי והיה לנו מזל עם השער הראשון ,  אבל נשארנו מחויבים ונראינו כמו קבוצה שמשחקת אחד בשביל השני .  אנשים אומרים שאני צריך לקנות חלוצים ,  אבל אנחנו מבקיעים מכל מקום והרבה שערים שלנו הם שערים קבוצתיים ". 
לגבי חלון ההעברות עלתה השאלה האם ארסנל תתחזק ,  ועל כך הדגיש ונגר : " אני לא נגד זה ,  אבל זה תלוי בפציעות של בנטנר ,  פברגאס ודנילסון .  נראה מה הזמינות שלהם .  יש לנו כמה שחקנים צעירים טובים מאוד במועדון שכבר ראינו אותם העונה ויש כאלה שעדיין לא ,  אבל אנחנו נעשה הערכה בינואר ".  משחקה הבא של ארסנל יהיה בסיבוב השלישי של הגביע בדרבי נגד ווסטהאם ביום ראשון .
 במנצ'סטר יונייטד עברו עוד ערב חלק ,  ששמר על פער שתי הנקודות מצ'לסי עם תחילת הסיבוב השני .  שחקניו של אלכס פרגוסון התעללו עם 0:5 קטלני על וויגאן ,  שהשכיח מעט את ההפסד מלפני קצת יותר משבוע לפולהאם ,  אבל הראש כעת נמצא חזק במאבקי הצמרת עם צ'לסי וארסנל ,  שחושקות בתואר ועושות הכל כדי להפריע לאלופה .
 מי שדואג להפחיד מעט את היריבות הוא המאמן הסקוטי הוותיק ,  שכבר ראה הכל בכדורגל ,  ודאג לערער את הביטחון ליריבותיו : " במחצית השנייה של העונה הניסיון הוא זה שמשחק תפקיד ,  יש לנו את זה ויש לנו את הסגל לשם כך .  המפתח הוא לייצב את ההגנה ואז נהיה קבוצה הרבה יותר טובה ". 
פרגוסון המשיך : " אין ספק שהסדרת ההגנה תעשה מבחינתנו את כל השינוי .  נגד וויגאן יכולנו לנצח בהפרש גבוה יותר מכיוון שיכולנו לשחק עם ביטחון ואגרסיביות ,  אבל למרות זאת אנחנו מרוצים מה-0:5 ". 
במקביל ,  פרגוסון הודיע היום כי האפשרות שג'ון אושיי ייעדר חודשיים נוספים ,  לאחר שספג פציעה עם נבחרת אירלנד לפני כחודש ומאז לא שיחק .  

גרנט : " חשבתי שיכולנו לעשות יותר "
 מאמן פומפי התאכזב מהתבוסה לארסנל : " אני בטוח שאנחנו מסוגלים להישאר ".  ונגר : " אנחנו מוכנים למאבק על האליפות "
 
