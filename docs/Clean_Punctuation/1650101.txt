הזוכה באוסקר - מגזר ההיי טק :  אוטודסק ו-Nvidia יצרו את האפקטים המיוחדים בכל הסרטים בקטגוריה
קדחת מפרסים באוסקר גם באתרי טוויטר ופייסבוק ;  אפליקציה מיוחדת לאייפון לקראת הטקס
עדיין לא ברור מי יהיו הסרטים הזוכים בטקס האוסקר ,  שייערך בארה"ב בלילה שבין יום ראשון ליום שני ,  אולם דבר אחד ברור - מגזר ההיי טק כבר זכה :  בין אם מדובר בחברות טכנולוגיה דוגמת אוטודסק ו-nvidia שסייעו ליצירת אפקטים מיוחדים בסרטים דוגמת  " אווטאר "  ו"מחוז 9 ",  ובין אם אלו רשתות חברתיות כמו פייסבוק וטוויטר שמשמשות לקידום קדחת הפרסומות סביב טקס האוסקר .  יהיה אשר יהיה הסרט הזוכה בפרס האוסקר לאפקטים מיוחדים ,  חברות עמקו הסיליקון אוטודסק ו-nvidia יהיו בין הזוכות ,  מכיוון שטכנולוגיות של שתי חברות אלה שימשו ליצירת כל שלושת הסרטים המועמדים לפרס בקטגוריה זו : " אווטאר ",   " מחוז 9 "  ו"סטאר טרק ",  דיווחה סוכנות הידיעות בלומברג .  בה בעת ,  הן האקדמיה לקולנוע בארה"ב והן העסקים שמעניקים חסות לטקס האוסקר מאמצים בראשונה את תחום המדיה החברתית כאמצעי להגביר את קדחת האוסקר .  כך למשל ,  מתכוונת הקמעונאית ג'י.סי פני  " להדליף "  מבעוד מועד לרשת החברתית פייסבוק את כל פרסומות הטלוויזיה שלה שישודרו בטקס האוסקר .  האקדמיה לקולנוע מציע לבעלי מכשירי סלולר אייפון  ( iphone )  אפליקציה שמאפשרת לראות רשימות של המועמדים לפרס בכל 24 הקטגוריות וכן את הטריילרים של הסרטים שמועמדים לפרסים .  האפליקציה גם תאפשר למשתמשים לחלוק את התחזיות שלהם באמצעות פייסבוק וטוויטר . " לא מדובר עוד רק בלקנות זמן פרסומת בטלוויזיה בטקס האוסקר ,  צריך להתחבר למדיה חברתית כדי שאנשים גם ידברו עליך ",  אמרה יועצת המדיה שרלין לי בראיון לעיתון  " usa טודיי ".  הסרט הישראלי  " עג'מי "  מתמודד השנה על פרס האוסקר לסרט הזר הטוב ביותר .
 
הזוכה באוסקר - מגזר ההיי טק :  אוטודסק ו-Nvidia יצרו את האפקטים המיוחדים בכל הסרטים בקטגוריה
קדחת מפרסים באוסקר גם באתרי טוויטר ופייסבוק ;  אפליקציה מיוחדת לאייפון לקראת הטקס

