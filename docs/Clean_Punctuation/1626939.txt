קצבאות הביטוח הלאומי יועלו ב-3.8% בינואר
לדברי שר הרווחה ,  יצחק הרצוג ,  לשמירה על רמת הקצבאות ולעדכונן יש חשיבות רבה עבור אזרחים רבים .  זו תוספת חיונית למשפחות רבות "
 החל ממחר ,  1 בינואר ,  יועלו סכומי הקצבאות השונות שמשלם הביטוח הלאומי ב-3.8% ,  כשיעור עליית המדד במהלך 2009 .  כך הודיעה אתמול מנכ"לית המוסד לביטוח לאומי ,  אסתר דומיניסיני .
 לדברי שר הרווחה ,  יצחק הרצוג ,  לשמירה על רמת הקצבאות ולעדכונן יש חשיבות רבה עבור אזרחים רבים .  זו תוספת חיונית למשפחות רבות .  עדכון הקצבאות יחד עם החלטת שר האוצר להפחית את המע"מ הוא צעד שיקל על השכבות החלשות ,  במיוחד בימים אלה ,  כשמחירי המוצרים הבסיסיים נמצאים בעליה ",  לדברי הרצוג .
 מינואר ,  קיצבת זיקנה ושאירים ליחיד עד גיל 80 תהיה בסך 1,384 שקל ,  לעומת 1,306 שקל עד כה .  קיצבה לזוג עד גיל 80 - 2,078 שקלים ,  במקום 1,959 שקל עד כה .  קיצבה ליחיד מעל גיל 80  1,463 שקל ,  במקום 1,383 שקל עד כה .  קיצבה לזוג מעל גיל 80  2,157 שקל ,  במקום 2,036 שקל עד כה .  קיצבת נכות ליחיד תהיה בסך 2,160 שקל ,  במקום 2,081 שקל עד כה .  קיצבת נכות לזוג תהיה 3,240 שקל ,  במקום 3,121 שקל עד כה .
 קיצבת ילדים  ( כשהילד השלישי נולד לאחר 31 במאי 2003 )  :  לילד אחד - 165 שקל ,  במקום 159 שקל עד כה .  לשני ילדים - 330 שקלים ,  במקום 318 שקלים .  לשלושה ילדים - 549 שקל ,  במקום 537 שקל .  לארבעה ילדים - 801 שקל ,  במקום 789 שקל עד כה .
 
קצבאות הביטוח הלאומי יועלו ב-3.8% בינואר
לדברי שר הרווחה ,  יצחק הרצוג ,  לשמירה על רמת הקצבאות ולעדכונן יש חשיבות רבה עבור אזרחים רבים .  זו תוספת חיונית למשפחות רבות "
 
