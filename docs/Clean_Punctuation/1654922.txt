פנטהאוז בכפ"ס נמכר ב-3.2 מ' ש'
ניתוח עסקה
העסקה :  פנטהאוז בשכונה הירוקה בכפר סבא נמכר ב-3.2 מיליון שקל .  הנכס :  פנטהאוז הממוקם בקומות 6-7 בפרויקט  " טופ פמילי ",  הכולל ארבעה בנייני מגורים בשכונה הירוקה בכפר סבא .  הפנטהאוז כולל 6 חדרים ,  בשטח של 207 מ"ר וכן שלוש מרפסות בשטח של 181 מ"ר נוספים .  במרפסת המרכזית ממוקם ג'קוזי חיצוני .  ניתוח העסקה :  מדובר בשכונה חדשה בצפון כפר סבא .  השכונה זוכה למוניטין גבוהים הודות לעובדה שהיא נבנתה בטכניקות אקולוגיות  " ירוקות ".  הרוכש הוא מנהל בכיר במוסד פיננסי ,  המתגורר ברעננה .  מחיר דופלקסים דומים בשכונה הירוקה ,  המשווקים כעת ,  נעים באזור 2.7-3 מיליון שקל ,  כאשר התחרות בין הפרויקטים בשכונה גדולה ,  ותורמות לה גם קבוצות רכישה שמורידות את המחירים .  יחד עם זאת ,  הביקוש לדירות בקומות האחרונות נמוך יותר מהביקוש לדירות רגילות ,  ובניגוד לדירות 4-5 חדרים ,  שנמכרות במהירות באופן יחסי ,  פנטהאוזים ודופלקסים נותרים במרבית הפרויקטים אחרונים לשיווק .  מחירי הדירות הממוצעים בשכונה הירוקה ,  בתחשיב של מחיר למ"ר בשטח עיקרי  ( ללא מרפסות )  הוא כ-14 אלף שקל למ"ר .  המחיר ששולם בעסקה האמורה למ"ר שטח עיקרי גבוה בכ-10% ממחיר זה - כ-15.5 אלף שקל למ"ר .  יחד עם זאת ,  בשל המחירים הגבוהים בעיר מגוריו רעננה ,  הרוכש לא יכול היה למצוא בסביבתו הקרובה פנטהאוז חדש ,  ואפילו יד שנייה ,  במחיר זהה .  שורה תחתונה :  מחיר מעט גבוה ביחס לנכסים דומים בשכונה הירוקה .  - סייעו בניתוח העסקה :  חברת בוני התיכון ,  זכיין רי/מקס one בכפר סבא אלון דיין ,  זכיין אנגלו סכסון כפר סבא אודי בהלול ,  שמאית המקרקעין נחמה בוגין

פנטהאוז בכפ"ס נמכר ב-3.2 מ' ש'
ניתוח עסקה

