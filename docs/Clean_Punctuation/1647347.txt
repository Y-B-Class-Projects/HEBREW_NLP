משק המים :  בניגוד למגזר הציבורי - צרכני המים הפרטיים לא יחויבו בהתקנת חסכמים
ההחלטה האם להחזיר את היטל הבצורת ולהגדיל את הקצאת המים לחקלאות ב-15% - צפויה להתקבל בראשית החודש הבא
בניגוד לחיוב שהוטל בחוק על המגזר הציבורי  ( בתי ספר ,  בתי חולים ,  חברות ממשלתיות ,  צה"ל ,  רשויות מקומיות וכו' )  להתקין על הברזים התקני חיסכון  ( חסכמים )  ,  לא יוטל חיוב דומה על המגזר הפרטי.על פי התקנות שיפורסמו בנושא הזכיינים שיזכו במכרזים האזוריים להפצת ההתקנים ,  החלוקה תתבצע מדלת לדלת .  הזכיינים יחלקו וירכיבו את ההתקנים בכל בתי הצרכנים שיסכימו לכך .  מרשות המים נמסר כי אין כוונה לחוקק חוק אשר יחייב צרכנים פרטיים שיסרבו להתקין חסכמים ,  לעשות כן.התקני החיסכון הללו צפויים להקטין את תפוקת המים של הברזים הביתיים ב-33% .  דובר רשות המים אורי שור ,  אמר כי חקיקה מחייבת בנושא תהייה חדירה בלתי סבירה וחסרת תקדים לרשות הפרט .  כמו כן ,  הבהיר הדובר כי החקיקה לא תהייה יעילה ,  מפני שאין כל אפשרות לבצע פיקוח יעיל בנושא .  לטענתו ,  כלל לא דרושה חקיקה כזו ,  מכיוון שקיימת מודעות בציבור למצב הקשה של משק המים .  הוא סבור כי אין כל סיבה לאנשים לסרב להתקין את התקני החיסכון בבתיהם ,  שהרי התקנתם תתבטא בחיסכון כספי לצרכן.שור הודיע ,  כי קרוב לוודאי שכבר בראשית חודש מרץ תתגבש ברשות האינדיקציה האם להחזיר לתוקף את היטל הבצורת שהוקפא בראשית החורף ,  וזאת ,  על פי מצב האקוויפרים .  עוד הוסיף ,  כי כלל לא ברור האם רשות המים תוכל להוסיף לחקלאות 50 מיליון מ"ק מים שפירים  ( תוספת של 15% בהשוואה להקצאת 2009 )  ,  וכי ההחלטה בנושא תתקבל ברשות רק לאחר סיום עונת הגשמים הנוכחית.ממפת הגשמית הארצית עולה ,  כי כמויות הגשמים בצפון הארץ עד קו חדרה נתניה צפויות השנה להגיע לממוצע הרב שנתי ,  וייתכן שבכמה מקומות אף לעלות עליו .  עם זאת ,  במרכז הארץ ,  אזור ירושלים ,  השפלה ,  הדרום והנגב ההסתברות להגיע לממוצע הרב שנתי נמוכה מאוד .
 
משק המים :  בניגוד למגזר הציבורי - צרכני המים הפרטיים לא יחויבו בהתקנת חסכמים
ההחלטה האם להחזיר את היטל הבצורת ולהגדיל את הקצאת המים לחקלאות ב-15% - צפויה להתקבל בראשית החודש הבא

