פרק 12
איך גורמים לבחור שאת אוהבת לאהוב אותך בחזרה ?  מחברת הציורים ,  סיפור בהמשכים
ענבל ויותם יצאו לחלוטין מחיי ,  משתדלים להפגין חרטה בכל הזדמנות שניתנת אך ממשיכים להידחות פעם אחר פעם  לא יכולתי אפילו להביט בפניהם .  כל החברים שנטשתי לטובת החבורה הקטנה ההיא לא מיהרו לחזור אלי לאור השמועות שהסתובבו בעקבות הדרמה הקטנה באמצע הכיתה .  הבדידות הציקה לי אך לא העזתי אפילו לשקול את האופציה לסלוח .  לראות אותם ביחד הכאיב כל פעם מחדש ,  ובכל פעם שהבחינו בי הקפידו להתרחק קצת  כמו להדגיש שלא קורה בניהם שום דבר ,  מאוחר מדי .
 אבא שלי היחיד שידע מהכל ,  הוא הבין ותמך ואפילו עזר לי מול אמא .  מעולם לא חשבתי שאוכל למצוא כזאת נחמה באחד ההורים ,  אבל שימח אותי לדעת שיש מי שתמיד יהיה בשבילי כשהחברים מאכזבים .  בהתחלה דיברתי איתו המון בטלפון אבל נמנעתי מלהגיע אליו כדי לא לפגוש את תומר ,  שהיה ועדיין נקודה רגישה מאוד.ידעתי שלא אוכל להמשיך לברוח ממה שקרה ,  ולטוב או לרע נצטרך לדבר על זה ..  .  אבל העדפתי לדחות את הקץ עם כל ההתרחשויות הלא קלות מסביב.הרגשתי איך תקופה רעה נוחתת עלי ומסרבת להתנער .  הירידה בלימודים לא איחרה לבוא וגם המוטיבציה לצאת ולנסות להתגבר הלכה וירדה מיום ליום .  הכי כאב לי שכמעט הפסקתי לצייר ,  בריזר היה היחיד שהצליח להוציא אותי קצת מחוץ לבית פרט לבית הספר .
 בסוף השבוע לא התאפקתי והלכתי לאבא ,  לוקחת את הסיכון לפגוש את תומר ובתוך תוכי אולי קצת מקווה שזה מה שיקרה .  רציתי לשבור את הכאב ,  לדבר ולפתור את זה .  היה בו משהו ..  .  בקול העבה והמרגיע ,  בעיניים הטובות .
 עליתי לאבא שחיכה לי עם חיבוק גדול ואוכל חם שאני אוהבת ,  ישבנו ביחד לראות איזה סרט קיטשי שרק עשה יותר רע ודיברנו עד מאוד מאוחר .  בבוקר יצאתי לרוץ קצת ולנקות את הראש ,  פוגשת את תומר במעלית ושוב השתיקה המביכה .  חששתי שלא יאמר כלום ושנצא כך ,  יודעת שאם זה יקרה לא נדבר עוד לעולם .  
רגע לפני שנפתחה הדלת הוא אמר שהוא רוצה שנדבר על הכל ,  ושאני אעלה אליו עוד שעה הביתה אם אני רוצה ,  כי הוא חייב לקפוץ לכמה סידורים ,  נשק לי על הלחי ויצא מהמעלית.נותרתי פעורת פה מבלי להשיב לו ,  יודעת בליבי שלא אוכל לסרב .
 הגעתי אליו לדירה ,  הוא הוריד את הקפוצ'ון ונשאר בגופיה שלא השאירה מקום לספק ,  בזמן שהביא קולה מהמטבח.ישבנו שותקים ,  אולי שעה אולי שעתיים ,  ואולי דקה או שתיים ?  כל תחושת זמן אבדה .  מסתכלים אחד על השני ,  מבטים מחשמלים ומלאי משמעות ,  יודעים שאסור ויודעים שזה רק הופך את זה למפתה יותר .  הייתי זו אני שהתחלתי לדבר הפעם ,  אמרתי איזה משהו חסר חשיבות על הכלב שלו והוא הסיט את השערות מפניי בידו הגדולה ,  אחזתי בה וקפאנו כך .  כשאני איתו הייאוש נעלם ,  הכאב נגוז .
" אי אפשר "  הוא אמר .  וכל אות חתכה את ליבי עוד קצת . " אני יודעת "  אמרתי והרפיתי מידו . " אני בשלב אחר בחיים שלי ,  את רק תפגעי ו ..  "  הוא התחיל להסביר ,  ואני עצרתי אותו .  על אף שכמעט לא הכרתי אותו הרגשות אליו היו חזקים וברורים ,  ומשהו ב"אסור "  הזה משך את שנינו לנסות .
 רגע לפני שהתפתינו לעוד נשיקה התרחקתי ממנו באיטיות ,  נאבקת ברצון העז להישאר במקום היחיד בו לא כואב ,  עם האדם היחיד שמשכיח הכל ,  נאבדת בחלל האין סופי של האיסורים והמגבלות ,  הרצונות הבלתי ממומשים והאכזבות.הולכת הביתה ויודעת שאין דבר העומד בפני הרצון ,  שירבטתי את שמו בהיסח הדעת במחברת הציורים וניסיתי למצוא פתרון ,  דרך בה יוכל הוא להיות שלי ,  ואני שלו ,  יאהב אותי ואני  אותו ..  .
 
פרק 12
איך גורמים לבחור שאת אוהבת לאהוב אותך בחזרה ?  מחברת הציורים ,  סיפור בהמשכים

