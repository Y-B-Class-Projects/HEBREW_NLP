הקבלנים לשר ישי : " מחובתנו להזהיר שוב מרעידות אדמה "
 התאחדות הקבלנים מבקשים להקדים תרופה למכה ושלחו מכתב לשר הפנים ,  בו הם מתריעים מאסון בישראל בעת רעידת אדמה ,  בשל אי קידום תוכנית תמ"א 38 .  לדבריהם :  האחריות מוטלת על ישי ומשרדו
בהתאחדות הקבלנים מנסים למנוע מחדל דומה לזה שהתגלה במצב מוכנותה של ישראל לשריפה בכרמל ,  ומפנים את האצבע המאשימה כבר עכשיו ,  לפני האסון הבא .  ההתאחדות שלחה הבוקר  ( חמישי )  מכתב חריף לשר הפנים אלי ישי ,  בו היא מטילה את האחריות על משרדו בכל הקשור לתוכנית המתאר הארצית לחיזוק מבנים כנגד רעידות אדמה .
 במכתב שנשלח שר הפנים ציין נשיא התאחדות הקבלנים ,  ניסים בובליל ,  כי בשל השריפה בצפון וחשיפת הכשלים ביכולתה של המדינה להתמודד עם אסון מסוג זה , " מחובתנו היום לצאת שוב ולהזהיר מפני הסכנה הטמונה ברעידות אדמה ". 
בובליל המשיך וטען כי  " מזה חצי שנה ,  מאז שהתקבלה החלטת ממשלה שמעניקה הטבות לפרויקטים בתמ"א 38 ,  משרד הפנים אינו מכנס את המועצה הארצית שתפקידה לאשר את ההקלות שיאפשרו ליותר פרויקטים לצאת לדרך ולחיזוק של יותר מבנים בישראל ,  זאת למרות מספר מכתבים רב שנשלחו מצידנו בנושא שהועברו לשר אלי ישי ". 
לפי המכתב ,  טוענים התאחדות הקבלנים כי בחודש נובמבר פג הפטור שניתן מהיטל השבחה לפרויקטים של תמ"א 38 ,  וכי עד ליום זה ,  טרם חודש הפטור .  המשמעות היא שכל הפרויקטים נעצרו מחוסר כדאיות כלכלית .
" אנו קוראים למשרדי הממשלה להקדים תרופה למכה ולהימנע מועדת החקירה שעתידה לקום בעקבות רעידת אדמה באם תתרחש כאן בישראל ",  נכתב במכתב , " יש לקדם את החלטות הממשלה בדבר מתן הקלות למי שיחזק את ביתו כנגד רעידות אדמה ,  ולחדש את הפטור מהיטל השבחה ,  שמלכתחילה לא אמור היה להיות מוטל שכן מדובר בתוכנית מתאר ארצית ". 

הקבלנים לשר ישי : " מחובתנו להזהיר שוב מרעידות אדמה "
 התאחדות הקבלנים מבקשים להקדים תרופה למכה ושלחו מכתב לשר הפנים ,  בו הם מתריעים מאסון בישראל בעת רעידת אדמה ,  בשל אי קידום תוכנית תמ"א 38 .  לדבריהם :  האחריות מוטלת על ישי ומשרדו

