מאות מיליונים יופנו למאבק בבריחת המוחות
במסגרת תוכנית שמגיש לשולחן הממשלה שר החינוך גדעון סער ,  יושקעו 450 מיליון שקל על מנת להתמודד עם בריחת המוחות לחו"ל .  בין היתר יוקמו ברחבי הארץ 30 מרכזי מצוינות
 ( הערוץ הראשון ) 
המלחמה בבריחת המוחות :  לשולחן הממשלה תובא היום  ( ראשון )  הצעת החלטה שגיבש שר החינוך גדעון סער .  הממשלה תתבקש לאשר תוכנית להחזרת אקדמאים לישראל . " הממשלה רואה בהשבת אנשי מדע וטכנולוגיה ישראלים ויהודים מצטיינים מחו"ל ככלי מדיניות מרכזי לצורך העלאת רמת המצוינות במוסדות ההשכלה הגבוהה והמחקר וחיזוק היצע העובדים המיומנים במשק ,  וזאת בין היתר על מנת להגדיל את פוטנציאל הצמיחה בת הקיימא של מדינת ישראל ".  בתוכנית יושקע סכום של 450 מיליון שקלים וכמו כן יגייסו המוסדות האקדמיים תרומות נוספות לצורך מימונה .
 במסגרת התוכנית תבחר הות"ת  ( הוועדה לתכנון ולתקצוב במועצה להשכלה גבוהה )  תחומי מחקר אקדמיים ולאחר מכן יוקמו ברחבי הארץ 30 מרכזי מצוינות בהתחשב בפוטנציאל המחקרי הקיים בתחום .  מרכזי המצוינות יפעלו לקידום המחקר בתחום הנבחר ולשילוב מדענים העוסקים בתחום ושוהים בחו"ל שיחזרו לארץ והם יהיו עצמאיים לחלוטין מבחינה תקציבית ומחקרית .  הות"ת יפעל בשיתוף עם משרד הקליטה על מנת ליצור את התנאים אשר יקלו על המדענים לחזור לארץ ולשווק את התכנית בקרב אנשי האקדמיה בחו"ל .
 המוסדות האקדמיים המתאימים ייבחרו על פי הקריטריונים האקדמיים המתאימים ועל פי יכולתם התקציבית .  על מנת לעקוב אחר מידת ההצלחה של התכנית יוקם צוות מעקב בראשות יושב ראש הות"ת בהשתתפות נשיא האקדמיה הישראלית למדעים ,  ראש אגף התקציבים במשרד האוצר וראש המועצה הלאומית לכלכלה במשרד ראש הממשלה ונציג המל"ג אשר יעקוב אחר התקדמותה .
 
מאות מיליונים יופנו למאבק בבריחת המוחות
במסגרת תוכנית שמגיש לשולחן הממשלה שר החינוך גדעון סער ,  יושקעו 450 מיליון שקל על מנת להתמודד עם בריחת המוחות לחו"ל .  בין היתר יוקמו ברחבי הארץ 30 מרכזי מצוינות

