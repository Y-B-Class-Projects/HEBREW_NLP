פריחה מחודשת 
עובדי ZER4U מוקפים בצבע כל היום ,  ועדיין רוצים להתבלט
אודליה חונן ,  מנהלת השיווק של zer4u ,  לא צריכה להתאמץ במיוחד כשהיא בוחרת בגדים לעבודה . " הבן שלי ,  בן השלוש ,  הוא הסטייליסט האישי שלי ",  היא מתגאה . " אני הולכת אתו לשופינג והוא עוזר לי לבחור .  יש לו טעם מובחן מאוד ".  לפני כמה חודשים היא אפילו נאלצה לגנוז סריג גולף חום שקנתה ,  לאחר שהוא בכה וקבע שהיא לא יכולה ללבוש אותו . " הוא מעדיף שחור או צבעוני ",  היא מסבירה . " יש לי חולצה צבעונית שקניתי ביריד מעצבים ,  והוא לא מפסיק להחמיא לי עליה .  הוא אומר 'אמא יפה ,  איזה יפה' ".  היא קונה לרוב בגדים ברשתות כמו מנגו וזארה ,  אבל כשזה מגיע לפרחים ,  הטעם שלה יקר יותר :  היא אוהבת במיוחד סחלבים וחמניות .  ענבל אהרונוביץ' היא מנהלת מיזם zer4u-צ'יימס ,  המעסיק עובדים בעלי מוגבלויות ששוזרים זרי פרחים . " יש שני מראות שאני אוהבת ",  היא מגלה . " המראה החתיכי ,  עם חצאית מיני ג'ינס גבוהה וצמודה ,  או המראה הרומנטי של ילדת הפרחים - עם דברים משוק הפשפשים .  תלוי איך אני מתעוררת בבוקר ,  ובעיקר מה קרה בערב לפני ".  לפעמים היא אפילו שוזרת פרח בשערה . " אני רומנטיקנית מושבעת ,  וככזאת ,  אני חולה על ורדים .  הם הכי רומנטיים בעולם ".  לשלומי אילני ,  מעצב הבית ומנהל חטיבת האירועים ,  יש סיפור אהבה עם בגדים .  כחלק מתפקידו הוא נוסע לחו"ל פעם בחודשיים ושם עורך את רוב קניותיו ,  ברשתות ובחנויות וינטג' .  חשוב לו לא להיות בולט מדי ,  ועם זאת שתמיד יהיה משהו מיוחד במראהו . " אני מתחבר לסגנון הרחוב הלונדוני ואני גם קצת רוקיסט ,  ואוהב שהנעליים שלי נראות חרושות ".  יש לו כבר אוסף של 60 זוגות נעליים ,  שכולל גם נעלי לאקה מבריקות אדומות ונעלי אולסטאר עם גרפיטי שצויר ביד . " אה ,  ויש לי גם פטיש לגרביים ולתחתונים ",  הוא חושף .  

פריחה מחודשת 
עובדי ZER4U מוקפים בצבע כל היום ,  ועדיין רוצים להתבלט

