חואנדה ראמוס חתם לארבע שנים בדנייפרו
מאן ריאל ,  סביליה וטוטנהאם לשעבר נחת בליגה האוקראינית ויחליף את בסונוב : " זה ניסיון חדש ".  גזאייב התפטר מדינמו קייב
מתברר שיש חיים אחרי ריאל מדריד .  חואנדה ראמוס ,  שעד לא מזמן אימן את הבלאנקוס ,  מונה היום  ( שישי )  למאמנה של דנייפרו לאחר שחתם על חוזה לארבע שנים במועדון האוקראיני .  ראמוס ,  שאימן גם בטוטנהאם ,  מחליף בתפקיד את ולדימיר בסונוב ,  שפוטר לפני כחודש אחרי רצף של תוצאות רעות .
" זה יהיה ניסיון חדש ",  אמר ראמוס בן ה-56 לאחר מינויו לתפקיד . " תמיד חשבתי שהשפה של הכדורגל היא אוניברסלית .  הם הציעו לי סדרה של פרויקטים ומבחינה אישית תמיד חשבתי שזה מעניין לבדוק אפשרויות חדשות במקצוע הזה ". 
דנייפרו ,  שסיימה את העונה שעברה במקום הרביעי ,  עלתה למקום השלישי הערב אחרי ניצחון 0:3 על מטאלורג .  למרות זאת ,  בינתיים נראה ששחטאר דונייצק ודינמו קייב מתחילות לברוח לה .  ראמוס אימן במספר קבוצות ,  אבל זכור בעיקר מבחינת ההצלחה שלו בקדנציה בסביליה כשאימן שם בין 2005 ל-2007 וזכה עם הקבוצה שנתיים ברציפות בגביע אופ"א ופעם אחת בגביע המלך .
 לאחר כן עבר ראמוס לטוטנהאם ב-2008 ,  אבל פוטר לאחר שלא הצליח לתפוס מקום בצמרת .  התחנה הבאה בקריירה של הספרדי הייתה ריאל ,  שם אימן במשך שישה חודשים והוביל את הקבוצה למקום השני בליגה ב-2009 .  תפקידו האחרון היה בצסק"א מוסקבה ,  שם הוא החזיק מעמד כחודש וחצי בלבד .
  *  ואלרי גזאייב התפטר מאימון דינמו קייב ,  פחות מיממה לאחר שהקבוצה נוצחה בליגה האירופית 2:0 על ידי שריף טיראספול במולדובה .  גזאייב את כשהקבוצה נמצאת במקום השני בליגה האוקראינית ,  שתי נקודות מאחורי שחטאר דונייצק .  מי שיחליפו לעת עתה הוא אולה לוז'ני ,  לו 240 הופעות ליגה במדי דינמו .
 
חואנדה ראמוס חתם לארבע שנים בדנייפרו
מאן ריאל ,  סביליה וטוטנהאם לשעבר נחת בליגה האוקראינית ויחליף את בסונוב : " זה ניסיון חדש ".  גזאייב התפטר מדינמו קייב

