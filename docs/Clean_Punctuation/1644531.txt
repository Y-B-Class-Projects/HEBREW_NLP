מצדה
עלייה ברכבל אל בימת ההר של מצדה ,  אתר מורשת עולמית ,  תספק לכם תצפית על אחד מהנופים היפים בארץ
מצדה שוכנת בצוק מבודד במדבר יהודה ,  שמדרונותיו התלולים והזקופים מתנשאים לגובה של יותר מ- 400 מטרים מעל פני ים המלח .  השילוב של צוקים ומתלולים באזור מדברי העניק למקום מערך הגנה טבעי מושלם .  
הורדוס הקיף את פסגת מצדה כולה בחומת סוגרים חזקה  ( חומה בנויה משני קירות מקבילים )  .  אין זו משימה של מה בכך - אורכה של הפסגה כ 600 מטרים ורוחבה ,  במרכז ,  300 מטרים .  
הורדוס הגדיל לעשות .  מצדה לא הייתה רק מבצר ,  אלא מצודה מלכותית ובה ארמונות גדולים ,  בית מרחץ משוכלל וארמונות קטנים יותר ,  שכנראה שימשו את בני משפחתו של הורדוס .  
הארמון הצפוני הוא המבנה המרשים ביותר במצדה ,  ואופן הקמתו מעורר השתאות גם בימינו .  הארמון צמוד לצוק הסלע הצפוני של מצדה ,  והוא כאילו תלוי על פי התהום .  הצוק בנוי שלוש מדרגות סלע .  כדי להגדיל את שטח המדרגות ,  שלא הספיק לאולמות הארמון ,  הקימו הבנאים קירות תמך ענקיים להגדלת השטח .
 
למרות הפאר והעוצמה שמפגינים המבנים שהקים הורדוס ,  דומה כי הממצאים המרגשים ביותר הם דווקא החפצים הדלים שהותירו אחריהם הקנאים ,  שכן בעזרתם ניתן לשחזר את סופו של המרד הגדול .  במצדה התגלו יותר מ-5,000 מטבעות ,  שרובם הוטבעו בתקופת המרד .  במיוחד מרגשים מטבעות הכסף הנושאים כתובות עבריות : " שקל ישראל "  ו"ירושלים הקדושה ".  לידם כתוב  " שא ",   " שב ",   " שג ",   " שד ",   " שה ".  האות ש' מציינת את המילה שנה ,  והאות שלידה את מניין השנים למרד .  מלבד המטבעות התגלו במצדה קטעי מגילות ויותר מ-700 אוסטרקונים  ( חרסים נושאי כתובות )  .
 על עוצמת הקרב שנערך בין הקנאים לרומאים במצדה מעידים מאות אבני בליסטראות ,  שאותן ירו הרומאים לעבר מצדה ,  אבני דרדור גדולות שנותרו על ההר ושלדי אדם ,  כנראה שלדי הלוחמים שהתאבדו ,  אשר התגלו במקומות שונים בהר .
 באתר מוזיאון חדש המתאר באופן חוויתי את קורותיה של מצדה ,  וכן חיזיון אורקולי .  מומלץ להתנסות בעליה המרהיבה ברכבל אל ראש ההר .
 מומלץ לבוא :  כל השנה - בייחוד בזריחה או בשקיעה .
 מתאים ל :  כל המשפחה 
אטרקציות לילדים :  מוזיאון ,  רכבל ומיצג אורקולי .
 שעות פעילות :  אפריל - ספטמבר :  08:00-17:00 ,  אוקטובר - מרץ 08:00-16:00 ,  בימי שישי וערבי חג 08:00-15:00 .  הכניסה לשמורה נסגרת שעה לפני שעות הסגירה הרשומות .  הרכבל פועל בימים א'-ה' ושבת 08:00-16:00 ,  שישי וערבי חג 08:00-14:00ערב יום כיפור 08:00-12:00 .
 טיפ :  הצטיידו באוזניות שמע וצאו למסע בזמן בעקבות המורדים .
 ההר שהפך סמל לנחישות ולמלחמת גבורהסוג מסלול :  קווי ,  הלוך חזורנקודת התחלה :  כ-18 ק"מ דרומית לעין גדי או 12 ק"מ מכיוון עין בוקק לרכבל מכיוון מזרח  ( ים המלח ) .נקודת סיום :  כ-18 ק"מ דרומית לעין גדי או 12 ק"מ מכיוון עין בוקק לרכבל מכיוון מזרח  ( ים המלח ) .משך הטיול :  3-4 שעותדרגת קושי :  בינוניציוד דרוש :  מים ,  כובעעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  רכבל :  יחיד :  מבוגר 67 ¤ ,  ילד 38 ¤ ,  שביל הנחש :  מבוגר 25 ¤ ,  ילד :  13 ¤טלפון לבירורים :  08-6584207

מצדה
עלייה ברכבל אל בימת ההר של מצדה ,  אתר מורשת עולמית ,  תספק לכם תצפית על אחד מהנופים היפים בארץ

