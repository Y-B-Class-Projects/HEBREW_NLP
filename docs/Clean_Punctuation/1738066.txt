המוסדיים דורשים מקבוצת כלל :  העלו את מחיר הצעת הרכש לכלל פיננסים ב-50%
 >  >  נותרו פחות משבועיים לסגירת הצעת הרכש של כלל החזקות למניות החברה הבת כלל פיננסים ,  ובשוק גוברת ההערכה כי הצעת הרכש לא תיענה אם כלל החזקות לא תעדכן את מחיר ההצעה כלפי מעלה .  באמצע ספטמבר פירסמה כלל החזקות הצעת רכש ל-18.4% מניות כלל פיננסים שבידי הציבור לפי מחיר של 3.3 שקלים למניה .  גופים שמחזיקים במניה אמרו בשבוע האחרון כי מבחינתם הצעת הרכש בגרסה הנוכחית היא בלון ניסוי שהפריחה כלל החזקות ,  והוא משקף מחיר מינימום להצעת הרכש ואין כל כוונה להיענות לה .  בכיר באחד הגופים המוסדיים שמחזיק במניות כלל פיננסים אמר כי מחיר סביר להצעת רכש הוא של 50% יותר מהמחיר הנוכחי בהצעה ,  כלומר של כ-5 שקלים למניה .  מחיר המניה עתה הוא 3.8 שקלים ,  הגבוה ב-15% מהמחיר שנקבה כלל החזקות בהצעת הרכש . " זה איתות של המשקיעים שהמחיר בהצעה נמוך ",  אמרו בשוק .  בינתיים מתכוונים בכלל החזקות להגביר אחרי החגים את הגישושים מול הגופים שמחזיקים במניה ,  לקראת התקרבות מועד ההיענות הסופי להצעת הרכש .  כדי שהצעת הרכש תיענה על פי החוק די בכך כלל החזקות תרכוש 13.4% ,  אף שבידי הציבור יותר מ-18% ממניות כלל פיננסים .  אם כלל תרכוש 13.4% תיכפה הצעת הרכש על שאר בעלי המניות .
 
המוסדיים דורשים מקבוצת כלל :  העלו את מחיר הצעת הרכש לכלל פיננסים ב-50%
nan
