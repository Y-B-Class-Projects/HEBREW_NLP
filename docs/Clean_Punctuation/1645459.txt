פורטסמות' על סף פשיטת רגל :  תשלומי השכר במועדון מסתכמים ביותר מ-50 מיליון ליש"ט בשנה
חובותיו של המועדון נאמדים ביותר מ-60 מיליון ליש"ט ;  גורלו צפוי להיקבע בשבוע הבא
סך השכר בפורטסמות' בעונה הנוכחית צפוי לעלות על 50 מיליון ליש"ט ,  כך דיווח העיתון הבריטי  " אובזרוור ".  לפי העיתון ,  על מנת להימנע מפשיטת רגל ,  על המועדון לגייס 4.3 מיליון ליש"ט מדי חודש עד מאי .  לפי הערכות ,  פורטסמות' בדרך להיות המועדון הראשון בפרמייר ליג האנגלית שייכנס לפשיטת רגל - הליך שפירושו גם ירידת ליגה.לפי  " אובזרוור ",  לאחר שמוסיפים מסים והפרשות לשכר הבסיס של השחקנים - 1.8 מיליון ליש"ט בחודש - ולשכר עובדים אחרים במועדון ,  המועדון מוציא יותר מהכנסותיו מזכויות שידור ,  מכירות כרטיסים ומוצרים נלווים .  כך לדוגמא ,  מנכ"ל המועדון פיטר סטורי ,  מרוויח יותר מ-100 אלף ליש"ט בחודש ויותר מ-1.4 מיליון ליש"ט בשנה.מקורות אמרו ל"אובזרוור ",  כי חלק מההוצאות על השכר כוללות תשלומים לשחקנים לשעבר ,  כמו גם למנג'ר לשעבר הארי רדנאפ .  דובר המועדון לא מסר תגובה בנושא .  לשחקנים ,  שרבים מהם נמכרו מאז למועדונים אחרים ,  הובטחו בונוסים שהסתכמו בהרבה יותר ממה שהמועדון הרוויח ,  אשר חלק מהם טרם שולמו.המנג'ר אברהם גרנט נותר עם הקבוצה הקטנה בליגה האנגלית ,  לאחר עזיבתם של 14 שחקנים בקיץ האחרון .  השחקן בעל השכר הגבוה ביותר בפורטסמות' הוא השוער דיוויד ג'יימס ,  הזוכה לשכר של כ-50 אלף ליש"ט בשבוע .  לפי הערכות ,  השחקנים קיבלו בונוסים בסך 250 אלף ליש"ט כל אחד .  בנוסף ,  המועדון חייב גם 10 מיליון ליש"ט על תשלומי העברה ו-4.4 מיליון ליש"ט לסוכני שחקנים ,  בהם פיני זהבי הישראלי ,  לו חייב המועדון 2.3 מיליון ליש"ט.בעוד שבוע צפוי המועדון להגיע לפגישה בשירותי מס ההכנסה ,  שתקבע את גורל המועדון .  בהתחשב בהיקף החובות ,  המוערך בכ-60 מיליון ליש"ט ,  וההתחייבויות הנוספות ,  לא נראה סביר כי יימצאו השקעות חדשות או רוכש למועדון לפני השימוע ב-1 במארס.אלכסנדר גאידמק ,  בנו של ארקדי גאידמק ,  פרע לפני כחודשיים הלוואה בסך 2.5 מיליון ליש"ט  ( 4 מיליון דולר )  שהמועדון נדרש להשיב לבנק . " אני הייתי ערב להלוואה ",  אמר גאידמק לסטאר . " כשהמועדון לא פרע את החוב ,  הבנק פנה אלי ,  ואני שילמתי אותו כדי למנוע כינוס נכסים של המועדון .  כי אם זה יקרה ,  אני אפסיד הכל ",  הבהיר.גאידמק בן ה-32 ,  רכש את פורטסמות' בשנת 2006 .  תחילה הזרים גאידמק כסף רב למועדון ,  אולם על רקע המשבר הכלכלי העולמי החליט באוגוסט השנה למכור את המועדון לסולימן אל-פאחים ,  איל נדל"ן מאיחוד הנסיכויות הערביות שהוכתר בתקשורת בתור  " דונלד טראמפ של אבו דאבי ".  עם זאת ,  בתוך שישה שבועות ,  מכר אל-פאחים את השליטה במועדון לאיש העסקים הסעודי עלי אל-פרג'.העיתון הבריטי  " דיילי מייל ",  דיווח בחודש אוקטובר כי אל פרג' קיבל הלוואה בסך 15 מיליון ליש"ט מאיש העסקים הישראלי לוי קושניר ואיש עסקים נוסף מהונג קונג ,  כדי לסייע לו במימון רכישת פורטסמות' .
 
פורטסמות' על סף פשיטת רגל :  תשלומי השכר במועדון מסתכמים ביותר מ-50 מיליון ליש"ט בשנה
חובותיו של המועדון נאמדים ביותר מ-60 מיליון ליש"ט ;  גורלו צפוי להיקבע בשבוע הבא

