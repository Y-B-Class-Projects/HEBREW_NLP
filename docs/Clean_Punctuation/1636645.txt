שבועיים אחרי :  גבר חולץ מהריסות בהאיטי
גם שבועיים אחרי רעידת האדמה שפקדה את האיטי ,  לא אבדה התקווה ,  כשכוחות אמריקאים חילצו אדם ששהה 14 יום מתחת להריסות מבנה בעיר הבירה פורט או פרינס
כוחות אמריקאים בהאיטי חילצו הלילה  ( רביעי )  גבר בן 35 כשהוא פצוע קל לאחר ששהה שבועיים לכוד מתחת להריסות מבנה בבירה ,  פורט או פרינס .  הגבר ,  מכוסה אבק ולבוש בתחתוניו בלבד ,  חולץ מהריסות המבנה ונלקח למרכז טיפול רפואי כשאינו סובל מפציעות חמורות .
 החילוץ נעשה בידי הכוחות האמריקנים שהחלו להפנות את מאמציהם מפעולות החילוץ המסיביות לסיוע לתושבים שנשארו ללא קורת גג לאחר רעידת האדמה הקשה ,  שפקדה את האיטי וגבתה ,  על פי הערכות ,  את חייהם של כ- 200 אלף בני אדם .  שבועיים לאחר רעידת האדמה בעוצמה של 7.0 בסולם ריכטר שהורגשה באי ,  והחיים עדיין בלתי אפשריים .  קיים חשש מפני התפרצות מחלות עקב התנאים הסניטריים הקשים ברחובות המדינה ההרוסה .  מאז הרעש ועד היום חילק האו"ם קרוב לעשרה מיליון ארוחות לכמעט 450 אלף איש ,  ונראה שמאמצי הסיוע של הכוחות הזרים מתקשים להגיע לכמות התושבים העצומה שנותרה חסרת כל .
 בתוך כך גוברים הדיווחים על התגודדויות מסכנות חיים של תושבים ,  הדורשים אוכל ומים מהכוחות הרבים .  כחלק מהאירועים האלימים במדינה ,  נאלצו כוחות ברזילאים של האו"ם להשתמש בגז מדמיע לעבר קהל של אלפי תושבים ,  שהצטופפו יחד בתקווה לסיוע המתעכב . " הם אינם אלימים .  רק נואשים ורוצים לאכול ",  אמר קולונל הצבא הברזילאי ,  פרננדו סוארס ,  והוסיף  " הבעיה היא שאין מספיק אוכל לכולם ".  
כוחות האו"ם והכוחות האמריקנים הצהירו כי הם מרכזים מאמצים עבור חלוקת האוכל והסיוע ברחבי המדינה המוכה ,  זאת לאחר תלונותיהם הרבות של התושבים כי הסיוע אינו מגיע לקרקע .
 
שבועיים אחרי :  גבר חולץ מהריסות בהאיטי
גם שבועיים אחרי רעידת האדמה שפקדה את האיטי ,  לא אבדה התקווה ,  כשכוחות אמריקאים חילצו אדם ששהה 14 יום מתחת להריסות מבנה בעיר הבירה פורט או פרינס

