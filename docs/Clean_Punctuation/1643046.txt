אמות רוכשת את  " סנטר הגליל "  בראש פינה מדלק נדל"ן תמורת 70 מיליון שקל
הקניון ממוקם בכניסה לראש פינה ,  משתרע על פני כ-10 דונם וכולל כ-6,000 מ"ר שטחים מניבים ותחנת דלק
אמות חתמה על הסכם עם חברת דלק נדל"ן לרכישת מלוא זכויותיה בקניון  " סנטר הגליל "  בראש פינה תמורת כ-70 מיליון שקל בתוספת מע"מ .  הקניון ממוקם בכניסה המזרחית לראש פינה מכביש מספר 90 ,  משתרע על פני כ-10 דונם וכולל כ-6,000 מ"ר שטחים מניבים - בעיקרם למסחר - וכן תחנת דלק ." סנטר הגליל הינו נכס איכותי ורכישתו מהווה גיוון של תיק הנכסים שבבעלות החברה אשר מרוכז ברובו באזור המרכז ",  מסר אבי מוסלר מנכ"ל אמות .  עוד מדווחים באמות כי סך כל  " ההכנסות נטו "   ( noi )  הנובעות כיום מהמרכז המסחרי הינן בסך של כ-5.75 מיליון שקל ,  בתוספת מע"מ לשנה  ( ובתפוסה מלאה צפויות להסתכם בכ-6 מיליון שקל )  .  הרכישה תמומן ממקורותיה העצמיים של החברה.חברת דלק נדל"ן ,  בניהולו של ערן מיטל ,  דיווחה כי לאור המכירה תפרע החברה חוב בנקאי בסך של כ-55 מיליון שקל הקיים בגין הנכס .  דלק נדל"ן ,  ממשיכה באסטרטגיית מימוש הנכסים עליה דיווחה החברה בנובמבר 2009 .  במסגרת אסטרטגיה זו ,  מימשה דלק נדל"ן בחודש שעבר את אחזקותיה  ( כ-70% )  בקניון חיפה לפי שווי של כ-300 מיליון שקל.בנוסף ,  החברה דיווחה בחודש שעבר כי תמכור ל"דלק ",  חברת הדלק הישראלית ,  מחצית מזכויותיה בחברת  " דלק מתחמים קמעונאיים "   ( דמ"ק )  ,  וכן מחצית מזכויותיה בכל אחת משלוש תחנות דלק  ( "עין יהב ",   " קולנוע אסתר "  ו"מגידו ")  .  כמו כן דיווחה החברה על מכירת קרקע הסמוכה לתחנת תדלוק ברעננה ,  בתמורה כוללת של כ-42.5 מיליון שקל.מעבר לכך ,  מימשה החברה לאחרונה את אחזקותיה בקניון דרורים וכן חלק מאחזקותיה בחברת מבני תעשייה .  כמו כן ,  קיבלה החברה לאחרונה דיווידנד מחברת הבת ,  dgre ,  בהיקף של כ-31.3 מיליון שקל .  בכוונת דלק נדל"ן להתמקד בטווח הארוך בפיתוח הנכסים המניבים בחו"ל ,  המרוכזים בחברת dgre ,  וכן בפיתוח תחום היזמות למגורים בישראל ,  המרוכז תחת חברת דנקנר השקעות .
 
אמות רוכשת את  " סנטר הגליל "  בראש פינה מדלק נדל"ן תמורת 70 מיליון שקל
הקניון ממוקם בכניסה לראש פינה ,  משתרע על פני כ-10 דונם וכולל כ-6,000 מ"ר שטחים מניבים ותחנת דלק

