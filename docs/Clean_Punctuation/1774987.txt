היום שאחרי הפיגוע במצרים : " חשש ממלחמת אחים "
 הרשויות בקהיר סבורות כי אל-קאעדה עומד מאחורי הפיגוע בכנסייה באלכסנדריה ,  אך הקופטים משוכנעים שהוא נובע מהמתיחות הבין-דתית במדינה .  באירן ובחיזבאללה מצאו אשם אחר :  המוסד
 ( צילום :  רויטרס ;  עריכה :  יאיר דניאל ;  קריינות :  אביב אברמוביץ' )  
" מצרים מזועזעת "  - זו הכותרת הראשית הקצרה של העיתון החשוב ביותר בעולם הערבי , " א-שרק אל-אווסט ",  שכמו כל התקשורת הערבית ,  עוסק בהרחבה בפיגוע בליל שישי בכנסייה קופטית באלכסנדריה ,  שבו נהרגו 21 מאמינים נוצרים שציינו את השנה האזרחית החדשה כתוצאה מפיצוץ מכונית תופת .  
במצרים עצמה ,  עוסקים היום כלי התקשורת כמעט אך ורק בפיגוע .  בעוד שהעיתונים הממסדיים העניקו מקום נרחב לתיאור הפיגוע ,  לגינויים העולמיים מקיר לקיר ולדבריו של הנשיא חוסני מובארק ,  עיתון האופוזיציה  " אל-מסריון "  ציטט מנהיגים נוצרים במדינה שטענו כי הפיגוע אירע בשל הסכסוך בין המוסלמים לנוצרים שהלך והעמיק בחודשים האחרונים .
 הכומר אכרם למעי ,  אחד ממנהיגי הכנסייה הקתולית במצרים ,  אמר לעיתון כי התגברות המתיחות הבין-דתית בתקופה האחרונה  " שיחקה תפקיד מרכזי בהכשרת הקרקע לפיגוע בכנסייה באלכסנדריה ".  לדבריו ,  ההתגרות של הרוב המוסלמי במדינה כלפי הנוצרים  " היוותה גורם מרכזי שהוביל לפיגוע ". 
הוא הוסיף כי העובדה שמשרד הפנים האשים את ארגון אל-קאעדה בביצוע הפיגוע ,  מעידה על כך שהמשטר מחפש אחר  " שעיר לעזאזל מבלי לערוך חקירה אמיתית ". 
אנשי דת בכירים במצרים הזהירו מפני הידרדרות אפשרית למלחמת אזרחים .  איש הדת המוסלמי הבכיר ,  השייח' מחמוד עאשור ,  אמר בראיון לערוץ הטלוויזיה האירני  " אל-עאלם "  כי  " מהפיגוע חסר התקדים עולה בבירור כי המחבלים התכוונו לפגוע במצרים ,  בביטחון שלה ,  ביציבות שלה וכן לעורר מלחמת אחים בין מוסלמים לנוצרים ". 
דברים דומים אמר אתמול גם הנשיא חוסני מובארק ,  שהבטיח  " לרדוף את מתכנני ומצבעי מעשה הטרור ,  כמו גם את אלה המעורבים בהסתרתם בקרבנו ". 
במצרים חיים כ-10 מיליון נוצרים ,  המהווים מעט יותר מעשירית מאוכלוסיית המדינה .  הבוקר חודשו התפילות בכנסייה שהותקפה ,  במיסת יום ראשון ,  שרבים ממשתתפיה לבשו שחורים לאות אבל .  
מנגנוני הביטחון המצרים תגברו בעקבות הפיגוע את כוחותיהם סמוך לכנסיות ברחבי המדינה ,  מחשש לפיגועים נוספים .  הם הציבו מחסומים בכניסות וביציאות מהערים ותגברו את כמות השוטרים החשאיים מחוץ לכנסיות .  גם בשדה התעופה בקהיר תוגברה האבטחה .  אתמול נערכו באלכסנדריה הפגנות מחאה של נוצרים ,  שגלשו להתפרעויות ועימותים עם המשטרה .
 מקור ביטחוני במשרד הפנים המצרי אמר הבוקר לרשת הטלוויזיה  " אל-ערביה "  כי ייתכן שמי שביצע את הפיגוע הוא מחבל מתאבד ,  שנהג במכונית ולאחר מכן נספר בין ההרוגים .
 מדינות רבות גינו את הפיגוע ,  בהן ירדן ,  סוריה ,  ערב הסעודית ,  הרשות הפלסטינית ואירן .  באירן מיהרו להפנות אצבע מאשימה כלפי ישראל ,  ובין היתר ,  צוטט בסוכנות הידיעות FARS  " מומחה אסטרטגי מצרי בכיר "  בשם אחמד ראסם ,  שטען כי מאחורי הפיגוע עומד שיתוף פעולה של  " גורמים מוסלמיים וואהבים והמוסד הישראלי ".  
גם בחיזבאללה ירו הבוקר באותו כיוון : " כל פשע שמבוצע במדינה ערבית או מוסלמית נגד מאמינים דתיים משרת את מזימתו של המשטר הציוני לייהד את השטחים הפלסטינים וכן את שאיפתה של ארה"ב להצית סכסוכים במזרח התיכון ".  חיזבאללה הביע תנחומים למשפחות ההרוגים ואיחל החלמה מהירה לפצועים .
 
היום שאחרי הפיגוע במצרים : " חשש ממלחמת אחים "
 הרשויות בקהיר סבורות כי אל-קאעדה עומד מאחורי הפיגוע בכנסייה באלכסנדריה ,  אך הקופטים משוכנעים שהוא נובע מהמתיחות הבין-דתית במדינה .  באירן ובחיזבאללה מצאו אשם אחר :  המוסד

