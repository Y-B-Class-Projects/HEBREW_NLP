ישראל ביתנו תפעל נגד מחרימי אריאל
שרי מפלגתו של ליברמן החליטו לפעול כדי להפסיק את המימון הישיר לאמנים החתומים על הקריאה להחרים את היכל התרבות באריאל .  בין היתר ,  יופסק מימון נסיעותיהם להופעות בחו"ל והם לא יוזמנו להופיע בפני גופים ממלכתיים
שרי ישראל ביתנו החליטו הבוקר  ( ראשון )  לפעול ,  כל אחד בתחומי משרדו ובממשלה ,  כדי להפסיק את המימון הישיר לאמנים החתומים על הקריאה להחרים את היכל התרבות באריאל .  בין היתר ,  יופסק מימון נסיעותיהם להופעות בחו"ל ,  הם לא יוזמנו להופיע בפני גופים ממלכתיים ועוד .  
לדברי יו"ר המפלגה ,  שר החוץ אביגדור ליברמן , " האמנים הללו יכולים ליהנות מחופש הביטוי אך לא מכספי משלם המסים .  מי שמכנה את ישראל 'מדינת אפרטהייד' אינו יכול ליהנות מפרותיה .  האמנים החתומים על המכתב מייצגים קבוצה קטנה ,  שולית וקיצונית בחברה הישראלית ואין כל סיבה לממן את ההסתה שלהם נגד המדינה ". 
ליברמן הוסיף : " מותר לכל אחד לבקר ,  גם בחריפות ,  את מדיניות הממשלה ,  אך אי אפשר לערער על הלגיטימיות של הממשלה ושל הכנסת שנבחרו בצורה דמוקרטית .  להפעיל לחץ על אחרים לפעול נגדן ובואתו הזמן גם לבקש את מימונה של המדינה .  ההצגה חייבת להימשך ,  ההסתה נגד המדינה חייבת להיפסק ". 
יו"ר מרצ ,  ח"כ חיים אורון ,  תקף את החלטת שרי ישראל ביתנו . " מחאת האומנים לגיטימית ,  ראויה ומצפונית ",  אמר . " הם אינם מחרימים את תושבי אריאל ,  אלא מסרבים להופיע במקום מחלוקתי .  מאידך ,  תגובת ישראל ביתנו לוקה באופן מובהק במקארתיזם והליכת אימים על יוצרים רק בשל דעותיהם .  זו לא התנהגות ממלכתית של מפלגה מרכזית בממשלה ,  כי אם של כנופיית בריונים שאינה מבחינה בין אומנות לקומיסריות ". 
סערת היכל התרבות באריאל תגיע השבוע לשיא ,  עם פתיחתו של המקום ביום שני .  רגע לפני ,  פרסמו אנשי תרבות רבים מכתב פתוח ,  עליו הם חתומים ,  בו קראו לשחקני התיאטרון שיופיעו שם לחזור בהם .  בין החתומים על המכתב :  דויד גרוסמן ,  חנה מרון ,  יאיר גרבוז ,  דני קרמן ,  איתן פוקס ,  שמואל הספרי ,  דורון צברי ,  אוהד נהרין ,  עודד קוטלר ורבים נוספים ,  ביניהם יוזמי מכתב היוצרים המקורי כמו הדרמטורגית ורדית שלפי .
 
ישראל ביתנו תפעל נגד מחרימי אריאל
שרי מפלגתו של ליברמן החליטו לפעול כדי להפסיק את המימון הישיר לאמנים החתומים על הקריאה להחרים את היכל התרבות באריאל .  בין היתר ,  יופסק מימון נסיעותיהם להופעות בחו"ל והם לא יוזמנו להופיע בפני גופים ממלכתיים

