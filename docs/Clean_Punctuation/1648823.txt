גם ברומניה מדווחים על מועמדות פיצורקה לנבחרת ישראל
כלי התקשורת במדינה מדווחים על פגישה בין נציגי ההתאחדות למאמן הרומני ,  אחרים אף טוענים למו"מ מתקדם וסיכום עקרוני
גם התקשורת הרומנית מדווחת היום  ( שלישי )  בהרחבה כי ויקטור פיצורקה ,  מאמן נבחרת רומניה לשעבר ,  נמצא ברשימת המועמדים לאימון נבחרת ישראל .  חלק מכלי התקשורת ברומניה מדווחים על פגישה בין נציגי ההתאחדות הישראלית למאמן הרומני ,  אחרים אף מרחיבים וטוענים כי בין הצדדים נעשה מו"מ מתקדם ואף קיים סיכום עקרוני .
 על פי הדיווחים ברומניה ,  המגעים בין פיצורקה להתאחדות לכדורגל נפתחו כבר בחודש נובמבר וכעת הצדדים עלו שלב ,  והם בשלים לסיבוב אחרון של שיחות ולהשלמת המשא ומתן באופן סופי .  על פי גורמים המקורבים למשא ומתן ,  הצדדים כבר סגרו את התנאים הכספיים ואת משך החוזה .
" המגעים כבר נעשו ,  והגענו לסיכום עקרוני על חוזה לארבע שנים בשכר של מיליון יורו לעונה ,  פלוס בונוסים על העפלה ליורו 2012 או מונדיאל 2014 ",  צוטט מי שהוגדר כגורם בכיר בהתאחדות הישראלית .  על פי התקשורת הרומנית ,  רוברטו דונאדוני הוא המועמד היחיד לצד פיצורקה להדריך את ישראל ,  לאחר שפתיח טרים הטורקי סירב להצעה . " דונאדוני קיבל הצעה של 1.5 מיליון יורו ,  אבל ביקש עוד זמן לחשוב וסביר שלא יגיע ",  התבטא הגורם .
 העיתון  " פרוספורט "  טוען כי פיצורקה ייפגש עם נציגי ההתאחדות היום בטימישוארה ,  שם תתמודד מחר הנבחרת מול רומניה במשחק ידידות .  על פי הדיווח ,  בישראל מקווים לשמוע 'כן' סופי מפיצורקה על מנת לסגור את העסקה .  כזכור ,  כבר אתמול אמר פיצורקה לוואלה !  ספורט : " זה נכון שיש לי הצעה מנבחרת אירופאית .  אני לא אחד שמדבר תוך כדי משא ומתן אלא רק אחריו .  אני מאוד מעוניין במה שהציעו לי .  לא אאמן בקרוב ברומניה ". 
פיצורקה בן ה-53 היה חלוץ עבר מפואר בסטיאווה בוקרשט איתה זכה בגביע אירופה ב-1986 .  הוא הדריך את הנבחרת לקדנציה ראשונה ב-1998 והוביל אותה ליורו 2000 ,  אך פוטר לפני האליפות .  ב-2004 מונה לקדנציה שניה כמאמן רומניה ותחת הדרכתו הנבחרת העפילה ליורו 2008 .  פיצורקה פוטר בחודש אפריל 2009 לאחר קמפיין לא מוצלח במסגרת מוקדמות המונדיאל והוחלף על ידי רזבאן לוצ'סקו .  בשנה האחרונה לא אימן ולאחרונה דחה מספר הצעות מקבוצות ברומניה וכן סירב להדריך את נבחרת איחוד האמירויות .
 אגב ,  ברומניה נטעו עוד היום כי המאמן הרומני לאסלו בולוני ,  שהתפטר לאחרונה מסטנדרד ליאז' ,  סירב להצעה לאמן את נבחרת ישראל .
 בהתאחדות לכדורגל טוענים כי ועדת האיתור תכריז על שמו של מאמן הנבחרת הבא מיד לאחר קונגרס אופ"א שיתקיים ב-25 במרץ בישראל ,  בהשתתפות נשיא אופ"א מישל פלאטיני ,  נשיא פיפ"א ספ בלאטר ונשיאי הקונפדרציות .  כזכור ,  גם שמו של המאמן הצרפתי קלוד לרואה כהוזכר כמועמד .
 בימים הקרובים אמורים לעלות שמות נוספים ,  אבל בהתאחדות ממשיכים להבהיר כי : " נערוך בדיקות מקיפות על כל אחד מהם ,  לא נמהר לקבל החלטה ".  גם שמו של הצרפתי לואיס פרננדז ,  שנקשר כמי שמנסה לקדם את מועמדותו באמצעות מקורבים לקברניטי ההתאחדות ,  עדיין עומד על הפרק .  לדברי בכיר בנבחרת ,  העובדה שפרננדז אינו דובר אנגלית מהווה חיסרון ,  אם כי עדיין לא נפסלת מועמדותו .
 
גם ברומניה מדווחים על מועמדות פיצורקה לנבחרת ישראל
כלי התקשורת במדינה מדווחים על פגישה בין נציגי ההתאחדות למאמן הרומני ,  אחרים אף טוענים למו"מ מתקדם וסיכום עקרוני

