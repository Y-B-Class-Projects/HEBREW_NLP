ליברמן על החיסול :  תמיד מאשימים את ישראל
לדברי שר החוץ ,  שנועד עם שרי חוץ אירופים בבריסל ,  אין שום עדות למעורבות ישראלית בחיסול אל מבחוח בדובאי .  האיחוד האירופי גינה את השימוש בדרכונים מזויפים ,  אך לא הזכיר בהודעתו את ישראל
 ( צילום :  רויטרס .  עריכה :  עידן גוראל ) 
שרי החוץ של האיחוד האירופי גינו בצהרים  ( שני )  את השימוש בדרכונים אירופיים מזויפים במסגרת המבצע לחיסול בכיר חמאס מחמוד אל-מבחוח בדובאי .  עם זאת ,  בהודעה שפרסמו השרים ,  לא הוזכרה ישראל .  
בהודעת השרים ,  המכונסים בבריסל ,  נאמר : " האיחוד האירופי מגנה בחריפות את העובדה שאלה שהיו מעורבים בפעולות הללו השתמשו בדרכונים מזויפים של חברות באיחוד האירופי וכרטיסי אשראי שהושגו על ידי גניבת זהות אזרחים אירופים ". 
עוד נמסר כי  " האיחוד האירופי מקבל בברכה את החקירה של רשויות דובאי ,  וקורא לכל המדינות לשתף עמה פעולה ".  
לדברי דיפלומטים ,  ישראל לא הוזכרה בהודעה מכיוון שאין הוכחה שסוכנים ישראלים ביצעו את החיסול . " אני לא רוצה לקדם טענות נגד ישראל .  על בסיס אפשר לעשות את זה ?  "  אמר שר החוץ של אוסטריה מייקל ספינדלגר . " אני לא רואה קשר שזה אכן היה חיסול ושהממשלה הישראלית מעורבת .  הכל זה הנחות ,  ואין שום הוכחות ". 
בתוך כך ,  שר החוץ ליברמן ,  הנמצא בבריסל ,  נפגש עם שר החוץ של אירלנד מייקל מרטין .  בתשובה לשאלתו של מרטין בדבר ההתנקשות באל-מבחוח אמר ליברמן כי אין שום עדות למעורבות ישראלית בחיסול ולכן הוא אינו רואה כל צורך להתייחס לכך .  לדבריו , " יש נטייה ערבית להאשים את ישראל בכל דבר ". 
ליברמן הוסיף כי  " במזרח התיכון יש הרבה סכסוכים פנימיים בתוך מדינות וגופים שאינם דמוקרטיים כמו ישראל ". 
במהלך ביקורו צפוי ליברמן להיוועד בין היתר עם האחראית על מדיניות החוץ של האיחוד ,  קתרין אשטון ,  עם נשיא הפרלמנט האירופי ג'רזי בוזק ,  עם שרי החוץ של בריטניה ,  רומניה ,  בלגיה וסלובניה ועם בכירים נוספים בפרלמנט האירופי .
 
ליברמן על החיסול :  תמיד מאשימים את ישראל
לדברי שר החוץ ,  שנועד עם שרי חוץ אירופים בבריסל ,  אין שום עדות למעורבות ישראלית בחיסול אל מבחוח בדובאי .  האיחוד האירופי גינה את השימוש בדרכונים מזויפים ,  אך לא הזכיר בהודעתו את ישראל

