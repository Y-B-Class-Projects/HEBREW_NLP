ארגונים להגנת הסביבה עתרו לבג"ץ נגד הרפורמה בחוק התכנון והבנייה - מבקשים זמן נוסף להתנגדות לחוק 
" מדובר ברפורמה המשנה סדרי עולם בתחום התכנון והבנייה "
 שישה ארגוני סביבה ,  בהם אדם טבע ודין והחברה להגנת הטבע ,  הגישו היום עתירה לבג"ץ נגד הרפורמה בחוק התכנון והבנייה שמוביל ראש הממשלה בנימין נתניהו .  הארגונים ביקשו מבית המשפט כי לאור מורכבותו של החוק ,  יורה לממשלה להאריך את משך הזמן בו ניתן להגיש השגות לרפורמה למשך 90 יום .  כן עתרו להוציא צו ביניים שיורה לממשלה להימנע מקיום דיון ממשלתי ברפורמה.בעתירה ,  שהוגשה על-ידי עו"ד נירית לוטן מארגון אדם טבע ודין ועו"ד חגית הלמר מהחברה להגנת הטבע ,  מצוינים מספר דוגמאות המעידות על השפעתה האדירה של הרפורמה ,  וביניהן :  הפרטת כל הליכי הבחינה הסביבתית ,  פגיעה בזכות הייצוג של הארגונים הסביבתיים ,  צמצום זכות הציבור ועוד . " מדובר ברפורמה המשנה סדרי עולם בתחום התכנון והבנייה ,  שהשלכותיה על דמות הארץ ,  על הבריאות ,  הסביבה והזכויות של תושביה מרחיקות לכת ",  נכתב בעתירה , " הליך קידום החוק מהווה פגיעה בזכותו של הציבור .  התנהלותה הבעייתית של הממשלה משקפת מראית עין בלבד של דמוקרטיה והיא בלתי סבירה באופן קיצוני ".  עוד נכתב בעתירה , " הצעת חוק התכנון והבנייה כפי שבאה לידי ביטוי ,  צפויה להביא לשורה ארוכה של שינויים ,  חלקם מהפכניים ,  בהסדרים בחוק התכנון והבנייה .  הצעת החוק כוללת 241 עמודים ,  585 סעיפים וארבע תוספות לחוק ,  וכן 96 עמודים של דברי הסבר .  פרסום טיוטת החוק הוגבל ל - 21 יום בלבד .  לשם התנגדות רגילה לתוכנית ,  קובע החוק פרק זמן של 60 יום ,  מכאן שלשם תגובה לחוק כה עצום בהיקפיו ובמשמעויותיו ,  נדרש זמן מינימאלי של 90 יום .  פרק זמן של 21 יום בלבד איננו סביר ,  איננו הגיוני או הגון והוא משקף מראית עין של הליך דמוקרטי של קיום היוועצות ".  הרפורמה שמה דגש על קיצור הליכים ולכן עיקרי הרפורמה בתכנון ובנייה הם חיזוק הוועדות המקומיות על חשבון הוועדות המחוזיות ,  ביטול הוועדה להגנה על השטחים הפתוחים ,  ביטול ניסויים שנעשו עד עכשיו על-ידי מוסדות וארגונים מקצועיים כמו הטכניון והעברת הסמכות לשר הפנים .  החשש המרכזי של המתנגדים הוא ,  כי מטרת הרפורמה היא להבטיח את שליטת הממשלה בהחלטות של מוסדות התכנון והעברת הסמכויות לוועדות המקומיות שעשויה להביא למתן הטבות למקורבים פוליטיים ." הרפורמה של בנימין נתניהו תפגע בילדינו ותחסל 60 שנה של תכנון "  

ארגונים להגנת הסביבה עתרו לבג"ץ נגד הרפורמה בחוק התכנון והבנייה - מבקשים זמן נוסף להתנגדות לחוק 
" מדובר ברפורמה המשנה סדרי עולם בתחום התכנון והבנייה "
 
