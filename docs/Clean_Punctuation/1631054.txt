לאחר השלמת הסדר החוב :  מעלות העלתה את דירוג האג"ח של צים ל-B
מעלות :  הפרופיל הפיננסי של צים לאחר כניסת ההסדר לתוקף נותר חלש נוכח ההפסדים הגבוהים והתזרים השלילי
חברת מעלות העלאתה את דירוג איגרות החוב של חברת צים שבבעלות ל-b עם תחזית דירוג יציבה לאחר השלמת הסדר החוב .  קדמה לכך הורדת דירוג אגרות החוב של צים ל d מדירוג cc ותחזית דרוג שלילית.מעלות הסבירה שהורדת הדירוג נובעת מהמתדולוגיה של החברה שעל פיה השלמת ההצעה להסדר חוב שקולה לכשל בפרעון ההתחייבות .  זאת משום שההצעה להסדר החוב נבעה ממצוקה פיננסית ולא מהזדמנות ובשל הדחייה המשמעותית בפירעון קרן איגרות החוב בשילוב הפרופיל הפיננסי החלש של צים שיצרו תנאים שהגבילו את יכולתם של בעלי איגרות החוב לבחור בחלופות טובות יותר.כחלק מהסדר החוב שנכנס לתוקפו ב-6 בינואר 2010 נדחה פירעון קרן איגרות החוב ל-2016 או לכל המאוחר ל-4 תשלומים שנתיים עד ל-2020 בתמורה להעלאה מדורגת של עד 1.2% בריבית המשולמת מדי שנה בין השנים 2015 ל-2020.מעלות נימקה את העלאת הדירוג ל-b בכך שהפרופיל הפיננסי של צים לאחר כניסת ההסדר לתוקף נותר חלש נוכח ההפסדים הגבוהים ,  התזרים השלילי כשלצידם מבנה ההון הממונף והחשיפה לתנאי השוק הקשים השוררים בענף הספנות הקווית.מעלות סבורה כי ענף הספנות ובעיקר הספנות הקווית עדיין סובל ממיתון עמוק ,  ומעריכה שהתנאים הקשים ימשיכו לשרור בו לפחות בטווח הקצר ושההתאוששות בענף תהיה איטית ,  תלויה בהתאוששות הכלכלה העולמית ומושפעת לרעה מצבר ההזמנות של אוניות חדשות .  להערכת מעלות ,  תנאים אלו ימשיכו להעיב על הרווחיות שנמדדת באמצעות שיעור הרווח התפעולי התזרימי  ( ebitda )  להכנסות ועל יכולתה להפיק תזרימי מזומנים ברבעונין הקרובים .  יתר על כן מעלות סבורה ,  שלאור העובדה שהסדר החוב הכולל התמקד בדחיית פירעונות בלבד ולא היה כרוך במחיקת חובות ,  מבנה ההון של החברה יישאר סביב אותה רמת מינוף גבוהה גם בטווח הבינוני .  בנוסף ,  צבר ההזמנות הגבוה עדיין של צים לאוניות חדשות מטיל ספק לגבי יכולתה של החברה להפחית את נטל החוב בטווח הבינוני.מעלות מציינת שההסדר משפר את הנזילות של צים .  למרות זאת ,  להערכתה ,  רמה זו עדיין פגיעה .  חשיפה נמוכה ותלות גבוהה בתנאי שוק שעלולים להתגלות כקשיים מהמצופה עשויים לגרור את צים לגירעון תזרימי גדול מהצפוי .  צים נשענת ,  בין היתר ,  על מימוש נכסים במהלך 2011 ,  בעיקר בתחומים הנלווים לפעילות הספנות הקווית.מימושים אלו עשויים להיות קשים לביצוע אם שוק הספנות הקווית ימשיך לסבול מסטגנציה .  ההתאוששות האיטית הצפויה בענף ,  כולל עודף הקיבולת הצפוי ,  יגזור ככל הנראה שווי שוק נמוך לצי של צים ויחד עם פרופיל האשראי החלש של החברה יקשה עליה להשיג מימון לאוניות המוזמנות ל-2015-2014 או לקבל מימון נוסף .
 
לאחר השלמת הסדר החוב :  מעלות העלתה את דירוג האג"ח של צים ל-B
מעלות :  הפרופיל הפיננסי של צים לאחר כניסת ההסדר לתוקף נותר חלש נוכח ההפסדים הגבוהים והתזרים השלילי

