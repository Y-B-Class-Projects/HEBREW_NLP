 " רצון שלט בנשים עד התבטלות מוחלטת בפניו "
 השופט אמר בדיון על ערעורו של גואל רצון על מעצרו כי  " די לעיין בראיות שהוצגו כדי להבין שמצטיירת תמונה של אדם שהשתלט פיזית ונפשית על הנשים והילדים ".  ערעורו של רצון נדחה
 ( צילום :  צילום עוז מרון ,  עריכת וידיאו :  לירז ליבנה ) 
בית המשפט המחוזי בתל אביב דחה הבוקר  ( שישי )  את הערעור שהגיש גואל רצון על מעצרו .  רצון טען כי כל מעשיו היו בהסכמה וכי אין מספיק ראיות על מנת להחזיקו במעצר בהתבסס על סעיף העבדות שהיה אחד מהסיבות למעצרו .  הוא נעצר ביום שלישי בחשד שביצע עבירות חמורות של התעללות .  הוא חשוד כי החזיק בני אדם בתנאי עבדות וביצע שורה של עבירות מין .  
השופט צבי גורפינקל אמר בדיון כי  " די לעיין בראיות שהוצגו כדי להבין שמצטיירת תמונה של אדם שהשתלט פיזית ונפשית על הנשים שמתגוררות במחיצתו וכן על הילדים המתגוררים עם אותן נשים .  התמונה המצטיירת לכאורה היא של שליטה מוחלטת של החשוד על אותן נשים עד כדי רמיסת כל רצון עצמי ועד כדי התבטלות מוחלטת בפניו .  הראיות שנאספו עד כה יוצרות חשד סביר לכאורה של ביצוע עבירות מין והדבר מחייב המשך חקירה מאומצת ותקופה של חמישה ימי מעצר לא תספיק בחקירה הענפה והמסועפת מאחר שמדובר בעשרות עדים שיש צורך לחקור ולעמת ".  
החקירה נגד רצון החלה בחודש יוני האחרון ובמהלכה התבססה תשתית ראייתית לכך שרצון ביצע עבירות אינוס בנשותיו ,  והראיות שנאספו מצביעות כי הוא  " שולט שליטה ממשית בחיי הנשים ,  מכתיב להן את המותר והאסור ,  מפקח על תנועותיהן ,  מגביל את חירותן ומטיל סנקציות ועונשים שונים .  בין השאר ,  כתב ספר חוקים ובו קודי התנהגות לנשים ,  הכולל גם הוראות רבות על אופן התנהלות התא המשפחתי והעונשים בגין הפרת הכללים ". 
פרקליטתו של רצון מטעם הסניגוריה הציבורית ,  עו"ד שלומציון גבאי אמרה לוואלה !  לאחר מעצרו כי  " רצון נעצר למען יחסי ציבור של המשטרה בלבד .  נציגי המשטרה ומשרד הרווחה אף כינסו מסיבות עיתונאים טרם מעצרו ועוד לפני שהחשדות נמסרו למרשי ".  בנוגע לטענות על החזקה בתנאי עבדות ,  אמרה עו"ד גבאי כי  " מדובר באבסורד .  חוק העבדות חוקק לפני ארבע שני בנוגע לסחר בנשים וכאן מדובר במשפחה שהתקיימה בהסכמה .  הנשים ניהלו את אורחות חייהם באופן עצמאי ".  היא הוסיפה כי רצון מכחיש בתוקף את עבירות המין שיוחסו לו ". 
 ( עדכון ראשון :  9:48 )  

" רצון שלט בנשים עד התבטלות מוחלטת בפניו "
 השופט אמר בדיון על ערעורו של גואל רצון על מעצרו כי  " די לעיין בראיות שהוצגו כדי להבין שמצטיירת תמונה של אדם שהשתלט פיזית ונפשית על הנשים והילדים ".  ערעורו של רצון נדחה

