היו שלום ,  ותודה על החיים
הלב חדל לפעום ,  אתה מפסיק לנשום והדם כבר לא זורם בוורידים .  עכשיו - קח לך שנה ותתחיל להיפרד מכולם .  חוויית תהליך המוות - חלק שני
שלב שני - שלב המוות הפיזי :
 בעת שחיי אדם מגיעים לסיומם הנשמה לומדת על מצבה החדש באמצעות הזיכרון המצטבר שלה על חוויות המוות בגלגוליה הקודמים .  החוויה באה להזכיר לנשמה מהם השלבים הבאים שלה בעולם שמעבר ,  ומהווה אנרגיה המלמדת אותה את דרכה שם .  ישנן נשמות שמתגלגלות לאחר תקופה קצרה לעולמנו ,  לעומת נשמות שלוקח להן תקופה ארוכה  " לרדת "  שוב .  
חווית המוות היא חוויה של התנתקות הנשמה מהגוף .  במהלך ההתנתקות חוט האור המקשר בין הגוף הפיזי לנשמה מתנתק ועולה למעלה .  מאותו שלב הגוף הפיזי מפסיק לפעום ,  הלב פוסק ,  הדם מפסיק לזרום .  שלב הקבורה ותקופת האבל הם שלבים שמאפשרים לנשמה להבין מה קרה ולקבל הדרכה נכונה לחוות את הניתוק .
 שלב שלישי - שלב ההיפרדות :
 לאחר המוות הנשמה חיה בשני עולמות ,  בשתי בועות .  היא מרגישה שייכת עדיין לגוף ולעולם הזה ומצד שני היא נמצאת בעולם שהיא מכירה עוד לפני שנולדה .  המטרה שעומדת בפני הנשמה היא ללמוד להיפרד מהעולם שלנו ומהאנשים שאליהם הייתה קשורה .  קשה לה להיפרד מאחר שהיא עדיין חשה מחוברת לגוף הפיזי ,  ועוברת שנה עד שהיא מתנתקת  ( בדיוק משך הזמן שלוקח לגוף לחזור להיות אפר )  .  בנוסף לאנשים הקרובים לנפטר ,  יש תפקיד חשוב בשחרור הנשמה מהגוף ומהחיים שהיו לה בעזרת התפילות והמצוות שהם לוקחים על עצמם עבורה .
 שלב רביעי - שלב השחרור והלמידה :
 לאחר שהנשמה משתחרת ומתנתקת מהחיים שכאן היא עולה לרבדים אחרים שבהם היא לומדת ומתפתחת כנשמה .  הדרך שבה הנשמה מתפתחת למעלה בונה לה את השלב הבא שלה בחזרה שוב לגוף ,  בהתפתחות לנשמה מדריכה או כמלווה נשמות בעולם שמעבר .  חוויית המוות היא אחת מהשיעורים הקרמתיים שיש לכל אדם .  
בעקבות הקושי של הנשמה להכיל את הפרידה מהעולם או להכיל את חוויית המוות ,  הנשמה חוזרת שוב ושוב לעולם הגשמי ,  בין השאר כדי לחוות נכון את אותה חוויה .  מאחר שאנחנו נשמות שהתגלגלו לכאן מספר פעמים וחוו את המוות ,  על הנשמה להיות בשלה לקראת מות הגוף .  היכולת של האדם להכיל את הפרידה מהעולם ,  לא להתנגד ,  להיפרד מהיקרים לו עוד בחייו ,  כל אלו משדרגים את הנשמה .
 סיבת המוות מההיבט הנשמתי :
 הדרך להגיע לשלב המוות היא בחירה מלמעלה .  יש שמגיעים למוות באמצעות מחלה ,  שינה ,  תאונה או התאבדות .  כל אחד מהתהליכים הללו שונה במהותו ומראה על רמת הנשמה.מוות ממחלה :  ישנם אנשים שמספרים שיקירם נפטר לאחר תקופה קצרה מאז גילוי המחלה ,  משמע שהדרך לסיום הייתה קצרה כי הנשמה לא נזקקה ללמידה מרובה .  היא הייתה מוכנה לסיום כי רמת התודעה שלה הייתה גבוהה .  
לעומתה ,  ישנה קבוצה אחרת של אנשים שמחלתם ארכה שנים ,  ובמהלך השנים הללו הנשמה שלהם הצליחה לקבל אהבה וללמד את הסביבה הקרובה להם מהי אהבה ומהי נתינה .  השיעור והלמידה היו למעשה עבור אותם אנשים שסבבו את הנפטר - הנשמה של הנפטר אפשרה לסביבה ללמוד ולשדרג את הנשמה שלה באמצעות אותה מחלה .
 מוות שקט בשינה ,  או מוות בתאונה הם  " מוות מתנה ":  הנפטר לא היה זקוק ללמידה כי כל השיעורים שחווה בגלגוליו הקודמים שימשו אותו בחייו ואף תרמו לדרך המוות האחרונה .
 מוות בהתאבדות הוא מהלך שבו האדם התערב בבחירה האלוקית והקדים את זמנו ,  גם אם מבחינה נשמתית זמן המוות יכול היה להיות סמוך לזמן ההתאבדות .  ייתכן שהאדם היה נפטר מבלי שהתאבד ,  אך הוא בחר את רגע המוות באופן שלא משרת את הכוח האלוקי .
 מוות קליני הוא בחירה של הנשמה לחזור שוב לעולם הגשמי עם ייעוד חדש .  את הייעוד הראשוני הנשמה סיימה וקיבלה על עצמה במעמד שמים החלטה נוספת לעצמה .  לרוב ,  אותם אנשים שחוו מוות קליני מגלים את יכולת התקשור והריפוי בהמשך .
 מוות צמח הוא מצב של חיים ומוות במקביל .  הנשמה נמצאת בשני רבדים מקבילים ומחכה להוראה מלמעלה להתנתק מהגוף .  במהלך הזמן שהאדם שוהה כאן בעולם הגשמי הנשמה שלו לומדת ומתפתחת ,  ומשיגה הישגים שלא הצליחה להשיג עד המקרה .
 לסיכום ,  המילה מוות מהווה מחסום לרבים מאיתנו ,  אולם עבור רבים אחרים היא מייצרת רצון לעשייה ולהספק בחיים .  הידיעה שיש סיום לחיים האלו חשובה לנשמה ואף מדרבנת אותה לממש את ייעודיה .
 דפנה ביסמוט היא מטפלת הוליסטית רב תחומית ומדריכה רוחנית מתמחה :  חלומות ,  הילינג ,  תקשור ,  שחזור גלגולים ,  דמיון מודרך ,  חשיבה חיובית ,  מודעות עצמית ,  אנרגיות ,  קריסטלים ותמציות .  
אימייל :  dafnabis@walla.co.il

היו שלום ,  ותודה על החיים
הלב חדל לפעום ,  אתה מפסיק לנשום והדם כבר לא זורם בוורידים .  עכשיו - קח לך שנה ותתחיל להיפרד מכולם .  חוויית תהליך המוות - חלק שני

