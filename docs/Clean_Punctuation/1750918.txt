המפכ"ל :  קשר מתהדק בין ארגוני טרור ופשיעה
בכנס מכון היצוא לביטחון המולדת אמר רנ"צ כהן כי  " הברחת סמים גם מממנת טרור ואילו נתיבי הברחה של מסתננים הופכים בקלות לנתיבי הברחת מחבלים מתאבדים "
" אנו עדים בשנים האחרונות לקשר מתהדק והולך בין ארגוני טרור ופשיעה ולכך שתשתיות פשיעה הופכות עד מהרה לתשתיות טרור ".  כך אמר היום  ( שלישי )  מפכ"ל המשטרה ,  רנ"צ דודי כהן ,  בכנס מכון היצוא לביטחון המולדת שהתקיים בת"א .  
המפכ"ל ציין כי לפשיעה ולטרור ישנם מאפיינים דומים ,  ולדבריו ארגוני הטרור והפשיעה  " הופכים מארגונים מקומיים לארגונים גלובליים ומתוחכמים הרבה יותר מבעבר ".  הוא הדגיש ,  כי נושאים כמו הברחות סמים ,  מסתננים זרים ושימוש באמצעים לחימה צבאיים ,  הופכים להיות משותפים לשני סוגי הארגונים . " הברחת סמים גם מממנת טרור ואילו נתיבי הברחה של מסתננים הופכים בקלות לנתיבי הברחת מחבלים מתאבדים ",  אמר כהן .
 על פי המפכ"ל ,  תופעה זאת מגבירה את הזיקה בין שני תפקידי המשטרה במאבק בטרור ובמלחמה בפשיעה ,  כאשר השוטרים מסוגלים למלא את שני התפקידים בעת ובעונה אחת .  עם זאת המפכ"ל ציין ,  כי בסדרי העדיפויות של המשטרה מוענקת כיום עדיפות למאבק בפשיעה על פני המלחמה בטרור ,  מתוך הנחה כי לא נחזור לגלי הטרור של תחילת שנות ה-2000 .  לדברי המפכ"ל ,  היקף הפשיעה נותר יציב בשנים האחרונות ,  תוך ירידה מסוימת אך תוך התעצמות הפשיעה האלימה ועוצמת הפשיעה ,  שחיתות וירידה בנורמות הציבוריות .
 
המפכ"ל :  קשר מתהדק בין ארגוני טרור ופשיעה
בכנס מכון היצוא לביטחון המולדת אמר רנ"צ כהן כי  " הברחת סמים גם מממנת טרור ואילו נתיבי הברחה של מסתננים הופכים בקלות לנתיבי הברחת מחבלים מתאבדים "
 
