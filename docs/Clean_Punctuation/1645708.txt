רדנאפ : " כשפאבליוצ'נקו רוצה ,  הוא שחקן איכותי "
 טוטנהאם עלתה למקום ה-4 ,  רדנאפ ראה שחלוצו צריך מוטיבציה .  בניטז ומאנצ'יני הסכימו :  ה-0:0 בין ליברפול לסיטי משקף
המחזור ה-27 באנגליה ננעל היום  ( ראשון )  עם חמישה משחקים .  בגולת הכותרת עמד המשחק המסקרן בין מנצ'סטר סיטי וליברפול ,  אלא ששתיהן אכזבו עם 0:0 משמים .  מי שניצלה את התיקו כדי לעלות על חשבונם של האדומים למקום הרביעי היא טוטנהאם ,  שהביסה את וויגאן 0:3 בחוץ .
 גם אסטון וילה צמצמה פערים אל עבר המקום הרביעי ,  לאחר שהביסה בווילה פארק 2:5 את ברנלי .  בכלל ,  בין המקום הרביעי ,  שמוביל לליגת האלופות ,  למקום השביעי מפרידה נקודה אחת בלבד ,  ונראה שהקרב על הכרטיס לליגת האלופות יהיה מרתק מאוד .
 ליברפול יצאה למשחק חוץ בסיטי ,  אבל סיימה אותו ללא כיבושים וללא ספיגה .  יוסי בניון ,  שנכנס במקום מקסי רודריגז בדקה ה-63 ,  חזר למגרשים לראשונה מאז ה-13 בינואר .  גם פרננדו טורס רשם הופעה ראשונה מאז ה-13 בינואר ,  כשנכנס כמחליף בדקה ה-75 ,  אלא שגם שניהם לא עזרו לקבוצה של רפא בניטז .
" זה היה משחק קשה ",  אמר בסיום בניטז . " עבדנו קשה מאוד ושלטנו במשחק .  חשבתי שאנחנו יכולים לנצח ,  אבל גם היינו יכולים להפסיד .  זה היה צמוד מאוד .  בסופו של דבר תיקו זו תוצאה הוגנת .
" כמאמן ",  הוסיף המנג'ר הספרדי והתגונן , " אתה צריך לראות את הקבוצה שלך חזקה בהגנה ,  בהתקפה אנחנו צריכים להיות יותר טובים .  שתי הקבוצות עבדו חזק כדי לעצור אחת את השנייה ". 
מן העבר השני ,  אמר המנג'ר האיטלקי של מנצ'סטר סיטי רוברטו מאנצ'יני : " כל פעם שאנחנו לא מנצחים אני מאוכזב ,  אבל זה היה משחק קשה והתוצאה בסיום צודקת .  שתי הקבוצות הגנו בצורה טובה ,  וזה טוב שלא נתנו לליברפול להגיע להזדמנויות ". 
כאמור ,  טוטנהאם ניצלה את התיקו של שתי יריבותיה למקום הרביעי ועלתה לשם ,  לאחר שהסתפקה ב-0:3 ב-JJB סטאדיום של וויגאן .  כזכור ,  בסיבוב הראשון חתכו הספרס את וויגאן בוויט הארט ליין 0:9 .  ג'רמיין דפו כבש שער אחד והעלה את מאזנו ל-16 בסך הכל והוא במקום השלישי בטבלת כובשי השערים של הפרמיירליג .
 רומן פאבליוצ'נקו הוסיף צמד ,  ומי שהתלהב ממנו היה המאמן שלו הארי רדנאפ . " פאבליוצ'נקו התאמן טוב השבוע ",  אמר בסיום רדנאפ . " הוא עבד קשה והראה גישה מצוינת .  תמיד אמרתי שיש לו יכולות מעולות .  כשהוא רוצה לעבוד ולתת כל מה שיש לו ,  הוא שחקן איכותי ביותר ". 
ומה היא למאמן וויגאן רוברטו מרטינז ,  שסופג בסך הכל 12 שערים העונה מטוטנהאם . " אני נשאר עם תחושה גדולה של אכזבה ",  אמר . " היינו צריכים לטפס על הר גבוה אחרי שספגנו את השער הראשון ,  שהגיע אחרי טעות נוראית של הקוון .  בכלל ,  הרגשתי שהיו כמה החלטות שהיו נגדנו .  התמזל מזלו של ג'רמיין דפו להישאר על המגרש לאחר מספר תקריות .  אני חושב שהשופט הפך את המשחק לבלתי אפשרי עבורנו ". 
אסטון וילה הביסה 2:5 את ברנלי .  אחרי מחצית אחת התוצאה הייתה 1:1 ,  אבל הווילאנס עלו בטירוף למחצית השנייה וכבשו רביעייה תוך 13 דקות ,  החל מהדקה ה-56 .  ביום ראשון הבא תפגוש הקבוצה של מרטין אוניל את מנצ'סטר יונייטד בגמר גביע הליגה באצטדיון וומבלי בתואר הראשון שמחולק העונה בממלכה .
" זה היה דבר נהדר ",  אמר המנג'ר מרטין אוניל בסיום על הניצחון . " כשיש לך שחקנים טובים עם ביטחון ויכולות זה מה שאתה מקבל ". 
בריאן לוס מנג'ר ברנלי : " במשך 13 דקות נפלנו ,  וזה הדבר המאכזב שקרה לנו .  הגבלנו את הווילה מאוד במחצית הראשונה והם בקושי הגיעו למצבים ,  אבל במחצית השנייה הגיעה נקודת המפנה עם השער הראשון שהם כבשו .  דווקא אחריו ,  במקום לסגור פתחנו את המשחק ואז הצד החזק פגע בנו ". 

רדנאפ : " כשפאבליוצ'נקו רוצה ,  הוא שחקן איכותי "
 טוטנהאם עלתה למקום ה-4 ,  רדנאפ ראה שחלוצו צריך מוטיבציה .  בניטז ומאנצ'יני הסכימו :  ה-0:0 בין ליברפול לסיטי משקף

