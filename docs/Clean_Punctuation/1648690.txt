העת להטיל שוב את מס העיזבון ?  
צדק חלוקתי
 >  >  ישראל היא מהמדינות המפותחות הבודדות בעולם כיום שאין בה מס עיזבון .  כשבוטל המס ב-81' ,  בין הסיבות שהוזכרו היתה העובדה כי בנטל המס נטלו בעיקר יורשי עזבונות קטנים ,  בעוד שבעלי נכסים ששוויים גדול התחמקו וכן כי ההכנסות מהמס לא היו שוות את הוצאות גבייתו .  סיבה נוספת לביטול היתה שיעורי האינפלציה הגבוהים ,  שהכבידו על הגבייה .  סיבות אלה אינן קיימות עוד .  יתר על כן ,  בעשור האחרון התוספו נימוקים להנהגתו - ריכוזיות ההון בידי מעטים והתפתחויות כלכליות בישראל ובעולם .  מערכות מחשוב מאפשרות כעת גבייה יעילה בעלות נמוכה וגם החשש מבריחת הון לחו"ל אינו קיים עוד .  המדינות המפותחות מפקחות על תנועות ההון ,  ובסיס המס בישראל השתנה וחל כעת על הכנסות בכל העולם .  עם הנימוקים הנוספים לטובת השבת מס העיזבון ניתן לציין כי הוא אינו פוגע בצמיחה ,  אינו מוטל על הפעילות הכלכלית ויכול לסייע במניעת ייסוף השקל .  ההכנסות מהמס בשנות ה-70 הסתכמו ב-0.4% מהתמ"ג - במונחים נוכחיים מדובר בכ-4 מיליארד שקל .  יש להזכיר גם את רעיון הצדק החלוקתי שהמס ישרת .  איזון בחלוקת העושר ראוי שיהיה אינטרס של השכבות העשירות .  ההיסטוריה מלמדת שמידה גבוהה של חוסר איזון גורמת למשברים חריפים בכלכלה ובחברה .  את המס יש להנהיג בצורה נבונה .  יש לנסח את החוק באופן פשוט וחד משמעי ,  להתמקד באלפיון העליון ,  לקבוע מס על מתנות ונאמנויות ולקבוע סכום פטור גבוה .  בארה"ב יגיע סף הפטור ב-2011 למיליון דולר לעיזבון .  בישראל אפשר לקבוע סף גבוה יותר ואפשר לבחון אלטרנטיבה של החלת מס הון שוטף וזיכוי של סכומי כסף שהועברו לתרומות .  מכל מקום ,  אין זה מתקבל על הדעת להשאיר אנומליה של הון אדיר ,  שעובר בשלמותו בירושה בין הדורות ,  מבלי לבחון ולהחליט בנושא .  הכותב הוא עורך דין

העת להטיל שוב את מס העיזבון ?  
צדק חלוקתי

