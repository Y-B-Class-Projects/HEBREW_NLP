קרן הון הסיכון פיטנגו של חמי פרס זכתה במכרז להשקעה במגזר הערבי בהיקף של 177 מיליון שקל
המדינה תשקיע כ-80 מיליון שקל ופיטנגו את היתרה במשך 5 שנים ;  המטרה :  לעודד עסקים ערביים
קרן הון הסיכון פיטנגו ,  שבין מייסדייה חמי פרס ,  בנו של נשיא המדינה ,  זכתה במכרז של משרד האוצר להקמת קרן השקעות בעסקים במגזר המיעוטים בישראל .  הקרן ,  במסגרת קבוצת  " אל-בוואדר ",  תהיה בגובה 177 מיליון שקל ,  כאשר חלקה של המדינה הינו כ-80 מיליון שקל .  מטרת הקרן היא להרחיב ולסייע לעסקים קיימים ולהביא להקמת עסקים חדשים ,  תוך מתן ייעוץ ניהולי ואסטרטגי .  במסגרת ההסכם נקבע כי הקרן תחוייב לבצע את כל השקעותיה בתקופה של 5 שנים מיום הקמת הקרן ,  כאשר לאחר מכן הקרן תעסוק בלוואי העסקים.קבוצת  " אל בוואדר "  הוקמה בידי קרן הון הסיכון פיטנגו ,  אשר אליה הצטרפו 2 מנהלים בכירים .  האחד הוא חביב חזאן ,  אשר בעברו היה יועץ בחברת מקינזי ו-יבמ ,  השני הוא ג'ימי לוי ,  מייסד חברת התוכנה גליל סופטוור ,  המעסיקה כ-90 מהנדסים מהמגזר הערבי ובכיר לשעבר בחברת קומברס .  כמו כן בהנהלת הקרן יישבו רמי קליש ,  שותף בקרן הון הסיכון פיטנגו ,  חמי פרס ,  מייסד קרן הון הסיכון פיטנגו וזאב בינמן ,  מנהל הכספים של פיטנגו .  קליש : " מדובר בקרן פרייבט אקוויטי שתשקיע בעסקים פרטיים .  תחומי ההשקעה יהיו מפוזרים בין שירותים ,  תעשיה מסורתית וגם הייטק .  בשלב הראשוני הקרן תבחן את ההזדמנויות השונות ,  בהן יש הזדמנויות השקעה ."  החשב הכללי במשרד האוצר ,  שוקי אורן ,  מסר כי על מנת להקים קרן יעילה ואפקטיבית שתענה הן על הצרכים הייחודיים של מגזר המיעוטים והן על דרישות קרנות ההשקעה הקיימות במשק נעשתה בחודשים האחרונים עבודה מקיפה לבחינת שוק הפרייווט אקוויטי בישראל ולבחינת צרכי העסקים ,  וזאת במטרה לנצל את פוטנציאל הצמיחה הגלום במגזר המיעוטים .  כמו כן ,  מסר אורן ,  כי הוא מאמין שהקרן תתרום לקידום מגזר המיעוטים והשתלבות טובה בכלכלה הישראלית.לפני מספר שבועות נחשף ב-themarker על ניגוד עניינים אפשרי סביב התמודדות קרן הון הסיכון פיטנגו על הקרן ,  ומייסד פיטנגו ,  חמי פרס ,  בנו של נשיא המדינה .  הסיבה לכך היתה סיור שנערך בידי בכירי המשק בליווי נשיא המדינה בישובים במגזר ,  כשבועיים לפני מועד תום המכרז על ניהול הקרן ,  בה השתתפה פיטנגו .
 
קרן הון הסיכון פיטנגו של חמי פרס זכתה במכרז להשקעה במגזר הערבי בהיקף של 177 מיליון שקל
המדינה תשקיע כ-80 מיליון שקל ופיטנגו את היתרה במשך 5 שנים ;  המטרה :  לעודד עסקים ערביים

