אם יש סקס אחר - הביאוהו לבינג
גוגל לא לבד :  מנוע החיפוש של מיקרוסופט מצנזר במדינות ערב תכנים הקשורים למין
כאשר הסכימה גוגל לצנזר את תוצאות החיפוש שלה כתנאי לכניסתה לשוק הסיני  נמתחה עליה ביקורת חריפה ,  שהעמידה את המוטו שלה  Do No Evil  בסימן שאלה .  מיקרוסופט מעולם לא חרתה על דיגלה מוטו מעין זה ,  ולכן אולי יהיה זה לא מפתיע לשמוע שגם היא פועלת בצורה דומה .  לפי דו"ח שמפרסם ארגון Open Net Initiative ,  העוקב אחר צנזורה ברשת ,  מסננת מיקרוסופט תוצאות חיפוש מיניות ממנוע החיפוש שלה בינג ,  כאשר מדובר במדינות ערביות דוגמת סעודה ,  סוריה ,  אלג'יריה וירדן .
 אנשי הארגון ניסו מילות חיפוש כ"סקס ",   " חזה ",   " עירום ו"פין "  בערבית ובאנגלית וקיבלו הודעה האומרת : " הארץ או האיזור בו אתה נמצא דורשים הגדרות גלישה בטוחה ,  המסננות תוצאות העלולות לכלול תוכן למבוגרים ".  גם תוצאות העוסקות בהומוסקסואליות או דו-מיניות צונזרו .  המילה  " ואגינה ",  לעומת זאת ,  לא נחסמה .  ב- Open Net Initiative לא ידעו להגיד אם מדובר ביוזמה של מיקרוסופט או בכניעה ללחץ .  החברה ,  מצידה ,  לא הגיבה לטענות . " מיקרוסופט אותתה על מוכנותה להיות בחזית ההגנה על חופש הדיבור מסביב לעולם ,  ולכן קשה להשלים עם עמדתה זו בנוגע לסינון התכנים בבינג ",  נאמר בדו"ח . " התנהגות האומנת הלהוטה של מיקרוסופט נראית צבועה במיוחד בהתחשב ביוזמה הגלובלית שלה למנוע צנזורה ולשמור על חופש הביטוי ברחבי העולם ",  כתב אנדי גרינברג בפורבס . " החברה היא ספונסרית של Global Network Initiative  ( ארגון הפועל נגד צנזורת רשת ולמען פרטיות גלישה )  מ-2008 .  אולי הגיע הזמן שהיא תתחיל להתנהג בהתאם ",  הוסיף .
 עוד מציין הדו"ח שמיקרוסופט לא יישמה בבינג פילטרים לפי כתובת IP אלא לפי גרסת מנוע החיפוש  מה שמאפשר לאזרחים הערבים לבחור להשתמש בגרסת בינג לוקאלית של מדינה אחרת וכך לעקוף את החסימה . " זה מעניין שמיקרוסופט מיישמת סוג כזה של צנזורת תוכן למדינות ערב ,  כאשר רבות ממשלות ערב לא מפיעילות צנזורה כזו בעצמן ",  נאמר בדו"ח . " זה לא צריך להפתיע שהחברה מוכנה לחסום תוכן מאשר להסתכן בלעצבן ממשלות ברחבי העולם ",  מוסיף אנדי גרינברג . " למרות שהצנזורה של גוגל לא מוגבלת לסין ,  החברה מפעילה צנזורה בפחות מדינות מאשר מיקרוסופט ". 

אם יש סקס אחר - הביאוהו לבינג
גוגל לא לבד :  מנוע החיפוש של מיקרוסופט מצנזר במדינות ערב תכנים הקשורים למין

