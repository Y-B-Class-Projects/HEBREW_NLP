העיקר להחתים עוד לקוחות
לקוח שהשתכנע לרכוש ביטוח חיים של הפניקס דרך בנק דיסקונט מת - אך החברה סירבה לפצות אותו וטענה בפני אלמנתו שהדיווח שמסר על מצב בריאותו היה לקוי .  השופט השתכנע שהחברה היא שאשמה בכך
 >  >  מחמוד סרחאן הזדמן לסניף של בנק דיסקונט .  פקיד הבנק ,  ממחלקת תוכניות חיסכון ,  ניצל את הביקור ושיכנע את סרחאן לרכוש ,  דרך הבנק ,  ביטוח חיים בחברת הפניקס .  כעבור עשר שנים הלך סרחאן לעולמו בשל מחלת ריאות שממנה סבל .  אלמנתו פנתה אל הפניקס וביקשה את תגמולי הביטוח על פי הפוליסה .  ואולם הפניקס סירבה לשלם .  המנוח היה רמאי ,  טענה הפניקס - שכן בשאלון הבריאות שעליו חתם סרחאן ,  הוא ענה בשלילה על השאלה אם הוא סובל ממחלות בדרכי הנשימה .  האלמנה ניסתה להסביר כי המנוח היה אדם פשוט ,  מסגר במקצועו ,  שלא הבין ברזי הביטוח .  היתה זו הפעם הראשונה שרכש ביטוח בחייו ,  והוא בסך הכל חתם על הטפסים שהפנה אליו פקיד הבנק .  הפניקס השיבה לאלמנה כי אדם שחתם על מסמך מוחזק כמי שהבין והסכים לתוכנו .  תביעת האלמנה הונחה על שולחנו של השופט אחסאן כנאעאן מבית משפט השלום בנצרת .  את עינו של השופט צדה הוראת סעיף 8  ( 1 )  לחוק חוזה הביטוח ,  הקובעת כי מבטח אינו יכול להתגונן בטענת אי גילוי כאשר המבטח עצמו  " הוא שגרם לכך שהתשובה לא היתה מלאה וכנה ".  הוכח בפני ,  קבע השופט ,  כי תהליך עריכת הביטוח היה לקוי .  מעדותו של פקיד הבנק למד השופט כי אין לו כל הכשרה בענייני ביטוח .  פקיד הבנק הודה שכל מטרתו היתה לגייס כמה שיותר לקוחות ולערוך כמה שיותר ביטוחים כדי לעמוד ביעד שהוצב לו בהחתמת לקוחות .  הפקיד גם הודה שכל תהליך החתמת הלקוח ארך כמה דקות בלבד .  במשפט התברר כי הפקיד כלל לא נהג לשאול את השאלות כפי שהן מופיעות בהצהרת הבריאות ,  והסתפק בשאלה אם המועמד לביטוח בריא באופן כללי - מבלי להיכנס עמו לפרטים .  נוכח עדות פקיד הבנק לא התקשה השופט לקבוע כי המנוח לא נשאל ספציפית על ידי הפקיד אם הוא סובל ממחלה בדרכי הנשימה .  הפניקס ,  ממשיך השופט כנאעאן וקובע ,  נתנה ידה לעריכת הביטוח בצורה זו על ידי פקידים שאינם מורשים וללא כל הכשרה מתאימה .  בכך היא הכשילה את נושא הגילוי וגרמה לכך שהתשובה שניתנה לא היתה מלאה וכנה .  לפיכך ,  ובהתאם להוראת סעיף 8  ( 1 )  לחוק חוזה הביטוח ,  הפניקס אינה יכולה לטעון כי המנוח לא קיים את חובת הגילוי .  הפניקס חויבה אפוא לשלם לאלמנה את תגמולי הביטוח בתוספת הפרשי הצמדה וריבית מיום פטירת המנוח ,  שכר טרחת עורך דין והוצאות משפט .  - הכותב הוא עורך דין  >  >  פרידה סרחאן נגד הפניקססוג הביטוח :  ביטוח חיים שנעשה דרך בנק דיסקונט התובעת :  פרידה סרחאן הנתבעת :  הפניקס חברה לביטוח מהות התביעה :  תגמולי ביטוח עבור מות הבעל סכום התביעה :  כ-160 אלף שקל הסיבה שנתנה חברת הביטוח לדחייה :  המנוח לא גילה בעת עשיית הביטוח כי הוא סובל ממחלות בדרכי הנשימה השופט :  אחסאן כנעאן מבית משפט השלום בנצרת מה נפסק :  אי הגילוי נגרם בשל מחדל וחוסר הכשרה של פקיד בנק דיסקונט .  הפניקס חויבה במלוא סכום התביעה

העיקר להחתים עוד לקוחות
לקוח שהשתכנע לרכוש ביטוח חיים של הפניקס דרך בנק דיסקונט מת - אך החברה סירבה לפצות אותו וטענה בפני אלמנתו שהדיווח שמסר על מצב בריאותו היה לקוי .  השופט השתכנע שהחברה היא שאשמה בכך

