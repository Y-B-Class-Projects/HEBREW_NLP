מחיר הנפט ירד ב-0.5% לרמה של 81.49 ד' על רקע התחזקות הדולר
משרד האנרגיה האמריקאי העלה היום את תחזית הביקוש העולמי לנפט לשנתיים הקרובות
החוזים על הנפט הגולמי מסוג light crude למסירה באפריל ננעלו היום בירידה של 0.5% למחיר 81.49 דולר לחבית על רקע התחזקות הדולר ,  ולמרות תחזית של משרד האנרגיה האמריקאי לעליית מחירי הנפט בשנתיים הקרובות .  מחיר הנפט הגולמי עלה ב-73% בניו יורק בשנה האחרונה .  הדולר נסחר כעת בעלייה של 0.3% מול היורו לרמה של 1.3595 דולר ליורו .  החוזים על הנפט הגולמי מסוג ברנט למסירה באפריל ננעלו בירידה של 0.6% למחיר 80 דולר לחבית בלונדון.משרד האנרגיה האמריקאי העלה היום את תחזיתו לביקוש העולמי לנפט השנה ,  לסך של 85.51 מיליון חביות ביום ,  לעומת תחזית לביקוש עולמי של 85.3 מיליון חביות ביום שפורסמה בפברואר.ב-2011 צופה המשרד כי הביקוש יעלה ל-87.06 מיליון חביות ביום .  עוד צופה המשרד כי המחיר הממוצע לחבית נפט יעלה ל-82 דולר עד לסוף השנה ,  ול-85 דולר עד סוף 2011 .  מחר צפוי משרד האנרגיה האמריקאי לפרסם את דו"ח המלאים השבועי שלו .
 
מחיר הנפט ירד ב-0.5% לרמה של 81.49 ד' על רקע התחזקות הדולר
משרד האנרגיה האמריקאי העלה היום את תחזית הביקוש העולמי לנפט לשנתיים הקרובות

