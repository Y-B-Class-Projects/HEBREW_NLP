משא ומתן :  בלי לנצח את האחר
לכאורה יש מכנה משותף בין הנשיא הפלשתיני ,  מחמוד עבאס ,  לראש ממשלת ישראל ,  בנימין נתניהו :  שניהם מעוניינים להגיע להסדר קבע בין הצדדים ולא להסדרי ביניים ,  אף שיועצים מנוסים ,  פרגמטים וציניים אומרים להם כי אין לכך סיכוי וכי עדיף להם להסתפק בהסדר ביניים .  עבאס חושש כי כל הסדר ביניים יהפוך להסדר קבע שלא יספק את דרישות המינימום של הפלשתינים .  ואילו נתניהו חושש שבהסדר ביניים יצטרך לוותר על שטח משמעותי מבלי שיקבל תמורה פלשתינית הולמת ,  וגם לא תמורה כלל ? ערבית ראויה .
 אלא שאין די במכנה משותף זה ,  וגם לא בהסכמה העקרונית לפתרון שתי המדינות כל עוד שני הצדדים רואים במו"מ ביניהם משחק סכום אפס ,  שבו כל מה שאני מפסיד אתה מרוויח .  ההתקדמות תבוא דרך מחשבה הרואה בהסכם פתרון שבו יש רק מנצחים .  נדמה לי שהוכחנו את האפשרות לניצחון הדדי ביוזמת ז'נבה שהוסכמה לפני שש שנים ,  ואשר לאחרונה פורסמו כל הנספחים המפורטים שלה ,  המתפרסים על פני כ ? 500 עמודים .  לא הייתי ממליץ על קריאת הנספחים לציבור כולו ,  וזו גם הסיבה לכך שבניגוד למה שעשינו ב ? 2003 ,  עת שלחנו את היוזמה המקורית לכל בית בישראל ,  הפעם לא הטרחנו אנשים רבים .  אבל היה בהחלט רצוי שהמנהיגים יקראו בעיון את ההצעות המפורטות .
 לא .  הם אינם מתבקשים לאמץ כל מילה .  מדובר עכשיו במשא ומתן של שנתיים ,  ואם ירצו בכך יוכלו לקצרו לחודשים מעטים .  ברור שתוצאת המשא והמתן תהיה שונה מזו של המו"מ אשר ניהלנו עם הבכירים הפלשתינים בעשור שעבר ,  אבל זו הוכחה למה שאפשר להגיע אם הצדדים רוצים באמת להצליח ,  ולא רק לחשוף את סרבנותו של הזולת .  במשא ומתן שכזה יכולים שניהם לזכות בהישגים משמעותיים הנובעים אך ורק מקיומו של שיתוף פעולה .  כך ,  למשל ,  נספח איכות הסביבה מציג את האפשרות לפעול במשותף כדי להביא לסביבה נקייה יותר ממערב לירדן ,  להיאבק נגד סכנות אקולוגיות וליהנות מאנרגיה מתחדשת .  נספח המים מצביע על האפשרות להגדיל את מאגר המים על ידי תיאום ושימוש יעיל יותר במים הקיימים .  בקיצור ,  במקום לעסוק בחלוקה ובחשבונות העבר ניתן לפעול ביחד למען עתיד הרבה יותר מוצלח .
 ירושלים ,  המתוארת בנספחים לפרטי פרטים עד לרמת דיוק של בית ,  תהיה הבירה היהודית הגדולה בתולדותינו ,  ותכלול את העיר המערבית ,  את השכונות שהוקמו מעבר לקו הירוק עד 2003 ,  את הרובע היהודי ואת הכותל .  האזורים האחרים במזרח העיר יהוו את בירת פלשתין .  הסדרי הביטחון יבטיחו שהמדינה אשר לצידנו תהיה בלתי חמושה ,  וכי כוח רב ? לאומי יתפרס בשטחה .  הפליטים הפלשתינים יזכו לפתרון שלא יקשה על הבעיה הדמוגרפית בישראל ,  ואילו שני הצדדים יכירו בכך שישראל ופלשתין הן הבתים הלאומיים של העם היהודי והעם הפלשתיני .
 יוזמת ז'נבה ,  על המסמך מ ? 2003 ועל הנספחים שנוספו עליו עכשיו ,  הם הניסיון היחיד שנעשה על ידי אנשים מרכזיים מישראל ומאש"ף להציע פתרון מפורט .  הוא לא יעמוד לנצח .  המציאות עלולה לגרום לכך שגם נייר זה ,  הנחשב בעיני הניצים כמרחיק לכת מדי ,  יהפוך בעוד זמן מה לגעגוע .  לפני שנכנסים למהלך מדיני - אם מהלך כזה יהיה מעשי בקרוב - כדאי לשני הצדדים לבחון אותו ,  ולהבין טוב יותר מה יכול להציע הזרם המרכזי בצד השני כדי שתוצאת המו"מ תהיה של שני מנצחים .
 
משא ומתן :  בלי לנצח את האחר
nan
