יוג'ין קנדל :  יש להקים גוף שיקבע אמות מידה לכל הנפקת אג"ח
 >  >  ראש המועצה הכלכלית חברתית במשרד ראש הממשלה ,  יוג'ין קנדל ,  מסתייג מיישום המלצות ועדת חודק בטווח הקצר באמצעות רגולציה .  קנדל ,  שלדבריו תומך עקרונית בהמלצות הוועדה ,  מציע הקמת גוף ללא כוונת רווח ,  שיקבע באילו מהמלצות ועדת חודק להשתמש בכל הנפקת אג"ח .  לדברי קנדל ,  כך כוחות השוק יתאימו עצמם לשינויים הנדרשים בהמלצות הוועדה ,  עד שבטווח של חמש שנים ההמלצות יהיו חלק מכל תהליך גיוס אג"ח מגופים מוסדיים .  ועדת חודק הוקמה על ידי משרד האוצר לקביעת אמות מידה בהתנהלות גופים מוסדיים בבואם להעמיד אשראי באמצעות אגרות חוב לחברות מגייסות .  הוועדה הוקמה לאחר שהתברר ,  כי בניגוד לבנקים שיודעים לבטח את ההלוואות לחברות ,  השקעות הגופים המוסדיים נעשו ללא ביטחונות ראויים .  במשבר הכלכלי העולמי אף היה חשש לפגיעה ממשית בחוסכים לפנסיה ,  שחייב את הממשלה להתערב באמצעות רשת ביטחון .  המלצות ועדת חודק נועדו לגרום למוסדיים לבסס את השקעותיהם על קריטריונים וביטחונות ,  שיבטיחו שמירה גבוהה מהקיימת כיום על ערך הכסף .  הקריטריונים גם אמורים להגביל את יכולת הפגיעה במשקיעים מצד המנפיקות .  המלצות הביניים שפירסמה הוועדה ,  עוררו ביקורת מצד גופים שצפויים להיפגע מהן במערכת הבנקאות ובחברות מנפיקות ,  בראשן אי.די.בי .  בשיחה עם themarker אמר קנדל ,  כי האחריות לטיפול בהמלצות ועדת חודק נמצאת במשרד האוצר ,  והוא רק מייעץ מתוקף היכרות מוקדמת שלו עם התחום . " השאלה היא ,  איך מגיעים מהיום לסטנדרט החדש שמכיל את כל מה שאנחנו רוצים ,  כשהיום אין כמעט אמות מידה  ( קובננטס )  באג"ח ".  לדבריו ,  יש שתי דרכים להגיע להסדרת אמות המידה .  הראשונה ברגולציה ,  לפיה בכל הנפקת אג"ח יש לכלול את המרכיבים שבהמלצות ועדת חודק ;  והשנייה על ידי הכנסת גורם נוסף למשוואה בצורת מלכ"ר שיעזור למוסדיים ולמנפיקים להחליט על אמות המידה . " גם בהנפקת אג"ח בארה"ב 70%-80% מהסעיפים נועדו לשמירה על המוסדיים .  לכן ,  לא נכון כרגע ,  כקונצפט ,  להעביר רגולציה שמקטינה את גמישות השוק . " אני מציע להכניס גורם שיקבע אילו סעיפים יחייבו בכל מקרה .  הרגולטור יכול לומר שהוא לא מרוצה מהמצב ,  ושבעוד שנתיים-שלוש הוא רוצה לראות באמות המידה את המלצות חודק ",  אמר קנדל .  המלכ"ר יוקם לאחר שיקבל הסמכה מהרגולטור .  המנפיק יאמר למלכ"ר מהן לדעתו אמות המידה הראויות ,  הגוף ישקול את ההצעה ויבדוק מה שומר טוב יותר על אינטרס המוסדיים .
 
יוג'ין קנדל :  יש להקים גוף שיקבע אמות מידה לכל הנפקת אג"ח
nan
