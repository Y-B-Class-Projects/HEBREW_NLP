מבקר המדינה בודק את הנעשה ברשות השידור
בדיון הועדה לענייני ביקורת המדינה הודיע המבקר על החלטתו .  יושב ראש סיעת מרצ אילן גילאון תקף את מנכ"ל הרשות מוטי שקלאר : " אולי אינך האיש המתאים לתפקיד "
 מבקר המדינה השופט בדימוס מיכה לינדנשטראוס הודיע היום בישיבת הועדה לענייני ביקורת המדינה שדנה ברשות השידור כי משרדו עורך בימים אלה ביקורת על רשות השידור .  לדברי המבקר , " זה לא סוד שאנחנו נמצאים במסלול התפוררות של השידור הציבורי ולזה אסור להסכים .  אנחנו חייבים להגן על השידור הציבורי .  אנחנו נמצאים בתוך העניין .  קיבלנו עשרות פניות ,  גם מעיתונאים וגם עובדי מינהל של רשות השידור . 
" עם חלק נכבד מהאנשים כבר נפגשנו .  יש לא מעטים שמבקשים להישאר בעילום שם ואנחנו קיימו איתם פגישות .  שמענו כבר עובדות שהן מחייבות תשומת לב יוצאת דופן .  אנחנו בעיצומו של תהליך הבדיקה .  נעשה כל מאמץ שהבדיקה תהיה מהירה ..  .  אני מקווה שהדוח הזה ייגמר מהר מאוד וישקף את מה שאנחנו מוצאים  .. .אני לא זוכר הליך ביקורת שגרר כמות כל כך גדולה של תלונות ".  המבקר הזכיר כי פרסם עד היום כמה דוחות ביקורת שחשפו ליקויים ברשות השידור ,  האחרון שבהם היה בדוח השנתי שהתפרסם בחודש מאי 2009 .
 יושב ראש הועדה ,  חבר הכנסת יואל חסון  ( קדימה )  ,  אמר בדיון : " הוועדה קובעת כי בחירת יושב ראש רשות השידור חייבת להיות נטולת התערבות פוליטית .  מינוי יושב ראש רשות השידור חייב להיות מינוי של איש מקצוע ,  בעל הכישורים המתאימים ביותר ובעל ניסיון בניהול מערכת גדולה כמו רשות השידור ,  בכוונתי לעקוב אחר תהליך המינוי .  אני רואה חשיבות רבה בקידום הצעת חוק רשות השידור מהכנסת הקודמת שעברה בקריאה ראשונה ובכוחה לתרום לפיתרון בעיות רבות שקיימות כיום ברשות .  אני מצפה מהממשלה להחיל דין רציפות על הצעת החוק ". 
בדיון נאמרו כמה דברים קשים על התנהלות הרשות ,  במיוחד על רקע דו"ח מבקרת הפנים שפורסם לאחרונה וחשף ליקויים קשים בהתנהלות .  חבר הכנסת אילן גילאון  ( מרצ )  תקף בדיון את המנכ"ל מוטי שקלאר ואמר כי הוא צופה אדוק של הערוץ אולם יש בו כשלים ניהוליים ממדרגה ראשונה .  גילאון אמר לשקלאר כי תפקיד המנכ"ל גדול עליו ותשובותיו אינן מספקות .  מנהל מחלקת התעודה בערוץ 1 איתי לנדסברג קרא לחברי הועדה לא להאשים את עובדי הרשות במצבה הקשה והוסיף : " אני יודע מה זה מינויים והדחות פוליטיים .  המנכ"ל הדיח אותי מהגשת ועריכת 'מבט שני' כי הוא לא רצה אותי שם ". 
זמן קצר לאחר הדיון פנה חבר הכנסת רוברט טיבייב  ( קדימה )  לראש הממשלה בנימין נתניהו וקרא לו לפעול להפסקת גביית אגרת הרשות בשל הירידה ברמת השירותים שהיא מספקת .  טיבייב מתייחס במכתבו להפסקת שידורי הטלוויזיה בשעה 23:00 ולשיבושי הטכנאים בשידורי הרדיו .
 טיבייב כותב : " אין הצדקה לכך כי בעוד השירות המסופק לאזרחי המדינה הוא לקוי וחסר ,  נאלץ כולנו לשלם לרשות השידור את מלוא האגרה .  אגרה משולמת בעבור שירות ורק כאשר תחזור רשות השידור לספק את השירות עליו היא מופקדת בצורה ראויה ,  תהיה הצדקה לחזור ולגבות את האגרה ". 

מבקר המדינה בודק את הנעשה ברשות השידור
בדיון הועדה לענייני ביקורת המדינה הודיע המבקר על החלטתו .  יושב ראש סיעת מרצ אילן גילאון תקף את מנכ"ל הרשות מוטי שקלאר : " אולי אינך האיש המתאים לתפקיד "
 
