חשד :  התחזה לחשמלאי ותקף בת 95 בסביון
אדם שהתחזה לעובד של חברת החשמל נכנס לבית הקשישה ,  ולפי החשד קשר אותה לכיסא וגנב מספר פריטים .  רק לאחר מספר שעות ,  היא נמצאה קשורה ופונתה לקבלת טיפול רפואי
קשישה בת 95 נשדדה הערב  ( שני )  בביתה ביישוב סביון .  לפי החשד ,  הגנב התחזה לחשמלאי ,  תקף את הקשישה ולאחר מכן גנב פריטים מדירתה ונמלט .  הקשישה פונתה במצב קל לבית החולים תל השומר ,  והמשטרה עורכת סריקות בניסיון לאתר את החשוד .
 הגנב הצליח להיכנס לביתה של הקשישה לאחר שהתחזה לעובד של חברת החשמל שבא ,  לטענתו ,  לערוך בדיקה שגרתית בבית .  לאחר שהקשישה פתחה את דלת ביתה ,  תקף אותה האיש וקשר אותה לכיסא .  רק לאחר מספר שעות ,  במהלכן ניסה בנה ליצור איתה קשר ולא נענה ,  הוזעקו לביתה אנשים מחברת מוקד פרטית ,  שמצאו אותה קשורה בתוך הבית .  אנשי המוקד הם שהזעיקו את המשטרה .  
לפני כשבועיים הורה בית המשפט העליון להחמיר בעונשם של אלברט אילזרוב וגרמן קוקולייב ,  שנידונו לשבע שנות מאסר לאחר שהודו והורשעו במסגרת הסדר טיעון בשוד אלים של קשישה בת 81 .  על השניים נגזרו 11 שנות מאסר .
 במקרה נוסף שנידון לפני שבועיים גזר בית המשפט המחוזי בתל אביב 10 שנות מאסר על אלי אואנונו ,  שהורשע בשוד בנסיבות מחמירות לאחר שבחודש אפריל בשנה שעברה ,  שדד קשישה בת 89 בדירתה בתל אביב .  הקשישה הגיעה לביתה ,  פתחה את הדלת ואז אואנונו התנפל עליה מאחור ,  חסם את פיה ואיים להרוג אותה אם תצעק .
 
חשד :  התחזה לחשמלאי ותקף בת 95 בסביון
אדם שהתחזה לעובד של חברת החשמל נכנס לבית הקשישה ,  ולפי החשד קשר אותה לכיסא וגנב מספר פריטים .  רק לאחר מספר שעות ,  היא נמצאה קשורה ופונתה לקבלת טיפול רפואי

