לירון לב  - " לב פתוח "
 חמש שנים אחרי  " כוכב נולד "  עדיין עוצרים את לירון לב ברחובות ,  אבל גם ההפסד במאבק על אלבומו הראשון שנגנז לא יעצור אותו בדרך למעלה .  ראיון וגם שיר חדש
 ( ברקע : " לב פתוח ",  מתוך הקלטה באולפני פופיק .  מילים ולחן :  לירון לב ) 
חמש שנים אחרי שפרץ לכל בית בישראל עם אותו ביצוע ענק ל"נבראתי לך "  של שלמה ארצי ,  לירון לב הוא בעיקר אדם מפוכח .  אותה הצלחה בין לילה עליה מדברים בהקשר של  " כוכב נולד ",  בה התמודד בעונה השלישית ,  כבר ממש מאחוריו .  גם הציפיות הגדולות מתעשיית המוזיקה הישראלית ,  בתוכה עדיין לא הצליח לחלץ אלבום בכורה ,  לא בשמיים . 
" 'כוכב נולד' הייתה כשהייתי די ילד ",  הוא אומר בראיון לוואלה !  תרבות ,  לכבוד ההופעה הקרובה שלו באוזןבר בתל אביב ב-12 בינואר . " זה היה לפני חמש שנים ,  מאז עבדתי על דיסק ,  יצא מתוכו סינגל ,  היה כבר אלבום שלא יצא ובסופו ומאז אני די מנותק מהתוכנית הזו וכל מה שנקשר בה .  המופע שלי כבר רץ די הרבה זמן ,  אחת לחודש במשך שנתיים ואני מקליט דיסק שני ,  כי הראשון פשוט לא יצא .  אני רק מייחל להמשיך ".  
" עד היום עוצרים אותי ברחוב על העניין הזה וזה די אבסורד כי עברו חמש שנים ,  זה המון זמן .  אני יכול להגיד לך שאני לירון אחר לגמרי היום .  אז הרגשתי ילד והיום אני משהו הרבה יותר שלם ,  אחרי שעברתי קילומטראז' די גדול .  אבל אני יודע שמה שלא יהיה ואיפה שלא זה יתחיל מחדש ,  זה פשוט יחזור לשם .  זה לא דבר רע בהכרח ,  אבל זה מה שקורה .  אני יודע שאני עושה מין דרך שבה אני הרבה יותר בוגר ואתה תראה בהופעה הזו הרבה צבעים ומשהו די מגוון ,  זה לאו דווקא 'כוכב נולד' וכל מה שקשור אליה ".  
" זה סיפור שכרגע אני לא יכול להיכנס אליו ,  אבל כן היה דיסק ובסוף הוא לא קרה מנסיבות שונות ומשונות .  זה לא עניין משפטי ,  אבל כן יש פה עניינים של חוזה שאני לא יכול להיכנס אליהם ".  
אותם עניינים של לב הם פשוט עוד סיפור של אדם שנתפס בגלגלי תעשייה בעייתית שציפתה לדבר אחד וקיבלה דבר אחר ,  מסוג הדברים שכנראה רק לנינט מותר לעשות .  לב הוא לא נינט ,  אבל גם לו יש יומרות :  צלצול ההמתנה שלו בטלפון הסלולרי הוא  " Human "  של הקילרז וגם הוא ,  כמו הרבה יוצרים ישראלים שמנסים לעשות מוזיקה בתווך שבין המסחרי לקצת יותר מעניין ,  פשוט נתקע . 
" אין ספק שיש אכזבות ,  עליות ומורדות בעיקר שאתה מתחיל מנקודה מאד בעייתית עם חשיפה מאד גדולה וכולם מאד מכירים אותך ",  הוא מסביר . " התוכן והבסיס ,  העומק של האמן זה משהו שלא מייצרים .  אז יש מין בועה שמתנפצת אחרי התוכנית ואחרי המפגש עם התעשייה שאתה מבין שהעולם האמיתי לא כזה זוהר וזה לא פשוט לקבל פריים טיים כל שבוע ".  
" אני מתמקד בלנגן ,  ליצור ולהופיע .  אני מופיע עם שירים שלי ,  עם מופעי קאברים ואני מופיע הרבה לקהילות יהודיות בחו"ל ,  אני עובד ופשוט עושה .  אני עדיין חולם לגדול ולעשות את הכל ,  אבל היום זה הרבה יותר נכון ואמיתי ".  
" אני חושב שהצלחה זה משהו שצריך לעבוד בשבילו ולבנות אותו כמו כל דבר אחר .  שאף אחד לא ישגה באשליות ". 


לירון לב  - " לב פתוח "
 חמש שנים אחרי  " כוכב נולד "  עדיין עוצרים את לירון לב ברחובות ,  אבל גם ההפסד במאבק על אלבומו הראשון שנגנז לא יעצור אותו בדרך למעלה .  ראיון וגם שיר חדש

