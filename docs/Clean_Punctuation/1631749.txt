מי ניסה להתנקש במפקד גדודי סלאח א-דין ? 
העימותים הפנים פלסטינים מחריפים .  מטען נפץ התפוצץ במכוניתו של מפקד בוועדות ההתנגדות העממית בעזה .  לא היו נפגעים מהפיצוץ ובארגון מבטיחים למצוא ולהעניש את המפגעים
הפעם ישראל לא אשמה :  אלמונים הטמינו לפנות בוקר  ( רביעי )  מטען נפץ במכוניתו של סלאמה רסין ,  מפקד בכיר בזרוע הצבאית של ועדות ההתנגדות העממית  גדודי סלאח א-דין  בשכונת א-דרג' שבעיר עזה .  מקורות במשטרת עזה מסרו לסוכנות הידיעות הפלסטינית  " מען "  כי בלילה נשמע פיצוץ עז והתברר כי מדובר במטען נפץ שהוטמן במכוניתו של רסין .  לדברי המקורות ,  לא היו נפגעים כתוצאה מהפיצוץ .
 בתגובה גינו גדודי סלאח א-דין את  " המתקפה "  על מכוניתו של המפקד הבכיר לפנות בוקר  " בידי קבוצה של פורעי חוק ומחרחרי ריב ומדנים ",  לשון הודעת הזרוע .  בהמשך ההודעה הבהירה הזרוע הצבאית של ועדות ההתנגדות העממית כי אין בכוונת אנשיה לשתוק לנוכח  " הפשע "  שכן  " ייתכן ומדובר בשרשרת חדשה של פשעים שמבצעים פוחזים פלסטינים ".  עד כה לא נטל אף גוף אחריות לניסיון החיסול .
 ברצועת עזה מתנהלים עימותים רבים בין פלגים חמושים ,  בראשם עימות חריף בין הזרם הסלפי המזוהה עם אל-קאעדה לבין חמאס השולט ברצועה .  העימות החריף לפני ארבעה חודשים לאחר שאחד מבכירי הזרם הסלפי ברצועה אמר כי ארגונו אינו מכיר בחמאס וכי הוא מקים נסיכות איסלמית ברפיח .  לאור זאת פרצו עימותים בינם לבין כוחות הביטחון של חמאס ,  שבמהלכם נהרגו מספר פעילים ונפצעו עשרות נוספים .
 
מי ניסה להתנקש במפקד גדודי סלאח א-דין ? 
העימותים הפנים פלסטינים מחריפים .  מטען נפץ התפוצץ במכוניתו של מפקד בוועדות ההתנגדות העממית בעזה .  לא היו נפגעים מהפיצוץ ובארגון מבטיחים למצוא ולהעניש את המפגעים

