תל אביב 25 סוגר את 2009 :  זינק ב-73% בשנה ;  מניות הבנקים הובילו את העלייה ומחקו את ירידות 2008
בסיכום חודשי - עשרה חודשים מתוך השנה כולה הסתיימו בעליות שערים
מדד תל אביב 25 זינק ב-73% ב-2009 והוסיף 475 נקודות לרמה של 1,130 נקודות ,  לאחר שהחל את השנה ברמה של 654 נקודות .  ל-48% מתוך העלייה היו אחראיות מניות שני הבנקים הגדולים - לאומי והפועלים ,  כיל ובזק - כך לפי מבט תעודות סל של כלל פיננסים.לאומי הציג את התרומה הגבוהה ביותר עם זינוק של 119% ותוספת של 70 נקודות למדד ,  המהוות 14.7% מסך כל העלייה .  העלייה השניה בגודלה הוצגה על ידי בנק הפועלים שהוסיף 101% ותרם ל-13.2% מעליית המדד עם 63 נקודות .  מניית כיל במקום השלישי עם עלייה של 96% ו-57 נקודות שהיוו 12.1% מסך עליית המדד ,  ובזק עלתה ב-64% והוסיפה 37 נקודות עם תרומה למדד של 7.9% .  סקטור הבנקים ,  שמהווה 25% ממדד תל אביב 25 ,  היה אחראי ב-2009 ל-36% מהעלייה הכוללת במדד ,  עם תרומה של 171 נקודות ,  ומחק כמעט לחלוטין את הירידה התלולה של 173 נקודות שרשם בשנת 2008 .  סקטור התקשורת ,  הכולל את בזק ,  שנרכשה על ידי אלוביץ בשנה החולפת ,  פרטנר ,  בה התחדש אילן בן דב וסלקום של נוחי דנקנר ,  ריכז גם הוא עניין רב והציג את התרומה השלישית בגודלה למדד עם הוספה של כ-70 נקודות.מניית שופרסל הציגה את הירידה הנמוכה ביותר ,  של 1.6 נקודות ,  ותרומתה לעלייה עמדה על 0.3% .  מניית אפריקה עלתה בשנה האחרונה ב-2.2 נקודות ,  ותרמה 0.5% לעלייה הכוללת במדד .  מתוך 234 ימי מסחר ,  58%  ( 135 ימים )  הסתיימו בעליות שערים .  בסיכום חודשי - עשרה חודשים מתוך השנה כולה הסתיימו בעליות שערים.ההתאוששות הראשונה מן המשבר נרשמה באפריל ,  בו נרשמה העלייה החדה ביותר במדד ,  שזינק ב-15% .  בחודש זה ,  נרשם גם ה-2 לחודש כיום בו זינק המדד בשיעור החד ביותר - כ-5% ,  בעקבות העליות החדות במדדי חו"ל .
 
תל אביב 25 סוגר את 2009 :  זינק ב-73% בשנה ;  מניות הבנקים הובילו את העלייה ומחקו את ירידות 2008
בסיכום חודשי - עשרה חודשים מתוך השנה כולה הסתיימו בעליות שערים

