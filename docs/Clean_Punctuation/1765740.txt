מחצית העיתונאים הכלואים בעולם - בסין ואירן
לפי דו"ח של  " הוועדה להגנת העיתונאים "  מארה"ב ,  145 עיתונאים נמצאים כיום מאחורי הסורגים - המספר הגבוה זה 14 שנה .  הסיבה העיקרית למעצרים  - " פעילות נגד השלטונות "
 145 עיתונאים כלואים כיום ברחבי העולם - תשעה יותר מאשר בסוף השנה שעברה ,  והמספר הגבוה ביותר של עיתונאים מאחורי סורגים זה 14 שנה - כך הודיעה הלילה  ( חמישי )   " הוועדה להגנת העיתונאים "  - ארגון היושב בניו יורק ועוקב אחר מצב העיתונאים בעולם .  העלייה במעצר אנשי התקשורת מוסברת בעיקר בדיכוי של עיתונאים מצד סין ואירן .
 לפי הנתונים שהוצגו ,  סין ואירן לבדן אחראיות לכמעט מחצית העיתונאים העצורים - 34 בכל אחת .  את המקומות הבאים ברשימה תופסות אריתריאה  ( 17 עיתונאים עצורים )  ,  מיאנמר  ( 13 )  ואוזבקיסטן  ( שישה )  .  עוד נמסר כי 64 מהעצורים הם עיתונאים עצמאיים . 
" העלייה במעצר עיתונאים בעולם היא התפתחות מזעזעת ",  אמר מנהל הארגון ,  ג'ואל סימון . " אחראיות לכך בעיקר כמה מדינות ,  שעוצרות עיתונאים באופן שיטתי ". 
עוד עולה מהנתונים ,  כי רוב העיתונאים נעצרים בעקבות האשמתם ב"פעילות נגד השלטונות ",  או ללא כל סיבה מוצהרת .  הן סין והן אירן ,  נמסר ,  מבססות את רוב המעצרים של עיתונאים על אישומים עמומים שכאלה .
 באירן ,  נמסר ,  נעצרו ארבעה עיתונאים בחודש האחרון בלבד ,  וככלל ,  היקף הפעילות של השלטונות נגד עיתונאים במדינה אף נרחב יותר כיום מאשר בתקופת המהומות שאחרי הבחירות בשנה שעברה .  בסין ,  עיקר המעצרים נוגעים לסיקור של סכסוכים אתניים ,  ורוב העצורים הם עיתונאים טיבטים או מוסלמים אויגורים .
 
מחצית העיתונאים הכלואים בעולם - בסין ואירן
לפי דו"ח של  " הוועדה להגנת העיתונאים "  מארה"ב ,  145 עיתונאים נמצאים כיום מאחורי הסורגים - המספר הגבוה זה 14 שנה .  הסיבה העיקרית למעצרים  - " פעילות נגד השלטונות "
 
