וורלד סירייס :  הג'איינטס קרובים לצלחת
הופעה מחשמלת של מדיסון באמגארנר העניקה לסן פרנסיסקו ניצחון 0:4 בארלינגטון על טקסס .  התואר ההיסטורי מתקרב
משחק אחד .  זה מה שנשאר לסן פרנסיסקו ג'איינטס ,  שניצחה הלילה  ( בין ראשון לשני )  את טקסס 0:4 ומובילה 1:3 בוורלד סירייס .  בלילה שבין שני לשלישי ינסה קליף לי להציל את הסדרה עבור הריינג'רס ,  אבל זה לא יהיה קל כשמולו יעמוד טים לינסקאם .  
הניצחון של הג'איינטס שייך לשני שחקנים עיקריים .  האחד הוא אוברי האף ,  שנתן את הטון במשחק עם הומראן בן שתי ריצות באינינג השלישי ,  אבל האחראי הראשי הוא מדיסון באמגארנר .  המגיש הצעיר ,  בן 21 בסך הכל ,  רשם הופעה מחשמלת של שמונה אינינגים ושישה סטרייקאאוטים ,  ולפי כל התחזיות מצפה לו עתיד מרשים בליגה .  ובכן - העתיד כבר כאן .  באמגארנר עשה צחוק מחובטי הריינג'רס ,  ובמיוחד מוולדימיר גררו ,  אותו סילק בשלושה סטרייקאאוטים .  
בצד השני פתח טומי האנטר ,  שלכל אורך הפלייאוף לא ממלא את ייעודו כמגיש מספר 4 של הקבוצה .  באינינג השלישי ביצע האנטר טעות פטאלית כשהגיש למרכז הצלחת ,  האף ירה פצצה שהכניסה את אנדרס טורס הביתה - 0:2 לסן פרנסיסקו .  
הריינג'רס פשוט לא ידעו מה לעשות עם באמגארנר ,  ומי שהעניש אותם על הסטגנציה על הצלחת היה טורס ,  שבאינינג השביעי חבט לדאבל והכניס הביתה את אדגר רנטרייה .  אינינג אחד אחר כך ירה באסטר פוזי להומר ,  וטקסס אמרה נואש - 0:4 לסן פרנסיסקו .  כעת ,  אין לריינג'רס ברירה - פשוט אסור להם להפסיד יותר .
 
וורלד סירייס :  הג'איינטס קרובים לצלחת
הופעה מחשמלת של מדיסון באמגארנר העניקה לסן פרנסיסקו ניצחון 0:4 בארלינגטון על טקסס .  התואר ההיסטורי מתקרב

