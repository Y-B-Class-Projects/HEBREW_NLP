לא חוששים מדרכים בעייתיות ומלונות גרועים ?  מקדש פריאה וייהיר בקמבודיה הוא המקום בשבילכם
הדרכים במחוז הצפון מערבי של קמבודיה נהפכות לנהרות טינופת בעונה הרטובה ■ היעד הרחוק נמצא בסמוך לגבול עם תאילנד והוא חלופה הרפתקנית לאנגקור ואט המוכר יותר
בעונה הרטובה ,  הדרכים במחוז הצפון מערבי של קמבודיה נהפכות לנהרות טינופת ,  עם בורות שגודלם כמכונית ועם חריצים שעומקם כצירי משאיות .  כדי להבין אילו דרכים לא יותירו אותי רטוב ,  מכוסה בבוץ ותקוע על שרטון ,  הצקתי לתריסר נהגי מוניות לפני שעליתי על כביש האגרה דם דק ,  שסיפק אטקרציה נוספת בחולפו על פני שני מקדשים בסגנון אנגקוריאני ,  בנג מילאה וקוה קר .  היעד שלי היה מבנה מרוחק עוד יותר :  מקדש פריאה וייהיר ,  המתנשא לגובה של 518 מטר מעל מישורי צפון קמבודיה ,  בסמוך לגבול עם תאילנד .  המקדש הוכרז ב-2008 כאתר מורשת עולמית של אונסק"ו ,  והוא חלופה הרפתקנית לאנגקור ואט המוכר יותר .  בזמן שאלפי תיירים מבקרים במקדשי אנגקור ביום טיפוסי ,  בפריאה וייהיר מבקרים חמישה בממוצע .  מקדש פריאה וייהיר ,  שבנייתו נמשכה מהמאה התשיעית עד המאה ה-12 ,  הוא המרהיב מכל המונומנטים האנגקוריאניים .  הוא שוכן על פסגת הרי דנגקרק וחולש על מישור משולש המשתרע מהגבול התאילנדי עד לכף בצורת חרטום ספינה .  את ביקורי באתר התחלתי בתחתית המדרגות המונומנטליות ,  אשר לפי המלומד המומחה לענייני אנגקור ,  ויטוריו רובדו , " מסמלות את נתיב האמונה המפרך הנדרש להגעה לעולם המקודש של האלים ".  את 163 המדרגות האפורות ,  שחלקן חצובות בסלע ,  מעטרים פסלים של אריות ,  ובסמוך לפסגה ניצבים שני פסלי נאגאס  ( נחשים בעלי שבעה ראשים )  המשקיפים צפונה לתאילנד .  גם כמה חיילים חמושים ברובי קלצ'ניקוב ניצבו שם והשקיפו לאותו כיוון .  המקדש כולל כמה מבנים מעוטרים ומרשימים ,  ונקודת השיא שלו ,  מבחינה גיאוגרפית וסמלית ,  היא גופורה איי ,  שחדר הכניסה והמקדש המרכזי שלו בנויים מאוסף של אבני חול חצובות .  הם מוקפים בגלריות שמזכירות מנזרים צרפתיים ,  אלא שכאן החלונות ישרים והגלריות מחופות .  המבנה כולו מרוכז כלפי פנים ,  ובקירות החיצוניים כמעט אין פתחים ,  למרות הנוף עוצר הנשימה .  המלומדים מעריכים כי האתר אמנם נחשב לקדוש גם בזכות הנוף המרהיב ,  אך ייתכן כי האדריכלים הקדומים האמינו שחלונות יסיחו את דעתם של הכהנים ושל עולי הרגל מהמטלות הקדושות שלהם .  לא ערוך לתיירות המונית כשהבטתי צפונה ,  כמעט כל מה שיכולתי לראות היה בשטחי תאילנד ,  שנשארה רחוקה ומסתורית עקב חוסר הנגישות שלה .  תאילנד שלטה בחלק גדול מצפון מערב קמבודיה ,  כולל מקדש פריאה וייהיר ,  מסוף המאה ה-18 עד 1907 ,  אז אילץ הממשל הקולוניאלי הצרפתי את התאילנדים לסגת אל הגבול הבינלאומי הנוכחי .  השליטה הקמבודית בפריאה וייהיר אושרה על ידי בית הדין הבינלאומי לצדק ב-1962 .  תאילנד תמכה בתחילה בבקשה הקמבודית להכרת האתר כאתר מורשת לאומית של אונסק"ו ,  אך המקדש נהפך במהרה לכלי שרת בידי הפוליטיקאים בשני הצדדים ,  וחשף דחפים לאומניים משני צדי הגבול .  ביולי 2008 ,  טוענים בקמבודיה ,  פלשו חיילים תאילנדים לטריטוריה קמבודית בסמוך למקדש .  ממשלת תאילנד הכחישה את הסגת הגבול .  מאז ,  נהרגו שבעה חיילים משני הצדדים בחילופי אש ,  לפי הדיווחים בכלי התקשורת המקומיים .  בתקופת ביקורי ,  נשמר השקט בגבול זה כמה חודשים .  למרות השלווה המדומה ,  ידעתי שהחיילים באזור הגבול לא יהססו לפתוח באש כשתינתן הפקודה .  למעשה ,  רבים מאותם חיילים קמבודים באזור פריאה וייהיר הם חיילי קמר רוז' למודי קרבות לשעבר .  לעת עתה היחסים יציבים ונאמר לי כי התפתחו כמה מערכות יחסים מוזרות בין החיילים משני הצדדים .  מקדש פריאה וייהיר עדיין אינו ערוך לתיירות המונית .  ביומיים שבהם ביליתי במקדש באוקטובר ,  ראיתי רק ארבעה תיירים מערביים נוספים ,  ביניהם זוג גרמנים אומללים שמסעם מאנגקור ואט היה קשה יותר מהצפוי ,  וכ-50 תיירים קמבודים .  מטיילים אמיצים שאינם חוששים מהדרכים השטניות  ( למרות מגמת השיפור )  ,  מהמלונות הלא תקניים ומסוכני הנסיעות הממשלתיים המלחיצים ,  יזכו בגמול נאה .  במשך 40 דורות ,  עולי הרגל ההינדים והבודהיסטים עשו את דרכם אל המקדש ,  בבקשם להתנשא אל הקדוש והרם .  כיום ,  הטבע מעורר היראה של יצירת המופת האנגקוריאנית הזאת ,  המודגש על ידי אתגרי ההגעה למקום ,  שומר על תחושה נדירה של עלייה לרגל .  איך חוזרים בשלום ?  לפני שתשימו פעמיכם למקדש פריאה וייהיר ,  בדקו את פנום פן פוסט  ( phnompenhpost.com )  ,  את  " קמבודיה דיילי "  או מקורות אמינים אחרים כדי לוודא שהמצב באזור הגבול שקט .  לפי אתר מרכז הטיפול במוקשים בקמבודיה  ( www.cmac.org.kh )  ,  האזור הסמוך למקדש נקי כעת ממוקשים ,  לאחר שבשנים האחרונות פונו ממנו יותר מ-8,800 מוקשי רגל .  ואולם באזור טמונים עדיין מוקשים רבים ,  ולכן אל תשוטטו מחוץ לשבילים איפה ישנים ?  חלונות חשופים ,  חדרי אמבטיה ללא כיור ,  מגבות עם יכולת ספיגה של שקית פלסטיק ,  מאווררים שפועלים רק כשהגנרטור נוהם מחוץ לחלונכם  ( בדרך כלל מ-18:00 עד 6:00 )  ותחזוקה רשלנית הם למרבה הצער הנורמה בבתי ההארחה בסרה-אם .  הייתי צריך להישאר בטואל מוניסופון  ( 855-99-620-757 )  ,  המונה 25 חדרים ,  שנפתח השנה .  זהו מבנה חום דמוי אסם בעל גג רעפים אדומים המציע חדרים עם מקלחות פרטיות ,  רשתות יתושים ורצפות עץ ,  ב-10 דולרים ללילה .  בקומה העליונה נמצאים חדרים עם מקלחות משותפות ב-7.5 דולרים ללילה .  איפה אוכלים ?  המסעדה הטובה ביותר באזור פריאה וייהיר ,  ללא ספק ,  היא מסעדת פקיי פרק  ( 855-12-636-617 )  ,  הכוללת כמה ביתנים מתחת לכיפת השמים והמון שממיות .  המומחיות היא פנום פלאונג  ( גבעת אש )  :  מנת בשר וירקות שתצלו בעצמכם על הגריל בשולחן שלכם ,  על  " הר געש "  מאלומיניום שתלוי מעל גחלים רוחשות .  המחיר :  3.75 דולרים .  איך מגיעים ?  מעבר הגבול עם תאילנד סגור לעת עתה ,  וההגעה לפריאה וייהיר כרוכה במאבק עם הכבישים רצופי המהמורות של קמבודיה ,  שנמצאים במצב הגרוע ביותר בעונה היבשה  ( בערך מיוני עד אוקטובר )  .  מוניות שירות ,  שאינן פועלות לפי לוח זמנים אלא יוצאות כאשר הן מלאות ,  מקשרות את סרה-אם עם סיאם ריפ דרך אנלונג ונג ,  שהיתה בעבר מעוז של הקמר רוז'  ( 7.5 דולרים לאדם לנסיעה של 209 ק"מ שנמשכת שלוש שעות )  ועם הבירה המחוזית טבנג מינצ'יי  ( 6.5 דולרים ;  104 ק"מ ;  שעתיים )  .  הדולר האמריקאי מקובל במרבית המקומות .  המוניות נושאות שישה או שבעה נוסעים בנוסף לנהג ,  כך שאם תרצו לשבת לבד במושב הקדמי תדרשו לשלם פעמיים .  הכפילו את סכום הנסיעה פי שישה ותוכלו לנסוע במונית פרטית .  נסיעה על אופנוע מסרה-אם לקור מוי תעלה לכם 3.75 דולרים .  נסיעה קצרה של 4.5 ק"מ במעלה ההר למקדש פריאה וייהיר ,  על כביש סלול ותלול ,  תעלה לכם 5 דולרים באופנוע או 20-25 דולר בטנדר .  ביזנס  &  פלז'ראופק מסיקה מנכ"ל משותף בקבוצת  " אורטה מדיקל "  נודלס קמבודיות"אני ממליץ לסעוד ב-khmar kitchen ,  אחת המסעדות הוותיקות בסיאם ריפ .  המסעדה עמוסה מאוד ,  בעיקר בשעות הערב ,  כך שמומלץ לא להגיע רעבים מאוד - למנות לוקח זמן להגיע .  היא מציעה מנות מהמטבח הקמבודי :  מנות נודלס חריפות ,  אורז מסוגים שונים ,  מרקים טעימים ,  הרבה קארי ועוד ".  כתובת המסעדה :  psar chas 203  ( old market )  ,  siem reap .  עזרא ורובל מנכ"ל ובעלים של אופטיק סנטר השף לשירותכם"מלון amansara שוכן במרחק של כמה ק"מ מהעיר אנגקור .  זהו מלון אינטימי ,  עם 24 סוויטות שחלקן מצוידות בבריכה פרטית ובחצר .  המלון מציע טיולים פרטיים לאנגקור עם מדריך ועם נהג פרטי .  אם אתם מעוניינים ,  תוכלו לסקור את העיר באמצעות המסוק הפרטי של המלון ".  כתובת המלון :  road to angkor ,  siem reap .  פול מילוויצקי מנכ"ל מלון מרינה תל אביב יוצאים לרקוד"כדאי לצפות בהופעה של הריקוד הקמבודי המסורתי - אפסרה .  הרבה מלונות ומסעדות מציעים בילוי הכולל ארוחת ערב והופעה .  אם אתם מזדמנים לעיר ,  אני ממליץ להתאכסן במלון sokha angkor ,  השוכן במרכז העיר ,  במרחק הליכה מהשוק העתיק  ( old market )  .  הוא מציע ארוחת בוקר בסגנון מערבי וגם מסעדה יפנית טובה ".  כתובת המלון :  national road no .  6 and sivatha street junction ,  siem reap .  שבתאי דניאל מנהל מחלקת טיולים מאורגנים בדיזנהאוז תיירות ותעופה מוזיאון בשדות הקטל"אני ממליץ לנסוע אל שדות הקטל מחוץ לפנום פן ,  עדות לטבח העם שביצע הקמר רוז' בשנות ה-70 .  לפני שנרצחו ,  הקורבנות היו כלואים בכלא s21 .  כיום נקרא המקום מוזיאון tuol sleng והוא מנציח את הזוועות .  אפשר לראות שם קברים ,  עמוד תלייה ,  חדר ובו מיטת עינויים ,  אמבטיות שבהן הוטבעו למוות אסירים ועוד .  בחדר אחר יש תערוכת תמונות של קברי האחים הפתוחים ". 

לא חוששים מדרכים בעייתיות ומלונות גרועים ?  מקדש פריאה וייהיר בקמבודיה הוא המקום בשבילכם
הדרכים במחוז הצפון מערבי של קמבודיה נהפכות לנהרות טינופת בעונה הרטובה ■ היעד הרחוק נמצא בסמוך לגבול עם תאילנד והוא חלופה הרפתקנית לאנגקור ואט המוכר יותר

