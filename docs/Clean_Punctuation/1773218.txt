מתרחקים מאג"ח ומחפשים דיווידנד :  זה מה שחושבים מנהלי ההשקעות על 2011
מנהלי ההשקעות של חברות הביטוח מסכמים שנת השקעות טובה ,  אך חוששים ממחירי הנדל"ן הגואים ■ הם מעריכים שהכלכלה המקומית חזקה ,  שהבנקים ייהנו מהצמיחה - ושחברות התקשורת יסבלו מהרגולציה ■ בחו"ל ,  הכלכלה האמריקאית המקרטעת נראית להם כמו הזדמנות השקעה ,  אך א
2011 תחזית מדדי המניות הניבו ב-2010 תשואות דו-ספרתיות ,  והבורסה נמצאת בשיא של כל הזמנים .  גם מדדי האג"ח הפתיעו עם תשואות שלא היו מביישות אפילו את שוק המניות .  כעת שוקדים מנהלי ההשקעות בגופים הגדולים על התאמת המדיניות לקראת האתגר הגדול של 2011 .  מיצוי התשואות בשוק האג"ח לא מותיר להם ברירה והם מתכוונים להגדיל משמעותית את רכיב המניות בתיקים - מה שדורש שינוי בתקרת המניות המופיעה במדיניות ההשקעות המוצהרת של כל קרן פנסיה ,  פוליסת מנהלים וקופת גמל.כמה מחברות הביטוח הגדולות הכינו תגובה מבעוד מועד ובנו בנק של מטרות השקעה אלטרנטיביות ,  כמו נדל"ן בישראל ובחו"ל ,  פרויקטי תשתית ועסקות אשראי גדולות .  לא לכולם מתאים פתרון כזה ,  ובגופים הקטנים יותר מסתפקים בהגדלת רכיבי האג"ח והמניות בחו"ל.משיחות עם מנהלי ההשקעות הראשיים בשוק ההון הסתמנה הסכמה בעניין עיקרי אחד :  אפיק האג"ח הממשלתיות יסבול ב-2011 מחולשה ויש להגדיל את רכיב המניות בתיק ולמצוא השקעות אלטרנטיביות .  לא כולם היו תמימי דעים בנוגע לפרטים הקטנים .  כמה מהמנהלים מצאו את הגאולה במניות הפיננסים - ואחרים בסין וביפן.החשש הגדול ,  שעדיין ניכר לרוחב כל השוק ,  הוא מהמצב בגוש היורו - או כפי שאמר גילי כהן ,  מנהל ההשקעות הראשי של אקסלנס : " אירופה עוד לא אמרה את המלה האחרונה ". עומר קרייזל ,  קבוצת מגדל  " בסך הכל ,  ביחס לשאר העולם - העניינים כאן בסדר"איזה ענף ייתן תשואה עודפת ב-2011 ? "חברות שמוטות לצריכה מקומית ולא מושפעות משינויים רגולטוריים ייהנו מהעוצמה שמפגינה הכלכלה הישראלית .  בסך הכל ,  ביחס לשאר העולם ,  העניינים כאן בסדר ". מאיזה ענף כדאי להתרחק ב-2011 ? "ענפים שסובלים מהתערבות של הרגולטורים ומהתגברות התחרות - למשל ,  ענף התקשורת ". איזה שוק מניות בעולם הוא אטרקטיבי ? "דווקא שוק המניות האמריקאי יכול להיות מעניין .  החברות שם נהנות מביקושים שמגיעים בעיקר מחוץ לארה"ב ,  והדולר החלש צפוי לעזור להן .  במדינות כמו ברזיל ,  שנהנית מהעלייה במחירי הסחורות ומהתרחבות מעמד הביניים ,  יש בעיה של אינפלציה שמובילה לעלייה בריביות - ומשקיעים פחות אוהבים סביבת ריבית עולה .  ההשקעה שם יכולה להתאים לטווח הארוך .  יכול להיות שנעשה הערכת מצב באמצע השנה ונחליט להיכנס לשם ". איזו השקעה אלטרנטיבית יש לכם למרכיב האג"ח בתיק ? "השקעות בנדל"ן ותשתיות יכולות להוות תחליף טוב לאג"ח בתיק .  כבר כיום מגדל משקיעה הרבה בשוק הנדל"ן המקומי ,  וזה צפוי לגדול ולהתרחב גם לנדל"ן בחו"ל ." עד 2007 לא ראינו את הצורך לצאת לנדל"ן בחו"ל ,  אבל עם משבר האשראי נוצרו הזדמנויות בשוקי הנדל"ן בעולם .  אנחנו לא קונים את הנדל"ן בשביל האפסייד ,  אלא קודם כל בשביל התשואה השוטפת .  ההשקעה כיום בתשתיות היא בעיקר בישראל .  אלה פרויקטים ארוכים שמתאימים לאופי של התיקים הפנסיוניים ". אמיר הסל ,  קבוצת הראל  " קבלני הביצוע ויצרני המלט ייתנו תשואה עודפת"מהו תמהיל ההשקעות המתוכנן בתיקים שלכם - את אילו אפיקים תגדילו ואת אילו תקטינו ? "הכיוון הכללי הוא להמשיך להגדיל את ההשקעות האלטרנטיביות שבהן התחלנו בשנים האחרונות ,  כמו נדל"ן ותשתיות .  במקביל ,  הכוונה היא להמשיך במגמה של הגדלת משקל המניות בתיק .  תמחור המניות ביחס לאג"ח נראה מעניין .  נקטין בתיק בעיקר את מרכיב האג"ח עם התשואות הנמוכות ". איזה ענף ייתן תשואה עודפת ב-2011 ? "ענף מוצרי הבנייה ,  שכולל את קבלני הביצוע ואת יצרני המלט והלבנים ,  צפוי ליהנות מהביקושים הגדולים לנדל"ן .  מספר התחלות הבנייה ,  שמניעות את הביקושים למוצרים אלה ,  צפוי לגדול .  את מגמת הגידול רואים כבר ב-2010 ,  והיא צפויה להתחזק ב-2011 .  גם יצואניות במערב אירופה ובארה"ב צפויות ליהנות מחולשת המטבעות במדינות אלה ביחס לשווקים המתעוררים ". אילו אפיקים צפויים להיות חלשים ב-2011 ? "תחום האג"ח הממשלתיות בישראל ובחו"ל צפוי להניב תשואה נמוכה בשנה הקרובה .  התשואות באג"ח אלה נמוכות .  הסבירות לרווחי הון ,  שיפצו על התשואה הזעומה באג"ח ,  די נמוכה .  גם אם הריבית תעלה בקצב אטי יהיה קשה לראות באפיק הזה רווחים משמעותיים ". איזו השקעה אלטרנטיבית יש לכם למרכיב האג"ח בתיק ? "השקעות בנדל"ן ובתשתיות הן אלטרנטיבה טובה .  גם השקעה במניות של חברות שמחלקות דיווידנדים באופן קבוע יכולה לשמש תחליף טוב ,  גם בחברות לא סחירות .  אלטרנטיבה נוספת ניתן למצוא בעסקות אשראי בריבית משתנה ,  שייהנו מהעלייה הצפויה בריבית ". אילו סכנות עומדות בפתח ? "החשש שהריבית הנמוכה בישראל ובעולם במשך זמן רב תביא להתנפחות בועות וליצירת אינפלציה .  במדינות כמו הודו וסין כבר רואים פגיעה של האינפלציה בשוקי המניות ". יוני טל ,  מנורה מבטחים  " ענף התקשורת עלול לאכזב ,  בעיקר חברות הסלולר"מהו תמהיל ההשקעות המתוכנן בתיקים שלכם - את אילו מרכיבים תגדילו ואת אילו תקטינו ? "נקטין את משקל האג"ח הממשלתיות והקונצרניות המדורגות גבוה ,  ונגדיל את משקל המניות וההשקעות האלטרנטיביות - כמו נדל"ן ועסקות אשראי .  יש לנו חשיפה לקרנות מנוף בשיעור של 1% מהתיק - זה משהו שביצענו בתקופת המשבר ". איזה ענף ייתן תשואה עודפת ב-2011 ? "הבנקים בישראל נסחרים במחירים אטרקטיביים שגבוהים במעט מהונם העצמי .  גם טבע ,  נסחרת במחיר אטרקטיבי ". מאיזה ענף כדאי להתרחק ב-2011 ? "ענף שעלול לאכזב בשנה הבאה הוא ענף התקשורת - בעיקר חברות הסלולר .  החברות נתונות למתקפה של תחרות ,  שתנבע מכניסת מפעיל חדש ומפעילים וירטואליים וכן מכיוון השיחות החינמיות .  גם הרגולציה ,  שמגבילה את מחירי הקישוריות בענף ,  צפויה לפגוע בחברות ." ענף הנדל"ן למגורים בישראל עלול לאכזב - אם כי אני לא חושב שיש בו בועה ." ענף נוסף שעלול לאכזב הוא ענף הגז .  המיסוי הנוסף פוגע בשווי של חברות חיפושי הגז ,  ומחירי הגז לא מובטחים וניתנים לשינויים משמעותיים בעתיד .  מצד שני ,  זהו ענף ספקולטיבי שיכול גם להפתיע ". אילו אפיקי השקעה צפויים להיות חלשים ב-2011 ? "אג"ח בדירוג גבוה ואג"ח ממשלתיות צפויות להניב תשואות נמוכות .  באג"ח הארוכות ייתכנו הפסדי הון עם העלייה בריבית ". אילו אפיקים צפויים להיות חזקים ב-2011 ? "רמת המחירים בשוק המניות בוודאי אינה משקפת בועה ,  אם כי היא גם לא נמוכה - אפשר לציין את שוק המניות ככזה שצפוי להניב תשואות צנועות ,  חד-ספרתיות ". איזו השקעה אלטרנטיבית יש לכם למרכיב האג"ח בתיק ? "עסקות אשראי ונדל"ן בחו"ל יכולות להוות אלטרנטיבה ,  אם כי עדיין ראוי לשמור על חלק משמעותי של אג"ח ממשלתיות בתיק .  נכון להקטין את החשיפה לאג"ח ממשלתיות ולחפש אלטרנטיבות ". איזה שוק מניות בעולם הוא אטרקטיבי ? "תחום הפיננסים בארה"ב עבר שיקום משמעותי מאז המשבר .  אפשר להזכיר גם את שוק המניות ביפן ,  שנהפך לאטרקטיבי ,  ומדינות מתפתחות כמו רוסיה ,  שנהנית בין השאר מהעליות במחירי האנרגיה ". אילו סכנות עומדות בפתח ? "הסכנה מספר אחת היא אירופה .  סכנה שנייה היא בעיית החובות הגדולים של מדינות ועיריות בארה"ב ,  שעלולה לפגוע בהתאוששות השווקים בעולם .  סכנה מהותית נוספת היא מלחמת מטבעות ". ירון צ'רבוניץ ,  הפניקס  " להתמקד בשוקי המניות בארה"ב ובסין"מהו תמהיל ההשקעות המתוכנן בתיקים שלכם - את אילו אפיקים תגדילו ואת אילו תקטינו ? "כרגע אנו מחזיקים בחלק הסולידי הממשלתי אג"ח עם מח"מ נמוך .  בחלק הקונצרני אנו מחזיקים אג"ח בטוחות עם מח"מ גבוה .  רכיב המניות הוא יחסית גבוה - כ-35% .  במקביל ,  אנחנו בוחנים השקעה בשוק החוב בחו"ל ,  ששיעורו בתיק שלנו אפסי כיום .  לדעתנו ,  החשיפה למט"ח צריכה להיות נמוכה .  רכיב שצפוי לגדול אצלנו הוא הנדל"ן ". איזה ענף ייתן תשואה עודפת ב-2011 ? "ענף הפיננסים בארה"ב ,  וגם בישראל הענף הזה מעניין .  הסיכוי-סיכון בענף הבנקאות המקומי נותן אלטרנטיבה טובה לתיק עם סטיית תקן נמוכה .  זו אלטרנטיבה מעניינת וסולידית ". מאיזה ענף כדאי להתרחק ב-2011 ? "הייתי מתרחק מכל ענף רשתות הקמעונות בישראל .  נכנסו הרבה מתחרים חדשים וכנראה שאף אחד לא ייהנה מהתחרות העזה חוץ מהצרכן ". אילו אפיקים צפויים להיות חלשים ב-2011 ? "האג"ח הממשלתיות .  אג"ח הקונצרניות הארוכות הרבה יותר מעניינות .  בסדרות הארוכות נותר בשר להשקעה .  כדאי להתמקד באג"ח של חברות יציבות עם תזרים גדול ". אילו אפיקים צפויים להיות חזקים ב-2011 ? "אנחנו מחפשים תחומים עם יכולת אפסייד גדולה ,  כמו שוקי המניות .  בחו"ל כדאי להתמקד בארה"ב ובסין .  כשהאנליסטים יעדכנו את שיעורי ההיוון ,  האטרקטיביות של המניות תגדל ". איזו השקעה אלטרנטיבית יש לכם לאג"ח ? "יש כמה אלטרנטיבות - כמו השקעות בנדל"ן בישראל ובחו"ל ,  בעיקר בארה"ב ובאירופה .  אלטרנטיבה נוספת היא עסקות מימון .  באחרונה עשינו עסקות כאלה עם גופים במשק ". איזה שוק מניות בעולם הוא אטרקטיבי ? "סין ,  ארה"ב וישראל ". אילו סכנות אורבות בפתח ? "אנחנו עוקבים בדאגה אחר גוש היורו .  סכנה נוספת היא החשש מאינפלציה בכמה מדינות מתפתחות ". גילי כהן ,  אקסלנס  " חושש מכל דבר שזז"מהו תמהיל ההשקעות המתוכנן בתיקים שלכם ? "במשך השנה נגדיל את רכיב המזומן .  אנחנו מניחים שלקראת סוף הרבעון הראשון תתחיל האצה באינפלציה ,  ולכן נגדיל את הרכיב המדדי .  בצד המנייתי ,  אנחנו מחזיקים חשיפה גבוהה במניות דיווידנד .  בגלל האי-ודאות הגדולה לא הייתי מתכנן השקעות שנה קדימה - רק לטווח ממש קצר ". איזה ענף ייתן תשואה עודפת ב-2011 ? "מגזר הבנקים בישראל מומלץ .  מגזר הסחורות יעזור לחברות שתלויות במחיריהן בעולם .  חשוב להדגיש שאנחנו לא רואים את עליית מחירי הסחורות כתהליך כלכלי ,  אלא כבועה שתתפתח .  גם חברות שיש להן מדיניות דיווידנד קבועה יבלטו ". מאיזה ענף כדאי להתרחק ? "אנחנו לא מזהים כרגע מגזר מסוים מסוכן .  אני ממליץ למשקיעים להתרחק ממניות שהם לא מבינים את הפעילות שמאחוריהן ". אילו אפיקים צפויים להיות חלשים ב-2011 ? "לאורך כל עקום התשואות ,  האג"ח הממשלתיות הן הכי פחות מועדפות .  לא כדאי להתקרב גם לאג"ח קונצרניות במח"מים ארוכים ודירוגים נמוכים ". איזו השקעה אלטרנטיבית יש לכם לאג"ח ? "קרנות ריט וחברות שמחלקות דיווידנדים קבועים בישראל ובחו"ל .  לחברות שמנהלות גמל וביטוחים אפשר להמליץ גם על הלוואות לא סחירות .  גם בתחום ההשקעות בקרנות פרייווט אקוויטי עדיין אפשר להשיג עסקות לא רעות - כל אלה יכולות להוות אלטרנטיבה טובה לאג"ח הממשלתיות ". אילו סכנות אורבות בפתח ? "אני חושש מכל דבר שזז .  הכלכלה לא יציבה ,  וקשה לתכנן מהלכים .  ברמה המוניטרית קורים דברים מדאיגים .  אני מאמין שאירופה עוד לא אמרה את המלה האחרונה במשבר .  באופן כללי ,  יש כיום יותר דברים שאני חושש מהם מאשר דברים שאפשר לומר שהם יציבים .  כל ההתנהלות הנורמלית של שוק לא קיימים במצב הזה ". 

מתרחקים מאג"ח ומחפשים דיווידנד :  זה מה שחושבים מנהלי ההשקעות על 2011
מנהלי ההשקעות של חברות הביטוח מסכמים שנת השקעות טובה ,  אך חוששים ממחירי הנדל"ן הגואים ■ הם מעריכים שהכלכלה המקומית חזקה ,  שהבנקים ייהנו מהצמיחה - ושחברות התקשורת יסבלו מהרגולציה ■ בחו"ל ,  הכלכלה האמריקאית המקרטעת נראית להם כמו הזדמנות השקעה ,  אך א

