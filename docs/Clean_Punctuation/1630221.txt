העברות בעולם - 9.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  חלוץ נבחרת אקוודור ,  פליפה קייסדו ,  הושאל ממנצ'סטר סיטי למלאגה הספרדית .  קאייסדו בן ה-21 העביר את חצי העונה הראשונה בהשאלה בספורטינג ליסבון .
  *  ריאל מדריד השאילה עד תום העונה את החלוץ ההונגרי בן ה-22 אדם סלאי ,  שחקן ריאל מדריד קסטייה ,  למיינץ הגרמנית .  
 *  הקשר המצרי ,  מוחמד שאווקי ,  עבר ממידלסברו לקייסריספור .  שאווקי בן ה-28 חתם בקבוצה הטורקית על חוזה לשנתיים וחצי .  
 *  הקשר הסרבי מילוש מאריץ' עבר מגנט הבלגית לבוכום .  מי שעזב את הקבוצה הגרמנית הוא שינג'י אונו היפני ,  שחתם בשימיזו מארצו .
  *  המגן האיטלקי אנדראה דוסנה עזב את ליברפול וחתם בנאפולי תמורת 4.5 מיליון ליש"ט .  בנוסף קרובים האדומים למכור את אנדריי וורונין לדינמו מוסקבה תמורת 2 מיליון ליש"ט ,  ולהשלים את רכישתו של מקסי רודריגז מאתלטיקו מדריד תמורת 1.5 מיליון ליש"ט .
  *  קשר נבחרת גרמניה ,  כריסטיאן גנטנר ,  יעזוב את וולפסבורג בתום חוזהו בקיץ וכבר סיכם על חזרתו לשטוטגרט .
  *  על פי  " דיילי מירור "  צ'לסי מתכננת להגיש לוולפסבורג בימים הקרובים הצעה בגבוה 36 מיליון ליש"ט תמורת החלוץ הבוסני הנהדר אדין דזקו .
  *   " אינדיפנדנט "  מדווח שמנצ'סטר סיטי הציעה לקריסטל פאלאס 5 מיליון ליש"ט תמורת החלוץ הצעיר ויקטור מוזס .
  *  על פי  " הסאן "  טוטנהאם וליון נאבקות על שירותיו של המגן הקרואטי הצעיר דז'אן לוברן ,  תמורתו דורשת דינמו זאגרב 8 מיליון ליש"ט .
 
העברות בעולם - 9.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

