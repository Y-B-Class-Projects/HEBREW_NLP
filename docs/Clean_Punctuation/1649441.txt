נשים :  לאוסון הדהימה את נתניה ,  רמלה בגמר הגביע
נתניה הוליכה ב-15 ,  אבל שלשה של לאוסון עם הבאזר קבעה 75:76 לרמלה .  תפגוש בגמר את רמה"ש ,  שהביסה את רמת חן
בזמן ששלוש קבוצות כבר הבטיחו את מקומן בחצי גמר פלייאוף הנשים בכדורסל ,  התפנו הערב ארבע קבוצות להיאבק על הגביע ,  כשעל הכף הונח כרטיס לגמר .  אחרי שהתפזר האבק התברר שהמשחק על התואר יהיה המשחק הקלאסי של כדורסל הנשים הישראלי ,  בין אליצור רמלה לרמת השרון .  אגב ,  בפעמיים הקודמות שזה קרה ב-2007 וב-2008 ,  הייתה ידה של רמלה על העליונה .  
את הערב פתחו אליצור מכבי נתניה ואליצור רמלה ,  במשחק שהציג קאמבק עצום של קבוצה אחת ,  וקריסה מוחלטת של קבוצה אחרת .  שחקניותיו של רועי אייזנברג ,  שהבטיחו את עלייתן לחצי גמר הפלייאוף בשבוע שעבר לאחר שגברו על אס"א ירושלים פתחו טוב את המשחק ,  והוליכו בסיום הרבע הראשון ב-5 נקודות הפרש .  אלא שאז הגיעה ההתעוררות של נתניה ,  שעצרה את רמלה על 15 נקודות בלבד ברבע השני לעומת 23 שלה ,  בדרך ליתרון 35:40 במחצית .  
הקיפאון ההתקפי של רמלה נמשך גם ברבע השלישי כשהיא שוב נעצרת על 13 נקודות בלבד ב-10 דקות ,  ונתניה ניצלה זאת עד תום בדרך ליתרון 14 ,  לקראת הרבע האחרון .  נתניה המשיכה במומנטום והגדילה את היתרון שלה עד 15 ברבע הרביעי .  רמלה הבינה שאם ברצונה לשמור על חלום הגביע ,  יהיה עליה להילחם ,  וזה בדיוק מה שהיא עשתה .  ריצה של 0:12 ,  בראשותה של דיאנה ג'קסון הורידה את היתרון הנתנייתי ל-3 ,  שתי דקות לסיום .  
ג'קסון עצמה היתה יכולה להביא את רמלה עד שיוויון ,  אבל התקשתה מהעונשין .  נתניה יצאה להתקפה ,  שוב החטיאה ,  והותירה רק 7 שניות לרמלה .  בפיגור 2 ,  הגיע הכדור ללאוסון שבשלשה עם הבאזר קבעה 75:76 לרמלה ,  והעלתה את קבוצתה אל הגמר בדרמטיות .  קלעו לרמלה :  פלנט פירסון 27 ,  דיאנה ג'קסון 26 ,  אדוויג לאוסון 14 ,  נואל קווין 7 ,  אינה גורביץ' 2 .  קלעו לנתניה :  אוקישה הווארד וליעד סואץ קרני 17 כל אחת ,  מוניק קוקר 15 ,  מארשיי דוטסון 12 ,  נעמי קולודני 6 ,  רוני בן נון וטלי נוי 3 כל אחת ,  יאנה שפירו 2 .
 במשחק השני הביסה רמת השרון את מכבי רמת חן 61:79 במשחק הרבה פחות צמוד ודרמטי מזה שקדם לו .  בשנה שעברה השתיים נפגשו בקרב על התואר והשחקניות של עדני דגן ניצחו בתום דרמה גדולה כדי להניף את הגביע השלישי בתולדות המועדון .  הפעם זה היה הרבה יותר חד צדדי והקבוצה הטובה בליגה הביאה את היכולת גם לגביע וניצחה .  
20 הדקות הראשונות עוד היו צמודות והסתיימו ב-27:32 לשחקניות של אורנה אוסטפלד ,  אבל רבע שלישי של 10:19 סייע להן לעלות לפער דו ספרתי אותו הן לא שמוטו עד הסיום .
 קלעו לרמת השרון :  אמברוסיה אנדרסון 18 ,  מירב דורי ולייני סלווין 13 כ"א ,  שרי סם 10 ,  קטיה לויצקי 9 ,  יעל אהרונוב 3 ,  איילת כהן 2 .
 קלעו לרמת חן :  טיפני ג'קסון 18 ,  קמיל ליטל 14 ,  דומיניק קנטי 12 ,  מיכל אפשטיין 7 ,  דנה יהלומי 6 ,  לימור פלג 4 .  

נשים :  לאוסון הדהימה את נתניה ,  רמלה בגמר הגביע
נתניה הוליכה ב-15 ,  אבל שלשה של לאוסון עם הבאזר קבעה 75:76 לרמלה .  תפגוש בגמר את רמה"ש ,  שהביסה את רמת חן

