אור רגיש לכל בור בכביש
סטודנטים מאיטליה המציאו פטנט מבריק מבוסס על חומר חיפוי זוהר הנועד לסמן בורות בכבישים .  הנה משהו שבאמת חייבים פה
יוזמה מבורכת של סטודנטים ממילאנו תסייע לנהגים לאתר בורות בכבישים .  על פי הפטנט ניתן יהיה לזהות בקעים בכביש מפורר על ידי שימוש בחומר מודגש צהבהב דומה בגוונו לאפוד הזוהר המקומי .  שני הצעירים האחראים לכך  ( Domenico Diego  ,  Cristina Corradini )  פיתחו ושכללו את המיזם תחת הכותר Street Safe Initiative .  הרעיון כשלעצמו הוא די פשוט ומשלב שכבת חומר זוהר חפורה מספר ס"מ תחת התוואי הסלול .
 במקטע בו האדמה פוערת את פיה ,  החומר הזוהר נחשף לנהגים ומזהיר אותם ממרחק-רב ועל ידי כך מונע פגישה לא נעימה ומסוכנת עם הכביש .  בריטניה שטובעת בכבישים מרוסקים בחלק ניכר משטחיה מביעה עניין-רב במיזם ,  אך יש מי שלא משוכנע שהפתרון האיטלקי מותאם לבית המלוכה כפי שמסביר מייק קונויי מחברת FM ,  יצרנית מובילה לפיתוח תשתיות בבריטניה . " זה רעיון חדשני ,  אין ספק בזה בכלל ..  מצד שני ,  זה קצת אבסורדי שאנחנו צריכים לחפש תרופות למחלה שאנחנו צריכים למנוע אותה מראש על ידי השקעה יותר רצינית באיכות הכבישים ".  
ארגון 'פוט-הולס' הבריטי תומך בכל יוזמה התורמת להפחתת התאונות בכבישים ולאחרונה אף הצעיד את הפרויקט ופרסם את דבר האיטלקים באתר האינטרנט של החברה . " מחד ,  כולנו בעד מציאת פתרונות לבורות בכבישים .  אמצעים שיגנו עלינו מפני סכנות של החלקה או איבוד שליטה ",  כך מציין דנקן מקלור פישר מנהל הארגון .  מאידך ,  מקלור תומך בהשקפתו של קונויי ואומר שלא צריך כלל להגיע למצב של תרופה למכה ,  שאותה צריך לשלול מלכתחילה . " זה לא פרקטי אם אנחנו שולפים פלסטרים מתחת לשולחן ,  צריך לטפל בבעיה מהשורש ".  
קבוצת הפיתוח שמוצאה ממכון הפוליטכניקו במילאנו ,  תפעיל את הפרויקט במסגרת ניסיונית בעיר רהו  ( Rho )  הנמצאת בסמוך למילאנו ,  ומשם תחליט על פי מסקנותיה אם יש ביקוש או טעם להרחיב את השימוש בהמצאה המיוחדת מחוץ לאיטליה .  אנחנו בכל אופן ,  היינו שמחים לעזרה בזיהוי בורות בכבישים המשובשים בישראל שכמוהם יש רבים ,  חלקם גדולים יותר מקוטר צמיג ממוצע ושולחים אותנו למוסכים מצויידים בריג'קטים שתיקונם עולה לא מעט כסף .
 
אור רגיש לכל בור בכביש
סטודנטים מאיטליה המציאו פטנט מבריק מבוסס על חומר חיפוי זוהר הנועד לסמן בורות בכבישים .  הנה משהו שבאמת חייבים פה

