איציק זוהר ושני ילדיו נפצעו קל בהתהפכות רכבם
כדורגלן העבר ושני ילדיו נפצעו קל לאחר שרכבם התהפך בנתיבי איילון .  התאונה אירעה לאחר שאחד מגלגלי הרכב התנתק ממנו ,  וכעת נבדק החשד כי מישהו חיבל ברכבו של זוהר במזיד
כדורגלן העבר ופרשן הכדורגל איציק זוהר נפצע הערב  ( שישי )  באורח קל בידו ,  לאחר שרכבו התהפך סמוך למחלף וולפסון בנתיבי איילון .  בשעת התאונה היו ברכב שני ילדיו של זוהר ,  בני שמונה ועשר ,  ולמרבה המזל הם נפצעים פצעים קלים בלבד משברי זכוכיות .  מבדיקה ראשונית עולה כי התאונה אירעה לאחר שאחד הגלגלים התנתק מהרכב .  כעת בודקת המשטרה את האפשרות שמישהו חיבל ברכבו של זוהר .
" שברתי את היד אבל יותר חשוב שהילדים שלי בסדר ",  אמר זוהר בשיחה עם וואלה !  חדשות .  דובר מד"א זכי הלר מסר לוואלה !  חדשות כי  " בשעות אחר הצהריים המאוחרות התקבלה קריאה על רכב שהתהפך סמוך למחלף וולפסון .  פראמדיקים שהגיעו לזירת התאונה מצאו במקום רכב שהתהפך ,  כשהוא הפוך על גגו .  הם טיפלו בגבר כבן 40 שסבל ככל הנראה משבר בידו .  שני ילדיו סובלים מחתכים שנגרמו משברי זכוכיות ". 
זוהר ושני ילדיו הועברו לקבלת טיפול רפואי בבית החולים וולפסון בחולון .  גורמים במד"א אמרו כי זירת התאונה העידה על כך שבמקום אירעה תאונה קשה ,  ונראה שרק בנס איש לא נפגע באורח קשה יותר .
 הפציעה של זוהר עלולה להשפיע על השתתפותו בעונה החדשה של  " רוקדים עם כוכבים "  המשודרת בערץ 2 ,  עונה שהחלה רק בשבוע שעבר . " כרגע אני לא יכול לענות על השאלה אם אמשיך בתוכנית ",  אמר זוהר לוואלה !  חדשות . "  אני רק רוצה לעבור את זה בשלום .  אני רק חושב על איך לחזור הביתה בשלום ".  מהזכיינית רשת נמסר : " אנו מאחלים לאיציק זוהר ומשפחתו החלמה מהירה ומקווים לראותו במהרה על הרחבה ". 

איציק זוהר ושני ילדיו נפצעו קל בהתהפכות רכבם
כדורגלן העבר ושני ילדיו נפצעו קל לאחר שרכבם התהפך בנתיבי איילון .  התאונה אירעה לאחר שאחד מגלגלי הרכב התנתק ממנו ,  וכעת נבדק החשד כי מישהו חיבל ברכבו של זוהר במזיד

