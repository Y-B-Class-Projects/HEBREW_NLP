בעקבות דו"חות אורבוטק :  באוסקר גרוס שומרים על המלצת  " קנייה "  ומורידים את מחיר היעד מ-14 ל-13 דולר
לעומתם ,  באופנהיימר שומרים על המלצת  " תשואת יתר "  עם מחיר יעד של 14 דולר
אחרי שאתמול פורסמו דו"חות יצרנית ציוד הבדיקה למסכים שטוחים ומעגלים מודפסים  ,  בבית ההשקעות אוסקר גרוס החליטו להוריד את מחיר היעד למניית החברה מ-14 דולר ל-13 דולר .  עם זאת ,  שמרו בבית ההשקעות על המלצת  " קנייה "  למניה.האנליסט זיו טל כותב כי הסיבה להורדת מחיר היעד נובעת מכך שלחברה צפויה רמת רווחיות נמוכה יותר ב-2010 מזו שציפו לה לפני פרסום הדו"חות .  עוד כותבים באוסקר גרוס כי ההזמנות לציוד הבדיקה למעגלים מודפסים השתפרו ברבעון באופן משמעותי ,  וכי הראות לשנת 2010 מתחזקת הן בתחום המסכים השטוחים והן בתחום המעגלים המודפסים.הנהלת אורבוטק חזתה הכנסות של 420-430 מיליון דולר ב-2010 עם שיעור רווח גולמי של כ-40% .  בעקבות תחזית זו עידכנו באוסקר גרוס את תחזיתם לשנת 2010 והם צופים כעת כי החברה תרשום הכנסות של 428.1 מיליון דולר .  לרבעון הראשון צפתה החברה הכנסות של כ-95 מיליון דולר ,  ובאוסקר גרוס מצפים להכנסות של 95.9 מיליון דולר.בנוסף ,  סיפקו באוסקר גרוס תחזית ל-2011 ,  והם חוזים כי החברה תרשום בשנה זו צמיחה של 15.3% ביחס לתחזיתם ל-2010 ,  לרמת הכנסות של 493.8 מיליון דולר .  עם זאת ,  בבית ההשקעות גם רואים את חולשת ציוד הבדיקה הרפואי של החברה ,  שהכנסותיו נחתכו ב-50% ברבעון הרביעי ל-2.1 מיליון דולר .  בחברה צופים לצניחה של 50% מההכנסות בתחום ב-2010.בין הסכנות שמונים באוסקר גרוס ,  נמצאים החששות ממיתון עולמי שיגרום ליצרני מסכי ה-lcd לצמצם את הוצאותיהם ;  חשש כי החברה לא תעמוד בתנאים שהציב לה בנק דיסקונט בגין ההלוואה שניתנה לה בעת רכישת פוטון דיינמיקס שיוביל לפרעונה ;  וכן בכך שצמיחת החברה תלויה בתחום המסכים השטוחים.האנליסט סרגיי וסצ'ונוק מבית ההשקעות אופנהיימר כותב גם הוא כי החברה הציגה שיפור ניכר בפעילות ציוד הבדיקה למעגלים מודפסים ,  וכי המומנטום צפוי להמשיך גם השנה .  לעומתה ,  פעילות ציוד הבדיקה למסכים שטוחים צפויה להיות תנודתית אך לצבור תאוצה בהמשך השנה לאור הגידול בהשקעות בענף.באופנהיימר חוזים כי החברה תרשום מכירות של 442 מיליון דולר ב-2010 ומכירות של 540 מיליון דולר ב-2011 .  התחזית הקודמת באופנהיימר היתה להכנסות של 480 מיליון דולר ב-2010 .  הרווח המתואם על פי אופנהיימר ב-2010 צפוי לעמוד על 66 סנט למניה .  ברבעון הראשון מצפים באופנהיימר כי החברה תרשום הכנסות של 95 מיליון דולר ,  בהתאם לתחזית החברה ,  אך ברבעון השני הם צופים כבר צמיחה לרמת הכנסות של 112 מיליון דולר .
 
בעקבות דו"חות אורבוטק :  באוסקר גרוס שומרים על המלצת  " קנייה "  ומורידים את מחיר היעד מ-14 ל-13 דולר
לעומתם ,  באופנהיימר שומרים על המלצת  " תשואת יתר "  עם מחיר יעד של 14 דולר

