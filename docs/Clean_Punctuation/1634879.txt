רוסיה :  הכור האירני בבושהר יופעל עוד השנה
ראש הסוכנות לאנרגיה אטומית ברוסיה גילה כי ארצו תפעיל את הכור באירן כבר בשנה הקרובה . " 2010 היא השנה של בושהר ".  במוסקבה מבטיחים שהכור ישמש למטרות אזרחיות בלבד
רוסיה תפעיל את הכור האירני בבושהר עוד השנה ,  כך אמר היום  ( חמישי )  ראש התאגיד הגרעיני הממשלתי ברוסיה . " 2010 היא השנה של בושהר ",  אמר סרגיי קיריינקו , " אין שום ספק שהוא ייבנה השנה .  הכל הולך לפי לוח הזמנים ".  
כבר ב-1995 הסכימה רוסיה לבנות את הכור הגרעיני בבושהר ,  שלחוף המפרץ הפרסי ,  אך מאז התעכבה ההקמה ועלותה הגיעה למיליארד דולרים .  לדברי רוסיה ,  הכור משמש מטרות אזרחיות בלבד ולא ניתן לייצר בו נשק גרעיני .  על פי מומחי הגרעין הרוסים ,  המתקן יהיה תחת פיקוחה המלא של הסוכנות הבינלאומית לאנרגיה אטומית של האו"ם .  משלוחי הדלק הגרעיני לכור החלו כבר בסוף שנת 2007 ,  בברכת ארצות הברית .  מיזם קודם לבניית כור באתר בבושהר ,  בידי חברת סימנס הגרמנית ,  יצא לדרך עוד בשנות ה-70' .  הפרויקט הגרמני הופרע על ידי המהפכה האיסלמית ב-1979 ועל ידי מלחמת איאן-עירק בשנות ה-80' .
 לפני חודשיים אמר שר האנרגיה הרוסי ,  סרגיי שמטקו ,  כי השקת הכור לא תתקיים בשנת 2009 .  שמטקו הבהיר כי ההחלטה על דחיית הפעילות בכור לא נבעה משיקולים פוליטיים ,  אלא טכניים בלבד . " אנחנו מצפים לתוצאות משמעותיות עד סוף השנה ,  אולם ההשקה עצמה לא תתרחש ",  ציטטו סוכנויות הידיעות הרוסיות את שמטקו בנובמבר .  
בידיהן של סוכנויות הביון האמריקאיות יש הוכחות לכך שאירן האיצה את המחקר בנושא הנשק הגרעיני שלה ,  כך אמר אתמול גורם בממשל בוושינגטון .  מומחים בקהיליית המודיעין האמריקאית שוקדים באחרונה על הצגת דו"ח מודיעיני מפורט ,  שעתיד לעמוד בקנה אחד עם ההערכות האירופאיות בנוגע למידת ההתקדמות האירנית ולמצבה של תוכנית הגרעין . " עקרונית ,  אנחנו מדברים על מחקר ,  לא על התקדמות במלוא המרץ של תוכנית הגרעין ",  תיאר הגורם בממשל את הערכת המודיעין .
 שלשום דווח כי אירן הגישה בתחילת ינואר את תשובתה להסכם הגרעין שגובש על ידי שש המעצמות ,  ודחתה באופן רשמי את הסעיפים העיקריים בהסכם הדורשים ממנה להעביר את האורניום שברשותה להעשרה במדינות בחו"ל .  מחלקת המדינה של הבית הלבן הודיעה בתגובה כי היא רואה בדחייה האירנית של הצעת המעצמות - כתשובה בלתי מספקת .  לאחר מכן מיהרה אירן להכחיש את הדיווחים ,  לפיהם היא מסרה תשובה רשמית להסכם הגרעין .  דובר משרד החוץ האירני ראמין מהמנפרסאט אמר כי ארצו לא הגישה הצעה חדשה בנוגע להסכם העשרת האורניום שלה ,  והגדיר את הדיווחים על כך כ"מהומה שחוללה התקשורת מערבית ". 

רוסיה :  הכור האירני בבושהר יופעל עוד השנה
ראש הסוכנות לאנרגיה אטומית ברוסיה גילה כי ארצו תפעיל את הכור באירן כבר בשנה הקרובה . " 2010 היא השנה של בושהר ".  במוסקבה מבטיחים שהכור ישמש למטרות אזרחיות בלבד

