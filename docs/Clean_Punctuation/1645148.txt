מחיר הנפט קפץ ב-8% תוך שבוע אחד
המשבר המתחזק עם אירן והצהרות הבנק הפדרלי הביאו לזינוק חד במחירי הנפט הנסחר על סף ה-80 דולר לחבית - שיא של חמישה שבועות .  גם מחיר הזהב מתרומם
מחיר הנפט הגולמי עלה לשיא של חמישה שבועות ,  והשלים זינוק שבועי של קרוב ל-8% ,  על רקע התגברות המתיחות סביב תוכנית הגרעין של אירן ,  וחששות כי הסלמה באזור המפרץ הפרסי תפגע באספקת הנפט העולמית .  החוזים על הנפט הגולמי למסירה במארס נסגרו במחיר של 79.81 דולר לחבית ,  עלייה של 0.9% ,  בבורסת הסחורות של ניו יורק .  במהלך המסחר כבר עלה מחיר החוזים לרמה של 79.95 דולר לחבית .  בסיכום שבועי עלה מחיר הנפט ב-7.7% .  
העלייה במחיר הנפט נרשמה גם על רקע התגברות ההערכות כי התאוששות כלכלת ארה"ב - צרכנית האנרגיה הגדולה בעולם - צוברת תאוצה ,  לאור החלטתו המפתיעה אתמול של הבנק הפדרלי על העלאת ריבית הניכיון ,  הריבית שגובה הבנק על הלוואות חירום לבנקים בארה"ב ,  בראשונה מאז קיץ 2006 .
" חשש לגבי אירן היה גורם מרכזי בעליות מחירי הנפט בשנים 2007 ו-2008 ,  כאשר התעוררו תסריטים של 'מה יקרה אם' ,  ויתכן שכך יהיה גם השנה ",  אמר אנליסט חברת פטרומטריקס ,  אוליביה ג'ייקוב ,  בראיון לסוכנות הידיעות אי.פי .
 הסוכנות הבינלאומית לאנרגיה אטומית  ( סבא"א )  הביעה אתמול חשש שאירן ממשיכה לשקוד על פיתוח פצצת גרעין .  לדברי סבא"א ממידע שנמצא ברשותה עולה כי איראן עושה שורה של פעולות ,  שמשמעותן היא רצון להגיע ליכולת להרכיב ראש חץ גרעיני על טיל מה שמכונה  " קבוצת הנשק ". 
מחיר הנפט עלה השבוע על רקע שורה של נתוני מקרו חיוביים שפורסמו בארה"ב ,  אשר חיזקו את ההערכות כי הכלכלה הגדולה בעולם מתאוששת .  ירידה חדה מהצפוי במלאי הנפט הגולמי בארה"ב אף היא לא הצליחה לבלום את העליות .
 מלאי הנפט הגולמי בארה"ב גדל בשבוע שעבר ב-3.1 מיליון חביות ,  מסר אתמול משרד האנרגיה האמריקאי .  העלייה היתה חדה מתחזיות האנליסטים לעלייה של 1.8 מיליון חביות .  עם זאת ,  מלאי הדלקים המזוקקים ,  הכולל דיזל ונפט להסקה ,  צנח בשבוע שעבר ב-2.9 מיליון חביות ,  נפילה חדה יותר מתחזיות האנליסטים לירידה של 1.5 מיליון חביות .
 עוד בשוק הסחורות :  החוזים על הזהב למסירה באפריל נסגרו בעלייה קלה במחיר של 1,122.1 דולר לאונקייה .  בסיכום שבועי עלה מחירם ב-3.1% .
 
מחיר הנפט קפץ ב-8% תוך שבוע אחד
המשבר המתחזק עם אירן והצהרות הבנק הפדרלי הביאו לזינוק חד במחירי הנפט הנסחר על סף ה-80 דולר לחבית - שיא של חמישה שבועות .  גם מחיר הזהב מתרומם

