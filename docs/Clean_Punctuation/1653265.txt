ברקליס מתנגד לחשיפת פרטים נוספים לגבי קריסת ליהמן ברדרס
בשבוע שעבר פורסם דו"ח שחשף פעלולים פיננסיים בהם השתמש ליהמן כדי להסתיר השקעות גרועות
בנק ברקליס הבריטי מנסה למנוע את חשיפתו של מידע נוסף הקשור לקריסתו של בנק ההשקעות ליהמן ברדרס ,  כך דיווח היום ה"טיימס "  הלונדוני.דו"ח בן 2,200 עמודים שהתפרסם ביום חמישי האחרון ,  הציג פירוט של האופן בו ליהמן ,  שקרס ב-2008 לאחר 158 שנה ,  השתמש בפעלולים פיננסיים כדי להסתיר את ההשקעות הגרועות שהובילו בסופו של דבר לקריסתו .  הדו"ח עשוי לעורר גל נוסף של תביעות נגד בכירי החברה .  מקורות משפטיים אומרים כי פרטים נוספים צפויים להיחשף עם פרסומם של מיליוני אי-מיילים ,  מסמכים פנימיים וראיות נוספות מצדדים נוספים בפרשה .  בנק ברקליס הבריטי ,  אשר רכש את פעילותו של ליהמן בצפון אמריקה ב-1.5 מיליארד דולר ,  מתנגד לחשיפת הפרטים ,  בשל חשש מכך שהמסמכים יכילו בין היתר מידע רגיש בנוגע למסחר הבנק בכספיו  ( נוסטרו )  ,  וכי לקוחותיו יהיו מעורבים בהם.בדו"ח החקירה שפורסם בשבוע שעבר קבע החוקר ,  אנטון ואלוקס ,  כי חלק מהנכסים שהיו שייכים לליהמן הועברו באופן בלתי ראוי לברקליס .  הנכסים כללו ציוד ומידע על לקוחות ששוויים אינו ברור .  עם זאת ,  ואלוקס אמר כי אין די ראיות נגד ברקליס בכדי לתבוע .
 
ברקליס מתנגד לחשיפת פרטים נוספים לגבי קריסת ליהמן ברדרס
בשבוע שעבר פורסם דו"ח שחשף פעלולים פיננסיים בהם השתמש ליהמן כדי להסתיר השקעות גרועות

