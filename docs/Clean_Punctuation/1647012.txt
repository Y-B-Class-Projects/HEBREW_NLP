פרקליטי וינרוט מתנגדים להשעייתו : " גם לדעת המחמירים ,  יש הסתברות גבוהה שווינרוט ייצא זכאי "
 לפני ימים אחדים הגיב וינרוט לבקשה שיושעה מהמקצוע בשל חומרת האישומים נגדו בעבירות שוחד ובהלבנת הון
פרקליטי של יעקב וינרוט מתנגדים לבקשה להשעותו באופן זמני בשל משפט השוחד בו הוא נתון .  לפני ימים אחדים הגישו עורכי הדין דוד ודפנה ליבאי את תגובת וינרוט למכתב התלונה של עו"ד אמיר לירן ,  שביקש שווינרוט יושעה מהמקצוע בשל חומרת האישומים נגדו בעבירות שוחד ובהלבנת הון.פרקליטות מיסוי וכלכלה ,  באמצעות עורכות הדין שרון כהנא ויפעת שטיין ,  מייחסת לווינרוט יחסי תן וקח עם לקוחו לשעבר ,  פקיד השומה שוקי ויטה .  לפי הנטען ,  ויטה סגר הסכמי מס עם לקוחות של וינרוט - מיכאל צ'רנוי ,  ארקדי גאידמק ודן גרטלר - ובתמורה וינרוט טיפל בענייניו המשפטיים בשכר טרחה מופחת .  וינרוט קיבל משלושת אנשי העסקים שכר טרחה של יותר מ-30 מיליון שקל בגין עבודתו המשפטית בקשר להסכמי המס.נדיר שלשכת עורכי הדין שוללת מעורך דין את האפשרות לעבוד תוך כדי משפטו הפלילי .  המנהג הוא להמתין לסוף ההליך ואז - אם יש הרשעה ובהתאם לאופי העבירות - להחליט אם לפתוח בהליך משמעתי נגד עורך הדין .  פרקליטי וינרוט הסבירו בתגובתם לתלונה מדוע הם סבורים שכתב האישום לא יוביל להרשעה .  הם מדגישים שהאיש שפעל למעשה מול ויטה היה רו"ח זאב פלדמן ,  שהתיק נגדו נסגר . " התביעה שמה עצמה מומחית בענייני שכר טרחה וגבייתו ",  כתבו.במכתב ,  הבהירו עורכי הדין כי הסכמי המס לא בוטלו והם הניבו כסף רב לקופת המדינה .  עוד עולה ממנו כי וינרוט הבהיר לרשויות בישראל כי בכוונת גאידמק להביא כסף לישראל לצורכי השקעה ותשלום מסים .  עניין זה ,  ציינו ,  נוגד את תיאוריית ההסתרה של התביעה.עו"ד יעקב וינרוטבנוגע להלבנת הון ,  מייחסת המדינה לווינרוט פתיחת חשבון שאליו הועברו כספים של גאידמק שנועדו לתשלום שכר טרחה ולתשלום לרשות המסים .  גאידמק ,  נטען ,  לא נרשם כנהנה וזאת כדי למנוע חילוטי כספים במהלך חקירה פלילית נגדו . " ההתנהלות בחשבון היתה שקופה ",  כתבו באי כוח וינרוט לוועדת האתיקה של מחוז תל אביב בראשות עו"ד אפרים נוה , " הכספים אכן הועברו כשכר טרחה לווינרוט ופלדמן וכספים אחרים הועברו לרשות המסים ". בתגובתם מבהירים הפרקליטים כי וינרוט זכאי כל עוד לא הורשע ,  והכלל הנקוט בלשכה הוא שלא להשעות עורך דין לפני תום ההליך .  עוד הוסיפו כי אין לפגוע בלקוחותיו הרבים של וינרוט בשל העובדה שהוא הועמד לדין .
 
פרקליטי וינרוט מתנגדים להשעייתו : " גם לדעת המחמירים ,  יש הסתברות גבוהה שווינרוט ייצא זכאי "
 לפני ימים אחדים הגיב וינרוט לבקשה שיושעה מהמקצוע בשל חומרת האישומים נגדו בעבירות שוחד ובהלבנת הון

