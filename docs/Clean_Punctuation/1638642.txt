אמו של אלי רייפמן : " התעללתם מספיק בבן שלי והרסתם מספיק "
 מניותה רייפמן בראיון ל"אנשי היום "  בערוץ 2 : " אם ביהמ"ש לא ייתן לבני שנה - לא יהיה כסף ולא יהיו חובות "
" יש פה משהו בסיס - ביהמ"ש צריך לעשות צדק ולא רק משפט .  ביהמ"ש צריך לבחון את טענותיי ,  אני מביא מומחים ועדויות וזה לא נבדק ",  כך אמר הערב יו"ר אמבלייז לשעבר אלי רייפמן ,  בראיון טלפוני לתוכניתו של גדי סוקניק בערוץ 2  - " אנשי היום ". רייפמן ,  שנמצא בימים אלה במעצר בית בעקבות החלטתה של שופטת ביהמ"ש המחוזי ורדה אלשיך ,  חזר שוב על תביעתו כי השופטת תפסול עצמה מהדיון בעניינו ,  וציין כי אלשיך אינה מוכנה להקשיב להסבריו . " מבקשים ממני משהו שאי אפשר לבצע אותו .  היא מגינה כל העת על הכונס  ( עו"ד איתן ארז )  ולא מוכנה לבחון את טענותיי ",  אמר רייפמן.אמו של יו"ר אמבלייז לשעבר ,  מניותה ,  שהתראיינה באולפן התוכנית ,  סיפרה כי כל מה שהבן שלה מבקש הוא זמן . " תנו לו לפחות שנה להביא את הכסף ולסדר את החובות ",  אמרה האם שהוסיפה כי  " כמעט כל הנושים מוכנים להיעתר לבקשתו ולתת לו שהות זו ". גברת רייפמן ציינה בדבריה כי אם ביהמ"ש  " לא ייתן עוד שנה - לא יהיה כסף ולא יהיו חובות ",  כלשונה . " אף אחד לא יקום ויגיד מפסיק .  התעללתם מספיק בבן שלי והרסתם מספיק ",  הוסיפה גברת רייפמן בסוף דבריה .
 
אמו של אלי רייפמן : " התעללתם מספיק בבן שלי והרסתם מספיק "
 מניותה רייפמן בראיון ל"אנשי היום "  בערוץ 2 : " אם ביהמ"ש לא ייתן לבני שנה - לא יהיה כסף ולא יהיו חובות "
 
