מנכ"לי בנק אוף אמריקה ,  דויטשה בנק ו-UBS נפגשים כדי לדון איך להתמודד עם הדרישות לרגולציה
מנכ"ל בנק אוף אמריקה : " אנחנו מנסים למצוא דרכים להגביר את המעורבות שלנו "
 מה עושים בדאבוס ?  בראיין מויניהן ,  אוסוולד גרובל וג'וזף אקרמן ,  מנכ"לי כמה מהבנקים הגדולים בעולם ,  נפגשו במהלך הכנס בשוויצריה ודנו באופן שבו יתמודדו עם הדרישות מצד ממשלות ברחבי העולם להקשחת הרגולציה על תעשיית הבנקאות.מויניהן מבנק אוף אמריקה ,  גרובל מ-ubs ואקרמן מדויטשה בנק נפגשו אתמול בדאבוס ,  שבוע לאחר שנשיא ארה"ב ברק אובמה טלטל את המערכת הפיננסית עם תכניות שעשויות לאלץ את הבנקים הגדולים להפחית ולרסן את ההשקעות שלהם בקרנות גידור ובקרנות השקעה פרטית.הישיבה הפרטית ,  שנערכה בסמוך לכניסה האחורית של מרכז הכנסים של דאבוס ,  מיועדת להכין את המנהלים לכינוס פרטי נוסף שייערך בדאבוס ב-30 בינואר בהשתתפות קובעי מדיניות ורגולטורים ,  ביניהם יו"ר ועדת השירותים הפיננסיים של בית הנבחרים האמריקאי ,  ברני פרנק ." אנחנו מנסים למצוא דרכים שיגבירו את המעורבות שלנו ",  אמר מויניהן בראיון לאחר שיצא מהפגישה עם כ-30 מנכ"לי חברות פיננסים . " משום שבכנות ,  לא נתפסנו כאנשים הנכונים לדבר איתם על רעיונות איך לתקן את המצב שנקלענו אליו ". מויניהן אמר כי בפגישה דנו בעיקר בטקטיקות ,  כגון למי צריכים מנהלי הבנקים לפנות ומתי .  הוא אמר שהבנקאים חוששים כי רגולציה נוקשה מדי תפגע בצמיחה הכלכלית וכי יש צורך להימנע מעימותים בין מדינות ." זאת הייתה פגישה חיובית ,  יש ביננו הסכמה ",  אמר גרובל במהלך הפסקה מהפגישה ,  שנערכה שלוש שעות ,  אך סרב למסור פרטים נוספים . " הבנקים הבינלאומיים מעוניינים במגרש משחקים מאוזן ,  אך לרגולטורים יש השקפה לאומית וגם לפוליטיקאים ". 

מנכ"לי בנק אוף אמריקה ,  דויטשה בנק ו-UBS נפגשים כדי לדון איך להתמודד עם הדרישות לרגולציה
מנכ"ל בנק אוף אמריקה : " אנחנו מנסים למצוא דרכים להגביר את המעורבות שלנו "
 
