אירן :  מוכנים לקיים בטורקיה השיחות על הגרעין
שר החוץ מותקי הבטיח כי השיחות בין טהרן והמעצמות על תוכנית הגרעין האירנית יחודשו  " מוקדם ככל שניתן ".  לדברי שר החוץ , " אמרנו לחברינו הטורקים שאנו מסכימים לקיים אצלם את השיחות "
 שר החוץ של אירן מנושהר מותקי אמר היום  ( ראשון )  כי השיחות בין אירן והמעצמות על תוכנית הגרעין שלה יחודשו בטורקיה  " מוקדם ככל שניתן ".  המעצמות ,  החברות הקבועות במועצת הביטחון של האו"ם יחד עם גרמניה ,  הציעו לקיים את השיחות בוינה בין 15-17 בנובמבר .  אירן אותתה כי היא מוכנה לרעיון זה אך שום דבר לא הוסכם באופן רשמי . " אמרנו לחברינו הטורקים כי אנו מסכימים לקיים את השיחות בטורקיה ",  אמר מותקי במסיבת עיתונאים .  הוא הוסיף כי המיקום והתאריך בו הן יתקיימו עדיין לא סוכמו .
 בסוף החודש הקודם הודיעה שרת החוץ של האיחוד האירופי ,  קת'רין אשטון ,  כי אירן מוכנה לנהל שיחות בנושא תכנית הגרעין שלה לאחר 10 בנובמבר .  אשטון אמרה אז כי היא קיבלה מכתב מראש סוכנות הגרעין האירני סעד ג'לילי ,  לפיו יהיה מוכן להיפגש במקום ובתאריך שיהיה מוסכם על ידי שני הצדדים לאחר 10 בנובמבר .  
עוד נמסר בסוף החודש הקודם כי הממשל האמריקאי ובעלות הברית האירופאיות מגבשים הצעה חדשה לחידוש המשא ומתן עם אירן .  גורם בכיר בממשל אובמה מסר ל"ניו יורק טיימס "  אז כי התנאים יהיו מחמירים יותר מההצעה אותה דחה בשנה שעברה האייתוללה עלי חמנאי ,  המנהיג הרוחני העליון של אירן .  ההצעה כוללת דרישה כי אירן תעביר משטחה 2,000 קילוגרמים של אורניום מועשר בדרגה נמוכה .  זוהי עלייה משמעותית בהשוואה לכמות שנדרשה בטיוטת ההסכם שהסוכנות הבינלאומית לאנרגיה אטומית הגישה לאירן בשנה שעברה ,  מכיוון שמאז אירן הספיקה להעשיר עוד אורניום ,  וארצות הברית רוצה להבטיח שלטהרן לא תהיה כמות מספיקה להרכבת פצצה אחת .  בנוסף ,  אירן תידרש לעצור את הפקת הדלק הגרעיני ,  אותו היא מעשירה בשלב זה לדרגה של 20% .  כמו כן ,  היא תצטרך לעמוד בהתחייבותה ולנהל משא ומתן בנוגע לעתיד תכנית הגרעין שלה .
 
אירן :  מוכנים לקיים בטורקיה השיחות על הגרעין
שר החוץ מותקי הבטיח כי השיחות בין טהרן והמעצמות על תוכנית הגרעין האירנית יחודשו  " מוקדם ככל שניתן ".  לדברי שר החוץ , " אמרנו לחברינו הטורקים שאנו מסכימים לקיים אצלם את השיחות "
 
