שכרו של מנכ"ל מיקרוסופט זינק ב-6% ל-1.35 מיליון דולר בשנה
לזכותו של באלמר נזקפו ההצלחה הפיסקלית והשקות מוצר מוצלחות - מול אובדן נתח שוק הסלולר וכישלון קין
שכרו של מנכ"ל מיקרוסופט ,  סטיב באלמר ,  זינק ב-2010 ב-6% והסתכם ב-1.35 מיליון דולר ,  כך עולה ממסמכים שהוגשו היום לרשות ני"ע האמריקאית .  ב-2009 הסתכם שכרו של מנכ"ל ענקית התוכנה ב-1.28 מיליון דולר.באלמר קיבל משכורת של 670 אלף דולר ובונוס מזומן בסך 670 אלף דולר .  שאר ההטבות של באלמר הסתכמו ב-11,121 דולר ,  בהתאם למדיניות התנאים הסוציאליים בחברה .  ב-2010 ,  בדומה לשנתיים שקדמו לה ,  לא קיבל באלמר אופציות של מניות.רווחי מיקרוסופט טיפסו ב-29% והכנסות החברה ב-7% בשנה הפיסקלית 2010 ,  שהסתיימה ב-30 ביוני .  הרווח הנקי הסתכם ב-18.8 מיליארד דולר ,  לעומת 14.6 מיליארד דולר אשתקד ,  ואילו ההכנסות הסתכמו ב-62.5 מיליארד דולר ,  לעומת 58.4 מיליארד דולר ב-2009.ועדת השכר בחברה קבעה את משכורתו בהתבסס על מספר גורמים ,  ביניהם :  הביצועים הפיסקליים החזקים של החברה ,  ניהול הוצאות קפדני והשקות מוצר מוצלחות כגון מערכת ההפעלה חלונות 7 ,  אופיס 2010 ומנוע החיפוש בינג ,  מסרה החברה.בצד השלילי ,  ועדת השכר דנה ב"השקה הלא מוצלחת של הטלפון קין ,  אובדן נתח שוק בעסקי הטלפונים הסלולריים ,  והצורך בחדשנות בחברה כדי לנצל לטובתה יתרונות של גורמים חדשים בשוק ". 

שכרו של מנכ"ל מיקרוסופט זינק ב-6% ל-1.35 מיליון דולר בשנה
לזכותו של באלמר נזקפו ההצלחה הפיסקלית והשקות מוצר מוצלחות - מול אובדן נתח שוק הסלולר וכישלון קין

