סולידריות ?  אל תחפשו
מה קורה כשוועד עובדים מנסה להשבית בנק ולא מצליח בגלל עובדים ארעיים ששוברים שביתה ?  הוא מגייס אותם ומבטיח להילחם למענם .  כך עשה ריקי בכר ,  יו"ר הוועד בדיסקונט  ?  אבל בהסכם שהושג לבסוף העובדים הארעיים נותרו קרחים  ?   " בכר דואג רק לאנשים שלו ",  אומרים הארעיים  ?   " הה
 >  >  ועד עובדי בנק דיסקונט לא האמין שזה קורה לו .  ניסיונותיו החוזרים ונשנים להשבית את הפעילות בסניפי הבנק במאבק על העלאת שכר העובדים כשלו שוב ושוב .  עובדי הסניפים אמנם נשמעו להוראות הוועד להשבית את פעילותם ,  אך ההנהלה הקדימה תרופה למכה וניידה אל הסניפים את העובדים הארעיים של הבנק שישברו שביתה .  העובדים הארעיים מועסקים בתפקידי בנקאות שונים ,  החל מטלרים ועד פקידי השקעות ואנשי ניירות ערך .  הם מגויסים מלכתחילה לתקופה של חמש שנים ,  בהתאם להסכמים שנחתמו עם ועד העובדים בעבר ,  ולאחר תקופת הארעיות חלקם נקלט כעובדים קבועים ואחרים מפוטרים .  במהלך אותן חמש שנים ראשונות הם במעמד ביניים וזוכים לתנאים בסיסיים הרחוקים מאוד מתנאי העסקתם של העובדים הקבועים ,  וכן אין להם אפשרות להיות חברים בוועד העובדים ,  לבחור ולהיבחר למוסדותיו .  בדיסקונט מועסקים כיום כ-1,700 עובדים ארעיים ,  כך שבידי ההנהלה היה מצוי משאב גדול מספיק כדי להילחם בהשבתות סניפים מקומיות .  משום כך ,  ההנהלה הצליחה פעמים רבות לסכל את השבתת הפעילות .  הוועד ,  שהבין איפה מרוחה החמאה של ההנהלה ,  מיהר להרים על נס את מאבקם של העובדים הארעיים להפיכתם לקבועים - ככל הנראה כדי לגייסם במאבק מול ההנהלה .  לפני שבועיים אף הוחתמו 1,000 עובדים ארעיים כחברי הסתדרות - עוד הישג לבכר .  כך או כך ,  משלא צלחו השבתות הסניפים ,  בוועד הבינו שיש צורך בטקטיקה חדשה .  הבינו - ויישמו :  לפני שבועיים הכריז הוועד כי ישבית את מערך החשבות של הבנק וישבש את פרסום דו"חות הבנק במועד .  הפעם הוא כנראה הצליח לפגוע בנקודה רגישה .  וכך ,  ביום רביעי בשבוע שעבר התערב מנכ"ל הבנק ,  גיורא עופר ,  בסכסוך וקיים פגישה שנמשכה כארבע שעות עם מוביל המאבק ,  היו"ר הוותיק של ועד הפקידים ,  ריקי בכר ,  המכהן בתפקיד כ-28 שנים .  במהלך הפגישה ,  הגיעו השניים להבנות לקראת הסכם וכתוצאה מכך הפסיק הוועד את העיצומים שבהם נקט בארבעת החודשים האחרונים - לפי הודעתו עד לאחר חג הפסח .  על פי מידע שדלף מחדר המו"מ ,  עובדיו הקבועים של הבנק עתידים לקבל במסגרת ההסכם העתידי כמעט את כל מה שדרשו לעצמם בתחילת המאבק :  תוספת שכר של 4.5% בממוצע רטרואקטיבית עבור 2009 ומקדמה בשיעור דומה ל-2010 .  הישג מפוקפק אפשר להניח ששני הצדדים מרוצים :  ההנהלה על כך שהמאבק המתיש הגיע לסיומו ,  והוועד על שהשיג את מבוקשו .  ומי לא מרוצה ?  1,700 העובדים הארעיים של הבנק .  אלה שימשו קלף מנצח בידי ההנהלה וכדגל המאבק של הוועד - ונותרו קרחים למדי .  מכל הרעש ,  ההבטחות והמהומה ,  ייאלצו העובדים הארעיים להסתפק בהתחייבות הבנק לקלוט לשורותיו רק כ-500 עובדים מהם במהלך השנתיים הקרובות .  נציגי העובדים הארעיים רתחו השבוע למשמע הפרטים שסוכמו אך החליטו להמתין בסבלנות לפגישה עם בכר כדי להתעדכן בפרטים ממקור ראשון .  רק ביום רביעי השבוע ,  כשבוע לאחר הפגישה הגורלית של בכר עם עופר  ( ושעה קלה לאחר מתן הראיון ל-themarker )  ,  זימן אליו בכר לראשונה את נציגי העובדים הארעיים לפגישה שהוגדרה על ידם כאכזבה מרה .  בכר סירב לכל דרישותהם ,  ניסה לשכנעם שקליטת 500 העובדים הארעיים הוא הישג חשוב עבורם והפציר בהם לוותר על המאבק . " זה הישג מפוקפק ,  שכן ככל הנראה מספר דומה של עובדים היה נקלט בבנק בכל מקרה ",  אמר אחד העובדים הארעיים של הבנק שביקש להישאר בעילום שם . " הוועד דחף אותנו להצטרף להסתדרות ,  אבל מתברר שריקי בכר דואג בעיקר לאנשים שלו ".  מעט לפני הפגישה עם נציגי הארעיים ,  במשרדו המרווח בקומה 19 של מגדל סונול בדרום תל אביב ,  הסביר בכר את מניעיו . " ההתארגנות של העובדים הארעיים לא מעניינת אותי ",  אמר מפורשות . " הם לא גוף מוכר ,  לא מייצגים אף אחד ומבחינתי אין עם מי לדבר .  עובד לא קבוע שמתארגן ,  עוזר לעצמו פוליטית ,  אבל לא לאף אחד מהעובדים .  אם הם רוצים להישאר בבנק ולקבל קביעות - רק הוועד הזה ידאג להם .  אין להם מישהו אחר ".  בחודשים האחרונים הצהרת שהמטרה העיקרית שלכם היא לצמצם את מספר העובדים הארעיים בבנק .  מה השתנה ?   " אין לנו כוונה לשנות את מדיניות הבנק בנוגע להעסקת עובדים ארעיים .  ארגון חייב לאפשר לעצמו גמישות ניהולית .  המחאה שלנו היתה על הפרופורציות ועל כך הצלחנו להגיע להבנה עם ההנהלה ,  שמספרם של הארעיים לא יעלה על שליש ממספר עובדי הבנק .  זה אומר שמספרם הוגבל והם יקבלו קביעות מהר יותר .  העובדים הארעיים צריכים להיות מרוצים .  רובם הרי בני עובדים או מקורבים - אצלנו זו משפחה ,  אם זה בן ,  גיסה או דודה ,  כך שיש לנו זיקה מיוחדת אליהם ".   " הבנו שנרדמנו בשמירה"נחזור שנה אחורה .  מקור סכסוך העבודה הנוכחי בדיסקונט הוא בדרישת הוועד ,  שמייצג כ-2,900 עובדים ,  באמצע 2009 להעלאה דיפרנציאלית בשכר העובדים הקבועים של 5% בממוצע לעובד .  עמדת ההנהלה היתה תקיפה ונכונה רק להעלאה של 2.5% ,  בדומה להסכמים שנחתמו עם עובדי בנקים אחרים .  שנה לאחר שהחלו הדיונים בנושא חש בכר שהמו"מ הגיע למבוי סתום ,  ובסיוע ההסתדרות הכריז על סכסוך עבודה .  שבועיים לאחר מכן הוא החליט להנחית את המהלומה הראשונה ולהשבית 23 סניפים במרחב הצפון ובתל אביב .  ההנהלה ,  שצפתה את המהלך ,  ניצלה את ההסכסוך הארוך בין בכר ליו"ר ועד המנהלים ומורשי החתימה בבנק ,  איציק אביזוהר ,  המייצג 1,200 עובדים בכירים ,  ופעלה כדי להחליש את עוצמת העיצומים :  במהלך היום הוזרמו מנהלים לצד עובדים ארעיים ועובדי מיקור חוץ לסניפים שבהם ננקטו העיצומים כדי לסייע בעבודה השוטפת .  טקטיקת ה"הפרד ומשול "  הוכתרה כהצלחה והבנק הצליח לעמוד ב-90% ממשימותיו באותו יום .  חגיגות הניצחון של ההנהלה היו קצרות .  כישלון העיצומים עורר את זעמו של בכר ודחף אותו הישר לזרועות אביזוהר .  השניים החליטו לשים את המחלוקות בצד ולהילחם יחד נגד ההנהלה .  מאחר שוועד המנהלים כבר הגיע להסדרים לגבי שכרו ב-2008 ,  מצאו השניים מכנה משותף חדש למאבק :  היקף העסקת עובדי מיקור החוץ והעובדים הארעיים בבנק ודרישה לקלוט את רובם כקבועים . " כשהם הביאו את הארעיים לשבור שביתה הבנו שנרדמנו בשמירה ,  שהארגון שלנו בסכנה ",  אמר השבוע בכר בגילוי לב . " התחוור לי שנושא השכר שולי והדבר האמיתי הוא עובדים בבנק ששוברים שביתה - ונשבעתי שזה לא יקרה יותר ".   " לא מוכנים לעבוד במשכורת רעב"תופעת הדלת המסתובבת של העובדים הארעיים משתקפת היטב בדו"חות הבנק ,  לפיהם גויסו ב-2008 855 עובדים בחוזה ארעי ו-509 עזבו . " מתייחסים לעובדים הארעיים כסוג ב' במקרה הטוב ",  אמרה השבוע ורד ,  אחת מראשי התארגנות העובדים הארעיים . " רוב הארעיים עובדים בשכר מינימום או קרוב לכך ,  ואין להם שום ביטחון תעסוקתי .  בכל שנה ההנהלה מפטרת מאות מהם ומגייסת במקומם אחרים .  מעטים מצליחים להיכנס כעובדים קבועים ולרוב זה בזכות פרוטקציה וקשרים .  עובדים עם המלצות של מנהל סניף ומנהל מחוז ואפילו עובדים מצטיינים ,  מפוטרים בתום תקופת הארעיות כדי לא להיקלט בבנק .  אנחנו לא מוכנים יותר לעבוד ללא תנאים ,  במשכורת רעב ושבסוף יזרקו אותנו כמו גרביים מלוכלכות ".  הארעיים מאסו בעניין והחליטו כבר ב-2009 לנסות להתארגן .  ראשית הם פתחו כרטיס בפייסבוק דרכו קיימו תקשורת ראשונית אחד עם השני וגיבשו רשימת דרישות התחלתית שכללה דרישה לקיצור תקופת הארעיות לשנתיים שלאחריה ייקלטו כעובדים קבועים ,  וכן שיפור מיידי בתנאי שכרם .  ועד פקידי דיסקונט ,  ובראשו בכר ,  לא התערב בתנאי ההעסקה של העובדים הארעיים עד ינואר השנה .  כשהוועד הבין שמשתמשים בעובדים האלה כדי להפר את העיצומים שהנהיג ,  נוצר ביניהם קשר ראשוני .  נציגי הארעיים הוזמנו לפגישה אצל עו"ד בני כהן ,  שמייצג את הוועד ,  שייעץ להם להצטרף להסתדרות ולמאבק הוועד .  האחדות בין העובדים הארעיים לשני היו"רים של ועדי העובדים הקבועים  ( פקידים ומנהלים )  ,  שהיו עד לאחרונה מסוכסכים ,  הגיעה לשיא בכנס מחאת עובדי דיסקונט בהאנגר 11 בתל אביב לפני כשבועיים .  ההסתדרות ניצלה את המעמד כדי להחתים כ-1,000 מהם על טופסי הצטרפות .  מפגן האחדות נערך בהשתתפות יו"ר ההסתדרות ,  עופר עיני ,  שהדגיש שהמאבק העיקרי אינו על שכר העובדים הקבועים אלא על כוחו של הוועד ועל זכותם של הארעיים לייצוג ולחופש התארגנות . " רוצים שנישאר המון בלי פרצוף"השבוע האחדות כבר נראתה אחרת :  נציגי הארעיים לא הצליחו להיפגש עם עיני או עם בכר .  לאחר שנשמעו איומים על ידי נציגי העובדים שיפנו לארגון עובדים אחר - כוח לעובדים - כדי להתאגד דרכו ואף נשלחו מכתבים המבקשים לבטל את הצטרפותם להסתדרות ,  מיהרו בהסתדרות לשלוח את ציון שמע ,  ראש חטיבת הבנקים בארגון ,  לצנן את הרוחות .  הנציגים הסבירו לשמע שהם רוצים להצטרף לוועד העובדים שבראשות בכר כשווים בין שווים ולקחת חלק במו"מ עם ההנהלה שמתנהל בינתיים מעל לראשם .  שמע הבטיח להעביר את המסר הלאה וייעץ להם שוב להיפגש עם בכר ולאחד כוחות עם הוועד .  אלא שבכר לא מיהר לקבוע פגישה . " ניסיתי לתפוס אותו עשרות פעמים והוא פשוט סינן אותי ",  אומרת ורד . " בשלב מסוים הבנו שהם רוצים להשאיר אותנו חלשים ,  לא מזוהים ,  המון בלי פרצוף .  הם רוצים להתעצם על חשבוננו ,  וכדי שלא נשבור שביתה מצהירים שידאגו לנו ".  השבוע ניפץ בכר את תקוותם האחרונה של הארעיים לקחת חלק אמיתי בתהליך קבלת ההחלטות . " עד שיקבלו קביעות ,  אין שום כוונה לתת להם לבחור ולהיבחר לוועד ",  אמר . " איך מצפים שעובד ארעי יקבע את עתידו של הארגון אם מחר הוא כבר לא יהיה פה ?  "  ההשיג העיקרי שלכם כוועד הוא העלאת השכר - הסכמתם עקרונית על העלאה בשיעור קרוב מאוד לדרישה המקורית ;  לעומת זאת ,  בדרישה לקלוט 1,700 עובדים ארעיים גיליתם הרבה יותר גמישות . " בנושא השכר פשוט הסכמנו על מה שמגיע לנו .  בהנהלת הבנק טענו שבגלל שבבנקים אחרים עובדים הסכימו לקבל תוספת של רק 2.5% גם אנחנו צריכים להסכים .  אבל אותי לא מעניין שהוועד של לאומי או הפועלים פראיירים והיו מוכנים להסכים .  הבנקאות הרוויחה - אין סיבה שנתרום מכיסנו . " מבחינת הארעיים יצרנו איזון נכון .  בכל מקרה בשנים הקרובות ,  בין 2014 ל-2021 ,  יפרשו רוב העובדים הקבועים של הבנק ולהנהלה לא יהיה מנוס אלא לקלוט אותם .  הגיל הממוצע של עובד קבוע בדיסקונט כיום הוא 52 .  אנחנו בנק זקן יחסית ,  אבל בעשור הקרוב הוא ישתנה ואז הארעיים יהיו קבועים ויוכלו להצטרף לוועד ".  נציגי העובדים הארעיים ביקשו לא למסור תגובה לאחר הפגישה עם בכר ,  והסכימו לומר רק כי  " נציגות העובדים הארעיים תשקול את צעדיה .  זה ממש לא סוף פסוק ".  מדיסקונט נמסר בתגובה : " הנהלת הבנק פנתה כמה פעמים לוועד העובדים וההסתדרות בבקשה לשנות את הסכמי העבודה באופן שיאפשר לה לקלוט את הארעיים כעובדים קבועים .  לצערנו עד כה נתקלנו בסירוב .  בימים אלה מתקיים מו"מ אינטנסיבי כדי להגעי לפתרון כולל של הנושאים במחלוקת ".  מההסתדרות נמסר : " בימים אלה מתנהל מו"מ בין ועד העובדים להנהלה שנושאו העיקרי הוא מעמד העובדים הארעיים .  ההסתדרות מברכת את הוועד על שהחליט לטפל בזכויותיהם ומקווה שבסוף המהלך יושגו התוצאות הטובות ביותר ". 

סולידריות ?  אל תחפשו
מה קורה כשוועד עובדים מנסה להשבית בנק ולא מצליח בגלל עובדים ארעיים ששוברים שביתה ?  הוא מגייס אותם ומבטיח להילחם למענם .  כך עשה ריקי בכר ,  יו"ר הוועד בדיסקונט  ?  אבל בהסכם שהושג לבסוף העובדים הארעיים נותרו קרחים  ?   " בכר דואג רק לאנשים שלו ",  אומרים הארעיים  ?   " הה

