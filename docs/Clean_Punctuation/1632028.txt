מומחים למשברים :  סורוס ופולסון מהיחידים במגזר קרנות הגידור שהרוויחו גם ב-2008 וגם ב-2009
רק כחמישית מקרנות הגידור הצליחו לרשום רווחים גם בשנת המפולת וגם בשנת ההתאוששות בשווקים
קרנות הגידור רשמו רווחים גדולים בשנת 2009 ,  אולם רק קרנות מעטות הצליחו לרשום רווחים בשנים 2008 ו-2009 כאחת ,  לאחר שהמפולת של שנת 2008 הפכה להתאוששות חדה בשוקי המניות והאג"ח זבל החל ממארס 2009 .  בין מנהלי קרנות הגידור המעטים יחסית שהצליחו לרשום רווחים במהלך כל אחת מהשנתיים האחרונות ,  היו ג'ורג' סורוס וג'ון פולסון ,  לפי נתוני חברת המחקר הדג' פאנד ריסרץ'  ( hfr )  ,  דיווח אתר חדשות הפיננסים מרקטווץ'.כ-23% בלבד מקרנות הגידור שדיווחו עד כה על תוצאותיהן ב-2009 הצליחו לרשום רווחים הן ב-2008 והן ב-2009 ,  לפי נתוני hfr .  קרן הגידור קואנטום אנדוומנט של המשקיע המיליארדר ג'ורג' סורוס שעשה את הונו מהימור הליש"ט לפני קרוב לשני עשורים ,  רשמה רווח של כ-8% בשנת 2008 וזינקה ב-28% נוספים בשנת 2009 ,  נכון לסוף נובמבר ,  לדברי משקיע בקרנות גידור ,  דיווח מרקטווץ'.סורוס עשה את הונו בסתיו 1992 ,  כאשר  " הפיל "  את בנק אוף אינגלנד בהימור נגד המטבע הבריטי ,  מהלך שגרר נפילה של 20% בשער הליש"ט בתוך שלושה שבועות והכניס לסורוס רווח מהיר של 1.1 מיליארד דולר .  משקיע קרן גידור נוסף שהצליח להניב תשואות חיוביות בשנות 2008 ו-2009 כאחד הוא המשקיע הוותיק ג'ון פולסון אשר קרן פולסון אדוונטג' של קרן הגידור שלו ,  פולסון אנד קו שייסד בשנת 1994 ,  הניבה תשואה של 24% בשנת 2008 ו-14% בשנת 2009 .  פולסון ,  לשעבר בנקאי השקעות בבר סטרנס ,  העריך כבר בשנת 2005 כי הבועה בשוק הדיור בארה"ב צפויה להתפוצץ ,  ומצא דרך להמר נגדה :  עסקות החלף על חדלות פירעון  ( cds )  לאג"ח מגובות משכנתאות - כלי מורכב המשמש ביטוח נגד חדלות פירעון .  הימורים אלה השתלמו ברגע שהבהלה שפרץ המשבר בשוק המשכנתאות ,  ושוק הדיור נראה מסוכן יותר ויותר .  אחת הקרנות של פולסון ,  קרן האשראי ,  זינקה ב-590% בשנת 2007 .
 
מומחים למשברים :  סורוס ופולסון מהיחידים במגזר קרנות הגידור שהרוויחו גם ב-2008 וגם ב-2009
רק כחמישית מקרנות הגידור הצליחו לרשום רווחים גם בשנת המפולת וגם בשנת ההתאוששות בשווקים

