אנשי השיווק יתחילו לעקוב אחרינו 
התחזית
1.השיווק במדיה חברתית יתבגר פעילות השיווק באתרי המדיה החברתית - פייסבוק ,  יוטיוב ,  טוויטר - תתבגר .  ב-2010 עסקו חלק גדול מהמפרסמים הגדולים במשק בשאלה כיצד עליהם לפעול בה ,  ומה הדרך הנכונה עבור המותג שלהם לבסס קשרים עם לקוחותיהם השוהים שם בתדירות גבוהה .  ב-2011 יסתיים עבור רובם שלב הניסוי ,  והשיווק במדיה חברתית יעבור להיות חלק קבוע ובלתי נפרד מתקציב השיווק של חלק גדול מהמפרסמים .  2 .  צעדים ראשונים לשיווק מבוסס מיקום בעולם מדברים על זה כבר יותר משנה :  אנשי השיווק יעשו שימוש באמצעים העומדים לרשותם ,  מכשירי סלולר ,  מכשירי טאבלט ,  אפליקציות שהפעלתן כרוכה בזיהוי מיקום המשתמש ,  כל אלה יחלו לקבל תוכן שיווקי בשנה הקרובה .  מדובר יהיה בהתנסות של כמה מהמפרסמים ,  שיבקשו לבדוק עד כמה הצרכן הישראלי משתף פעולה עם שיווק מבוסס מיקום .  נראה יותר מקרים שבהם לנוכחות הפיסית של הצרכן יש משקל בקמפיין :  כך ,  למשל ,  נתחיל לראות יותר קמפיינים שמציעים לצרכנים לעשות צ'ק אין  ( כניסה דיגיטלית )  לחנות ,  מסעדה או אירוע מסוים .  צ'ק אין במדיה חברתית היא פעולה שתספק לצרכן הטבה על ידי המפרסם .  3 .  צמיחה בפרסום במכשירי טאבלט מספר מכשירי הטאבלט בישראל יגדל באופן משמעותי - ועמו השיווק והפרסום באמצעותם .  השקת האייפד בישראל ,  עם גרסה עברית מלאה ושירות לקוחות ,  יחד עם יבוא לישראל של מכשירי טאבלט של יצרנים אחרים ,  תביא להתעוררות בשוק הזה גם בישראל .  הפרסום באייפד כבר נהפך לשם נרדף לפרסום דיגיטלי יצירתי יותר ,  כזה המאפשר שילוב וידאו ,  מסך מגע ,  משחקים ומידע במכשיר אחד .  ב-2010 לא היו בישראל מספיק מכשירים שהצדיקו פעילות פרסום ייעודית לטאבלט .  ב-2011 זה ישתנה .  4 .  הפרסום הסלולרי ימשיך להתחזק לא רק האייפד ומכשירי הטאבלט יתבססו בישראל בשנה הקרובה .  הפרסום הסלולרי שכבר הראה ניצנים ראשונים ב-2010 יהפוך למיינסטרים בשנה הקרובה .  כמות האייפונים בישראל רק גדלה והולכת מחודש לחודש ,  עם הערכה שלפיה יש בישראל כבר יותר מ-400 אלף מכשירים מסוג זה .  בנוסף ,  יש עוד מאות אלפי סמארטפונים מסוגים אחרים ,  בהם כאלה של נוקיה וסמסונג .  משרדי פרסום גדולים כבר שמו על הכוונת את התחום ,  מתוך הבנה שמדובר בזירה שהתקציבים המופנים אליה רק ילכו ויצמחו .  5 .  הקמעונות הדיגיטלית תתעורר הקמעונות הדיגיטלית ,  תחום רדום למדי בישראל של 2010 ,  תתעורר בשנה הקרובה .  רשתות המזון ,  שעד כה התעלמו מהנישה הזו ,  החלו לגלות בה עניין .  ממצב שבו המחירים באינטרנט היו הגבוהים ביותר ,  הן החלו להוזיל מחירים ולייצר זירה מעניינת יותר .  הכניסה של רמי לוי לתחום בוודאי תייצר אף היא התעוררות כמו גם אתרי הדילים היומיים שצוברים תאוצה .  אחת הרשתות הבולטות שלא מפעילה אתר מכירות היא סופר-פארם .  ההערכות הן שעם התגברות הנוכחות של הרשתות באינטרנט ,  יעלה נושא זה שוב על שולחן הדיונים של הרשת .
 
אנשי השיווק יתחילו לעקוב אחרינו 
התחזית

