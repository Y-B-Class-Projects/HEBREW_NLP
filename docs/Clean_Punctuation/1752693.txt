זינוק ברווחי דניה סיבוס :  רווח תפעולי של 12.5 מיליון שקל ברבעון לעומת הפסד של 23 מיליון ש' אשתקד
יתרת המזומנים של החברה קפצה ל-328 מיליון שקל - עלייה של 17% מתחילת השנה
 ,  זרוע הבנייה והתשתיות של  ,  מפרסמת היום את דו"חות הרבעון השלישי של 2010 .  זאת על רקע ההודעה בדבר רכישת השליטה בחברה האחות .הכנסות החברה ברבעון גדלו ב-5% לעומת הרבעון המקביל ,  והסתכמו ב-464 מיליון שקל .  הרווח התפעולי עמד ברבעון על 12.5 מיליון שקל ,  לעומת הפסד של 23.4 מיליון שקל ברבעון המקביל בשנת 2009 .  בשורה התחתונה ,  רשמה דניה סיבוס רווח נקי של 15.5 מיליון שקל לעומת הפסד של 22.4 מיליון שקל בשנה שעברה.הרווח הנקי בחודשים ינואר-ספטמבר 2010 זינק ביותר מפי 10 לכדי 52 מיליון ששל לעומת 5.2 מיליון שקל בתקופה המקבילה אשתקד .  גם ברווח הגולמי מציגה דניה סיבוס זינוק :  מתחילת השנה הסתכם הרווח הגולמי של החברה בכ-75.2 מיליון שקל ,  זינוק של קרוב לפי 9 בהשוואה לרווח גולמי של כ-8.5 מיליון שקל בתשעת החודשים הראשונים של 2009.תזרים המזומנים מפעילות שוטפת היה חיובי והסתכם בכ-83.3 מיליון שקל .  נכון לסוף ספטמבר ,  לחברה יתרת מזומנים ושווי מזומנים בסך של כ-328 מיליון שקל .  בשלושת הרבעונים הראשונים של השנה חל גידול של כ-48.4 מיליון שקל במזומנים ושווי מזומנים .  ההון העצמי של החברה הסתכם בכ-314 מיליון שקל ,  גידול של יותר מ-20% מתחילת 2010.מנכ"ל החברה ,  רונן גינזבורג ,  אמר היום ל-themarker כי השיפור בתוצאות של החברה השנה ביחס לשנה שעברה נובע משינויים מהותיים שעברה החברה בשנה האחרונה : " ברבעון שעבר עוד סבלנו מהדימום של כביש 431 .  מאז החלפנו הנהלה ,  הגדלנו צבר וחתמנו עסקות .  אנחנו חותמים עסקות כל הזמן- מאז מועד הדו"ח עוד נוספו לחברה 8-9 פרויקטים שעוד לא ניתן לפרסם ".  באשר לרכישת אפריקה מגורים אומר גינזבורג : " הפעילות של מגורים תיתן לנו עוד עבודה .  נהנה גם מרווח קבלני וגם מרווח יזמי .  החברה הוכיחה שהיא יודעת לייצר מזומנים ,  ובצירוף מימוש של נכסים כמו כביש 431 וחוב מושכל נממן את העסקה בצורה שלא צריכה להכביד על דניה סיבוס ". בשבוע שעבר הודיעה דניה סיבוס כי בכוונתה לרכוש מאפריקה השקעות את מלוא אחזקותיה באפריקה ישראל  ( 75% )  מגורים תמורת 648 מיליון שקל .  מדובר בעסקת בעלי עניין בין דניה ,  המשמשת זרוע התשתיות והקבלנות של אפריקה ישראל ,  ובין אפריקה מגורים- חברת הייזום שלה.בנוסף ,  דניה סיבוס אישרה כי היא מנהלת משא ומתן למכירת חלקה בנתיבי היובל שהינה בעלת הזיכיון להפעלת כביש 431 ככל הנראה עם חברת הביטוח מגדל .  האנליסט יובל בן זאב מבית ההשקעות כלל פיננסים מעריך כי השווי ההוגן להחזקת החברה בפרוייקט עומד על 250-300 מיליון שקל .  בנוסף לחברה יש הון עצמי של 290 מיליון שקל ויתרות מזומנים של 360 מיליון שקל.חברת דניה סיבוס ,  מוחזקת על ידי אפריקה  ( 73.2% )  ,  קבוצת כלל  ( 7.6% )  והציבור  ( 19% )  ,  ונסחרת לפי שווי של 475 מיליון שקל .  מניית החברה טיפסה מתחילת השנה מעל ל-70% .
 
זינוק ברווחי דניה סיבוס :  רווח תפעולי של 12.5 מיליון שקל ברבעון לעומת הפסד של 23 מיליון ש' אשתקד
יתרת המזומנים של החברה קפצה ל-328 מיליון שקל - עלייה של 17% מתחילת השנה

