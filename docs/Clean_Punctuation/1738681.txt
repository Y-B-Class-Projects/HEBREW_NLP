המלצה מפרגנת ללבייב הזניקה את אפריקה ישראל
מנהל מחלקת המחקר בכלל פיננסים בטוחה ברוקראז' ,  העלה את ההמלצה לאפריקה ישראל ומניית החברה הגיבה בזינוק של 10% . " אפריקה מצויה בפתח שורה של אבני דרך חיוביות "
 קצת פחות מחודשיים לאחר סיור בפרויקטים של חברת אפריקה ישראל שבשליטת לב לבייב ברוסיה ,  פירסם הבוקר יובל בן זאב ,  מנהל מחלקת המחקר של כלל פיננסים בטוחה ברוקראז' המלצה מפרגנת לאפריקה ולחברות הבנות של הקבוצה .  בן זאב העלה את ההמלצה למניית החברה מ"מכירה "  ל"תשואת יתר "  וכן העלה את מחיר היעד ל-28 שקל למניה - גבוה ב-36.5% ממחירה של אפריקה היום בפתיחת המסחר בבורסה בת"א .  בעקבות ההמלצה החיובית ,  מזנקת מניית אפריקה בכ-10% ומרכזת מחזור מסחר של כ-35 מיליון שקל .  
אלון גלזר ,  סמנכ"ל מחקר בלידר שוקי הון ,  שהיה מהראשונים יחד עם בן זאב להוריד בשנה שעברה את ההמלצה לאפריקה ל"מכירה ",  העלה את ההמלצה לחברה ל"תשואת שוק "  לאחר פרסום הדו"חות של החברה למחצית הראשונה של השנה לפני למעלה מחודש .  עם זאת ,  הוא הותיר את מחיר היעד למניית אפריקה על 20 שקל ,  כך שכיום פער מחירי היעד בין 2 האנליסטים עומד על 8 שקלים . 
" אפריקה מצויה בפתח של שורה של אבני דרך חיוביות במהלך השנה הקרובה הצפויה להביא עמה רוח גבית חיובית ביותר לקבוצה ",  כתב בן זאב . " לכאורה ,  ניתן לטעון שהמניה מגלמת פרמיה משמעותית על השווי הסחיר של החזקותיה  ( כ-9 שקלים למניה )  .  עם זאת ,  הצבת שווי הוגן עבור החזקות החברה מביא למסקנה שהמניה מתומחרת בחסר  ( שווי הוגן של 28 שקל למניה )  ומכאן נובעת המלצת תשואת היתר שלנו ". 
בן זאב המליץ להגדיל את החשיפה לחברות הבנות .  הוא סבור כי מניית אפי פיתוח מהווה הזדמנות השקעה .  להערכתו ,  השווי ההוגן למניית אפי פיתוח נע בטווח של 1.67-1.32 דולר למניה לפחות ,  לעומת מחיר מנייתה בבורסת לונדון העומד על 0.85 דולר למניה .  
כמו כן ,  רואה בן זאב פוטנציאל גם באפריקה נכסים ,  שיוצאת מההקפאה בה היתה נתונה תקופה ארוכה . " נראה כי במחירי השוק הנוכחיים גם אפריקה נכסים מגלמת פוטנציאל השקעה לטווח בינוני ".  
כמו כן ,  סבור בן זאב כי מניית החברה הבת דניה סיבוס אטרקטיבית מאוד .  לטענתו ,  היא לא מבטאת את עודפי ההון הקיימים בחברה ולא את השווי הכלכלי של ההחזקה בכביש 431 . 
" מניית אפריקה מגורים אטרקטיבית ,  אם כי הסחירות הנמוכה לא משאירה מקום של ממש ליהנות מפער זה .  להערכתנו ,  החברה צפויה להציג תוצאות כספיות חזקות ביותר ברבעונים הקרובים אשר יבטאו את הגידול בהיקף המכירות שטרם נזקפו לרווח ",  מציין בן זאב .
 
המלצה מפרגנת ללבייב הזניקה את אפריקה ישראל
מנהל מחלקת המחקר בכלל פיננסים בטוחה ברוקראז' ,  העלה את ההמלצה לאפריקה ישראל ומניית החברה הגיבה בזינוק של 10% . " אפריקה מצויה בפתח שורה של אבני דרך חיוביות "
 
