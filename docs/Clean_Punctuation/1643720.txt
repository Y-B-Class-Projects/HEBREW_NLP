ארה"ב לכדה את מקורבו של בן לאדן
מולא בראדר ,  מי שנחשב לדמות השנייה בחשיבותה בטליבן ,  ומקורבו של בן לאדן ,  נלכד על ידי כוחות משולבים של ארה"ב ופקיסטן .  בטליבן מכחישים את הדיווח : " בראדר עדיין חופשי "
 מפקד בכיר בטליבן ,  מולא עבדול גאני בראדר ,  נתפס לפני מספר ימים במהלך פשיטה סודית של כוחות מודיעין אמריקאים ופקיסטנים בעיר קראצ'י שבפקיסטן ,  כך דווח הלילה  ( שלישי )  העיתון ניו יורק טיימס .  בכירים בממשל האמריקאי מגדירים את בראדר כ"פעיל הטליבן המשמעותי ביותר שנתפס על ידי כוחות אמריקאים למן תחילת המלחמה באפגניסטן ".  בראדר מוחזק בידי כוחות פקיסטנים מזה מספר ימים ,  במהלכם עבר תחקור של המודיעין האמריקאי .  
לדברי בכירים אמריקאים בראדר נתפס במסגרת מבצע שהונהג על ידי כוחות הסוכנות הריגול והבילוש בצבא הפקיסטני ,  מלווים בכוחות CIA אמריקאים .  הבכירים האמריקאים ציינו ,  כי בראדר היה מקורב מאוד לאוסמה בן לאדן לפני הפיגוע במגדלי התאומים ,  ודירגו אותו כמבוקש בעל חשיבות עליונה ,  שני רק למוחמד עומאר ,  מנהיג הטליבן הנמלט באפגניסטן .  
בשלב זה לא ברור האם בראדר משתף פעולה בחקירתו ,  אך בארה"ב מקווים שתפיסתו תוביל לתפיסת בכירים אחרים בטליבן .  כמו-כן ,  גורמים בכירים במודיעין האמריקאי מברכים על שיתוף הפעולה עם הממשל הפקיסטני ,  שעד כה גילה יחס אמביוולנטי למאמצים של הצבא האמריקאי בשטחי פקיסטן כנגד טליבן . " מדובר בתפנית משמעותית בהתנהגותה של פקיסטן ",  אמר בכיר ב-CIA ברוס רידל .
 בטליבן מכחישים את הדיווח בדבר לכידת בראדר .  לטענת דובר הטליבן ,  זביוללה מוג'היד ,  בראדר נמצא באפגניסטן וממשיך לארגן באופן פעיל את הפעילות המבצעית והפוליטית של הארגון . " בראדר לא נתפס .  בארצות הברית רוצים להפיץ את השמועה כדי לבלבל את הציבור ולהסיח את דעתו מהתבוסה שנחלו כוחות נאט"ו בדרום המדינה ",  הוסיף מוג'היד .
 
ארה"ב לכדה את מקורבו של בן לאדן
מולא בראדר ,  מי שנחשב לדמות השנייה בחשיבותה בטליבן ,  ומקורבו של בן לאדן ,  נלכד על ידי כוחות משולבים של ארה"ב ופקיסטן .  בטליבן מכחישים את הדיווח : " בראדר עדיין חופשי "
 
