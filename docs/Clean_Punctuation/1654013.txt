חשד :  קצין צילם שוטרות בתאי הלבשה
קצין סיור ממרחב איילון חשוד שהתקין מצלמות בתאי ההלבשה של חדר הכושר בתחנה וצילם את חברותיו לעבודה .  זהו השוטר השלישי מהמרחב שנחקר בשנה החולפת בחשד לעבירות מין
קצין סיור ממרחב איילון במשטרה עוכב היום  ( שלישי )  לחקירה על ידי אנשי המחלקה לחקירות שוטרים בחשד שהתקין מצלמה נסתרת תאי הלבשה של שוטרות .  במח"ש חושדים כי המצלמות שהוצבו בחדר הכושר בתחנה שבה משרת השוטר ,  תיעדו את השוטרות בעת שהחליפו בגדים .  בתום החקירה הוא שוחרר למעצר בית .
 זהו השוטר השלישי ממרחב איילון שנחקר בשנה החולפת בחשד לעבירות מין .  בימים אלה שוקלת הפרקליטות אם להגיש כתב אישום נגד שוטר אחר במרחב שנחקר בחשד לעבירות מין וטוהר המידות .  לפי גורמים במח"ש ,  עובדת זרה שמועסקת במכון ליווי ,  הבינה שאם לא תיענה לדרישתו לקיים עמה יחסי מין ,  יפעל השוטר לגירושה מהארץ .  
לפני שבעה חודשים הוגש כתב אישום לבית המשפט המחוזי בתל אביב נגד עופר קורן ,  סגן מפקד יחידת הסיור במרחב איילון במשטרה ,  בגין ביצוע אונס ומעשים מגונים בשתי חיילות ששירתו כשוטרות .  שתי המתלוננות הן חיילות בשירות סדיר ששירתו כשוטרות בתחנה בה עובד קורן .  קורן נאשם כי אנס וביצע מעשים מגונים באחת החיילות וביצע מעשים מגונים בשנייה .
 שתי החיילות התלוננו כי במשך תקופה ארוכה נהג קורן להטרידן מינית ואף אנס אחת מהן .  את התלונות הגישו החיילות לאחר שאחת מהן גוללה בפני קצין ביחידה את מסכת ההטרדות המיניות שלכאורה ביצע בה קורן ואף סיפרה כי ידוע לה על חיילת אחרת שנפלה קורבן למעשיו .
 
חשד :  קצין צילם שוטרות בתאי הלבשה
קצין סיור ממרחב איילון חשוד שהתקין מצלמות בתאי ההלבשה של חדר הכושר בתחנה וצילם את חברותיו לעבודה .  זהו השוטר השלישי מהמרחב שנחקר בשנה החולפת בחשד לעבירות מין

