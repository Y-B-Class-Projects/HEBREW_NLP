פוטבול :  תור הנפילים
אריזונה החתימה לשנתיים את דרק אנדרסון ,  וושינגטון לעונה את רקס גרוסמן .  גמ'ארקוס ראסל חזר לאוקלנד  " רזה ונמרץ "
 דרק אנדרסון ,  הקוורטרבק שנופה לאחרונה מקליבלנד ,  ישחק בשנתיים הקרובות באריזונה ,  לאחר שחתם על חוזה של 7.5 מיליון דולר .  אנדרסון יתחרה עם מאט ליינארט על משרת הפותח ,  כשהציפורים האדומות ינסו למלא את החור שהשאיר אחריו קורט וורנר הפורש .  
אם בקוורטרבקים כושלים עסקינן ,  באוקלנד מרוצים מהשיפור המנטלי של ג'מארקוס ראסל .  הקוורטרבק הגיע ביום שלישי לאימוני טרום העונה של הקבוצה כשהוא רזה ונמרץ יותר .  על פי דיווחי התקשורת המקומית ,  ראסל נראה טוב בהרבה מאשר בשלהי העונה החולפת .  
והנה עוד גאון פוטבול ברשימה ,  רקס גרוסמן ,  שהצטרף לוושינגטון .  הרדסקינס החתימו את גרוסמן לעונה אחת ,  למרות שעל פי ההערכות עמדו להחתים את כריס סימס ,  ששוחרר מדנבר עם בואו של בריידי קווין .  
והנה סיפור יפה ,  על שחקן עם אידיאלים .  טיי וורן ,  הקיצוני הגנתי של ניו אינגלנד ,  ויתר על בונוס של 250 אלף דולר ,  שהיה מוענק לו עם התייצבות למחנה טרום-העונה .  הסיבה :  חזרה לספסל הלימודים .  השחקן ,  בעל ותק של שמונה עונות בליגה ,  החליט להשלים תואר באגרונומיה בטקסס A & M . " בורכתי ביכולתי לשחק ב-NFL ",  אמר וורן . " אני מנסה להעניק לילדיי את החינוך הטוב ביותר ,  ולהעביר להם מסר על ידי כך שאני חוזר למקום שבו התחלתי כדי לסיים ".  

פוטבול :  תור הנפילים
אריזונה החתימה לשנתיים את דרק אנדרסון ,  וושינגטון לעונה את רקס גרוסמן .  גמ'ארקוס ראסל חזר לאוקלנד  " רזה ונמרץ "
 
