עלייה של 53% בתלונות למועצת הכבלים והלוויין 
ב-2008 קיבלה מועצת הכבלים והלוויין 2,619 תלונות מצרכנים .  יו"ר המועצה ניצן חן : " אציע להוציא את החבילה הצרה מהחקיקה הנוכחית ,  ושהחברות יציעו חבילה כזו באופן וולונטרי "
  >  >  מועצת הכבלים והלוויין קיבלה ב-2008 2,619 תלונות מצרכנים - עלייה של 53% לעומת 2007 .  כשליש מהתלונות עסקו בחיובים ובכספים ,  ולפי המועצה כספם של כ-60% מהפונים הוחזר .  נתונים אלה עולים מדו"ח שהציגה אתמול המועצה במסיבת עיתונאים .  האחראית על פניות הציבור במועצה ,  מירב שטרוזברג אלקבץ ,  אמרה כי במקרים שבהם לקוחות טענו כי לא ידעו שהתחייבו לכמה שנים ויצטרכו לשלם קנס יציאה ,  נדרשו חברות הכבלים והלוויין להציג הוכחה כתובה או מוקלטת להתחייבות .  אם לא הצליחו לספק הוכחה - הוחזר ללקוחות כספם .  נושאים צרכניים נוספים שהוזכרו במסיבת העיתונאים הם זמני המענה במוקדי השירות של החברות  ( לפי המועצה ,  זמן המתנה סביר הוא כ-90 שניות )  ,  הצורך באפשרות להקפיא שירות ללא תשלום ,  ורצונה של המועצה למנוע אפשרות לכבול את הלקוחות לחוזה של יותר מ-18 חודשים .  יו"ר המועצה ,  ניצן חן ,  אמר : " אציע לוועדת הכלכלה להוציא את החבילה הצרה מהחקיקה הנוכחית ,  ושהחברות יציעו חבילה שכזו באופן וולונטרי ".  חן הוסיף כי לחברות תהיה סיבה לעשות זאת ,  מפני שהן עומדות כיום בפני איומים חדשים ,  כמו השידורים הדיגיטליים  ( dtt )  ותוכן המשודר באינטרנט .  חן התייחס למדיה החדשה ואמר כי  " הטכנולוגיות החדשות הן איום על קיומן של yes ו-hot .  המועצה בוחנת את הנושא עם משרד התקשורת ".  ראש מינהלת השידורים ,  דורלי אלמגור ,  אמרה כי  " מתחזקת האפשרות למנף תוכן מהטלוויזיה למדיה החדשה .  הדבר משמעותי להישרדות מפיקי התוכן ".  אנשי הרשות התייחסו במסיבת העיתונאים גם לעמידה של yes ו-hot במחויבויות שלהן .  ראש אגף הפיקוח ,  רונן אברמסון ,  אמר כי hot עומדת במחויבויות בשש השנים האחרונות וכי זהו נתון הראוי לציון .  ב-2008 השקיעה hot בהפקות מקור 158 מיליון שקל - סכום הגבוה בכ-4% מהמחויבות שלה .  בערוצי הבסיס ובערוצים המגיעים ליותר מ-70% מהלקוחות היתה צריכה hot להשקיע 114 מיליון שקל - ובפועל הוציאה 130 מיליון שקל .  yes עמדה אף היא במחויבות להוצאה על הפקות מקור .  החברה חויבה להוציא על ההפקות 97 מיליון שקל ,  ובפועל הוציאה 109 מיליון שקל .  בעבור הפקות בערוצי הבסיס ובערוצים המגיעים ליותר מ-70% מהלקוחות שילמה yes ב-2008 109 מיליון שקל ,  לעומת מחויבות של 97 מיליון שקל .  עם זאת ,  yes לא עמדה במחויבויותיה בשני תחומים ,  ונקנסה בשל כך ב-180 אלף שקל .  החברה שילמה למפיקים חיצוניים 2.4 מיליון שקל פחות ממה שהתחייבה להעביר אליהם .  yes לא עמדה גם במחויבויותיה להשקעה בדרמה ,  והוציאה רק 1.4 מיליון שקל מתוך ה-8 מיליון שלהם התחייבה .  הערוצים הייעודיים 9 ו-24 לא עמדו במחויבויות שלהם ב-2008 .  ערוץ 9 היה צריך להשקיע 22.5 מיליון שקל בהפקה מקורית - והשקיע 17.5 מיליון שקל בלבד .  ערוץ 24 השקיע 20 מיליון שקל ,  אף שהוא מחויב להשקעה של 24 מיליון שקל .  לערוץ ,  שבכל שנות קיומו לא עמד מעולם בחובותיו ,  יש חוב מצטבר של כ-30 מיליון שקל .  yes מסרה בתגובה כי  " פעם אחר פעם מוכיחה yes כי היצירה המקורית היא מרכיב מרכזי בעשייה הטלוויזיונית ,  ומשקיעה בה רבות - אף מעבר לנדרש ".  מ-hot נמסר בתגובה : " אנו מאמינים ביצירה מקורית וגאים בהפקות שלנו ,  שזוכות להכרה בישראל ובחו"ל .  גם השנה השקענו מעבר למחויבויותינו ".  לאוניד בלחמן ,  מנכ"ל ערוץ 9 ,  מסר : " ערוץ 9 מקפיד לפעול בהתאם לחוק .  בימים אלה עומדת פעילותנו בסימן הפקת מקור חדשה בהשקעה של 4 מיליון שקל לציון 20 שנה לגל העלייה מחבר המדינות ".  מערוץ 24 נמסר : " בתחילת 2009 הושק הערוץ מחדש .  השנה האחרונה היתה תקדימית מבחינת היקף ההשקעה בתוכן מוסיקלי והשלמת חובות עבר .  גם ב-2010 ממשיך הערוץ במגמת ההשקעה ". 

עלייה של 53% בתלונות למועצת הכבלים והלוויין 
ב-2008 קיבלה מועצת הכבלים והלוויין 2,619 תלונות מצרכנים .  יו"ר המועצה ניצן חן : " אציע להוציא את החבילה הצרה מהחקיקה הנוכחית ,  ושהחברות יציעו חבילה כזו באופן וולונטרי "
 
