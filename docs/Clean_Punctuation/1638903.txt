קסם מיוחד
סער גיט יודע שליטל מעתוק היא לא באמת דמות פיקטיבית ,  ואנחנו שבויים שלה .  אולי עדיף להתאבד וזהו
יש כמה דרכים להסתכל על תכנית טלוויזיה כמו  " ארץ נהדרת ".  את רבים מחבריי וקרוביי היא כבר לא מצליחה להצחיק ,  אבל כנראה מדובר בתכנית היחידה שגם כשהיא כזאת ,  היא מצליחה להישאר רלוונטית .  ככה היא גורמת גם לאלה שלא באמת אוהבים אותה להשאר מול המסך כדי לקטר .  מלבד חיקויים דהויים ובדיחות שמסתיימות - בייחוד בעונה הזו - בלי פאנ'צים או חידודים ,  היא גם נותנת לנו מראות על החיים .  היא עושה את זה באלגנטיות והומור חריף ,  אבל עושה את זה כמו ששום דבר אחר לא עושה .  פינת ליטל מעתוק וקבוצת הפרחות הבועטות שלה היא עוד שיקוף ,  קצת מצחיק והרבה עצוב ,  של הרבה בתי ספר בישראל היום .  היא מראה לנו איך הצליחו הפרחות האלה ,  בין שיר של אייל גולן לאבטיח באמצע שיעור ספרות ,  להשתלט על האווירה בחטיבות הביניים ברחבי ישראל ולשלוט בהן ביד רמה .
 היד הזאת באה לידי ביטוי ברעש ובדומיננטיות ,  ברוע של פרחות ובוטות של פרחות ,  כמו שרק פרחות יכולות .  בערסיות וארסיות ,  בלי לספור אף אחד חוץ מאת דודו אהרון בדרך .  מספר הקורבנות גדול ואחרי כל זה ,  איכשהו יש עוד כאלה שרוצים ומתאמצים להשיג אותן .  לרוב הם ערסים עם מנת משכל מוגבלת ,  אבל גם הם יכולים להבין שעם אותן פרחות אין באמת את הצורך להזיע .  אנחנו לא באמת מצליחים להבין את זה .  רק ליטל מעתוק מבינה כנראה .
 יכול להיות שזה עיתוי טוב לסגור את הפינה הזאת ולהוריד מהכתפיים את סימן השאלה שמרחף מעל השיער המתנפנף שלהן .  אין שום דבר מפתה בפרחות .  פרחות הן לא כוסיות ולא חכמות ,  והן לא מכילות שום סופרלטיב אמיתי שיגרום לנו לאהוב אותן .  גברים נוטים להתחיל איתן רק כי זה מצטייר כקשה או מאתגר ,  או סתם כדי להצית קצת אקשן בחיים שלהם .  בפועל זה רק מוריד מהכבוד שלהם ,  מההערכה העצמית שלהם ומאיך שכולם מעריכים אותם .
 הרי תחשבו על זה ,  האם באמת תרצו להיות מיודדים עם ליטל מעתוק וחברותיה ?  האם אתם תוכלו לראות עצמכם כחלק ממערכת זוגית עתירת קיטש עם אחת שקוראת למורה שלה זונה ,  או שמתנהגת בבוטות שלא הייתה מביישת את אבי ביטר בימיו היפים ?  אבל היא ,  ליטל מעתוק ,  היא אנחנו .  היא אמנם הקצנה מופרעת של הפרחה הישראלית המצויה ,  אבל בניגוד לשאר החיקויים בתכנית שמשקפים את האמת בדרסטיות ומצליחים גם להצחיק עם זה  לא בטוח שליטל מעתוק מצחיקה .  עבור רבים היא מעציבה ,  ומעציבה המחשבה שיש כאלה אמיתיות ,  ושהן לא חושבות לשנות את עצמן ,  ואת עצם קיומן של אחרות כאלה .
 
קסם מיוחד
סער גיט יודע שליטל מעתוק היא לא באמת דמות פיקטיבית ,  ואנחנו שבויים שלה .  אולי עדיף להתאבד וזהו

