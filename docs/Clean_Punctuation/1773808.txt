רודיק מוכן לתחילת העונה : " מרגיש רענן "
 האמריקאי ינסה להגן על תוארו בבריסביין ומקווה לפתיחה טובה : " בשנה שעברה הרגשתי שאני משחק תופסת בגלל המחלה "
 עונת 2011 בטניס תיפתח כבר ביום ראשון הקרוב עם טורניר בריסביין ,  שמהווה הכנה לאליפות אוסטרליה הפתוחה ,  ומי שכבר נראה מוכן להתחיל להיכנס לשנה החדשה הוא אנדי רודיק ,  שזכה בטורניר בשנה שעברה וינסה להגן על התואר .  מי שידורג בטורניר ראשון הוא רובין סודרלינג .
" עבורי מה שחשוב זה להגיע נכון ובריא ",  סיפר המדורג שמיני בעולם . " הייתי חולה בחלק גדול של השנה שעברה והרגשתי שאני משחק תופסת .  אתה מתאמן חזק ואתה נפגע באימונים כשאתה חוזר .  אתה לא מתאמן ונח ואתה מנסה לחזור ,  אך הגוף שלך לא מצליח לחזור .  אני חושב שזו הפעם הראשונה שאני מרגיש מוכן מאז חודש מאי כך שכשאתה כשיר זה מוריד את הלחץ המנטלי .  אתה מרגיש שאתה יכול לשחק בכל דרך שאתה רוצה .  אני מרגיש רענן ". 
בשנה שעברה גבר רודיק בגמר על ראדק סטפאנק .  כעת הוא נזכר : " הגעתי לכאן בשנה שעברה אחרי שלא שיחקתי הרבה ולכן זו הייתה התחלה טובה של השנה .  אני אוהב להיות באותה מדינה אבל אני גם אוהב את הטורניר .  אישתי אוהבת להגיע לכאן כך שלא נעמיד פנים שאני מקבל את ההחלטות ". 

רודיק מוכן לתחילת העונה : " מרגיש רענן "
 האמריקאי ינסה להגן על תוארו בבריסביין ומקווה לפתיחה טובה : " בשנה שעברה הרגשתי שאני משחק תופסת בגלל המחלה "
 
