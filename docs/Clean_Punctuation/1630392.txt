חוששים מבועה - הקבינט הסיני התחייב לעצור את הספקולציות בשוק הנדל"ן על ידי משקיעים זרים
רגולטור הבנקים והבנק המרכזי של סין יגבירו את המאמצים לפקח על ההלוואות במדינה
הקבינט הסיני התחייב לעצור את הספקולציות בשוק הנדל"ן המבוצעות על ידי משקיעים מחוץ לסין - כך לפי הודעה ממשלתית רשמית .  בנוסף הודיע הקבינט כי הבנק המרכזי של סין והרגולטור יגבירו את המאמצים לפקח על ההלוואות במדינה.ראש ממשלת סין ,  וון ג'יאבאו ,  אמר בנובמבר כי יש לדכא את הספקולטיביות בשוק הנדל"ן .  החודש החמירה הממשלה את המיסוי בתחום הנדל"ן :  מעתה ייגבה מס על בתים שיימכרו תוך חמש שנים ממועד רכישתם ,  לאחר שבינואר קוצרה התקופה לשנתיים .  לו צ'ילינג ,  אנליסט בחברת שנגחאי אווין ריל אסטייט אינפורמיישן סרוויסס ,  אמר לבלומברג כי לשינוי זה לא תהיה השפעה משמעותית על שוק הנדל"ן . " מדובר רק בצעד אזהרה .  הוא לא ישנה את מגמת העלייה במחירי הבתים ",  הוא מתריע .  מחירי הבתים ב-70 ערים גדולות בסין ,  בהן שנחאי ,  עלו ב-5.7% בנובמבר לעומת נובמבר 2008 ,  העלייה החדה זה 16 חודשים ,  לפי נתוני הממשלה .  ברבעון השלישי של 2009 ,  שבו צמח התמ"ג הסיני ב-8.9% ,  היה שוק הנדל"ן אחד מקטרי הצמיחה הבולטים של הכלכלה ." נזילות יתר תוביל לבועות בשוקי המניות ,  הנדל"ן והסחורות - וזה משהו שאנחנו באמת צריכים לעקוב אחריו ",  אמר לבלומברג פאן גאנג ,  המשמש יועץ לבנק המרכזי הסיני ,  בחודש שעבר .
 
חוששים מבועה - הקבינט הסיני התחייב לעצור את הספקולציות בשוק הנדל"ן על ידי משקיעים זרים
רגולטור הבנקים והבנק המרכזי של סין יגבירו את המאמצים לפקח על ההלוואות במדינה

