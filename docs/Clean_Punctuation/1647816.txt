בלאמי : " כלום לא מפתיע אותי כשזה נוגע לטרי "
 חלוץ מנצ'סטר סיטי ,  שכבש צמד ב-2:4 על צ'לסי ,  התייחס לפרשת הבגידה של הבלם בברידג' .  אנצ'לוטי : " טרי לא אשם "
 הרבה דובר על המשחק בין צ'לסי למנצ'סטר סיטי ולא רק בענייני כדורגל .  בעצם כמעט על הכול חוץ מכדורגל .  האירוע שהסעיר את הרוחות בבריטניה ערב המשחק ,  שהסתיים בניצחון חוץ ענק של הסיטיזנס 2:4 ,  היה המפגש הצפוי בין ג'ון טרי לווין ברידג' ,  שכזכור הודיע רק השבוע על פרישה מנבחרת אנגליה אחרי פיצוץ פרשת הבגידה של טרי עם חברתו לשעבר ואם ילדיו של ברידג' .
 את חברו של ברידג' לקבוצה ,  קרייג בלאמי ,  הפרשה לא בדיוק הפתיעה . " אני וכל מי שמתעסק בכדורגל יודע מי זה ג'ון טרי ושום דבר לא מפתיע אותי בכל הסיפור הזה ",  אמר החלוץ שכבש צמד בסטמפורד ברידג' . " הוא שחקן מדהים ,  קפטן מצוין בשביל צ'לסי ,  אבל זה תמיד בעייתי כשאתה משחק איתו באותה הקבוצה ".  
גם לניצחון הגדול ,  שהגדיל את הפער מהמקום החמישי לשלוש נקודות ,  התייחס בלאמי . " זו תוצאה גדולה בשבילנו ,  מפני שהגענו למשחק בתקופה לא טובה יחסית .  במחצית הראשונה היו מרחקים גדולים בין כל השחקנים לטבז ,  אבל במחצית השנייה שיחקנו בצורה הרבה יותר התקפית ".  
מנג'ר מנצ'סטר סיטי רוברטו מאנצ'יני התייחס לניצחון הגדול דרך ההופעה של ברידג' . " הוא שיחק נפלא .  לקבוצה שלנו יש מנטליות מעולה וזה מה שניצח לנו את המשחק ",  אמר האיטלקי .  מאנצ'יני התייחס גם לקרלוס טבז ,  שחזר רק ביום שישי מארגנטינה בעקבות לידת בתו כדי לכבוש צמד . " אולי כדאי שנשלח אותו שוב לארגנטינה עד למשחק הבא ".  על המשחק עצמו ,  אמר מאנצ'יני : " במחצית הראשונה צ'לסי שיחקה מצוין והיינו חייבים לשמור חזק ,  במחצית השנייה כבר השתחררנו ושיחקנו הרבה יותר טוב .  הדבר הכי חשוב במשחק היה להשיג את שלוש הנקודות ,  גם מבחינה מורלית וגם בטבלה ".  
" ג'ון טרי ממש לא אשם בהפסד הזה ",  הסביר אנצ'לוטי . " הפסדנו את המשחק מפני שעשינו יותר מדי טעויות ",  הסביר קרלו אנצ'לוטי את ההפסד המאכזב .  לאחר מכן ,  התפנה להתייחס להיעדרותו של פטר צ'ך ,  שנפצע במשחק ליגת האלופות מול אינטר : " הילאריו יכול היה לשחק טוב יותר ,  אבל גם למגנים יש חלק בטעויות .  איבדנו את האיזון במשחק כשהוא כבר היה לנו בידיים ".  אנצ'לוטי דיבר גם על ההפרש ממנצ'סטר יונייטד ,  שקטן לנקודה אחת בלבד : " אנחנו חייבים להיות סבלניים ,  להישאר מרוכזים ,  להשתפר ולהימנע מטעויות .  רק כך נוכל לזכות באליפות ". 
מנג'ר ארסנל לא הצליח לחגוג את הניצחון החשוב 1:3 של קבוצתו בסטוק ,  אחרי פציעתו המחרידה של ארון ראמזי שנפגע מתיקול גס של ריאן שואוקרוס .  שחקן סטוק ירד מהמגרש בדמעות כשהבין את חומרת פציעתו של ראמזי . " אני גאה במשחק שלנו מפני שזה היה קרב קשה מהרגע הראשון של המשחק ",  אמר ונגר . " גאה ,  אבל מאוד עצוב בגלל מה שקרה .  אנחנו יודעים שזו פציעה קשה ,  חייבים להעביר אותו ללונדון עוד היום כדי לראות אם הוא זקוק לניתוח חירום ".  
המנג'ר הצרפתי התייחס לתקופת היעדרותו של הקשר הוולשי . " אין לנו מושג כמה זמן הוא ייעדר ,  אבל ברור שזה יהיה הרבה זמן .  אני מאמין במה שאני רואה וזה בלתי מתקבל על הדעת ששחקן נפצע בצורה כה חמורה .  מחויבות זה חשוב ,  אבל זה היה משהו אחר ".  ונגר התייחס גם לניצחון החשוב והחזרה מהפיגור של קבוצתו . " הקבוצה הייתה בשוק אחרי הפציעה ,  אבל השחקנים חזקים מנטלית והם שיחקו בשביל ראמזי מפני שהוא ראוי לזה ".  
גם ססק פברגאס ,  שכבש את השער השני ,  התייחס לפציעה הקשה של חברו לקבוצה . " זו פעם שלישית בחמש עונות שאני רואה פציעה כל כך חמורה ,  דיאבי ,  אדוארדו ועכשיו ארון .  מה אפשר לומר ?  זה קשה ,  אנחנו לא מוגנים מספיק .  שלוש פעמים בחמש שנים זה הרבה יותר מדי ". 

בלאמי : " כלום לא מפתיע אותי כשזה נוגע לטרי "
 חלוץ מנצ'סטר סיטי ,  שכבש צמד ב-2:4 על צ'לסי ,  התייחס לפרשת הבגידה של הבלם בברידג' .  אנצ'לוטי : " טרי לא אשם "
 
