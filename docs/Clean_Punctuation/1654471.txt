דיווח :  נעצר אדם שריגל עבור המוסד בלבנון
עיתון לבנוני המזוהה עם חיזבאללה דיווח כי צבא לבנון עצר אדם שפעל כמרגל עבור המוסד בלבנון .  ע"פ הדיווח ,  הוא הודה בשיתוף הפעולה ואף הודה כי גם אשתו משתפת פעולה עם המוסד
לפי דיווח שהתפרסם אתמול  ( רביעי )  בעיתון הלבנוני אל אחבאר ,  המזוהה עם חזבאללה ,  צבא לבנון עצר ביום שני אדם בשם מאהר א.ג' .,  בחשד שפעל כמרגל עבור המוסד בדרום לבנון .  
לפי העיתון ,  מאהר הודה שהוא משתף פעולה עם המוסד מאז שנת 2007 .  כמו כן ,  אשתו נמלטה לישראל בשנת 2007 ומאז היא משתפת פעולה עם המוסד .  לפי הדיווח ,  מאהר נסע בשנת 2008 לצ'כיה ועבר הדרכה של שלושה ימים על אמצעי ריגול מתקדמים .  
העיתון מוסיף כי לפני כשבועיים נעצר בטריפולי אדם נוסף בחשד שריגל עבור ישראל .  הוא נסע בשנת 2000 לשגרירות ישראל בקפריסין וביקש לשתף פעולה עם ישראל .  הוא נשא עימו מכשיר ריגול שהעביר מסרים באמצעות לווין ,  וצבא לבנון החרים את המכשיר ובחן אותו .  לפי מקורות זרים ,  בשנה האחרונה נעצרו בלבנון למעלה מ-83 אנשים החשודים בריגול עבור ישראל .
 לפני כחודש דיווח העיתון הלבנוני  " א-דיאר "  כי כוחות ביטחון הפנים בלבנון עצרו אדם החשוד בריגול למען ישראל .  החשוד ,  תושב הכפר שוויפאת ,  נעצר לאחר מעקב ארוך ורציני מצד כוחות הביטחון והוא הודה בחקירתו שריגל למען המוסד הישראלי .  עוד דווח כי חקירתו נמשכת וחוקריו מנסים להבין לאילו משימות ריגול הוא נשלח .  
עוד קודם לכן הטיל בית דין צבאי בלבנון גזר דין מוות על הקצין הלבנוני לשעבר ,  מחמוד קאסם ראפע ,  שהורשע בריגול לטובת ישראל ובמעורבות בחיסולם של שניים מבכירי הג'יהאד האיסלאמי בלבנון - מחמוד ונידאל מג'דוב .  בנוסף גזר בית המשפט גזר דין מוות גם על נאשם נוסף ,  חוסיין סולימאן חטאב ,  בגין שיתוף פעולה עם ישראל .
 
דיווח :  נעצר אדם שריגל עבור המוסד בלבנון
עיתון לבנוני המזוהה עם חיזבאללה דיווח כי צבא לבנון עצר אדם שפעל כמרגל עבור המוסד בלבנון .  ע"פ הדיווח ,  הוא הודה בשיתוף הפעולה ואף הודה כי גם אשתו משתפת פעולה עם המוסד

