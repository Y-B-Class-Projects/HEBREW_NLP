מי אחראי למתקפה על הדולר בישראל ? 
משקיעים זרים קונים החל משעות הבוקר שקלים תמורת דולרים בהיקפים חסרי תקדים של מאות מיליוני דולרים תוך זמן קצר ,  וגורמים לשער הדולר לצנוח בכ-1%
משקיעים זרים קונים החל משעות הבוקר שקלים תמורת דולרים בהיקפים חסרי תקדים של מאות מיליוני דולרים תוך זמן קצר ,  וגורמים לשער הדולר לצנוח בכ-1% לרמה של 3.68 שקלים בשעה 12:00 - כך מדווחים סוחרים בחדרי עסקות מט"ח בתל אביב .  
מעבר לירידה בשער הדולר ,  נפתחו הפערים בין מחיר הקנייה למחיר המכירה של הדולר .  כעת מדובר בפער של אגורה  ( לעומת 0.3-0.5 אגורות בשוק רגוע )  - נתון המצביע על חוסר ביטחון ותנודתיות רבה של עושי השוק .  
הסוחרים מדווחים כי הזרים כוללים כמעט את כל הבנקים הגדולים הפועלים בשוק המט"ח ,  לרבות דויטשה בנק ,  דרזנר ,  ברקליס ,  מורגן סטנלי ,  מריל לינץ' ואחרים ,  וכי הקניות מתבצעות גם עם מגמת הירידות . " זה יוצא דופן ",  אומר סוחר אחד , " הם קונים שקלים במכות של 10 מיליון דולר ,  גם אם השער במגמת עלייה .  יש להם המון ביטחון בקנייה .  דבר כזה לא ראינו הרבה זמן ".  
בחדרי העסקות מדווחים כי בנק ישראל שואל את הסוחרים על ההתפתחות ,  ובין השאר מנסה להבין מי קונה ומדוע - אך נכון לשעות הצהריים לא התערב במסחר .  עם זאת ,  לאור הירידה החדה של הדולר והאופי הספקולטיבי של הרכישות - אשר הינן בעוצמה גבוהה בהרבה מירידת הדולר בחו"ל - מעריכים בחדרי העסקות כי בנק ישראל יחל לרכוש דולרים במהלך יום המסחר .
 נכון ליום שישי ,  נסחר סל המטבעות ברמה של 91 נקודות  ( מדד בסיס נקבע בינואר 2007 על 100 נקודות )  .  סל המטבעות מייצג ממוצע גיאומטרי של שערי החליפין של השקל מול 38 מדינות שותפות הסחר של ישראל .  אחת הסברות היא שבנק ישראל מתערב במסחר בשוק המט"ח לאו דווקא על פי שער הדולר אלא על פי שערו של סל החליפין ,  ככל הנראה כאשר הסל מגיע לרמה של 91-92 נקודות .  ביום שלישי בשבוע שעבר התערב הבנק במסחר וכך גם ביום חמישי האחרון .  בשני המקרים נסחר סל החליפין סביב רמה של 91.3 נקודות . 
" היחלשות הדולר בישראל נובעת יותר מחולשת הדולר בעולם בסוף השבוע ופחות מהשקל החזק ",  אומר פעיל באחד מחדרי עסקות המט"ח  " כרגע כל הצדדים מעורבים במסחר במט"ח ובכלל זה משקיעים מקומיים ובנקים זרים ".  פעיל אחר מציין כי  " בנק ישראל מתקשר מדי יום לקבל ציטוטים על המטבע  ( חלק מהיערכות אפשרית שלו לרכוש דולרים )  וגם היום הוא עשה זאת אבל אין זו אינדקציה כי הוא באמת מתכוון לרכוש דולרים ".   
" זרים מוכרים דולרים היום כאשר ברמות האלה הישראלים דווקא קונים ",  אומר דרור זק"ש ,  מנהל חדר המסחר בבנק הבינלאומי שלא מתרגש יתר על המידה מהתנועה היום של המטבע אל מתחת ל-3.70 שקלים . " הדולר פתח את השבוע ברמה של 3.70 שקלים כך שלא מדובר בתנועה חדה כל כך .  
לא נראה שיש יותר מדי להתרגש אלא אם כן נראה את המטבע מגיע לרמות של 3.66 שקלים .  בסך הכל חלק מהירידה של הדולר היא חלק מההיחלשות שלו בעולם לאחר שהנתונים בסוף השבוע הראו כי הכלכלה האמריקאית לא יוצאת מהר מהמשבר .  דבר שכזה לא יזרז עליית ריבית .  מנגד ,  מרבית הסיכויים הם שהריבית בישראל תמשיך לעלות - מה שתומך במטבע המקומי ",  אומר זק"ש .
 
מי אחראי למתקפה על הדולר בישראל ? 
משקיעים זרים קונים החל משעות הבוקר שקלים תמורת דולרים בהיקפים חסרי תקדים של מאות מיליוני דולרים תוך זמן קצר ,  וגורמים לשער הדולר לצנוח בכ-1%

