פישר רומז :  אמשיך לעוד קדנציה  
" רכישות המט"ח הצליחו בגדול .  נתנו ליצואנים שנה וחצי של חסד "   *   " ברננקי הוא האיש הכי יצירתי במשבר "   *   " הפסימיות לגבי ארה"ב מוגזמת .  אירופה במצב פחות טוב "   *   " אני חשדן ,  אבל לא זיהיתי מה יגרום לבעיה הבאה "   *   " הלחצים על הדולר לא יימשכו לנצח "   *  נגיד בנק ישראל ,  סטנלי
 >  >   " מכיוון שמאקרו כלכלה קשורה חזק מאוד לבעיות היומיום - היא לא מביאה הנאה גדולה או סיפוק גדול למי שמחפש נושאים אבסטרקטיים או שעשוע אינטלקטואלי .  תיאוריית מאקרו היא קצת לא מסודרת ,  לא נקייה בקצוות שלה .  אבל העולם כולו הוא קצת לא נקי ומסודר בקצוות שלו ".   ( מתוך הפתיח לספר מאקרו-אקונומיקס ,  מאת סטנלי פישר ,  רודי דורנבוש וריצ'רד סטארץ )  .  נגיד בנק ישראל סטנלי פישר ,  מי שלמד כלכלה ב-20 השנים האחרונות מכיר היטב את הספר ,  שכתבת יחד עם שני חבריך .  אף שלספר קראו 'מאקרו-אקונומיקס' ,  הוא ידוע בחוגי התלמידים כפישר-דורנבוש .  אז קודם כל ,  נשאלת השאלה האם צריך לכתוב מחדש חלקים מהספר שלך בעקבות האירועים של השנתיים האחרונות ,  או שאתה מרגיש בנוח עם הספרות הקנונית בתחום הכלכלה ?  פישר : " יש מה שנקרא מלכודת הנזילות  ( מצב שבו הריבית נמוכה או אפסית ומפסיקה להוות גורם מעודד לביקוש לכסף ולפעילות במשק - ש"ש )  .  במהדורה הראשונה של הספר ,  שיצאה ב-1979 ,  היה חלק ארוך יחסית בנושא הזה .  במשך השנים ,  הפרק הזה התחיל להיות יותר ויותר קצר עד שנות ה-90 של המאה הקודמת ,  כשיפן נכנסה למלכודת נזילות ,  ואז הפרק שוב התחיל להיות יותר ארוך . " עכשיו ,  פרק בנושא יהיה ארוך ומפורט יותר ובוודאי יהיה לנו יותר מה לומר על איך מנהלים מדיניות מוניטרית .  מה שהבנק המרכזי בארה"ב עשה במשבר שכרגע יוצאים ממנו היה חסר תקדים ,  ונצטרך לכתוב כמה עמודים על איך שהם טיפלו בבעיה .  חוץ מזה ,  נצטרך לדבר על חשיבות המערכת הפיננסית ועל האיתנות שלה .  אלה דברים שידענו - אבל רק עכשיו אנחנו ממש מבינים אותם .  למה אנחנו הצלחנו להחיות את המשק כשהורדנו ריבית והאמריקאים לא ?  כי היו לנו בנקים שיכלו לפעול עם ריבית נמוכה ,  מה שלא היה לאמריקאים .  אמרנו את זה בעבר ,  אבל כשיש לך דוגמה - אתה מבין טוב יותר ".  התחלת לתאר את צעדי הנזילות עם פרוץ המשבר ,  אבל ברשותך ,  אני רוצה לקחת אותך שנה-שנתיים לאחור .  יש הרבה נגידים ,  הרבה רגולציה כל כך הרבה ועידות על באזל 1 ו-2 ,  אלפי פרופסורים שכותבים על היציבות ,  תעשייה אדירה שעוסקת בחקר המערכת הפיננסית ויציבותה - ובוקר אחד כמעט הכל קורס .  זה לא מדהים ?   " זה לא קרה בוקר אחד .  עכשיו ,  בדיעבד ,  אנחנו יודעים שהמשבר התחיל בפברואר 2007 ,  כש-hsbc בעצם מחקו את ה-mbs  ( אג"ח מגובות משכנתאות - ש.ש )  שלהם בארה"ב .  זו היתה התחלת המשבר .  ביולי-אוגוסט המשבר ממש התחיל להיות ברור וקראנו לזה אז משבר הסאבפריים .  אז זה התחיל לחלחל לכל המשק ,  ובמארס 2008 נפל הבנק בר סטרנס . " אבל נקודת המפנה החשובה היתה הכישלון של ליהמן ברדרס - זו היתה תאונה שלא היתה צריכה לקרות ווגרמה למצב להיראות כמו המשבר הפיננסי החמור ביותר מאז שנות ה-30 של המאה הקודמת .  בפועל ,  זה היה הרבה פחות רציני ממה שחששנו בספטמבר 2008 .  זה לקח זמן .  בשלב מסוים קיבלו החלטה לא נכונה שגרמה להחרפת המצב באופן רציני ,  ואנחנו מתמודדים עם ההשלכות ".  אתה מתכוון לרגע שבו החליטו לתת לליהמן ליפול ?   " כן ,  אני רואה את זה כנקודת המפנה .  אתה שאלת איך נשנה את הספרים .  אז אנחנו מבינים עכשיו מה היתה הבעיה - לא שנתנו לליהמן ליפול ,  אלא זה שנתנו לו לעשות את זה בבוקר אחד .  אני לא מכיר את המלים בעברית לביטוי 'רזולושן מכניזם' .  המשמעות היא לתת למוסד שבעצם פשט את הרגל לשלם את מה שאפשר ולהגיע להסדרים . " זה לא קרה בליהמן .  בוקר אחד הם  ( הפדרל ריזרב - ש.ש )  אמרו 'זהו ,  גמרנו' .  היו לזה השלכות בכל העולם .  לנו בישראל יש רזולושן מכניזם שעובד .  ראינו את זה בבנק לפיתוח התעשייה ,  שתהליך הסגירה שלו התמשך הרבה שנים ,  וזה לא גרם לזעזועים במערכת שלנו .  אז אסור לנו לומר שלבנק אסור להיכשל - אבל אנחנו צריכים לעשות את זה באופן מתוחכם יותר .  צריך להשאיר את כל האפשרויות פתוחות ".  למה כל כך הרבה אנשים מרגישים שאף שהיינו על סף תהום וכמעט נפלנו ,  נראה ששום דבר דרמטי לא הולך להשתנות ?  אולי כי התיקון היה מהיר ,  ואולי כי לא היה עונש גדול מספיק לאנשים שהיו מעורבים בכך ?   " אם אתה מדבר על ארה"ב ,  אז אני גם מופתע שזה  ( השינויים ברגולציה - ש.ש )  לוקח הרבה זמן ,  ולא בטוח שיקרה בסוף .  צריך לשנות את מערכת הפיקוח בארה"ב .  המון מוסדות בכלל לא היו תחת פיקוח .  אבל לא בטוח שיש לממשל הכוח הפוליטי הדרוש כדי לשנות את המערכת .  אחד הדברים שהפתיעו אותי הוא העובדה שהבנקאים בארה"ב ממשיכים להיות חזקים מאוד - למרות הכישלונות שלהם ".  הם ממשיכים לנהל את העולם ..  . " לפעמים לוקח זמן להפיק לקחים ,  ואני מקווה שאנחנו לא במצב שאתה מתאר ".   " בנק מרכזי הוא מוסד מסוכן"קראתי הבוקר שהמרווחים של אג"ח קונצרניות בכל העולם ירדו לשפל של 0.1%-0.2% מעל אג"ח מדינה .  המחיר של ביטוח על אג"ח חברות  ( cds - ש.ש )  יורד מתחת למחיר ביטוח של אג"ח ממשלות .  שנה וחצי לאחר שיא המשבר ,  נראה שהמשקיעים יוצאים מנקודת הנחה שבכלל אין סיכונים בשווקים . " עדיין לא ירדנו מתחת למרווחים שלפני המשבר ,  אבל בכל זאת אתה צודק בכך שיש התאוששות מהירה בכמה שווקים פיננסיים ,  ובמיוחד באג"ח במדינות רבות .  אז אנשים מתנהגים כאילו המשבר מאחוריהם ולא צריך להיות יותר זהירים .  נדרש פיקוח נחוש על השווקים ,  ולא בטוח שזה יקרה ".  אז שוב יצאנו בדהרה אל הקיר ,  והשאלה היא מתי נגיע אליו . " אני מקווה שלא נגיע לשם .  זה תלוי במה שאנחנו המפקחים נעשה ומה ממשלות יעשו .  יש הרבה עבודה בתקנות בבאזל 2 ומה שיוצא מזה .  מועצת היציבות הפיננסית מאוד פעילה .  יש הרבה הצעות חוק ונצטרך לראות אם מפקחים בעולם מוכנים להתחיל לבצע אותן .  אני מקווה שכן ".  תקן אותי אם אני טועה בתיאור מצב המאקרו כלכלה .  לפני שנתיים היו חובות ענק של בנקים ,  קרנות גידור ומשקי בית .  החובות האלה הועברו לממשלות או בנקים מרכזיים ומכאן אנחנו רואים יחס של חוב לתוצר שהולך להגיע ל-110%-140% - ומדובר בטריליוני דולרים .  המאקרו כלכלה הפשוטה אומרת שמשלמי המסים ישלמו בעשור הקרוב - באינפלציה ,  במסים או בפגיעה בשירותים שהממשלות אמורות לתת להם - את מחיר הבועה שהתנפחה לה במשך 10 שנים מתחת לעיניהם הפקוחות של רגולטורים ובנקאים . " אתה מתאר את המצב נכון ,  ואם אתה רוצה לראות את זה באופן הברור ביותר ,  תחשוב על איסלנד שלא ידוע מה יקרה שם .  הנשיא סירב לחתום על החלטת הפרלמנט לשלם לבריטניה ולהולנד ,  עבור ההפסדים של הבנקים האיסלנדים .  אנשים שמשלמים מסים ישלמו עבור זה .  הם ישלמו עבור המסיבה שהיתה לכולנו עד לפני שנתיים ".  לא לכולם היתה מסיבה - רק חלק נהנו ממנה . " נכון ,  אבל היו הרבה שנהנו .  אם מסתכלים על שוק הדיור בארה"ב ,  היו הרבה שנהנו ממנו - לא רק הבנקאים ".  באיסלנד ברור מה המחיר ,  כי המדינה נמצאת במצב של פשיטת רגל .  בוא נדבר על ארה"ב ,  שהיא לא בדרך להיות איסלנד אבל הכלכלה שלה מתחילה לצבור חובות אדירים .  ואמנם נראה שמישהו מממן את זה ,  אבל כנראה בהמשך מישהו יצטרך לשלם מחיר כבד מאוד . " נכון .  האזרחים של ארה"ב ישלמו .  אבל צריך להבין :  הצמיחה בארה"ב תהיה עדיין גבוהה מבאירופה בשנה הקרובה .  ארה"ב התחילה להתאושש ,  ובסוף היום מצפים שיחס החוב יגיע לשיעור של 80% .  נכון שזה התחיל מ-40% - וזו פגיעה חמורה - אבל אפשר לחיות עם זה ".  בוא נדבר על בנקים מרכזיים והמדיניות שלהם .  תסביר לנו מה זה כל הטריליונים שהבנקים שפכו לשווקים .  התלמיד שלך בן ברננקי  ( פישר היה מנחה הדוקטורט של ברננקי - נגיד הבנק המרכזי בארה"ב - ש.ש )  מדפיס טריליונים - מאיפה הכסף בא ולאן יילך ?   " בנק מרכזי זה מוסד מסוכן מאוד ,  והסיבה לכך היא שהוא יכול לייצר כסף .  איך הוא עושה את זה ?  אני כותב במחשב שאני משלם סכום מסוים ,  זה עבור ניירות ערך מסוימים וכולם מקבלים את הסכום שאני כותב .  זה הקסם של הבנקים המרכזיים .  לממשלות נוח לכתוב צ'קים במקום להטיל מסים וצריך למנוע מהן להשתמש בזה .  ברננקי הוא האיש הכי יצירתי במשבר הזה . " כשברננקי הגיע לריבית אפס הוא שאל איך אפשר להשפיע על הכלכלה .  אז הוא יצא והתחיל לקנות נכסים של הציבור בשוק - גם אנחנו עשינו ככה .  מה שהיה יצירתי אצלו זה שבמקום לקנות אג"ח של הממשלה ולהכניס בדרך זו ,  של מדיניות מרחיבה ,  נזילות למשק - הוא ניסה לזהות שווקים פיננסיים שבהם הכשל הוא החמור ביותר ,  והתחיל לטפל בביקושים בשווקים אלה . " הבנק המרכזי בארה"ב התחיל בניירות הערך המסחריים  ( ניירות ערך שבאמצעותם חברות מתממנות בחוב לזמן קצר של כשלושה חודשים עד שנה - ש.ש )  ,  אבל השוק הזה הפסיק לעבוד .  הבנק המרכזי בארה"ב התחיל לקנות ניירות ערך מסחריים ,  עד שהשוק חזר לחיים .  אחר כך ברננקי זיהה בעיה בשוק המשכנתאות - והבנק המרכזי בארה"ב התחיל לקנות בשוק הזה .  זו היתה הרחבה כמותית באופן מכוון ,  וברננקי אומר שהוא לא קורא לזה quantitative easing  ( הרחבה כמותית - ש.ש )  ,  אלא credit easing  ( הרחבה באמצעות אשראי - ש.ש )  .  ברננקי נכנס למקומות שמערכת האשראי בהם הפסיקה לפעול והכניס מספיק נזילות כדי להחזיר את השווקים לחיים .  בזה הוא הצליח ,  וזה החידוש . " בתוך חודשיים - באוקטובר-נובמבר 2008 - הכניס הבנק המרכזי בארה"ב לשווקים 10% מהתמ"ג האמריקאי .  זה דבר חסר תקדים והם הצליחו בזה .  זה היה כרוך במאמץ ובאומץ של הבנק המרכזי ,  שבעצם שינה את המצב לגמרי ".  ואיך יוצאים מהמצב הזה ?   " שואלים את השאלה כאילו קשה לצאת מהרחבה מוניטרית או כמותית .  אז אני רוצה לומר שזה בדיוק כמו שאתה שם את המכונית ברוורס ,  ואז אתה יוצא ממצב רוורס .  אז קנית נכסים בשביל להגביר נזילות ,  ואז אתה מתחיל למכור נכסים בשביל להקטין נזילות - וזה מה שיקרה ".  מהניסיון שלי ,  כשנוסעים ברוורס זה קשה יותר מאשר לנסוע קדימה ,  ולפעמים קורות תאונות . " נמצא כאן אבי ,  הנהג שלי ,  שפעם היה נהג אוטובוס ,  ויש אנשים שיודעים לנסוע ברוורס באותה מהירות שהם נוסעים קדימה .  ברננקי הוא בחוג האנשים הזה .  אני חושב שקל יותר לצאת ממצב של הרחבה בצד המוניטרי מאשר בצד הפיסקלי ,  ואני חושב שברננקי כן ייצא משם .  בצד הפיסקלי קשה למדוד את המינון הנכון - זה כלי מאוד קהה ".   " במשבר כולם היו קיינסיאנים"כבר תקופה לא קצרה אנחנו עם ריביות אפסיות כמעט בכל העולם .  האם אנחנו נדונים לתקופה ארוכה של ריביות כה נמוכות ?  ואם כן ,  איזה סכנות יש בדבר הזה ?  איך קרנות הפנסיה ייצרו תשואה לאורך זמן עם ריביות כאלה ?  האם כולם ייקחו סיכונים גדולים שוב ?   " ככה עובדת המדיניות המוניטרית המרחיבה .  אתה מוריד ריבית על נכסים מסוימים ומעודד את הציבור לחפש ריביות במקומות אחרים .  אנשים סיפרו בבכי בתקופה האחרונה שזה לא שווה להשאיר עכשיו את הכסף בבנק כי לא משלמים ריבית ,  ולכן הם צריכים לצאת לקנות מניות ואג"חים .  אבל זה בדיוק מה שאתה כרגולטור מנסה לעשות .  אתה מעלה גם את המחירים של הנכסים וגם מקל על חברות שצריכות לממן את עצמן דרך השווקים .  הסכנה היא שאם לא יסיימו את ההרחבה המוניטרית מספיק מהר - ייגרמו בועות .  אבל המפקחים בעולם ערים לסכנה הזו ולכך שעליהם לפעול בזמן . " לדעתי ,  אצלנו התחילו לדבר על בועה במחירי הדירות עוד לפני שהגענו לזה .  הבנק המרכזי צריך לפעול אם הוא מזהה דבר כזה ,  דרך הפיקוח או באמצעות העלאת ריבית .  התייחסנו לזה בהודעה הקודמת של העלאת הריבית שביצענו ".  אז אתה בטוח שלא יתפתחו בועות בגלובוס בשנים הקרובות ?   " אני לא בטוח בכלום .  אני יודע שהבנקים המרכזיים ערים לסכנה .  אני חשדן מאוד ואני מחפש סימנים ,  אבל בינתיים לא זיהיתי מה יגרום לבעיה הבאה ,  ואני בספק שזה יהיה בדיוק מה שגרם לבעיה הנוכחית ".  בן ברננקי ולארי סאמרס  ( שר האוצר בתקפותו של ביל קלינטון - ש.ש )  היו שניהם תלמידים שלך .  מפחיד כמה המועדון הזה קטן .  האנשים שהינדסו את החילוץ שייכים ברובם למועדון שבו חברים האנשים שיצרו את המשבר הזה .  מועדון עם תרבות דומה ,  עם שפה דומה ,  תפישת עולם דומה .  אולי המועדון הזה תמיד בא עם פתרונות שמשמרים את הסטטוס קוו ואת המעמד של חברי המועדון ?   " כשאתה במשבר יש לך תפקיד עיקרי - למנוע מהמשבר להחמיר .  אתה צריך להציל את המשק .  עקרונית ,  מה שעשינו בעולם היה לנקוט מדיניות פיסקלית מרחיבה ומדיניות המוניטרית הכי מרחיבה בהיסטוריה .  השתמשנו בתוכניות שלא נמצאות בספרים להצלת המערכת הבנקאית .  יש ביטוי כזה ,  שכשאתה תחת אש אתה מתחיל להאמין בכוח עליון .  במשבר פיננסי כמו המשבר האחרון כולם קיינסיאנים  ( על פי התיאוריה של הכלכלן קיינס יש צורך בהתערבות ממשלתית בשווקים - ש.ש )  וזה מה שקרה . " זה לא חשוב איפה למדת - ב-mit או במקום אחר - כולם עשו את מה שנדרש והצליחו .  עכשיו השאלה הקשה יותר היא מה יקרה ואם נהיה מספיק יצירתיים .  זה דורש לא רק פתרונות כלכליים ,  אלא גם את הצד הפוליטי - ושם אני לא בטוח שאנחנו הכי טובים בעולם בביצוע הפתרונות האלה ".  אתה חושב שאובמה יכול להביא לשינוי משמעותי במדיניות הכלכלית ?   " לפני שבועיים אובמה השיג דבר שאף נשיא לא השיג - רפורמה במערכת הבריאות האמריקאית - ולכן אני חושב שכן - הוא יכול לגרום לשינויים משמעותיים ".  בוא נדבר קצת על הבחור שהנחית את הדוקטורט שלו - ברננקי .  מה אתה יכול לספר לנו עליו שאנחנו לא יודעים ?   " בינינו ,  אין דברים שאני יודע עליו שאנשים אחרים לא יודעים .  אצל ברננקי ,  מה שאתה רואה זה מה שיש .  הוא צנוע מאוד ,  חכם ,  אדם חושב .  מה שלא ידעתי עד לפני שנה וחצי זה שהוא גם יכול לקבל החלטות ולעמוד בהן ,  וזה לא קל תחת לחץ עצום כמו שהיה עליו .  הוא יהודי ,  מחבב את ישראל ועושה את העבודה שלו מצוין ,  בלי רעש ,  בלי שואו .  ההסבר הכי ברור ,  הכי מקיף על המצב הוא תמיד מברננקי .  הוא פרופסור ואקדמאי .  זה לא כמו גרינספאן ,  איזה גורו .  וזה מעניין ,  כשיש פגישות של נגידים ,  ההסבר הכי ברור והכי מקיף על המצב זה תמיד מברננקי .  אמרת :  זה לא גרינספאן שהוא גורו .  הרגשתי איזו נימה סמויה ?  פישר  ( אוחז בראשו במבוכה וצוחק )  : " ענית לשאלה .  תודה ,  תשובה טובה ".   " הממשלה לא יכלה להשתגע"בוא נעבור לדבר על הכלכלה הישראלית .  עברנו את המשבר הזה טוב .  למה ?   " יש שתי סיבות לכך .  ראשית ,  כי התחלנו במצב הרבה יותר טוב מרוב המדינות בעולם .  המערכת הבנקאית היתה טובה ובלי בעיות בשוק המשכנתאות ,  היה לנו עודף בחשבון השוטף ב-2007 ,  איזון בתקציב המדינה ומשקי בית בלי חובות גדולים בהשוואה למדינות אחרות .  כל ישראלי אוהב להסביר כמה גדול האוברדרפט שלו .  הישראלים גאים בזה מאוד .  אבל אם מסתכלים על המאקרו - אז בעצם למשקי הבית בישראל אין חובות גדולים בהשוואה למדינות אחרות .  שנית ,  בגלל שהתחלנו במצב טוב נזקקנו לפחות עשייה .  במדיניות המוניטרית עשינו ,  גם אם לא בדיוק באותו העיתוי ,  פחות או יותר מה שעשו הבנקים המרכזיים האחרים - חוץ מדבר אחד :  הקניות של המט"ח . " ההתערבות בשוק המט"ח לא היתה קלה ,  משום שבנק ישראל לא התערב בשוק המט"ח כבר עשר שנים ולא רצינו לשנות את המצב .  אבל בסוף שינינו .  התחלנו להתערב והצלחנו להחזיר את שער הדולר לרמה סבירה יותר .  זה תרם ליצוא .  היצואנים המשיכו לייצא - אמנם לא בקצב של לפני המשבר ,  אבל בירידה מתונה יותר מאשר ברוב המדינות בעולם . " בצד הפיסקלי ,  היתה לנו ממשלה שלא יכלה להשתגע .  עד יוני 2009 הממשלה לא היתה יכולה להגדיל את ההוצאות שלה ,  מכיוון שלא הצליחה להגדיל תקציב .  אז היא נתנה לגירעון במסים לעלות כתוצאה מהירידה בתקבולים - אבל לא עשתה יותר מזה .  אז הגענו לגירעון בתקציב שציפינו שיהיה 6% ובסוף הוא קצת מעל 5% .  אז לא הגזמנו ,  אבל לא עשינו כלום .  אני שומע לפעמים שהוכחנו לעולם שאפשר גם להעלות מסים ולצאת בהצלחה ממיתון .  זה נכון בשוליים .  בגדול ,  המסים אצלנו ירדו בהרבה וזה תרם להצלחה .  אז אני חושב שנקטנו מדיניות נכונה במשבר ,  והדבר הכי חשוב זה שהיתה לנו מערכת פיננסית שהמשיכה לפעול .  זה היה ההבדל בינינו לבין בריטניה ,  ארה"ב ואירופה ".  בוא נחזור לתקופה של המשבר ,  לפני שנה .  האם היו לחצים מכל מיני כיוונים לעשות פעולות אגרסיביות יותר ?   " היו לחצים במובן מסוים .  כל ארגון של יצואנים בא לדבר אתך ולהסביר לך מה הבעיות שלו .  נדמה לי שזה לגיטימי ואני לא רואה בזה לחץ מיוחד .  הרבה פעמים הם באו עם פתרונות עבר שלא הצליחו אז ולא היו מצליחים עכשיו ,  אבל אתה צריך להאזין לכך כי לעתים קרובות יש דברים שלא חשבת עליהם .  בצד של הלחצים הפוליטים - הופתעתי מכך שהם לא היו כל כך גדולים .  אחת הסיבות לכך היתה שיתוף פעולה של האוצר ובנק ישראל .  נקטנו קו משותף ביחס לכל ההצעות של עזרה פה ,  רשת ביטחון שם - וזה עזר למשק ".  שיתוף הפעולה הזה קיים גם עכשיו - עם שטייניץ למשל ?   " יש הרבה שיתוף פעולה בהרבה תחומים אבל יש גם חיכוכים מסוימים שהם חלק מהאינטראקציות בין האוצר לבנק המרכזי .  זה חלק מהחיים .  זה יעבור ונחזור לשיווי משקל רצוי .  שמעת אותי אומר שאנחנו שני רופאים עם פציינט אחד ואנחנו צריכים לעבוד בשיתוף פעולה כדי להיות בטוחים שהפציינט חוזר לבריאות מלאה ".  לפני שנה שאלתי אותך מה התחזית שלך .  אמרת לי שכולם פסימים אז אני אופטימי .  נתת תחזית קדימה בצורה מרשימה ,  אז בוא ותתן לנו את התחזית שלך ל-2010 . " כששאלת אותי לפני שנה אמרתי שאנשים היו פסימים מדי ,  כי אז כבר היה ברור שהצעדים היוצאים מהכלל לטיפול בבנקאות ובמדיניות המוניטרית והפיסקלית התחילו להצליח והיתה התייצבות - ואנשים לא הביאו את זה בחשבון . " צריך להבין שאף אחד - כולל החזאים למזג האוויר - לא נותנים אף פעם בדיוק את התחזית שלהם ,  אלא מספקים תחזית שתהיה לה את ההשלכות הכי טובות עבורם .  אם אמרו לך שלא יירד גשם ויצאת בלי מטרייה אז תכעס ,  אבל אם יאמרו לך שיירד גשם וכדאי לקחת מטרייה - אז זה לא יעלה לך .  אז החזאים לא נותנים את התחזית שהם מצפים לה . " גם כיום אני חושב שהפסימיות לגבי ארה"ב מוגזמת .  לגבי אירופה הפסימיות לא כל כך מוגזמת .  אירופה צפויה לצמיחה נמוכה יחסית .  אני רואה בעיה רצינית בזה שעוד לא טיפלו בבעיות של הבנקים ברוב המדינות שבהן היו משברים פיננסיים וזו נקודת חולשה .  כולם אומרים שיש בועה בסין ,  ובכל זאת הם צומחים בקצב מרשים וכך גם הודו ".  אין בועה בסין ?   " הסינים מגיבים הכי מהר לדברים שהם רואים והם כבר התחילו להעלות ריבית לפני כמה ימים .  גורם שיכול להיות מסוכן במשק העולמי זה העובדה שסין לא נותנת לשער החליפין שלה לזוז . " בסך הכל ,  כל המוסדות הפיננסיים הבינלאומיים התחילו להעלות את התחזיות שלהם לצמיחה עולמית ומדברים על 3.5%-4% .  אני מצפה שהמשק העולמי לא יחזור לצמיחה של 5%-5.5% כמו לפני שנתיים ,  אבל להערכתי הוא כן יחזור לצמיחה של 4% או יותר וארה"ב תצא מהמשבר מהר יותר מאירופה ".  ההתערבות בשוק המט"ח קנית בישראל עשרות מיליארדי דולרים ,  יתרות המטבע בבנק ישראל כבר עולות על 60 מיליארד והדולר ירד ל-3.6 שקלים .  נראה שהמהלך מיצה את עצמו ,  לא ?   " ההתערבות הצליחה בגדול .  התחלנו להתערב כששער החליפין של הדולר-שקל הגיע ל-3.22 שקלים .  לו היינו מטפלים במשבר בשער כזה היינו משלמים מחיר גבוה מאוד .  אז נתנו ליצואנים ולמשק שנה וחצי של חסד ,  שהיו מאוד חשובות . " עכשיו אנחנו צריכים לטפל בעובדה שאנשים לא מצפים שהריבית באירופה ,  ארה"ב ובריטניה תתחיל לעלות בחודשים הקרובים ,  והם רואים את ההתאוששות בכמה משקים מתעוררים כמו אסיה ,  ברזיל וישראל .  יש יציאת כסף מהמדינות המפותחות למדינות שמתאוששות מהמשבר ולמדינות המתעוררות .  זו מגמה שתימשך עד שאנשים יתחילו להאמין שהריבית במדינות המפותחות תעלה - וזה יקרה בחודשים הבאים . " לא אתאר את האסטרטגיה שלנו אבל אגיד שני דברים :  שער חליפין הוא מאוד חשוב למשק פתוח וקטן כמו המשק הישראלי ,  אז בנק ישראל לא יכול להיות אדיש לרמת שער החליפין .  בנוסף ,  ישראל היא משק מאוד חזק אבל במשק חזק מאוד בתקופה כזו יש כוחות שיגרמו לייסוף .  כמו שאמרתי ,  מהניסיון שלי ,  כשכולם מצפים שמשתנה פיננסית יילך רק בכיוון אחד - זה הזמן להתחיל להיות מוטרד .  אני זוכר כמה שנים בהן כולם ידעו שהדולר השנה יפול כמו ב-2005 למשל .  ההגיון היה מצוין וצודק - אבל המציאות היתה אחרת וזה לא קרה .  אז יש לחצים ,  אבל אני לא מצפה שהם יימשכו לנצח .  המצב ישתנה - ובינתיים לא נהיה אדישים לשער החליפין .  בתקופת המשבר - בזמן שבנקים בכל העולם קורסים והבנקים המרכזיים נוקטים צעדים חסרי תקדים - אתה מתעסק כל הזמן עם שרי אריסון שמסרבת לדרישתך להדיח את יו"ר בנק הפועלים דני דנקנר ועם דנקנר שמסרב ללכת .  איך זה היה ?   " עכשיו כשזה עבר ,  אני יכול לומר שזה לא צחוק .  אחד הדברים הכי בעייתיים היה העובדה שנאלצנו כל הזמן לדאוג ליציבות של המערכת הפיננסית ,  שכל בוקר התעוררתי ובדקתי את מה שנכתב ומה קורה לגבי האמון במערכת ,  אם הוא עוד קיים .  נאלצנו לנהל את התהליך הלא נעים הזה כדי לשמור על היציבות של המערכת הבנקאית .  אז כן ,  זה היה מיותר ,  זה היה לא רצוי ,  אבל כשזה התחיל ,  נאלצנו לנהל את זה ".  מה למדת מהעימות ומהגיבוי שקיבלו אריסון ודנקנר על הכלכלה הישראלית ?   " זה דבר שלא היה טוב למשק .  אני לא רוצה לחזור לזה .  יש פתגם באנגלית שאומר לא להעיר את הכלב משנתו .  העניין הזה לא נובח כרגע ולא צריך לתת לזה לחזור .  אני מקווה שאתה מבין שזהו פתגם ".  אני מבין שזה פתגם ,  ובכל זאת אני רוצה לשאול אותך מה דעתך על הריכוזיות במשק ,  או כפי שהיא מכונה בשפת הרחוב  - " שליטת המשפחות "?   " במשק קטן יש בעיה ,  שכן בכל ענף יש יתרונות לגודל .  העובדות האלה קובעות שלא יכולות להיות הרבה חברות בתעשייה מסוימת ,  כמו למשל במערכת הבנקאית .  לכן ריכוזיות היא דבר טבעי למשק כמו שלנו .  השאלה היא איך להתמודד עם זה .  יש לנו את הפיקוח על התחרות ויש לנו כל מיני כללים של הפיקוח כדי לנסות למנוע את הריכוזיות ,  אבל העובדה היא שאם בארה"ב יש 6,000 בנקים - אצלנו לא נגיע ליותר מ-20 ".  אתה מתכוון שניים . " יש יותר משניים - אבל לא הרבה יותר משניים ,  ולכן צריך להתמודד עם זה .  לא נוכל להגיד שאסור שיהיו גופים או אנשים עם ריכוזיות - זה טבעי למשק כזה ,  אבל התפקיד של מקבלי ההחלטות הוא לא לתת לזה לצאת משליטה ".  אולי זה כבר יצא משליטה ?   " צריך לעמוד על המשמר כל הזמן ".  שלמה אליהו רוצה להיות בעל השליטה בבנק לאומי .  מה המודל העדיף לבנקים - שיש כתובת של טייקון או איש עסקים ששולט בהם ,  שלטון מנהלים או שלטון מפוזר ?   " מערכת גרעיני השליטה מיוחדת כמעט אך ורק לישראל .  כשהגעתי לכאן הופתעתי מהתשובה שקיבלתי לשאלה למה יש בעלי שליטה יחידים בבנקים .  אמרו לי אז :  'כשיש משבר - יש כתובת' .  שאלתי מה קורה כשדופקים על הדלת בכתובת הזו ,  ואמרו לי שבעלי השליטה יזרימו הון .  אבל הבעיה היא שהם לא תורמים הון  ( קבוצת ברונפמן-שראן לא ביצעה הנפקת זכויות בדיסקונט לאורך כל המשבר ,  אף שבנק ישראל ביקש ממנה לעשות כך - ש.ש )  . " אז אני לא מתרשם מההיבט הזה של גרעיני שליטה .  יום אחד נצטרך למכור מניות בשוק ולתת למערכת לפעול כמו במדינות אחרות .  אבל נצטרך להיות זהירים .  אין פתרון מושלם לבעיה של ממשל תאגידי - גם במערכת הבנקאית וגם במקומות אחרים ,  אבל אני חושב שאנחנו צריכים לתת צ'אנס למשק הישראלי לנסות לעבוד עם מערכת של בנקים שאין בהם גרעין שליטה .  אגב ,  לא ברור מה יקרה כשהממשלה תמכור בשוק את המניות - אם לא יקומו אחר כך גרעיני שליטה ".  אבל גרעין שליטה צריך לקבל אישור שלך .  אתה אומר שלא בטוח שתיתן אותו ?   " אנחנו צריכים לדעת שאנשים שרוצים להיות בעלי שליטה הם אנשים מתאימים - בבנק ישראל קוראים לבדיקה הזו 'פיט אנד פרופר' ".  בשנה האחרונה דפקת על הדלת של כמה בעלי שליטה .  מה הם אמרו לך ?   " אני לא יכול לומר ".  האם אתה מעוניין להמשיך בקדנציה נוספת בתפקיד ?  מה יגרום לך להסכים ?   " אמרו לך שהיינו צריכים לסיים לפני חמש דקות ,  לא ?  כשקיבלתי את המינוי זו היה זכות גדולה .  כתבתי פתק עם היעדים שלי לגבי הקדנציה הראשונה .  אני אספר על חלק מהם .  רציתי לשים קץ לסכסוך העבודה בבנק ישראל שנמשך שנים .  זה לקח זמן ועשינו את זה .  יש הסכם שכר בבנק ובתוך כמה שנים כל הטענות על השכר ייפסקו .  שינינו את מבנה הבנק באופן שקט .  רציתי להוסיף לשקיפות של המדיניות המוניטרית ונדמה לי שדרך ההודעות המפורטות יותר שלנו על הריבית ודרך הפרוטוקולים השגנו את זה . " היה לי עוד יעד - לשנות את החוק של בנק ישראל .  החוק הנוכחי הוא מ-1954 .  אני לא אצליח ביעדים שלי ביחס לקדנציה הראשונה אם החוק הזה לא יעבור ,  ויש כרגע המון שינויים בטיוטת החוק החדשה ".  אז אתה צריך קדנציה שנייה . " אז צריך חוק .  כולם אומרים שאני רוצה להוסיף לסמכויות של הנגיד - אבל זה לא ככה .  על פי החוק החדש ועדה תקבל את החלטות הריבית ולא רק אני ,  הנגיד ,  כמו היום .  יהיה לבנק דירקטוריון ולא רק אני אקבל החלטות .  אני רוצה להכניס לבנק ישראל ממשל תאגידי ומודרני לטובת המשק והמדינה ,  ולא לטובת הנגידים .  קשה לי להאמין שהחוק שלגביו הגענו להסכמה עם האוצר לא יעבור - אבל אני רוצה לראות את זה ".  עד היום ,  כששאלתי אותך לגבי קדנציה נוספת ,  ענית לי :  'אל תענה להצעה שלא קיבלת' .  עכשיו אתה לא אומר את זה .  קיבלת הצעה לקדנציה נוספת ?  ראש הממשלה הציע לך לכהן חמש שנים נוספות ואמרת שתישאר אם ייתנו לך את חוק בנק ישראל ?   " אתה מראיין מצוין .  אתה עונה לשאלות שלך כל פעם ". 

פישר רומז :  אמשיך לעוד קדנציה  
" רכישות המט"ח הצליחו בגדול .  נתנו ליצואנים שנה וחצי של חסד "   *   " ברננקי הוא האיש הכי יצירתי במשבר "   *   " הפסימיות לגבי ארה"ב מוגזמת .  אירופה במצב פחות טוב "   *   " אני חשדן ,  אבל לא זיהיתי מה יגרום לבעיה הבאה "   *   " הלחצים על הדולר לא יימשכו לנצח "   *  נגיד בנק ישראל ,  סטנלי

