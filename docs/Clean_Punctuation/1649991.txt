צה"ל ביטל תרגיל גיוס מחשש להתגרות בסוריה
במסגרת תרגיל נרחב שערך צה"ל בשבוע שעבר ,  לא תורגלו  " הקפצת "  כוחות סדירים גדולים וגיוס מילואים .  גורמי ביטחון ל"הארץ ":  חלק זה של התרגיל בוטל כדי שהסורים לא יפרשו אותו בטעות כמהלך מכין למלחמה
תרגיל המפקדות המטכ"לי  " אבני אש 12 "  שהתקיים בשבוע שעבר ,  לא כלל באופן מכוון תרחיש על מלחמה עם סוריה ,  אלא רק התנגשות בין ישראל לחיזבאללה בלבנון ולחמאס ברצועת עזה .  עיתון  " הארץ "  דיווח הבוקר  ( שישי )  ,  כי אף שהדבר נשקל תחילה ,  צה"ל גם נמנע מלתרגל במהלכו  " הקפצת "  כוחות סדירים גדולים וגיוס מילואים ,  כדי שהסורים לא יפרשו זאת בטעות כמהלך מכין למלחמה .  
מקורות צבאיים מסרו ל"הארץ "  כי הרצון למנוע מתיחות היה אחד השיקולים בביטול חלק זה של התרגיל וכי צה"ל יוסיף לתרגל גיוס כוחות בעתיד ,  בעיתוי המתאים לכך .  
באחרונה גברה המתיחות בין ישראל לסוריה ,  על רקע הצהרות לוחמניות מכיוון דמשק ואיום של שר החוץ אביגדור ליברמן ,  לפיו במקרה של מלחמה יופל השלטון הסורי .  בשבוע שעבר אף נפגש אסד עם נשיא אירן מחמוד אחמדינג'ד ודן עמו ב"איומים הישראלים "  על המזרח התיכון וכן ביחסים בין אירן לסוריה .  במסיבת עיתונאים משותפת שקיימו בתום הפגישה אמר אסד : " אנחנו ניצבים מול ישות שעלולה לנקוט בפעולה תוקפנית בכל רגע .  אנחנו נערכים תמיד למתקפה ,  בין אם תהיה קטנה ובין אם גדולה ". 
אסד גם מתח ביקורת על מדינות המערב שלא מאפשרות לאירן לפתח פרויקט גרעין . " זו צורה חדשה של אימפריאליזם באזור ",  אמר . " מונעים ממדינה עצמאית החברה באו"ם להעשיר אורניום למרות שהיא הביעה גמישות רבה בחודשים האחרונים בנושא זה ". 
נשיא אירן אחמדינג'ד אמר במסיבת העיתונאים כי היחסים בין ארצו לסוריה  " איתנים ,  עמוקים והדוקים "  והם לא יאפשרו לאף אחד לפגוע בהם . " לסוריה ולאירן מטרות משותפות ,  אינטרסים משותפים ואויבים משותפים ",  הוסיף .  לדבריו ,  ישראל נמצאת במבוי סתום והיא בדרך להיעלם . " עמי האזור ,  ובראשם עמי סוריה ,  לבנון ,  אירן ועירק יילחמו בישראל אם היא תחליט לחזור על טעויותיה ולתקוף ",  אמר .
 
צה"ל ביטל תרגיל גיוס מחשש להתגרות בסוריה
במסגרת תרגיל נרחב שערך צה"ל בשבוע שעבר ,  לא תורגלו  " הקפצת "  כוחות סדירים גדולים וגיוס מילואים .  גורמי ביטחון ל"הארץ ":  חלק זה של התרגיל בוטל כדי שהסורים לא יפרשו אותו בטעות כמהלך מכין למלחמה

