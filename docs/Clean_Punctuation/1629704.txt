המימדים הפופולריים ביותר
הטרנדים החמים ביום מסיבות העיתונאים של CES הם תלת מימד וחיבור לשירותי אינטרנט במסכי הטלוויזיה .  דניס ויטצ'בסקי מדווח מוגאס
תלת מימד ,  אינטרנט ,  עוד קצת תלת מימד והצבע הצהוב  אלו הם מרכיבי יום ה-0 של תערוכת הטכנולוגיה הצרכנית הגדולה בעולם ,  CES ,  שתפתח בעוד מספר שעות בלאס וגאס .  היום הזה ,  שהורכב כולו ממסיבות עיתונאים ,  כלל את ההכרזות של מרבית החברות הגדולות ביותר בשוק האלקטרוניקה .
 התלת-מימד הביתי הוא המלך ,  ו-2010 היא השנה בה נראה אותו נכנס לבתים שלנו .  עדיין מוקדם מכדי לומר אם מדובר בגימיק חולף  ( כי אחרי הכל ,  מי ירצה לשבת במשך ערב שלם בבית עם משקפי תלת מימד )  או בטכנולוגיה שבאה לכאן כדי להישאר ,  אבל כמעט כל יצרניות המסכים כבר מתכוננות להפצצה השיווקית שתסביר לכם שבלי תלת-מימד במסך שלכם ,  אין לכם מה לחפש בסלון .
 פנסוניק ,  סמסונג וטושיבה הקדישו חלקים נרחבים ממסיבות העיתונאים שלהם לטכנולוגיה הזו ולשילובה בתוך מסכי הטלוויזיה .  פנסוניק ,  למשל ,  הציגה מצלמת וידאו שמצלמת ב-3D ומיועדת לצלמים חובבים .  כמו כן ,  הודיעה החברה על שיתוף פעולה עם רשת שידור DirecTV האמריקאית ,  שיביא לארה"ב שידורים חיים של משחקי ספורט ב-3D .
 סמסונג ושארפ ,  שהכריזו על מסכים חדשים ,  טוענים כי מסכי הדגל שלהם יוכלו להמיר כל שידור דו-מימדי לשידור 3D  הבטחה הדומה לזו של סוני ,  אשר טוענת כי עדכון לפלייסטיישן 3 יאפשר לקונסולה להציג כל משחק בתלת מימד .  עד עכשיו לא ראינו איך זה הולך לקרות ,  אך אפשר לקוות כי הדגמות של הטכנולוגיות האלה תוצגנה על רצפת התערוכה כשזו תפתח .
 ומה עם האינטרנט ?  ובכן ,  הוא מגיע למסכי טלוויזיה ,  לנגני בלו ריי ולכל מסך אחר אפשרי בשנה הקרובה .  LG ,  דוגמה :  טושיבה ופנסוניק הדגימו במסיבות העיתונאים שלהן שילוב של שיחות הוידאו סקייפ במסכי טלוויזיה תוך התאמת התמונה לגודל המסך .
 כמו כן ,  מרבית הטלוויזיות המאפשרות חיבור לאינטרנט מתהדרות היום במגוון שירותים שניתן להפעיל דרכן ,  החל מהזרמת סרטים משירות Netflix ועד לשילוב של עדכוני טוויטר .  מי שהלכה צעד אחד קדימה היא סמסונג ,  שהכריזה באירוע העיתונאים שלה על חנות אפליקציות שמגיעה לכל מסכי החברה .  האפליקציות החינמיות הראשונות למסכי הטלוויזיה יגיעו באביב הקרוב ,  כשבקיץ תתווספנה אליהן גם אפליקציות בתשלום .  סמסונג לא עוצרת שם ,  ומבטיחה בעתיד גם אפליקציות למצלמות וידאו ומדפסות ,  בין השאר .  כל אלה תפותחנה על פלטפורמה פתוחה ,  וכל מפתח שמעוניין בכך יוכל לקבל את ערכת הפיתוח .
 שתי חברות שהעדיפו להתמקד לא רק בתלת מימד בהצגת המסכים שלהן הן טושיבה ושארפ .  הראשונה הציגה במסיבת העיתונאים שלה את ה-Cell TV  מוצר הדגל החדש של החברה ,  בתוכו משולב מעבד ה-Cell .  המעבד פותח במקור על ידי IBM ,  סוני וטושיבה ,  והיישום הצרכני הרחב ביותר שלו הוא בתור לב המערכת של הפלייסטיישן 3 .  
כעת הוא מגיע לסדרה חדשה של מסכי טושיבה ,  והוא זה שמאפשר למסכים האלה  לדברי אנשי החברה  לעבד כל פריים דו מימדי לתלת מימד .  למסך גם מעבדי תמונה חדשים ,  חיישן שיכול לשנות את הגדרת הצבע הלבן  ( לא הגדרה קבועה )  בהתאם לתאורת החדר ,  חיבור אלחוטי בתקן 802.11n ומעבד שיכול ליצור תמונה בריצוד של 480 הרץ ,  כך שבתלת מימד אפשר יהיה לספק לכל עין 240 פריימים בכל שניה .  כמו כן ,  למסך ,  לו תאורת LED ,  יש 512 אזורי תאורה .  
מסך הדגל החדש של שארפ ,  לעומת זאת ,  מבטיח לשנות את כל תעשיית המסכים ,  זאת באמצעות הוספת צבע נוסף למשטח ה-RGB  ( אדום ,  ירוק ,  כחול )  המצוי כיום במסכים .  הצבע החדש הוא צהוב ,  ומה שהוא מאפשר ,  לטענת שארפ ,  זו תצוגה של מעל מיליארד גוונים שונים של צבע .  כמו כן ,  שארפ הציגה גם טכנולוגיה חדשה של מטהרי אוויר ,  ונורות ביתיות שיכולות לשנות את גוון הצבע שלהן .  
בעוד מספר שעות ,  כשהשומרים בכניסה לאולם הכנסים של לאס וגאס יאפשרו לכל משתתפי CES להיכנס לאזור התערוכה ,  נוכל לראות האם מאחורי ההבטחות שהוצגו היום יש גם מוצרים שעובדים בצורה נוחה  שאלה שהתשובה עליה לוטה כעת בערפל של מילים בומבסטיות ושצף נתונים סטטיסטיים .  אנחנו נמשיך לדווח לכם על המתרחש ב-CES ,  ונשמח לשמוע מה תרצו שנברר עבורכם ,  הן בתחומים עליהם כתבנו בכתבה זו והן בתחום האלקטרוניקה הצרכנית בכלל .
 
המימדים הפופולריים ביותר
הטרנדים החמים ביום מסיבות העיתונאים של CES הם תלת מימד וחיבור לשירותי אינטרנט במסכי הטלוויזיה .  דניס ויטצ'בסקי מדווח מוגאס

