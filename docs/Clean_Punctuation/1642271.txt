סקירה מיוחדת של מיטב ברוקראז' על מניות ענף התקשורת
המשך סיקור ומחיר יעד :  בזק - המניה המועדפת בתחום ;  פרטנר - בסימן התייעלות ;  סלקום - טובה ומתומחרת
בזק - המניה המועדפת בתחוםבשנים האחרונות עברה תהליך אגרסיבי של התייעלות והסרה של סממני המונופול הממשלתי .  בעוד מחזור ההכנסות צמח מ-2006 ל-2009 בשיעור מצטבר של כ-6% בלבד ,  ה-ebitda צמחה בכ-50% ועברה את רף ה-5 מיליארד שקל  ( כולל yes ) .במיטב בית השקעות מעריכים כי רוב פוטנציאל ההתייעלות שהיה טמון בחברה לאחר ההפרטה קרוב למיצוי .  אם זאת ,  פרויקט רשת ה-ngn יוכל לאפשר לבזק מהלך נוסף של התייעלות .  מעבר למימוש נכסי נדל"ן ונחושת שהיו בשימוש ברשת הישנה ,  רשת ה-ngn הינה רשת מבוססת ip ,  אשר זולה יותר לתפעול ולתחזוקה שוטפת .  עיקר ההשפעה של הרשת על ההוצאות יבוא לידי ביטוי לקראת 2011/12.העובדה כי בזק פועלת בכל הסגמנטים של תחום התקשרות ,  מהווה יתרון תחרותי וגידור סיכונים טבעי .  אומנם כיום בזק אינה יכולה לנצל באופן מלא את הסינרגיות בין תחומי הפעילות ,  אולם ניתן לצפות כי בשנים הבאות החבל הרגולטורי סביב בזק יתרופף .  מגמת התכנסות השירותים תחת חברות תקשורת גדולות עשויה לזרז את התהליך.בשנה הקרובה בזק צפויה לחלק דיווידנד בסכום של כ-3.6 מיליארד שקל ,  כ-1.34 שקל למניה ,  המשקף תשואת דיבידנד של כ-14% .  סכום זה כולל רווח הון חד-פעמי בגין הוצאה מאיחוד של yes והפרשה צפויה ברבעון הרביעי בגין תוכנית פרישה של עובדים .  בנטרול אלמנטים אילו תשואת הדיווידנד השוטפת עומדת על כ-9.2%.השאלה המרכזית שלנו לגבי ההשקעה בבזק נותרה שאלת המחיר .  כיום החברה נסחרת במכפיל תזרימי  ( שווי תפעולי לחלק התזרים הנקי אחרי מס )  של 11.5 לשנת 2010 . " מחיר היעד שלנו לבזק הוא 11 שקל למניה גבוה בכ-13% ממחיר השוק ",  אומר ניר זוננברג ,  אנליסט מיטב.בשורה התחתונה - למרות שהאפסייד בבזק הוא די מוגבל ברמות המחירים הנוכחית ,  במיטב סבורים כי יש לבחון את ההשקעה בבזק כהשקעת ערך . " לאור רמות המחירים הכלליות בשוק המניות והתשואות הנמוכות באפיקים הסולידיים ,  אנו סבורים כי התשואה השוטפת בהשקעה בבזק הינה אטרקטיבית .  אנו נשארים בהמלצת קנייה על בזק ורואים בא את המניה המועדפת בתחום ",  מסכם זוננברג.פרטנר - בסימן התייעלותתוצאות החברה בשלושת הרבעונים הראשונים של 2009 היו מאכזבות .  בין הגורמים לחולשה ניתן למנות רגישות גבוהה לתחום העסקי ולרומינג  ( roaming )  והוצאות גבוהות מהצפוי בגין כניסה לתחום ה-isp וה-vob .  חולשת התוצאות בלטה במיוחד על רקע תוצאות חזקות אצל סלקום המתחרה ,  אשר נכנסה לשנת 2009  " בכוננות ספיגה "  ושמה דגש חזק על ההוצאות וההשקעות.ניתן לומר ש נכנסה לשנת 2009 במידה מסוימת של שאננות .  ב-2010 אנו צפויים לראות את תגובת הנגד ,  כאשר החברה צפויה ליישם תוכנית התייעלות אגרסיבית .  במידה והחברה תיישם את התוכנית בהצלחה ניתן לראות חיסכון שיכול להגיע אף לכ-150 מיליון שקל בהוצאות התפעול וזאת במקביל לצמצום ההפסדים בגין הקמת הפעילויות החדשות  ( כ-100 מיליון ב-2009 ) .בגלל שיטת הדיווח החדשה של החברה  ( היוון של סבסוד המכשירים )  ,  ב-2010 צפויה עלייה משמעותית ברמות הפחת של החברה בסדר גודל של כ-150 מיליון שקל ,  בנוסף לחברה יתווספו הוצאות מימון בגין העלייה ברמת החוב לאחר חלוקת דיווידנד . " אנו צופים ירידה קלה ברווח הנקי שעיקרה טכנית חשבונאית ,  ומנגד עלייה בתזרים החופשי ",  אומר זוננברג , " אנו מעריכים כי בשנתיים הקרובות נראה עלייה ברמת התחרותיות בענף הסלולר ,  כאשר האיום המרכזי של החברה תהיה חבירה של מירס ל-hot בצורה זו או אחרת והפיכתה לחברת סלולר פעילה ",  אומרים במיטב.כחלק מהרצון להכניס חברות mvno לשוק ,  במיטב צופים כי משרד התקשרות יודיע על מהלך נוסף של הורדת דמי הקישוריות .  דמי הקישוריות נמצאות גם בשורת ההכנסות של החברה וגם בשורת ההוצאות - ככלל אצבע ניתן להניח כי ירידה של 50% בדמי הקישוריות יכולה לשפיעה על ה-ebitda בירידה של כ-10% ללא תגובת תגמול מצד החברות.החברה צפויה לחלק דיווידנד של כ-2.5 מיליארד שקל  ( כולל 1.4 חד"פ )  המשקף תשואת דיווידנד של כ-20% .  החברה נסחרת כיום לפי מכפיל תזרימי של 11.5 לשנת 2010 . " מחיר היעד שלנו לפרטנר הוא כ-82.5 שקל למניה ,  גבוה בכ-7% ממחיר השוק ",  אומר זוננברג , " בתנאים הנוכחיים של שוק ההון ,  אנו סוברים כי התשואה השוטפת של החברה מהווה אלטרנטיבת השקעה ראויה .  אנו נשארים בהמלצת 'תשואת יתר' ומעדיפים ליצור את החשיפה לתחום הסלולר דרך פרטנר ". סלקום - טובה ומתומחרת צפויה להציג שנת שיא בכמעט בכל הפרמטרים .  למרות צמיחה מתונה של כ-0.8% בהכנסות ,  החברה צפויה לרשום צמיחה של כ-4.6% ב-ebitda  ( מתואמת סיבסודים )  .  סלקום נכנסה לשנת 2009 ערוכה לשנת מיתון ועם האצבע על הדופק .  בפועל המיתון הפך להאטה והחברה השיגה שיפור נוסף ברווחיות ." ניתן לצפות כי בשנה הנוכחית החברה תשחרר מעט את החגורה ונראה עלייה מסוימת בהוצאות התפעול ",  אומרים במיטב , " אנו מעריכים כי השנה החברה תרשום תזרים תפעולי אחרי מס של כ-1.4 מיליארד שקל ובשנת 2010 נראה ירידה קלה של כ-3%-4% בתזרים ". כפי שציינו ,  סלקום כיום נהנית מהפריבילגיה שהיא יכולה להמשיך ולפעול כ-pure play בתחום הסלולר ,  כאשר האופציה לרכוש את נטוויז'ן תמיד עומדת לרשותה . " אנו סבורים כי מיזוג בין החברות הוא עניין של זמן .  מנגד יש לזכור כי מיזוג עם נטוויז'ן ,  אם יקרה ,  יעשה במחירים אסטרטגיים .  נזכיר כי העסקאות האחרונות שנעשו בקבוצת idb במניות נטוויז'ן נעשו לפי מחיר מניה של 49.60 שקל ",  אומר זוננברג.לפי מודל ה- dcf  ( wacc=9.50% ,  g=1% )  ,  אנו מקבלים שווי למניה של כ-130 שקל למניה ,  גבוה בכ-11% ממחיר השוק .  במיטב מעריכים כי בשנה הקרובה נראה צמצום פערים בין התוצאות של סלקום ופרטנר  ( התייעלת בפרטנר מול עלייה מתונה בהוצאות בסלקום )  - לפיכך המלצתם על סלקום היא 'תשואת שוק'.hot - פיסת הפאזל האחרונההתבססות השליטה ב- על ידי גוף אחד היא ההתפתחות חיובית מאוד עבור החברה . " אין לנו ספק כי hot היא החברה עם הפוטנציאל הגדול ביותר בענף התקשורת הישראלי ",  מצהירים במיטב . " יחד אם זאת ,  אנו לא קונים את התיזה כי בעל מניות חדש  ( יהיה מי שיהיה )  יכול להיכנס לחברה ולשלוף עוד 200 מיליון שקל  ( כמעט 17% מה-ebitda הנוכחית )  שהיו חבויים עד כה - גם אם בדיעבד יתברר כי ניתן להשיג את החיסכון האמור ,  אנו לא מוכנים לשלם עליו כבר היום ". במקביל לרכישת כ-44% ממניות hot ,  פטריק דרהי  ( על ידי אלטיס )  רכש את מלוא המניות של מירס ,  כאשר הוא מעניק ל-hot את האופציה להחליף את אלטיס בהסכם הרכישה תמורת לכ-170 מיליון דולר . " במידה ומירס אכן מתכוונת להפוך לשחקן פעיל בשוק הסלולר ,  אנו מעריכים כי נדרשת השקעה של כ-150-200 מיליון דולר בשדרוג התשתית .  אנו סבורים כי מיזוג בין hot למירס בהחלפת מניות היא האופציה ההגיונית ביותר ",  אומר זוננברג.לאחרונה hot קיבלה אישור לפעול כ-isp .  במיטב מעריכים כי לחברה ,  שכבר מספקת תשתית אינטרנט יש יתרון משמעותי בשיווק של isp .  אם זאת ,  כפי שניתן ללמוד מהניסיון של פרטנר בתחום  ( ושל חברות נוספות בתחום התקשורת )  - לקיחת נתח שוק הינה משימה בעייתית ובמיוחד בשוק בו שיעורי ההצטרפות נמוכים .  כלומר כל לקוח חדש שהחברה רוצה לגייס חייב להיות על חשבון חברה אחרת .  אם נוסיף למשוואה את האדישות המאפיינת את הצרכן הישראלי נקבל משימה לטווח ארוך.בתחום המסורתי של השידורים ,  החברה עדיין מתמודדת עם קשיי השירות והדבקת הפער בתשתיות ה-it .  במיטב מניחים כי מרבית הבעיות התפעוליות בדרך לפתרון  ( ובדקנו בשירות )  ועיקר המאמץ יתרכז בסיס העבודה על המותג.השנה החברה צפויה להציג ebitda של כ-1,085 מיליון שקל ,  גידול של כ-7% לעומת השנה הקודמת .  לאחר השקעות של כ-650 מיליון במיטב צופים תזרים תפעולי של כ-434 מיליון שקל  ( מכפיל 14.2 ביחס ל-ev )  . " ב-2010 אנו מעריכים כי התזרים יכול לצמוח בכ-10% לרמה של כ-480 מיליון  ( מכפיל 12.8 )  ",  אומר זוננברג.במיטב בית השקעות סבורים כי התמחור הנוכחי של המניה כבר מגלם בתוכו חלק מהפוטנציאל העתידי של החברה .  לפי מודל dcf  ( wacc=11% ,  g=1% )  המניח התייעלות מסוימת אנו מקבלים מחיר יעד של כ-40 שקל למניה ,  נמוך בכ-15% ממחיר השוק .  במיטב בית השקעות מותירים את ההמלצה על 'תשואת חסר'.סמייל - השווי שבמנוףסמייל רכשה כ-30.7% ממניות בזק בתמורה לכ-6.5 מיליארד שקל  ( לפי 8.00 שקל למניה )  .  עיקר המימון של הרכישה יתבצע על ידי חוב בנקאי .  במיטב מניחים כי ה-closing של העסקה צפוי להתבצע עד אפריל הקרוב .  לאחר מכן החברה תחזיק מניות בזק בשווי שוק של כ-7.8 מיליארד שקל מול חוב פיננסי נטו של כ-5.5 מיליארד המהווה כ-70% משווי הנכסים.לקראת השלמת העסקה סמייל מכרה את פעילות הליבה של החברה לאמפל בתמורה לכ-1.2 מיליארד שקל .  סכום זה בתוספת הלוואות בעלים מאינטרנט זהב ישמשו כהון עצמי בעסקה.למרות המינוף הגבוה  ( וכידוע מינוף שווה כסף )  - סמייל נסחרת כיום לפי שווי השוק של הנכסים שלה .  כלומר השקעה של כ-30 שקל  ( 100x ( 1-70% )  )  בסמייל היא שוות ערך להשקעה של 100 שקל בבזק מבחינת התשואה .  את יתרת הסכום ניתן להשקיע למשל באג"ח של בזק ולקבל תשואה ריאלית של כ-2%.בהנחה כי העסקת נסגרת - במיטב בית השקעות סבורים כי ההשקעה בסמייל לפי יחס המינוף ,  היא תמיד עדיפה  ( או שווה )  להשקעה בבזק ובנוסף המשקיע יוצר לעצמו put סינטטי על המניה  - " אנו סוברים כי המצב הנוכחי מתקיים בגלל שהעסקה טרם נסגרה באופן סופי ".  לשם ההשוואה ,  סקיילקס שיחס החוב לנכסים בה די דומה לסמייל ,  נסחרת היום בפרמיה של כ 20%-30% ביחס לשווי הנכסים שלה .  במיטב נשארים בהמלצת קנייה על סמייל ." מחיר היעד שלנו לסמייל מבוסס על מחיר יעד לבזק של 11 שקל ,  בניכוי דיסקונט של 15% ",  אומר זוננברג .
 
סקירה מיוחדת של מיטב ברוקראז' על מניות ענף התקשורת
המשך סיקור ומחיר יעד :  בזק - המניה המועדפת בתחום ;  פרטנר - בסימן התייעלות ;  סלקום - טובה ומתומחרת

