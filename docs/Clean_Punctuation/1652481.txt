לאחיות בהולנד נמאס :  אנו לא בקטע של סקס
איגוד האחיות בהולנד פתח בקמפיין שנושא את המוטו : " סקס אינו חלק מהטיפול ".  מקור הקמפיין הוא בתביעת מטופלים רבים לקבל מהאחיות טיפול מיני כחלק מזכויות החולה שלהם
בהולנד משאירים את הסקס לרובע החלונות האדומים :  איגוד האחיות בהולנד יפתח היום  ( שישי )  בקמפיין לאומי ,  בעקבות תלונות רבות שנשמעו באחרונה מצד מטופלים רבים במדינה על כך שהתפקיד אינו כולל גם שירותים מיניים .  למרבה הפלא ,  מסתבר שבהולנד התופעה מוכרת למדי ,  ולא רק בסגרת הפנטזיה הגברית .
 לפיכך ,  באיגוד הנקרא NU'91 ,  החליטו לשים לכך קץ אחת ולתמיד .  במסגרת מסע הפרסום האגרסיבי ברחבי המדינה ,  השם שנבחר להוביל את הקמפיין הוא  " זה הגבול שלי ",  מלווה בתמונתה של אחות צעירה המכסה את פניה בהצלבת ידיים .  
אתמול הצהיר דובר האיגוד כי הקמפיין נוצר לאחר שהתקבלה לפני כשבוע תלונה מאחות צעירה בת 24 ,  שסיפרה כי גבר בעל מוגבלות פיזית בן 42 בו טיפלה בביתו ,  דרש ממנה לספק לו שירותים מיניים .  
עוד סיפרה האחות כי היא חזתה במו עיניה בקולגות לעבודה אשר לא רק נדרשו לכך ,  אלא שהן אף הציעו לספק למטופל טובות הנאה מיניות .  כשהיא סירבה לכך ,  ביקש המטופל לפטר אותה ,  בטענה שהיא אינה כשירה לספק לו את הטיפול הנדרש לשביעות רצונו . 
" סוג כזה של טיפול אינו חלק מאחריותן של האחיות והמטפלות ",  אמרו באיגוד .  נוסף על כך ,  האיגוד עירב את המשטרה ההולנדית במקרה ,  אשר בודקת אם נעשה עוול גם לאחיות נוספות .
 
לאחיות בהולנד נמאס :  אנו לא בקטע של סקס
איגוד האחיות בהולנד פתח בקמפיין שנושא את המוטו : " סקס אינו חלק מהטיפול ".  מקור הקמפיין הוא בתביעת מטופלים רבים לקבל מהאחיות טיפול מיני כחלק מזכויות החולה שלהם

