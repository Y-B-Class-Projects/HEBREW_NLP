ג'רארד ומיליטו יעברו הקיץ לאינטר ? 
ב"קוריירה דלו ספורט "  דווח שבמידה וז'וזה מוריניו יאריך את חוזהו בקבוצה ,  מוראטי ינסה לצרף את הקפטן של ליברפול
האם הקפטן של ליברפול ,  סטיבן ג'רארד ,  ינטוש את האדומים בקיץ ויעבור לאינטר ?  דיווחים ב"קוריירה דלו ספורט "  מספרים על מעבר כזה ,  שאפשרי במידה ומאמן הנראזורי ,  ז'וזה מוריניו ,  יחתום על חוזה חדש בקבוצה .
 נשיאה של אינטר ,  מאסימו מוראטי ,  צפוי להאריך את החוזה של  " המיוחד ",  שאמור להמשיך עד 2012 ויציע לו חוזה לעונה נוספת ,  כאשר משכורתו אמורה לקפוץ מ-11 מיליון יורו ל-13 כחלק מהתנאים החדשים לחתימה .
 אחרי שמוריניו יחתום ,  נראה שיועמד לרשות המאמן הפורטוגלי תקציב לחיזוק ,  כשמי שנמצא כאמור ברשימה הוא קשרה של ליברפול ,  שעשוי לעבור בקיץ .  הדיווחים האלה מגיעים על אף העובדה שג'רארד כבר הבהיר לא פעם שהוא לא מעוניין לעזוב את אנגליה ולעבור לקבוצה אחרת .  אלא שההדחה המוקדמת השנה מליגת האלופות עשויה אולי לשנות את דעתו .
 מי שנותן חיזוק ליכולת של ג'רארד ,  במיוחד לקראת המונדיאל הקרב ובא ,  הוא שחקן העבר ,  ג'ון בארנס ,  שהכריז כי הקפטן של ליברפול וגם ווין רוני הם שחקני המפתח של הנבחרת בדרום אפריקה השנה . " אני חושב שאנחנו צריכים ששניהם יהיו בשיא שלהם כדי שיהיה לנו סיכוי לזכות בגביע העולמי ". 
כנראה שהנראזורי לא מסתפקים רק בג'רארד ושם נוסף שעולה שם היום הוא של גבריאל מיליטו ,  בלם ברצלונה .  אחיו של מיליטו ,  דייגו ,  שמשחק באינטר ,  לא ניסה להכחיש את הידיעה : " גבריאל ישמח לשחק באיטליה ".  כזכור ,  השניים שיתפו פעולה בעבר בסראגוסה הספרדית .  מחירו של גבריאל מיליטו צפוי לנוע בין 7-10 מיליון יורו .
 
ג'רארד ומיליטו יעברו הקיץ לאינטר ? 
ב"קוריירה דלו ספורט "  דווח שבמידה וז'וזה מוריניו יאריך את חוזהו בקבוצה ,  מוראטי ינסה לצרף את הקפטן של ליברפול

