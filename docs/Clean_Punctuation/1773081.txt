סקר :  44% מהיהודים בארץ נגד השכרת דירות לערבים
לפי סקר של מכון טרומן ,  44% מהאוכלוסייה היהודית בישראל תומכים בקריאת הרבנים להימנע מלהשכיר דירות לערבים בצפת .  55% בעד חוק שיחייב שבועת אמונים
44% מהאוכלוסייה היהודית בישראל תומכים בקריאת הרבנים להימנע מלהשכיר דירות לערבים בצפת ,  לעומת 48% שמתנגדים לקריאה .  כך עולה מסקר חדש של מכון טרומן לקידום השלום באוניברסיטה העברית והמרכז הפלסטיני למדיניות ולחקר דעת קהל ברמאללה .  הסקר מעלה עוד כי 40% מהאוכלוסייה היהודית תומכים בחוק שיאפשר ליישובים קטנים לדחות מועמדים חדשים ליישוב על בסיס אי התאמה חברתית או לאומית ,  לעומת 48% שמתנגדים .
 בנוסף ,  41% מהנשאלים תומכים בהצעת חוק שהועלתה בכנסת ,  לפיה ייאסר על נשים לחבוש רעלה או כיסוי ראש אחר במקומות ציבוריים ,  מול 52% שמתנגדים .  עוד עולה מהסקר כי 55% מהיהודים תומכים בחוק שיחייב מבקשי אזרחות ישראלית להישבע אמונים למדינה יהודית ודמוקרטית ,  לעומת 27% המתנגדים לכך .  הסקר מעלה גם כי יותר משני שלישים מהפלסטינים סבורים כי רוב הציבור הישראלי דווקא תומכים בגילויי חוסר סובלנות אלו .
 ממצאים נוספים בסקר מראים כי חלה עלייה משמעותית בתמיכה במתווה קלינטון להסדר בקרב הישראלים ועלייה שולית בקרב הפלסטינים בהשוואה לסקר משנה שעברה .  לפי הסקר הנוכחי ,  52% מהישראלים תומכים במתווה ו-39% מתנגדים לו .  בקרב הפלסטינים ,  40% תומכים במתווה ו-58% מתנגדים לו .  המדגם הפלסטיני כלל 1,270 מרואיינים ,  המדגם הישראלי כלל 511 יהודים ו-408 ערבים ששוקללו על פי חלקם היחסי באוכלוסייה .
 הסקר מגלה עוד כי 54% מן הישראלים תומכים ו-41% מתנגדים לשיחות עם חמאס אם הדבר יידרש כדי להגיע להסכם עם הפלסטינים .  בעניין ההקפאה ,  27% מהישראלים תומכים בהקפאה מלאה של הבניה בהתנחלויות ;  37% תומכים בהמשך הבנייה רק בגושי התנחלויות שיישארו בריבונות ישראל בהסכם עתידי ו-29% תומכים בבנייה ללא הגבלה בכל ההתנחלויות .
 
סקר :  44% מהיהודים בארץ נגד השכרת דירות לערבים
לפי סקר של מכון טרומן ,  44% מהאוכלוסייה היהודית בישראל תומכים בקריאת הרבנים להימנע מלהשכיר דירות לערבים בצפת .  55% בעד חוק שיחייב שבועת אמונים

