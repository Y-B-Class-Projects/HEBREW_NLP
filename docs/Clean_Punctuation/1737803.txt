הוכרזו הזוכים בפסטיבל עכו
ההצגה  " חינוך מחדש "  זכתה בפרס הראשון בתחרות המסורתית של הפסטיבל לתיאטרון אחר .  ההצגה  " 25 "  זכתה בפרס הוקרה להצגה מצטיינת . " הפסטיבל השנה היה מעולה ",  סיכמו השופטים
פסטיבל עכו לתיאטרון אחר ננעל היום  ( שלישי )  בפעם ה-31 עם ההכרזה על הזוכים בתחרות השנתית של הפסטיבל .  ההצגה הזוכה היא  " פלופנבאך וצופנהיים :  חינוך מחדש ".   " זוהי התבוננות מקורית ,  חדה ומדויקת בקשר שבין חינוך לחברה ",  נימק חבר השופטים ברשות דורית ירושלמי את הבחירה בהצגה של ערן טובול ,  שזכה ב-10,000 שקלים .  בתחרות  " עכו 2 "  זכתה ההצגה  " דקת דומיה ".  
בפרס הוקרה להצגה מצטיינת זכתה  " 25 "  של מאור זגורי ,  שגם זכה באות הוקרה לבימוי . " ידו המיומנת ורבת הדמיון של מאור זגורי הקנתה להצגה זרימה בלתי פוסקת ,  עשירה בהמצאות וקפדנית מבחינת חוש התזמון והניקיון ",  כתבו השופטים .  
באירוע עצמו הוענקו אותות הוקרה למשחק ,  לתעוזה אמנותית וכן למצטיינים בקטגוריות טכניות .  פרס ראש העיר לשחקנית הוענק לנעמה שנדר על ההצגה  " תיאטרון מסך ".   
" פסטיבל עכו 2010 היה מעולה ",  סיכמו השופטים . " הוא התאפיין בניגודיות חזקה בין ההצגות .  ניכר שהבחירות היו נאמנות לעידוד יוצרים צעירים ,  לחיפוש שפות אמנותיות רבות ומגוונות .  התימה המרכזית בפסטיבל היתה הזיכרון התרבותי הטראומטי ,  וההתמודדות של אנשים יוצרים עם זהותם התרבותית .  בפסטיבל נשמעו שפות אלטרנטיביות שמפצות במשהו על חוסר האפשרות לדבר את המשבר שאנו חיים בתוכו .  למרות ההתמקדות הגורפת בטראומה של אירופה ,  ההצגות הצליחו להאיר מזוויות שונות ומקוריות גם את עכו ,  על תושביה והיותה מראה של המצב הפוליטי בישראל ". 

הוכרזו הזוכים בפסטיבל עכו
ההצגה  " חינוך מחדש "  זכתה בפרס הראשון בתחרות המסורתית של הפסטיבל לתיאטרון אחר .  ההצגה  " 25 "  זכתה בפרס הוקרה להצגה מצטיינת . " הפסטיבל השנה היה מעולה ",  סיכמו השופטים

