יוון הנפיקה אג"ח לראשונה מאז שדירוג האשראי שלה הורד- בניסיון להקטין הגירעון
ההנפקה בשווי 8 מיליארד יורו בתשואה גבוהה של 6.2% ל-5 שנים כדי להבטיח את הצלחתה
יוון הנפיקה אג"ח בשווי 8 מיליארד יורו  ( 11.3 מיליארד דולר )  בתשואה גבוהה כדי להבטיח את הצלחת הנפקת האג"ח הראשונה של המדינה מאז שדירוג האשראי שלה הורד ,  כך דיווחה בלומברג .  יוון הנפיקה אג"ח לחמש שנים בעלות תשואה של 6.2% ,  כך דיווח משרד האוצר היווני בהודעת דואר אלקטרוני .  משרד האוצר דיווח כי קיבל הזמנות לרכישת אג"ח בשווי 25 מיליארד דולר ,  לאחר שהציע תשואה הגבוהה ב-0.3% מאג"ח ממשלתיות בעלות תקופה פקיעה דומה .  ממשלתו של יורגוס פפאנדראו נאבקת להוריד את הגירעון התקציבי ,  שעומד על 12.7% מהתמ"ג ,  ועליה להנפיק אג"ח בשווי 53 מיליארד יורו השנה - סכום השווה ל-20% מהתמ"ג .  דירוג האשראי של יוון הורד על ידי סוכנויות הדירוג s & p ,  מודי'ס ופיץ' בחודש שעבר .  עלות ביטוח האג"ח היווניות מפני חידלות פירעון צנחה אתמול מרמת שיא בשל ההשערות כי הנפקת האג"ח תסייע לממשלה להוריד את הגירעון התקציבי הגדול מבין מדינות האיחוד האירופי .  במסחר בחוזי cds - credit default swap  יורדת העלות השנתית של ביטוח כנגד חדלות פירעון באג"ח של ממשלת יוון ב-0.09% ל-3.29% ,  לאחר שהגיעה לרמת שיא של 3.5% בשבוע שעבר - לפי נתוני חברת המידע cma דאטאוויז'ן .
 
יוון הנפיקה אג"ח לראשונה מאז שדירוג האשראי שלה הורד- בניסיון להקטין הגירעון
ההנפקה בשווי 8 מיליארד יורו בתשואה גבוהה של 6.2% ל-5 שנים כדי להבטיח את הצלחתה

