ניצן חן : " למה פועלים להכניס את ערוץ 9 ל-DTT ולא את 24 ?  בגלל 15 המנדטים של ישראל ביתנו ?  "
 יו"ר ועדת הכלכלה :  יש רוב לצירוף ערוץ 9 ל-DTT ;  בניגוד לעמדת רשת ייאסר על 2 בעלות רישיון לחלוק ערוץ
דיון סוער נערך היום בוועדת הכלכלה בנוגע להכנסת ערוץ 9 לחבילת הערוצים הדיגיטלית  ( dtt )  .  הדיון נערך במסגרת נושא הרפורמה בשוק התקשורת אך לא בסיומו לא התקיימה הצבעה .  יו"ר הוועדה ,  ח"כ אופיר אקוניס ,  אמר כי  " ערוץ 9 צריך להיות בתוך החבילה הזאת .  יש לזה רוב בכנסת וגם בוועדת הכלכלה .  לגבי ההכללה של שאר הערוצים  ( כמו ערוץ 24 )  אני לא מצאתי רוב ".  במידה שערוץ 9 ייכנס לחבילת הדיגיטלית ,  ניתן יהיה לקלוט אותו באמצעות רכישת ממיר בעלות חד פעמית של 400 שקל - צעד שיהווה ניצחון גדול לערוץ 9 ומכה ל-yes ול-hot .  אקוניס הוסיף כי  " אם הדבר לא יבוא כהצעה בועדה זה יבוא כהסתייגות ולדעתי זה גם יעבור .  לנבחרי הציבור גם יש מלה וחושבים שהאינטרס הציבורי זה שערוץ 9 ייכנס לחבילה ". סמנכל הרגולציה ב-hot ,  יורם מוקדי ,  אמר כי  " הלוגיקה של רפורמת ה-dtt היתה שמי שכבר משודר ייכנס לחבילה .  ניתן פה מתווה שלא נועד להקים פלטפרומה שתתחרה ב-yes ו-hot אלא הפצה יותר יעילה של הערוצים שכבר באוויר .  עכשיו באה הרפורמה הזאת ואומרת שיינתן רישיון לכל דורש בתנאי שיעמוד בתנאי הרישיון .  לצדם עכשיו מוצע להכניס סטודנטים חופשיים כמו למשל ערוץ 9 שיש לו חובת הפקות מקור בסכום מאוד מאוד נמוך והם לא עומדים בו בכלל .  יוזמי ה-dtt קראו לו יעילות בהפצה והבטיחו שזה ייגמר ב-5 ערוצים ". יו"ר מועצת הכבלים ,  ניצן חן ,  אמר כי  " כל אחד מחפש את הלוגיקה מהפוזיציה .  יש משהו לא הגון שמבדלים ערוץ מסוים .  על בסיס מה עושים אבחנה בין ערוץ 9 לשאר ?  על בסיס זה שלישראל ביתנו יש 15 מנדטים ?  ".  אקוניס ענה לו כי  " בכנסת הזאת יש היתכנות פוליטית להכנסת ערוץ 9 ל-dtt .  אני רק אומר עובדתית ".  חן הוסיף כי  " אם ערוץ 9 בפנים ,  אין שום סיבה ש-24 לא יהיה .  למה ,  בגלל שיש יותר פוליטיקאים רוסים בכנסת ?  זה בלון ניסוי מסוכן שיכולות להיות לו השלכות מרחיקות לכת על יס והוט .  לא שוויוני ולא ראוי ". נציגת משרד המשפטים דנה נויפלד אמרה כי  " אין מניעה שערוץ 9 או כל קבוצה אחרת שקבוצה אחרת שרוצה לעלות ל-dtt תלך לרשות השנייה ותבקש רישיון .  כל קבוצה קיימת שרוצה יכולה לבקש רישיון ".  היועצת המשפטית של משרד התקשורת נגה רובינשטיין ,  הבהירה כי עמדת הממשלה היא נגד הכנסת ערוץ 9 ואמרה כי  " אם עושים כאן פלטפורמה שלישית שמתחרה ברב ערוצית ,  אנחנו צריכים לחשוב על זה ברמה הקונספטואלית כי זאת לא היתה הכוונה המקורית ". חבר הכנסת נחמן שי אמר בעניין זה כי  " השמיכה קצרה .  צריך לחשוב איך לפצות את הכבלים והלוויין .  זה אבן יסוד בשידורים שלהם ".  מנכ"ל yes ,  רון אילון ,  הדגיש כי במידה שערוץ 9 יעלה ל-dtt ,  הוא צריך למלא חובת הפקות מקור והמדינה צריכה לאפשר פרסום בערוצים אחרים בשפה הרוסית .  אילון אמר כי  " אם ערוץ 9 צריך להתווסף ל-dtt ,  צריך לפתוח פרסום בטלוויזיה בערוצי חמגזר הרוסי .  ערוץ 9 דאג להפוך למונופול בעניין הפרסום לציבור הרוסי ". אילון הוסיף כי אסור לאפשר לערוץ בחירה ואם המדינה מחליטה שיש לצרפו ל-dtt ,  יש לחייבו בכך .  בתחילת השבוע טענה מיכל רפאלי כדורי מ-yes כי ערוץ 9 אינו באמת מעוניין לעלות ל-dtt בשל העלויות הגבוהות שיידרש לשלם ,  ורק מנסה לשפר את ערך הנכס שלו.נגה רובינשטיין אמרה כי  " כולנו מרגישים עכשיו את המונופול של ערוץ 2 ואת ההשפעה על ערוץ 10 .  אם תהיה הגנת ינוקא למי שלא יתמודד על ערוץ 2 ,  זה יגדיל מאוד את המחויבות של מי שכן יקבל את אפיק 22 כי לאחרים תהיה הגנת ינוקא .  זה דרך למנוע מגופים אחרים לנסות להתמודד על ערוץ 22 ". נויפלד אמרה כי  " היו שני מכרזים שהעניקו לקשת ורשת הזכות לשדר .  ב-2015 הזיכיון היה אמור להיפתח מהתחלה וכל בעלי הקבוצות היו אמורים לעמוד לתחרות מחדש ולא נזכיר קבוצה אחת בשם טלעד שהשקיעה במשך שנים וכיום לא משדרת ולא קיבלה כלום על המותג ".  מנכ"ל הרשות השנייה מנשה סמירה הדגיש כי  " המותג של המדינה .  מי שחולק שייקח את זה לאיזה בית משפט שהוא רוצה .  הם חתומים על זה במסמכים ". החלטות שהתקבלו במסגרת הוועדה קבעו כי כל גוף שידור שיעבור למעבר רישיונות ,  יצטרך להחזיק בעצמו ערוץ שלם ,  ושני בעלי רישיון לא יוכלו לחלוק ערוץ אחד .  זאת בניגוד לעמדת רשת .  המשנה למנכ"ל הזכיינית ,  שאול מגנזי אמר כי  " אנו לא רואים מניעה שיהיה יותר מבעל רישיון אחד בערוץ אחד .  לא צריכה להיות מניעה שכל אחד ישקיע מה שצריך ושלכל אחד יהיה רישיון .  אפשר ששני גורמים יגיעו להבנה ביניהם וישדרו שניהם בערוץ 2 ". נציגת משרד המשפטים דנה נויפלד השיבה למגנזי כי  " כשאין מגבלת תדרים ,  אין שום סיבה לחלוקה של ערוץ .  אם שני גורמים רוצים לשדר באותו ערוץ - שיתמזגו ".  על כך השיב מגנזי : " ואם הם לא רוצים להתמזג ?  לא בשלו התנאים למיזוג "  בניגוד לעמדת רשת הסעיף אושר כלשונו.סעיף נוסף שאושר קובע כי גם אם זכייניות ערוץ 2 יעברו לרישיונות ב-2012 ,  הם יצטרכו להמשיך להעביר את שידורי החינוכית מדי יום אחרי הצהריים עד ל-2015 ,  זאת למרות התנגדות זכייניות ערוץ 2 שביקשו להסיר מעליהן  " משקולת "  זו ,  לדבריהן.זכייניות ערוץ 2 ביקשו הגנת ינוקא ,  כלומר הקלות בשנים הראשונות ,  עבור גוף השידור שלא יקבל את אפיק 22 וייאלץ להתחיל לשדר בערוץ אחר .  היועצת המשפטית של משרד התקשורת התנגדה לבקשה זו .  אקוניס אמר כי  " מדורת השבט היא ערוץ 22 והן השקיעו הרבה בלפתח את המותג ". בנושא אחר שאל מנכ"ל רשת אבי צבי : " האם חברות הסלולר יוכלו לקבל רישיון ?  צריך לתת את הדעת על זה .  בשביל החברות האלה זה לא הרבה כסף ".  נויפלד ענתה לו : " כרגע יש שימוע במועצת הכבלים והלוויין בעניין זה .  אין פה נציגים של חברות הסלולר ולא הוגן לדון בזה ". רובינשטיין אמרה כי  " מה שמטריד את מנכ"ל רשת זה שחברות הסלולר מעבירות תכנים על גבי רשתות .  יש עוד המון גופים שעושים את זה .  בדיוק בשביל זה קמה ועדה שעושה שימוע וצריכה לגבש החלטותיה .  ככל שיהיה מדובר בנושא השידורים ,  גם נושא הבעלויות הצולבות שיקר ללבנו ייבחן ואנחנו חושבים שזה לא נכון שתהיה אחזקה צולבת ,  זה יעלה לדיון ". 

ניצן חן : " למה פועלים להכניס את ערוץ 9 ל-DTT ולא את 24 ?  בגלל 15 המנדטים של ישראל ביתנו ?  "
 יו"ר ועדת הכלכלה :  יש רוב לצירוף ערוץ 9 ל-DTT ;  בניגוד לעמדת רשת ייאסר על 2 בעלות רישיון לחלוק ערוץ

