ספורט ביזנס | באירופה החליטו לעצור את האוליגרכים 
רומן אברמוביץ' ובעלי הון מהמפרץ הפרסי ייאלצו בקרוב לשנות את כללי המשחק בצעצועים שהם רכשו לעצמם - קבוצות כדורגל אירופיות .  התאחדות הכדורגל באירופה יוזמת תוכנית מהפכנית שתאסור עליהם להזרים מאות מיליוני יורו בשנה לקבוצות ,  ותכריח אותן להסתדר בכוחות עצמן .  הסוצי
הדעה הרווחת היא שארה"ב היא מעוז הקפיטליזם ,  בעוד שאירופה היא ברובה סוציאל-דמוקרטית .  זה אולי נכון בנוגע למדיניות הכלכלית של המדינות ,  אבל כשזה מגיע לספורט - היוצרות מתהפכות .  בליגות המקצועניות בארה"ב יש רגולציה פיננסית ,  יש תקרת שכר  ( לפעמים היא קשוחה ואי אפשר לחרוג ממנה ,  ולפעמים היא רכה ,  כלומר אפשר לחרוג ולשלם קנס )  ,  יש משכורות מינימום מכובדות ביותר ויש התנהלות אחראית .  בארה"ב יש גם שוויון הזדמנויות נדיר בדראפט ,  שבו עלול השחקן הטוב ביותר שעומד לבחירה למצוא את עצמו בקבוצה הגרועה ביותר ,  כמו לברון ג'יימס שהגיע העונה לחור כמו קליבלנד ומשנה את הגורל של קבוצת הכדורסל המקומית .  על רקע זה מובן גם מדוע בפוטבול האמריקאי יש תחלופה של האלופה כמעט בכל שנה ,  ויש עניין רב בליגה הזאת .  לעומת זאת ,  בכדורגל האירופי שולט קפיטליזם של כרישים .  הקבוצות הגדולות רושמות הכנסות של מאות מיליוני יורו מתמלוגים משידורי הטלוויזיה ,  פרסי הענק שמחלקת ליגת האלופות ונתחים בעוגת הפרסום .  בשורה התחתונה ,  חלק מהקבוצות נהנות מרווחים של עשרות מיליוני יורו בשנה .  מנגד ,  הקבוצות הבינוניות והקטנות כורעות תחת הנטל ,  וחלקן מתפרקות או יורדות לליגות נמוכות .  אבל ההכנסות של הקבוצות הגדולות הן לא הסיפור האמיתי שעומד מאחורי הצלחתן .  הקבוצות העשירות באמת הן כאלה שיש להן  " שוגאר דדי'ס "  שמזרימים להן כספים .  כך קרה עם צ'לסי של רומן אברמוביץ' ,  שבזכות הזרמת מאות מיליוני ליש"ט מצדו נהפכה לאימפריה ,  וכך מנסים עכשיו מיליארדרים ממדינות המפרץ לעשות עם מנצ'סטר סיטי .  בעלי ההון מזרימים לקבוצותיהם מאות מיליוני יורו ,  שבהם נקנים שחקנים מצוינים שנהנים ממשכורות בלתי נתפשות .  אין פה מודל כלכלי הגיוני כמובן .  הקבוצה היא סוג של צעצוע מתוחכם עבור הכרישים .  גם בישראל נוצרה סערה לא קטנה כשהגיע ארקדי גאידמק והזרים לבית"ר ירושלים כ-100 מיליון דולר - תקציב עצום יחסית לשאר הקבוצות .  חוזרים לשורשים מישל פלאטיני ,  שחקן העבר הגדול ונשיא אופ"א  ( התאחדות הכדורגל האירופית )  ,  רוצה כיום לחזור לשורשים הסוציאל-דמוקרטיים ,  ומנסה להנהיג בכדורגל האירופי רגולציות של מודל כלכלי הגיוני . " פייר פליי פיננסי ",  קוראים לתוכנית הזאת ,  שאושרה עקרונית וצפוי מאבק גדול בשנה הקרובה על אישורה הסופי .  לפי התוכנית ,  החל בעונת הכדורגל 2013/2012 לא יוכלו הקבוצות להוציא יותר ממה שהן מכניסות .  ההכנסות יהיו רק כאלה שמכונות  " טבעיות "  - כרטיסים ,  זכויות שידור ,  מכירת מוצרים נלווים וגיוס חסויות - ולא הזרמת כסף מבחוץ .  ספרי הקבוצות יהיו פתוחים בפני אופ"א ,  וקבוצה שתחרוג יחרגו עלולה לקבל קנס ואפילו להיות מורחקת מגביעי אירופה .  הקבוצות העשירות מאוד ,  אלה שמסתמכות על מיליאררים ,  אולי ייפגעו בטווח הקצר ,  אבל בטווח הארוך התוכנית הזאת תכניס יציבות לכדורגל האירופי ,  תיצור שפיות ברמת המשכורות של השחקנים וגם תמנע פערים שהולכים וגדלים בין הקבוצות .  באנגליה ,  שם נמצאות הקבוצות העשירות בעלות השוגר דדי'ס ,  יש התנגדות למהלך של פלאטיני ,  אבל ארגון הקבוצות האירופיות  ( שבו חברות 103 קבוצות ,  כולל מכבי חיפה והפועל תל אביב )  כבר הביע תמיכה במהלך ,  וכך גם איגוד השחקנים המקצוענים הבינלאומי וארגון הגג של הליגות האירופאיות .  לפי פלאטיני ,  המהלך נתמך על ידי רוב עצום של בעלי הקבוצות ,  ואפילו האוליגרכים מבינים שהכיוון נכון .  הרי הם לא היו מנהלים אף עסק אחר שלהם כך .  אברמוביץ' סגר בחג המולד את החוב של צ'לסי והעביר לקבוצה 343 מיליון ליש"ט ,  מתוך כוונה שכעת היא תנסה להסתדר לפי מודל כלכלי הגיוני ,  ושעד 2012 היא אכן תוכל לעמוד בהוצאות בהתאם להכנסות .  לגבי מנצ'סטר סיטי העניין מוטל בספק .  הקבוצה דיווחה שלשום על הפסד של 92.6 מיליון ליש"ט בעונה האחרונה - ההפסד הגדול ביותר אי פעם של קבוצה אנגלית .  ללא הכסף מהמפרץ הקבוצה לא תעמוד במודל של פלאטיני ,  אבל יש לשייחים שנתיים וחצי להתארגן .
 
ספורט ביזנס | באירופה החליטו לעצור את האוליגרכים 
רומן אברמוביץ' ובעלי הון מהמפרץ הפרסי ייאלצו בקרוב לשנות את כללי המשחק בצעצועים שהם רכשו לעצמם - קבוצות כדורגל אירופיות .  התאחדות הכדורגל באירופה יוזמת תוכנית מהפכנית שתאסור עליהם להזרים מאות מיליוני יורו בשנה לקבוצות ,  ותכריח אותן להסתדר בכוחות עצמן .  הסוצי

