הפטנט של אמזון למניעת תביעות
קהילת הקוד הפתוח בלחץ :  מיקרוסופט ואמזון חתמו על הסכם לפיו ייחשפו אחת לפטנטים של השניה ויוכלו להשתמש בהם
מיקרוסופט ואמזון חתמו על הסכם פטנטים ,  שיאפשר להן להשתמש אחת בפטנטים של השניה .  לא ידוע מה היקפה הכספי של העסקה ,  אך ידוע כי אמזון היא זו שתשלם למיקרוסופט בגינה .  ההסכם נותן גישה הדדית לקטלוג הפיתוחים של החברות ,  ומכסה טווח רווח של מוצרים וטכנולוגיות ,  כך נמסר אמש  ( ב' )  בהודעה שהוציאה מיקרוסופט בנושא .
 ההערכות הן כי אחד האינטרסים של אמזון להסכם הוא הגנה מפני תביעות משפטיות אפשריות של מיקרוסופט על הפרה של פטנטים טכנולוגיים ,  בין השאר בספר האלקטרוני  " קינדל "  שאמזון מייצרת .  הספר משתמש במערכות קוד פתוח לגביהן טענה מיקרוסופט בעבר כי הן מפירות פטנטים רבים שלה .  שיתוף הפעולה החדש יגן על אמזון מטענות שיופנו ישירות אליה על ידי הענקית מרדמונד .
 החדשות אודות ההסכם גורמות לחשש בקרב קהילת הקוד הפתוח ,  הרואה במיקרוסופט איום .  ג'ים זמלין ,  המנהל בפועל של ארגון לינוקס ,  הגיב באמירה שמיקרוסופט מנסה  " ליצור אי ודאות סביב לינוקס ".  עוד אמר זמלין כי  " חברות חותמות על הסכמי רישוי כל הזמן ,  אך לא חושפות פטנטים ומוציאות הודעות לעיתונות על כך ". 

הפטנט של אמזון למניעת תביעות
קהילת הקוד הפתוח בלחץ :  מיקרוסופט ואמזון חתמו על הסכם לפיו ייחשפו אחת לפטנטים של השניה ויוכלו להשתמש בהם

