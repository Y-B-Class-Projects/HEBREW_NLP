הודג'סון : " אין קבוצה שאי אפשר לעצור "
 ליברפול והודג'סון מגיעים אופטימיים למשחק מול צ'לסי  ( 18:00 ,  ספורט 1 )  .  אובי מיקל חושש : " הם יילחמו מולנו על החיים שלהם "
 עד לא מזמן ,  לא היינו מופתעים לקבל את הקרב הגדול בין צ'לסי וליברפול בחצי גמר ליגת האלופות ,  נניח .  אלא שהמשחק הערב ( ראשון ,  18:00 ,  ספורט 1 )  באנפילד יהיה דווקא סוג של מפגש קצוות :  הבלוז מוליכים את הטבלה באין מפריע ,  האדומים ממרסיסייד הצליחו לחמוק מהקו האדום סוף סוף ,  אך עדיין בין שתי האימפריות האלה מפרידות לא פחות מ-13 נקודות ,  ואנחנו בסך הכל במחזור העשירי .
 הבלוז ניצחו 12 פעמים ב-26 המפגשים האחרונים בין הקבוצות ,  כאשר צ'לסי מגיעה לאנפילד עם שישה ניצחונות בשבעת משחקי הליגה האחרונים שלה .  אם מוסיפים לכך את ה-1:4 הקליל על ספרטק מוסקבה בליגת האלופות ,  שהעלה אותה באופן רשמי ומוחץ לשמינית גמר המפעל האירופי הבכיר ,  מבינים כי החבורה של קרלו אנצ'לוטי נמצאת בכושר מצוין .  החדשות הטובות מבחינת המנג'ר הוותיק מגיעות מכיוונו של פלורן מאלודה הנהדר ,  שהחלים מוקדם מהצפוי מפציעתו בקרסול ,  ויפתח בהרכב .  ג'ון טרי ,  שנח במוסקבה ,  ישוב ל-11 הפותחים גם כן ,  בעוד פרנק למפארד הפצוע ימשיך לצפות בחבריו מהצד .
 מאמן ליברפול רוי הודג'סון התייחס ליריבה : " אני לא חושב שיש קבוצה שהיא בלתי ניתנת לעצירה ",  אמר על צ'לסי , " לכל קבוצה יש ימים רעים ,  כל קבוצה מפסידה .  אולי הם לא יפסידו הרבה העונה ,  אך הם בוודאי יפסידו ". 
אנצ'לוטי לא מאמין שליברפול תאיים על הצמרת ,  אך סבור שהיא לא אמרה את המילה האחרונה העונה : " קשה להאמין שליברפול תיאבק על האליפות ,  אבל יש להם עוד הרבה זמן להיאבק על המקום הרביעי ". 
ג'ון אובי מיקל דווקא חושש מהמשחק : " אני חושב שזה ממש לא משנה אם ליברפול בכושר טוב או רע .  כל עוד זאת צ'לסי ,  הם יילחמו על הדשא כאילו זה המשחק של חייהם .  עם כל הבעיות שיש להם ,  מבחינתם העונה מתחילה היום ". 
הודג'סון עשוי לקבל בחזרה את דירק קאוט ,  שסובל מפציעה בקרסול ,  כאשר במרכז הקישור צפוי לוקאס לייבה לקבל את הקרדיט .  ג'ו קול ויוסי בניון ,  שעשו כל אחד את הדרך ההפוכה בקיץ ,  יחמיצו את המשחק הפיקנטי בשל פציעות .
 השחקן שמדאיג את אנצ'לוטי יותר מכל אחד אחר בליברפול הוא סטיבן ג'רארד ,  איך לא .  קשר נבחרת אנגליה קם מהספסל כדי לכבוש שלושער ,  להחזיר את ליברפול מפיגור ולהעניק לה 1:3 נאה על נאפולי בליגה האירופית באמצע השבוע ,  ונראה פשוט מצוין . " מאוד חשוב שלא ניתן לו הזדמנויות ,  כי הוא משחק בעמדה מאוד מסוכנות עבורנו - קצת מאחורי פרננדו טורס ",  אמר אנצ'לוטי .  לכשנשאל האם היה מעוניין לאמן את ג'רארד ביום מן הימים ,  השיב : " כמובן ,  כי הוא אחד השחקנים הטובים בעולם .  כשאתה מאמן שחקנים מסוגו ,  קל יותר לנצח ".  
גם רוי הודג'סון עסוק בקפטן שלו .  המנג'ר האנגלי קיווה לתת לג'רארד לנוח ,  אך נאלץ להקים אותו מהספסל במחצית אותו משחק מול נאפולי . " אני מקווה שהוא לא הוציא מעצמו יותר מדי ,  כי נצטרך אותו למשחק כל המשחק מול צ'לסי ",  אמר הודג'סון ,  שנתן גם לפרננדו טורס לנוח מול נאפולי . " סטיבן ופרננדו שחקנים פנטסטיים ,  אבל אנחנו לא יכולים לסמוך עליהם בכל משחק ,  כי אם אחד מהם ישחק קצת פחות טוב ,  עלינו להראות שאנחנו לא מוותרים ".  
ג'רארד טוען כי הוא לא מתחרט על כך שלא עבר לצ'לסי ב-2004 וב-2005 ,  על אף שהכחולים הציעו לו חוזים גדולים ומפתים ,  ועל אף שבסטמפורד ברידג' הוא יכול היה לזכות באליפויות שכנראה לעולם לא יוכל להשיג כבר עם ליברפול המדשדשת .  על אף שניתן כבר לזהות את הייאוש על פניו של הקפטן בן ה-30 לגבי סיכוייו להניף את צלחת האליפות ,  הוא עדיין דבק בדרכיו .
" לא חושב שההישארות שלי בליברפול היא הקרבה ",  אומר ג'רארד , " להיות הקפטן של ליברפול ולהנהיג אותה זו לא הקרבה ,  זה לחיות את החלום .  ברור שהיו הזדמנויות בעבר לעזוב ,  אבל אני אוהב את המועדון .  אני רוצה להישאר עוד ולהצליח ,  כי שזה יגיע ,  זה יהיה מתוק אפילו יותר ". 
ג'רארד סיפר על התקוות שלו מהבעלים החדשים : " מנקודת מבט אנוכית ,  הייתי רוצה שהם יספקו פתרונות מהירים למצב שלנו ,  כי נשארו לי אולי עוד חמש-שש שנים ברמה הזאת ,  אבל אני יכול להבין אותם ,  הם בוודאי רוצים לבנות בסיס ארוך טווח ".  
עדכון ראשון :  6.11 ,  11:41עדכון אחרון :  7.11 ,  13:16

הודג'סון : " אין קבוצה שאי אפשר לעצור "
 ליברפול והודג'סון מגיעים אופטימיים למשחק מול צ'לסי  ( 18:00 ,  ספורט 1 )  .  אובי מיקל חושש : " הם יילחמו מולנו על החיים שלהם "
 
