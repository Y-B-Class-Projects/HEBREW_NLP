יצחק תשובה ובני משפחתו ביקרו היום בקידוח  " צוק תמרור 4 "  שליד ערד
דלק קידוחים ואבנר ,  בהן שולט תשובה ,  מחזיקות ב-50% מזכויות הקידוח
יצחק תשובה ,  אישתו ושני בני משפחה נוספים החליטו לחגוג את חג הפורים בביקור בצינור הנפט בקידוח צוק תמרור 4 שליד ערד ,  שנמצא בשלביו הסופיים .  משפחת תשובה הגיעה להתרשם מהקידוח ,  ושהתה באתר למעלה משעה ,  במהלכה קיבלה הסברים על אופן ביצוע מבחני ההפקה ותהליך הפקת הנפט.הקידוח ,  בו שותפות דלק קידוחים ואבנר מקבוצת דלק שבבעלותו  ( 50% )  ,  יחד עם זרח  ( 50% )  ,  עורר התרגשות רבה בקרב המשקיעים ביום חמישי שעבר ,  עם פרסום תמונות ועדויות על נפט הזורם מתוך האדמה ,  במסגרת מבחני ההפקה המבוצעים בו .  מבחני ההפקה נכנסים לישורת האחרונה שלהם ולאחר ניתוח ממצאיהם יהיה ברור האם יזרום נפט בכמות מסחרית וכלכלית מן האדמה.בעקבות הפרסומים מיהרה השותפה זרח להרגיע  - " במהלך מבחן ההפקה התגלה נפט בעומק של כ-1,900 מטר .  הואיל ומבחן ההפקה בעיצומו והשכבה הנבחנת הינה דקה ,  לא ניתן בשלב זה ללמוד מגילוי הנפט על המסחריות או הכלכליות של המאגר .  ספיקת הבר וגודל המאגר יקבעו בימים הקרובים עם סיום מבחני ההפקה וניתוח ראשוני שלהם ".  בעקבות הידיעות מהבוקר זינקה מניית זרח בעד 20% ,  אך עם פרסום ההודעה הרשמית נרגעו הרוחות והמניה חתמה את יום המסחר ללא שינוי .
 
יצחק תשובה ובני משפחתו ביקרו היום בקידוח  " צוק תמרור 4 "  שליד ערד
דלק קידוחים ואבנר ,  בהן שולט תשובה ,  מחזיקות ב-50% מזכויות הקידוח

