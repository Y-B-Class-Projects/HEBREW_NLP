הממשל בארה"ב שוקל הטלת קנס על טויוטה
בוושינגטון הורו לחברה להעביר מסמכים בנוגע להשבת המכוניות למוסכים .  הממשל חוקר כמה זמן ידעה טויוטה על הכשלים .  במידה ויוטל על החברה קנס - הוא עשוי להגיע עד ל-16 מיליון דולר
הממשל בארה"ב הורתה לטויוטה להעביר לה מסמכים הקשורים להחזרות המכוניות למוסכים כדי לבדוק כמה זמן ידעה טויוטה על הכשלים הבטיחותיים לפני שהורתה על הצעד .  טויוטה ,  המודאגת מפני ירידה במכירות מכוניותיה ,  הודיעה כי תעצור באופן זמני את ייצור המכוניות בשלושה מדינות .  
משרד התחבורה האמריקאי דרש שטויוטה תעביר אליו מסמכים הנוגעים לשאלות מתי וכיצד למדה על הכשלים בדוושת הגז של דגמים מסויימים ,  על הכשלים הבטיחותיים שנגעו לשטיחון שמתחת לרגלי הנהג ולכשלי הבלמים של דגמים היברידיים מסויימים ,  ביניהם הפריוס הפופולארית .  כל הכשלים הללו הובילו להחזרתן למוסך של 8.5 מיליון מכוניות ברחבי העולם .
 טויוטה עומדת בפני חקירות מצד ממשל אובמה והקונגרס האמריקאי ,  בימים בהם היא נאבקת לשמור על תדמיתה האמינה בקרב הלקוחות והמוניטין שלה כיצרנית מכוניות איכותית .  טויוטה עצרה את ייצור המכוניות במפעלים בשלוש מדינות בארה"ב ,  ביניהן טקסס .  שלושת המפעלים מעסיקים 1,850 עובדים .
 שר התחבורה האמריקאי ,  ריי לה-הוד ,  אמר כי הממשל שוקל הטלת עונשים אזרחיים על טויוטה בעקבות התנהלותה בתקרית החזרת המכוניות .  הקנס המקסימלי על טויוטה עשוי לעמוד על 16 מיליון דולר .  הקנס האזרחי הגדול ביותר שהוטל בארה"ב עד כה עמד על מיליון דולר ,  והוא הוטל ב-2004 על ג'נרל מוטורס לאחר שהתנהלה באיטיות בנוגע להשבות מכוניות למוסכים בעקבות תקלה במגבים .  
נשיא טויוטה אקיו טויודה ידבר היום עם התקשורת בפעם השלישית זה 12 ימים ,  במטרה לנסות ולהגן על המוניטין של החברה .
 
הממשל בארה"ב שוקל הטלת קנס על טויוטה
בוושינגטון הורו לחברה להעביר מסמכים בנוגע להשבת המכוניות למוסכים .  הממשל חוקר כמה זמן ידעה טויוטה על הכשלים .  במידה ויוטל על החברה קנס - הוא עשוי להגיע עד ל-16 מיליון דולר

