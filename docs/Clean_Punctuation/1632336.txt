הזעזועים בהפניקס לא פוסקים לרגע :  איציק הורביץ ,  מוותיקי הקבוצה ,  מוחלף באורן אל-און
מחליפו של הורביץ ,  אל-און ,  הגיע להפניקס לפני מספר חודשים ,  שנה לאחר שהתפטר במפתיע ממנורה מבטחים
שבוע ימים לאחר שמנהל ההשקעות הראשי של הקבוצה ,  דרור נגל ,  נטש את הקבוצה ,  הולך אחריו מנהל חטיבת הלקוחות של הפניקס ,  איציק הורביץ .  במקומו של הורביץ ימונה לתפקיד אורן אל-און שמשמש במקביל יו"ר קרן הפנסיה של הפניקס.הורביץ  ( 57 )  הוא מהוותיקים בקבוצת הפניקס ושימש בעברו הרחוק יותר כמשנה למנכ"ל וכמנהל אגף ביטוח חיים בהפניקס ,  אז עזב את החברה לנהל את חברת הביטוח אישי ישיר טרם מוזגה לתוך ביטוח ישיר ,  מקבוצת צור שמיר .  בסוף 2005 שב הורביץ להפניקס לתפקיד שנחשב מהבכירים ביותר בקבוצה - מנהל חטיבת הלקוחות.מחליפו של הורביץ ,  אל-און ,  הגיע להפניקס לפני מספר חודשים ,  שנה לאחר שהתפטר במפתיע ממנורה מבטחים שם ניהל את קרן הפנסיה הגדולה בישראל - מבטחים החדשה .  בעברו כיהן אל און במגוון תפקידים במנורה ביניהם מנכ"ל מנולייף ומשנה למנכ"ל מנורה.פעילות הפנסיה של הפניקס אינה רחבה ביחס לחברות הביטוח האחרות בישראל ומסתכמת בהיקף נכסים של 2.38 מיליארד שקל בלבד .  הגעתו של אל-און לתפקיד לאחר שניהל 27 מיליארד שקל במבטחים החדשה ,  היה נראה מוזר כך שמינויו לתפקיד מקביל ונוסף היה דבר מתבקש .  חטיבת הלקוחות של קבוצת הפניקס הינה זרוע הביצוע העיקרית שלה ומרכזת את קשרי העבודה ושיתוף הפעולה עם סוכני הקבוצה ולקוחותיה.מאז כניסתו של המנכ"ל החדש אייל לפידות לכסאו בהפניקס התבצעו מספר חילופים נוספים .  לפני שבוע הודיע דרור נגל מנהל ההשקעות הראשי של הקבוצה על פרישתו,כאשר במקומו מונה גדי גרינשטייין ,  מנכ"ל גאון שוקי הון לשעבר .  לפני שבועיים הוחלף מנהל השקעות נדל"ן בקבוצה אהוד מכמן על ידי אמיר רמות .  קודם לכן התפרסמה פרישתו של יועץ שוק ההון של הפניקס ,  רוני מייקל .  מינוי נוסף של לפידות הוא שמעון קלמן ,  שמונה באוגוסט האחרון למשנה למנכ"ל הקבוצה לאחר ששימש כמשנה למנכ"ל חברת הביטוח מגדל . " אייל לפידות הוא מנהל לא קל ,  הוא דורש הרבה .  יש כאלה שמתחברים ויש כאלה שלא ",  הסביר בעבר גורם בהפניקס .
 
הזעזועים בהפניקס לא פוסקים לרגע :  איציק הורביץ ,  מוותיקי הקבוצה ,  מוחלף באורן אל-און
מחליפו של הורביץ ,  אל-און ,  הגיע להפניקס לפני מספר חודשים ,  שנה לאחר שהתפטר במפתיע ממנורה מבטחים

