 " המקרה המוזר על התאבדות בויסטלגרה "  
עיתוני מדריד ביקרו בחריפות את ריאל על ההפסד שהוביל למפגש עם ברצלונה : " ברבע הרביעי הקבוצה הייתה מפוחדת " 
" זה לא היה השבוע של ריאל מדריד ",  כך נפתחה הידיעה על הפסד הבלאנקוס למכבי תל אביב ב"אס "  שכותרתה הייתה : " הפנצ'ר של מדריד ".  אחרי ההדחה של קבוצת הכדורגל מליגת האלופות ,  נחלה קבוצת הכדורסל הפסד ביתי לאלופה הישראלית וסיימה רק במקום השני בשלב הטופ 16 .  המשמעות - סדרת רבע גמר מול ברצלונה השנואה והחזקה בדרך לפיינל פור . " עדיף היה לא לעלות בכלל ",  אמר לעיתון אוהד מתוסכל .  אחרי שלוש תבוסות קשות לברצלונה בסופרקאפ ,  בליגה ובגביע ,  בריאל חוששים ממפלה נוספת . 
" הפיינל פור נראה קרוב מתמיד לראשונה מזה 14 שנה כשיול ופריג'וני העלו את היתרון ל-16 ,  אבל ריאל נרדמה וההשכמה הייתה איומה ",  נכתב בידיעה . " כל אירופה חושבת שאין לנו סיכוי נגד ברצלונה .  נתכונן בשקט ונראה ",  ניסה אטורה מסינה להרגיע . " חבל שהפסדנו ,  לא היה לנו מזל .  אנחנו יכולים לנצח את ברצלונה כי אנחנו יודעים איך היא משחקת ",  הוסיף פריג'וני . 
" מקרה מוזר של התאבדות בויסטלגרה ",  כתב העיתונאי חואנמה רוביו בטורו ב"אס ".   " אולי זה קשור למיסטיקה של מכבי ,  אולי לעובדה שמדובר בקבוצה טובה .  מכבי היא קבוצה רצינית ,  תחרותית שנוצרה כדי לגרום לריאל מדריד בעיות ".  רוביו ביקר את מסינה על כך שלא התכונן לכך שמכבי מצטיינת ברבע הרביעי . " שבוע אחרי 43 הנקודות מול סיינה ,  מכבי קלעה 30 .  ריאל הגיע לרבע הרביעי מוגבלת ,  מפוחדת ,  אבודה ובעיקר מותשת .  האגדה של מכבי במדריד נמשכת .  פיני גרשון עשה עבודה מצוינת ,  אבל ריאל פשוט התאבדה והוכיחה שהיא מסוגלת לגרוע מכל ".  
אווירת חוסר הסיכוי לקראת המפגש עם ברצלונה ניכרה היטב בכלי התקשורת בספרד . " העונש של ריאל - שוב בארסה ",  נכתב ב'אל פאיס' : " ריאל הורשעה על משחק נורא ".  גם ב"מארקה "  לא חסכו ביקורת ממסינה ושחקניו : " ריאל נידונה לסבל ,  לאחר שבחרה את במסלול הקשה לפיינל פור בפאריס ,  מסלול מסוכן שכולל לפחות שני משחקים בפלאו בלאוגרנה ".   

" המקרה המוזר על התאבדות בויסטלגרה "  
עיתוני מדריד ביקרו בחריפות את ריאל על ההפסד שהוביל למפגש עם ברצלונה : " ברבע הרביעי הקבוצה הייתה מפוחדת "  

