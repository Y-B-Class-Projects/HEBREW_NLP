נא להעביר אשראי באייפון
אביזר חדש שמתחבר לאייפון ,  מאפשר להשתמש בטלפון כדי להעביר כרטיסי אשראי ולגבות כסף מלקוחות
אייפון לא עושה קפה ,  וגם לא יקרר לכם את פחית הבירה ,  אבל סליקת כרטיסי אשראי דרך המכשיר עומדת להפוך למציאות .  חברת Mophie תשיק בשבוע הבא בתערוכת CES ,  אשר תתקיים כמדי שנה בלאס וגאס ,  מכשיר שמתחבר לאייפון ומאפשר לכם לגבות כסף באמצעות העברת כרטיס אשראי .
 במבט ראשון ,  קורא הכרטיסים נראה כמו כיסוי מגודל לאייפון ,  אך בצדו התחתון נמצא חריץ דרכו מועבר כרטיס האשראי .  החומרה הזו תעבוד עם אפליקציה ייעודית שתזהה את הכרטיס ותגבה ממנו כסף באמצעות מערכת בנקאית .  כבר כיום קיימות מערכות דומות ,  אך הן מבוססות על הכנסת מספר הכרטיס בצורה ידנית ,  ולא סריקה  שהינה מהירה ונוחה הרבה יותר .
 לא ברור עדיין אם מדובר במוצר שישווק בכל העולם ,  או האם זוהי מערכת שמיועדת לארצות הברית בלבד .  את זה נדע רק בשבוע הבא ,  כמו גם את המחיר של המכשיר ואת דמי השימוש בו .  

נא להעביר אשראי באייפון
אביזר חדש שמתחבר לאייפון ,  מאפשר להשתמש בטלפון כדי להעביר כרטיסי אשראי ולגבות כסף מלקוחות

