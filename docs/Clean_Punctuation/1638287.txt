 פרופ' יובל לוי :  לפי החוק גליה מאור צריכה צינון - אבל בעצם לא 
 >  >  פרופ' יובל לוי ,  שאליו פנתה ועדת המניות ביום חמישי ,  ציין בחוות דעתו כי לגליה מאור לא דרושה תקופת צינון .  על-פי חוות הדעת של לוי קיימות שתי פרשנויות אפשריות לחוק :  האחת - פרשנות מילולית שלפיה על פי לשון החוק מאור זקוקה לתקופת צינון ;  השנייה - פרשנות של לשון החוק ותכליתו ,  שלפיה מטרת החוק היא למנוע מעורבות פוליטית במינוי דירקטורים ולשם כך לא נדרש צינון .  בנוסף מציינת חוות הדעת כי הצינון נקבע כדי ליצור חיץ בין הדירקטוריון שימונה על ידי המדינה לבין בעלי המניות הקודמים שהיו בבנקים לפני הולאמו על ידי המדינה .  לוי הגיע למסקנה כי הפרשנות העדיפה היא הפרשנות התכליתית ,  ולכן מאור לא נדרשת לתקופת הצינון .  משרדו של פרופ' לוי הוא אחד היועצים המשפטיים החיצוניים של חברת האשראי של הבנק - לאומי קארד .  מי שמטפל בלאומי קארד במשרדו הוא בנו ,  עופר לוי .  ועדת המניות לא רואה ניגוד עניינים בכך .  נוף אף ציינה כי  " חיפשנו משרד עו"ד מהשורה הראשונה שייתן חוות דעת בנושא ,  אבל כל מומחה בדיני בנקאות קשור בצורה זו או אחרת לבעלי השליטה בבנק או לבנק עצמו .  לוי ציין בפנינו כי הוא אחד היועצים המשפטיים החיצוניים של לאומי קארד ,  אבל מתוך היכרות ארוכת שנים עם לוי והמשרד ,  והמוניטין המקצועי שלו בתחום ,  לא התרשמנו שהוא ייתן חוות דעת לא מקצועית ,  שהוא לא יוכל לעמוד מאחוריה ". 

 פרופ' יובל לוי :  לפי החוק גליה מאור צריכה צינון - אבל בעצם לא 
nan
