אירן :  המנהיג הסוני שנעצר הסתייע בארה"ב
כוחות הביטחון האירנים עצרו את מנהיג הארגון הסוני ג'ונד אללה ,  שלטענת הממשלה,עומד מאחורי פיגועים נגד מטרות ממשלתיות .  האירנים קראו לארה"ב ואירופה להפסיק את תמיכתן בארגון
 ( צילום:רויטרס ,  עריכת וידאו:רן צימט ) 
הרשויות באירן עצרו את מנהיג קבוצת המורדים הסונים ג'ונד אללה ,  עבד אל-מלכ ריג'י .  כך נמסר היום  ( שלישי )  .  ממשלת אירן מאשימה את ג'ונד אללה בקשר לאל-קאעדה ומאשימה את פקיסטן ,  בריטניה וארצות הברית בתמיכה בארגון ,  בניסיון לערער את יציבות המדינה .  
על פי רשת הטלוויזיה האירנית אל עלם ,  עבד אל-מלכ ריג'י נעצר במחוז סיסטן-בלוצי'סטן שבדרום-מזרח אירן ,  אך שר הפנים האירני אמר כי ריג'י נעצר מחוץ לגבולות המדינה .  בדיווח ברשת PRESS TV נמסר כי ריג'י נעצר במהלך טיסה מדובאי לקירגיסטן .  לדברי שר שר המודיעין האירני ,  ריג'י קיבל סיוע מארצות הברית ,  ושהה בבסיס צבאי אמריקאי יממה לפני שנתפס . " אנחנו מזהירים את ארצות הברית ומדינות אירופיות להפסיק את הסיוע של ארגוני המודיעין של המערב לפעולות טרור של ארגונים שכאלה .  אזרחי אירן לעולם לא ירשו למעצמות המערב לממש את כוונותיהן באירן באמצעות ארגונים כאלה ",  אמר היידר מוסלחי . 
" הנקודה המרכזית היא שהוא הפר את כל הנושאים ההומניים והרג בני אדם רבים באזור מוסלמי ",  אמר דובר משרד החוץ של אירן רמין מהמנפרסט . " הוא גם תכנן ליצור מהומה וחוסר ביטחון במדינה ,  בתמיכה של האמריקאים ".  
ארגון ג'ונד אללה הוקם ב-2002 במטרה להגן על המיעוט הבלוצ'י ,  שהוא הסוני ,  מפני האפליה במדינה ,  בעיקר במחוז העני בלוצ'יסטן .  הממשלה ,  מצידה ,  טוענת כי הארגון עומד מאחורי פיגועים רבים בשנים האחרונות .  אחד האחרונים ,  הוא ההתקפה ב-18 באוקטובר בבלוצ'יסטן ,  בה נהרגו כ-40 בני אדם ,  ביניהם 15 בכירים במשמרות המהפכה האירניים .
 
אירן :  המנהיג הסוני שנעצר הסתייע בארה"ב
כוחות הביטחון האירנים עצרו את מנהיג הארגון הסוני ג'ונד אללה ,  שלטענת הממשלה,עומד מאחורי פיגועים נגד מטרות ממשלתיות .  האירנים קראו לארה"ב ואירופה להפסיק את תמיכתן בארגון

