חשד לניגוד עניינים בפרשת תמלוגי כי"ל
משרד עורכי הדין פישר בכר כהן חשוד בניגוד עניינים בשל ייצוגו את עידן עופר וניהול תיק נגדו בשני מקרים שונים .  המשרד מייצג את המדינה בפרשת התמלוגים של כי"ל ,  ובמקביל מייצג את עופר כחלק מחברת בטר פלייס
משרד עורכי הדין פישר בכר כהן מצוי לכאורה בניגוד עניינים .  המשרד מייצג את המדינה כבורר בפרשת התמלוגים של כיל ,  מקבוצת החברה לישראל שבשליטת עידן עופר .  בד בבד הוא מייצג את חברת בטר פלייס ,  שעופר הוא משקיע מרכזי בה באמצעות החברה לישראל .  במשרד האוצר בודקים את הסוגיה .  
על יצוג בטר פלייס ניתן ללמוד מאתר משרד עורכי הדין בו נכתב ,  כי היצוג כולל בודה משותפת עם כמה משרדי ממשלה לפיתוח חקיקה ורגולציה להפעלת שוק המכוניות החשמליות בישראל .  השגת מיגוון רשיונות והיתרים להפעלת תשתית לרכב חשמלי ,  הכנת מערכת חיוב לקוחות ויצוג חברת היטאצ'י מול חברת חשמל בהקשר להפעלת התשתית .  ניגוד העניינים נחשף לראשונה באתר קפה דמרקר בבלוג של אופנן .  
כיל חייבת למדינה מעל 100 מיליון שקל על פי דו"ח ברלב שבחן אם החברה עומדת בהתחיבויותיה לתשלום תמלוגים בשיעור של 5% מהפקת המינרלים ומכירת המוצרים המבוססים עליהם .  הבדיקה העלתה כי כיל ביצעה לכאורה פעולות רישום בדו"חותיה ,  שכללו מכירות לחברות בנות במחירים מופחתים ,  שהקטינו את תשלום התמלוגים למדינה .  זאת ,  אף שמדובר בחברה רווחית ביותר ,  שחילקה משנת 3003 דיבידנדים לבעלי מניותיה בהיקף העולה על 11 מיליארד דולר .  
כיל מסרה בתגובה כי היא משלמת תמלוגים כדין .  בימים אלה נבדקת במשרד האוצר מדיניות התמלוגים העתידית מול כיל .  בנוסף מנהלים הצדדים דיונים בדבר ביטול הטבות המס מהן נהנית כיל המסתכמו במאות מיליוני שקלים בשנה .
 
חשד לניגוד עניינים בפרשת תמלוגי כי"ל
משרד עורכי הדין פישר בכר כהן חשוד בניגוד עניינים בשל ייצוגו את עידן עופר וניהול תיק נגדו בשני מקרים שונים .  המשרד מייצג את המדינה בפרשת התמלוגים של כי"ל ,  ובמקביל מייצג את עופר כחלק מחברת בטר פלייס

