הצעת חוק :  הממשלה תכריז על השריפה כאסון טבע
לפי הצעת חוק שהגישה ח"כ פאינה קירשנבאום ,  תוכל הממשלה להכריז על השריפה הגדולה בכרמל כאל אסון טבע ,  וכך לקבוע מנגנון פיצויים הולם לתושבים שבתיהם נשרפו
הממשלה תוכל להכריז על השריפה בכרמל כעל אסון טבע ולקבוע מגנון פיצויים הולם לתושבים שבתיהם נשרפו - כך עולה מהצעת חוק שהגישה היום  ( ד' )  ח"כ פאינה קירשנבאום  ( ישראל ביתנו )  אליה הצטרפו ח"כים נוספים .  
קירשנבאום הסבירה כי  " לצד כשלים אחרים שנתגלו באסון בכרמל ,  נתגלה כי אין תשתית חוקית לפיצוי האזרחים במקרה של שריפה רבת נפגעים .  פנינו ,  לאחר השריפה ,  לעבר תיקון הכשלים וביניהם הלקונה בחוק .  מדינת ישראל טובה בטיפול באסונות בעת התרחשותם .  עם זאת ,  לאחר שמתפזר העשן ,  ונכבית האש המשתוללת ,  נשארים התושבים שאיבדו את עולמם ללא מענה אמיתי .  התושבים בשורה התחתונה נותרים לבד להתמודד עם הטרגדיה שפקדה אותם שלא באשמתם .  כולי תקווה כי הצעת החוק תתקדם במהרה ותוכל לסייע בעזרה לנפגעים ".  
לדבריה , " לאחר שכובתה השריפה נתגלה כי ישנה לקונה בחוק שאינו מסמיך את הממשלה להכריז על שריפה כאסון טבע ולהעביר פיצויים לתושבים שנפגעו בהתאם .  החוק מאפשר כיום להצהיר על אסון בסדר גודל כזה כמצב מלחמתי בלבד ,  ולממשלה אין את הכלים החקיקתיים לשפות את הנפגעים ".  
בשל כך ,  הגישה קירשנבאום הצעת חוק המתקנת את הלקונה בחוק .  הצעת החוק קובעת כי הממשלה על מנת למלא את הלקונה ולהעניק לממשלה כלים על מנת לפצות את מי שנפגע בשריפה .
 
הצעת חוק :  הממשלה תכריז על השריפה כאסון טבע
לפי הצעת חוק שהגישה ח"כ פאינה קירשנבאום ,  תוכל הממשלה להכריז על השריפה הגדולה בכרמל כאל אסון טבע ,  וכך לקבוע מנגנון פיצויים הולם לתושבים שבתיהם נשרפו

