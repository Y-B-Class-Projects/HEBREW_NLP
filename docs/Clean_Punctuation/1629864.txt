דוחא :  פדרר הזיע בדרך לחצי הגמר ,  נדאל טייל
השוויצרי התקשה ב-2:6 ,  6:4 ,  4:6 על גולביס ,  הספרדי נהנה מפרישת דארסי אחרי 35 דקות .  סנטורו יחזור לשחק באוסטרליה
רוג'ר פדרר נמנע הערב  ( חמישי )  ממבוכה לא קטנה ברבע גמר טורניר דוחא  ( סך פרסים של מיליון דולר )  ,  כשאיבד מערכה אך התעשת וגבר על ארנסט גולביס 2:6 ,  6:4 ,  4:6 .  המדורג ראשון בעולם נראה חד במערכה הראשונה בה ניצח בקלות 2:6 אך במערכה השנייה הראה הלטבי המוכשר למה הוא מסוגל עם ניצחון 4:6 .  במערכה השלישית השקולה שבר פדרר ראשון ל-2:3 ,  אך גולביס ענה מיד עם שבירה משלו שאותתה על כוונותיו ללכת עד הסוף ,  אבל בסופו של דבר המדורג 90 בעולם לא הצליח להשלים את הסנסציה ונכנע 6:4 .  יריבו הבא של פדרר יהיה ניקולאי דוידנקו ,  המדורג שלישי בטורניר שניצח בשתי מערכות צמודות את הענק הקרואטי איבו קרלוביץ' 6:7  ( 4:7 )  ,  6:7  ( 7:9 )  .
 בניגוד ליריבו הגדול ,  לרפאל נדאל היה ערב קליל ביותר בדרך לחצי הגמר .  הספרדי שלא התקשה בשני הסיבובים הראשונים פגש את סטיב דארסי  ( 122 בעולם )  ולא נדרש לעבוד יותר מ-35 דקות ,  כיוון שהבלגי הפצוע החליט לפרוש בפיגור 6:1 ,  2:0 .  יריבו הבא של נדאל יהיה הסרבי המוכשר ויקטור טרויקי  ( 29 בעולם )  ,  שניצח בקרב לא קל את הפולני לוקאס קובוט 6:4 ,  4:6 ,  6:7  ( 1:7 )  .
 פחות מחודשיים אחרי שפרש ממשחק ,  הפתיע הערב  ( חמישי )  פבריס סנטורו והודיע כי יחזור למגרשים באופן חד פעמי רק לאליפות אוסטרליה בעוד עשרה ימים .  הצרפתי האגדי ,  שתלה את מחבט לאחר קריירה מפוארת של 20 שנה בעודו מחזיק בשיא מדהים של 69 הופעות רצופות בטורנירי גרנד סלאם ,  הבהיר שלא מדובר בקאמבק .
" אני פשוט רוצה להאריך את השיא בו אני מחזיק של 69 הופעות רצופות בטורנירי גרנד סלאם ל-70 ",  הסביר הקוסם . " וגם להפוך לטניסאי הראשון בהיסטוריה שמשתתף בגרנד סלאם בארבעה עשורים שונים ". 

דוחא :  פדרר הזיע בדרך לחצי הגמר ,  נדאל טייל
השוויצרי התקשה ב-2:6 ,  6:4 ,  4:6 על גולביס ,  הספרדי נהנה מפרישת דארסי אחרי 35 דקות .  סנטורו יחזור לשחק באוסטרליה

