המשטרה פשטה על ביתו של ראש עיריית בת ים
שלומי לחיאני חשוד באי סדרים כספיים ומנהל לא תקין .  המשטרה פשטה בחמש בבוקר על ביתו של לחיאני ועל בניין העירייה .  השוטרים החרימו מסמכים ומחשבים ומנעו מהעובדים להיכנס לבניין
חוקרי היחידה הארצית למאבק בפשיעה הכלכלית עצרו הבוקר  ( שני )  לחקירה תחת אזהרה את ראש עיריית בת ים שלומי לחיאני ,  את אחיו ,  קרובי משפחתו ובכירים בעיריית בת ים ,  לאחר חקירה סמוייה ממושכת .  
על פי החשד ,  במשך תקופה ארוכה ביצע לחיאני עבירות מתחום טוהר המידות ,  וכן עבירות תכנון ובניה ומרמה .  בחקירה הסמויה עלה החשד כי לחיאני השתמש בעירייה ובוועדה המקומית לתכנון ובנייה לצורך השגת רווח כספי לו ולבני משפחתו .  
השוטרים פשטו בחמש לפנות בוקר על ביתו של לחיאני ובכירי עירייה נוספים כשהם מצויידים בצווי חיפוש .  במקביל פשטו השוטרים גם על משרדי עיריית בת ים .  ממשרדי העירייה נלקחו מסמכים שונים ומחשבים .  בעקבות פשיטת המשטרה נאסרה כניסה של עובדים לעירייה וכתוצאה מכך לא ניתן לקבל שירותים בעירייה .  
בדו"ח שפירסם מבקר המדינה מיכה לינדנשטראוס בחודש ספטמבר האחרון ,  שעסק בבחירות לרשויות המקומיות שנערכו בשנה שעברה ,  נמתחה ביקורת חמורה על לחיאני .  מהדו"ח עולה כי ראש העיר העסיק את אשתו כמנהלת מטה הבחירות שלו ,  תמורת שכר של 430 אלף שקלים .
 לחיאני אמר לאחר פרסום הדו"ח כי  " בתור איש ציבור קיבלתי תקציב ,  ואני יכול להוציא אותו איך שאני רוצה ".  לחיאני הוסיף כי  " אקח את מבקר המדינה לבית המשפט ואוכיח שאין לו סמכות לקבוע איך אני צריך להוציא את הכסף שלי ". 

המשטרה פשטה על ביתו של ראש עיריית בת ים
שלומי לחיאני חשוד באי סדרים כספיים ומנהל לא תקין .  המשטרה פשטה בחמש בבוקר על ביתו של לחיאני ועל בניין העירייה .  השוטרים החרימו מסמכים ומחשבים ומנעו מהעובדים להיכנס לבניין

