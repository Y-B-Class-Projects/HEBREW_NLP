חשד :  בת 8 נפצעה קשה ממשחק בנפצים
הילדה ,  ששיחקה בחפץ החשוד כנפץ בביתה ,  נכוותה באורח בינוני עד קשה .  בחדר פרצה שריפה ,  במהלכה קפצה הילדה מבעד ללהבות
ילדה כבת שמונה מהמושב מגשימים הסמוך לפתח תקווה ,  נפגעה היום  ( חמישי )  בינוני עד קשה מכוויות ,  בשריפה שפרצה בביתה .  מחקירה ראשונית עולה ,  כי האש פרצה בעקבות נפצים איתם שיחקה הילדה בביתה .  
פקד דודי הרוש מצוות הסיור במושב שטיפל בילדה סיפר לוואלה !  חדשות כי הילדה שהתה בבית בחברת שני אחיה בלבד ,  שבילו במפלס הבית העליון . " בחדר בו שהתה הילדה לבדה היו חומרי גינון דליקים ,  ספת קש ושולחן פינג פונג .  הילדה שיחקה עם דבר מה שהצית את האש ,  שהתפשטה במהירות והבעירה את החפצים בחדר ".  
לפי ממצאי החקירה שבוצעה עד כה ,  שולחן הפינג פונג המקופל נפתח ויצר מלכודת אש ,  כך שהילדה נלכדה בחדר .  הילדה צעקה לעזרת אחיה ,  ששעו לעזרתה .  אחותה הבכורה בת ה-17 ניסתה למשוך אותה מן החדר שעלה בלהבות באמצעות צינור ,  אך הוא נקרע .  גם נסיונות האח בן ה-14 לכבות את השריפה באמצעות דליי מים לא צלחו .  לדברי אנשים שנכחו במקום הארוע ,  עולה כי תוך כדי הבעירה נשמעו קולות נפץ . " הילדה הלכודה הבינה שעליה לעבור דרך הלהבות כדי להצליח להימלט מן החדר ועשתה זאת באומץ לב ",  אמר הרוש .  
צוות הסיור המקומי הגיע למקום . " מצאנו את הילדה שכובה על המדרכה לצד שני אחיה שנראו מפוייחים לגמרי .  הילדים היו לחוצים מאוד ,  ובת השמונה רעדה והיתה מבועתת ",  אמר הרוש .  הצוות החל בהענקת סיוע ראשוני לילדה ,  והזעיק ניידת מגן דוד ,  אשר הגיעה ופינתה את הילדה לבית החולים תל השומר .  צוות מכבי אש שהגיע מייד לאחר מכן כיבה את השריפה . 
" היות שאנו נמצאים בפתחו של חג פורים ,  אנחנו פונים לכל ההורים לקנות צעצועים ונפצים אך ורק במקומות מסודרים ,  עם תו תקן ,  ואנו מצפים שהשימוש בהם ייעשה רק בנוכחות מבוגר ",  אמר הרוש .
 
חשד :  בת 8 נפצעה קשה ממשחק בנפצים
הילדה ,  ששיחקה בחפץ החשוד כנפץ בביתה ,  נכוותה באורח בינוני עד קשה .  בחדר פרצה שריפה ,  במהלכה קפצה הילדה מבעד ללהבות

