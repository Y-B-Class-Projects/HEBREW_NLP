עוד אין תרופה לאוטיזם אבל בריינסווי מזנקת 
 >  >  ביום שלישי פירסמה חברת בריינסווי הודעה שאילו התפרסמה בירחון מדעי היתה עשויה אולי ליצור עניין רב בקרב הקהילה המדעית בעולם .  לפי ההודעה ,  במחקר שערכו חוקרים אוסטרלים באמצעות מכשיר ה-deep tms ,  הודגם שיפור משמעותי ביכולותיה החברתיות של אישה הסובלת מתסמונת אספרגר  ( תסמונת קלה יחסית בקשת האוטיסטית )  .  מצבה של הנחקרת השתפר עם תום הטיפול ביחס למצבה בתחילתו ,  וגם כחודש לאחר תום הטיפול נשמר מצבה המשופר .  כחצי שנה מסיום הטיפול המשיכו בני משפחתה של האישה לדווח על שימור המצב .  אוטיזם היא תופעה מולדת שלמרבית המקרים שלה אין מרפא ,  ותרופה לתופעה אינה עניין של מה בכך .  ואולם אבל למרות ההודעה המפתיעה ,  עלתה מניית בריינסווי השבוע בכ-11% ,  תשואה נאה ,  ולא יותר מכך .  החברה נסחרת לפי שווי של כ-550 מיליון שקל . " הטיפול באוטיזם שמוצע כיום הוא מאוד בעייתי ,  וכל התקדמות שנוכל להציע תהיה פריצת דרך .  כמובן שלא ניתן להתבסס על מקרה בודד ,  צריך להתאפק ולחכות עד תום המחקר עם קבוצת 30 הנבדקים האוטיסטים .  אם נצליח להראות שיפור מובהק סטטיסטית ,  או אפילו נטייה לשיפור - נתחיל לצעוד בדרך חדשה ",  אמר אתמול אברהם צנגן ,  ראש מעבדה במחלקה לחקר המוח במכון ויצמן ,  שהוא יועץ של בריינסווי וממפתחי פטנט הקסדה של החברה .  בריינסווי נודעה עד כה בזכות מחקרים שהדגימו את יכולת מכשיר ה-deep tms בשיפור מצב חולי דיכאון ופוסט טראומה .  מפתחי המכשיר טענו כי באמצעות גירוי מוחי עמוק ניתן לטפל גם בהפרעות נוספת בתפקוד המוחי - החל בהפרעות אכילה וכלה באוטיזם . " במחקר האוטיזם אין קונסזוס בין החוקרים לגבי חשיבות הפעילות באזורי מוח שונים .  עם זאת ,  יש עבודות רבות שמדגימות פעילות יתר באזורי קורטקס מסוים באוטיסטים ,  אך גם חוסר תקשורת בין פעילות הקורטקס לאזורי מוח עמוקים יותר  ( פעילות תת-קורטיקלית )  ",  ציין צנגן .  בימים אלה עורכים החוקרים מחקר המשך ,  המתבצע על 30 נבדקים בעיוורון כפול ,  והוא נמצא כעת בעיצומו .  הנבדקים הם אוטיסטים בתפקוד גבוה ,  משום שמצב כזה בקרב הנבדקים מאפשר את שיתוף הפעולה הנדרש במחקר .  תוצאות המחקר צפויות להתפרסם לכל המאוחר באוגוסט .  צנגן מדגיש כי השיפור בנבדקת האוסטרלית היה כה דרמטי ,  שהחוקרים האוסטרלים ציינו כי ייתכן שקיים צורך ללוות את הנחקרים בתמיכה פסיכולוגית בעקבות החשיפה לעולם החברתי החדש שאליו לא נחשפו בעבר .  הפצת הטיפול תלויה במשרדי הבריאות וברגולציה במדינות השונות .  לדברי צנגן , " כשמדובר באירופה התנאים מקלים יותר .  יש צורך להוכיח שהמכשיר אינו גורם נזק ולהציג מידה מסוימת של יעילות .  באמריקה הדרישות נוקשות יותר ויידרש מחקר נרחב יותר .  בישראל הרגולציה מגיעה בדרך כלל רק אחרי אישור בארה"ב או במקביל אליו ".  עלות הטיפולים העתידיים עדיין לא ידועה ,  אך חברה אמריקאית העוסקת גם היא בגירוי מוחי  ( שטחי ,  בניגוד לטיפול העמוק שמציעה בריינסווי )  וקיבלה אישור fda לטיפול בדיכאון באמצעות tms שטחי ,  דורשת 8,000-12,000 דולר לסדרה של 20-40 טיפולים במשך כחודש .
 
עוד אין תרופה לאוטיזם אבל בריינסווי מזנקת 
nan
