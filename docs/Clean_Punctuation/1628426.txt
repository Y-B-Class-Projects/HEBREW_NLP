פיקוד העורף יתרגל אירוע רב נפגעים בת"א 
הפיקוד ,  בשיתוף משרדי הבריאות והביטחון ,  ידמו מתקפה ביולוגית עם למעלה מ-1,000 נפגעים . " זה אחד האיומים שמטרידים אותנו ,  ואנו רוצים לתרגל את שירותי החירום "
 משרד הביטחון ,  משרד הבריאות ופיקוד העורף יקיימו בשבוע הבא תרגיל התגוננות גדול המדמה פיגוע טרור ביולוגי באזור תל אביב .  במסגרת התרגיל ,  ידומה אירוע של מתקפה ביולוגית עם למעלה מ-1,000 נפגעים .  צוותי חירום של שלושת הגופים יתרגלו את שיתוף הפעולה ביניהם .  לדברי גורמים בכירים במשרד הבריאות ,  התרגיל אינו צפוי לשבש את שגרת החיים של תושבי המרכז .  עם זאת ,  צפוי עומס קל בחדרי המיון במרכז הארץ .
 התרגיל ייערך בימים רביעי וחמישי בשבוע הבא ,  במהלכם יתורגלו שלושת בתי החולים הגדולים באזור המרכז :  שיבא בתל השומר ,  איכילוב ו-וולפסון .  התרגיל ידמה מצב בו 1,000 בני אדם נפגעו מהנשק הביולוגי ,  כשמרביתם יפונו לשלושה מרכזי נפגעים בבית דני בתל אביב ,  באצטדיון  " וינטר "  ברמת גן וכן במועדון הקאנטרי קלאב בחולון . " המטרה היא לתרגל את המדינה להתמודדות מול אירועי טרור ביולוגיים ",  אמר עוזר שר הביטחון לענייני התגוננות תא"ל  ( במיל' )  זאב שניר .  
לדבריו , " זהו אחד האיומים שמטרידים אותנו ,  ואנו רוצים לתרגל את שירותי החירום אל מול האיום ,  על אף שיש להדגיש שלא קיים כרגע איום ספציפי מול העיניים .  ברור לנו שאירוע ביולוגי יהיה בעל משמעויות מרחיקות לכת ,  והשאלה היא איך אפשר להשתלט עליו ".  בין היתר יתורגלו גם משטרת מחוז מרכז ומד"א .  התרגיל ייערך בתום כנס בהשתתפות 32 מדינות בנושא התמודדות במצבי חירום לאומיים . " ההפרעה לאזרחים תהיה מעטה ",  אמר הד"ר דני לאור ,  ראש הגף לשעת חירום במשרד הבריאות , " לא יהיו אמבולנסים משתוללים ברחובות אך ייתכן וייווצר עומס קל בחדרי המיון ". 

פיקוד העורף יתרגל אירוע רב נפגעים בת"א 
הפיקוד ,  בשיתוף משרדי הבריאות והביטחון ,  ידמו מתקפה ביולוגית עם למעלה מ-1,000 נפגעים . " זה אחד האיומים שמטרידים אותנו ,  ואנו רוצים לתרגל את שירותי החירום "
 
