תואר עמית כבוד יוענק לחמישיה הקאמרית מבית הספר סם שפיגל
בית הספר לקולנוע בחר ביוצרי ושחקני תוכנית הסאטירה המיתולוגית והפרס יוענק להם בטקס סיום הלימודים השנתי . " הם יצרו טלוויזיה חתרנית ",  מסביר רנן שור ,  מנהל בית הספר
צוות תוכנית הסאטירה  " החמישיה הקאמרית "  יזכה לתואר עמית כבוד מטעם בית הספר לקולנוע על שם סם שפיגל בירושלים .  התואר יוענק לרמי הויברגר ,  קרן מור ,  שי אביבי ,  מנשה נוי ,  דב נבון וכן ליוצרים אסף ציפור ,  יוסף אל-דרור ,  מודי בר-און ,  אתגר קרת ועוזי וייל והמפיקים :  עמי אמיר ואריק ברנשטיין בערב הגמר שייערך ב-28 בינואר בסינמטק ירושלים .  
הבחירה יוצאת הדופן הזו מצטרפת לתארים שהעניק בית הספר בעבר ליוצרים כמו נסים אלוני ,  יהודה עמיחי ז"ל ורמי פורטיס ,  כלומר לאו דווקא יוצרים המזוהים עם הקולנוע . " החמישיה יצרה טלוויזיה חתרנית שעסקה במיתוסים ובסטריאוטיפים ישראליים והפכה אותם על פיהם ",  הסביר מנהל בית הספר רנן שור . " היא קיימה דיאלוג עם 'חבורת לול' ועם 'ניקוי ראש' ,  וגם בפרספקטיבת הזמן הצליחה להעמיד מראה כואבת אל מול פני החברה הישראלית ,  המתפרקת מערכיה ההיסטוריים ועוברת תהליכי שינוי עמוקים ". 
בערב החגיגי יעניק בית הספר פרסים לפרויקטים ולבוגרים מצטיינים בהיקף של 110 אלף שקלים .  כמו כן ,  באירוע יוקרנו סרטי הגמר נבחרים מבין 40 התלמידים אשר יסיימו את לימודיהם בבית הספר במגמות השונות .
 
תואר עמית כבוד יוענק לחמישיה הקאמרית מבית הספר סם שפיגל
בית הספר לקולנוע בחר ביוצרי ושחקני תוכנית הסאטירה המיתולוגית והפרס יוענק להם בטקס סיום הלימודים השנתי . " הם יצרו טלוויזיה חתרנית ",  מסביר רנן שור ,  מנהל בית הספר

