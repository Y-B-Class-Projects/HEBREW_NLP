כ-200 מעובדי מכתשים יפרשו בשנתיים הקרובות
לפי ההסכם הסופי בין הנהלת החברה להסתדרות העובדים ,  יקבלו הפורשים משכורת חודשית עד הגיעם לגיל 67 וכן מענק חד פעמי בשיעור של 60% מהשכר כפול מספר שנות הוותק
ההסתדרות וחברת מכתשים אגן חתמו היום על הסכם סופי ,  שלפיו כ-200 מעובדי המפעלים ברמת חובב ובאשדוד יפרשו מרצון .  בהסתדרות הבהירו כי לא מדובר בפיטורים כפויים .  מההסכם שנחתם על ידי יו"ר האגף לאיגוד מקצועי ,  עו"ד אבי ניסנקורן ,  ומנכ"ל מכתשים אגן ,  ארז ויגודמן ,  עולה כי ב-2011 יפרשו כ-70 מעובדי החברה וב-2012 יפרשו עד 130 עובדים נוספים .  כל העוזבים הם בגילאי 67-57 .  
הפורשים יקבלו תנאי פרישה מהטובים במשק .  הם יקבלו משכורת חודשית מהחברה עד הגיעם לגיל 67 ומענק חד פעמי בשיעור של 60% מהשכר במכפלה של מספר שנות הוותק בעבודה .  הפורשים אף יוכלו לפדות דמי מחלה - דבר שאינו מקובל במגזר העסקי .  כמו כן ,  התחייבה ההנהלה להעניק את תנאי הפרישה המשופרים הללו לעובדים הפורשים גם לאחר שהייצור יועבר ממפעלי החברה בישראל לסין - אם תצא לפועל העסקה למכירת החברה לכמצ'יינה הסינית .
 
כ-200 מעובדי מכתשים יפרשו בשנתיים הקרובות
לפי ההסכם הסופי בין הנהלת החברה להסתדרות העובדים ,  יקבלו הפורשים משכורת חודשית עד הגיעם לגיל 67 וכן מענק חד פעמי בשיעור של 60% מהשכר כפול מספר שנות הוותק

