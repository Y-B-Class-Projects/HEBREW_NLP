בכורה :  Old Man River חוזר עם אלבום חדש
אוהד ריין ,  האיש מאחורי אולד מן ריבר ,  חוזר לשתי הופעות בישראל אחרי סיבוב מצליח באוסטרליה ,  אירופה ויפן ,  ומעניק שיר חדש בלעדי לוואלה !  תרבות וגם שיחה על דא ועל הא
אוהד ריין ,  האיש מאחורי Old Man River ,  הרכב הגרוב המצוין שמקורו בישראל ,  חוזר להופיע בארץ .  ריין יבצע שירים מאלבומו השני ,  שהוקלט בהודו ,  תל אביב ואוסטרליה ,  מקום מושבו בדרך כלל ,  לצד שירים מהאלבום הראשון .  אלה כוללים את להיט האינדי  " Where Is The Sunshine "  שהוביל את האוסף של תחנת FM106 .  לכבוד ההופעות ,  העניק ריין לוואלה !  תרבות האזנת בכורה ל-"You're on my Mind ",  שיר מתוך אלבומו השני , " Trust ".   
" בשלוש השנים האחרונות יצאתי למסע מופלא ולא צפוי ",  הוא אומר בשיחה עם וואלה !  תרבות . " האלבום הראשון הצליח בכל פעם בטריטוריה אחרת  פעם באוסטרליה ,  אחרי זה באיטליה ואפילו ביפן ,  לשם נסעתי לפסטיבלים .  אחר כך עשינו הופעת סיום בסידני ופתאום נודע לי שזוגתי בהריון .  אז ,  הכל השתנה ".  בעקבות החדשות המשמחות ,  ריין בן ה-30 נכנס ללופ של יצירת אלבומו השני ,  המשך ל - " Good Morning ".   " כנראה שקינאתי בהריון שלה ",  ממשיך ריין . " רציתי גם אני ליצור משהו משלי .  אני מאמין שבחיים ,  ברגע שאתה מנקה משהו מהמערכת ,  מיד נכנס משהו חדש .  ברגע שסיימנו את ההופעות של האלבום הראשון ,  הכל קרה בבת אחת ".  
את האלבום הקליט כאמור ריין בשלוש יבשות ,  כשבהודו הוא נעזר במפיק מוזיקלי מקומי שהתמחה בלהיטי בוליווד ,  חזר בתשובה והסכים לחזור לעמדת המפיק לבקשתו המיוחדת של ריין .  לאחר הקלטות נוספות באוסטרליה ובישראל ,  החליט ריין להעניק לאלבום את השם  " אמון ",   " כי זה מה שנבחנתי בו בעצם ",  כפי שהוא מסביר . " נבחנתי בזוגיות ,  נבחנתי במוזיקה .  הרגשתי כמו רכב שנוסע עם GPS ופתאום מאבד קשר עם הלווין .  אמון זה כל מה שנשאר לי ". 
להופעות בישראל  ( 29 בדצמבר בלבונטין 7 בתל אביב ,  7 בינואר באוזןבר בתל אביב )  ,  מגיע ריין כשהוא כבר מוכן למטרה המקומית שלו . " הייתי רוצה קבלה ישראלית ",  הוא מספר . " אף פעם לא הקדשתי לזה מספיק אנרגיה ,  אבל אני שומע על הרבה ישראלים שמתלוננים שאי אפשר להשיג את הדיסק שלי בצורה מסודרת ואני מבין את המצב ואת הסיבה ללמה זה ככה .  אני מאמין שאם הייתי גר פה ,  הייתי דואג לזה ,  אבל אני מאד מקווה שהאלבום הזה ייצא איך שהוא פה ". 

בכורה :  Old Man River חוזר עם אלבום חדש
אוהד ריין ,  האיש מאחורי אולד מן ריבר ,  חוזר לשתי הופעות בישראל אחרי סיבוב מצליח באוסטרליה ,  אירופה ויפן ,  ומעניק שיר חדש בלעדי לוואלה !  תרבות וגם שיחה על דא ועל הא

