השנה המוצלחת של פושעי המחשב 
אנטי וירוס
 >  >  מעולם לא היה זה זמן טוב יותר לעסוק בפשיעה מקוונת .  כל כך הרבה גורמים פועלים כיום לטובת נוכלי האינטרנט ,  שספק רב אם אי פעם תהיה שנה מוצלחת יותר מ-2009 .  עד 2005 התמקדו הנוכלים הווירטואליים בהתקפות פישינג ,  שבהם נשלח אימייל אל הקורבנות והם הופנו לאתר הדומה לזה של הבנק .  הפרטים שהקלידו עברו מייד לנוכלים ,  שמאוחר יותר נכנסו לחשבון והעבירו משם כספים .  ב-2006 הופיעו לראשונה תוכנות זדוניות ,  המוגדרות כסוס טרויאני פיננסי ,  הפולשות לחשבונות הבנק המקוונים .  הבנקים הגיבו ,  ומפתחי הטרויאנים השיבו בתוכנות מתקדמות יותר ויותר .  2009 היוותה אבן דרך מרכזית בתהליך זה ,  בעקבות השקתו של זאוס 2 - סוס טרויאני המסוגל  " לנקות "  את חשבון הבנק של הקורבן תוך שניות .  הפתרונות שמפעיל המגזר הפיננסי נגד זאוס 2 ודומיו כוללים שירותי איתור ומלחמה בסוסים הטרויאנים ,  שיטות מתקדמות לאימות של זהות המשתמשים ,  וניטור סמוי של פעולות .  שיטת הדבקה חדשה שהחלה לפעול בקיץ 2008 והתגברה מאוד במהלך 2009 היא גלשת-נדבקת .  דוגמה מצויינת הוא אתר המעריצים של פול מקארטני .  במאי 2009 האתר הודיע כי נפרץ ,  והמליץ לכל מי שגלש בו לקחת את המחשב לטכנאי ,  לבדוק את חשבון הבנק שלו ולוודא שאף אחד לא פתח כרטיס אשראי על שמו .  ב-2009 פרחו גם הונאות המנסות לפתות אנשים בכסף גדול תמורת עבודה מהבית .  סיפורה של חברת אייר פרסל אקספרס משקף את הנעשה בתחום זה .  אתר האינטרנט שלה מציג אותה ככוח עולה בשוק השילוח הגלובלי .  אלא שהחברה הזו מפוברקת לחלוטין .  אחת מכ-600 הונאות המנסות לפתות אנשים בעבודה מהבית ,  ובעצם לגייס אותם לטובת העברת כספים וסחורות גנובות אל מחוץ למדינה .  מי שפונה לאתר ההונאה ,  עלול ליהפך למה שקרוי בעגת הפושעים mule ,  פרד בעברית .  במקרה של אייר פרסל אקספרס גילתה rsa ,  חטיבת אבטחת המידע של emc ,  כי בתוך מספר שבועות שלחו לא פחות מ-1,925 אמריקאים את קורות החיים שלהם לחברה המצוצה מהאצבע .  מתוך המועמדים  " גייסה "  אייר פארסל 33 איש למטרות העברת סחורות גנובות .  תעשיית גיוס הפרדים בארה"ב ובאירופה שברה ב-2009 את כל השיאים .  אתר האינטרנט www.bobbear.com דיווח בדצמבר 2007 על 34 הונאות פעילות ,  ובדצמבר 2009 קפץ המספר ל-591 .  מה שמניע את התעשייה הזו הוא הביקוש הגובר לשירותי הלבנת הון עקב כמות החשבונות האדירה שנפרצת מדי יום באמצעות סוסים טרויאנים ,  המתפשטים ברחבי האינטרנט במהירות .  המגזר הפיננסי תוקף בעיה זו באמצעות יירוט של מסדי נתונים של  " חמורים "  להשכרה ,  וגם על ידי מנגנון לשיתוף מידע על פעולות חשודות בזמן אמת בין הבנקים .  ב-2010 צפוי המשך המגמות של התפתחות מהירה של סוסים טרויאנים מתוחכמים ושל גידול נוסף בקצב ההדבקה בכל העולם ,  ובכלל זה בישראל .  אורי ריבנר הוא ראש תחום טכנולוגיות חדשות להגנת זהות ב-rsa ,  חטיבת אבטחת המידע של emc

השנה המוצלחת של פושעי המחשב 
אנטי וירוס

