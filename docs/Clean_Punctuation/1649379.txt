המגזר הפרטי בארה"ב קיצץ 20 אלף משרות בפברואר - המספר הנמוך ביותר זה שנתיים
מספר הודעות הפיטורים של החברות הגדולות בארה"ב ירד בפברואר לשפל של שלוש וחצי שנים
המגזר הפרטי בארה"ב קיצץ 20 אלף משרות בפברואר - המספר הנמוך ביותר זה שנתיים - כך דיווחה היום חברת ההשמה adp .  בנפרד ,  דיווחה חברת ההשמה צ'לנג'ר גריי אנד כריסמס ,  כי מספר הודעות הפיטורים של החברות הגדולות בארה"ב נפל בפברואר לרמה הנמוכה ביותר זה שלוש וחצי שנים.פברואר היה החודש ה-25 ברצף בו קוצצו משרות במגזר הפרטי ,  לאחר שבינואר קיצץ המגזר הפרטי מספר מתוקן של 60,000 משרות .  מספר המשרות שקוצצו היה בהתאם לתחזיות .  בנפרד ,  דיווחה צ'לנג'ר גריי אנד כריסמס ,  כי מספר הודעות הפיטורים הסתכם ב-42,090 בחודש שעבר ,  הרמה הנמוכה ביותר מאז יולי 2006 .  היקף הודעות הפיטורים בפברואר היה נמוך ב-41% מהרמה שנרשמה בינואר ,  ו-77% פחות ממספרן בפברואר 2009 . " יעברו עוד כמה חודשים עד שגיוסי העובדים יתחילו לעלות ,  אך ברור שחברות מפסיקות לקצץ משרות ומוכנות להתחיל לגייס עובדים ",  נאמר בהודעת צ'לנג'ר .  עם זאת ,  אמרה החברה כי היא צופה קיצוצים נוספים החודש ,  כתוצאה ממיזוגים ורכישות.דו"ח צ'לנג'ר מתבסס על הכרזות הפיטורים של חברות גדולות ,  סוכנויות ממשלתיות וארגונים ללא מטרות רווח בפברואר .  הדו"ח משקף לרוב רק חלק קטן ממספר העובדים שאיבדו בכל חודש נתון את משרותיהם .  ביום שישי יפרסם משרד העבודה האמריקאי את דו"ח התעסוקה לחודש פברואר .  אנליסטים מעריכים כי שיעור האבטלה בפברואר עלה ל-9.8% ,  לאחר שבינואר ירד ל-9.7% .  ההערכות הן כי 50 אלף משרות קוצצו בחודש שעבר .
 
המגזר הפרטי בארה"ב קיצץ 20 אלף משרות בפברואר - המספר הנמוך ביותר זה שנתיים
מספר הודעות הפיטורים של החברות הגדולות בארה"ב ירד בפברואר לשפל של שלוש וחצי שנים

