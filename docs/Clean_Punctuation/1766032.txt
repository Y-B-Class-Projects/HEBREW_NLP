בכורה :  עלמה זהר  - " ברוש "
 האזינו לגרסה של זהר לקלאסיקה של אריאל זילבר ,  שתלווה את הסדרה  " פלפלים צהובים ",  בכיכובם של עלמה זק ויהודה ברקן . " אריאל הוא אחד הזמרים הנערצים עליי ",  אומרת זהר 
" פלפלים צהובים "  היא סדרת דרמה חדשה ,  בכיכובם של עלמה זק ,  אורי פפר ,  יוסי מרשק ויהודה ברקן ,  ששב לטלוויזיה לאחר שנים ארוכות .  הסדרה תעלה בערוץ 2 ב-18 בדצמבר ,  ורגע לפני עלמה זהר מספקת כניסה מפוארת לתוכה ,  עם ביצוע יפה למדי של  " ברוש "  הקלאסיקה של אריאל זילבר .  הביצוע של זהר שומר על איכויות ההפקה המקוריות של השיר ובזכות הקול הייחודי שלה והתוספות של המפיק המוזיקלי הקבוע שלה ,  אסי איילון ,  נשמע אחר לגמרי . 
" הפקת הסדרה הגיעה אליי ",  מספרת זהר על העבודה על השיר בשיחה עם וואלה !  תרבות . " הם ידעו שזה השיר שהם רוצים ושהם רוצים שאני אבצע .  הלכתי לאסי והשאר היסטוריה ".  
" אריאל הוא אחד האמנים הנערצים עליי ,  מגיע לו שיגידו את זה עליו בימים טרופים אלו .  הוא איש רב זכויות ואחד המלחינים הכי גדולים שהיו פה .  השיר הזה הוא אחד הגדולים בשיריו ,  כך שגם אם הוא לא היה הבחירה שלי ,  שמחתי שזה השיר וזה בא לנו טוב ".  
לדברי זהר ,  היא טרם הספיקה לצפות בסדרה ,  אותה יצרה קרן מרגלית ,  העוסקת בהתמודדותה של משפחה עם צרכיו המיוחדים של בנם ,  אולם גם היא הבינה מהתסריט את הניגוד שיש בין הקלילות היחסית של השיר לבין אופיו הדרמטי של התסריט . " זה נכון שזה שיר מאוד אופטימי ,  אבל הוא כזה שגם מעיד על טבע האדם ",  אומרת זהר . " כנראה שברוח הדברים במדינה היום אנחנו צריכים שיר כזה .  יש בשיר מסר מחזק ,  משהו שכולנו ובעיקר הברושים השרופים של הכרמל צריכים ". 

בכורה :  עלמה זהר  - " ברוש "
 האזינו לגרסה של זהר לקלאסיקה של אריאל זילבר ,  שתלווה את הסדרה  " פלפלים צהובים ",  בכיכובם של עלמה זק ויהודה ברקן . " אריאל הוא אחד הזמרים הנערצים עליי ",  אומרת זהר

