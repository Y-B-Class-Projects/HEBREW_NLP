בכיר ב-H & M : " אף פעם לא ראיתי בלגן כמו בישראל "
 לפי מקורב ,  פתיחת הסניף הראשון בקניון עזריאלי מלווה בבעיות לוגיסטיות רבות ,  אך הזכיינית מבטיחה כי החנות תיפתח במועד 
" בלגן כמו בישראל לא ראיתי בשום מקום בעולם "  - כך אמר בכיר במטה H & M בגרמניה ,  האחראי על הקמת סניפים במדינות חדשות ,  לנוכח הבעיות הרבות שמלוות את פתיחת הסניף הראשון של הרשת בישראל .  הדברים נאמרו בשיחה שערך הבכיר עם הצוות של H & M בישראל .
 לדברי המקורב ,  את פתיחת הסניף הראשון בישראל אכן מלוות בעיות רבות הקשורות להזמנת הסחורה ,  ובהן סחורה שעוכבה ,  פריטים שהוזמנו ולא הגיעו ,  פריטים שהגיעו ונטען כי לא הוזמנו ומחסור בקולבים המתאימים לבגדים .  עם זאת ,  לא צפויים עיכובים בפתיחת החנות הראשונה .
 חובבי אופנה רבים בישראל וכן פעילים בשוק האופנה מחכים לפתיחת הסניף הראשון של רשת H & M ,  שצפויה לשנות את שוק האופנה המקומי .  כל אלה יבחנו בקפידה את מחירי הפריטים ,  מראה החנות ,  מגוון הסחורה וכן טיבה והתאמתה לקהל הישראלי .  אם פתיחת הסניף תלווה בבעיות עלולות להיות לדבר השלכות חמורות ,  מפני שהשקת מותג יוצרת את הרושם הראשוני שלו ומלווה בסיקור נרחב בכלי התקשורת .
 החנות הראשונה של H & M בישראל תיפתח ב-11 בחודש בקניון עזריאלי בתל אביב .  היא תשתרע על כ-2,000 מ"ר .  שבוע לאחר מכן תיפתח חנות נוספת ,  בקניון מלחה שבירושלים .  H & M כבר חתמה על חוזי שכירות לחמש חנויות נוספות ,  שייפתחו עד סוף 2011 .
 מאץ' ריטייל ,  בעלת הזיכיון של אייצ' אנד אם בישראל ,  מסרה בתגובה : " אנו לא מתייחסים לרכילות מכל סוג שהוא .  כפי שהבטחנו ,  ב-11 במרץ נפתח את החנות הראשונה של H & M בישראל ,  שתכיל עשרות אלפי פריטים ,  וכמה ימים אחר כך תיפתח החנות בירושלים ". 

בכיר ב-H & M : " אף פעם לא ראיתי בלגן כמו בישראל "
 לפי מקורב ,  פתיחת הסניף הראשון בקניון עזריאלי מלווה בבעיות לוגיסטיות רבות ,  אך הזכיינית מבטיחה כי החנות תיפתח במועד

