 לאומי יתקשה לצמוח ,  מזרחי טפחות ייאלץ להגדיל את המרווחים 
 >  >  כחלק מהדרישה מהבנקים ,  חזקיהו דורש לשנות את סיווג ההלוואה שניתנת לקבוצות רכישה .  ההלוואות ,  שסווגו עד כה כהלוואות לדיור ,  יסווגו מעתה כהלוואות לתחום הנדל"ן והבנייה ,  עד להשלמת שלב בניית הפרויקט .  השינוי הוא קריטי עבור הבנקים מכיוון שהם מוגבלים בחשיפה לתחום אשראי בודד .  הבנקים מוגבלים בחשיפה לתחום האשראי .  לפי המגבלה הזו ,  אסור להם לייחד יותר מ-20% מהאשראי שהם מעניקים לתחום ספציפי .  עם זאת ,  בנק ישראל קבע חריג ,  שלפיו במקרים מסוימים ,  הבנקים יכולים להיחשף לתחום הנדל"ן בהיקף של עד 22% מהתיק .  אחד מהבנקים שצפויים להיפגע הוא לאומי .  לאומי הוא גורם דומיננטי בשוק הליווי של קבוצות רכישה .  החשיפה הענפית שלו לענף הנדל"ן והבינוי מגיעה ל-21.17% .  כלומר עוד לפני שכלל את קבוצות הרכישה בענף הנדל"ן והבינוי הוא קרוב מאוד למגבלה הענפית כפי שהוגדרה .  הכללת קבוצות הרכישה בענף זה יכולה להוביל אותו לצמצום הפעילות או שתדרוש ממנו הון נוסף .  גם בנק אגוד נמצא במצב דומה .  החשיפה שלו כיום לענף הנדל"ן גבוהה גם היא מ-20% .  בנק הפועלים עלול גם הוא להיות מושפע לרעה משינוי הסיווג .  החשיפה הענפית של הפועלים לענף הבינוי והנדל"ן מגיעה כיום ל-19.28% .  היכולת של הפועלים להגדיל את החשיפה לתחום היא מוגבלת .  כיום הפועלים אינו נחשב אחד המובילים בתחום קבוצות הרכישה ,  וייתכן שבשינוי הסיווג של קבוצות הרכישה שלהן הוא מעניק אשראי כיום הוא לא יגיע למגבלה המקסימלית .  עם זאת ,  הפועלים הציב לעצמו יעד - לגדול ולצמוח בתחום המשכנתאות באופן אגרסיבי .  אחת הדרכים לעשות זאת היא באמצעות התחום הפופולרי של קבוצות הרכישה ,  וייתכן ששינוי הסיווג יגביל את אפשרויות הצמיחה שלו .  דיסקונט הוא אחד הבנקים הפעילים בתחום קבוצות הרכישה .  במקביל ,  הוא חשוף לענף הנדל"ן והבינוי בשיעור של 17.46% .  מזרחי טפחות חשוף לענף הנדל"ן והבינוי בשיעור של 9.43% בלבד .  מזרחי טפחות הוא שחקן משמעותי ,  ובשוק מעריכים כי הוא מלווה בנייה של יותר מ-500 יחידות דיור בקבוצות כאלה .  ההשפעה של החוזר החדש על מזרחי היא שונה .  הבנק מעוניין להשיג תשואה על ההון של 18% בתוך שלוש שנים ,  כשאחת ההנחות שעומדת בבסיס היעד הזה היא שלאחר הכניסה לתוקף של הוראות באזל 2 ,  הופחתו דרישות ההון לפעילות המשכנתאות ,  ועל הבנק לרתק הון בהיקף 35% בלבד לפעילות המשכנתאות ואת ההון שמשתחרר לו בגלל הפחתת דרישת ההון בתחום המשכנתאות יוכל להפנות לצמיחה בתחומים אחרים .  אם דרישות ההון ממנו יהיו גבוהות יותר בפעילות קבוצות הרכישה ,  הוא יצטרך למצוא פיצוי להון המרותק כדי לעמוד ביעד התשואה ,  כלומר מזרחי טפחות יצטרך להגדיל את המרווחים מההלוואות לקבוצות האלה .  בנק נוסף שעשוי להיות מושפע מהחוזר הוא בנק ירושלים - הבנק הקטן במערכת .  חלק ניכר מפעילותו של בנק ירושלים הוא בתחום האשראי לדיור והליווי לפרויקטים .
 
 לאומי יתקשה לצמוח ,  מזרחי טפחות ייאלץ להגדיל את המרווחים 
nan
