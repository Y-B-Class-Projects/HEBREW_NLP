נוקיה ואינטל מכריזות על מערכת הפעלה חדשה :  מיגו
המערכת תשרת גם נטבוקים ,  טבלטים ומערכות מדיה לרכב ;  שתי החברות מזמינות מפתחים לפתח אפליקציות
הקרב על מערכות ההפעלה הופך להיות המוקד של תערוכת העולם הסלולרי בברצלונה .  מספר מפעילים הימרו כידוע על מערכת ההפעלה הפתוחה מבית גוגל - אנדרואיד.סמסונג מקדמת דווקא את מערכת ההפעלה החדשה שלה ,  bada ,  גם היא פתוחה ,  וכעת נוקיה משיבה מלחמה .  נוקיה מכריזה כעת על שיתוף פעולה עם אינטל והקמת פלטפורמה תוכנה חדשה ופתוחה .  למעשה מדובר במיזוג של הפצת הלינוקס של אינטל ,  מובלין ,  יחד עם הפלטפורמה הפתוחה של נוקיה maemo למערכת אחת בשם meego.מבחינת נוקיה ואינטל מערכת ההפעלה הזו תשרת לא רק מכשירים סלולרים אלא גם נטבוקים ,  טבלטים ,  מערכות מדיה לרכב ואפילו מכשירי טלוויזיה .  שתי החברות מזמינות מפתחים לפתח אפליקציות שיתאימו למגוון מוצרי אלקטרוניקה.החברות מצפות שהמערכת תשמש יצרני ציוד שונים בעולם וכך תהפוך לסוג חדש של סטנדרט בעולם האלקטרוני .  כמובן שנוקיה מגיעה לשותפות הזו מכיוון הקישוריות הסלולרית ,  ואינטל מכיוון מערכות השבבים לציוד שיריץ את meego.פלטפורמת meego תהיה זמינה למפתחים ברבעון השני של 2010 .  מדובר בצעד שלוקח את עולם מערכות ההפעלה הסלולריות החוצה מהמכשירים הסלולרים לכלל התקשורת הניידת .  זהו צעד הגנתי מעניין בו החברות מנסות לחזר אחרי המפתחים שמפתחים היום בעיקר לאנדרואיד ולאייפון .
 
נוקיה ואינטל מכריזות על מערכת הפעלה חדשה :  מיגו
המערכת תשרת גם נטבוקים ,  טבלטים ומערכות מדיה לרכב ;  שתי החברות מזמינות מפתחים לפתח אפליקציות

