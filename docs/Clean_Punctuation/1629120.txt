מינהל מקרקעי ישראל דחה מכרז לבניית שני מגדלים בחולון 
אי סדרים תכנוניים גרמו לדחיית המכרז הגדול ביותר שפירסם המינהל בעיר בשנים האחרונות ,  שבמסגרתו ייבנו 222 דירות
 >  >  מינהל מקרקעי ישראל דחה בחודשיים וחצי את סגירתו של מכרז לבניית שני מגדלי מגורים שבהם 222 דירות בחולון ,  בשל בעיות תכנוניות הקשורות לקרקע .  בשבוע שעבר חשף themarker כי המכרז ,  שהיה אמור להיסגר ביום ראשון הקרוב ,  יחייב את הרוכשים לערוך שינויים בתב"ע  ( תוכנית בניין עיר )  החלה על הקרקע ,  עקב בעיות שונות שהתגלו בתכנון המכרז .  המשמעות היא עיכוב ניכר בהתחלת השיווק והבנייה של הפרויקט .  קבלן שביקש לגשת למכרז וחזר בו ,  העריך בשבוע שעבר כי תיקון התוכנית ייארך מינימום שנה וחצי ,  ואילו בעיריית חולון ,  שם טענו כי המכרז פורסם ללא תיאום עמם ,  העריכו כי הליך אישור התוכנית החדשה ייארך מינימום שנה .  בין הבעיות שהתגלו בתוכנית היו טעויות תכנוניות רבות ,  כשבין היתר נכלל בתוכנית חלק מחלקה פרטית של בית הספר מקווה ישראל .  המכרז מרכז התעניינות רבה בקרב קבלנים רבים המבקשים לבנות פרויקטים למגורים בחולון ,  והוא הגדול בעיר מאז 2004 .  חוץ מהקבלנים ,  לפחות שתי קבוצות רכישה מבקשות להתמודד על הקרקע .  הראשונה היא קבוצה שאותה מגבשת חברת הנדל"ן חנן מור ,  והשנייה היא קבוצה שאותה מארגן איש העסקים אלי פפושדו באמצעות חברת ים סוף שבשליטתו .  שתי הקבוצות משקיעות מאמצים רבים בגיבוש קבוצות הרכישה ,  לרבות פרסומים רבים בכלי התקשורת .  ממינהל מקרקעי ישראל נמסר בתגובה כי אין זה מדויק שהמכרז פורסם שלא בתיאום עם עיריית חולון . " המינהל החליט לדחות את מועד סגירת המכרז ל-14 במארס לצורך בירור פרטי המכרז מול עיריית חולון ,  ונקבע דיון עם ראש העיר ליום חמישי ". 

מינהל מקרקעי ישראל דחה מכרז לבניית שני מגדלים בחולון 
אי סדרים תכנוניים גרמו לדחיית המכרז הגדול ביותר שפירסם המינהל בעיר בשנים האחרונות ,  שבמסגרתו ייבנו 222 דירות

