מיטב צופה התמתנות חדה בתשואות קופות הגמל בדצמבר :  בין תשואה חיובית של 0.5% לתשואה שלילית של 0.3%
למרות הנפילות החדות ב-2008 ,  הניב ענף הגמל בשנתיים האחרונות תשואה ממוצעת מצטברת של 8%
מיטב צופה התמתנות חדה בתשואות קופות הגמל בדצמבר ותשואה ממוצעת של 0.2% .  זאת לאחר שבמשך 11 חודשים רצופים ,  הניבו קופות הגמל מדי חודש בחודשו תשואה חיובית שנעה בין אחוז ועד יותר מ-3% .  לפי התחזית של מיטב ,  תשואות דצמבר בגמל ינועו בטווח שבין תשואה חיובית של 0.5% לתשואה שלילית של 0.3% .  את הסיבה לתשואה הנמוכה יחסית מסבירים במיטב בירידות בשוק האג"ח הקונצרני והממשלתי ,  שאיזנו את העליות בשוק המניות .  מדד התל בונד 20 ירד במהלך דצמבר ב-1.6%.תשואות הגמל על פני שנים - הפרספקטיבה חשובההאפיק הממשלתי רשם גם הוא ירידות שנבעו מעליית התשואות באג"ח הממשלתי של ארה"ב ,  כתוצאה מסימני ההתאוששות בכלכלה האמריקאית .  מדד אגרות החוב הממשלתיות הצמודות ירד בדצמבר ב-2.1% על רקע מדד נובמבר שעלה ב-0.3% והעלאת הריבית של בנק ישראל ב-0.25% .  מדד אגרות החוב הממשלתיות הלא צמודות  ( השחרים )  ירד בדצמבר ב-1.1% כאשר את עיקר הירידות רשמו האג"חים לטווח הארוך מ-5 שנים שירדו ביותר מ-2.3%.בסיכום שנתי צופה מיטב ,  שענף הגמל במסלול הכללי ירשום תשואה ממוצעת של 30.5% כאשר מרבית הקופות בענף יצליחו להחזיר לעמיתיהם את הפסדי 2008 .  את הענף כולו יובילו הקופות בעלות המסלול המנייתי ,  שצפויות לרשום תשואה ממוצעת מצטברת מתחילת השנה של 72%.בבדיקת תשואות 12 החודשים האחרונים בכל אפיק  ( מדצמבר 2008 עד נובמבר 2009 )  מתקבל שהאפיק שנתן את התשואה הכי גבוהה לחוסכים הוא האפיק המנייתי עם 64.81% .  אחריו מסלול הכלל עם 29.75% של תשואה מצטברת .  אפיק האג"ח הנחשב בזמנים רגילים למסלול סולידי הניב הפעם תשואה מצטברת של 18.3% .  לעומת כל אלו ,  האפיק השקלי רשם תשואה מצטברת של 4.37% בלבד ,  כאשר המסלול המתמחה במט"ח הניב ב-12 החודשים האחרונים עד דצמבר תשואה של 7.36%.שנת 2009 בגמל התחילה בפחד גדול לאחר שבמהלך 2008 איבד הענף כולו בממוצע כ-17% מכספי החוסכים .  כתוצאה מהפניקה בציבור נפדו במהלך 2008 יותר מ-9 מיליארד שקל מקופות הגמל .  היו אף קולות שדיברו על הענקת רשת ביטחון לחוסכים .  הופנו האשמות נגד יוזמי רפורמת בכר שהוציאו את כספי החוסכים לבורסה וכך חשפו אותם לסיכון שהתממש .  בסופו של דבר ,  מסתיימת 2009 כשנה חיובית מאוד ונדירה בעוצמת וברצף התשואות שהניבו הקופות לחוסכים .  הפסדי המחצית השנייה של 2008 נמחקו לחלוטין כך שסך הכל מתחילת 2008 הניב ענף הגמל תשואה ממוצעת מצטברת של 8% .  סך כל התשואה המצטברת של ענף הגמל ב-5 השנים האחרונות עומדת על 42.13% .
 
מיטב צופה התמתנות חדה בתשואות קופות הגמל בדצמבר :  בין תשואה חיובית של 0.5% לתשואה שלילית של 0.3%
למרות הנפילות החדות ב-2008 ,  הניב ענף הגמל בשנתיים האחרונות תשואה ממוצעת מצטברת של 8%

