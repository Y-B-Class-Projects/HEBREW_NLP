מחירי הפלדה זינקו - ואפריקה תעשיות עברה לרווח של 14.6 מיליון שקל ברבעון הרביעי של 2009 
פקר פלדה תרמה לרווח הנקי של החברה 25 מיליון שקל ;  המזומנים שייצרה החברה מפעילות שוטפת - 113 מיליון שקל
 >  >  אפריקה תעשיות דיווחה על מעבר לרווח ברבעון הרביעי של 2009 לעומת הרבעון המקביל ב-2008 .  אפריקה תעשיות היא החברה-הבת של אפריקה ישראל ושולטת ,  בין השאר ,  בפקר פלדה ובנגב קרמיקה .  הכנסות החברה ברבעון הרביעי של 2009 הסתכמו ב-385 מיליון שקל - ירידה של 5.7% לעומת הרבעון המקביל ב-2008 .  עם זאת ,  צימצמה החברה באופן משמעותי את עלות המכירות והעיבוד ,  וכך הציגה רווח תפעולי של 29.3 מיליון שקל ,  לעומת הפסד תפעולי של 96 מיליון שקל ברבעון המקביל ב-2008 .  הרווח נקי ,  המיוחס לבעלי המניות ,  הסתכם ב-14.6 מיליון שקל ברבעון הרביעי של 2009 ,  לעומת הפסד של 41 מיליון שקל ברבעון הרביעי של 2008 .  המעבר לרווח - למרות הירידה בהכנסות - נובע מהתייצבות ואף עלייה קלה במחירי הפלדה ב-2009 לעומת ירידה של 32% ב-2008 .  מחירי הפלדה משמעותיים לרווחי החברה . " לצורך פעילות מגזר הפלדה נדרשות החברות הרלוונטיות להחזיק מלאי לתקופה של כשלושה חודשים והזמנות פתוחות לכשלושה חודשים נוספים ,  ולכן הקבוצה חשופה לרווחים או להפסדים קוניוקטוראליים  ( הנובעים מהפער בין ערך המלאי בעת רכישתו לבין ערכו בעת מכירתו )  .  בעת עליות מחירים לקבוצת הפלדה נוצרים רווחים כתוצאה מיכולתה למכור את המלאי שנרכש במחיר נמוך ,  במחיר גבוה יותר ",  הסבירו בחברה .  ב-2009 ירדו הכנסות החברה ב-26% והסתכמו ב-1.4 מיליארד שקל .  עם זאת ,  הוזלה של 31% בעלות המכר וצמצום של 57% בהוצאות ההנהלה הובילו את החברה להציג עלייה של 29% ברווח התפעולי - ל-73 מיליון שקל .  בשורה התחתונה הצליחה אפריקה תעשיות להציג ב-2009 רווח נקי של 36.8 מיליון שקל - גידול של 92% לעומת 2008 .  המזומנים שייצרה החברה מפעילות שוטפת הסתכמו ב-2009 ב-113 מיליון שקל לעומת תזרים שלילי של 31.5 מיליון שקל ב-2008 .  מנכ"ל אפריקה תעשיות ,  אברהם נובוגרוצקי ,  המכהן גם בתפקיד מנכ"ל פקר פלדה תעשיות ,  אמר כי פקר פלדה תרמה לרווח הנקי המאוחד של אפריקה תעשיות ב-2009 כ-25 מיליון שקל .
 
מחירי הפלדה זינקו - ואפריקה תעשיות עברה לרווח של 14.6 מיליון שקל ברבעון הרביעי של 2009 
פקר פלדה תרמה לרווח הנקי של החברה 25 מיליון שקל ;  המזומנים שייצרה החברה מפעילות שוטפת - 113 מיליון שקל

