אפליקציה חדשה מודדת את הקרינה של האייפון - באפל לא מתלהבים
שנה וחצי עמלו שלושה ישראלים על אפליקציה שמציגה למשתמשי אייפון כמה קרינה הם סופגים בזמן השיחה - אלא שבאפל לא התלהבו והחליטו לדחות אותה .  היזמים מקווים שפרסום הדחייה בבלוג טק קראנץ' יגרום לחברה לשנות את דעתה ;  בינתיים הם מתאימים את היישום למכשירי אנדרואיד ,  בל
 >  >  מה משתמשי סלולר יודעים על הקרינה הסלולרית שנפלטת ממכשיר הסלולר שלהם ?  לא הרבה .  סביר להניח שהם יודעים שהיא קיימת .  כלומר שמכשיר הסלולר יוצר אותה .  המתקדמים ידעו גם שדווקא כשהתקשורת הסלולרית חסומה על ידי מכשולים ,  למשל כשמדברים בטלפון הסלולרי מתוך מבנה סגור ,  מכשיר הסלולר  " מתאמץ "  לשדר בעוצמה חזקה יותר כדי להיקלט באנטנה הסלולרית ,  וכתוצאה מכך הקרינה שנפלטת היא גבוהה יותר .  גיל פרידלנדר ,  אורי גושן ועמית לובובסקי ,  שלושה יזמים שעומדים מאחורי חברת הסטארט-אפ הישראלית טוקון  ( tawkon )  ,  מאמינים שהמצב הזה צריך להשתנות ולכן פיתחו אפליקציה סלולרית שמאפשרת למשוחחים לדעת בזמן השימוש אם הטלפון הסלולרי שלהם פולט קרינה מסוכנת .  למרות שמאחורי האפליקציה עומד אלגוריתם מורכב שעליו השלושה עמלו במשך שנה וחצי ,  האפליקציה מוצגת בצורה פשוטה מאוד על ידי שלושה צבעים ,  בדומה לרמזור - אדום לקרינה מסוכנת ,  צהוב לקרינה חזקה ,  וירוק המסמן כי אין קרינה מסוכנת .  פרידלנדר ,  שבתפקידו האחרון שימש כסמנכ"ל פיתוח עסקי בחברת סלטרו ,  אומר כי החל לבשל את הרעיון לסטארט-אפ הנוכחי לפני כשנה וחצי . " עבדתי בהיי-טק אבל הרגשתי שהעבודה לא מספקת אותי .  משיחות מסדרון שקיימתי היה לי ברור שאפליקציה שמתריעה על קרינה היא רעיון טוב .  הייתי בטוח שמשתמשים ירצו לדעת על כך ",  הוא מסביר . " התחלתי לחקור את הנושא וגיליתי שאם אתה רוצה לבדוק את הקרינה שנפלטת ממכשיר הסלולר אתה צריך לרכוש מד קרינה חיצוני ".  במשך שנה עבדו השלושה מבלי שמשכו משכורות עד שלאחרונה הצליחו למצוא כמה משקיעים פרטיים קנדים ,  אמריקאים וישראלים שהשקיעו בחברה .  כמה ?  פרידלנדר לא מוכן לומר . " לא האמנתי כמה קשה היה לגייס כסף ב-2009 ,  בייחוד לאנשים עם רקע וניסיון עשיר בהיי-טק כפי שהיה לנו .  כולם התעניינו ברעיון שלנו ,  אבל בקרנות החליטו לא להשקיע ".  פרידלנדר לא מתעמק בשאלה האם קרינה סלולרית מסוכנת . " המחקר לא חד משמעי אבל ברור שיש קרינה ,  השאלה היא עד כמה היא מזיקה .  משרד הבריאות פירסם אזהרה לא לאפשר לילדים להשתמש במכשיר סלולרי ,  ועדיף שגם מבוגרים ישוחחו רק עם אוזנייה ".  דיבור נכון בסלולר מה בעצם מציעה טוקון כיום ?  החברה פיתחה אפליקציה שמספקת אינדיקציה על רמת הקרינה הסלולרית שהמכשיר פולט ועצות להקטנת הקרינה .  האפליקציה מספקת גם מידע על היקף הקרינה המצטברת שהאדם ספג .  המידע שהאפליקציה מציגה מתבטא באמצעות גרפים שמלמדים את המשתמש כמה קרינה הוא ספג לאורך זמן ומכמה קרינה הוא נמנע .  המשתמשים יכולים לדעת בעזרת השימוש באפליקציה איזה חדר בבית או במשרד הוא חדר שבאופן מסורתי מוביל לקרינה גבוהה . " התפישה הרווחת לגבי קרינה סלולרית היא שגויה ",  אומר גושן . " ככל שהרשת הסלולרית פרושה באופן צפוף יותר כך הקרינה שנפלטת מהמכשיר עצמו היא קטנה .  עדיף לא להוציא אנטנות מאזורים .  בסלקום ,  פרטנר ופלאפון ישמחו שתהיה אפליקציה שתוכל לתת חיווי למשתמשים לגבי הקרינה .  מעבר לכך ,  לקוחות עסקיים יוכלו להתקין מגברים סלולריים במקומות שבהם אין קליטה והקרינה חזקה ".  איך עובד הפתרון הטכנולוגי של טוקון ?  בהדגמה שערכה לנו החברה במשרדיה החזקנו את מכשיר האייפון עם האפליקציה .  שוחחנו בנקודות שונות ובכל פעם ששוחחנו מד הקרינה הצביע על אדום ,  ירוק או צהוב .  אם האייפון מגיע לקרינה אדומה והמשתמש משוחח ומצמיד את מכשיר הסלולר לרכה ,  הוא מקבל התרעה על ידי צליל ורטט .  בהתאם לאופן שבו המשתמש משוחח ,  הוא מקבל עצה מהמכשיר איך להקטין את הקרינה - למשל ,  לשנות את אופן החזקת המכשיר ביד מאנכי לאופקי .  מכיוון שלאייפון יש גם יחידת gps הוא יכול לומר למשתמש להיכן ללכת כדי להפחית בקרינה .  עצות אחרות שהאפליקציה מספקת למשתמשים הן עצות ידועות ומוכרות .  למשל ,  לחבר אוזנייה או בלוטות' או לדבר ברמקול . " האפליקציה שלנו מספקת גם ערך חינוכי .  איך לדבר נכון ",  אומר פרידלנדר . " אנחנו יכולים למפות את הקרינה של המשתמשים וכך אנחנו מייצרים מפת קרינה עולמית ".  בטוקון החליטו בשלב ראשון להתמקד באייפון ,  ובהמשך מתוכננות לצאת אפליקציות שמתאימות לאנדרואיד ,  בלאקברי ונוקיה .  אלא שאפל החליטה לדחות את האפליקציה שהגישה טוקון .  פרידלנדר מספר כי הדחייה של אפל הגיעה לפני כמה שבועות . " סיימנו את הפיתוח של האפליקציה והגשנו אותה לאפל ,  אבל קיבלנו דחייה והסבירו לנו שהאפליקציה שלנו מבלבלת את המשתמש .  כתבנו מכתב עד כמה האפליקציה שלנו רצינית והסברנו למה אנחנו חושבים שהאפליקציה שלנו טובה עבור אפל .  למכשיר האייפון יש הרבה מאוד חיישנים שמאפשרים לקבל אינדיקציה מהמכשיר ולהקטין חשיפה לקרינה .  לאחר ששלחנו את האפליקציה ונדחינו קיבלתי שיחת טלפון מאפל .  אמרו לנו שיש לאפליקציה שלנו ממשק גרפי מדהים ,  אבל הם הציעו למקד אותה בתחום שונה מקרינה סלולרית .  עם כל הכבוד להצעה שלהם ,  לא עבדנו שנה וחצי סתם כך .  הבנו שאנחנו צריכים לעורר רעש וכך יצא הפרסום בטק קראנץ' ".  פרסום בבלוג טק קראנץ' על דחיית האפליקציה מצד אפל הוביל לכך שמאות עד אלפי משתמשים ,  בלוגרים ואוהבי אייפון ,  הביעו תרעומת על ההחלטה של אפל .  פרידלנדר אומר כי הדחייה מצד אפל אינה סוף העולם אבל בהחלט פוגעת בחברה . " אנחנו לא האפליקציה הראשונה שנדחית על ידי אפל .  גם גוגל ווייס נדחו .  אני מאמין שהלחץ הציבורי להכליל אותנו ,  יגרום לאפל לשנות את דעתה .  אני אופטימי .  אבל גם אם לא ,  אז האפליקציה שלנו תצא לנוקיה ,  בלאקברי ואנדרואיד ". 

אפליקציה חדשה מודדת את הקרינה של האייפון - באפל לא מתלהבים
שנה וחצי עמלו שלושה ישראלים על אפליקציה שמציגה למשתמשי אייפון כמה קרינה הם סופגים בזמן השיחה - אלא שבאפל לא התלהבו והחליטו לדחות אותה .  היזמים מקווים שפרסום הדחייה בבלוג טק קראנץ' יגרום לחברה לשנות את דעתה ;  בינתיים הם מתאימים את היישום למכשירי אנדרואיד ,  בל

