  " ישראל ידועה ביכולותיה האדירות - אנו מעודדים שיתופי פעולה עמה "
 נשיא ברזיל המבקר בישראל בישר לנשיא פרס כי אישרר את הסכם הסחר החופשי בין המדינות ;  ישראל היא המדינה הראשונה מחוץ ליבשת דרום אמריקה המצטרפת להסכם
 >  >  ממשלת ברזיל אישררה את הסכם הסחר החופשי בין ישראל למדינות דרום אמריקה  ( הסכם מרקוסור )  - כך הודיע אתמול נשיא ברזיל ,  לואיס אינסיו  ( לולה )  דה סילבה ,  בפגישתו עם נשיא המדינה שמעון פרס ,  בעת ביקורו בירושלים .  לולה אמר לפרס כי הוא שמח לבשר שישראל היא המדינה הראשונה מחוץ לדרום אמריקה המצטרפת להסכם הסחר .  ההסכם ייכנס לתוקף 30 יום לאחר אשרורו .  ברזיל היא שותפת הסחר הגדולה ביותר של ישראל באמריקה הלטינית .  המרקוסור  ( השוק המשותף של הדרום )  הוא ארגון שיתוף פעולה כלכלי המונה ארבע מדינות - ארגנטינה ,  ברזיל ,  אורוגוואי ופרגוואי - ומייצג תמ"ג של כ-3 טריליון דולר ו-270 מיליון בני אדם .  הארגון נוסד ב-1991 ,  ובין המדינות החברות בו מתקיים סחר חופשי . " זהו ביקור חשוב במיוחד בעבורי ובעבור המשלחת הכלכלית שהבאתי אתי לישראל ",  אמר נשיא ברזיל . " היקף הסחר בין שתי המדינות גדל באופן משמעותי בשנים האחרונות ,  ואנו יכולים להמשיך את המומנטום .  בקרוב נשיק תוכנית השקעות חדשה בברזיל - ואני מזמין את החברות הישראליות לקחת חלק פעיל ודומיננטי בתוכנית זו .  ישראל ידועה ביכולותיה האדירות בתחומי הטכנולוגיות ,  ההיי-טק והמדעים ,  ולכן אנו מעודדים שיתופי פעולה אינטנסיביים עמה ".  פרס אמר כי  " בין ישראל לברזיל יש אמנם מרחק גיאוגרפי לא קטן ,  אך ניתן למחוק אותו כליל באמצעות שיתוף פעולה כלכלי ומדעי ".  דה סילבה ופרס פתחו אתמול סמינר עסקי בהשתתפות 70 אנשי עסקים מברזיל ומאות אנשי עסקים מישראל ,  ובהשתתפות שר התמ"ת בנימין בן אליעזר ,  יו"ר נשיא התאחדות התעשיינים שרגא ברוש ,  ויו"ר נשיא התאחדות התעשיינים של סאו פאולו ,  פאולו סקאס .  בן אליעזר אמר כי ברזיל נהפכה לשותף סחר חשוב בעבור ישראל . " בשנים האחרונות גדל היקף הסחר בין שתי המדינות ,  וב-2009 הוא הגיע ל-933 מיליון דולר ",  אמר . " עם זאת ,  אני מאמין שמלוא פוטנציאל הסחר בין המדינות לא מוצה ,  ואנו נמצאים בפתחו של עידן חדש ".  שר המסחר הברזילאי ,  מיגל ז'ורז' ,  אמר לבן אליעזר כי הוא מזמין את החברות הישראליות להשתלב במשחקי המונדיאל שייערכו במדינתו ב-2014 ובאולימפיאדת ריו ב-2016 .  לדבריו ,  קבוצת עבודה משותפת שתוקם על ידי המדינות תציע מסגרת לשיתופי פעולה לקראת שני אירועי הספורט העולמיים . " ישראל ידועה כמובילה בתחומי הביטחון והתקשורת ,  ולחברות הישראליות יש הרבה מה להציע ",  אמר .

 " ישראל ידועה ביכולותיה האדירות - אנו מעודדים שיתופי פעולה עמה "
 נשיא ברזיל המבקר בישראל בישר לנשיא פרס כי אישרר את הסכם הסחר החופשי בין המדינות ;  ישראל היא המדינה הראשונה מחוץ ליבשת דרום אמריקה המצטרפת להסכם

