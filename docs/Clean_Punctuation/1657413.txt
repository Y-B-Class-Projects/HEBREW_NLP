כדוריד :  מכבי ראשל"צ הבטיחה את המקום הראשון
האלופה סיימה ראשונה את העונה הרגילה אחרי 28:32 על רמה"ש .  הפועל ראשל"צ הפסידה לאס"א ת"א ,  ר"ג ירדה ליגה
העונה הרגילה בליגת העל בכדוריד הגיעה הערב  ( שישי )  לסיומה ,  וסדרות חצאי הגמר נקבעו ,  כמו גם כמה מההכרעות בתחתית .  מכבי ראשון לציון סיימה במקום הראשון ותפגוש בחצי הגמר את מכבי תל אביב ,  בעוד שהפועל ראשון לציון תיאלץ להסתפק במקום השני ובמפגש מול אס"א תל אביב בחצי הגמר השני .  בתחתית נחרץ סופית גורלה של הפועל רמת גן ,  שהפסידה לנס ציונה וירדה לליגה השנייה אחרי עשור בליגת העל .
 מכבי ראשל"צ - א.ס רמת השרון 28:32
רגע לפני שלבי ההכרעה של העונה שוב מתחממים הצהובים מעיר היין ,  והפעם הם לא התרגשו מהעובדה שהאורחים מהשרון הוליכו 14:15 במחצית ,  ונעזרו בריצה מאוחרת ברגעי הסיום כדי להבטיח את הניצחון ואת ראשות הטבלה בסיום העונה הרגילה .
 הפועל ראשל"צ - אס"א תל אביב 26:23
בצד האדום של ראשון לציון קיוו לתפוס בכל זאת את הפסגה ברגע האחרון ,  ובכך להימנע ממפגש עתידי עם הקבוצה שגברה עליהם שלוש פעמים העונה ,  אך נאלצו לספוג הפסד רביעי לתל אביבים המוכשרים ,  שהוליכו כמעט לכל אורך המשחק והשיגו יתרון מוראלי אדיר לקראת סדרת חצי הגמר .
 בני הרצליה - מכבי תל אביב 28:27
במשחק לפרוטוקול בלבד הוליך ג'ון אונשה את מכבי תל אביב ,  שכבר הבטיחה זה מכבר את המקום הרביעי ,  לעוד ניצחון חוץ נאה ,  רגע לפני המבחן האמיתי בסדרת חצי הגמר מול האלופה .
 נס ציונה - הפועל רמת גן 28:36
אחרי שהשתרכה במקום האחרון במשך כל העונה ,  ירדה הערב סופית הפועל רמת גן לליגה השנייה אחרי עשר שנים רצופות בליגת העל ,  כשנס ציונה ידעה שניצחון יבטיח לה את המקום השני בבית התחתון ולא ריחמה על הרמת גנים .
 תוצאות נוספות :
 מכבי רעננה - מכבי פתח תקוה 34:36מכבי קרית מוצקין - מ.כ חולון 35:44

כדוריד :  מכבי ראשל"צ הבטיחה את המקום הראשון
האלופה סיימה ראשונה את העונה הרגילה אחרי 28:32 על רמה"ש .  הפועל ראשל"צ הפסידה לאס"א ת"א ,  ר"ג ירדה ליגה

