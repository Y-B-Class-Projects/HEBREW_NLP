מחיר הקואליציה :  1.1 מיליארד שקל יועברו לשימוש המפלגות
יו"ר מרצ חיים אורון ,  שחשף את הקצאת הכספים :  המדינה מונעת דיון ציבורי בהעברות הכספים  ?  ח"כ משה גפני ביטל ישיבה של ועדת הכספים במחאה על תמיכת הממשלה בחוק הגיור הצבאי  ?  הכנסת צפויה להצביע היום על תקציב המדינה וחוק ההסדרים
 >  >  כ-1.1 מיליארד שקל מהתקציב לשנים 2011-2012 יחולקו בידי הממשלה לפי יעדים שייקבעו עם מפלגות הקואליציה .  על פי ההסכמים הקואליציוניים ,  ישראל ביתנו תקבל 294 מיליון שקל ,  ש"ס תקבל 260 מיליון שקל ,  יהדות התורה 240 מיליון שקל ,  מפלגת העבודה 200 מיליון שקל והבית היהודי - 144 מיליון שקל .  ההצבעה על תקציב המדינה וחוק ההסדרים בקריאה שנייה ושלישית אמורה להתקיים היום .  הקצאת הכספים למפלגות הקואליציה נחשפה על ידי יו"ר מרצ ח"כ חיים אורון ,  לאחר שסגן שר האוצר ח"כ יצחק כהן  ( ש"ס )  מסר במליאת הכנסת הודעה לקונית על העברת הסכומים במסגרת התקציב .  כהן מסר כי הדבר הוסכם בהסכם הקואליציוני שנחתם עם המפלגות ערב הקמת הממשלה במארס 2009 ,  וכי כספים דומים הועברו גם ב-2009-2010 .  אורון קבל על כך שהסכומים יועברו מתוך הרזרבה בתקציב המדינה ובצורה כזו תוכל המדינה למנוע שקיפות ודיון ציבורי . " אני יודע בוודאות שקיימת התחייבות למפלגות הקואליציה לא לשנות את ההתחייבויות האלה ,  ובעצם מדובר בכספים יחודיים ",  אמר .  גם יו"ר הכנסת ,  ח"כ ראובן ריבלין  ( הליכוד )  ,  ביקר את העברות התקציב ,  ואמר כי האופן שבו הציגה הממשלה את ההסכמים הקואליציוניים במליאה היא  " כשרה ,  אבל לא מריחה טוב ".  לפי חוות דעת שכתב היועץ המשפטי של הכנסת ,  עו"ד אייל ינון , " מן הראוי היה שהודעת הממשלה תציין את הפרטים הרלוונטיים ולא תסתפק בהפנייה לסעיפים סתומים ".  משבר בקואליציה למרות העברת הכספים ,  פרץ אתמול משבר בתוך הקואליציה .  יו"ר ועדת הכספים ח"כ משה גפני  ( יהדות התורה )  ביטל במפתיע את ישיבתה של הוועדה שנועדה להיערך אתמול ,  במחאה על כך שהממשלה מקדמת את חוק הגיור הצבאי . " אני לא הפראייר של הממשלה ",  קבל גפני . " הגנתי על העלאות המסים ואף אחד לא טרח להודיע לי על קידומו של חוק הגיור הצבאי ".  עוד טען גפני : " נתניהו עבד עלי .  הוא הודיע על קידום חוק הגיור הצבאי רק לאחר שהצגתי במליאת הכנסת את חוק התקציב וחוק ההסדרים ".  ביהדות התורה ובש"ס מתכוונים להפגין את מחאתן על קידום חוק הגיור הצבאי .  גפני הודיע שסיעתו תתמוך היום בהצבעות בקריאה השנייה והשלישית על חוק התקציב וחוק ההסדרים ,  בהסתייגות שלפיה בכל אחת מהשנים 2011 ו-2012 יוקצו 200 מיליון שקל למשרד השיכון לצורך מתן פתרונות דיור לזכאים או סבסוד משכנתא .  מדובר בהסתייגות שהגיש ח"כ יצחק וקנין  ( ש"ס )  .  גפני גם הודיע שיפעל להחזרת הפיקוח על המים לוועדת הכספים .  אתמול נערכו מגעים עם ש"ס ויהדות התורה בניסיון לרצותן בהצעה אחרת שתמנע את קבלת ההסתייגות .  בכנסת מעריכים כי אם לא יחול משבר קואליציוני בגין קידום חוק הגיור הצבאי ,  יהיה ניתן לגייס היום רוב בעד התקציב וחוק ההסדרים בקריאה השנייה והשלישית .  ביקורת בקואליציה ח"כ מירי רגב  ( הליכוד )  הודיעה שלא תשתתף בהצבעה מאחר שלממשלה אין פתרונות דיור עבור זוגות צעירים .  גם ארבעת הח"כים המורדים במפלגת העבודה - שלי יחימוביץ' ,  דניאל בן סימון ,  איתן כבל וראלב מג'אדלה - אינם מתכוונים לתמוך בתקציב . " אין לי כל כוונה להצביע בעד התקציב ,  שטביעות האצבע הכלכליות הקיצוניות של נתניהו טבועות בו עמוק ובאופן כואב ",  אמרה יחימוביץ' . " העובדה שמפלגת העבודה חיה עם התקציב הזה בשלום ולא השפיעה עליו במאום ,  בניגוד לכל השותפות הקואליציוניות האחרות ,  מעידה על פשיטת רגל מוחלטת .  הישיבה בממשלה אינה מסייעת להטמעת סדר יום כלכלי-חברתי ,  ואין לה שום מטרה אלא להמשיך לאפשר לכמה שרים ליהנות משררה מדומה ומכיסאות מרופדים ". 

מחיר הקואליציה :  1.1 מיליארד שקל יועברו לשימוש המפלגות
יו"ר מרצ חיים אורון ,  שחשף את הקצאת הכספים :  המדינה מונעת דיון ציבורי בהעברות הכספים  ?  ח"כ משה גפני ביטל ישיבה של ועדת הכספים במחאה על תמיכת הממשלה בחוק הגיור הצבאי  ?  הכנסת צפויה להצביע היום על תקציב המדינה וחוק ההסדרים

