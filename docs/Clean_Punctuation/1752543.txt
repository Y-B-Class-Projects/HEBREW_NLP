הוייה על קארו : " הוא אידיוט שחי בעבר "
 חלוץ אסטון וילה טען שהמנג'ר נוהג כלפיו בחוסר כבוד ,  וזכה למקלחת קרה לאחר פולהאם : " שיסתכל על המספרים שלו "
 אסטון וילה ממשיכה את פתיחת העונה הלא מעודדת שלה ,  כשסיימה אמש  ( שבת )  את המשחק נגד פולהאם במסגרת המחזור ה-11 בתיקו 1:1 .  הקבוצה מבירמינגהאם הובילה 0:1 ,  אלא שהיא ספגה שער מכאיב מאוד מהקבוצה הלונדונית שאירחה את המשחק עמוק מאוד בתוספת הזמן .
 מה שיותר מעניין כרגע זו המלחמה בין המאמן ז'ראר הוייה ,  שנכנס לתפקידו לא מכבר ,  לחלוץ ג'ון קארו ,  שחוזהו בקבוצה עומד לפוג .  הוייה דרש לפני המשחק נגד הקוטג'רס בצורה נחרצת מקארו שיוכיח את עצמו ,  אלא שזה לא שכנע ,  נפצע ואחר כך טען שהוייה מתייחס אליו בחוסר כבוד משווע .
 הוייה לא נשאר חייב ואיבד את עשתונותיו כשיצא במתקפה נדירה על ג'ון קארו . " הוא אידיוט שחי בעבר ",  אמר הוייה על השחקן . " כיצד הוא יכול לומר שאני לא מכבד אותו .  הוא צריך להסתכל על המספרים שלו שהם לא מעודדים .  גם אם הוא חושב שאני לא מכבד אותו ,  אני לא אתנצל בפניו ". 
על איבוד שתי הנקודות אמר הוייה : " אמרתי לשחקנים שאני מאוד לא מרוצה מהתוצאה אבל כן מההופעה .  עשינו מאמץ רב וגילינו משמעת רבה .  חבל ,  כי היו לנו הרבה הזדמנויות לגמור ולהכריע את המשחק ". 

הוייה על קארו : " הוא אידיוט שחי בעבר "
 חלוץ אסטון וילה טען שהמנג'ר נוהג כלפיו בחוסר כבוד ,  וזכה למקלחת קרה לאחר פולהאם : " שיסתכל על המספרים שלו "
 
