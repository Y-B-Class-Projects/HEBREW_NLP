ויקטור שמריך :  המומלצות - סמייל ומגדל 
 >  >  ויקטור שמריך ,  מנכ"ל משותף בדש איפקס : " אנו אופטימיים לגבי הכיוון הכללי של השוק הישראלי ב-2010 ,  אך בהתאם למשנה הדרוויניסטית ,  2010 תהיה שנת שרידותם של החזקים .  בשוק האג"ח היינו מציעים להתמקד יותר באג"ח שקליות ארוכות ולא באג"ח ממשלתיות צמודות . " שוק המניות צפוי להיות חיובי .  בסך הכול אנו צופים לראות בשוק המניות הכללי תשואה שנתית של 10%-15% .  כמו כן ,  מכיוון ששוק האג"ח הקונצרניות הולך בד בבד עם שוק המניות ,  אנו ממליצים גם עליו ,  תוך התמקדות באג"ח קונצרניות בעלות מח"מ בינוני וארוך . " הענפים שצפויים להניב למשקיעים תשואה יפה השנה הם הטכנולוגיה ,  הבנקים והפרמצבטיקה .  מניה מומלצת מתחום נוסף היא סמייל תקשורת .  עלייה של 1% במניית בבזק מביאה לשינוי של 4.5% בשוויה של סמייל ,  שהאחזקה היחידה שלה היא בזק .  שינוי זה נובע ממינוף האחזקה בבזק שמבוצעת בסמייל .  בזק ממוצבת בצורה הטובה ביותר לעתיד ,  והיא ממשיכה להיות מכונת דיווידנדים משומנת עם תשואת דיווידנד שוטפת של קרוב ל-10% . " מניה מומלצת נוספת היא מגדל ,  חברת הביטוח הגדולה בישראל .  למגדל מבנה המאזן הטוב ביותר מבין חברות הביטוח ,  וניתן להעריך בסבירות גבוהה כי היא תשוב לגבות דמי ניהול משתנים בחודשים הקרובים מה שיתרום משמעותית לרווח ב-2010 ". 

ויקטור שמריך :  המומלצות - סמייל ומגדל 
nan
