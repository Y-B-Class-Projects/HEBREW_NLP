דרום אפריקה :  20 שנה לתום האפרטהייד
החודש לפני 20 שנה נמחקה מהעולם בושה גדולה - מדיניות ההפרדה הגזעית בדרום אפריקה .  נלסון מנדלה ,  הסמל למאבק במשטר האפרטהייד  ( האמיתי ,  כמובן ,  לא זה שאויבים ציניים וחסרי הבנה היסטורית מנסים להדביק לנו )  ,  שוחרר מהכלא ב ? 11 בפברואר 1990 ,  לאחר 27 שנים מאחורי הסורגים .  בעקבות זאת ,  ויחד עם הנשיא הלבן  ( איך לא )  ,  פרדריק וילם דה קלרק ,  הוביל מנדלה את דרום אפריקה לפירוק משטר ההפרדה הגזעי ולעריכתן של בחירות דמוקרטיות שבהן ,  לראשונה ,  יכולים היו השחורים להצביע .  מנדלה ודה קלרק זכו בשנת 1993 באחד מפרסי הנובל הצודקים בהיסטוריה .
 מנדלה הוחזק כמעט שלושה עשורים בכלא רק בשל מלחמתו בדעות קדומות ומאבקו למען שלטון עצמי של השחורים בדרום אפריקה .  מאבקו הצליח .  הוא הוביל לחוקה דמוקרטית חדשה ,  שנכנסה לתוקפה בפברואר 1997 והבטיחה שוויון לכל אזרח ,  בלי קשר לגזע .  המהפכה בדרום אפריקה החלה ,  אגב ,  במקביל לתהליך שחרור מזרח אירופה מהקומוניזם .  העולם נראה אז ורוד ,  ובן לאדן היה טרוד בעיסוקים אחרים .
 אבל מה קרה לדרום אפריקה 20 שנה אחרי ?  המדינה ,  שאמורה הקיץ לארח את המונדיאל  ( לראשונה באפריקה !  )  ,  סובלת מעוני קשה .  מוסדות החינוך והבריאות שלה רעועים ,  שיעור האבטלה בה עומד על 23 אחוזים ,  הפשע גואה ,  שיעור התמותה מאיידס גבוה ,  והפער העצום בין העשירים לעניים במדינה ממשיך להתעצם .  
יותר מזה ,  כיצד קרה שבניגוד לתהליך בעולם ,  הולך הגיבור הלאומי נלסון מנדלה ונשכח בקרב צעירי ארצו כשהוא עודו בחיים ?   " עבור צעירים דרום ? אפריקנים שחרור מנדלה לפני 20 שנה הוא בקושי אירוע ",  כתב העיתון הצרפתי  " לה פיגארו ".   " אפרטהייד ?  אינני יודעת מה זה .  שמעתי על כך בטלוויזיה ,  אבל הגזענות שהורינו הכירו נראית לנו כל כך רחוקה .  אנחנו חופשיים .  חופשיים ללכת לבית הספר ,  חופשיים לעבוד ,  חופשיים לעשות ככל העולה על רוחנו ",  מצוטטת בכתבה צעירה בת 16 שנולדה לתוך המציאות החדשה .  היא ,  פומלה שמה ,  שייכת לאותו דור המכונה  " נולדו חופשיים ".  דור שמתעניין יותר במוסיקת ההיפ הופ מאשר בשירים המהפכניים של הקונגרס הלאומי האפריקני ANC .  בבית הספר של פומלה ,  בפרברי קייפטאון ,  לא אורגנו טקסים לציון 20 השנים שחלפו .  גרוע מזה ,  בשל בעיות תקציב חלה ירידה משמעותית בשיעורי היסטוריה במדינה .  במקביל ,  הצעירים הלבנים מאבדים כל תקווה לעתיד טוב יותר במדינתם .
 האם הפתרון יגיע מקלינט איסטווד ?  הסרט החדש שביים ועולה עתה לאקרנים , " אינוויקטוס ",  מתאר את מנדלה בעודו כבר נשיא ארצו ,  כשהוא מכין את נבחרתו לאליפות העולם ברגבי .  מנדלה ,  בסרט כמו גם במציאות ,  הופתע לגלות כי השחורים לא אהדו כלל את נבחרת ארצם .  רגבי ,  מבחינתם ,  היה ספורט ללבנים בלבד .  ב ? 95' אירחה דרום אפריקה את האליפות ,  ומנדלה עשה הכל כדי להפוך את האהדה לנבחרת למשותפת ללבנים ולשחורים .  הוא הצליח .  דרום אפריקה ניצחה בגמר את ניו זילנד הגדולה ,  והמשחק הזה הוליד פיוס לאומי .  אחרי שהשחורים צהלו כשנבחרת הרגבי הלבנה ניצחה ,  הלבנים חגגו כשנבחרת דרום אפריקה השחורה בכדורגל זכתה בארצה באליפות אפריקה לאומות .  היו אלה ימים גדולים .  
מורגן פרימן ,  המגלם את מנדלה ,  אמור לגרום לצעירים של הדור הנוכחי להתרגש מחדש לנוכח ההיסטוריה .  
מנדלה האמיתי מקווה שהמונדיאל בקיץ יוציא את העגלה הדרום ? אפריקנית גם מהבוץ הכלכלי ? חברתי .  יש לו סיבה טובה להאמין בכך .  עד עתה יש לארצו מאזן של 100 אחוזי הצלחה באירועי ספורט שהיא מארגנת .
 
דרום אפריקה :  20 שנה לתום האפרטהייד
nan
