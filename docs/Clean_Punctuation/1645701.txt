ארגנטינה :  שינוי אקדמי
רוסו רשם בכורה מוצלחת כמאמן ראסינג ,  עם 0:1 על סן לורנצו .  ולז גברה 0:3 על אינדפנדיינטה .  גודוי קרוז סיימה ב-1:1 עם בוקה
משחקי המחזור החמישי בארגנטינה יצאו לדרך כבר ביום שישי ,  אבל המשחק המרכזי היה הקלאסיקו בין ראסינג קלוב המתחדשת לסן לורנצו ,  בו ניצחה 'לה אקדמיה' 0:1 .  בראש הטבלה ניצבות כרגע עם 11 נקודות ולז סארספילד וקולון ,  כשאלופת קלאוסורה 2009 הביסה 0:3 את אינדפנדיינטה והקבוצה מסנטה פה גברה 1:2 על צ'קאריטה .  ניואל'ס ולאנוס נפרדו ב-1:1 וכך גם טיגרה וחימנסיה לה פלטה .
 ראסינג קלוב - סן לורנצו 0:1
מיגל אנחל רוסו ערך את הבכורה שלו כמאמן ראסינג ,  וזכה בניצחון על קבוצתו לשעבר ,  שם דייגו סימאונה  ( גם הוא במפגש מול האקסית )  חווה רגעים לא נעימים עם הפסד שלישי העונה .  גבריאל האוצ'ה הבקיע את שער הניצחון בדקה ה-82 מעמדת נבדל ,  אחרי נגיחה ראשונה של פאבלו לוגוורסיו .  משחק מצוין לרוברטו אז'אלה בהגנת המארחים .
 ולז סארספילד - אינדפנדיינטה 0:3
המארחים עלו בהרכב משני בגלל ההשתתפות בליברטדורס ,  אבל זה לא הפריע להם לרשום ניצחון משכנע .  חואן מנואל מרטינז הבקיע את הראשון בדקה ה-45 ,  מקסי מוראלס כבש בפנדל בדקה ה-62 וסנטיאגו סילבה ,  מלך שערי העונה שעברה שחזר מהשאלה בבנפילד ,  עלה כמחליף וחתם את התוצאה שתי דקות לסיום .
 גודוי קרוז - בוקה ג'וניורס 1:1
ההפתעה הנעימה של העונה מגיעה מהקבוצה ממנדוזה שאחרי חמישה מחזורים ניצבת במקום השלישי עם תשע נקודות וללא הפסדים .  גודוי ספגה ,  לראשונה העונה  (  !  )  רק במחזור החמישי במשחק נגד בוקה .  מרטין פאלרמו איזן בדקה ה-70 .  מי שכבש את שער היתרון בדקה ה-24 הוא פדריקו היגואין ,  אחיו הגדול יותר של גונזאלו ,  שכבש אמש צמד במדי ריאל מדריד .  פדריקו הושאל העונה מאינדפנדיינטה לגודוי קרוז ,  ובינתיים ,  הם עושים חיל ביחד .
 ריבר פלייט - ארסנל 1:1
הקבוצה של לאונרדו אסטרדה ממשיכה בפתיחת העונה הרעה ,  למרות הציפיות מהצעירים להוציא את המועדון לדרך חדשה .  סרחיו סנה העלה את ארסנאל ליתרון בדקה ה-39 עם בעיטה מדויקת ממרחק ,  אבל מרסלו גז'ארדו איזן בכדור חופשי שהוסט פנימה על ידי מגן אורח בדקה ה-51 .  מתיאס אלמיידה הוותיק הורחק משורות ריבר דקה לאחר מכן ,  והתוצאה נותרה בעינה .
 אנטוניו מוהאמד ושחקניו מצליחים בינתיים לשלב בין הליגה לליברטדורס .  המגן השמאלי חרמן ריברולה כבש בדקה ה-15 ,  פקונדו פארה איזן עבור צ'קאריטה עם נגיחה מוצלחת בדקה ה-61 ופדריקו נייטו ,  שהיה מועמד להפועל תל אביב ,  הבקיע את שער הניצחון בתוספת הזמן .
 ניואל'ס אולד בויס - לאנוס 1:1
מעמדו של לואיס סובלדיה בלאנוס התערער מאוד לאחרונה ,  אבל אולי הנקודה הזו ברוסאריו מבשרת על שינוי עבור המאמן בן ה-28 .  חורחה אצ'וקארו הפראגוואי העלה את ניואל'ס ליתרון בדקה ה-53 ,  אבל בן ארצו סנטיאגו סאלסדו השווה בדקה ה-83 ולא חגג מול קבוצתו לשעבר .
 אתלטיקו טוקומן - ארחנטינוס ג'וניורס 1:1
אתלטיקו טוקומן עלתה ליתרון כבר אחרי שלוש דקות במשחק ,  כשקלאודיו סאריה  ( 3 )  כבש .  שחקן אחר של אתלטיקו כבש את השני ,  אבל זה היה לרשת הלא נכונה .  מי שעשה את השגיאה הוא בלמה לשעבר של הפועל תל אביב לשעבר ,  חאבייר פאאס ,  בדקה ה-29 .
 משחקים נוספים :
 בנפילד - רוסאריו סנטרל 0:0
טיגרה - חימנסיה לה פלטה 1:1לטיגרה :  פאבלו פונטאנלו  ( 20 )  .  לחימנסיה :  דניס סטרקואלרוסי  ( 13 ) 

ארגנטינה :  שינוי אקדמי
רוסו רשם בכורה מוצלחת כמאמן ראסינג ,  עם 0:1 על סן לורנצו .  ולז גברה 0:3 על אינדפנדיינטה .  גודוי קרוז סיימה ב-1:1 עם בוקה

