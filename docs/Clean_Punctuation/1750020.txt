עבדאללה גולללל :  נשות ירדן אלופות הכדורגל
נבחרת ירדן בכדורגל נשים הביאה הרבה כבוד לממלכה ההאשמית ,  לאחר שזכתה באליפות כדורגל הנשים של העולם הערבי .  גם הפלסטיניות השתתפו והציגו יכולת נאה
המלך עבדאללה גאה :  נבחרת ירדן בכדורגל נשים זכתה באליפות כדורגל נשים בעולם הערבי לשנת 2010 שהתקיימה בבחריין .  זאת לאחר שגברה בגמר בתוצאה 0-1 על נבחרת מצרים .  למרות שליטה של הנבחרת המצרית על המגרש ,  סטפני מאזן הירדנית הבקיעה את השער היחיד בדקה ה-82 והעניקה הרבה כבוד לממלכה ההאשמית .  
מאמן נבחרת ירדן ,  מאהר אבו הנטש ,  אמר בהתרגשות בתום האליפות כי ההישג של שחקניותיו  " לא בא במקרה ,  אלא הוא תוצר של עבודה קשה והשקעה של התאחדות הכדורגל הירדנית שבראשה עומד הנסיך עלי בן חוסיין ".  לדבריו ,  השחקניות אינן מסתפקות בתואר זה בלבד אלא מעוניינות להשתתף באליפות אסיה ,  באולימפיאדה ובאליפות העולם .
 במקום השני זכתה ,  כאמור ,  נבחרת מצרים ואת המקום השלישי קטפה המארחת בחריין לאחר שהביסה את נבחרת פלסטין בתוצאה 1-5 .  ארבע הנבחרות הנוספות שהשתתפו באליפות - קטאר ,  לבנון ,  סוריה ועירק - הודחו בשלבים המוקדמים .  הנבחרת הפלסטינית הציגה יכולת לא רעה כשניצחה בשלבים המוקדמים את סוריה 3-5 וכשהביסה 0-18 את קטאר .
 הנבחרת הפלסטינית הגיעה אתמול אחר הצהריים בחזרה לשטחים והתקבלה על ידי עשרות אוהדים ,  בני משפחה ופקידים בכירים כגון סגן מושל יריחו ,  ראש העירייה ,  חברי ההתאחדות לכדורגל ובכירי משרד הספורט ברשות .  הבכירים בירכו את השחקניות על  " ההישג הגדול "  בזכייתן במקום הרביעי והביעו תקווה כי הנבחרת תעפיל לאולימפיאדה ב-2012 .
 לפניות לכתב :  nir_yah@walla.com

עבדאללה גולללל :  נשות ירדן אלופות הכדורגל
נבחרת ירדן בכדורגל נשים הביאה הרבה כבוד לממלכה ההאשמית ,  לאחר שזכתה באליפות כדורגל הנשים של העולם הערבי .  גם הפלסטיניות השתתפו והציגו יכולת נאה

