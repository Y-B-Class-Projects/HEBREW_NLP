משרד התמ"ת :  20% מהנשים שפנו לשוק העבודה נקלטו במשרות זמניות ,  לעומת 7% בלבד מהגברים
נציבת שוויון זכויות במשרד התמ"ת :  מעסיקים נרתעים מלקבל נשים לעבודה מכיוון שהן יוצאות לחופשת לידה
20% מהנשים שפנו לשוק העבודה נקלטו במשרות זמניות ,  בהשוואה ל-7% בלבד מהגברים .  כך עולה מסקר של משרד התמ"ת ל-2009 ,  המתייחס למגזר העסקי.נציבת שוויון זכויות בעבודה במשרד התמ"ת עו"ד ציונה קניג ,  אמרה אתמול שהסבר אפשרי לכך ששיעור גבוה יותר של נשים נקלטות במשרות זמניות הוא שמעסיקים נרתעים לעתים קרובות יותר מלקבלן לעבודה ,  מכיוון שהן יוצאות לחופשות לרגל הריון ולידה . " בנוסף לכך ,  נשים מודעות לכך שקשה להן להשתלב בשוק העבודה ,  ולפיכך הן מוכנות יותר מאשר גברים להתפשר ולהרוויח משכורת נמוכה יותר והדבר מתבטא בנכונותן להשתלב במשרה זמנית ",  אמרה קניג.הסקר ,  שנערך ע"י ד"ר שוקי הנדלס ,  כולל ממצא מפתיע ,  המחזק את טענתה של קניג כי לנשים קשה יותר להשיג תנאים שווים לאלה של גברים בשוק העבודה :  52% מהמנהלים הגברים בישראל סבורים שאין הצדקה לקיומו של החוק האוסר אפליית נשים בעבודה בישראל ,  לעומת 48% האומרים שיש הצדקה כזו .  גם בקרב המנהלות שיעור הסבורות שאין הצדקה לחוק זה גבוה יחסית ,  במפתיע - 37% לעומת 63% מהמנהלות התומכות בו.לדברי קניג , " זהו ממצא מדאיג המעיד שחלק גדול מהמנהלים בישראל אינם מכירים בצורך בשוויון בין עובדות לעובדים מתוך גישה סטריאוטיפית מיושנת ,  הרואה בעובדת כמי שאינה מפרנסת ראשית במשפחה ,  אלא זו המביאה הביתה את המשכורת השנייה ".  לדבריה ,  מנהלים אלה מעוניינים להעסיק אצלם עובדות בתנאים נחותים ובזכויות מופחתות לעומת הגברים.על פי הסקר ,  השכר ההתחלתי הממוצע של נשים הנקלטות בעבודה הוא 5,710 שקל ,  בהשוואה ל-5,450 שקל בקרב הגברים - פער של 5% .  פער גדול במיוחד בשכר ההתחלתי ,  בשיעור של 43% ,  קיים דווקא במשלחי יד אקדמאיים - 14 אלף שקל לגברים ו-8,000 שקל בלבד לנשים .  הפער נובע בעיקרו מהייצוג הנמוך של נשים במקצועות ההיי-טק .  בענפי הבנקאות והביטוח כמעט ואין פערי שכר בין נשים לגברים הנקלטים בעבודה .  ואולם ,  ככל שגדל הוותק בעבודה בענפים אלה ,  מסתמנים פערי השכר בין גברים ונשים לכדי 35% ויותר .
 
משרד התמ"ת :  20% מהנשים שפנו לשוק העבודה נקלטו במשרות זמניות ,  לעומת 7% בלבד מהגברים
נציבת שוויון זכויות במשרד התמ"ת :  מעסיקים נרתעים מלקבל נשים לעבודה מכיוון שהן יוצאות לחופשת לידה

