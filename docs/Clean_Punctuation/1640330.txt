אמנון ,  שלם
אמנון אברמוביץ הבהיר ב אולפן שישי כי שלדון אדלסון אינו הבעלים של מרכז שלם ,  אולם במרכז מסרבים למשוך את התביעה נגדו :  דבריו התייחסו לסעיפים השוליים בתביעה 
" לא חל שום שינוי מהותי והתביעה בנגד אברמוביץ' בעינה עומדת ",  כך נמסר הערב ממרכז שלם .  המרכז הודיע כי לא ימשוך את תביעת לשון הרע שהגיש נגד אמנון אברמוביץ' וחברת החדשות של ערוץ 2 על סך ארבעה מיליון שקל ,  על אף דבריו של אברמוביץ' במהדורת  " אולפן שישי "  ששודרה אמש .  
אברמוביץ התייחס אמש בדבריו לכמה מהדברים שאמר במהדורה ששודרה לפני שבועיים ושבעקבותיהם הגיש השבוע המרכז את התביעה .  בין היתר ,  אמר אמש אברמוביץ : " זה היה טור חשוב שחשף התפתחויות שייוודעו בזמן הקרוב .  בשולי הטור נפלו שתי טעויות .  אדלסון איננו הבעלים של מרכז שלם ,  אדלסון הוא תורם נכבד ,  היה לו שם מכון בתוך המרכז ,  מכון אינטגרלי הוא איננו הבעלים .  ואילו מר נתן אשל איננו חבר מרכז שלם וממומן על ידי העיתון ישראל היום .  הוא שיך לקטגוריה שקראתי לה ,  'כולם היו בניו' .  אנחנו דיברנו על תיק ,  לא פלילי ,  ציבורי ,  תקשורתי אזרחי שיונח היכן שיונח ".  
גורם במכון שלם ציין כי דבריו של אברמוביץ' אמש התייחסו לסעיפים השוליים בתביעה וכי לא הובהר בהם שהוא לא התכוון כי יש חשד לפלילים בקשר נתניהו-שלדון אדלסון-מכון שלם . " אם מדברים על תיק שיונח על שולחן היועץ המשפטי לממשלה זה לא יכול להיות אלא תיק פלילי ",  לדברי הגורם .
 מרכז שלם הגיש ביום חמישי האחרון תביעת דיבה על סך ארבעה מיליון שקל נגד אברמוביץ' וחדשות 2 לאחר שאברמוביץ' הצביע על קשר שקיים לכאורה בין אדלסון ,  מרכז שלם וראש הממשלה בנימין נתניהו .  בתביעה נטען כי אדלסון מעולם לא היה בעל המרכז או חבר הנהלה בו וכן שבוגי יעלון ,  מייקל אורן ונתן שרנסקי - שהופיעו בדבריו של אברמוביץ' כ  " שליחים "  של המרכז בסביבתו של ראש הממשלה בנימין נתניהו - לא פעלו במרכז מטעמו של אדלסון ונתן אשל מעולם לא היה קשור למרכז .  
אמנון אברמוביץ' סירב להתייחס לידיעה .
 
אמנון ,  שלם
אמנון אברמוביץ הבהיר ב אולפן שישי כי שלדון אדלסון אינו הבעלים של מרכז שלם ,  אולם במרכז מסרבים למשוך את התביעה נגדו :  דבריו התייחסו לסעיפים השוליים בתביעה

