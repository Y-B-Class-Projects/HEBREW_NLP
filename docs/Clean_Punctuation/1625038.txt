מקנחים בלי עבודת פרך
הקונדיטורית מירי ארזי ממתוקה מכינה פירמידות שוקולד ואגוזי לוז ,  שאפשר להכין בבית .  מתכון שוקולד אחרון
אין ספק ששוקולד הוא אחד מחומרי הגלם המרתקים ביותר .  ישנם אנשים שימכרו את נשמתם בעבור חופן קוביות שוקולד איכותי וישנו מיעוט זניח שיפגין עוינות כנגד אותה קובייה עצמה ,  אבל מה שבטוח זה שאי אפשר להתעלם מנוכחותו של הפרוזק הנצחי .
 אני שייכת לקבוצת אוהדי השוקולד .  לכן קולקציית השוקולד החדשה של מתוקה ,  היתה עבורי המשך טבעי ,  מעין משחק מורכב יותר משעשועי האפייה בהם אני משתעשעת ,  בקונדיטוריה של מתוקה ,  בעשר השנים האחרונות .  
בדומה למלאכת האפייה ,  אני נהנית לקחת מתכון ולתת לו פרשנות אישית .  לשחק עם חומר הגלם ,  להשתעשע איתו במטבח ובעיקר לראות את הבעת התענוג המתפשטת על פני הטועמים .  כדי שכל אחד יוכל להפוך לרגע לשוקולטייר ,  לפחות בתחושה ,  ולהינות מהתענוג הפכתי את הפרלינים המורכבים לפשוטים וקלי הכנה .  תהליך העבודה אינו מסובך ,  אין צורך להצטייד בידע של קונדיטוריה או בעזרים מתוחכמים .  אם נשמור על כמה כללי בסיס בעבודה עם שוקולד לכולנו מובטחת הנאה .
  ויכוח עז שורר בין השוקולטיירים הצרפתים והבלגים בעניין איפסון השוקולד אבל מול המחקר החדש נדמו קולות הוויכוח :  שוקולד מאפסנים בפריזר בכלי אטום ובשום אופן לא במקרר .
  ככל שמוצקי הקקאו גבוהים ,  קל יותר לעבוד עם השוקולד ול"אלף "  אותו .
  במקום סיר אפשר להמיס במיקרוגל את השמנת המתוקה והשוקולד .  בהתחלה דקה ,  מערבבים ואח"כ דקה ועוד דקה .  
 בעיקרון בשוקולד עובדים עם טמפרטורות קרות .  אם יש חימום בבית זו בעיה .  ברגע שהידיים מתחממות צריך לעשות הפסקה וכך גם לגבי חיתוך .  פשוט לתת להצטנן .
  ניתן למצוא כיום בשוק מבחר סוגים של קקאו כהה ומומלץ להשתעשע כדי ליצור גוונים שונים בפרלינים .
  שוקולד הוא מוצר עדין ולכן בכל שלב של הכנסה לפריזר או למקרר יש לאטום היטב את התבנית או הכלי בו נשמרת המסה .
 חומרים:1/4 כוס שמנת מתוקה 42%  ( 60 מ"ל )  100 גרם שוקולד חלב40 גרם שוקולד מריר ,  לפחות 60% מוצקי קקאו2 כפיות אבקת נוגט או שוקולד נוטלה2 כפות אייריש קרים או ליקר קוקוס200 גרם אגוזי לוז לקישוט אבקת קקאו כהה לא מומתקת
1 .  בסיר ,  על אש בינונית מחממים את השמנת ומביאים לרתיחה עדינה  ( עד שרואים בועות קטנות בצידי הסיר )  .  
2 .  בקערה בינונית ,  שמים את השוקולד ויוצקים את השמנת הרותחת עליו .  מכסים ל- 5 דקות או עד שהשוקולד נמס .  אפשר לעשות זאת גם בקערת זכוכית מכוסה במיקרוגל .
 3 .  טורפים את התערובת ומוסיפים אבקת נוגט וליקר וממשיכים לטרוף .  מצננים .  מכסים שוב ומכניסים למקרר לכמה שעות או עד שהמסה התקררה והתקשתה למרקם משחתי .  
4 .  מרפדים תבנית בנייר אפיה או תבנית סיליקון .  מכניסים את המסה לשק זילוף עם צנתר מרובע .
 5 .  מזלפים עיגולים בקוטר של מטבע 1 ש"ח .  מניחים עליהם את אגוזי הלוז ומזליפים מעל האגוזים פרמידות קטנות .  אפשר גם להשתמש בצנתר עגול ואז מתקבלות טיפות גדולות .  במידה והמסה קשה לזילוף ,  מעסים אותה מעט כדי לחמם .  
6 .  מקפיאים ללילה לפחות .  לפני ההגשה בוזקים מעל אבקת קקאו ומגישים בצלוחית .
 
מקנחים בלי עבודת פרך
הקונדיטורית מירי ארזי ממתוקה מכינה פירמידות שוקולד ואגוזי לוז ,  שאפשר להכין בבית .  מתכון שוקולד אחרון

