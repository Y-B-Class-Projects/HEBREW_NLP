השכר ביחידה של רשות המסים למלחמה בפשע המאורגן - עד 13 אלף שקל בחודש 
 >  >  יחידת העילית המוקמת בימים אלה ברשות המסים ,  שתפקידה מלחמה בפשיעה המאורגנת ,  תהיה ליחידה פעילה במחצית השנייה של השנה - כך מעריכים ברשות .  ביחידה יהיו כ-60 איש ,  בהם 30 אנשי שטח ,  רואי חשבון ועורכי דין צעירים ,  שגויסו לרשות לאחרונה .  שכרם של אנשי השטח כ-13 אלף שקל לרואה חשבון ו-11 אלף לעו"ד .  היחידה תתמחה בפעילות מודיעין וחקירה בתחום עבירות המס המבוצעות בזיקה לפעילות של פשיעה חמורה .  אחד מתפקידיה הוא לפגוע בתשתית הארגונית של ארגוני הפשע .  תפקיד אחר הוא מתן סיוע לזיהוי ואיתור רכוש שבשליטת גופים עבריניים לשם חילוטו .  היחידה למלחמה בפשיעה המאורגנת תפעל כחלק מחטיבת החקירות ברשות המסים ובכפיפות מקצועית לסמנכ"ל לחקירות ומודיעין ,  אבי ארדיטי .  אהרן עוז ,  שיעמוד בראש היחידה החדשה ,  משמש בשנה וחצי האחרונות מנהל היחידה הארצית למודיעין שטח וחקירות .
 
השכר ביחידה של רשות המסים למלחמה בפשע המאורגן - עד 13 אלף שקל בחודש 
nan
