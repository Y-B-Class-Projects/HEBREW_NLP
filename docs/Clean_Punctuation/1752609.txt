השכיר הישראלי הרוויח באוגוסט 8,519 שקל בממוצע
לפי נתוני הלמ"ס ,  השכר הממוצע לעובד השכיר בישראל בחודש אוגוסט 2010 ,  עמד על 8,519 שקל בלבד - עלייה של 4.1% במחירים שוטפים בחישוב שנתי
מנתוני הלמ"ס שפורסמו היום  ( ראשון )  עולה ,  כי השכר הממוצע לשכיר הישראלי בחודש אוגוסט 2010 ,  עמד על 8,519 שקל בלבד .  כמו כן ,  הנתונים מצביעים על עלייה במספר משרות השכיר ,  כשבחודשים יוני-אוגוסט עלה מספר משרות השכיר ב-2.4% בחישוב שנתי .  לפי נתוני המגמה לחודשים אלה ,  עלה השכר הממוצע למשרת שכיר במחירים קבועים ב-3.7% בחישוב שנתי והשכר הממוצע במחירים שוטפים עלה ב-4.1% .  המידע עליו מסתמך הלמ"ס הינו עיבוד ראשוני של מדגם דווחי המעסיקים למוסד לביטוח לאומי על משרות ושכר על גבי טופס 102 ,  וגם ממקורות מנהליים אחרים .
 בשירותי האירוח והאוכל לדוגמה ,  בה השכר הממוצע עומד על 4,102 שקלים ישנן כ-161 אלף עובדים שכירים .  בתוך שירותים אלה ,  בענף המסעדות ושירותי האוכל בו עובדים עומד השכר הממוצע על כ-3,500 שקלים ובענף בתי המלון ושירותי האירוח עומד השכר על כ-6,000 שקלים .  
בתחום השירותים העסקיים בו מועסקים 526.8 אלף בני אדם בענפי המו"פ ,  שירותי המחשוב ,  השמירה האבטחה והניקיון ובענף גיוס עובדים ואספקת כ"א ,  עומד השכר הממוצע על 8,810 שקל  כששכרם הממוצע של עובדי ענף המו"פ עומד על כ-20,000 ,  בשירותי המחשב על 16,000 ואילו בענפי השמירה וכ"א ,  סביב כ-4,000 שקלים בלבד .  
גם בתחום שירותי הבריאות הרווחה והסעד ניתן למצוא פערים בין הענפים השונים .  התחום ,  בו עומד השכר הממוצע על 7,689 שקלים ,  מועסקים 315.9 אלף בני אדם .  מתוכם ,  53% בענף שירותי הבריאות ,  אשר מרוויחים כ-11,000 שקל בממוצע ,  ו47% הנותרים בענף שירותי הרווחה ,  שם מרוויחים העובדים כ-4,000 בממוצע .
 
השכיר הישראלי הרוויח באוגוסט 8,519 שקל בממוצע
לפי נתוני הלמ"ס ,  השכר הממוצע לעובד השכיר בישראל בחודש אוגוסט 2010 ,  עמד על 8,519 שקל בלבד - עלייה של 4.1% במחירים שוטפים בחישוב שנתי

