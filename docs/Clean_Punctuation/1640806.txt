מחיר הנפט עולה ב-0.6% ל-71.63 דולר לחבית - בעקבות המתיחות בין ארה"ב לאיראן והחורף הקשה בארה"ב
בשבוע שעבר נפל מחיר הנפט ביותר מ-2% לשפל של חודשיים בעקבות החששות מחדלות פירעון ביוון
מחיר הנפט עולה הבוקר קרוב לרמה של 72 דולר לחבית ,  לאחר שנפל ביותר מ-2% לשפל של חודשיים בשבוע שעבר ,  בעקבות המתיחות הגוברת בין ארה"ב לאיראן ומזג האוויר הקשה בצפון מזרח ארה"ב .  נשיא איראן ,  מחמוד אחמדינג'אד ,  הורה אתמול לסוכנות הגרעינית האיראנית להעשיר את מאגרי האורניום של המדינה ,  למרות הלחצים המערביים שהופעלו על איראן לשים קץ לתוכנית הגרעין שלה .  החורף הקשה בארה"ב ,  אחד מהקשים ביותר שאירעו בצפון מזרח ארה"ב בעשרות השנים האחרונות ,  צפוי להוביל לעלייה בביקוש לנפט להסקה.מחיר הנפט מסוג light crude למסירה במארס עולה ב-0.6% ל-71.63 דולר לחבית במסחר האלקטרוני .  מחיר הנפט מסוג ברנט ,  הנסחר בלונדון ,  עולה ב-0.7% ל-70.07 דולר לחבית .  בשבוע שעבר נפל מחיר הנפט ביותר מ-2% לרמתו הנמוכה ביותר מזה חודשיים ,  בעקבות חששות המשקיעים מחובותיהן הגדלים של ממשלות העולם ,  שעשויים להוביל לחדלות פירעון של מדינות כגון יוון ,  פורטוגל וספרד .
 
מחיר הנפט עולה ב-0.6% ל-71.63 דולר לחבית - בעקבות המתיחות בין ארה"ב לאיראן והחורף הקשה בארה"ב
בשבוע שעבר נפל מחיר הנפט ביותר מ-2% לשפל של חודשיים בעקבות החששות מחדלות פירעון ביוון

