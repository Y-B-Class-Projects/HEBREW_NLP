 " העלאת הריבית תעלה את מחירי הדירות "
 בניגוד לעמדת בנק ישראל ,  מזהיר השמאי הממשלתי : " העלאת שער הריבית תביא לעלייה בתשומות הבניה וגוררת עליה במחירי הדירות ובפרט לעליה בדמי השכירות "
 העלייה הנמשכת במחירי הדיור בישראל הייתה אחת הסיבות שהביאה אמש את נגיד בנק ישראל סטנלי פישר ,  לדבריו ,  להעלות את שיעורה של הריבית הבסיסית במשק לחודש ינואר ולייצב אותה ברמה של 1.25% .  פישר הסביר ,  בהתאם להערכות במשק ,  כי העלאת הריבית תיצור אפיקי השקעה אטרקטיביים נוספים מלבד ההשקעה בנדל"ן ובכך תוריד במעט את הביקוש לדירות ותאפשר לטווח המחירים לחזור לרמות נמוכות יותר .
 אבל בניגוד לעמדת בנק ישראל ,  השמאי הממשלתי אייל יצחקי מפתיע הבוקר ומפרסם עמדה הפוכה ממש : " בטווח הקצר ,  העלאת שער הריבית מקטינה את הביקוש לדירות ועקב כך את המחירים אולם בטווח הארוך מביאה העלאת שער הריבית לעליה בתשומות הבניה וגוררת עליה במחירי הדירות ובפרט לעליה בדמי השכירות ".  לפיכך ,  קובע יצחקי , "  עליה בריבית מעלה את מחירי הדירות בטווח הארוך ".  
"  המשמעות המעשית היא ,  שלגבי דירה ממוצעת בערי הלוויין ,  שבנייתה נמשכת כשנתיים ושרכיב הקרקע מהווה כ- 35% משוויה - עליה של אחוז אחד בריבית תגרור עליה של 1.35% במחיר בטווח הארוך ",  מעריך יצחקי .  השמאי מבקש להצביע כי מלבד העלייה בעלויות הבנייה שיביאו להתייקרות במחירי הדירות  העלאת הריבית היא בעלת משמעויות נרחבות נוספות למעוניינים לרכוש נכסים נדל"ניים ,  הנובעות מההשפעה של צעד זה על לקיחת המשכנתאות :  עדכון הריבית כלפי מעלה ייקר את התשלום החודשי של הלווים ולפיכך עשוי להביא להתייקרות נוספת במחיר המעשי אותו יתבקשו רוכשי דירות לשלם ולתקצב . 

" העלאת הריבית תעלה את מחירי הדירות "
 בניגוד לעמדת בנק ישראל ,  מזהיר השמאי הממשלתי : " העלאת שער הריבית תביא לעלייה בתשומות הבניה וגוררת עליה במחירי הדירות ובפרט לעליה בדמי השכירות "
 
