דו"ח אורות אדומים של האוצר מצביע על התאוששות של המשק ב-2009 
" ביחס למשקים המפותחים ,  הושפע המשק מהמשבר מאוחר יותר ,  נפגעה ממנו באופן מתון והתאוששה בקצב מהיר "
 אגף כלכלה ומחקר במשרד האוצר פירסם היום את הסקירה המציגה את ההתפתחויות הכלכליות במשק במהלך שנת 2009 המכונה  " דו"ח אורות אדומים ".  מסקירה עולה כי בהשוואה למשקים המפותחים ,  הושפעה הכלכלה הישראלית מהמשבר הכלכלי העולמי מאוחר יותר ,  נפגעה ממנו באופן מתון והתאוששה בקצב מהיר יחסית ,  וזאת לאחר שהחל מהרבעון השני של 2009 החלה התאוששות במרבית ענפי המשק.באוצר מעריכים כי בשנת 2009 צפויה כלכלת ישראל לצמוח בשיעור ממוצע של 0.5% ,  קיפאון במונחי תוצר לנפש במהלך השנה .  זוהי האטה ניכרת בהשוואה לצמיחה של 4.0% ב-2008 ולצמיחה של מעל ל-5% בשנים 2007-2004 .  הצמיחה הנמוכה נבעה מהמשבר הכלכלי העולמי שהחל באמצע 2007 והחריף בסוף הרבעון השלישי של 2008 .  עם זאת ,  החל מהרבעון השני של 2009 עברה הכלכלה הישראלית מצמיחה שלילית לצמיחה חיובית ,  כאשר במחצית השנייה של 2009 צפויה צמיחה גבוהה יחסית.הנתונים העיקריים בסקירה מצביעים על גידול קל בתוצר ושיפור בצריכה הפרטית במהלך 2009 ,  עם זאת ,  התוצר לנפש נותר ללא שינוי .  כמו כן ,  נרשמה העלייה בתחום סחר החוץ בייצוא הסחורות ,  לאחר מגמת ירידה כמעט רצופה מהמחצית השנייה של 2008 .  החשבון השוטף רשם עודף גבוה אשר תרם לתיסוף בשער השקל מול הדולר בעיקר במחצית השנייה של השנה ,  עם זאת ,  כמעט ולא חל שינוי בשער השקל מול הדולר במהלך השנה .  גם בגביית המיסים נרשמה עלייה שהסתכמה מעל תחזית התקציב.במקביל לסימני התאוששות ,  חלה הידרדרות בשוק העבודה לאחר שנרשמה עלייה בשיעור האבטלה .  ברם ,  מציינים באוצר כי שיעור האבטלה אינו גבוה בפרספקטיבה היסטורית והחל לרדת בשלהי 2009 .  עם זאת ,  לנוכח סמני ההתאוששות כבר בחודשים הראשונים של 2009 ,  החלה מגמה של שיפור בהלכי הרוח של הציבור ובהערכות באשר למצב הכלכלי במשק ,  כתוצאה מכך ,  הגיע מדד מנהלי הרכש בסוף השנה לרמת שיא ומדד אמון הצרכנים התייצב ברמה של לפני החרפת המשבר העולמי.בסיכום שנת 2009 ,  עלה המדד המחירים לצרכן ב-3.9% ,  כלומר ,  מעל ליעד האינפלציה הממשלתית .  הרכיבים העיקריים שתרמו לעליית המדד היו דיור ,  וכן מרכיבים שהושפעו מהעלאות מיסים כגון דלק ,  מים לצריכה ביתית ומכוניות .  מנגד ,  חלו ירידות במחירי הלבשה וחשמל לצריכה ביתית.בהתייחסות האוצר לשוק ההון ,  מציינים הכלכלנים כי בשנת 2009 ,  בשונה מחלק מהמשקים המפותחים ,  דירוג האשראי של ישראל נותר יציב וגבוה לאורך המשבר וחלה התאוששות מהירה בשווקי המניות והאג"ח הקונצרני  ( המתבטא בירידה חדה בתשואות )  ,  לאחר רמת השפל שנרשמה ב-2008 .  כמו כן ,  נרשם שיפור בזמינות האשראי החוץ בנקאי ,  כאשר סך ההנפקות השנתי של אג"ח קונצרני ומניות היה גבוה ב-31.5% מאשר בשנה הקודמת לכך .
 
דו"ח אורות אדומים של האוצר מצביע על התאוששות של המשק ב-2009 
" ביחס למשקים המפותחים ,  הושפע המשק מהמשבר מאוחר יותר ,  נפגעה ממנו באופן מתון והתאוששה בקצב מהיר "
 
