אבי לוזון פנה ליאמר וברקת בבקשה שיחזרו לכדורגל
יו"ר ההתאחדות אף שלח מכתב למפכ"ל המשטרה בדרישה להקים צוות מיוחד שידון בדרכים לעקור את האלימות מהספורט
יו"ר ההתאחדות לכדורגל ,  אבי לוזון ,  שלח היום  ( שני )  מכתב למפכ"ל משטרת ישראל ,  רב ניצב דודי כהן ,  בעקבות עליית המדרגה בתופעות האלימות  " ופעילות של מיעוט עברייני שהופנה באופן אישי כלפי מאמני כדורגל בישראל ". 
במכתבו ביקש יו"ר ההתאחדות ממשטרת ישראל להקים צוות מיוחד יחד עם ההתאחדות לכדורגל שידון בדרכים לעקור את תופעות האלימות מהספורט הישראלי .  במכתבו ציין לוזון : " אני מבקש ומצפה כי משטרת ישראל תשכיל להפריד בטיפול המודיעיני והמשטרתי בין אוהדי כדורגל אמיתיים לבין עבריינים שמתעלים את הפעולות האלימות שלהם למגרשי הכדורגל ". 
יו"ר ההתאחדות לכדורגל אף שלח היום מכתב לאלונה ברקת ודניאל יאמר ובו קרא להם לשוב ולשקול את החלטתם לעזוב  " לטובת הכדורגל הישראלי ".  במכתבו הביע לוזון את הערכתו הרבה לפעילותם של ברקת ויאמר בשנים האחרונות על המגרש ומחוצה לו ,  ועל השקעתם ממרצם ,  זמנם וכספם לטובת הכדורגל הישראלי ,  וקרא להם להיפגש עימו בהקדם על מנת לדון באמצעים מעשיים לטיפול בתופעות האלימות .
" כמי שנפגע בעבר מאלימות של עבריינים מעטים ,  אני יודע היטב כי אלה אינם מייצגים את אוהדי הכדורגל הישראלי ",  כתב לוזון , " אני רואה חשיבות רבה בהמשך פעילותכם בכדורגל הישראלי למען קידום ערכים ספורטיביים וחינוכיים ". 

אבי לוזון פנה ליאמר וברקת בבקשה שיחזרו לכדורגל
יו"ר ההתאחדות אף שלח מכתב למפכ"ל המשטרה בדרישה להקים צוות מיוחד שידון בדרכים לעקור את האלימות מהספורט

