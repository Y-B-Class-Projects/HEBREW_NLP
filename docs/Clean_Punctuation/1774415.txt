החל מיום ראשון :  השביתה הגדולה ביותר של הרשויות המקומיות
ראשי הרשויות מאיימים להשבית גם את מוסדות החינוך המיוחד ;  משרד החינוך : " הלימודים יתקיימו "
 אחרי חודשים של הפגנות ופניות אל שרי הממשלה ,  מרכז השלטון המקומי - המייצג את כל הרשויות המקומיות - הודיע על השביתה הכללית הגדולה ביותר שערך .  השביתה תכלול את מוסדות החינוך המיוחד החל יום ראשון ועד להודעה חדשה.בחודשים האחרונים מנהלות הרשויות המקומיות בישראל מאבק נגד הקמת תאגידי המים ,  שלטענתן גורמות להעלאת מענקי המים ,  לצד דרישה מהרשויות המקומיות להעלות את תקציבן בנושאים שונים כתוצאה מהחלטות ממשלה .  כל זאת על רקע ירידה בשנים האחרונות בתקציבים המועברים אל הרשויות המקומיות ,  ובייחוד בתקציבים לחינוך.מיום ראשון לא יינתנו שירותים ברשויות המקומיות .  עובדי הרשויות - הכוללים מורים בתיכונים ,  מזכירות ,  סייעות ,  שרתים ,  מאבטחים והסעות בבתי הספר והגנים - לא יגיעו לעבודה .  מדובר בשביתה חריפה במיוחד מכיוון שהפעם המרכז מאיים להשבית גם את מוסדות החינוך המיוחד ,  לילדים בעלי צרכים מיוחדים - שבדרך כלל נותרים פתוחים גם בשביתות.בנוסף להשבתת מערכת החינוך ,  לא תתקיים קבלת קהל ברשויות המקומיות או מענה טלפוני ,  לא ינתנו דו"חות חניה ,  האשפה לא תיאסף ולא יטופלו מקרים במחלקת הרווחה .  המוקדים העירוניים ברשויות יפעלו במתכונת חירום בלבד.ממרכז השלטון המקומי נמסר : " אנו נחושים להשיג עבור תושבינו את המגיע להם בדין ,  לקבל את השירותים שאנו כשלטון מקומי מחויבים להם ,  וכמו כן שנוכל לאפשר לעובדי הרשויות המקומיות לקבל את שקיבלו עובדי המגזר הציבורי במדינת ישראל ".  עוד נמסר כי השלטון המקומי  " רואה בראש הממשלה ,  בשר הפנים ושר האוצר את האחראים למשבר ". בהודעה משותפת של יו"ר מרכז השלטון המקומי ,  שלמה בוחבוט ,  המשמש כראש עיריית מעלות ,  ורון חולדאי ,  ראש עיריית תל אביב ,  המשמש כיו"ר פורום 15 הערים העצמאיות ,  נמסר כי  " למרות מאמצי ההידברות עם הממשלה ,  למרות פניות לראש הממשלה ,  לשר האוצר ולשר הפנים ,  אנו דורשים הסדרה בין השלטון המקומי לשלטון המרכזי .  עד כה טרם נענתה ממשלת ישראל ולו לסעיף אחד מסעיפי דרישות השלטון המקומי ,  בגינן יצאנו למאבק ,  ובראשן תקציב 2011-2012 ונושא המים ". משרד החינוך - מבקש מההורים לחפות על המוריםבתגובה לאיום בהשבתה הודיע משרד החינוך כי ביום ראשון הלימודים יתקיימו ,  והוא קורא למורים ולתלמידים להגיע לבית הספר . " משרד החינוך ייעשה כמירב יכולתו לקיים את הלימודים כסדרם ",  נמסר מהמשרד.מנכ"ל משרד החינוך ,  ד"ר שמשון שושני ,  פנה היום אל מנהלי המחוזות של המשרד בו כתב כי המשרד יפעיל את מערכת החינוך כמיטב יכולתו ,  למרות השביתה .  שושני כתב כי לאור השביתה הוא מבקש כי כל מנהל בית ספר יהיה אחראי על פתיחת שערי בית הספר ונעילתם לאחר תחילת הלימודים ולבקש מהורים מתנדבים למלא את מקומם של הסייעות בבתי הספר ובגנים.בנוסף ,  שושני מבקש מהמנהלים לנסות להגיע להסדר עם הורי התלמידים לגבי ההסעות של תלמידים הגרים רחוק ממוסדות החינוך אל בית הספר ,  במיוחד בחינוך המיוחד .  בתגובה לכך שבתי הספר יפעלו ללא מאבטחים ,  שישבתו גם כן ,  כתב מנכ"ל המרכז לשושני  " אני מקווה שברורה לך האחריות הכבדה שלקחת על עצמך בהנחיה זו ". 

החל מיום ראשון :  השביתה הגדולה ביותר של הרשויות המקומיות
ראשי הרשויות מאיימים להשבית גם את מוסדות החינוך המיוחד ;  משרד החינוך : " הלימודים יתקיימו "
 
