חוקרים :  בדיקה חדשה תוכל לזהות כל מום בעובר
הטכנולוגיה שפותחה בהונג קונג ובארה"ב תאפשר להפיק ,  בעזרת בדיקת דם לאם , " מפה גנטית "  של העובר שתוכל לזהות כל סוג של מחלה או מום מולד .  השאלה היא - האם אנחנו באמת רוצים לדעת ? 
טכנולוגיה רפואית חדשה תאפשר להפיק ,  באמצעים בלתי חודרניים ולא מסוכנים , " מפה גנטית "  מלאה של עובר טרם לידתו ,  וכך לדעת אם קיימים אצלו שינויים גנטיים הגורמים למחלות תורשתיות .  כך עולה ממאמר שפרסמו היום  ( חמישי )  החוקרים שפיתחו את הבדיקה החדשה .
 ‏עד עתה ,  ניתן היה להפיק DNA עוברי בשיטות פולשניות ,  כגון דגימת מי השפיר המקיפים את העובר ,  בעזרת דיקור של דופן הרחם .  התגלית העיקרית של קבוצת המחקר שפעלה בהונג קונג ובארצות הברית ,  הינה שקטעי DNA‏ של העובר מפוזרים בדם האם ,  וניתן לזהותם בדגימת דם פשוטה הנלקחת מהאם ,  ללא צורך בבדיקה הפולשנית .
 החוקרים פיתחו שיטה לחבר יחד את קטעי ה-DNA העובריים המצויים בדם האם ,  ובכך לקבל את מכלול ה_DNA השלם של העובר ולפענח את הרצף שלו . " ‏כעת ,  כשאנחנו יודעים שכל ה-DNA ‏של העובר נמצא בדם האם ",  אמר ראש צוות המחקר ,  פרופ' דניס לו מהאוניברסיטה הסינית בהונג קונג , " ניתן לזהות ב-DNA זה את השינויים הגנטיים הגורמים למחלות העוברות בתורשה במשפחה ".  את תהליך הבדיקה הוא הסביר כ"הרכבת פאזל ממיליוני חלקים ". 
חוקרים ורופאים קוראים ,  עם זאת ,  לנקוט זהירות בשימוש בטכנולוגיה החדשה . " עדיין מוקדם מדי להשתמש בבדיקה באופן נרחב ,  משום שעדיין אין באפשרותנו לנתח בצורה מדויקת חלק ניכר מהתוצאות המתקבלות מפענוח הרצף המלא של ה-DNA ",  אומרת קריסטין פאטץ' ,  ראש האגודה הבריטית לגנטיקה של האדם . " איננו עורכים בעוברים בדיקות אקראיות לרשימה ארוכה של מחלות המופיעות רק בגיל מאוחר ,  משום שלא כולם ירצו בהכרח לדעת כי הם נושאים שינויים גנטיים הגורמים למחלות כאלה ". 

חוקרים :  בדיקה חדשה תוכל לזהות כל מום בעובר
הטכנולוגיה שפותחה בהונג קונג ובארה"ב תאפשר להפיק ,  בעזרת בדיקת דם לאם , " מפה גנטית "  של העובר שתוכל לזהות כל סוג של מחלה או מום מולד .  השאלה היא - האם אנחנו באמת רוצים לדעת ? 

