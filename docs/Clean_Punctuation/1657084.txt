בורדו לחצה ,  משחקה של ליון הוזז לשבת
אנשי האלופה ,  שתשחק בשבת בגמר גביע הליגה מול מארסיי ,  ביקשו זמן הכנה שווה למפגש ביניהן באלופות .  בליון זועמים
חמישה ימים לפני המפגש ביניהן ברבע גמר ליגת האלופות ,  המתח בין בורדו לליון מגיע לשיאים חדשים .  ליון הייתה אמורה לשחק ביום שישי מול גרנובל בליגה ,  אך אנשי בורדו ,  שתפגוש את מארסיי בגמר גביע הליגה במוצאי שבת ,  דרשו ששתי הקבוצות תקבלנה זמן זהה להתאוששות והכנה למפגש האירופי ,  וכך הוזז המשחק של ליון לשבת ב-18:00 .  שאר משחקי המחזור ה-30 יתקיימו ביום ראשון ,  פרט כמובן לאלו של בורדו ומארסיי שנדחו למועד שטרם נקבע .
 אחרי כל המחמאות ההדדיות וההתנהגות המנומסת לאחר ההגרלה ,  בימים האחרונים יצאו נציגי הקבוצות מכליהם . " אל תדברו איתי על הגינות כאשר אתם יודעים איך הדברים באמת עובדים ",  זעם מאמן ליון ,  קלוד פואל ,  שהאשים את הקולגה מבורדו . " הרי לורן בלאן מתקשר ישירות לנשיא הליגה פרדריק תירייז ומשפיע עליו .  כולם צריכים לכבד את ההיררכיה הקיימת ולהפסיק לעשות דברים כאלה ". 
ליון הגישה ערעור לוועדת השיפוט האולימפית של צרפת ,  בניסיון אחרון לשנות את ההחלטה ,  אך קשה להאמין שהדבר ישא פרי . " הייתי מקבל זאת אם הכל היה נעשה לפי החוקים ",  המשיך פואל ,  שקבוצתו מפגרת אחר המוליכה בורדו בשש נקודות .  נשיא הליגה הגיב : " קיוותי שליון תגלה קצת יותר פייר פליי .  התגובה שלהם מאוד מאכזבת ". 

בורדו לחצה ,  משחקה של ליון הוזז לשבת
אנשי האלופה ,  שתשחק בשבת בגמר גביע הליגה מול מארסיי ,  ביקשו זמן הכנה שווה למפגש ביניהן באלופות .  בליון זועמים

