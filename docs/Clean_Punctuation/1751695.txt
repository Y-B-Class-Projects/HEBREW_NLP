אישום :  תאונת הרכבת בדרום - בשל רשלנות הנהג
יעקב ישר ישורון מואשם כי גרם למותם ברשלנות של שבעת בני משפחת ברנשטיין-גוטשטיין ,  בתאונת הרכבת שאירעה סמוך לקריית גת .  לפי האישום ,  ישורון שנהג ברכב שבו נסעו ההרוגים ,  לא שם לב לאותות האזהרה
 ( צילומי ארכיון ,  קריינות :  אביב אברמוביץ' ,  עריכה :  יאיר דניאל ) 
פרקליטות מחוז דרום הגישה היום  ( חמישי )  לבית המשפט לתעבורה בקריית גת כתב אישום נגד הנהג יעקב ישר ישורון ,  בגין גרימת מוות ברשלנות ,  של שבעת בני משפחת ברנשטיין ,  בתאונת הדרכים שאירעה במפגש עם מסילת הרכבת ליד קיבוץ גת .  כמו כן הגישה הפרקליטות לבית המשפט בקשת פסילה לרשיון הנהיגה של ישורון .  
לפי כתב האישום ,  התאונה אירעה עקב רשלנותו של ישורון ,  בין היתר ,  בכך שלא שם לבו לדרך שלפניו ולא הבחין באותות שהופעלו לפני המפגש המזהירים כי רכבת מתקרבת אל המפגש ,  לא עצר את רכבו בקו העצירה לפני המחסום ,  לא שם לב כי הרמזור שלפני המפגש מהבהב למרות שיכול היה להבחין בכך ממרחק של 200 מטר לפחות ובכך שהבחין בירידת המחסום רק ממרחק של כ-32 מטר ,  למרות ששדה הראייה במקום פתוח .
 פרקליטו של ישורון ,  עורך הדין אלי כהן ,  הצביע על התנאים בדרך אל המפגש עם מסילת הברזל כגורמים לתאונה הקטלנית .  לדבריו ,  התנאים שהיו באותה עת בסביבת נתיב הנסיעה ,  מנעו מישורון להבין שהוא מתקרב אל מפגש עם מסילת ברזל .  במקביל להגשת כתב האישום ,  הגישה הפרקליטות בקשה לבית המשפט לתעבורה לפסול את רישיונו של ישורון עד לסיום ההליכים המשפטיים נגדו .  
לפני כחודשיים הגישו משפחות ההרוגים מהתאונה ,  תביעה על סך 10 מיליון שקלים נגד ישורון וחברת הביטוח הכשרת היישוב .  מגישי התביעה הם דוד גוטשטיין ,  שנפצע בתאונה ואיבד את אשתו ובנו ,  והוריהם של אריה ורבקה ברנשטיין ,  ששכלו את ילדיהם ונכדיהם .  בתאונה נהרגו שבעת בני משפחת ברנשטיין-גוטשטיין .
 
אישום :  תאונת הרכבת בדרום - בשל רשלנות הנהג
יעקב ישר ישורון מואשם כי גרם למותם ברשלנות של שבעת בני משפחת ברנשטיין-גוטשטיין ,  בתאונת הרכבת שאירעה סמוך לקריית גת .  לפי האישום ,  ישורון שנהג ברכב שבו נסעו ההרוגים ,  לא שם לב לאותות האזהרה

