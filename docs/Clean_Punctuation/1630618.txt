לאומית :  חנית בלי חוד
הרצליה של סלובודאן דראפיץ' שוב לא הצליחה להבקיע ב-0:0 מאכזב מול הפועל ראשל"צ .  ניצחונות לעראבה והכח עמידר ר"ג
תוצאות משחקי סוף השבוע בליגה הלאומית גרמו לצפיפות גדולה בצמרת ,  כשרק חמש נקודות מפרידות בין הראשונה עירוני רמת השרון לשישית סקציה נס ציונה .  מי שהיתה יכולה להצטרף הערב  ( שני )  לחבורה הזו היא מכבי הרצליה ,  שאירחה את הפועל ראשון לציון ,  אבל שחקניו של סלובודאן דראפיץ' לא השכילו למצוא את הרשת וסיימו בתיקו 0:0 מאכזב .  אחווה עראבה החלה להראות סימני יציאה מהמשבר ,  ובראשותו של אייל לחמן במשחקו הראשון במועדון יצאה עם ניצחון נאה 1:2 על הפועל ירושלים ,  בעוד הכח עמידר רמת גן השיגה ניצחון חשוב בתחתית מול מכבי באר שבע 0:2 .  
מכבי הרצליה - הפועל ראשון לציון 0:0
קבוצתו של דראפיץ' ממשיכה להראות הרבה אפרורויות ,  ולאחר ההדחה מהגביע באמצע השבוע ,  האריכו המארחים את רצף המשחקים ללא ניצחון שלהם לחמישה ,  ומאזן עלוב של שער זכות אחד בלבד בששת המשחקים האחרונים .  עם יכולת שכזו ,  ברור כי הרצליה תהיה חייבת למצוא חיזוק לחוד אם ברצלונה לשאוף אל החלק העליון של הטבלה .  
אחווה עראבה - הפועל ירושלים 1:2
בעראבה התעסקו בשבוע האחרון בעיקר בצירופו של אייל לחמן לתפקיד המאמן במקומו של מומי זפרן ,  וכשהזרים של הקבוצה שובתים כבר יותר מחודש על אי קבלת שכר ,  לא פשוט לתפקד .  עם זאת ,  המארחים עלו ממוקדים מאוד ,  שלטו במגרש ועלו ליתרון בדקה ה-33 משער של רונן שוורצמן .  כפיר לייבוביץ' הגדיל את היתרון ,  דקה לפני סיום המחצית הראשונה ,  אבל האורחים חזרו למשחק במחצית השניה ,  עם שער מצמק בפנדל של שי אהרון .  עד לסיום ניסו האורחים למצוא את השיוויון ,  אבל בעראבה חגגו 3 נקודות לראשונה מזה זמן רב ,  ומקווים כי הן יתרמו לשינוי באווירה במועדון .  
הכח עמידר רמת גן - מכבי באר שבע 0:3
המארחים מרמת גן הגיעו עם מומנטום חיובי לאחר הניצחון הגדול בגביע באמצע השבוע על הפועל ירושלים  ( 1:4 )  ,  ושברו רצף של 6 משחקים ללא ניצחון עם נקודות חשובות מול האורחים מהדרום .  לאחר מחצית ראשונה מאופסת ,  כבש לירון דיאמנט את השער הראשון בדקה ה-56 ,  ורשם צמד כעבור 7 דקות בלבד ,  שהכפיל את התוצאה .  בדקה ה-90 הצטרף יצחק בן סלמון לחגיגה עם השער השלישי ,  והרמת גנים סוף סוף מצליחים להרים את ראשם מעל לקו האדום ,  ושולחים את מרמורק להתייצב במקומם .
 
לאומית :  חנית בלי חוד
הרצליה של סלובודאן דראפיץ' שוב לא הצליחה להבקיע ב-0:0 מאכזב מול הפועל ראשל"צ .  ניצחונות לעראבה והכח עמידר ר"ג

