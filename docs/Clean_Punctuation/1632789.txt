מכבי ת"א ניצחה את בני יהודה 0:1
אבי נמני ושחקניו שוב ניצחו 0:1 ,  הפעם את בני יהודה ,  והתקרבו למקום השני .  הזהובים עדיין ללא שער העונה נגד הגדולות
מכבי תל אביב השיגה הערב  ( שבת )  ניצחון חשוב 0:1 על בני יהודה במשחק חוץ בבלומפילד והפרידה סופית את הצמרת ,  שכוללת אותה ,  את הפועל תל אביב ואת מכבי חיפה ,  מהזהובים וחבריהם הנאבקים על מקום בפלייאוף העליון .  יוסי שבחון נגח את השער היחיד במשחק בדקה ה-30 והעניק לצהובים ניצחון שני ברציפות .  בני יהודה רשמה משחק שלישי ברציפות לא ניצחון .
 חמש פעמים ,  כולל היום ,  פגשה בני יהודה העונה את  " ארבע הגדולות "  של הכדורגל הישראלי ,  הפועל תל אביב ,  מכבי תל אביב ,  בית"ר ירושלים ומכבי חיפה .  באף לא אחת מהן היא כבשה שער ותיקו מאופס נגד הצהובים בסיבוב הקודם הספיק להם לנקודה אחת .  הערב כאמור ,  המציאות לא השתנתה .
 בני יהודה עלתה הערב חדורת מוטיבציה ולא הייתה נחותה מהיריבה שלה ,  אבל הצד השני של ההתלהבות היה עבירות לא חכמות וכאלו ששוות צהובים ,  ואחרי אחת כזו של סיניסה ליניץ' בדקה ה-30 ,  הגיעה בעיטה חופשית שבעקבותיה נכבש השער הראשון לזכות האורחים .  
מכאן ההתלהבות הפכה ללחץ .  דין מורי התפרע וזוכה מחמת הספק ומרחמנות השופט מצהוב שני עוד במחצית הראשונה ,  לירן כהן לא הצליח לעשות פעולות פשוטות ,  אלירן עטר נעלם וכן הלאה .  אחרי סדרה של תוצאות לא טובות ,  גיא לוזון שטף את השחקנים שלו באמצע השבוע ,  אבל מסתבר שהאפקט הראשוני היה שלילי .  בני יהודה עדיין רחוקה מלהיות בשלה למאבקי צמרת אמיתיים ,  היא תסתפק בפלייאוף עליון .
 מכבי מנגד ,  לא הבריקה אבל ניצחה יריבה עקשנית שניסתה להוכיח .  בזמן שכולם דיברו על מאבק אליפות בין מכבי חיפה להפועל תל אביב ,  אבי נמני והשחקנים שלו אספו נקודות ואחרי שריקת הסיום הערב של אלון יפת ,  הם התקרבו כדי שלוש נקודות בלבד מהיריבה העירונית שלהם .  התואר נראה סגור ,  חתום ונעול ,  אבל אם מישהו עדיין מאמין ,  כדאי שהוא יכלול בו קבוצה נוספת .
 דקה 9 :  גלבאן לקח כדור חופשי ,  בלדוט הוסיף נגיעה קטנה ושטראובר הדף לקרן .
 דקה 30 :  גול !  קומאץ' בעט כדור חופשי מ-25 מטרים ,  קדוש הדף לקרן .  אילייב הגביה ושבחון הבלתי מכוסה נגח פנימה משבעה מטרים .  
דקה 42 :  הדיפה בראש של רונאלד ראלדס נחתה ברגליים של מהראן ראדי ,  אבל זה בעט מ-17 מטרים שטוח וסמוך לקורה .
 דקה 54 :  מכבי תל אביב תפסה את ההגנה של בני יהודה לא מוכנה ,  שבחון הכניס דור קטן ונהדר לכחלון בתוך הרחבה ,  אבל קדוש בלם את הקשר במצב של אחד על אחד .  החמצה גדולה של כחלון .
 דקה 61 :  יברויאן מצא את עצמו חופשי לגמרי בתוך הרחבה להגבהה ,  אבל הנגיחה שלו הלכה לידיים של קדוש .
 דקה 84 :  בלדוט הגביה כדור ארוך ימין ,  צעירי שנכנס מאחור הגיע היטב לכדור ,  אבל נגח למרכז השער ושטראובר הדף .
 בני יהודה :  רן קדוש ,  איציק עזוז ,  ניצן אהרונוביץ' ,  דין מורי ,  כפיר אדרי ,  מהראן ראדי ,  סיניסה ליניץ'  ( לירוי צעירי ,  83 )  ,  לירן כהן  ( משה ביטון ,  61 )  ,  פדרו גלבאן ,  אסי בלדוט ,  אלירן עטר .
 מכבי תל אביב :  לירן שטראובר ,  יובל שפונגין ,  ליאור ז'אן ,  רונלד ראלדס ,  רוני גפני ,  אנדריי קומאץ' ,  שרן ייני ,  תמיר כחלון  ( מאור בוגזלו ,  85 )  ,  יוסי שבחון ,  איביצ'ה אילייב  ( גיז'רמו ישראלביץ' ,  68 )  ,  איליה יברויאן  ( יובל אבידור ,  77 )  .
 
מכבי ת"א ניצחה את בני יהודה 0:1
אבי נמני ושחקניו שוב ניצחו 0:1 ,  הפעם את בני יהודה ,  והתקרבו למקום השני .  הזהובים עדיין ללא שער העונה נגד הגדולות

