קבראל חתם עד סוף העונה בנתניה
הקשר הברזילאי הוחתם הודות למימון של איש עסקים ,  לאחר שדניאל יאמר התנגד להזרים כסף נוסף .  עטר : " הוא יעזור לנו "
 מכבי נתניה ממשיכה במאמציה להתחזק ,  והיום  ( רביעי )  היא הצליחה לשים ידה על הקשר הברזילאי פבריסיו קבראל ,  שחתם הבוקר בקבוצה מעיר היהלומים .  קבראל חתם על חוזה שקושר אותו לקבוצה עד סיומה של העונה הנוכחית עם אופציה לעונה הבאה .
 הצוות המקצועי ,  בראשם המאמן ראובן עטר התרשם מהקשר ,  שנבחן קודם לכן בהפועל תל אביב ,  והיה מעוניין להחתימו ,  אלא שהוא נקלע לבעיה כאשר הבעלים של המועדון דניאל יאמר התנגד לכך .
 כזכור ,  יאמר הצהיר כי הוא אינו מעוניין להשקיע כספים נוספים ברכש ,  ובנתניה חיפשו מימון חיצוני לעסקה ומצאו אחד כזה - איש עסקים ,  אוהד הקבוצה ,  הוא שעומד מאחורי העסקה ,  לאחר שיאמר סירב לממנה .  העסקה מוערכת בכ-25 אלף דולר עד סיום העונה .
" מדובר בשחקן בעל יכולת אישית גבוהה אשר מצטרף לרוטציה של ההתקפה ",  אמר מאמן נתניה עטר ,  לאחר החתימה של קבראל בקבוצה . " הוא יעזור לנו ". 
אימון הקבוצה היום  ( 13:00 )  הועבר לקדימה בשל הגשמים .
 
קבראל חתם עד סוף העונה בנתניה
הקשר הברזילאי הוחתם הודות למימון של איש עסקים ,  לאחר שדניאל יאמר התנגד להזרים כסף נוסף .  עטר : " הוא יעזור לנו "
 
