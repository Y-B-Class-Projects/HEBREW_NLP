ברק : " אין אופציה צבאית לשחרור שליט "
 שר הביטחון ביקר תלמידים בירוחם ואמר כי  " במקום שאין אפשרות לפעולה צבאית לשחרור חיילים חטופים ישראל מנהלת מו"מ ".  על הגרעין האירני אמר כי  " זה הזמן לדיפלומטיה וסנקציות "
 צילום שי מכלוף ,  עריכת וידיאו :  לירז ליבנה ) 
שר הביטחון אהוד ברק ביקר היום  ( שלישי )  בבית ספר בירוחם וענה לשאלות תלמידים .  סוגיית החייל החטוף גלעד שליט עלתה גם הפעם בשאלות התלמידים .  ברק אמר כי  " יותר מפעם אחת בעבר הערכנו שכאשר המציאות מאפשרת זאת ביצענו פעולה צבאית לשחרור חיילים חטופים אך במקום שאין אפשרות לפעולה ישראל מנהלת משא ומתן ".  ברק הוסיף כי ישראל  " אחראית לכל החיילים גם לאלו שנפלו בשבי ויש לנו מחויבות עמוק לעשות כל מהלך אפשרי וראוי להחזיר את גלד שליט הביתה .  יש לשחרר חיילים לא בכל מחיר אך יש לעשות כל מהלך ראוי אפשרי ",  אמר ברק .  
שר הביטחון התייחס גם לנושא הגרעין האירני ואמר כי  " תוכנית הגרעין של אירן היא איום על סדר היום העולמי .  אם אירן תגיע לגרעין הם יהפכו לאיום בעל משמעויות רחבות ",  אמר ברק . " כרגע זה הזמן לדיפלומטיה ולסנקציות אשר צריכות להיות חריפות ,  תכליתיות ותחומות בזמן ". 
מוקדם יותר ביקר ברק בתרגיל בבית הספר למ"כים ולמקצועות החי"ר בירוחם ושיבח את פועלו של הרמטכ"ל אשכנזי .  ברק פנה לחיילים ואמר כי  " כשאנחנו אומרים שצה"ל הוא הצבא הכי חזק באזור ושהוא יכול לעמוד בכל סוג של איום מסביב ,  אנחנו מתכוונים אליכם הלוחמים ",  ברק הוסיף כי  " בכל צה"ל אפשר לראות את תוצאות המאמץ שמוביל הרמטכ"ל בהפקת הלקחים ממבצע עופרת יצוקה וממלחמת לבנון השנייה בצורה שיטתית ותכליתית ". 

ברק : " אין אופציה צבאית לשחרור שליט "
 שר הביטחון ביקר תלמידים בירוחם ואמר כי  " במקום שאין אפשרות לפעולה צבאית לשחרור חיילים חטופים ישראל מנהלת מו"מ ".  על הגרעין האירני אמר כי  " זה הזמן לדיפלומטיה וסנקציות "
 
