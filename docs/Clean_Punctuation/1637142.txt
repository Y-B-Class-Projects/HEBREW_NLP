2009 :  היקף עוגת הפרסום בישראל הצטמצם בכ-4% - ל-3.7 מיליארד שקל
הטלוויזיה שומרת על כוחה ;  העיתונות רשמה ירידה של 12% והאינטרנט ממשיך לצמוח - זו השנה השמינית ברציפות
 >  >  שוק הפרסום בישראל הסתכם ב-3.7 מיליארד שקל ב-2009 - כך מעריכים באיגוד השיווק וביפעת בקרת פרסום .  הנתונים שונים מהערכתה של חברת הייעוץ tasc ,  האומדת את עוגת הפרסום בישראל ב-4 מיליארד שקל ,  ומההערכות של חברת זניט מדיה ,  שטוענת כי שוק הפרסום מסתכם ב-3.4 מיליארד שקל .  הפערים בין הגופים המעריכים נובעים ,  ככל הנראה ,  מהיעדר נתונים חשופים של פעילות גוגל בישראל ,  כמו גם מהיעדרם של נתונים על היקף רכישת שטחי הפרסום ברשתות המקומונים ובתחנות הרדיו המקומיות ,  שנעשית על פי רוב באופן ישיר ולא באמצעות משרדי פרסום .  עם זאת ,  הגופים מסכימים על שיעור הירידה בהיקף הפרסום בישראל לעומת 2008 - שלהערכתם מסתכמת ב-4%-4.5% .  להערכת איגוד השיווק ויפעת בקרת פרסום ,  מתוך סך עוגת הפרסום החזיקה הטלוויזיה בכ-40% מהתקציבים ב-2009 - קיטון מינימלי של 3% ביחס ל-2008 ;  העיתונות רשמה ירידה של 12% לעומת 2008 ,  והחזיקה ב-2009 ב-35% מהעוגה ;  האינטרנט המשיך לגדול ב-2009 ,  זו השנה השמינית ברציפות ,  וקיבע את מעמדו כמדיה השלישית בגודלה בעוגת הפרסום ,  עם גידול משמעותי של 16% ,  לנתח שוק של 14% .  באיגוד הפרסום אומרים כי  " בכל הקשור לפרסום באנרים באינטרנט ,  יש ריכוזיות בענף ,  ורוב כספי הפרסום מגיעים לוואלה ול-ynet .  השאר מתחלק בין האתרים הקטנים יותר ".  לדברי מנכ"ל איגוד השיווק ,  תלמה בירו , " לאחר חמש שנים רצופות של גידול עקבי בעוגת הפרסום ,  מציינת 2009 בראשונה קיטון מינורי בהוצאות על פרסום .  אין מדובר בהיפוך מגמה ,  אלא בירידה לצורך עלייה ,  שלמעשה כבר החלה בשלהי 2009 . " הירידה בהוצאות הפרסום ,  בשיעור של 4.3% ,  קטנה משמעותית מהירידה הדרסטית שנצפתה לענף בתחילת השנה ,  כשהתחזיות הקודרות ניבאו צניחה דו-ספרתית וקיטון משמעותי בעוגת הפרסום .  בתעשיית הפרסום מסכימים כי המיתון וההאטה היו קצרים ופחות מורגשים בענף מאשר במרבית הענפים במשק ",  מוסיפה בירו .  מנכ"ל יפעת בקרת פרסום ,  נתי יעקובי : " ענף הפרסום הוכיח כי הוא מהראשונים להיפגע במיתון ,  אך גם מהראשונים להתאושש .  במהלך החציון השני של השנה חווינו תיקון משמעותי בהוצאה על פרסום ,  וניתן לומר כי 2010 תהיה עסקים כרגיל ,  אלא אם כן יהיה אירוע ביטחוני או כלכלי בעל השלכה מאקרו-כלכלית ". 

2009 :  היקף עוגת הפרסום בישראל הצטמצם בכ-4% - ל-3.7 מיליארד שקל
הטלוויזיה שומרת על כוחה ;  העיתונות רשמה ירידה של 12% והאינטרנט ממשיך לצמוח - זו השנה השמינית ברציפות

