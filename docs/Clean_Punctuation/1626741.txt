העברות בעולם - 30.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  דויד סואזו ,  חלוצה ההונדורי בן ה-30 של אינטר ששיחק בעונה שעברה כמושאל בבנפיקה ,  עבר הפעם בהשאלה לגנואה . " סגרנו את עסקת סואזו ",  הודיע הנשיא אנריקו פרזיוסי . " הוא ישחק אצלנו כמושאל ותהיה לנו אופציה לרכוש אותו בסוף העונה ". 
 *  עוד בגנואה ,  רק בכיוון השני ,  החלוץ סרג'יו פלוקארי הושאל עד סיום העונה ללאציו .  שני הצדדים הגיעו לסיכום ופלוקארי ינסה לשקם את מעמדו אחרי חצי עונה מתסכלת .
  *  וויגאן אתלטיק השאילה את שוערה של ספורטינג ליסבון ,  הסרבי ולדימיר סטויקוביץ' ,  עד לתום העונה הנוכחית .  סטויקוביץ' בן ה-26 עומד בשער נבחרת סרביה שהעפילה למונדיאל 2010 ,  ויתחרה עם כריס קירקלנד על אפודת השוער של וויגן .  סטויקוביץ' עבר לספורטינג ביולי 2007 ,  לאחר ששיחק בשורות נאנט הצרפתית ,  והפך עם הזמן לשוער השלישי בהיררכיה .  אחרי שהושאל לטאפה למשך חצי עונה וחזר לספורטינג ,  ינסה למצוא דקות משחק באנגליה .
  *  בנפיקה ליסבון רכשה את החלוץ הברזילאי אדר לואיס מאתלטיקו מיניירו תמורת כ-2 מיליון יורו .  הברזילאי בן ה-24 הבקיע בעונה החולפת 12 שערי ליגה במדי מיניירו ,  ומצטרף לאאירטון ואלן קארדק ,  בני ארצו שחתמו בקבוצה מוקדם יותר השבוע .
  *  מיינץ החתימה את קשר נבחרת ארצות הברית הצעירה וקלאב ברוז' ,  ג'ארד ג'פרי האמריקאי .
  *  חבייר פורטיו ,  שחקן ריאל מדריד לשעבר ,  הושאל מאוסאסונה להרקולס מהליגה השנייה .
  *  סבסטיאן רוסקוז'דה ,  הקשר הארגנטינאי ששיחק באל אהלי ,  חזר לארצו וחתם בסן לורנצו .
  *  ריקרדו מוריירה ,  המגן הימני שאיבד את מקומו באינדפנדיינטה ,  עבר בהשאלה לאתלטיקו טוקומן .
  *   " הקוריירה דלו ספורט "  מפרסם כי יובנטוס מעוניינת לרכוש את הקשר פרננדו גאגו ,  במידה שריאל מדריד לא תסכים להשאילו עד לסיום העונה הנוכחית .  גם פיורנטינה ואברטון מעוניינות בקשר הארגנטינאי הבינלאומי ,  שמחפש דקות משחק אותן אינו מקבל אצל מנואל פלגריני ,  וזאת במטרה להיכלל בסגל ארנטינה למונדיאל .  
 *  סוכנו של חלוץ אינטר מרקו ארנאוטוביץ' דחה את השמועות על הצטרפות השחקן ללאציו . " יש כמה אפשרויות שאנחנו בודקים ,  אבל נראה לי שהוא יישאר במילאנו ",  אמר .  
 *  המנהל הספורטיבי של ווסטהאם ,  ג'אנלוקה נאני ,  דחה את הידיעות על הצטרפותו של שחקן פיורנטינה אדריאן מוטו לשורות הפטישים . " זה שטויות ,  אני מעדיף לדבר על עניינים רציניים ",  אמר ,  והוסיף כי קבוצתו אינה מתעניינת בשוער רוביניו , " יש לנו את אחד משוערי הנבחרת ,  למה שנוסיף עוד אחד ?  ". 

העברות בעולם - 30.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

