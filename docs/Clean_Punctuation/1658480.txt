תערוכת רכב או לונה פארק 
היבואניות שמשתתפות בתערוכה השנתית השקיעו מאות אלפי שקלים בדוכני תצוגה ואוהלים מפוארים ,  אך חלקן בחרו שלא להשתתף .  רוב הקהל ישלם 89 שקל לכרטיס ויקבל תערוכה רצינית ומופע בידור בכרטיס אחד .  פיצול האישיות של אוטומוטור
 >  >  בגני התערוכה בתל אביב נפתחה אתמול תערוכת הרכב  " אוטומוטור "  שאפשר לכנותה תערוכה עם פיצול אישיות .  מצד אחד ,  זו תערוכה מושקעת ועשירה למדי .  דורון גילר ,  המארגן ,  אף מכנה אותה באנגלית ,  tel aviv motor show כאילו היתה אחת מתערוכות הרכב הבינלאומיות ,  ואכן יש בה כמה היכלי תצוגה מעוצבים ,  שתפאורתם הובאה ישירות מיצרני הרכב בחו"ל ,  לצד דוכנים פשוטים יותר .  לא כל יבואני הרכב משתתפים ,  אך מי שהחליטו להשתתף בתערוכה ,  השקיעו לא מעט כסף כדי להרשים את הקהל .  ההשקעה של umi יבואנית שברולט ,  נאמדת ב-300 אלף שקל .  קמור ,  יבואנית ב.מ.וו ומיני ,  הביאו תפאורה וציוד בעלות מוערכת של 500 אלף שקל וקרסו מוטורס ,  יבואני רנו וניסאן ,  השקיעו כמיליון שקל באוהל מרשים למראה .  הרווח של היבואנים הוא תדמיתי בלבד ,  אולם המארגנים רוצים להרוויח גם כסף ,  והרבה .  כל כרטיס לתערוכה עולה 89 שקל  ( או 49 שקל עם כוכבי ישראכרט )  ובנוסף למיצגים הדוממים ,  יש גם מופעי פעלולים שונים .  כך נוצר פיצול האישיות - זוהי תערוכת רכב רצינית ,  עם בכורות ישראליות של דגמים חשובים ,  וגם מופע בידור לקהל ,  שנראה כמו המשך טבעי ללונה פארק הסמוך .  על אף שהתערוכה התחילה ביום חג ,  גני התערוכה הוצפו במבקרים שמיששו בהתלהבות את המכוניות והבזיקו במצלמותיהם גם על מכוניות כמו מאזדה 3 ,  שנראות בהמוניהן על הכבישים .  כמה מבקרים הביעו אכזבה מכך שמרצדס ואאודי לא משתתפות בה .  אבל מרצדס נתנה את חסותה לדוכן היפה בתערוכה ,  שבו מוצגות מכוניות קלאסיות של אספנים ישראליים ממועדון החמש .  האולם החשוב בתערוכה ממוקם בירכתיה ,  ומציג כמה מהמגמות העתידיות העיקריות בענף הרכב בישראל יבוא מותגי רכב מסין וספורט מוטורי .  שני מותגים סיניים יגיעו לישראל ככל הנראה ב-2011 ,  mg  ( המותג הבריטי לשעבר שנקנה על ידי saic הסיני )  ו-dfm .  באותו אולם הוצב גם דוכן של אגודות הספורט המוטורי בישראל ,  שפנו לקהל לקראת עריכתם של מירוצי מכוניות כבר בקיץ הקרוב .  לצד המבקרים ה"רגילים "  שמשקיעים את מיטב כספם בתערוכה ,  מוזמנים אליה גם אח"מים .  אלה נכנסים בחינם ומבלים בטרקלינים שהקימו מותגי היוקרה .  קמור ,  למשל ,  בחרה להציג בתערוכה את ב.מ.וו סדרה 5 החדשה ,  מכונית הסלון החשובה שלהם .  ביום ראשון אחר הצהריים התמלאו החניונים של גני התערוכה במכוניות ב.מ.וו ,  שבעליהן הוזמנו לראות את המכונית החדשה במסיבת קוקטייל שנערכה עבורם .  מחיר המכונית מתחיל ב-455 אלף שקל ,  והגרסה החזקה ביותר ,  550i עם מנוע v8 המספק 407 כ"ס ,  תימכר ב-730 אלף שקל .  במקביל ערכה umi מסיבת עיתונאים שבה הציגה את הוולט ,  מכונית היברידית נטענת-מתוחכמת של שברולט .  בארה"ב היא תשווק כבר השנה ,  אך לישראל תגיע רק בראשית 2012 בתום ניסוי שייערך בארץ .  בשלב זה מוצג בתערוכה רק דגם עשוי עץ .  umi אף גייסה את השר להגנת הסביבה ,  גלעד ארדן ,  שאמר  " תחבורה ציבורית היא הפתרון הטוב ביותר לזיהום האוויר ,  אבל כיוון שהממשלה לא מספקת תשתית להסעת המונים ,  צריך לחשוב איך מכוניות פרטיות יזהמו פחות ".  ארדן ציין כי חברת החשמל עוברת לרשת חכמה  ( smart grid )  ,  שבעזרתה אפשר לנהל טעינה של מכוניות חשמליות .  רשת כזאת תייתר את התפקיד של בטר פלייס ,  שיחודה הוא ברשת חכמה .  עם זאת ,  ארדן סירב לענות על שאלות בנוגע לקרינה ממכוניות היברידיות וחשמליות ,  אשר דו"חות פנימיים במשרדו הגדירו כמסוכנת .  יונדאי מתכננת לכבוש את ישראל בסערה בשורה קרובה יותר היא חזרתה של אופל לשוק הישראלי .  umi נמצאת במגעים עם החטיבה האירופית של ג'נרל מוטורס ,  לקראת השקה מחדש בישראל .  הדגמים שישווקו יהיו הקורסה הקטנה ,  האסטרה המשפחתית ומכונית המנהלים אינסיגניה .  אולמות התצוגה יהיו נפרדים והמחיר - יקר יותר מדגמי שברולט המקבילים .  גם יונדאי הפגינו שאפתנות :  ווילאם לי ,  סגן נשיא יונדאי ,  המבקר בתערוכה ,  הצהיר אתמול כי החברה מתכוונת להיות הראשונה בטבלת המסירות בישראל תוך שנה .  הכלי המרכזי לכיבוש השוק הישראלי תהיה משפחתית חדשה בתצורת סדאן ,  שתיקרא i30 ותשווק לצד גרסת ההאצ'בק הנושאת שם זהה .  בכלמוביל ,  היבואנית בישראל ,  בודקים גם את האפשרות של ייבוא מכוניות המיוצרות בארה"ב ,  בתקינה אמריקאית שמותרת כעת לפי תקנות היבוא המקביל .
 
תערוכת רכב או לונה פארק 
היבואניות שמשתתפות בתערוכה השנתית השקיעו מאות אלפי שקלים בדוכני תצוגה ואוהלים מפוארים ,  אך חלקן בחרו שלא להשתתף .  רוב הקהל ישלם 89 שקל לכרטיס ויקבל תערוכה רצינית ומופע בידור בכרטיס אחד .  פיצול האישיות של אוטומוטור

