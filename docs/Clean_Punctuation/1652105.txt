שמרן ,  אני ?  
המנהלים הישראלים גאים להיות נועזים ,  וימהרו להיעלב אם תקראו להם שמרנים .  הם גם מוכנים לחלק ציונים לאחרים - אפי רוזנהויז ושאול אלוביץ' מובילים בתעוזה ;  גליה מאור ויעקב הרפז מתויגים כשמרנים .  אז איך זה ששני האחרונים נחשבים למנהלים הטובים במשק ? 
לקחת סיכונים כדי למזער את רמת הסיכון תפישת הסיכון האישית שלי בדירוג 1-5 : " הייתי אומר 3 ,  מכיוון שאני ללא ספק לוקח סיכונים אבל אלה סיכונים מחושבים ,  מהסוג שלא יפגע לעולם בסיכויי ההישרדות של החברה .  בכל מה שקשור לכניסה לתחומים חדשים או להרחבת מגוון השווקים - אני לוקח הרבה סיכונים .  אבל בתחום הפיננסי אני שמרן מאוד .  לטעמי ,  מנכ"ל צריך לדעת לקחת סיכונים בטווח הקצר כדי למזער אותם בטווח הארוך .  אם אתה נכנס לשוק חדש ומרחיב את התחומים שבהם אתה פועל ,  אתה אולי מסתכן בטווח הקצר - אבל זה קורה כדי להפחית את רמת הפגיעות של החברה ואת הסכנות העסקיות הפוטנציאליות בהמשך הדרך .  סיכון שאני שמח שלקחתי : " אמנם כשמדובר בצעד אסטרטגי אפשר להעריך אותו רק 3-10 שנים אחרי שנעשה ,  אבל אני שמח שהחלטנו בתחילת 2009 להיכנס לתחום האינטרנט והטלפוניה הקווית .  עם ההחלטה הזו יש קשיים ,  אבל כשאנחנו רואים את ההתפתחות של התחום ואת הפוטנציאל שלו ,  ברור שנעשתה פה החלטה נכונה .  בניגוד למתחרינו ,  נהפכנו מחברת סלולאר לחברת תקשורת והרחבנו את הבסיס שעליו עומדת החברה .  זה סיכון שהיה שווה לקחת ".  סיכון שאני מצטער שלא לקחתי : " יש ,  כמובן ,  גם כאלה ,  אבל אני לא רוצה למנות אותם מעל דפי העיתון .  כשאתה מנכ"ל בכלל ,  ושל חברה גדולה בפרט ,  על כל החלטה שאתה מקבל יש 15 אחרות שעליהן ויתרת ,  מתוכן שלוש טובות לא פחות מזו שנבחרה ".  המנהל הכי נועז כיום בשוק : " תמיד נשאלת השאלה אם נוחי דנקנר ביצע צעד נועז עם קניית קרדיט סוויס ,  או שמא זה היה פשוט הימור .  התשובה תלויה כמובן בתוצאה שיכולה להיראות רגע אחד כצעד נועז ורגע אחר כהימור מסוכן .  לטעמי ,  יצחק תשובה ,  שהוכיח נחישות ורצון בחיפושי גז ודלק - גם כשזה לא היה כזה טרנד כמו היום - גילה נועזות לא מבוטלת הראויה להערכה ".  המנהל הכי שמרן כיום בשוק : " גליה מאור ,  מנכ"לית בנק לאומי ,  היא סמל לשמרנות חיובית .  היא הביאה את בנק לאומי להישגים יוצאים מן הכלל בעזרת ניהול שמרני ומצוין ".  המנהל הישראלי הוא : " נטול הגדרה או מאפיין שמזהים אותו באופן חד משמעי מול העולם .  יש סוגי ניהול רבים ,  גם בינינו וגם מעבר לים ,  ולא צריך לעשות הכללות ".  משיקים בישראל ובאירופה במקבילתפישת הסיכון האישית שלי בדירוג 1-5 : " הייתי אומר שאני בין 3 ל-4 ,  יותר נועז משמרן ,  אם כי מחושב בסיכונים שאני לוקח .  התחומים שבהם אני לוקח סיכונים הם בעיקר ברמת ההשקות של מכשירים חדשים ,  בהתייחסות לתחום המלאי ,  וכמובן בתחום של החלטות אסטרטגיות כאלה או אחרות לגבי פעילות החברה כולה . " אני לא לוקח סיכון במקומות שבהם אני רואה שהשוק הוא תנודתי מאוד .  לטעמי ,  סיכון הוא דבר שמשתנה בהתאם לתחום שבו אתה פועל .  יש תחומים שבהם עדיף לקחת סיכונים מעטים ולגדול עקב בצד אגודל ,  כמו בבנקים שצלחו את המשבר ומתחזקים .  לפעמים אפשר לפעול לאט לאט ולא חייבים לראות  ? דאבל פיגר' בסוף השנה .  לעומת זאת ,  קיימים לא מעט תחומים דינמיים הרבה יותר ושהגידול בהם הוא מהיר הרבה יותר ולכן דורש חשיבה שכוללת יותר סיכונים .  בתחום הדינמי שבו אני פועל ,  שיש בו עליות וירידות ,  השאיפה תהיה תמיד להגיע רווחים של 20% או יותר - ולשמור על ממוצע גבוה כדי שימים טובים יכסו על תקופות קשות ".  סיכון שלקחתי ואני שמח עליו : " כשהגעתי לסאני לפני שנתיים ,  עשינו שינוי גדול בשיטות ובתהליכי העבודה .  אם עד אז ,  למשל ,  היינו מחכים לראות תוצאות של השקת מכשירים באירופה ופועלים על פי ההצלחות שלהם ,  הרי שכיום ההשקות הן במקביל .  גם יצרנו שיתוף פעולה טוב יותר עם המפעילים ועם הלקוחות ,  וכל זה ביחד הביא לתוצאות יפות בשנה החולפת ".  סיכון שאני מצטער שלא לקחתי : " יש לא מעט כאלה ,  שהיום בדיעבד אני יודע שהיו עשויים לשפר את תוצאות החברה ,  למשל השקת אייפון .  ההחלטה האסטרטגית שלנו היתה להתרכז במוצרי צריכה להמונים וייתכן שהיה מקום להשיק גם מוצרי פרימיום .  מצד אחד ,  במבט לאחור אולי חבל שלא לקחנו גם את כיוון הפרימיום ,  ומצד שני התוצאות מוכיחות שרק התחזקנו בשוק ,  כך שכנראה שזו היתה בכל זאת החלטה טובה ".  המנהל הכי נועז כיום בשוק : " שאול אלוביץ' ,  שעשה השנה מהלך גדול מאוד במטרה להשתלט על קבוצת תקשורת כמו בזק ,  דווקא בתקופה של אי בהירות של השוק בכלל ,  ואי ודאות בתחום התקשורת הישראלית בפרט .  זו היתה החלטה גדולה ונועזת ".  המנהל הכי שמרן כיום בשוק : " מנכ"ל ישקר ,  יעקב הרפז ,  שהוא מלך השמרנים ומגיע לתוצאות מדהימות .  הוא מגדיל את רווחי החברה גם בשנה הכי קשה שעברה עליהם עד היום ".  המנהל הישראלי הוא : " נועז מאחרים .  אנחנו מסמנים מטרה ושואפים להגיע אליה מהר מאוד .  בכל שאר התחומים אני לא רואה מאפיינים שייחודיים למנהל הישראלי לעומת אחרים ".  לא מאהבת הסיכון אלא מאהבת הסיכוי תפישת הסיכון האישית שלי בדירוג 1-5 : " הייתי מגדיר את עצמי כבין 4 ל-5 ,  כלומר נועז באופן מובהק ,  לא בגלל האופן שבו אני תופש את עצמי ,  כמי שלא לוקח סיכון בכלל ,  אלא בגלל האופן שבו תופשים אותי אחרים .  לא פעם חושבים שאני מטורף לגמרי .  אף אחד לא אוהב לקחת סיכונים בעסקים ;  כולם היו מרוצים מאוד אם אפשר היה להגיע לביצועים יוצאי דופן מבלי להסתכן ,  אבל זה בלתי אפשרי .  מי שלוקח סיכון עושה זאת לא מאהבת הסיכון ,  אלא מאהבת הסיכוי .  כדי להעצים את הצלחת הפירמה חייבים לקחת יותר סיכונים .  גישת ה'אני לא לוקח סיכונים' תביא אותך לאותן תוצאות שכולם משיגים .  זה לא מה שאני רוצה .  אם הרווח של חברות בשוק שלנו הוא 10% והמנכ"ל השמרן ירצה 11% - אני תמיד ארצה 20% ".  סיכון שאני שמח שלקחתי : " לפני שלוש שנים עשינו מהפכה והעברנו למפיצים חיצוניים את המכירה ואת ההפצה ל-8,000 חנויות מכולת .  הסיכון היה כפול :  גם אנשים חיצוניים שיעשו את העבודה שלנו - וגם העובדה שהמפיצים עד אז היו סיטונאים ,  והיה עלינו למצוא את הגורמים שיפיצו עבורנו . " כל זה קרה אחרי שנכשלנו עם אותו קונצפט מול בתי המלון שנתיים קודם לכן וההתנגדויות היו עצומות ,  כולל מפיו של יועץ בכיר מאוד שאמר לי שאנחנו רק נוציא על זה יותר כסף .  מנכ"ל שמרן היה מסתכל על המספרים ומתלבט ,  אבל אני יודע שמספרים לא תמיד אומרים הכל ורואה את התמונה הכללית .  סמכתי גם על תחושת הבטן ויצאנו לדרך .  צימצמנו עלויות ,  וגם צמחנו בשוק שהיה בירידה של 10% ".  סיכון שאני מצטער שלא לקחתי : " עצרתי לעתים החלטות כדי לבצע שינויים ארגוניים ,  ולא לזעזע מדי את הארגון .  הרגשתי שזה מסוכן מדי ,  ושהעובדה שאני אדם שלא יודע לדחות סיפוקים לא אומרת שהארגון מסוגל להכיל סוג כזה של זעזוע .  יותר מפעם אחת הצטערתי שלא לקחתי את הסיכון ".  המנהל הכי נועז כיום בשוק : " אפי רוזנהויז ,  מנכ"ל שופרסל ,  הוא מנכ"ל שמוכן לקחת סיכונים רבים .  אני לא תמיד אוהב את הדרך הכוחנית ,  אבל אני מוריד בפניו את הכובע על הנועזות העסקית שלו ".  המנהל הכי שמרן כיום בשוק : " לא רוצה לנקוב בשמות כי זה עלול להיתפש כביקורת ".  המנהל הישראלי הוא : " אוהב סיכונים יותר מהקולגות .  האופי הישראלי חי טוב יותר עם חוסר ודאות .  זה אזור מסוכן והמדינה רוצה להשפיע מעבר לגודלה .  פלא שזה משפיע על החלטות עסקיות ?  "  חבל שלא השתוללנו בזמן משבר הפלדהתפישת הסיכון האישית שלי בדירוג 1-5 : " הייתי מגדיר את עצמי כ-3 ,  כי יש תחומים שבהם אנחנו לא מסתכנים בכלל ,  לדוגמה בכל מה שקשור לביטחון העובדים .  בנקודה הזו אנחנו לוקחים אפס סיכונים .  לעומת זאת ,  בתחומים שבהם אנחנו חושבים שאנחנו מכירים את השוק היטב ,  למשל בעניין אחזקת המלאי בתחום הפלדה או בפתיחת חנויות ברשת הקמעונית של נגב קרמיקה - שם אנחנו נועזים יותר בלקיחת סיכונים . " באופן כללי ,  אם המנכ"ל ישן טוב בלילה ,  שנתם של בעלי המניות צריכה לנדוד .  כדי שחברה תרוויח כסף ,  ההנהלה חייבת לקחת סיכונים .  אלה סיכונים שחייבים להיות מידתיים ומתאימים לשוק שבתוכו פועלים ,  אבל אי אפשר לא לקחת סיכונים בכלל ".  סיכון שלקחתי ואני שמח עליו : " השקעה בתחום החממות לחקלאות ,  שאותה הגברנו מאוד לפני שלוש שנים ,  ובשנתיים האחרונות אנחנו קוטפים את הפירות .  ההתנגדויות לצעד הזה היו רבות ,  כי זה שוק עם מרווחים לא גבוהים וקיימים סיכונים במתן האשראי .  ועדיין החלטנו שאנחנו מאמינים בתחום .  בדיעבד התברר שהשוק הזה גם מתחבר לשוק האנרגיה הסולארית שמתחיל לפרוח ,  כך שהסיכון השתלם גם מהכיוון הזה שמביא הרחבת פעילות . " גם הרחבת הרשת הקמעונית של נגב קרמיקה לפני שלוש שנים היתה החלטה שכרוכה בסיכון .  המתנגדים אמרו שרשת קמעונית היא פורמט מרובה הוצאות ,  ושהיא עלולה ליהפך לנטל על החברה .  בפועל הרשת פורחת ונעה קדימה ".  סיכון שאני מצטער שלא לקחתי : " אני מצטער שבזמן קריסת מחירי הפלדה בסוף 2008 ,  כשהביקושים בשוק העולמי שאפו לאפס ,  לא השתוללנו והגדלנו מאוד את המלאי .  לקחנו את הסיכון ,  אבל ברמה של 3-4 - והיינו צריכים לקחת אותו ברמה של 5 ".  המנהל הכי נועז כיום בשוק : " גליה מאור - בגלל המובילות שלה בבנקאות ובגלל כל הדברים היפים שהיא עושה בבנק לאומי ".  המנהל הכי שמרן כיום בשוק : " קבוצת מנכ"לי משרדי הממשלה .  הם שמרנים מדי ואני חושב שבעזרת קצת יותר חשיבה יזמית ,  הם יכולים לקחת את המשק הרבה יותר רחוק ".  המנהל הישראלי הוא : " יותר נועז יחסית לאחרים .  הוא גם צעיר בדרך כלל מהמנכ"לים בחו"ל ,  ובצד הפחות חיובי - גם בעל פחות ניסיון ".  

שמרן ,  אני ?  
המנהלים הישראלים גאים להיות נועזים ,  וימהרו להיעלב אם תקראו להם שמרנים .  הם גם מוכנים לחלק ציונים לאחרים - אפי רוזנהויז ושאול אלוביץ' מובילים בתעוזה ;  גליה מאור ויעקב הרפז מתויגים כשמרנים .  אז איך זה ששני האחרונים נחשבים למנהלים הטובים במשק ? 

