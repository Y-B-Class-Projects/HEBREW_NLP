ננו גינזבורג המועמד המוביל לנבחרת הנוער
מאמן נימבורק ,  שהיה עוזרו של קצורין ,  צפוי לקבל את המינוי ,  אך ההחלטה צריכה עוד לעבור את אישור הנהלת איגוד הכדורסל
ננו גינזבורג צפוי לקבל בימים הקרובים את ההודעה על ההחלטה להמליץ עליו כמאמן נבחרת הנוער במקום דני פרנקו .  בתקופה האחרונה נפגש ראש האגף המקצועי באיגוד הכדורסל ,  מולי קצורין ,  שגינזבורג היה עוזרו בנימבורק ,  עם מספר מאמנים לתפקיד ,  אך המגמה היא לתת לגינזבורג את התפקיד .  מלבד גינזבורג צפוי קצורין להעביר עוד שני שמות חלופיים לתפקיד .
 גם לאחר ההמלצה דרושה ההחלטה לעבור את אישור הנהלת איגוד הכדורסל .  עד כה המליץ קצורין ליושב ראש איגוד הכדורסל על מינויו של גיא גודס לתפקיד מאמן נבחרת העתודה כאשר הוד בן הרצל אמור לשמש כעוזרו ,  ונתי כהן לתפקיד מאמן נבחרת הקדטים .  גינזבורג  ( 47 )  שימש כמאמן קבוצת הנוער של בני הרצליה וכעוזר המאמן של הקבוצה עד שקיבל את הקבוצה הבוגרת בעונת 2000/1 במהלך העונה במקומו של חנוך מינץ .  עונה לאחר מכן ירד ללאומית כדי לאמן את רמת השרון אותה העלה לליגת העל ,  ולאחר מכן המשיך לשתי עונות נוספות בקבוצה .
 בעונת 2005/6 אימן גינזבורג את מ.כ גבעת שמואל ,  פוטר לאחר מספר מחזורים ,  הוחזר במהלך העונה לתפקיד המאמן ,  אך לא סיים את העונה .  מעונת 2006/7 ועד העונה שימש כעוזרו של מולי קצורין בנימבורק ,  והעונה כאמור החליף אותו בתפקיד המאמן הראשי של הקבוצה .
 
ננו גינזבורג המועמד המוביל לנבחרת הנוער
מאמן נימבורק ,  שהיה עוזרו של קצורין ,  צפוי לקבל את המינוי ,  אך ההחלטה צריכה עוד לעבור את אישור הנהלת איגוד הכדורסל

