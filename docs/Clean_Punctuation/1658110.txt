אליהו עקפה את הפניקס :  הרוויחה 586 מ' ש' ב-2009
באליהו מחכים עם התוכניות לחיסכון ארוך טווח ,  עד שיוכרע גורל השליטה בבנק לאומי
 >  >  חברת הביטוח הפרטית אליהו נהנתה גם היא ,  כמו כל יתר חברות הביטוח ,  משנה חיובית בבורסה וסגרה את 2009 ברווח כולל  ( כולל רווחי השקעות שלא מומשו )  של 586 מיליון שקל ,  לעומת הפסד של 320 מיליון שקל ב-2008 .  בכך עקפה אליהו את חברת הפניקס ,  שסיימה את 2009 ברווח כולל של 414 מיליון שקל בלבד .  הרווח הנקי של אליהו הסתכם ב-186 מיליון שקל ,  לעומת רווח של 54 מיליון שקל ב-2008 .  התחום הדומיננטי באליהו ,  שאחראי לעיקר הרווח ,  הוא תחום הביטוח הכללי - שסיים את 2009 ברווח לפני מס של 197 מיליון שקל .  פעילות ביטוחי רכב חובה הניבה רווח של 179 מיליון שקל - כמעט פי ארבעה מהרווח ב-2008 .  לעומת זאת ,  פעילות רכב-רכוש הניבה רווח של 4.7 מיליון שקל בלבד ,  לעומת 7.7 מיליון שקל ב-2008 .  פעילות ביטוחי החיים אחראית ב-2009 ל-41.2 מיליון שקל מהרווח שרשמה אליהו ,  לעומת הפסד של 12.2 מיליון שקל ב-2008 .  מהדו"חות של אליהו עולה כי החברה סובלת מתחרות קשה בתחום החיסכון ארוך טווח ומהיעדר מוצרים פנסיוניים אחרים ,  כמו קרן פנסיה וקופות גמל .  באליהו לא מתכוונים לפתח את תחום החיסכון ארוך הטווח עד שיוכרע גורל השליטה בבנק לאומי ,  שעליו מתמודד שלמה אליהו ,  בעל השליטה באליהו .  אליהו סוגרת את 2009 עם עודפי הון של 389 מיליון שקל - יותר מפי שתיים משהיו לחברה ב-2008 .  עודפי ההון האלו אינם מספיקים לדרישות ההון הסופיות הנובעות מתקנות הסולבנסי 2 ,  שנועדו לחזק את ההון של חברות הביטוח האמורות להיכנס לתוקף בתחילת 2012 .  ואולם לאליהו יש ההשקעה במניות בנק לאומי ,  וכשיצטרך יוכל לממש אותה בהתאם ולהשתמש בה כדי להגדיל את ההון של החברה .  אליהו אינה חברה ציבורית ואינה חייבת לחשוף את שמות בעלי השכר הגבוה אצלה .  עם זאת ,  בדו"חות פורסם השכר בעילום שם .  ממנו עולה כי המשכורת הגבוהה באליהו הסתכמה ב-3.2 מיליון שקל ב-2009 ,  כשארבע המשכורות הבאות אחריה הסתכמו בטווח של 1.5-1.7 מיליון שקל כל אחת .  ביחס לחברות הביטוח הנסחרות בבורסה מדובר בשכר נמוך במיוחד .  שכר זה כולל משכורת 14 שהוענקה באופן גורף לכל עובדי החברה ,  בכירים כזוטרים .
 
אליהו עקפה את הפניקס :  הרוויחה 586 מ' ש' ב-2009
באליהו מחכים עם התוכניות לחיסכון ארוך טווח ,  עד שיוכרע גורל השליטה בבנק לאומי

