לפתוח את החלונות אחד אחד
בדומה לאייפון ,  גם מערכת ההפעלה Windows Phone 7 של מיקרוסופט לא תתמוך במולטי-טאסקינג
דווקא בימים בהם נפוצה שמועה שהדור הרביעי של האייפון יכיל סוף סוף את אפשרות המולטי-טאסקינג הכה מתבקשת ,  נודע כי אפשרות זאת לא תהיה כלולה ב-Windows Phone 7 העומדת לצאת .  מערכת ההפעלה מבית מיקרוסופט אמורה להפוך אותה לשחקן רציני בשוק הסמארטפונים ,  ואלו שהספיקו להציץ בה היו מלאי תשבוחות .
 אך כעת ,  כאמור ,  מתברר שכמו באייפון ,  גם ב-Windows Phone 7 ניתן יהיה להריץ ברקע רק את שירותי הליבה של המכשיר  אפשרות לשיחות טלפון ונגן מוזיקה מובנה - בעוד שתוכנות צד שלישי יצטרכו לפעול כל אחת בתורה .  הסיבה :  אפליקציות שרצות ברקע גומרות במהירות את סוללת המכשיר . " אנחנו מתייחסים קודם כל לחוויה הכוללת ,  ולכן מונעים מולטי-טאסקינג ,  כדי לתמוך בחיי סוללה ארוכים ובחווית משתמשת טובה ",  אמר צ'רלי קינדל ,  מנהל המוצר של Windows Phone במיקרוסופט .  בועידה שהתקיימה בלאס וגאס בשבוע שעבר הוסיף קינדל כי המכשיר גם לא יאפשר תקשורת בין אפליקציות שונות המותקנות בו או עדכונים אוטומטיים לאפליקציות .  שוב בדומה לאייפון ,  גם כאן יוכלו התוכנות להירכש רק דרך החנות של החברה ,  שתסנן ותאשר אותן מראש .
 בניגוד למכשיר החדש של מיקרוסופט ולאייפון של אפל ,  פלטפורמת אנדרואיד של גוגל תומכת במולטי-טאסקינג ,  וכך גם זו של פאלם .  משתמשים של שתי מערכות מתחרות אלו אכן התלוננו על זמן הסוללה הקצר ,  הנגרם בין השאר עקב הפיצ'ר ,  אך בשתיהן ניתן לסגור אפליקציות הרצות ברקע כאשר מעוניינים בכך .
 
לפתוח את החלונות אחד אחד
בדומה לאייפון ,  גם מערכת ההפעלה Windows Phone 7 של מיקרוסופט לא תתמוך במולטי-טאסקינג

