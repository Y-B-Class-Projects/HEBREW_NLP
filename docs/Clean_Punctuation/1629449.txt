לקראת הבחירות בבריטניה :  מרד נגד רה"מ בראון
השלג העז שמכסה את לונדון אינו גל הקור היחיד שתוקף את ראש ממשלת בריטניה .  חודשים לפני בחירות ,  שני שרים לשעבר ממפלגת הלייבור קוראים לקיים הצבעה חשאית לגבי מועמדותו של בראון
הצרות של ראש ממשלת בריטניה מתגברות .  שני חברי ממשלה לשעבר ניסו היום  ( רביעי )  לערער על מעמדו של גורדון בראון וקראו לו לפתור  " פעם אחת ולתמיד "  את בעיית המנהיגות במפלגת הלייבור .  השניים ,  ג'ף הון ופטרישה היואיט ,  דרשו לקיים הצבעה חשאית של חברי פרלמנט מהלייבור בנוגע לשאלה האם בראון צריך לעמוד בראש המפלגה בבחירות ביוני .  הצעד הוא ביטוי נוסף לחוסר שביעות הרצון המתמשכת לגבי מנהיגותו של בראון לקראת הבחירות ,  בהן צפוי לנצח ,  לפי הסקרים ,  המועמד מטעם מפלגת השמרנים דייויד קמרון . 
" רבים מחברינו הביעו את תסכולם לגבי הדרך שבה שאלת המנהיגות משפיעה על הביצועים הפוליטיים שלנו ",  כתבו הון והיואיט לחברי הפרלמנט מהלייבור . " לפיכך ,  הגענו למסקנה שהדרך היחידה לפתור את הנושא הזה היא לאפשר לכל חבר לבטא את דעותיו בהצבעה סודית ".  
חברי הפרלמנט של הלייבור אינם יכולים לכפות התמודדות על ראשות המפלגה .  חברי הלייבור יכולים לקבוע בחירות לראשותה רק על ידי הצבעה בוועידת המפלגה .  גם תזמון המכתב מפתיע ,  מכיוון שרבים חושבים שאין מספיק זמן למנות מנהיג במקום בראון .  
על פי ה-BBC ,  נראה שבראון למד על המכתב רק היום בבוקר .  ממשרדו נמסר כי הוא  " ממשיך בעבודה ",  ורבים משרי הממשלה הביעו בו תמיכה . " כפי שתראו היום ,  הקבינט עומד מאחורי ראש הממשלה גורדון בראון ,  כמו גם מפלגת הלייבור בפרלמנט .  תמיד היו רעשים ,  יש כאלה בכל מפלגה פוליטית ",  אמר אד בולס לרשת סקיי .  מפלגות האופוזיציה הגיבו בסיפוק על ההתפתחות האחרונה .  יו"ר מפלגת השמרנים אריק פיקלס אמר ל-BBC : " יש לנו עכשיו מצב שבכל יום חבר פרלמנט של הלייבור יוצא נגד ראש הממשלה .  זה חוסר אחריות שיש לנו מפלגת לייבור בעלת תפקוד כה גרוע ומפולגת שמנהלת את המדינה ".  דני אלכסנדר ,  ראש מטה מנהיג מפלגת הליברל דמוקרטים ,  אמר שמפלגת הלייבור  " איבדה תקווה "  לנצח בבחירות . " חברי הפרלמנטים של הלייבור הם כעת במאבק נואש לשמור על כיסאותיהם ולצמצם את התבוסה ". 

לקראת הבחירות בבריטניה :  מרד נגד רה"מ בראון
השלג העז שמכסה את לונדון אינו גל הקור היחיד שתוקף את ראש ממשלת בריטניה .  חודשים לפני בחירות ,  שני שרים לשעבר ממפלגת הלייבור קוראים לקיים הצבעה חשאית לגבי מועמדותו של בראון

