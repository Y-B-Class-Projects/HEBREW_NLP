למעלה מ-30 ספורטאים הושעו מאולימפיאדת החורף 
הסוכנות למלחמה בסמים חשפה כי עשרות ספורטאים נתפסו במדינותיהם ,  שבעצמן מנעו מהם להשתתף במשחקים בוונקובר
יותר מ-30 ספורטאים שהיו אמורים להשתתף באולימפיאדת החורף שתיפתח מחר  ( שישי )  בונקובר ,  הושעו מהמשחקים בגלל עבירות על חוקי החומרים האסורים ,  כך הודיעה היום הסוכנות העולמית למלחמה בסמים .  הספורטאים נתפסו בחודשים האחרונים ונפסלו מלייצג את מדינותיהם על ידי הגופים המקומיים ולא על ידי הוועד האולימפי .
 יו"ר WADA ,  הסוכנות העולמית למלחמה בסמים ,  ג'ון פאהיי ,  אמר היום : " יותר מ-30 ספורטאים הושעו מהתחרויות בוונקובר .  הנבחרות שלהם הן אלו שהשעו אותם וזה אומר לי שהן חששו ממבוכה בעקבות תפיסה אפשרית במהלך המשחקים .
 הסוכנות והוועד האולימפי שיפרו בשנים האחרונות את איכות הבדיקות שנערכות לפני פתיחת המשחקים ולפני אולימפיאדת בייג'ינג ב-2008 נתפסו והושעו 70 ספורטאים עוד לפני שהלפיד האולימפי הגיע לאצטדיון בעיר הסינית . " מה שקרה זה שהשתפרנו ואנחנו נמשיך להשתפר ",  הוסיף פאהיי .
 

למעלה מ-30 ספורטאים הושעו מאולימפיאדת החורף 
הסוכנות למלחמה בסמים חשפה כי עשרות ספורטאים נתפסו במדינותיהם ,  שבעצמן מנעו מהם להשתתף במשחקים בוונקובר

