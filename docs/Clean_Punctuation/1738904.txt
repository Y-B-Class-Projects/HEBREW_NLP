שטייניץ ירצה בארה"ב על תרומת התקציב הדו-שנתי להתמודדות עם המשבר 
 >  >  שר האוצר ,  יובל שטייניץ ,  יצא אתמול בלילה לארה"ב בראש משלחת ישראל לכינוס השנתי של קרן המטבע הבינלאומית  ( imf )  והבנק העולמי .  במשלחת משתתפים מנכ"ל האוצר חיים שני והחשב הכללי שוקי אורן ,  וכן נגיד בנק ישראל סטנלי פישר ובכירי הבנק קרנית פלוג ,  רוני חזקיה ,  בארי טאפ וצבי אקשטיין .  החל מהיום יקיים שטייניץ סדרת פגישות עם משקיעים זרים בניו יורק .  בנוסף ,  ירצה בפני הסטודנטים וחברי הסגל האקדמי של בית הספר למנהל עסקים באוניברסיטת קולומביה על ההתמודדות של ישראל במשבר הכלכלי העולמי .  במרכז ההרצאה תעמוד סקירה על מודל התקציב הדו שנתי ותרומתו להתמודדותה של ישראל עם המשבר .  שטייניץ ירצה גם לסטודנטים ולסגל הבכיר של בית הספר ללימודים בינלאומיים של אוניברסיטת ג'ונס הופקינס  ( sais )  .  במהלך ימי הכינוס בוושינגטון ייפגש שר האוצר עם שרי אוצר ממדינות שונות .  בין היתר יקיים מפגש ראשון עם שר האוצר של הודו ,  פראנאב מוקהרג'י ,  שעם מדינתו מנהלת ישראל קשרי מסחר ענפים .  שטייניץ יקיים פגישות עם ראשי קרן המטבע הבינלאומית וסדרת פגישות כלכליות ומדיניות עם בכירי הממשל האמריקאי ועם סנאטורים ואנשי קונגרס .  פישר יחנוך ביום חמישי את שלוחת בנק ישראל בניו יורק .  המשלחת הישראלית תחזור לישראל ביום שני בשבוע הבא .
 
שטייניץ ירצה בארה"ב על תרומת התקציב הדו-שנתי להתמודדות עם המשבר 
nan
