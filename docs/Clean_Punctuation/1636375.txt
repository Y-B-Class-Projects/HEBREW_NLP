סרי לנקה :  קרב צמוד בבחירות לנשיאות
מיליוני אזרחים בסרי לנקה בוחרים היום את נשיאם הבא .  שני המועמדים הבולטים :  הנשיא המכהן שקיים את הבטחתו וסיים את מלחמת האזרחים ,  ומפקד הצבא שהביס את הנמרים הטמילים
 ( צילום :  רויטרס ,  עריכת וידאו :  יאיר דניאל ) 
אזרחי סרי לנקה בוחרים היום  ( שלישי )  נשיא ,  לראשונה מאז שהמורדים הטמילים הובסו לאחר 25 שנה של מלחמת אזרחים .  22 בני אדם מתמודדים על התפקיד הרם ,  אך הקרב האמיתי הוא בין הנשיא מהינדה רג'פקסה והרמטכ"ל לשעבר הגנרל סראת' פונסקה .  השניים היו בעבר בעלי ברית ,  אך רבים כיום לזכות מי מהם תיזקף הבסת הנמרים הטמיליים .
 קבוצה מגוונת של נציגי האופוזיציה התאחדה כדי לתמוך בפונסקה ,  במטרה להביס את הנשיא הנוכחי ,  שערך את הבחירות שנתיים לפני מועדן המקורי בתקווה לנצל את הפופולריות הגואה שלו לאחר סיום מלחמת האזרחים .  שני המועמדים הבטיחו לבוחרים סובסידיות יקרות והעלאה בשכר במגזר הציבורי .   יותר מ-14 מיליון אזרחים נרשמו להצבעה בבחירות ,  וספירת הקולות תחל אחר הצהריים .  ההודעה על התוצאות הרשמיות צפויה במהלך הלילה .  אם אף מתמודד לא יזכה ביותר מ-50% מהקולות ,  ייערך סיבוב בחירות נוסף .  
בתוך כך ,  ארבעה פיצוצים קטנים אירעו בעיר הטמילית הצפונית ג'פנה .  זאת למרות תגבור האבטחה מחשש לאירועים אלימות ,  לאחר שמערכת הבחירות גבתה את חייהם של חמישה בני אדם .
 
סרי לנקה :  קרב צמוד בבחירות לנשיאות
מיליוני אזרחים בסרי לנקה בוחרים היום את נשיאם הבא .  שני המועמדים הבולטים :  הנשיא המכהן שקיים את הבטחתו וסיים את מלחמת האזרחים ,  ומפקד הצבא שהביס את הנמרים הטמילים

