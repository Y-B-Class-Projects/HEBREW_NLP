הפסיקו לחלק לכם שי לחג ?  זו הרעת תנאים 
 >  >   " לא קיימת חובה חוקית על המעסיק להעניק לעובדיו שי לחג ,  אלא אם קיים במקום העבודה הסכם עבודה קיבוצי הקובע זאת ",  אומר עו"ד גדעון רובין ,  מומחה לדיני עבודה . " ובכל זאת ,  אם מתן שי לחג נהפך לנוהג בן שנים רבות במקום העבודה ,  הרי שמעסיק המפסיק להעניק אותו יכול להיחשב כמי שהרע את תנאי ההעסקה .  במקרה זה העובד זכאי להתפטר ולקבל פיצויי פיטורים ".  חלוקת שי לחג רק לחלק מהעובדים ולא לכולם ,  היא אפליה פסולה ?  רובין : " בית הדין לעבודה קבע לפני תשע שנים כי שי לחג הוא זכות כללית ואחידה במקום העבודה ,  לכל העובדים וללא כל הבדל .  על השי להיות שווה לעובדים בכירים וזוטרים ,  עובדים מצטיינים ועובדים שאינם מצטיינים .  מתן שי רק לחלק מהעובדים הוא אפליה פסולה ".  עובדת בחופשת לידה זכאית לשי ?   " מבחינת החוק המעביד אינו חייב להעניק שי לעובדת בחופשת לידה ,  אלא אם כן קיים במקום העבודה הסכם קיבוצי או צו הרחבה שמחייב זאת ".  העובד המקבל שי מחויב בתשלום למס הכנסה על כך ?   " כן .  לפי פקודת מס הכנסה ,  שי לחג הוא  ? טובת הנאה' המחויבת במס ".  מה בנוגע לתלושי קנייה ?   " גם השווי של תווי קנייה מחויב במס .  כאשר המעביד רוכש כמות גדולה של תלושים ומקבל עליהם הנחה ,  ניכוי המס ייעשה מהסכום שאותו שילם בפועל ולא מערך השוק של התלושים ". 

הפסיקו לחלק לכם שי לחג ?  זו הרעת תנאים 
nan
