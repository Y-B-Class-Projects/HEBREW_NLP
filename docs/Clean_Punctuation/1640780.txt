מנכ"ל המזרחי אלי יונס מצטרף לשכונת הבנקאים :  רכש דירה במתחם אסותא בכ-8 מיליון שקל
אם אתה לא שם - אתה לא בנקאי :  יונס רכש דירה במתחם באחד מבנייני הבאוהאוס ■ האורחים של עזריאלי חגגו את מרכז הלב החדש בשיבא - בתפריט :  סושי וקבבונים בפיתה ■ משפחת רוטר משיקה דירקטור חדש :  הבן אריאל ,  בקרוב בעלה של רותם סלע ,  יכהן בתקפיד בעילדב השקעות 
מאת :  שרון שפורר וגיא ליברמןמנכ"ל המזרחי אלי יונס רכש דירה במתחם אסותא בכ-8 מיליון שקלמנכ"ל בנק לאומי גליה מאור ,  ודליה טל ,  מבעלי משרד קנטור-אלחנני-טל ,  קנו זה מכבר דירות בפרויקט המוקם במתחם אסותא .  בקרוב עתיד להצטרף אליהן שכן חדש ,  גם הוא מתחום הבנקאות .  לפני כמה שבועות פירסמנו במדור כי מנכ"ל בנק מזרחי-טפחות ,  אלי יונס ,  שוקל רכישת דירה במתחם - השבועות חלפו ובאחרונה נחתמה העסקה.בשונה ממאור וטל ,  יונס לא רכש דירה בבניין המרכזי בן 26 הקומות במתחם ,  אלא באחד מבנייני הבאוהאוס שישומרו בו .  יונס הצטרף לקבוצת הרכישה של העיר החדשה ,  בהובלת רביב צולר ודרור הלוי .  לפי הערכות ,  תמורת הדירה שילם יונס 6-8 מיליון שקל .  מחיר הרכישה הממוצע בבניין הוא כ-26 אלף שקל למטר.בחצי השנה האחרונה מימש יונס מניות של בנק המזרחי-טפחות בהיקף של יותר מ-30 מיליון שקל .  הוא נשאר עם אחזקה של 0.65% ממניות המזרחי-טפחות אך הוא מחזיק גם באופציות ,  שאם ימומשו יניבו לו אחזקה של כ-1.96% ממניות הבנק ,  הנסחר כיום לפי שווי של 7.5 מיליארד שקל .  עלות שכרו של יונס ב-2008 הסתכמה בכ-9.8 מיליון שקל - כ-3.8 מיליון שקל בשכר והיתר באופציות.הלב החם של עזריאליקומת התצפית של מגדל עזריאלי העגול הוארה ביום חמישי בערב בזרקורים סגולים .  באירוע רב משתתפים השיק היזם דוד עזריאלי את מבצע גג העולם של מרכז הלב החדש בבית החולים שיבא .  באי האירוע התכבדו במטבח מגוון ,  מקבבים בפיתה ועד רולים של סושי .  מנהל המרכז הרפואי שיבא ,  פרופ' זאב רוטשטיין ,  וראש חוג הידידים החדש של מרכז הלב ,  עו"ד אלי זוהר ,  העניקו במהלך הערב מגן הוקרה לעזריאלי על תרומתו למרכז .  במסגרת המבצע יקבלו באי קניון עזריאלי בתל אביב מידע על המרכז החדש ,  הגדול מסוגו בישראל.לתת בחזרה s'il vous plaîtאיך אומרים קוסמופוליטן בצרפתית ?  בשגרירות צרפת ביפו התקיים ביום חמישי האחרון קוקטייל הוקרה חגיגי שערכה עמותת לתת לתורמיה .  נשאו דברים :  מנכ"ל לתת ,  ערן וינטרוב ,  שמנה את פעילויות העמותה ושגריר צרפת בישראל ,  כריסטוף ביגו ,  שאמר כי צרפת מעוניינת לסייע לישראל להתמודד עם בעיית העוני שלה .  ביגו דיבר באירוע באנגלית ובצרפתית וכשהתבקש לדבר גם בעברית ,  שיעשע את הנוכחים עם  " בוקר טוב ,  ערב טוב ותודה רבה ". הגיעו לתמוך :  מנכ"ל fedex ישראל יוסי אטון ;  שלומית דה פריס ,  המשנה וממלאת מקום מנכ"ל קרן אריסון ,  שתרמה חצי מיליון שקל למשלחת לתת להאיטי ;  אבי בוסקילה ,  מנכ"ל שראל ,  שתרמה ציוד רפואי למשלחת ;  מנכ"ל פרוקטור אנד גמבל ישראל ,  סופי בלום ;  צביה ולדן ורפי ולדן ,  חבר הנהלת הארגון.רוטר 1 - תורו של אריאלאחרי צביה לבייב ,  רונה דנקנר ואלעד תשובה ,  מגיע גם תורו של אריאל רוטר לזכות למינוי בחברה שבשליטת הוריו .  בנו של גבי רוטר ,  מבעלי רשת האופנה קסטרו ,  מונה לדירקטור בחברת עילדב השקעות .  חברת רוטר אחזקות של גבי רוטר מחזיקה ב-7% מחברת עילדב ,  בעלת השליטה בחברת מדטכניקה ,  שנסחרת בבורסה לפי שווי של כ-100 מיליון שקל .  לרוטר ,  שיחגוג השנה 30 ושצפוי לשאת בקרוב לאישה את הדוגמנית ומגישת הטלוויזיה ,  רותם סלע ,  תואר ראשון בחשבונאות וכלכלכה מאוניברסיטת תל אביב ותואר מוסמך במינהל עסקים מאוניברסיטת הארוורד .  בחודשים האחרונים שימש רוטר הבן מנהל השקעות בקרן המנוף בראשית.רוטר 2 - מקרנבל לקרנבלצריך שניים לסלסה .  ריגושי תצוגת האופנה של חברת קסטרו לאביב-קיץ 2010 מאמש לא הספיקו ככל הנראה לאתי וגבי רוטר .  המנכ"לים המשותפים ארזו את מיטלטליהם והם טסים כבר היום לברזיל כדי לחגוג בקרנבל של ריו .  בני הזוג ,  שלוקחים שיעורי ריקוד כבר כמה חודשים ,  יבקרו גם בארגנטינה השכנה במהלך חופשה של 10 ימים.מבוימלגרין לתשובההמשנה למנכ"ל אזורים ,  יעקב סיסו ,  מחליף בעל בית .  אתמול חשף themarker כי סיסו עוזב את חברת אזורים שבשליטת שעיה בוימלגרין .  כמה שעות לאחר מכן נודע כי סיסו יעבור לעבוד תחת שליטתו של טייקון נדל"ן אחר - יצחק תשובה .  סיסו מונה לתפקיד יו"ר חברת דנקנר השקעות ,  זרוע הנדל"ן בישראל של חברת דלק נדל"ן ,  והאחראית לבניית מאות דירות בישראל .  מדובר בתפקיד חדש בקבוצה ,  שידעה באחרונה זעזועים עם פרישתם של מנכ"ל דלק נדל"ן ,  איליק רוז'נסקי והמשנה למנכ"ל חוה זמיר-טואף .  בנוסף הודיעה באחרונה המשנה למנכ"ל דנקנר השקעות ,  שרית סבן-שליט ,  על פרישתה .  סבן-שליט  ( 40 )  עבדה בחברה בשמונה השנים האחרונות ,  תחילה כסמנכ"ל שיווק ובהמשך שימשה משנה למנכ"ל החברה והייתה כפופה לרוז'נסקי .  סבן-שליט מסרה כי היא בוחנת את המשך דרכה.מותק של כנסבכירי המשק לא שומרים על קור רוח .  אורחי כנס הרצליה הצטופפו בשבוע שעבר ברחבת המתחם בתום נאומו של ראש הממשלה בנימין נתניהו .  הסיבה :  עגלה של חברת הגלידות bravissimo הוצבה במרכז הבינתחומי ,  וחילקה 80 קילו גלידה בחינם .  ליקקו את השפתיים :  אוריאל רייכמן שביקש כדור בטעם אגוזים ,  אליקים רובינשטיין שבחר בשוקולד עשיר ,  עוזי ארד שאכל שלושה כדורים בטעמי תות ,  שוקולד עם וויסקי וערמונים וסטנלי פישר ששמר על הגזרה וביקש רק לטעום בכפית.פישר פינת אחד העםסטנלי פישר מושפע מהנימוס השווייצי .  בדרך חזרה מדאבוס בשבוע שעבר ,  מצאו עצמם פישר ,  רעייתו רודה ויעקב פרנקל בתור הארוך לעמדת אל על בשדה התעופה של ציריך .  קצין ביטחון שזיהה את מכובדי המשק ניגש אל השניים והציע להם לעקוף את התור .  פרנקל ניצל את ההזדמנות אך פישר ,  למרות הפצרותיה של רעייתו ,  התעקש לחכות .  בעלייה למטוס נאלצו בני הזוג פישר להיפרד בכל זאת ,  כשנגיד בנק ישראל התיישב במחלקת עסקים ורעייתו נאלצה להסתפק במחלקת תיירים .
 
מנכ"ל המזרחי אלי יונס מצטרף לשכונת הבנקאים :  רכש דירה במתחם אסותא בכ-8 מיליון שקל
אם אתה לא שם - אתה לא בנקאי :  יונס רכש דירה במתחם באחד מבנייני הבאוהאוס ■ האורחים של עזריאלי חגגו את מרכז הלב החדש בשיבא - בתפריט :  סושי וקבבונים בפיתה ■ משפחת רוטר משיקה דירקטור חדש :  הבן אריאל ,  בקרוב בעלה של רותם סלע ,  יכהן בתקפיד בעילדב השקעות 

