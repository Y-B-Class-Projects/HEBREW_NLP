דו"ח שנתי :  על דוקטרינת אובמה
זה היה ,  ללא ספק ,  החודש של ברק אובמה ,  אף שאולי לא תמיד כפי שהוא עצמו היה רוצה .  השיא היה דווקא באוסלו ,  בחלוקת פרס נובל ,  ולא בעניינים שבאו לאחר מכן .  כי לפעמים הגורל חומד להתל בנו .  כך קרה שדווקא בשבוע שבו שאף הנשיא האמריקני להצטייר כמצביא העל במאבק להצלת האנושות מהאיום של התחממות כדור הארץ ,  נחתה על חלק גדול מהכדור מכת כפור שלא היתה כמותה זה עשרות בשנים ,  מה שהשתלב עם העובדה שוועידת קופנהגן נחתמה בקול ענות חלושה .  
ומכישלון לכמעט כישלון .  בשבוע שעבר ,  בוושינגטון ,  הסתיים שלב נוסף בהגשמת תוכניתו של אובאמה לרפורמה יסודית במערכת הבריאות החולה בארה"ב .  תוכניתו של אובמה ?  לא בדיוק .  שכן כדי להעביר את התוכנית בשני בתי הקונגרס הוכנסו בה שינויים רבים כל כך ,  שספק אם הנשיא עצמו יוכל עוד להכירה .  התוצאה :  במקום שהרפורמה תיתפס כניצחון פוליטי מרשים של אובמה ,  נמתחת עליו ביקורת על כך שעמד מן הצד ואיפשר לשמאל שבמפלגתו לעוות את מתכונתה המקורית כך שכלל לא ברור אם מטרותיה תושגנה .  בכל מקרה ,  קרוב לוודאי שעלותה תטיל על משלם המסים נטל כספי כבד נוסף .  לא פלא שסקרי דעת קהל שנערכו לאחרונה הראו שרוב האמריקנים מתנגדים לרפורמה בצורתה הנוכחית .
 אך למרות אלה ,  היה זה בהחלט החודש של אובמה ,  כי הכל מתגמד לנוכח נאומו בטקס קבלת פרס נובל לשלום באוסלו .  לזכותו של הנשיא ייאמר שהוא עצמו הכיר בפרדוקס הקיים לכאורה בהענקת פרס למי שעדיין נמצא בראשית דרכו ,  למי שחייליו נלחמים באפגניסטן  ( ובעיראק )  ולמי שייתכן כי בעתיד הלא רחוק יצטרך להחליט על עימותים צבאיים נוספים .  אדרבה ,  בדבריו הצליח אובאמה להתייחס להיבטים האלו ,  שהיו יכולים להירשם לחובתו בעיני מחלקי הפרס ,  כנקודות זכות .  הרי הדבר מאשר מחדש את מעמדה של ארה"ב כמעצמת העל היחידה בתבל .
 הנאום באוסלו משמעותי משום שהוא נבדל מנאומיו באנקרה ,  בקהיר ובעצרת הכללית של האו"ם .  במקום לשאת דברים שלעיתים נצבעו בצבעים מעט פסיכדליים ,  מצא הפעם הנשיא האמריקני את הדרך חזרה לקרקע המציאות לצד פרגמטיזם מדיני וביטחוני .  אין זה מקרה כי מי שיצאו באמריקה נגד דבריו היו בעיקר גורמי השמאל שבמפלגתו ,  וכי מי שהתרעם עליהם במישור הבינלאומי היה הנשיא האיראני אחמדינג'אד .  הסכסוך הישראלי ? פלשתיני ,  אגב ,  נדחק מעט לשוליים ,  ובצדק .  הרי הקיפאון הנוכחי בתהליך המדיני נובע במידה רבה מהצעדים המוטעים שממשלו נקט עוד בראשית דרכו .  
בחזרה לעיקר .  בתוך שנה לכהונתו אובאמה מדגיש שלאמריקה אין כל כוונה לוותר על מעמדה כמנהיגת העולם החופשי וכמעצמת על ,  וגם ,  אף שאיננו אומר זאת במפורש ,  הוא לא מתכוון לוותר על תפקידה של ארה"ב כשוטר של העולם .  בנאומו ההיסטורי באוסלו אובמה בעצם הודה בכך שיש בעולמנו כוחות רשע  ( עד לא מכבר השמיצו אנשיו את חלוקת העולם לטובים ולרעים ואת  " ציר הרשע "  שלו )  .  אף שאובמה מבחין בין האיסלאם ה"אמיתי ",  שמאגד כביכול את רוב המוסלמים ,  לבין הפירוש הקיצוני שמעניקים לו מעטים ,  כמעט שנה לכהונתו אין הוא מותיר ספק שהטרור האיסלאמי הקיצוני הוא אויבה העיקרי של אמריקה והעולם הנאור כולו .  ואין אלה רק מילים .  אמריקה מוכנה לפעול ,  ולא רק באפגניסטן .  בימים אלה ממש השתתפו כוחות אמריקניים בחיסול קבוצה גדולה של אנשי אל ? קאעידה בתימן .  
בסיכומו של דבר ,  הנקודה העיקרית במה שכבר מכונה  " דוקטרינת אובאמה "  היא שיש מלחמות צודקות שאי אפשר להימנע מהן ושעל עמים אחראיים להבין כי גם לכוח הצבאי יש לעיתים תפקיד בשמירת השלום  ( לא בדיוק המסרים ששלום עכשיו והשמאל הישראלי ביקשו לשמוע מחתן פרס נובל לשלום )  .
 אובמה גם מכיר כיום בעובדה ששנה שלמה בוזבזה פחות או יותר לריק ,  וכעת הוא מודיע כי מי שחותר לשלום  " איננו יכול להישאר אדיש ובחוסר מעש "  בשעה שמדינות כאיראן וצפון קוריאה  " מחמשות את עצמן לקראת מלחמה גרעינית ".  
האם ,  בדיוק לקראת סיכומי השנה לכהונתו ,  מתגלה ברק אובמה חדש ?  את התשובה נקבל אולי כבר בשבועות הקרובים .
 
דו"ח שנתי :  על דוקטרינת אובמה
nan
