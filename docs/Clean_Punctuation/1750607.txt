הסוף למוסכים פיראטיים ? 
הצעת חוק האוסרת תיקון כלי-רכב במוסכים לא חוקיים עברה בוועדה השרים לענייני חקיקה .  בארץ כ-2,500 מוסכים ללא הרשאה ,  מי מפקח עליהם ? 
האם קרב לקיצו עידן המוסכים הלא חוקיים ?  הצעת חוק שהוגשה על ידי חה"כ איתן כבל ,  אברהם מיכאלי ואורי אורבך ,  על פיה יאסר תיקון כלי-רכב במוסכים פיראטיים ,  עברה אמש  ( שני )  את וועדת השרים לענייני חקיקה .  בגוף ההצעה נקבע כי מי שיפעיל מוסך שאינו מורשה  מוסך הפועל ללא רישיון על פי דין ,  עובר עבירה פלילית ,  בצידה קנסות כספיים בשיעור גבוה ואף מאסר בפועל לתקופה של עד שנה וחצי .  
לדברי רונן לוי יו"ר איגוד המוסכים ,  חלה עלייה בשנים האחרונות בהקמת מוסכים אלה .  להערכתו ,  פועלים כיום בישראל כ-2,500 מוסכים המנוהלים ללא הסמכה ומעלימים הכנסות מרשויות המס .  לכאורה ,  לא רק שאינם עומדים בתקנות הבטיחות הנדרשות לטיפול ולתיקון כלי-רכב ,  אלא אף משתמשים בתחליפים זולים ובזים להוראות החוק ,  על פיהן נדרשת תעודת רישוי עוסק כדי לנהל מוסך חוקי .  עוד עולה כי מרביתם פועלים ללא כל פיקוח - אורח התקיימות אשר מגביר את החשש שרמת השירות במכוניות לקויה מיסודה ,  ומסכנת את הנהג והמשתמשים בכבישים .  
תכליתה של הצעת החוק היא ראשית כל למגר את תופעת המוסכים הלא חוקיים .  אולם כיוון שמקומות אלה מתופעלים לעתים כצינורות מעבר לחלקי חילוף גנובים ,  הצעת החוק טומנת בסעיפיה גם פתרונות אכיפה לטיפול בתופעות של פשיעה ,  ותרתיע את העוסקים בכך לחשוב פעמיים אם להקים מוסכים שאינם עומדים בדרישת החוק  ( חוק רישוי עסקים - 1968 )  .  מוצע ,  כי מי שלא יעמוד בקריטריונים האמורים בחוק - ועובר כאמור עבירה פלילית ,  ייקנס בכ-20,000 שקלים או ייגזר עליו מעצר בפועל עד 18 חודשים .  
ח"כ איתן כבל ,  ממציעי החוק ,  אומר כי זו מהפכה של ממש בתחום השירות ,  אך גולת הכותרת היא שמירה על בטיחות כלי-הרכב והנהגים ופיקוח על רמת השירות בישראל . " לפי ההצעה יוכלו הנהגים לתקן רכביהם במוסכים בעלי רישיון בלבד .  ההצעה איננה באה רק כדי להסדיר את שוק המוסכים ,  אלא בראש ובראשונה היא נועדה להציל חיים ".  
חשוב מאוד להדגיש :  בהצעת החוק חלה אחריות על בעל הרכב ,  גם במידה והוא בעצמו לא מסר את הרכב למוסך פיראטי .  במידה וזה ייתפס ,  מוטלת עליו חובת ההוכחה כי לא ידע שהמכונית טופלה או תוקנה במוסך לא חוקי ,  וכי  " נקט בכל האמצעים הדרושים כדי למנוע את ביצוע העבירה ".  לשייכנס לתוקפו החוק ,  מומלץ לבדוק ביתר תשומת-לב כל מוסך אליו אתם נכנסים .  אך מובן מאליו שגם בלעדיו מוטב לערוך בדיקה יסודית בטרם תפקידו את הרכב במקום שאינו מורשה על פי חוק .
 
הסוף למוסכים פיראטיים ? 
הצעת חוק האוסרת תיקון כלי-רכב במוסכים לא חוקיים עברה בוועדה השרים לענייני חקיקה .  בארץ כ-2,500 מוסכים ללא הרשאה ,  מי מפקח עליהם ? 

