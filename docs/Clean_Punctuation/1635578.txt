מנועים חדשים לאוקטביה
סקודה מרחיבה את היצע האוקטביה בישראל עם שני מנועי בנזין בהספקים של 105 ו-122 כ"ס .  החל מ-120 אלף שקלים
יבואנית פולקסווגן לישראל 'צמפיון מוטורס' תוסיף לשורותיה של האוקטביה שתי יחידות הנעה חדשות - 1.2 ל' ו-1.4 ל' .  אלו תחבורנה לחמש יחידות הנעה קיימות במשפחה .  היצע המנועים הנוכחיים של האוקטביה נע בין 102 ועד 200 כ"ס בגרסת ה-RS ,  אולם המצטרפות לדגמי הבסיס חמושות בתיבת DSG שבעה הילוכים וכן תצרוכנה פחות דלק ופחות CO2 ייפלט מהן לאוויר .  
מנוע ה-1.2 ל' TSI משרת מספר דגמים חשובים ,  בראשם רכב הפנאי יטי ,  וכן את הפולו החדשה שתושק בישראל בקרוב מאוד .  בגרסתה זו ,  מאיצה האוקטביה ל-100 קמ"ש בכ-10.8 שניות ומגיעה למהירות מרבית של 180 קמ"ש .  היא תצרוך ליטר דלק לכל 17.6 ק"מ ותפלוט כ-134 גק"מ .  מחיר המכונית בחבילת 'אמביינט' עומד על 120 אלף שקלים .  
הספקו של מנוע ה-1.4 ל'  ( שלאחרונה נקשר גם עם השירוקו )  הוא 122 כ"ס .  הוא מפיק כ-21 קג"מ בכ-1,500 סל"ד ותאוצת המכונית ל-100 קמ"ש אורכת כ-9.7 שניות .  כמו אחיו הקטן גם מנוע זה נחשב חסכוני וידידותי לסביבה ומחזיר כ-16 ק"מ לליטר בנסיעה משולבת ופולט 148 גק"מ .  מחיר גרסה זאת 130 אלף שקלים .  
סקודה חתמה את שנת 2009 עם שיא מכירות עולמי של 684,226 כלי-רכב ,  עלייה של 1.4 אחוזים לעומת 2008 .  צמיחה גדולה נרשמה בגרמניה ,  בעקבות תכנית גריטת המכוניות הישנות .  גם בסין הרחוקה חלה עלייה ,  שם מכרה הצ'כית 122,556 כלי-רכב ,  כפול מכמות המכירות ב-2008 .  בשנה הקרובה צופה מנכ"ל החברה ריינהרד יונג לצמיחה נוספת במסגרת השקתן של מכוניות חדשות ,  בחזיתן הסופרב סטיישן ורכב פנאי בינוני כאח בכור ליטי .
 
מנועים חדשים לאוקטביה
סקודה מרחיבה את היצע האוקטביה בישראל עם שני מנועי בנזין בהספקים של 105 ו-122 כ"ס .  החל מ-120 אלף שקלים

