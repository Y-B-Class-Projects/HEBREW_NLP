פרננדז עוד חולם על פאריס סן ז'רמן
המועמד לאימון הנבחרת ,  שייפגש ביום ראשון עם אבי לוזון ,  מועמד גם למאלי ומרוקו ,  אבל חושף את שאיפתו לחזור לפ.ס.ז'
אחרי שנודע שלואיס פרננדז יגיע לפגישה ביום ראשון עם יושב ראש ההתאחדות לכדורגל ,  אבי לוזון ,  לגבי מועמדותו לאימון נבחרת ישראל ,  מתבטא המאמן הצרפתי כי יש לו רצון דווקא לחזור לפאריס סן ז'רמן ,  הקבוצה אותה אימן בעבר ,  כדי לבנות את הקבוצה ,  שנמצאת במקום ה-12 .
" אף פעם לא הסתרתי שמדובר במועדון שקרוב לליבי ,  ומועדון שאני אוהב מאוד ",  הוא סיפר בראיון לתקשורת הצרפתית . " אני מכיר טוב את האנשים כאן ולכן אני חושב שהם יתקנו את הדברים בקבוצה .  בכל מקרה ,  אני לא לבד ,  יש עוד אנשים שיכולים להיות מועמדים לתפקיד ". 
בלי קשר לראיון עצמו ,  בדיווח נמסר כי פרננדז מועמד גם לאמן את נבחרות מאלי ומרוקו .  שתי קדנציות היו לפרננדז בפאריס סן ז'רמן בין 1994 ל-1996 ובין 2000 ל-2003 כמאמן ,  וכשחקן הוא שיחק בקבוצה במשך שלוש שנים .
 
פרננדז עוד חולם על פאריס סן ז'רמן
המועמד לאימון הנבחרת ,  שייפגש ביום ראשון עם אבי לוזון ,  מועמד גם למאלי ומרוקו ,  אבל חושף את שאיפתו לחזור לפ.ס.ז'

