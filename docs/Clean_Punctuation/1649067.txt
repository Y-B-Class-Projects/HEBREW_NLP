אורכית תנפיק מניות נוספות ותגייס 20 מיליון דולר ;  המניה מזנקת ב-12%
לפני מספר חודשים סירבו משקיעי החברה באסיפה לאשר את הכפלת הון המניות ל-100 מיליון
לפני מספר חודשים ביקשה מאסיפת בעלי המניות של החברה לאשר את הכפלת הון המניות מ-50 מיליון ל-100 מיליון במטרה לבצע הנפקה ולגייס כספים ,  אולם משקיעי החברה זעמו על מצבה של החברה וסירבו לאשר את הגדלת הון המניות.כעת ,  מצאה אורכית פתרון :  לחברה יש 16.6 מיליון מניות מונפקות ,  5.6 מיליון אופציות ו-1.6 מיליון ניירות ערך הניתנים להמרה למניות .  מאחר ולחברה מותר להנפיק עד 50 מיליון מניות ,  נותרו לה מספיק מניות שהיא יכולה להנפיק במטרה לבצע את הגיוס הנוכחי ,  וכך היא עושה ,  על אף התנגדותם הקודמת של מחזיקי המניות של החברה .  אורכית תבצע הנפקה בהיקף שעשוי להגיע עד 20 מיליון דולר ,  ומשקיעי החברה ידוללו.החברה מונה את המטרות שלהן ישמש הכסף :  הון עבודה ומטרות ארגוניות כלליות .  בנוסף ,  עשוי הכסף לשמש לתשלום של חובות החברה ולהרחבות ציוד ,  ולמימון פיתוח ומחקר .  יש לזכור כי לחברה יש איגרות חוב שעל פי התשקיף להנפקתן ניתנות לפירעון ב-2012.ב-2007 ,  אחרי שהחברה הפיחה תקוות במשקיעיה עם החוזה הענק שחתמה עם kddi היפנית ,  היא הנפיקה איגרות בהיקף של 25 מיליון דולר בבורסה של תל אביב .  בשוק נותרו כיום איגרות חוב בשווי של כ-22 מיליון דולר בניכוי תיאומים הקשורים להמרתן .  במידה וקצב ההפסדים של החברה יימשך ,  היא עשויה להתקשות לעמוד בפרעונן.את שנת 2009 סיימה החברה עם הכנסות של 12.7 מיליון דולר בלבד ,  ירידה של 26.2% לעומת שנת 2008 ,  בה הסתכמו ההכנסות ב-17.3 מיליון דולר .  למרות חיתוך חד בהוצאות התפעול .  בשורה התחתונה ,  סיכמה אורכית את השנה עם הפסד נקי של 23.1 מיליון דולר לעומת הפסד נקי של 32.3 מיליון דולר בשנת 2008 .  נכון לסוף הרבעון הרביעי הכילה קופת המזומנים של החברה 31.4 מיליון דולר.אורכית מייצרת פתרון טכנולוגי להעברת שידורי טלוויזיה רב-ערוצית ,  אינטרנט מהיר וטלפון ,  הפועל באמצעות פרוטוקול האינטרנט  ( ip )  .  מתגי התקשורת מתוצרתה מותקנים במרכזיות של חברות טלקום ומשדרגים את רשת התקשורת ,  בכל הקשור ליכולתה להקצאה אופטימאלית של רוחב הפס על גבי הסיב האופטי .  ההקצאה מקבלת חשיבות עליונה כאשר רוצים להעביר למשקי הבית גם טלוויזיה רב-ערוצית עם אפליקציות נלוות - כמו וידיאו לפי דרישה  ( vod )  ולא רק טלפון ואינטרנט מהיר.בשנה האחרונה שינתה החברה אסטרטגיה והחלה להתמקד במכירת מרכזיות בינוניות ,  משום שעקב המשבר הכלכלי העולמי חברות הטלקום נרתעו מהוצאות גדולות .  המשמעות היא שכעת ,  באסטרטגיה הנוכחית ,  גם אם החברה חותמת על חוזים ,  הם מסתכמים במיליוני דולרים בודדים בלבד לכל חוזה ,  בניגוד לחוזה הענק שחתמה החברה עם kddi שהסב לה הכנסות של מעל ל-100 מיליון דולר .
 
אורכית תנפיק מניות נוספות ותגייס 20 מיליון דולר ;  המניה מזנקת ב-12%
לפני מספר חודשים סירבו משקיעי החברה באסיפה לאשר את הכפלת הון המניות ל-100 מיליון

