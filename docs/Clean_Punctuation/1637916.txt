נקמת המבוטחים :  מי מחליט כמה שווה קלנועית
זהירות - חברת הביטוח לא חייבת לשלם על פי הפרמיה
בית המשפט העליון עמד על אי הבהירות האופפת את תנאיו של חוזה הביטוח ,  ועל כך שבמקרים רבים לומד המבוטח על תוכנו המלא של חוזה הביטוח רק לאחר שמקרה הביטוח כבר קרה .  מתברר שהדברים נכונים לא רק לגבי הציבור בכלל ,  אלא גם ביחס למי שהביטוח הוא מגרש המשחקים היומיומי שלהם .  סוכן הביטוח שלמה ענתבי רכש קלנועית משומשת .  את הקלנועית ביטח בחברת הביטוח כלל .  ענתבי ביקש לבטח את הקלנועית בסכום של 20,500 שקל .  כלל הסכימה .  הפוליסה קבעה כי הקלנועית מבוטחת לפי 20,500 שקל .  כלל גבתה פרמיה לפי שווי של 20,500 שקל .  זמן לא רב לאחר רכישתה ,  נגנבה הקלנועית מחניית ביתו של ענתבי .  ענתבי ציפה לקבל את הסכום הנקוב בפוליסה .  הרי לפיו שילם את פרמיית הביטוח .  לא ולא ,  הזדעקה כלל - בתנאים הכלליים של הפוליסה שלנו כתוב כי תגמולי הביטוח ישולמו  " לפי ערכו הממשי של כלי הרכב בשוק ביום קרות מקרה הביטוח ".  חוק חוזה הביטוח מאפשר לבטח נכס בשני אופנים :  לפי שיעור הנזק שנגרם בפועל לנכס המבוטח או ביטוח בסכום מוסכם מראש .  בביטוח מהסוג השני מתחייב המבטח לשלם את הסכום המוסכם ללא תלות בשיעור הנזק שנגרם .  כלל טענה אפוא לביטוח מהסוג הראשון ,  ושילמה לענתבי את שווי הקלנועית ביום הגניבה ,  שהוערך על ידיה ב-9,696 שקל .  ענתבי טען לביטוח מהסוג השני ,  היינו ביטוח בסכום מוסכם מראש ,  והסביר כי הסכום שאותו ביקש לבטח נקבע על ידיו לפי שווי קלנועית חדשה ,  כדי לאפשר רכישת קלנועית חדשה במקרה של נזק .  ענתבי גם טען כי לא קיבל את התנאים הכלליים של הפוליסה .  המחלוקת בין סוכן הביטוח לחברת הביטוח הובאה בפני השופטת פנינה לוקיץ' מבית המשפט לתביעות קטנות בקריות .  השופטת לוקיץ' נשבתה בהוראות הפוליסה .  אלה אכן מורות שהפוליסה היא מהסוג הראשון ,  היינו לפי שיעור הנזק ,  קובעת השופטת .  ביחס לטענת ענתבי כי לא קיבל את התנאים הכלליים של הפוליסה מפנה השופטת טרוניה כלפי סוכן הביטוח ענתבי ,  שלפיה היה עליו לדרוש לקבל את התנאים הכלליים .  השופטת מדגישה שגם ברשימת הביטוח ,  שאותה אישר ענתבי שקיבל ,  צוין כי אין לראות בסכום הביטוח סכום מוסכם .  ואולם השופטת לא קיבלה את הערכת כלל לגבי שווי הקלנועית .  זו נרכשה זמן לא רב לפני גניבתה ,  בסך של 11,900 שקל .  כלל לא הציגה ראיה המלמדת על ירידת ערכה .  לכן קובעת השופטת כי על כלל לשלם לפי ערך הקלנועית במועד רכישתה .  השופטת מחייבת את כלל לשלם לענתבי את ההפרש בסך 2,204 שקל ,  בתוספת הוצאות משפט .  בשולי יש להעיר ובכל הכבוד כי המסקנה שלפיה הפוליסה אינה לפי ערך מוסכם מראש אינה נקייה מספקות .  מסקנת השופטת נגזרת מהפוליסה כפי שהוצאה על ידי כלל ,  אך בהתעלם מבקשת ענתבי לבטח את הקלנועית בסכום מוסכם ומהודאת כלל כי ערך הקלנועית בפוליסה נקבע לפי בקשת המבוטח .  למעשה ,  לפי פסיקת העליון ,  לא עומדת לכלל הטענה שהפוליסה שהוצאה אינה לפי סכום מוסכם מראש .  העליון קובע כי כשחברת ביטוח מזמינה את המבוטח להצהיר על שווי הרכוש לביטוח ,  בידה הברירה להסכים להצהרה ,  לבדוק אותה או להודיע למבוטח שאינה מוכנה להוציא פוליסה בסכום מוסכם - אך היא אינה רשאית להוציא פוליסה שלא בסכום מוסכם מבלי ליידע את המבוטח .  באותו פסק דין גם נקבע שמבטח שהסכים לבטח את שווי הנכס לפי הצהרת המבוטח , " מוחזק המבטח כמסכים לשווי שעליו הצהיר המבוטח ".  גם תחושת הצדק וההגינות מתקשה להשלים עם התוצאה ,  שלפיה חברת הביטוח מקבלת את בקשת המבוטח לבטח בסכום נקוב מראש וגובה על פיה את פרמיית הביטוח ,  אך לעת תשלום תגמולי הביטוח מתנערת מהסכום שלפיו גבתה את הפרמיה .  - הכותב הוא עורך דין שלמה ענתבי נגד כלל ביטוח  >  > סוג הביטוח :  ביטוח רכוש לקלנועית התובע :  סוכן הביטוח שלמה ענתבי הנתבעת :  כלל חברה לביטוח בע"מ מהות התביעה :  תגמולי ביטוח עבור גניבת הקלנועית הסיבה שנתנה חברת הביטוח לתשלום חלקי :  שווי הקלנועית נמוך בהרבה מהשווי המבוטח השופטת :  פנינה לוקיץ' מבית משפט השלום בקריות מה נפסק :  הפיצוי יהיה לפי שווי הקלנועית בעת רכישתה ולא לפי הסכום שבו בוטחה

נקמת המבוטחים :  מי מחליט כמה שווה קלנועית
זהירות - חברת הביטוח לא חייבת לשלם על פי הפרמיה

