אל על תפעיל טיסות צליינים מניגריה לישראל 
כ-12 אלף צליינים יבואו מניגריה בסדרה של 20 טיסות שבועיות החל באוקטובר
 >  >  אל על תבצע טיסות בקו ניגריה-ישראל - כך נודע ל-themarker .  חברת התעופה תטיס צליינים נוצרים לישראל עבור חברה מקומית ,  tat ניגריה ,  החל בסוף אוקטובר .  מדובר בסדרה של כ-20 טיסות הלוך ושוב ,  שתימשך חודשיים-שלושה ברציפות ,  ובכל שבוע תצא טיסה אחת .  הטיסות ייצאו משלושה שדות תעופה שונים במדינה האפריקאית וינחתו בנתב"ג .  בסך הכל צפויים להגיע לישראל בדרך זו מניגריה 10,000-12,000 צליינים .  הטיסות יתקיימו בשיטת החכירה הרטובה ,  שבה חברת התעופה הישראלית תפעיל את המטוסים באמצעות צוותיה עבור החברה הניגרית .  סמלי אל על יוסרו מהמטוסים רחבי הגוף מדגם בואינג 400-747 של אל על .  גם מספר הטיסה ואות הטיסה לא יהיו של החברה הישראלית ,  כחלק מצעדי הביטחון והשמירה על סודיות .  תנועת הצליינים מאפריקה היא אחד ממגזרי התיירות והתעופה המרכזיים בישראל .  המאמינים מגיעים לישראל למשך כשבוע ,  שבמהלכו הם מסיירים במקומות הקדושים לנצרות ,  כמו ירושלים ונצרת .  אין זו הפעם הראשונה שבה חברת תעופה ישראלית מטיסה צליינים מניגריה .  במארס 2009 השלימה חברת התעופה ישראייר סדרת טיסות שבה הובאו לישראל כ-15 אלף צליינים מניגריה ברכבת אווירית של כ-60 טיסות שנמשכה יותר מחודשיים .  גם אז נערכו הטיסות תחת מעטה של סודיות ,  שכלל שימוש בקוד של חברת תעופה זרה ואבטחה באמצעות חברה אמריקאית .  בדצמבר 2009 הטיסה אל על כמה אלפי צליינים מניגריה לישראל ,  במשך קרוב לשלושה חודשים בשתיים-שלוש טיסות לשבוע .  באל על ביקשו שלא להגיב בנושא .
 
אל על תפעיל טיסות צליינים מניגריה לישראל 
כ-12 אלף צליינים יבואו מניגריה בסדרה של 20 טיסות שבועיות החל באוקטובר

