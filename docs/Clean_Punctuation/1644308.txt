חשד :  שפך בנזין על אחותו וניסה להצית אותה
צעיר בן 27 נעצר לאחר שלפי החשד ניסה להצית את אחותו ,  תושבת חולון ,  במהלך ויכוח שפרץ ביניהם .  האחות נזקקה לטיפול רפואי ,  והמשטרה תבקש להוציא צו הרחקה נגד האח
צעירה בת 28 ,  תושבת חולון ,  נזקקה לטיפול רפואי לאחר שהותקפה על ידי אחיה שניסה להציתה .  הצעירה הגישה תלונה במשטרה נגד אחיה בן ה-27 ,  והוא נעצר .  היום  ( רביעי )  הוא יובא להארכת מעצר בבית משפט השלום בראשון לציון .  בנוסף ,  המשטרה תבקש להוציא לו צו הרחקה מאחותו .
 מחקירה ראשונית עולה כי במהלך ויכוח שפרץ בין הצעירה לבין אחיה ,  איים האח שיפגע בה ,  שפך בנזין על גופה ועל שערה וניסה להציתה ,  אך ללא הצלחה .  כתוצאה מהפגיעה נזקקה הצעירה לטיפול רפואי ופונתה לבית החולים וולפסון בעיר .  בשלב זה לא ברור מה היו הסיבות לוויכוח .
 לפני ארבעה חודשים דקר ילד בן 11 בחולון את אחותו התאומה בעקבות סכסוך על מאוורר .  האחות נפצעה באורח קל .  השניים התווכחו ביניהם על הכיוון אליו יש להפנות את המאוורר ,  ומשלא הגיעו להסכמה ,  נטל האח מכשיר חד ודקר את אחותו .
 
חשד :  שפך בנזין על אחותו וניסה להצית אותה
צעיר בן 27 נעצר לאחר שלפי החשד ניסה להצית את אחותו ,  תושבת חולון ,  במהלך ויכוח שפרץ ביניהם .  האחות נזקקה לטיפול רפואי ,  והמשטרה תבקש להוציא צו הרחקה נגד האח

