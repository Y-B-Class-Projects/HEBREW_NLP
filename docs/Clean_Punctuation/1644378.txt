איך מתמודד דתי עם נטייה הומוסקסואלית ? 
ההתנגשות בין התחושות הפנימיות של ההומוסקסואלים לבין המסר המתנכר שמשדרת להם החברה הדתית ,  יוצרת אצל דתיים עם נטייה הומוסקסואלית סבל נפשי .  מנגד מי ששומר בבטן ,  גורם לעצמו נזק בלתי הפיך
בעקבות הפרסומים האחרונים ומבלי להיכנס לפרטי הפרשה ,  אני מבקש לעסוק בשאלה היותר מהותית ועיקרית שעומדת על הפרק לעניות דעתי והיא :  מהי הדרך הנכונה והראויה להתמודדות ראשונית עם בחורים הפונים לייעוץ בשל נטייתם ההפוכה . 
" רעם ביום בהיר ",   " אסון נורא ",   " לא היינו מוכנים לזה ",   " איזו מכה קשה ",   " אוי ואבוי לי ".  אלמלא הכותרת היינו חושבים שמדובר חס ושלום במוות .  הביטויים הללו הם חלק משפת האבל ,  האובדן והצער .  התגובה הזו מבטאת את עוצמת הרגשות שחווים בחורים המבינים כי הם בעלי נטייה הומוסקסואלית  ( באופן ברור או אף בחשד ובלבול )  וגם הורים ובני משפחה  ( לא רק )  עם גילוי הנטייה של הבן  ( המאמר נכתב בלשון זכר אך מתייחס גם לנשים )  .  אכן זהו רגע דרמטי שמלווה בהאשמות ,  בלבול ,  חוסר ודאות ובעיקר המון תהיות שמתחילות בשאלה : " מה עושים עכשיו ?  ". 
מעל 2,200 פונים בתקופה כה קצרה ,  בטלפון ,  במייל ,  בפגישות ,  ומעל 300,000 כניסות לאתר ,  מעידים על היקף וגודל המצוקה הקיימת בקרב הציבור הדתי בנושא .  הדבר צריך להקים זעקה גדולה בקרב ציבור שומרי התורה והמצוות .  מדובר בדיני נפשות המחייבים זהירות רבה בבחינת  " חכמים היזהרו בדבריכם ".  לכל הפונים מכנה משותף אחד ראשוני : " לא יודעים מה לעשות עם זה עכשיו ". 
ראוי לזכור שמעבר לשיח המדעי בנושא ההומוסקסואליות ,  מסתתר סבל רב ועמוק .  כמעט כל אדם המגלה שנטייתו המינית היא הומוסקסואלית ,  סובל מספקות ,  מבושה ,  מסטיגמה ולעיתים קרובות גם משנאה עצמית .  הלחץ החברתי להיות כמו כולם ,  תובע מחיר נפשי .  ההתנגשות הבלתי נמנעת בין התחושות הפנימיות של ההומוסקסואלים לבין המסר המתנכר שמשדרת להם החברה הדתית והחרדית ,  יוצרת אצלם סבל נפשי .  אותו דבר קיים גם אצל ההורים והמשפחה .
 המאמר הזה לא נועד לתת מענה לכל השאלות העולות כגון :  מה זו נטייה הומוסקסואלית ,  מה גורם לה ,  האם זה טבעי ,  האם צריך להשתנות ,  מה זה אומר מבחינת שמירת מצוות ואורח חיים דתי ,  מה יהיה עליו/עלינו ,  מה עשינו והאם לא היינו בסדר ועוד .  כל השאלות הללו כמובן חשובות ומהותיות ודורשות מענה ,  אך צריך לדעת ולזכור היטב כי זה לוקח זמן וזהו מסע התמודדות ארוך ומורכב שמצריך סבלנות ,  נשימה עמוקה ואמונה .
 מתן הייעוץ לאדם העסוק בשאלת התמודדות עם התלבטויותיו בדבר זהותו המינית או עם הורה/ בן משפחה שמתוודע לנטייה של בנו ,  חושף בפנינו שאלות רבות המתייחסות לזהות המינית ,  התמודדות עם היצר ולקונפליקטים תוך אישיים .  לעיתים קרובות ,  ההסתרה ושמירת הסוד ,  גם של הבן וגם של ההורים ,  יוצרים מצוקה נפשית מתמשכת ,  ולכן ישנה חשיבות עליונה למתן ייעוץ אחראי והולם .  
חשוב לציין שהענקת תמיכה ואהבה ללא תנאי ,  הכרה בתחושת השונות והימנעות מסיווג מוקדם מדי של הזהות המינית אצל מתלבטים ,  מקלים במידה ניכרת על המצוקה הנפשית .  עצם יצירת מרחב בטוח ומוגן בו האדם זוכה להכלה ותמיכה ,  מאפשרת מקום פתוח להתלבטות ,  לעיבוד החוויה האישית וחיזוק תחושת הערך העצמי של האדם .
 צריך לדעת שיש למי לפנות ועם מי להתייעץ ולשתף  הקשבה והאזנה הם מילות המפתח כאן .  ההקשבה מהווה את אחד מאבני היסוד בעלי המשמעות והחשיבות הגבוהות ביותר לצורך יצירת תקשורת בין  אישית יעילה .  מדובר במיקוד תשומת הלב והריכוז ובמתן פירוש ומשמעות לנשמע כלומר בהבנתו .  ההקשבה היא פעולה אקטיבית  ( לעומת השמיעה הפסיבית )  שמראה עניין חיובי בנאמר באמצעות שפת גוף תואמת ועקיבה תואמת .
 מי ששומר בבטן בסוד ולא משתף אף אחד ,  גורם לעצמו נזק בלתי הפיך לרוב ובמקרים מסוימים לנזק קשה נפשי ורפואי ועל כן אסור לתת לפחד ולכאב ,  לצער ולבלבול לשתק את האדם .  
השיתוף גורם ליצירת יציבות נפשית ומניעת אובדנות ,  קידום התפתחות רגשית וחברתית תקינה ,  מתן הדרכה נכונה ובעיקר יש לו השפעה מכרעת על עתיד האדם וסביבתו ובנושא הדתי גם מניעת משבר אמוני חס ושלום .
 המסר העיקרי של שלב זה הינו ,  כי אין פיתרון גורף ,  בלעדי ואולטימטיבי ,  כל אדם הוא עולם ומלואו וצריך להתייחס הן לייחודיות שלו והן למאפיינים הייחודיים הכלליים שלו .
 אין ההלכה היהודית מסכימה עם קיום  ? חללים פנויים ?  והיא רואה כאתגר את תיקון האדם על כל מרכיבי אישיותו .  לאור מגמה זו נמצא בספרות ההלכתית התייחסות והדרכה מפורטות ומדוקדקות גם ביחס לעולמו האינטימי של האדם על רגשותיו ועל יצריו  ( להדגמה בלבד :  הלכות אישות :  עונה ,  דיני תשמיש ,  איסור  ? הרהור ?  ושז"ל ועוד ועוד )  .  
חז"ל השכילו למצוא את שביל הזהב המאזן בין הצורך ללמוד ולהקיף את כל מעגל חייו של האדם לבין הדרישה לשמור על הצניעות של האינטימיות .  דורנו שלנו מפגיש את היהודי עם התרבות המערבית והוא נאלץ בעל כורחו להתמודד עם ערכיה השונים .  נסיבות אלה מחייבות אותנו לגבש תשובה הולמת ,  ונראה שתשובות או שיטות חינוך שהתאימו לתלמידים בדורות הקודמים ואולי אף הספיקו בעבר ,  לא יתאימו בהכרח לנוער הגדל מול התרבות הזאת החשופה לעיניו .
 אנו בארגון הו"ד  ( הומוסקסואלים דתיים )  עובדים עם צוות מיוחד של פסיכולוגים ,  מטפלים ועובדים סוציאליים דתיים מוסמכים ע"פ חוק שמסייעים ומעניקים תמיכה נפשית והכוונה לבחורים דתיים שמבקשים ייעוץ ועזרה על פי רצון הפונה .  בתהליך המורכב שאותו הם עוברים ,  בהתאם להלכה ולכללי הפרקטיקה המקצועית ובהתאם לנקודות המופיעות במסמך העקרונות של ארגון הו"ד ובעיקר מהווים אוזן קשבת וכתף תומכת ,  לבחורים ולהורים ,  כמו גם לנשואים שיש להם קבוצת תמיכה ראו כאן .
 כולי תקווה כי המאמר יגרום לכל המתלבטים ,  אם ואיך לשתף ,  לקחת נשימה עמוקה וצעד קדימה ,  כי את הסוד אי אפשר להחביא לעולם ועדיף תמיד להתמודד עם האמת .
 
איך מתמודד דתי עם נטייה הומוסקסואלית ? 
ההתנגשות בין התחושות הפנימיות של ההומוסקסואלים לבין המסר המתנכר שמשדרת להם החברה הדתית ,  יוצרת אצל דתיים עם נטייה הומוסקסואלית סבל נפשי .  מנגד מי ששומר בבטן ,  גורם לעצמו נזק בלתי הפיך

