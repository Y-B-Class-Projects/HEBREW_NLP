הצעת חוק :  ריכוז האלכוהול המותר אצל נהג צעיר ,  חדש או ברכב ציבורי - יירד ב-80%
הצעת החוק הוגשה על ידי חברי הכנסת חמד עמאר ,  רוברט אילטוב ,  אורלי לוי אבקסיס ופאינה קירשנבאום
נהג חדש ,  נהג צעיר  ( שטרם מלאו לו 24 שנים )  ,  נהג ברכב מסחרי  ( משקלו עולה על 3,500 קילוגרם )  או נהג ברכב ציבורי ייחשבו לשיכורים אם בגופם מצוי אלכוהול העולה על 50 מיקרוגרם בליטר אוויר נשוף או 10 מיליגרם אלכוהול ב-100 מיליליטר דם - כך עולה מהצעת חוק שאושרה בצהריים בוועדת הכלכלה להצבעה בקריאה השנייה והשלישית.המשמעות היא כי הסף הקובע שהנהגים הללו הם שיכורים יהיה 20% מהשיעור הקבוע כיום בחוק  ( 240 מיקרוגרם אלכוהול בליטר אוויר נשוף או 50 מיליגרם אלכוהול ב-100 מיליליטר דם )  .  הצעת החוק הוגשה על ידי חברי הכנסת חמד עמאר ,  רוברט אילטוב ,  אורלי לוי אבקסיס ופאינה קירשנבאום  ( ישראל ביתנו )  ,  במסגרת ציון יום המחויבות הלאומית לבטיחות בדרכים.יו"ר הוועדה ,  ח"כ אופיר אקוניס  ( ליכוד )  ,  אמר כי בעיית הנהיגה תחת השפעת אלכוהול צריכה לזכות לטיפול שורש . " הבעיה החמירה ומנהיגות אמיתית צריכה להתמודד עם הבעיה והחוק הזה הוא חלק מההתמודדות ".  ח"כ עמאר אמר כי הוא מקווה שהתיקון יצליח להפחית את תאונות הדרכים ויגרום לנהגים לחשוב פעמיים לפני שהם שותים ועולים על ההגה.בוועדה התעורר דיון בשאלת תקפותו של מכשיר הנשיפון .  מנהל המעבדה לטוקסיקולוגיה בבית החולים תל השומר ,  ד"ר שלמה אלמוג ,  אמר כי המכשיר עומד בתקינה הבינלאומית .  עו"ד חוה ראובני ,  סגנית בכירה ליועצת המשפטית של משרד התחבורה והבטיחות בדרכים ,  הוסיפה כי בית המשפט המחוזי בירושלים אישר את מהימנות המכשיר.ד"ר אלמוג התייחס גם לכוונה להחריג מהתיקון את נהגי המוניות בנסיעות מיוחדות  ( "ספיישל ")  ,  ואמר כי  " זה לא עולה בקנה אחד עם שמירה מירבית על בריאות הציבור ".  ד"ר אלמוג ציין כי  " השילוב של עייפות ואלכוהול מעצים את השפעת האלכוהול ".  הוא אף שלל את האפשרות שהאלכוהול שיוצא מהבל פיהם של הנוסעים במונית יכול לגרום לנהג המונית לשכרות.ח"כ יעקב אדרי  ( קדימה )  וגורמים מקצועיים נוספים ,  בהם אורי אסטליין מהרשות למלחמה בסמים ואילן גורדסקי מנהל תחום הטכנולוגיה בעמותת  " אור ירוק ",  טענו כי יש להחיל את החוק על כל הנהגים בישראל בלי יוצא מן הכלל .  הוועדה קיבלה את עמדת הגורמים המקצועיים ,  בהם גם עו"ד ראובני ,  והחליטה שלא להחריג מהתיקון את נהגי המוניות בנסיעות מיוחדות  ( "ספיישל ") .יוסי ג'יבלי ,  נציג מועצת התלמידים הארצית ,  אמר כי הוא לא מבין איזה שינוי יעשה התיקון ,  והוסיף כי עיקר המאמץ צריך להיות מושקע בהסברה .  שי סופר ,  המדען הראשי של הרשות הלאומית לבטיחות בדרכים ,  הסביר כי אלכוהול משפיע על צעירים בצורה חריפה הרבה יותר מהשפעתו על מבוגרים . " כוסית אחת של אלכוהול מספיקה להגדיל משמעותית את הסיכון בו יימצאו נהגים צעירים ",  אמר.יו"ר ועדת התעבורה בלשכת עורכי הדין ,  עו"ד שי גלעד ,  אמר כי זו הפעם הראשונה שהוא מגיע לוועדה לתמוך בהצעת חוק ולא להתנגד לה . " המטרה היא לא להחמיר ,  אלא להבהיר ",  הסביר . " היום החוק אומר שמותר לשתות עד גבול מסוים ומעביר מסר דו משמעי .  התיקון הזה יעביר מסר חד משמעי שאסור לנהוג ולשתות ".  הוא הוסיף כי צריך להחיל את החוק על כל הנהגים באופן שוויוני.ח"כ עמאר התייחס לכך ואמר כי בכוונתו בעתיד לתקן שוב את החוק ,  כך שהוא יחול על כל הנהגים בלי יוצא מהכלל . " אני מקווה שנצליח לחסוף בחיי אדם ",  הוסיף ח"כ עמאר .  היו"ר אקוניס סיכם את הדיון ושלח מסר לנהגים : " סעו בזהירות בכל מצב - ואם שותים לא נוהגים ". 

הצעת חוק :  ריכוז האלכוהול המותר אצל נהג צעיר ,  חדש או ברכב ציבורי - יירד ב-80%
הצעת החוק הוגשה על ידי חברי הכנסת חמד עמאר ,  רוברט אילטוב ,  אורלי לוי אבקסיס ופאינה קירשנבאום

