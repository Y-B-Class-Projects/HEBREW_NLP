מזרחי טפחות :  תנופה חזקה בפעילות התעשייתית וניצני התאוששות בתעסוקה בארה"ב ,  אך גם התחממות במחירים
בסך הכל - תמונה חיובית בצד הפעילות ,  מאתגרת בצד המחירים - שתי השלכות מרסנות מבחינת המדיניות המוניטרית האמריקאית ,  שמן הסתם תמצאנה ביטוי בהודעת הריבית הבאה
דו"ח מנהלי הרכש בתעשיית החרושת האמריקאית כולל כמובן מספר נקודות אור ,  אך גם נורית אזהרה אחת בולטת.נפתח בנורית האזהרה - תעריפי חומרי הגלם ותשומות הייצור עולים זה 7 חודשים ,  בקצב מהיר .  בחודש ינואר קפצו התעריפים הללו ב-8.5% תמימים .  44% מהמשיבים דיווחו על עלייה בתעריפים הנגבים מהם .  בתעשיית הדפוס ,  לדוגמא ,  טורחים להדגיש זאת .  המדד הנוכחי מצביע על עלייה חזקה במדד המחירים של מוצרי התעשייה ולא מן הנמנע שהחברות תנצלנה את הסנטימנט הכלכלי המשופר על מנת להעביר חלק מהעלייה בהוצאות למחירים הנגבים מהלקוחות.לגבי הנקודות החיובית ,  הן רבות וניתן לציין הן את ההפתעה החיובית  ( המדד האחרון היה גבוה מההערכות המוקדמות )  ,  הן את העלייה הנמשכת זה 6 חודשים ברציפות ,  והן את העובדה שמדובר במדד הגבוה ביותר זה 5 שנים וחצי .  חשוב להזכיר שהמדד האמריקאי מהווה חלק מתופעה רחבה יותר ,  המוצאת ביטויה בעליות חזקות ומפתיעות במדדי מנהלי הרכש במדינות נוספות ,  כגון סין ,  בריטניה וגוש היורו אך לאחרונה.יצוין ,  כי קריאתו הנוכחית של המדד מלמדת זה 9 חודשים ,  לפי ניסיון העבר ,  על התרחבות חזקה בתוצר הכולל .  זאת הגם ש-5/6 מהמשק האמריקאי נמצא בתעשיות השירותים דווקא .  המדד האחרון מתיישב עם עלייה בת 5.5% בתמ"ג ,  על בסיס שנתי.ההתרחבות התעשייתית מוצאת ביטוי במספר גדל והולך של תעשיות משנה .  הפעם דיווחו 14 מהן על עליות בהזמנות החדשות - אינדיקציה מקדימה חשובה לפעילות הייצור שלהן בחודשים הבאים .  זאת שעה שהתפוקה גדלה כבר כעת ,  לפי דיווחים של 15 תעשיות משנה ,  המהוות רוב מכריע .  דיווחים אופטימיים ניתן למצוא בתעשיית המכונות ,  שם דווח על פעילות גבוהה משמעותית מהרגיל לעונה זו ,  ובתעשיית הציוד החשמלי ,  שם נמסר שההזמנות מתעשיית כלי הרכב חזקות מאוד .  נקודה אחרונה זו חשובה מאוד ,  שכן ניתן להבין ממנה שתעשיית כלי הרכב חיה ובועטת ,  גם כעת כשתוכנית  " מזומן תמורת גרוטאות "  הסתיימה .( במאמר מוסגר נסייג ונאמר שדווקא בתעשיית המתכות הבסיסיות ,  שהוכיחה איתנות גם בעיצומו של המשבר ,  חוששים כעת שתפנית חיובית לא תירשם לפני הרביע השלישי של השנה .  גם בתעשיית המחשוב ומוצרי האלקטרוניקה עדיין מסויגים ) .בצד התנופה הרוחבית ,  מוצאים במזרחי טפחות עידוד בסעיף התעסוקה ,  שם מדווחות החברות על עלייה דו חודשית ,  תוך עלייה בקצב .  זו נקודה חשובה ,  לנוכח היות שיעור הבלתי מועסקים בארה"ב 10% מכוח העבודה האזרחי .  מדד אחר עליו נמסר אתמול - עלייה בת 382,000 במספר מודעות הדרושים המקוונות בחודש שעבר ,  מהווה אינדיקציה מקדימה חיובית נוספת בהקשר זה.נזכיר ,  כי ביום ו' יהיו עיני שוקי הון בעולם נשואים לדוח התעסוקה האמריקאי והמידע העולה מדו"ח מנהלי הרכש חשוב מבחינה זאת .  אשר למצאי ,  נמשכת זה 45 חודשים הצטמצמותו ,  נתון שעשוי ,  בשלב מסוים ,  להתבטא בצורך לשכור עובדים רבים נוספים על מנת לענות על הביקוש הגדל.המשיבים סבורים כעת ,  כי המצאי בו מצוידים לקוחותיהם הוא הנמוך ביותר שתועד .  אם הערכותיהם נכונות ,  הדעת נותנת שבשלב מסוים יגדילו הלקוחות את הוצאות ההצטיידות שלהם ,  מהלך שיגדיל את המכירות הסיטוניות.בסך הכל - תמונה חיובית בצד הפעילות ,  מאתגרת בצד המחירים - שתי השלכות מרסנות מבחינת המדיניות המוניטרית האמריקאית ,  שמן הסתם תמצאנה ביטוי בהודעת הריבית הבאה .
 
מזרחי טפחות :  תנופה חזקה בפעילות התעשייתית וניצני התאוששות בתעסוקה בארה"ב ,  אך גם התחממות במחירים
בסך הכל - תמונה חיובית בצד הפעילות ,  מאתגרת בצד המחירים - שתי השלכות מרסנות מבחינת המדיניות המוניטרית האמריקאית ,  שמן הסתם תמצאנה ביטוי בהודעת הריבית הבאה

