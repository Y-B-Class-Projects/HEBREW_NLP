צבא ארה"ב מתקיף מעוז הטליבן באפגניסטן
15,000 חיילים של צבא ארה"ב כוחות נאט"ו והכוחות האפגניים פתחו במתקפה על העיר מרג'ה בחבל הלמנד .  לכוחות הקואליציה ממתינים כ-2,000 לוחמי טליבן
חיילי צבא ארה"ב ,  חיילי נאט"ו וחיילי אפגניסטן פתחו אמש  ( שישי )  במתקפה גדולה על אחד המעוזים האחרונים של הטליבן באזור הדרום ,  העיר מרג'ה אשר בחבל הלמנד .  מדובר במתקפה הגדולה ביותר של צבא ארה"ב ומאז החלטתו של הנשיא ברק אובמה לשלוח 30,000 חיילים נוספים כתגבורת לאפגניסטן .  מטרת התקיפה להחזיר את השלטון לידיה של הממשלה האפגנית וזאת לפני שכוחות ארצות הברית יחלו בחזרתם בשנת 2011 .  
בתקיפה לוקחים חלק 15,000 חיילים והשם שניתן לה הוא מבצע מושתראק שמשמעותו ביחד .  שם אשר מדגיש את שיתוף הפעולה בין נאט"ו לבין הכוחות האפגניים במבצע זה . " חמושים אשר לא יקבלו את הצעת ממשלת אפגניסטן לעזוב את נשקם ולהשתלב בתהליך הפוליטי יטופלו בכוח גדול "  נמסר בהודעה משותפת של כוחות נאט"ו והכוחות האפגניים לפני תחילת המבצע .
 המתקפה על מרג'ה החלה עם גלים של מסוקים אשר הטיסו את החיילים לעיר בשעות הבוקר המוקדמות .  המטרה הראשונה של המבצע היא להשתלט על מרכז העיר אותו מלכד הטליבן בפצצות . " המתקפה על מרג'ה החלה .  הפלוגה שלנו מתכוננת לכבוש שטחים אסטרטגיים על מנת לחזק את הביטחון והיציבות בשביל אנשי המקום ",  סיפר סרן מרק גרינליף .  במתקפה משתתפים 4,500 נחתים מצבא ארה"ב ,  1,500 חיילים אפגניים ו-300 חיילם אמריקאים נוספים .  לדברי מפקד טליבן באזור כוחות הטליבן באזור מונים 2,000 לוחמים .
 המתקפה מתוכננת מזה מספר חודשים והושם בה דגש על שמירה על חיי אזרחים באזורי הלחימה .  בארה"ב מעריכים כי אבדות אזרחיות גדולות תקשנה על הממשלה באפגניסטן לשמור על תמיכה ולמנוע מהטליבן להתחזק .  מטוסים של נאט"ו פזרו כרוזים הקוראים לתושבי מרג'ה להישאר בבתיהם כדי להישמר מפגיעה .  לפי הערכות רוב תושבי העיר המונה כ-100,000 בני אדם אכן נשארו בבתיהם אך רבים גם עשו את דרכם לעיר לשקר-גאה הנמצאת כ-30 קילומטר מזרחית למרג'ה .
  ( עדכון ראשון :  2:03 ) 

צבא ארה"ב מתקיף מעוז הטליבן באפגניסטן
15,000 חיילים של צבא ארה"ב כוחות נאט"ו והכוחות האפגניים פתחו במתקפה על העיר מרג'ה בחבל הלמנד .  לכוחות הקואליציה ממתינים כ-2,000 לוחמי טליבן

