עבודה שחורה ,  רעש לבן
אלמלא האנשים שאתם מכנים  " מוזיקאים מזרחיים ",  עוזי חיטמן היה נשכח .  חגי אוזן עונה בזעם לביקורת האשכנזית על  " עבודה עברית 3 "
 עכשיו כבר אין לי ספק .  אחרי מסיבת העיתונאים להשקת האלבום  " עבודה עברית 3 "  שמוקדש לשירי עוזי חיטמן ז"ל ,  אני מסכים לחלוטין עם הקביעה של אהובה עוזרי : " האשכנזים הם בכיינים הרבה יותר גדולים מהמזרחיים ".  אוי ,  כמה שהיא צדקה .  במשך שנים התרגלתי לשמוע שהמזרחיים אוהבים לנגן את הפזמון  " אכלו לי שתו לי "  ופתאום התלונות האלה מגיעות גם מהצד השני של המתרס .  האמת ,  באשכנזית הן נשמעות הרבה יותר אותנטיות .
 חמש שנים לאחר מותו של חיטמן ,  החליט יוסי בן דוד להפיק אלבום לזכרו של היוצר שהיה אחד מנושאי דגל המאבק למען המוזיקה המסתלסלת .  למעשה ,  האיש הנפלא הזה ,  עוזי חיטמן ,  היה רותח מזעם בכל פעם שהז'אנר הזה זכה לכינוי  " מוזיקה מזרחית "  או אפילו  " ים תיכונית ".  אני זוכר גם מקרה אחד שבו הוא כמעט פוצץ ראיון בגלל הכינוי  " מוזיקה ים תיכונית ".  בן דוד ,  שאחראי על לא מעט הצלחות מסולסלות ,  סיפר לחברים שלו על התוכנית והם מצידם נרתמו מיד .  כך נולד הרעיון וכך התבשל הביצוע .  בשלב מאוחר יותר ,  כשההפקה נכנסה להילוך ,  נרתמו למהלך גם אנשי  " עבודה עברית ".  מסלסלים מכל הכיוונים זרמו לאולפן ההקלטות ותפרו אלבום שכולו ביצועים לשיריו של חיטמן המנוח .  הביצועים שיצאו עד כה ,  ליאור נרקיס  ( "על סף דלתך ")  ,  מושיק עפיה  ( "אדון עולם ")  ודודו אהרון  ( "אהבנו ")  נשמעים בעיקר כמו ניסיון כן לעשות כבוד לחיטמן .  רק שברקע צצות תלונות על כך שרק זמרים מהז'אנר  " הים תיכוני "  נרתמו להפקה .
 אם עוזי חיטמן היה שומע את דברי ההבל האלה ,  הוא היה משתולל .  בעיקר משום שהוא סלד מהצבת זמרים כמו ליאור נרקיס תחת ההגדרה  " ים תיכוני ".  נרקיס היה בעיני חיטמן זמר ישראלי לכל דבר וזאת היתה גדולתו .  הוא ,  בניגוד ליוצרים אחרים ,  לא חשש להיכנס לז'אנר הזה .  להפך ,  הוא הלך עם זה בגאווה .  הוא גם ידע שמבחינה מוזיקלית ,  אין באמת הבדלים בין הז'אנרים .  לראיה ,  אותם אקורדים שעליהם הוא גידל עשרות אלפי ילדי פסטיגל במשך השנים ,  שימשו אותו גם ליצירות ה"ים תיכוניות ".  סוד הקסם טמון בתבלינים ,  הבשר הוא אותו בשר .  ברגע שחיים משה שר שיר שלו עם קצת חית ועין גרוניות ,  מסולסלות וחריפות ,  זה כבר הספיק כדי להגדיר את השיר כ"ים תיכוני ". 
ההחלטה של חיטמן ללכת עם הלב עלתה לו ביוקר .  שנים ארוכות לפני מותו ,  הוא תויג כיוצר לז'אנר המסולסל וזה תסכל אותו .  כך גם לאחר מותו .  עובדה שחוץ מבן דוד ,  לא קם אף גורם בתעשיית המוסיקה הישראלית שהרים הפקה דומה .  חיטמן היה נשכח ללא המהלך של בן דוד .  אגב ,  אין לי ספק שגם עכשיו ,  רגע לפני יציאת האלבום ,  אם עברי לידר או אמן אחר מסוגו יביע התעניינות ,  או אפילו ירמוז שהוא רוצה לקחת חלק מפרויקט ההנצחה ,  הוא יקבל מקום של כבוד ליד אייל גולן .  לצערי ,  זה לא קרה ,  לא קורה וסביר להניח שלא יקרה גם .  בבקשה ,  שיוכיחו לי אחרת .  המוזיקה של חיטמן לא תיעלם במהרה וכל הפקת הנצחה נוספת תתקבל בברכה .  האמת כאן היא פשוטה ודי כואבת :  המסלסלים הם היחידים שהרימו את הכפפה להנציח את מורשתו של עוזי חיטמן ז"ל .  הכותרת  " עבודה עברית "  קודם כל עושה צדק בכך שהיא מכתירה את הסלסולים כמוזיקה עברית לכל דבר .  בנוסף ,  שם הפרויקט יכול לשמש ככפרה לתעשיה ששכחה את האיש היקר הזה ונתנה לשחורים לכסות לה את התחת הלבן .
 
עבודה שחורה ,  רעש לבן
אלמלא האנשים שאתם מכנים  " מוזיקאים מזרחיים ",  עוזי חיטמן היה נשכח .  חגי אוזן עונה בזעם לביקורת האשכנזית על  " עבודה עברית 3 "
 
