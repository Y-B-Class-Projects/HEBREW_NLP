ספר הבז' - זה הכל ?  זה כל הסיפור ? 
למרות הזרמות הכספים המאסיביות של הממשל האמריקאי השיפור מעט מדי ,  איטי מדי
אוסף הנתונים הכלכליים שפירסם בסוף השבוע האחרון הבנק הפדרלי של ארה"ב מראה על מגמת שיפור עקבית בנתוני הכלכלה .  השורה התחתונה האופטימית הנ"ל העצימה את העליות במדדים.עיון מעמיק יותר בנתונים שפורסמו מעלה מספר נקודות למחשבה ,  שהחוט המקשר ביניהם הוא השאלה- 'זה הכל ?  זה כל הסיפור ? '.לנוכח הזרמות הכספים הבלתי פוסקות של הממשל והכוונה להפסיק להתערב בכלכלה בחודשים הקרובים ,  נראה שיש סיכוי נמוך מאד שהכלכלה תעמוד על רגליה באופן עצמאי ולא תגלוש מטה עם הפסקת התמיכה הממשלתית.שלוש הבעיות העיקריות שמעלה הפד חוזרות על עצמם כבר מספר חודשים ,  בלי שנראה שינוי אמיתי והחוסר בשיפור שלהם הוא הבעיה האמיתית:1 .	 תעסוקה :  בחודשים האחרונים פחת קצב המפוטרים ממאות אלפים בחודש לעשרות אלפים .  אבל הפד מציין ש"תנאי שוק העבודה נשארו חלשים באופן כללי ,  עם סימנים לשיפור קל במחוזות מועטים בלבד ".  דו"ח התעסוקה האחרון הראה שהירידה באובדן המשרות מיוחסת בעיקר לעובדה שמעסיקים קולטים לעבודה במשרה חלקית בלבד ,  או למשרות זמניות  ( עונת החגים שחלפה )  .  משך האבטלה הממוצע המשיך לעלות לשיא חדש של 29.1 שבועות.2 .	 הצריכה הפרטית :  הנתון החשוב במיוחד הזה מראה על  " צמיחה מעטה "  במהלך עונת הקניות של סוף השנה .  בהשוואה לשנה הקודמת עלו המכירות בעונת החגים ב-2.2% .  נכון ,  יש כאן שיפור והוא מראה שהכלכלה באמת מתאוששת ,  אבל צריך לזכור שעונת החגים של 2008 הייתה אחת הכואבות ,  עם מאות אלפי מפוטרים מדי חודש ,  קריסת ליהמן והלאמות הבנקים ברחבי העולם .  עלייה של 2.2% בלבד משפל שכזה אינה מהווה הישג או נתון אופטימי במיוחד.3 .	 הנדל"ן המסחרי :  עוד נקודה כואבת שמזכיר הדו"ח של הפד לשלילה .  כל הנתונים בהקשר לנדל"ן מסחרי נשארו חלשים ברוב המכריע של המחוזות .  בשנה האחרונה ירדו המחירים ב-9% ושיעור השטח המסחרי הפנוי להשכרה עלה ל-17% - שיא של 15 שנה .  הבעיה בתחום הזה משפיעה באופן ישיר על הבנקים המקומיים בארה"ב ,  שרובם חשוף מאד בהלוואות שהעניק לבניית מרכזים מסחריים ומשרדים.ירידת המחירים והשטח הלא מושכר מביאים יזמים רבים לחדלות פירעון מול הבנקים שיש להם תלות אדירה בהחזר ההלוואות הללו ,  ובכך מביאה לקריסתם או לחוסר יכולת להעמיד הלוואות נוספות לציבור .  כך יוצא שהבעיות בתחום הנדל"ן המסחרי מביאות למחסור אשראי חמור לעסקים קטנים ולציבור כולו.האשראי לצרכנים נפל ב-17.5 מיליארד דולר בחודש דצמבר ,  וזאת עדות מרה לכך שבשלב כל כך מתקדם של המשבר ולמרות הריבית האפסית ומאמצי הממשל להזרים נזילות למערכת ,  הכסף לא מגיע כדי להניע את גלגלי המערכת ללא עזרה ממשלתית.כאמור ,  הממשל אינו מסוגל להמשיך ולהדפיס כסף בקצב הנוכחי .  כבר כעת החוב של ארה"ב עומד על כ-10% מהתוצר .  בנוסף ,  הרפורמה בבריאות תעלה עוד סכום ניכר וגם המדינות השונות נמצאות בגירעונות ומצפות לעזרה פדרלית.לפיכך ,  ברור שבמשך השנה יסתיימו תכניות חילוץ ממשלתיות רבות שלא יחודשו .  עד אז יש לקוות שתנאי הכלכלה ישתפרו בקצב גבוה יותר ממה שקורה עכשיו.הכותב הוא מנהל מחקר בכוון בית השקעות

ספר הבז' - זה הכל ?  זה כל הסיפור ? 
למרות הזרמות הכספים המאסיביות של הממשל האמריקאי השיפור מעט מדי ,  איטי מדי

