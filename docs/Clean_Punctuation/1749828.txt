שמיץ וג'ונס לא יגיעו עם שאלקה לישראל
המגן והקשר פצועים ולא ישחקו נגד הפועל ת"א בשלישי .  פליקס מגאת הצהיר : " משחק הליגה נגד סט .  פאולי חשוב יותר "
 הפסד ביתי 1:0 ללברקוזן אתמול  ( שבת )  ,  שלח את שאלקה 04 לעוד ימים קשים של הרהורים על עיתות משבר ומאבקי תחתית .  ערב המשחק החשוב הצהיר המאמן פליקס מגאת ש"נגמרו התירוצים ,  לא אקבל יותר הסברים על כך שחלק מהשחקנים עדיין מסתגלים לקבוצה ",  אבל הקבוצה שלו החמיצה מספר פעמים וההפסד השישי שלה העונה השאיר אותה מתחת לקו האדום ,  עם שש נקודות בלבד ב-10 המחזורים הראשונים .
 ביום שלישי תשחק סגנית האלופה הגרמנית נגד הפועל תל אביב וניצחון יקרב אותה מאוד לשמינית הגמר ,  אבל הראש של המאמן נמצא במקום אחר : " יש לנו שחקנים שרגילים למאבקי צמרת ומתקשים להתמודד עם המצב .  משחק הליגה נגד סט .  פאולי ביום שישי חשוב יותר מהמשחק נגד הפועל תל אביב ".  
על המשחק עצמו הוסיף מגאת : " ההפסד מר .  שיחקנו טוב ונראנו טוב ,  אבל לא היינו חזקים מספיק .  אנחנו לא יכולים להתייאש אחרי שאנחנו סופגים .  עכשיו חייבים לברוח מהתחתית מהר ואנחנו צריכים ניצחונות ,  כי תוצאות תיקו לא יהיו טובות מספיק ". 
ראול ,  שכבש צמד במשחק הקודם נגד האדומים ,  הוסיף : " קשה לנו לכבוש ,  יש אצלנו פחד .  אנחנו חווים פתיחת עונה רעה מאוד .  יש לנו שחקנים טובים ומאמן טוב ,  אבל אנחנו פשוט לא מבקיעים מספיק ". 
שאלקה תגיע לישראל ללא המגן השמאלי לוקאס שמיץ והקשר ג'רמיין ג'ונס הפצועים ,  כך אישרו במועדון .  שמיץ נפצע במהלך ההפסד 1:0 ללברקוזן והוחלף במחצית ואילו ג'ונס נפצע בקרסולו במהלך משחק הגביע בשבוע שעבר והחמיץ את המשחק בשבת .  גם הסיני האו ז'ונמין והצעירים אלכסנדר באומיוהאן וניקולאס פלסטאן לא יגיעו עם הקבוצה לישראל .  
עדכון ראשון :  31/10 9:36

שמיץ וג'ונס לא יגיעו עם שאלקה לישראל
המגן והקשר פצועים ולא ישחקו נגד הפועל ת"א בשלישי .  פליקס מגאת הצהיר : " משחק הליגה נגד סט .  פאולי חשוב יותר "
 
