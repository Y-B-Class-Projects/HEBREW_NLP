דיווח :  מרגל ישראלי נעצר באלג'יריה
עוד מבוכה למוסד ?  לפי עיתון אלג'יראי ,  שירותי הביטחון במדינה חשפו סוכן ישראלי שנשא דרכון ספרדי מזויף .  הוא נעצר ונלקח לחקירה
עיתון באלג'יריה דיווח היום  ( שלישי )  כי שירותי הביטחון במדינה עצרו באחרונה מרגל ישראלי שהחזיק בדרכון ספרדי מזויף .  לפי העיתון  " א-נהאר אל-ג'דיד ",  הסוכן המכונה אלברטו ,  בן 48 ,  הציג את עצמו כאבו עמאר ,  פלסטיני יליד ירושלים ותומך בחמאס ,  ונתפס מדרום לבירה אלג'יר .
 עוד דיווח העיתון כי הסוכן הצליח להיכנס לאלג'יריה בסיוע ארבעה מנהלים מצרים ,  העובדים בענקית התקשורת  " אורסקום ".  הוא נעצר באזור שיש בו מתקני נפט רבים ושוהים בו אלפי אזרחים זרים ,  המועסקים בחברות נפט בינלאומיות .  בנוסף ,  נכתב כי אלברטו עבר מספר חקירות ,  ואף ניתנה לו אפשרות לדבר עם משפחתו בתל אביב ,  בעקבות שמועות שנחטף על ידי אל קאעדה .
 לפני מספר ימים דיווח עיתון הערבי"א-שרק אל-אווסט ",  היוצא לאור בלונדון ,  כי שירותי הביטחון של אלג'יריה חוקרים את נסיבות היעלמותו של אזרח ישראלי שנושא דרכון ספרדי באזור מדבר הסהרה .  

דיווח :  מרגל ישראלי נעצר באלג'יריה
עוד מבוכה למוסד ?  לפי עיתון אלג'יראי ,  שירותי הביטחון במדינה חשפו סוכן ישראלי שנשא דרכון ספרדי מזויף .  הוא נעצר ונלקח לחקירה

