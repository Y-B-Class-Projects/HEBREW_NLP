חברת אל על הוסיפה 45 טיסות בתקופת חג הפסח 
החברה הבת סאן דור ,  הוסיפה 12 טיסות לאילת ו-6 לפאריס וללונדון ;  החברות נערכות להטסת כ-200 אלף איש בחג
חברת אל על הוסיפה 45 טיסות בתקופת חג הפסח והפסחא  ( החל מ22- ועד 8 באפריל )  ,  גידול של 10% לעומת היצע המושבים שהציעה חברת התעופה בעונת הפסח בשנה שעברה - כך עולה מנתון פנימי של אל על שהגיע אתמול ל-themarker.חברת סאן דור ,  החברה בת של אל על לטיסות שכר ,  הוסיפה בחג 12 טיסות ישירות לאילת ,  ו-6 טיסות לפאריס וללונדון .  שתי החברות נערכות להטסת כ-200 אלף נוסעים בתקופת החג .  חברת הבת אף תפעיל בראשונה טיסה ישירה מנתב"ג לאיי סשייל ,  על אף ההודעה על תפיסתם של שלושה איראנים שהחזיקו בדרכונים ישראליים מזוייפים ,  אשר הגיעו עפ"י החשד לאיים כדי לבצע פיגוע חבלני .  הטיסה המיוחדת תתבצע ב-30 למארס.כמו כן ,  נערכת סאן דור להטסת מאות צליינים מרחבי אירופה - ספרד ,  איטליה ,  נורבגיה ,  פינלנד ,  מוסקבה ,  פולין וגרמניה - לישראל בתחילת חודש אפריל לכבוד חג הפסחא.היעדים הפופולריים ביותר לחופשות הפסח הם :  אנגליה ,  צרפת ,  ספרד ,  גרמניה ,  דרום אמריקה וארצות הברית .  על פי בדיקת פרופיל הנוסעים עולה ,  כי רוב הטסים בחופשת החג הם משפחות עם ילדים וזוגות - מאפיין קלאסי של חופשות חג .  ימי השהייה בחו"ל נעים בין 7-4 ימים באירופה וכ-14-8 יום בארצות הברית וצפון אמריקה.באל על נערכים למתן שירות למאות אלפי הנוסעים הצפויים לעבור במהלך החג בשערי טרמינל 3 ,  ומציעים להשתמש בשירותי הטרום טיסה מהבית וצ'ק אין באינטרנט בכדי לחסוך לנוסעים זמן יקר.אלי כהן ,  סמנכ"ל מסחר וקשרים תעופתיים באל על : " אל על ממשיכה לנהוג כחברה לאומית הקשובה לרצון לקוחותיה ,  ופועלת מתוך אחריות במטרה לתת מענה לביקושים הגבוהים בקווים המבוקשים במהלך הפסח .  אל על רואה בתנועת הנוסעים לישראל וממנה את אחד ממנועי הצמיחה העיקריים של החברה ,  לכן תגברנו גם השנה בצורה משמעותית את לוח הטיסות לקראת החג.כהן הבהיר : " אל על היא חברת התעופה הסדירה היחידה שמשנה את לוח טיסותיה באופן מיוחד בימי החגים ,  על מנת לשרת את הנוסעים הרבים המעוניינים להגיע לישראל ,  כמו גם את הישראלים הרבים המעוניינים לצאת לחו"ל במהלך החג ".  אל על איננה חוסכת במאמצים להתאמת לוח זמנים על מנת לשרת את התיירות לישראל וממנה בכל ימות השנה ככלל ,  ובחגים בפרט ". 

חברת אל על הוסיפה 45 טיסות בתקופת חג הפסח 
החברה הבת סאן דור ,  הוסיפה 12 טיסות לאילת ו-6 לפאריס וללונדון ;  החברות נערכות להטסת כ-200 אלף איש בחג

