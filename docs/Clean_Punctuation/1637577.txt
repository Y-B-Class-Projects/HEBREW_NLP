 " נקראתי להציל את המולדת - נגמרו הקונדומים "
 מה קרה על סיפון יאכטה ששכרו בכירים במיקרוסופט ב-2005 עבור שותפיהם העסקיים ?  במסמך משפטי שהגישה השבוע חברה ישראלית המסוכסכת עם מיקרוסופט נטען כי בכירי ענקית התוכנה הזמינו לשיט נערות ליווי  ?  ריצ'י דיינרמן ,  עובד מיקרוסופט לשעבר שפוטר ונכח על הסיפון מאשר את הע
 >  >  בקיץ 2005 הפליגה במימי יוון יאכטה קטנה ,  שעל סיפונה עשרה נוסעים .  את היאכטה שכרו נציגי מיקרוסופט בעבור שותפיהם העסקיים לצורך הפלגה מהנה של שלושה ימים מרודוס לבודרום .  האירועים שהתרחשו על סיפון היאכטה ,  נהפכו השבוע לחלק מהותי ממאבק משפטי עיקש שאותו מנהלות זו מול זו מיקרוסופט וחברת eim הישראלית ,  מפיצת ציוד חומרה ותוכנה .  הקרב בין השתיים מתנהל מאז 2005 .  לטענת eim ,  מיקרוסופט הפסיקה את ההתקשרות עמה שלושה ימים לאחר השיט  ( על הסכסוך בין החברות ,  ראו מסגרת )  .  ביטול הסכמי ההתקשרות בין החברות גרר מאבק משפטי שבמסגרתו הגישה השבוע eim לבית המשפט המחוזי בתל אביב מסמך ,  שבו היא טוענת כי המניע האמיתי לסיום ההתקשרות בין החברות היה סירובם של שני נציגי eim ששהו על סיפון היאכטה להשתתף בפעילויות שבוצעו במהלך השיט .  eim טוענת במסמך כי  " לשיט התענוגות הוזמנו על ידי נציגי מיקרוסופט ,  או מי מטעמם ,  נשים שעיסוקן במתן שירותי מין תמורת תשלום .  במהלך השיט האמור עודד נציג מיקרוסופט ששהה במקום את משתתפי השיט לבלות עם הנשים הנ"ל ,  ובכלל זה קבלת שירותים כאמור .  כן הוצע להם לצרוך חומרים שנחזו להיות חומרים אסורים .  בכירי מיקרוסופט מארה"ב שהשתתפו בשיט לא התנגדו לקיום הפעילות האמורה ,  ואחד מהם אף השתתף בה ".  eim מודה במסמך כי  " במבט ראשון קשה להאמין לתיאור המאורעות בשיט התענוגות - תיאור שעלול להישמע כסיפור כמעט בדיוני ".  במיקרוסופט ישראל מסרו כי  " הדברים אינם ראויים לתגובה ".  ריצ'רד  ( ריצ'י )  דיינרמן ,  אחד מארבעת הישראלים ששהו על סיפון היאכטה באותה הפלגה ,  דווקא בחר להגיב .  ב-2005 שימש דיינרמן מנהל הערוץ הישיר ליצרניות ציוד עצמאיות  ( oem )  במיקרוסופט ישראל ,  תפקיד שאליו נכנס כחודש לפני כן .  כשנתיים לאחר מכן פוטר דיינרמן ממשרתו במיקרוסופט ישראל ,  לאחר שהועלו טענות בנוגע לתפקודו המקצועי ותרומתו לסניף הישראלי .  דיינרמן סיפר השבוע ל-themarker על זכרונותיו מהשיט ,  שסותרים במידה את טיעוני eim .  עם זאת ,  קרוב לוודאי כי גם מיקרוסופט לא תשבע נחת מפרסום זכרונותיו של העובד לשעבר . " הגענו אל היאכטה מכנס שותפים שערכה החברה באתונה ",  נזכר דיינרמן ,  שאינו מעורב בהליכים המשפטיים . " בכנס השתתפו כ- 1,000 איש - בכירים ממיקרוסופט העולמית ,  בכירים בהנהלה האירופית של החברה ושותפים עסקיים מכל מדינה .  מישראל הגענו אני ועוד שלושה נציגי חברות הפצה ,  בהם מנכ"ל eim ,  אברהם  ( אבי )  דולברג ".   " הכנס נערך בלגוניסי ריזורט ,  אתר נופש ענק בסמוך לאתונה ",  המשיך דיינרמן . " אחרי הכנס ,  מנהל החטיבה שבה פעלתי החליט לערוך גיבוש לצוות .  לצורך כך הוא שכר יאכטה טורקית שהפליגה מרודוס .  טסנו לרודוס מאתונה כעשרה אנשים :  אני ,  מנהל החטיבה שלי ממצרים ,  מקבילי במיקרוסופט טורקיה ,  שני בכירים מהנהלת החברה העולמית מרדמונד ,  שני מנהלי חברות טורקיים ,  ושלושת הנציגים הישראלים של חברות ההפצה . " הפלגנו מרודוס לסימי ,  קוס ובודרום .  במשך שלושה ימים בילינו על היאכטה - קמים ,  קופצים לים ,  אוכלים צהריים ,  מפליגים ,  יורדים לאיים ,  אוכלים במסעדות נהדרות .  עשרה גברים על יאכטה ,  אלכוהול חופשי ,  סיגרים משובחים .  ממש ערוץ החיים הטובים ".   " בלילה האחרון בבודרום ,  הנציג הטורקי ומנהל החטיבה המצרי החליטו להזמין נערות ליווי טורקיות .  אנחנו ,  ארבעת הישראלים ואחד מהבכירים האמריקנים ,  הודענו שאנחנו יורדים לארוחת ערב על החוף - לא רצינו להשתתף בפעילות . " במשך כל הלילה הסתובבנו בפאבים בבודרום .  בחמש לפנות בוקר קיבלתי טלפון בהול מהספינה .  נקראתי להציל את המולדת - נגמרו הקונדומים .  כשחזרנו לספינה הפעילות עדיין נמשכה .  חומרים אסורים לא ראיתי .  גם לניסיונות שכנוע להשתתפות בפעילות לא הייתי עד ".  לדברי דיינרמן ,  ובניגוד לטענות eim ,  את היוזמה להבאת הנשים ליאכטה קשה לייחס למיקרוסופט עצמה . " בהחלט לא מדובר פה במדיניות תאגידית ,  להיפך .  מדובר בתפישת עולם ובתרבות של כמה בכירים מאזור הים התיכון .  גם במקרים אחרים עם אותם בכירים הייתי עד לסיום של סיורים במועדוני חשפנות ובפעילויות דומות .  מדובר בסיפור מינורי שנוגע לתרבות הבילוי של כמה גברים מצ'ואיסטים .  התרבות התאגידית של מיקרוסופט מאוד קשוחה - אנשים הולכים עם העיניים למטה כדי לוודא שאינם סוטים מהישר ימינה או שמאלה ".  דיינרמן טוען כי הנהלת מיקרוסופט ישראל היתה מודעת לפעילות החריגה על סיפון היאכטה היוונית ,  ואף קיימה דיון בנושא .  ממיקרוסופט ישראל לא נמסרה תגובה בנושא זה . " ההוקרה חשובה מהעלות הכספית"בכירים בתעשיית ההיי-טק הישראלית שעמם שוחחנו השבוע ,  הופתעו בעקבות פרסום הפרשה . " מדובר בסיפור מטורף - מנכ"ל מיקרוסופט העולמית יכול לשלם על כך במשרתו ,  כמובן אם מדובר בסיפור נכון ",  ציין בכיר בענף . " השתתפתי במאות מסעות שיט ונופשים דומים שחברות תוכנה עורכות למפיצים ",  אמר בכיר אחר , " באף אחד מהם לא היו בנות וסמים .  אלכוהול ואוכל טוב ?  בהחלט .  סקס וסמים ?  זה לא יכול להיות אמיתי ".  בילוי עם נערות ליווי אינו נוהג מקובל באירועים של תעשיית ההיי-טק ,  כך לפחות לפי עדויותיהם של הבכירים שעמם שוחחנו ,  הטוענים שהתופעה - אם קיימת - היא שולית ונוגעת ליוזמות אישיות של בודדים .  עם זאת ,  גם בלי אספקת שירותי מין ,  אירועי תגמול של התעשייה עשויים להיות בעייתים מבחינה אתית בנסיבות מסוימות .  כנסים מקצועיים ,  הנערכים בחו"ל וכוללים חשבון הוצאות מלא ,  כרטיסי vip לצפייה במשחקי היורוליג וטיולים למשווקים מצטיינים - אלה הם רק חלק מהפינוקים שמציעות חברות ההיי-טק לעובדיהן ,  שותפיהן העסקיים ולקוחותיהן .  לפני כשנה ,  למשל ,  הזמינה ענקית שרתי האחסון ,  emc כ-80 שותפים עסקיים ולקוחות בכירים לאולימפיאדת בייג'ינג על חשבונה .  אורקל ,  מיקרוסופט ויבמ ,  כמו חברות רבות אחרות ,  נוהגות לערוך כנסים שנתיים המיועדים לאנשי מכירות מצטיינים מכל מדינה . " מדובר בהיגיון פשוט ",  הסביר בכיר שהתארח בכמה אירועים כאלה , " מרבית אנשי המכירות המצטיינים הם אנשים אמידים .  אחת הדרכים לגרום לאנשים כאלה להרגיש שהם מתוגמלים זה להביא אותם לאתרי נופש אקזוטיים שאליהם הם לא היו מגיעים אחרת . " מדובר באירועים פנימיים של החברה - בחצי היום הראשון המנכ"ל מציג את מפת הדרכים העולמית של החברה .  אחרי זה כל אחד חופשי לעשות מה שהוא רוצה ,  והכל על חשבון החברה .  אנחנו מדברים על אירוח ברמה שרוב האנשים לא היו מרשים לעצמם :  חדרי מלון ברמה הגבוהה ביותר ,  שיט ,  צלילות ,  ערבי גאלה ,  ארוחות ערב במסעדות היוקרתיות ביותר .  אנשים מחכים לאירועים האלו במשך כל השנה . " כל התרבות הזאת נשענת על זה שההוקרה עצמה מהותית יותר מהעלות הכספית .  אירוח בכנס מפנק במקומות אקזוטיים ייחרט בצורה עמוקה בהרבה מאשר בונוס כספי בעלות דומה .  כמה יכול לעלות טיול מלא להוואי כולל מתנות ?  30 אלף דולר במקרה הקיצוני ביותר .  כדי ליצור תחושת מחויבות דומה לחברה על ידי בונוס כספי תצטרך החברה להשקיע הרבה יותר ".  כשתעשיית ההיי-טק רוצה לפנק במיוחד את שותפיה העסקיים ,  היא מוציאה אותם לסיורים בחו"ל ,  שנראים יותר כמו טיולים קבוצתיים .  כך ,  למשל ,  סניף השיווק של סימנטק ישראל הטיס לפני כחודש עשרות בכירים לספרד .  מיקרוסופט ישראל ערכה לפני כחמש שנים סיור דומה במרקש לכ-15 מנהלים בכירים בתעשייה הישראלית .  חברה נוספת שידועה בסיורים שהיא עורכת לשותפים העסקיים היא יבמ .  עד לפני כשלוש שנים הוציאה החברה סכומים ניכרים מדי שנה על  " אירוע הוקרה לשותפים ",  שבמסגרתו מימנה עבור המשתתפים טיולים ליעדים אירופים משתנים . " לטיול הוזמנו ראשי חברות השיווק שעמדו ביעדים השנתיים שלהם ",  אומר אחד הבכירים שהשתתפו בטיול כזה .  הטיולים הופסקו לפני כשלוש שנים לאחר שיבמ מכרה את חטיבת המחשוב האישי שלה ללנובו . " מחבקים את הלקוחות"מסעות כיף לשותפים עסקיים ומפיצים הם אולי ראוותניים ומנקרי עיניים ,  אך אין בהם פסול .  פינוקים ותגמולים של לקוחות הם עסק אחר מכיוון שמהם עשוי לעלות ריח רע של הטבה שעשויה להטות את בחירת הלקוח בחברה המתגמלת ולא במתחרותיה .  גם מנהלי חברות ההיי-טק יודעים כי מדובר במצב בעייתי ומרביתם ציינו בפנינו כי הם נזהרים בכל האמור בלקוחות .  עם זאת ,  יש הטוענים כי להתחככות בין בכירים בענף יש ערך מקצועי . " כשמנכ"ל אורקל ,  לארי אליסון ,  מזמין שלושה לקוחות נבחרים מישראל לארוחה מדובר אמנם בכבוד ,  אך בכך לא מתמצה העניין .  יש פה רמת מחוייבות שאותה מפגינה החברה בפני הלקוח ",  אמר בכיר בתעשייה .  בכיר אחר השתמש בביטוי 'חיבוק של הלקוחות' : " זו תעשייה שמערבת הרבה צ'ופרים ,  אבל בדרך כלל עושה זאת בצורה מתוחכמת .  אם אתה כבר בכנס ,  ייקחו אותך למסעדות הטובות ביותר על חשבון החברה .  ידאגו להפגיש אותך עם האנשים הנכונים .  מדובר בנורמה מקובלת מאוד ,  בעיקר בארה"ב .  הלקוחות - מנהלי מערכות המידע - מאוד אוהבים את החיבוק הזה ".  כיצד רואים זאת הלקוחות ?   " נוצר כאן גבול אתי מאוד מורכב לגבי מה מותר ומה אסור לקבל ",  מסביר מנהל מידע באחד הארגונים המסחריים הגדולים במשק , " החברות מנסות לשטוף אותך רגשית .  קל להגיד לא בטלפון - אבל להגיד לא בשיחה פנים אל פנים קשה יותר ,  ועוד יותר קשה כשמדובר בארוחת ערב שכל הוצאותיה משולמות .  יש לחץ על מנהלי מערכות המידע הבכירים כל הזמן ".  עם זאת ,  בכיר ששימש מנכ"ל באחת מספקיות ציוד התקשורת הגדולות בישראל מודה כי  " אם מפנקים מנהל מערכות מידע לאורך זמן זה משתלם .  מדובר בעיקר בלקחת אותם לכנסים באירופה וארה"ב - בשביל גוד טיים - וכשמדובר בכנסים שנקבעים ביעדים אקזוטיים ברור לכולם שהכנס הוא תירוץ טוב כדי לפנק את הלקוח ".  בין הכנסים הנערכים בחו"ל נחשב הכנס השנתי של אורקל ככזה שאליו מוזמנים שותפים עסקיים ,  לקוחות ומנהלי מערכות מידע רבים במיוחד .  בין הכנסים הנערכים בישראל נחשבים כנס טק-אד של מיקרוסופט באילת והכנסים הנערכים ביערות הכרמל ככנסים מפנקים . " חברות משתמשות בכנסים האלה כדי לייצר ערכים בעייתיים מבחינה אתית ",  מציין מנהל מערכות המידע . " כשמביאים אותך ליערות הכרמל ,  ובפועל נותנים שתי הרצאות בפתיחת הכנס ובסיומו לאורך סוף שבוע מלא הכולל לינה ,  ארוחות וספא - ברור כי ההיבט המקצועי אינו העיקרי ".  אחת הסוגיות הרגישות ביותר נוגעת לקציני צה"ל וחייליו - רבים מהם נמנים על המוזמנים לכנסים ולאירועים שאותן עורכות חברות ההיי-טק .  עם הזמנות בשווי מאות מיליוני שקל בשנה ,  צה"ל על יחידותיו השונות הוא אחד הלקוחות הבולטים ביותר של חברות ההיי-טק .  התקציבים של צה"ל הופכים את אנשי הרכש וקציני המחשוב של היחידות הצבאיות ליעד ראשון במעלה בעבור חברות ההיי-טק .  אלא שהתקנות הצה"ליות יוצרות לעתים מצבים כמעט אבסורדיים .  בשל תקנות צה"ל בנוגע לקבלת כרטיסי טיסה ,  למשל ,  אנשי צבא שהתארחו בכנס גדול של חברת היי-טק הגיעו למקום בכלי רכב צה"ליים .  במקרה אחר ,  אנשי צבא שהגיעו לכנס בילו את הלילה באכסניה צבאית .  חברות ההיי-טק אינן היחידות הנוהגות לתגמל בהטבות את לקוחותיהן ושותפיהן .  תעשיית הפארמה מוכרת כתעשייה עשירה הנוהגת להציע לרופאים טיולים לאתרים שונים ברחבי העולם ,  תוך תשלום מלא של הוצאות .  חברות הביטוח הגדולות נותנות לסוכניהן תגמולים דומים וגם מערכת היחסים בין גופי התקשורת ומשרדי היח"צ הגדולים עולה לא פעם על הפרק בהקשר זה . " פעם היינו יותר נקיים מתעשיות אחרות ",  אומר אחד האנליסטים הבכירים בתעשיית ההיי-טק , " עכשיו אנחנו מתחילים להיות כמוהם .  אני מאוד חושש מהעתיד ".  ממיקרוסופט נמסר בתגובה : " טענות eim מחשבים וטכנולוגיות נגד מיקרוסופט חסרות בסיס .  מיקרוסופט סייימה את יחסיה המסחריים עם eim לאחר שההסכם עמה הסתיים .  כתוצאה מהפרות יסודיות של eim את הסכם ההפצה שלה ,  הגישה מיקרוסופט תביעה על סך 2.5 מיליון דולר באירלנד .  אנו בטוחים שבית המשפט יתמוך בעמדתנו . " מיקרוסופט אוסרת על עובדיה לתת לעובדי ממשל הטבות שעשויות להיחשב כשוחד או כהפרה אחרת של הוראות החוק . " מיקרוסופט פועלת על פי הקודים האתיים המחמירים ביותר ביחסים עם לקוחותיה ושותפיה המסחריים ".  מיבמ נמסר : " החברה אינה מממנת את השתתפותם של לקוחות בכנסי לקוחות בחו"ל ".  מ-emc לא התקבלה תגובה .  סייע בהכנת הכתבה :  שוקי שדה 

" נקראתי להציל את המולדת - נגמרו הקונדומים "
 מה קרה על סיפון יאכטה ששכרו בכירים במיקרוסופט ב-2005 עבור שותפיהם העסקיים ?  במסמך משפטי שהגישה השבוע חברה ישראלית המסוכסכת עם מיקרוסופט נטען כי בכירי ענקית התוכנה הזמינו לשיט נערות ליווי  ?  ריצ'י דיינרמן ,  עובד מיקרוסופט לשעבר שפוטר ונכח על הסיפון מאשר את הע

