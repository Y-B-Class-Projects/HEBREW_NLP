מישהו מטפל בכם
וואלה !  ואתר דוקטורס הודיעו על שיתוף פעולה ארוך טווח .  מעתה ישולבו בוואלה !  בריאות ושירותים רפואיים חדשניים דוגמת פענוח בדיקות דימות און ליין ,  בדיקות קשב וריכוז ,  שירותי דיאטה ועוד
וואלה !  ואתר דוקטורס ,  מבית d-group ,  קבוצת האינטרנט של דפי זהב ,  הודיעו היום  ( שני )  על חתימת חוזה להסכם שיתוף פעולה ארוך טווח .  במסגרת שיתוף הפעולה יהפוך אתר הבריאות המוביל doctors.co.il לספק התוכן הבלעדי של וואלה !  בתחום הבריאות ,  הכולל גם את תחום הפורומים ואת סל השירותים הרחב המוצע לגולשים .  
כתוצאה ממהלך זה ישולבו לראשונה בוואלה !  בריאות אינדקסים ושירותים רפואיים חדשניים בהם :  פענוח בדיקות דימות און ליין ,  בדיקות קשב וריכוז ,  שירותי דיאטה אישיים ועוד .  בנוסף ,  יוכלו גולשי וואלה !  לקבל שירותי חוות דעת שנייה .  שירות זה הינו חדשני ובלעדי לדוקטורס במסגרתו יוכלו הגולשים לשלוח תוצאות בדיקות כמו MRI ,  CT או ממוגרפיה לפענוח וחוות דעת של מומחה נוסף .  
אסף תדהר ,  מנכ"ל דוקטורס ,  מסר : " אנו שמחים על שתוף הפעולה עם וואלה !  ,  פורטל האינטרנט המוביל בישראל ,  ובטוחים כי מאגרי המידע המקצועיים ,  יחד עם השירותים הרפואיים המתקדמים של דוקטורס ,  יעניקו ערך מוסף אמיתי לגולשיה .  צעד זה הינו נדבך נוסף במהפכת האינטרנט בעולם הרפואה ,  מהפכה המנגישה לכולם את שירותי הרפואה ,  מהפשוטים ביותר ועד שירותי הפרימיום ". 
לדברי גיא סעד ,  משנה למנכ"ל וואלה !  : " ההסכם מאפשר לגולשי וואלה !  ליהנות מגישה ישירה למידע חיוני ועדכני בנושא רפואה ואורח חיים בריא ומשירותי האונליין האיכותיים ביותר בתחום הבריאות בישראל .  אנו צופים כי העמקת שיתוף הפעולה עם דוקטורס ייצר גידול של עשרות אחוזים בתעבורה לוואלה !  בריאות .  כמו כן ,  העשרת התוכן ושילוב האינדקסים והשירותים הרפואיים בוואלה !  יגדילו בצורה משמעותית את הכנסותיה של החברה מתחום הבריאות ". 

מישהו מטפל בכם
וואלה !  ואתר דוקטורס הודיעו על שיתוף פעולה ארוך טווח .  מעתה ישולבו בוואלה !  בריאות ושירותים רפואיים חדשניים דוגמת פענוח בדיקות דימות און ליין ,  בדיקות קשב וריכוז ,  שירותי דיאטה ועוד

