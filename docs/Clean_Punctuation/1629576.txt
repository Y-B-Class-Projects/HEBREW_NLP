תעדכנו את החוקים
הקליפרס עצרו רצף של 9 הפסדים בדרבי של ל.א ,  וניצחו את הלייקרס 91:102 .  בוסטון ניצחה במיאמי 106:112 אחרי הארכה
תשעה הפסדים רצופים ספגה לוס אנג'לס קליפרס מיריבתה העירונית ,  לוס אנג'לס לייקרס .  בעוד פיל ג'קסון ושחקניו קוצרים הצלחה לאורך העשור ,  הקליפרס המשיכו את מסורת אבותיהם והקפידו להישאר הקבוצה הלא מוצלחת של עיר המלאכים .  הלילה  ( בין רביעי לחמישי )  ,  ההיסטוריה סטתה מדרכה .  הקליפרס שלטו במשחק לכל אורכו וניצחו את קובי בריאנט וחבריו 91:102 .  
דווין וויד הזכיר לכולם מדוע הוא מכונה פלאש .  וויד הוליך את מיאמי עם 44 נקודות ,  כולל חטיפה וסל גדול ,  פחות משנייה לסיום .  אבל הלילה  ( בין רביעי לחמישי )  הוא פגש את רייג'ון רונדו ,  שהשווה עם סל-באזר מדהים וכפה על מיאמי הארכה ,  בה בוסטון נטלה את ההובלה עד לסיום וניצחה בפלורידה 106:112 .  דטרויט ממשיכה להידרדר ולבייש את את עצמה ,  והלילה היא ספגה הפסד 11 רצוף כשנוצחה בסן אנטוניו 112:92 .  טורונטו ממשיכה ללהוט והשיגה ניצחון שביעי בשמונת משחקיה האחרונים כשהפתיעה באורלנדו אם 103:108 .
 תוצאות משחקי הלילה :  
אטלנטה  ( 12:22 )  - ניו ג'רזי  ( 32:3 )  89:119קליבלנד  ( 9:28 )  - וושינגטון  ( 22:11 )  98:121אורלנדו  ( 11:24 )  - טורונטו  ( 18:18 )  108:103אוקלהומה סיטי  ( 16:19 )  - ניו אורלינס  ( 16:17 )  97:92מינסוטה  ( 29:7 )  - גולדן סטייט  ( 24:10 )  107:101מיאמי  ( 16:17 )  - בוסטון  ( 8:25 )  112:106  ( הארכה ) סן אנטוניו  ( 12:21 )  - דטרויט  ( 23:11 )  92:112פיניקס  ( 13:23 )  - יוסטון  ( 16:20 )  110:118יוטה  ( 16:19 )  - ממפיס  ( 17:17 )  94:117ל.א קליפרס  ( 18:16 )  - ל.א לייקרס  ( 7:28 )  91:102
כשהקליפרס הוליכו 43:52 במחצית ,  גם אחרון יושבי הסטייפלס סנטר לא האמין שהחגיגה הזאת על חשבון קובי ברינאט וחבריו תימשך .  הלייקרס קלעו 30 ברבע השלישי וצימקו את ההפרש ובאוויר עמדה ריחפה התחושה כי המהפך והניצחון של הקבוצה הזוהרת של העיר הוא רק עניין של זמן .  אבל המלאכים של לוס אנג'לס לא לבשו הלילה צהוב-סגול .  הקליפרס עצרו את הלייקרס על 38.4 אחוז מהשדה ,  שלטו 44:50 בכדורים החוזרים ופרגנו אחד לשני 28 אסיסטים לעומת 17 בדרך לניצחון ,  שקטע רצף של תשעה הפסדים בדרבי .  כמו בכל סרט הוליוודי שחוק ,  הלוזר הפך לווינר הגדול .  בארון דייויס הוליך את המנצחים עם 25 ו-10 אסיסטים ,  כריס קיימן היה מצוין עם 21 נקודות  ( 7 מ-19 מהשדה )  ו-14 ריבאונדים ,  אריק גורדון הוסיף 18 ומרכוס קמבי קלע 6 והוריד 13 .  קובי בריאנט אמנם קלע 30  ( 11 מ-15 מהקו )  אבל היה פושר עם 10 מ-30 מהשדה ,  למרות שמונת האסיסטים שמסר .  שנון בראון קלע 15 מהספסל ,  אנדרו ביינום קלע 15 והוריד 14 ריבאונדים ,  למאר אודום תרם 9 ואסף 16 כדורים חוזרים ,  אבל ללא פאו גאסול ועם 8 נקודות בלבד מצדו של רון ארטסט ,  ללייקרס לא היו מספיק כלי נשק ובעיקר אנרגיה ,  לחולל מהפך .  
מיאמי  ( 16:17 )  - בוסטון  ( 8:25 )  112:106  ( הארכה ) 
דווין וויד עשה הכל נכון ,  חטף כדור ו-0.6 שניות לבאזר הטביע והעלה את מיאמי ליתרון 99:101 .  אבל אז הגיעה הקוסם רייג'ון רונדו ,  שהפך את המסירה מושלמת של פול פירס לסל שוויון מרגש .  הארכה .  בתוספת הזמן בוסטון נטלה את ההובלה ויצאה ממיאמי עם ניצחון גדול ומתוק . " חייבים רק להאמין ,  זה ניצחון גדול ",  קרן המאמן דוק ריברס בסיום , " מצאנו את הדרך שלנו ,  הרבה שחקנים עשו הרבה דברים קטנים שעזרו לנו ".  בוסטון התגברה על שיא עונה של דווין וויד ,  שהפציץ 44 נקודות  ( 15 מ-34 מהשדה )  והוסיף לכך 7 אסיסטים .  אודוניס האסלם עזר לפלאש עם 19 מהספסל ,  אבל השניים לא יכלו לעובדה שכל החמישייה של בוסטון  ( ללא קווין גארנט )  קלעה בדאבל-פיגרס .  רונדו הצטיין עם 25 נקודות ו-8 אסיסטים ,  ריי אלן הוסיף 22 ב-6 מ-10 מהשדה ,  קנדריק פרקינס היה מצוין עם 20 ו-10 ריבאונדים ,  פול פירס הוסיף 17 ו-5 אסיסטים וראשיד וואלאס תרם 16 ו-9 ריבאונדים .
 אורלנדו  ( 11:24 )  - טורונטו  ( 18:18 )  108:103
הקנדים פתחו נורא את העונה ,  אבל עכשיו הכל בטעם של סירופ מייפל .  הידו טורקוגלו פגש את האקסית ,  קלע 17 ושמח לומר בסיום ש"כולם יודעים שאנחנו יותר טובים עכשיו ,  נוח לנו אחד עם השני ואפשר לראות את זה ".  כריס בוש הוריד 12 ריבאונדים וכמו אנדראה ברניאני קלע גם הוא 18 נקודות .  דאנק של וינס קרטר הפיח תקוות באורלנדו 43.4 שניות לסיום וצימק למינוס 2 ,  אבל ג'יי.ג'יי רדיק  ( 22 נקודות )  החטיא שלשה בשניות הסיום ולא הצליח להשוות ,  והראפטורס רשמו ניצחון שביעי בשמונת משחקיהם האחרונים .  דוויט הווארד קלע 20 והוריד 12 ריבאונדים למג'יק ,  שלראשונה העונה רשמו רצף של שלושה הפסדים רצופים .
 לראות ולבכות אם אתם אוהדי דטרויט ,  לירות ולצחוק אם אתם אוהדי סן אנטוניו .  הספרס הירשו לפיסטונס 2 מ-13 בלבד מחוץ לקשת ,  ונהנו למסור אחד לשני 30 אסיסטים ,  כשברבע הרביעי המשחק הצמוד הופך לחגיגה בלבן-שחור עם 17:35 לטובת המארחים .  הפיסטונס ספגו הפסד 11 רצוף ,  ולא נראה שום שיפור באופק .  טוני פארקר הוליך את הטקסנים עם 23 נקודות ו-6 אסיסטים ,  ריצ'רד ג'פרסון הוסיף 17 ,  טים דאנקן רשם 14 סולידיות ומאנו ג'ינובילי נתן יד מהספסל עם 16 .  ריפ המילטון הוליך את הבוכנות עם 29 ,  צ'רלי וילנואבה עזר עם 14 מהספסל .
 קליבלנד  ( 9:28 )  - וושינגטון  ( 22:11 )  98:121
גם אם כל שחקני וושינגטון היו שולפים אקדחים ברבע הרביעי ,  ספק אם היו מצליחים לנצח באוהיו . " זה כמו ענן שחור מעלינו ",  התייחס הגארד דשון סטיבנסון לחסרונו של השולף גילברט ארינאס ,  שהושעה עד להודעה חדשה מהליגה , " פגעו בנו ואנחנו עלולים להישבר ".  לברון ג'יימס קלע 23 ,  חילק 8 ואסף 7 ,  וכל זה בשלושה רבעים בלבד .  שאקיל אוניל הוסיף 17 ב-17 דקות והקאבס לא גילו רחמים כלפי האורחים כשקלעו את מספר הנקודות הגבוה שלהם עד כה העונה .  לקאבס זה ניצחון 13 ב-15 משחקיהם האחרונים .  אנטואן ג'יימיסון הוביל את הוויזארדס עם 26 ,  רנדי פוי הוסיף 18 מהספסל .
 אטלנטה  ( 12:22 )  - ניו ג'רזי  ( 32:3 )  89:119
ההוקס הוכיחו ראייה טובה ,  צלפו ב-57.3 אחוז מהשדה ועצרו רצף של ארבעה הפסדים .  אין ספק ,  הנטס המ-זע-ז-עים באו להם בזמן .  ג'מאל קרופורד שוב הוכיח כי הוא מועמד רציני לתואר השחקן השישי של העונה ,  כשעלה מהספסל והפציץ 29 נקודות ב-10 מ-14 מהשדה .  ג'ו ג'ונסון תרם 20 לאטלנטה ומרווין וויליאמס הוסיף 12 .  יי ז'יאנליאן קלע 19 וקלט 11 ריבאונדים לנטס ,  דווין האריס הוסיף 15 .
 פיניקס  ( 13:23 )  - יוסטון  ( 16:20 )  110:118
הסאנס פתחו נהדר והוליכו ב-16 הפרש ,  אבל אז יוסטון הפעילה מבערים ,  הפכה את התוצאה והוליכה אף היא ביתרון 16 !  מה תגידו .. .אבל אז התעורר לו בעל הבית סטיב נאש ,  שחילק 12 אסיסטים ,  הוסיף להם 26 נקודות וניצח על עוד קאמבק מפואר של פיניקס ,  שהעניק לה ניצחון . " כשפיגרנו ב-16 ידענו שאנחנו קבוצה שטובה בהרבה מהצב לה היא הגיעה ",  אמר אמרה סטודמאייר שקלע 25 ואסף 11 ריבאונדים .  צ'נינג פריי הוסיף 22 ו-9 ריבאונדים למנצחים ,  ג'ייסון ריצ'רדסון הוסיף 20 .  ארון ברוקס הוליך את הרוקטס עם 34 נקודות ,  אבל המצטיין בשורות המפסידים היה קרל לאנדרי שקלע 31 והוריד 10 ריבאונדים מהספסל .
 יוטה  ( 16:19 )  - ממפיס  ( 17:17 )  94:117 
" כשאתה חולק בכדור ,  מוסר ומשתף ,  תקבל הרבה סלים קלים ",  הסביר מאמן יוטה ג'רי סלואן את הסיבה לניצחון , " החבר'ה שלנו עשו עבודה נהדרת במובן הזה ".  הג'אז הוכיחו הרמוניה נדירה עם שיא עונה של 39 אסיסטים ,  שהובילו ל-56.8 אחוז מהשדה .  סי.ג'יי מילס הפליא עם 24 נקודות ,  קרלוס בוזר הוסיף 20 ו-6 ריבאונדים ,  ו- ווסלי מתיוס הוסיף 15 מהספסל .
 אוקלהומה סיטי  ( 16:19 )  - ניו אורלינס  ( 16:17 )  97:92
כל החמישייה של ההורנטס קלעה בדאבל-פיגרס ,  כשדייויד ווסט מוליך אם 19 ו-8 ריבאונדים וכריס פול מפנק ב-14 ו-13 אסיסטים .  למרות שת'אנדר שלטו 35:44 בריבאונד ,  הם לא הצליחו לתרגם זאת לריצה וסלים קלים וקלעו רק 44.3 אחוז מהשדה לעומת 49.3 מצד היריבה . " אם זה מגיע לרבע רביעי צמוד ,  אנחנו יודעים מה לעשות ",  אמר פול בסיום .  קווין דוראנט הוליך את המפסידים עם 27 ,  ג'ף גרין הוסיף 20 .
 מינסוטה  ( 29:7 )  - גולדן סטייט  ( 24:10 )  107:101
הווריורס טסו ליתרון 22:34 בסיום הרבע הראשון ,  הוסיפו 27 ברבע השני ובהמשך רק ניסו לשמור על הפער ,  כדי שלא יתפתח משחק צמוד שיגרום להם לאחר לטיסה .  קורי מגטי נלחם הכי טוב עם 28 ו-9 ריבאונדים ,  מונטה אליס הוסיף 20 ו-7 ריבאונדים למנצחים .  אל ג'פרסון היה מעולה במינסוטה עם 26 נקודות  ( 12 מ-18 מהשדה )  ו-14 ריבאונדים ,  קווין לאב היה מצוין אף הוא עם 23 נקודות ו-16 ריבאונדים .
 
תעדכנו את החוקים
הקליפרס עצרו רצף של 9 הפסדים בדרבי של ל.א ,  וניצחו את הלייקרס 91:102 .  בוסטון ניצחה במיאמי 106:112 אחרי הארכה

