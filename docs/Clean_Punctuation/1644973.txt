התחנה המרכזית הישנה עוברת מתיחת פנים
המשטרה והעירייה בתל אביב פתחו במבצע  " ניקיון "  של מתחם התחנה המרכזית הישנה בעיר .  בתכנית - מאבק בפשע ,  בבנייה הבלתי חוקית ,  במסחר בנשים וסמים
 ( באדיבות הערוץ הראשון ) 
על רקע מבצע הגירוש הנרחב של אוכלוסיית הזרים שמוביל שר הפנים אלי ישי ,  פינוי הבינוי שנועד להפוך את איזור נווה שאנן לשכונת מגדלי יוקרה ומשרדים שמקדם ראש העיר רון חולדאי יוצאת משטרת מחוז תל אביב למבצע  " תחנה בטוחה ".  מטרת המבצע היא לפעול נגד הפשיעה במתחם שהפך לקרקע הנחשקת בתל אביב להשקעה בידי יזמי נדל"ן וקבלנים בעידודה של עיריית תל אביב .
 במשטרת מחוז תל אביב אומרים כי  " תכלית הפעילות שתיערך היא הורדת כמות אירועי האלימות והפשיעה במקום וחיזוק תחושת הביטחון של תושבי דרום העיר ".  המטרות המוצהרות של המבצע הן לצמצם את תופעת הזנות הנפוצה במקום ,  ולהילחם בתעשיית הסחר והשימוש בסמים הנפוצה בסביבת נווה שאנן .  
במבצע ייקחו חלק גם אנשי אגף ההנדסה של עיריית תל אביב אשר יפעלו באזור ויחפשו אחר מבנים לא חוקיים ודוכני ממכר  ( "בסטות ")  שהוקמו שלא כחוק ,  ואלו שנבנו ללא האישורים המתאימים ייהרסו על ידי עיריית תל אביב .  האגף לשיפור פני העיר לוקח באופן רשמי חלק במבצע  " התחנה הבטוחה "  ויתחיל כעת ,  לאחר שנים של הזנחה ,  לשפץ מדרכות ופנסים במתחם המתפורר והנטוש .
 בנוסף ,  תמשיך פעילותה יחידת  " עוז ",  האחראית על נושא השוהים הבלתי חוקיים .  לאור המבצע שימשך מספר שבועות ואולי אף חודשים ,  לכוח המשטרתי האחראי על האיזור שכלל עד היום פלוגת מג"ב אחת של חיילים בשירות סדיר ,  תצטרף פלוגה נוספת ותוקם תחנת משטרה חדשה ברחוב לוינסקי .  הקמת התחנה נועדה לספק נוכחות משטרתית תמידית באיזור ,  שהפך בשנים האחרונות ל"הארלם "  של תל אביב ושטח הפקר בו נשים ,  אנשים וסמים נסחרים ללא הפרעה .  בחצי השנה האחרונה בלבד ,  אירעו בו ארבעה מקרי רצח .  האבסורד העיקרי הוא שבמדרחוב נווה שאנן ישנה נקודת שיטור קהילתית אשר עומדת נטושה מספר שנים עקב חוסר בתקציב ובתקנים .  במשך שנים דרשו בעלי העסקים ותושבי המדרחוב מוכה הפשע להפעיל את התחנה .  התחנה החדשה שתיפתח ברחוב לווינסקי נועדה לטענתם , " לשרת את התושבים החדשים שחולדאי מבקש להביא לכאן ".  
בשנת 2001 החלה עיריית תל אביב בתכנון פינוי בינוי למתחם לווינסקי והתחנה המרכזית הישנה .  התוכנית אשר אושרה על ידי עיריית ת"א-יפו והוועדה המחוזית לתכנון מחוז ת"א יצאה לפועל בחודש אוגוסט השנה עם הריסת רציפיה של התחנה המרכזית הישנה .  התוכנית קובעת הוראות בדבר פינוי והריסת כל המבנים הקיימים במתחם ,  במקום אלו ייבנו 18,500 מ"ר מגורים ו- 74,200 מ"ר משרדים במגדלים בני 13 ו-40 קומות .
 לטענת החברה להגנת הטבע ותושבי שכונת נווה שאנן , " התכנית סובלת מפגמים סביבתיים וחברתיים חמורים כאשר בראש וראשונה היא מתעלמת מהמרקם העירוני-חברתי הקיים ומבקשת לדחוק החוצה קהילות מוחלשות ומהגרי עבודה ,  מתעלמת מהמאפיינים החברתיים הנוכחיים בסביבת התחנה המרכזית החדשה ונווה שאנן ואינה כוללת פתרונות חלופיים לאוכלוסייה זו בתחומה .  הבניינים שיבנו לא יכילו אותם ,  השטחים הירוקים המוצעים אינם נגישים ואינם מזמינים אותם ושינוי אופי הבינוי במקום יביא להחלפת אוכלוסיה במקום לחיזוקה ". 

התחנה המרכזית הישנה עוברת מתיחת פנים
המשטרה והעירייה בתל אביב פתחו במבצע  " ניקיון "  של מתחם התחנה המרכזית הישנה בעיר .  בתכנית - מאבק בפשע ,  בבנייה הבלתי חוקית ,  במסחר בנשים וסמים

