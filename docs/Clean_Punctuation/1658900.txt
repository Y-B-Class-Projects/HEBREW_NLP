האם אתה חשוף לתביעה אישית ?  
אחריות עובדים
 >  >  י' ,  מדריכת סדנאות לגיבוש עובדים ,  הועסקה כפרילנסרית בחברה שמתמחה בנושא .  במסגרת תפקידה נשלחה להעביר סדנת גיבוש לעובדי בנק גדול .  במהלך הפעילות ,  שקבועה מראש ומתבצעת על פי תכנים והנחיות של החברה המשלחת ,  נפצעה אחת מעובדות הבנק ,  שהגישה תביעה נגד החברה המארגנת .  החברה מצדה לא התבלבלה ותבעה את י' בתביעה אישית ,  בטענה שהתרשלה בתפקידה .  אף שפעלה בשליחות ומטעם החברה ,  דבר שאמור היה להבטיח ולהסדיר את הכיסוי הביטוחי במסגרת  " פוליסת ביטוח אחריות מקצועית ",  מצאה עצמה י' מופקרת על ידי מעסיקה כשהוא מגלגל את התביעה לפתחה - מימון שכר טרחת עורכי דין ,  אגרות בית משפט ,  עלויות מומחים ותשלום פיצוי אפשרי לנפגעת ,  במקרה שבית המשפט יקבע כך - הכל מכיסה .  מופרך ככל שיישמע ,  סיפורה של י' אינו חריג .  במצב התעסוקתי נכון להיום ,  מאמני כושר אישיים ,  מדריכי פילאטיס ויוגה וסדנאות הכנה לצה"ל ושאר המועסקים על ידי חברות חיצוניות כנגד חשבוניות ,  חשופים לתביעות אישיות מצד המעסיקים שלהם ומצד הלקוחות .  אף שהם אמורים להיות מבוטחים על ידי המעסיק ,  הרי שבפועל ,  מרבית המדריכים שמועסקים על ידי חברות חיצוניות אינם מבוטחים בפוליסת ביטוח אחריות מקצועית ,  מה שחושף אותם לתביעות אישיות במקרה של תאונה במקום העבודה .  מניסיוני ,  מרבית העובדים כלל אינם מעלים על דעתם לוודא שהמעסיק מספק להם כיסוי ביטוחי מתאים .  יתרה מזאת ,  גם במקרים הבודדים שבהם העובד מודע לזכויותיו ,  הרי שיכולת המיקוח שלו מול החברה נמוכה ,  כך שהוא מעדיף לקבל את העבודה ולקוות לטוב מאשר להיות מסומן כ"עושה בעיות ".  אז מה עושים ?  חשוב תחילה להבין ולהפנים כי כיסוי ביטוחי מתאים יכול להציל אתכם .  זה אינו המקום לחסוך - ודאו שאתם מבוטחים .  ודאו את קיומו של הסכם עבודה עם החברה שמולה אתם עובדים .  הסדרת מערכת יחסים של עובד-מעביד בין הצדדים ,  שמעוגנת בחוזה ,  יכולה ברוב המקרים להכריע את הכף ולהטיל את האחריות המלאה לתביעה על החברה ששלחה את המדריך להעביר את הסדנה .  התעקשו כי להסכם העבודה יתווסף סעיף שבו החברה מתחייבת לתת לכם גיבוי מלא ,  לרבות פיצוי התובע במקרה של הגשת תביעה .  אם אינכם מרגישים בנוח להעלות את הנושא או שקבלת העבודה חשובה לכם בכל מחיר ,  גם אם המעסיק חוסך מכם את עלות הפרמיה - בררו עם איש מקצוע מהו הכיסוי הנכון ביותר לתחום העיסוק שלכם ורכשו את הפוליסה באופן פרטי .  העלויות אינן גבוהות ,  וכאמור ,  אתם תדעו להעריך את הצעד אם חלילה תזדקקו להפעיל את הביטוח .  חשוב לזכור כי על אף תחושת אי הנעימות שמפניה חוששים העובדים ,  הרי שזו חובתה של החברה המארגנת ,  כמי ששלחה אותם להעביר את הסדנה ,  לגבות אותם בעת הצורך .  הטלת האשמה והאחריות לנזק על המדריכים באופן אישי ,  כמוה כטענת מעביד להסרת אחריותו מפעולותיהם ותוצריהם של עובדיו ,  אשר נגועה בחוסר תום לב .  - הכותב הוא מומחה בנזיקין וביטוח ובליטיגציה מורכבת

האם אתה חשוף לתביעה אישית ?  
אחריות עובדים

