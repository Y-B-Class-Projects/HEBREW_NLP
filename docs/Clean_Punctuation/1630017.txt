אפקט בר רפאלי עובד על ליאו 
חשבתם שבר צריכה את ליאו בשביל הפרסום ?  תחשבו שוב .  נראה שגם היחצ"נים של דיקפריו הבינו סוף-סוף את מה שיודע כל עורך מתחיל בכל אתר נידח :  תמונה אחת של הדוגמנית תקפיץ את הפופולריות שלך
 >  >  בימים האחרונים זינקה הפופולריות של ליאונרדו דיקפריו לגבהים שלא היה בהם כבר שנים .  כמות החיפושים אחר מידע על השחקן בן ה-35 במנוע החיפוש של גוגל גברה והלכה בחודשים האחרונים עד לשיא של הימים האחרונים  ( ראו גרף )  .  מכיוון שהסרט הקרוב ביותר שלו אמור לצאת לאקרנים רק בעוד כחצי שנה ,  ההסבר לזינוק בפופולריות שלו הוא די פשוט .  קוראים לו  " אפקט בר רפאלי ".  את מה שיודע כל עורך מתחיל של כל אתר אינטרנט נידח בישראל ,  למדו כנראה גם יחצ"ניו של דיקפריו :  די בתמונה אחת עם רפאלי כדי לרכז עניין עצום ולזכות ברייטינג גבוה ביותר .  שתי סדרות של תמונות של הזוג ,  שמסמלות את חידוש הקשר ביניהם ,  הוטלו בימים האחרונים למערכה ומאז גם אתרי הרכילות וגם מדורי הסלבס באמצעי התקשורת השמרניים גועשים ורועשים :  האם הם חזרו ?  סדרה אחת של תמונות - שנראית כמו תמונות פפראצי אותנטיות - תפסה את הזוג בחופשה במקסיקו על שפת הבריכה .  יומיים לאחר מכן הופצה סדרת צילומים נוספת שנראית מוזמנת ומתוזמנת לחלוטין ובה מחייכים רפאלי ודיקפריו ממרפסת בית מלון לעבר הצלמים .  זו ,  כך אפשר להבין מניתוח הנתונים שמספק מנוע החיפוש גוגל ,  הסיבה העיקרית לעלייה בהתעניינות בדיקפריו ובבת זוגו .  גם אם נניח בצד את הציניות ולא נחשוד שמדובר במערכת יחסים מתוסרטת שמאחוריה עומדים אנשי יחסי הציבור של השניים ,  אי אפשר להתעלם מהתוצאות החיוביות שהניב הקשר הזה לשניהם :  הוא תיחזק את התדמית של דיקפריו כרווק מבוקש ומסתורי שמתחבר לדוגמניות זרות ויפהפיות ;  ורפאלי נהפכה מדוגמנית ישראלית אנונימית לשם המככב במדורי הרכילות ובמהדורות חדשות ערוצי הבידור בעולם .  מאוחר יותר גם כבשה רפאלי את ה-פסגה הנחשקת - כשהצטלמה לשער מהדורת בגדי הים של המגזין הפופולרי  " ספורטס אילוסטרייטד ".  והנה ,  גוגל מגלה לנו ש-2009 היתה שנה דרמטית לא רק לשווקים הפיננסיים ,  אלא גם עבור המותג  " בר רפאלי ".  הפופולריות שלה זינקה בשנה החולפת בזכות  " ספורטס אילוסטרייטד "  לממדים שדיקפריו זוכר כמותם רק מימיו הזוהרים של הסרט  " טיטאניק "  - לפני 13 שנה .  אמנם הגרף של ליאו יציב יותר משל רפאלי ,  אבל הוא לא נוסק לגבהים היסטריים כמוה ,  ומגמת הגרף שלו בירידה .  מערכת יחסים של פפראצי אם נחבוש לרגע שוב את הכובע הציני - רק לצורך התרגיל המחשבתי כמובן - נזכיר שאתרי הפפראצי והרכילות נהפכו כבר מזמן לקורבנות של מערכות יחסי ציבור משומנות של תעשיית הבידור ההוליוודית .  מאחורי כל כוכב קולנוע ,  זמרת ,  דוגמנית ,  רומן מתוקשר או פרידה מרעישה ,  ניצב אולפן סרטים ,  חברת תקליטים ,  או ערוץ טלוויזיה שמעוניין למכור לנו מוצר כלשהו .  ובמלים אחרות :  מי שלא רוצה שתמונתו בעת חופשה רומנטית תשתרבב לאתרים האלה ,  יודע איך לעשות זאת .  אם אנשי יחסי הציבור של דיקפריו הניחו זה לצד זה את הגרפים המתארים את החיפושים בגוגל אחר השמות  " ליאונרדו דיקפריו "  ו"בר רפאלי "  - והם נדרשים לעשות זאת מתוקף היותם ציניים מקצוענים - הם לא יוכלו להתעלם מהפופולריות של הלקוח שלהם בשנים האחרונות .  אחרי כשלוש שנים שבהן סייע דיקפריו לקריירה של רפאלי ,  עתה היא יכולה להתגאות בתרומתה המובהקת למערכת היחסים ביניהם .  ובאשר לשאלה לאן הולכת מערכת היחסים הלא יציבה בין הכוכב ההוליוודי לדוגמנית הישראלית ,  ההערכות בעיתונות תעשיית הבידור הן כי את התשובה לכך נקבל בשבוע הבא ,  על השטיח האדום בטקס חלוקת פרסי גלובוס הזהב .
 
אפקט בר רפאלי עובד על ליאו 
חשבתם שבר צריכה את ליאו בשביל הפרסום ?  תחשבו שוב .  נראה שגם היחצ"נים של דיקפריו הבינו סוף-סוף את מה שיודע כל עורך מתחיל בכל אתר נידח :  תמונה אחת של הדוגמנית תקפיץ את הפופולריות שלך

