פיג'ו גדולה וקטנה
ה-HR1 קונספט הוא רכב פנאי קומפקטי עתידני עם מנוע בנזין 1.2 ל' קטן-נפח המפיק 147 כ"ס בסיוע חשמלי .  היברידי אורבני שימושי ? 
תערוכת פריס היא בית שני לפיג'ו .  ועל אף שהיא מבקרת בו פעם בשנתיים כמו כולן ,  מרבית החשיפות שלה מתרכזות בכלי-רכב עממיים .  המכונית הכי חשובה שלה השנה היא ה-508 ,  המחליפה המאוגדת לשתי מכוניות גדולות שלפחות אחת מהן לא זכתה להצלחה כבירה - ה-407 וה-607 .  אולם ,  לצד המשפחתית הגדולה ומכונית קונספט ספורטיבית מרהיבה  ( EX1 )  ,  פיג'ו מגלגלת החוצה קונספט נוספת בשם HR1 המביאה עימה לא רק הופעה אטרקטיבית לרכבי הפנאי הקומפקטיים ,  אלא גם מנוע טורבו גמדי וחזק .
 רשימת התיאורים הציוריים שמפיצה פיג'ו אודות ה-HR1 דמיונית כהרגלה :  סלסלי קניות ,  עיצוב יוצא-דופן ,  אופנה מפולפלת ובעצם כל הגדרה שמתאימה לרכב פנאי משפחתי  - " הוא תוכנן לשאת משפחות צעירות ברוחן ומכיל מקום לנשיאת זוג אופניים ".  על פי המידות שפורסמו על ידי היצרנית יש מקום הן לאופטימיות והן למשא :  אורך ה-HR1 קונספט 3.69 מ' ,  הרוחב 1.75 מ' והגובה 1.49 מ' .  החלק האחורי של הרכב מודולארי עם אפשרויות קיפול שונות ופורש שטח הטענה של עד 734 ל' .  בסיס גלגלים של 2.31 מ' אולי מבטיח יכולת כביש מעניינת ,  אבל קיים ספק לגביי המרווח במושבים האחוריים .  
מניע את ה-HR1 קונספט חיבור בין מנוע בנזין THP בנפח 1.2 ל' השוכן מלפנים ,  לבין מנוע חשמלי שהותקן על הסרן בישבן ואחראי להנעת הגלגלים מאחור .  בתפוקה היברידית מלאה שלושה צילינדרים טורבו משמעותם 110 כ"ס שמקבלים תוספת של 37 כ"ס מהמנוע החשמלי ,  וביחד כאמור 147 כ"ס בחיבור אל תיבה אוטומטית מתופעלת ידנית לה שישה הילוכים .  פיג'ו טוענת לתצרוכת דלק של 3.5 ליטר בכל 100 ק"מ  ( 28.6 ק"מ לליטר )  ופליטת CO2 של 80 גק"מ .  ממש טוב לעיר ,  ובעיקר טוב לטבע .
  .
 
פיג'ו גדולה וקטנה
ה-HR1 קונספט הוא רכב פנאי קומפקטי עתידני עם מנוע בנזין 1.2 ל' קטן-נפח המפיק 147 כ"ס בסיוע חשמלי .  היברידי אורבני שימושי ? 

