מילון הסופרבול השלם
כבכל שנה ,  אריאל גרייזס מגיש את המונחון למשחק הגדול של עונת הפוטבול .  אה ,  כמובן ,  תשדיר זה מוגש בלי פרסומות
א'
איינטס  כינויה של ניו אורלינס סיינטס  ( ע"ע )  בפי אוהדי הליגה על יכולתה המרשימה להפסיד בכל מצב .  מדענים חוששים שניצחון שלהם ביום ראשון עשוי לגרום לקרע ברצף החלל-זמן ולהעלמותו של היקום הידוע לנו .
 אדאיי ,  ג'וזף  ראנינג בק ,  קולטס .  דעך מאוד אחרי עונת רוקי מוצלחת ובשנה האחרונה דורג משחק הריצה של הקולטס אחרון בליגה .  ועדיין הוא יותר טוב מרג'י בוש  ( ע"ע )  שנבחר באותו דראפט כמוהו .
 אולימפיאדת חורף  כן ,  בזה אנחנו צריכים להסתפק החל מעוד יומיים .
 ב'
באסט  ע"ע רג'י בוש
בוש ,  רג'י  ראנינג בק ,  ניו אורלינס סיינטס .  שיאן היארדים בריצה של הליגה ,  עם יותר מ-3,000 כאלו .  אם סופרים ריצות לרוחב ,  הכוונה .  
בריס ,  דרו  קוורטרבק ,  ניו אורלינס .  הסיינטס הצליחו להחתים אותו אחרי שמיאמי העדיפה להחתים את דנטה קולפפר במקומו .  אני לא צוחק .
 ברוקס ,  אהרון  ק"ב עבר של ניו אורלינס סיינטס ,  שעד הגעתו של דרו בריס החזיק בכל השיאים ההתקפיים של הקבוצה .  זה למקרה שאתם עדיין תוהים למה קראו להם האיינטס  ( ע"ע )  .
 ג'
ג'טס  אז מה נסגר עם מצעד הניצחון ההוא ביום שלישי ? 
גינס  אל תחשבו פעמיים
גרנט ,  אברהם  חובב ידוע של ספורט אמריקאי ,  אבל גם של מכוני עיסוי .  
ד'
דולפינס ,  מיאמי  הקבוצה שהעדיפה את דנטה קולפפר  ( ע"ע )  על פני דרו בריס  ( ע"ע )  .  נשבע לכם ,  זה קרה באמת .
 דום  שתי הקבוצות ישחקו בפעם הראשונה בפלייאוף באוויר הפתוח ,  אחרי שאירחו את כל משחקיהן באיצטדיונים מקורים .  מארגני הסופרבול מתפללים שהמשחק יעבור בלי משקעים ,  מחשש שהשחקנים יימסו אם תיגע בהם טיפת מים .
 דנטה קולפפר  כן ,  עדיין מצחיק
דרום פלורידה  שם ישוחק הסופרבול .  משום מה ,  להנהלת הליגה יש בעיה להגיד שהמשחק נערך במיאמי .  טוב ,  אולי הם לא רוצים להכאיב לאוהדים שם .  דנטה קולפפר ,  אתם יודעים
ה'
הריסון ,  מארווין  לא שיחק עם הקולטס בפלייאוף השנה .  מה השתנה בעצם ? 
הגנה  הא ?  
" המי "   אין ספק ,  ה-NFL מתקדם ועכשיו הם אפילו הביאו מופע מחצית של להקה שהיתה רלוונטית עדיין בסבנטיז .  אתם יודעים מה זה אומר ,  נכון ?  קולדפליי תתכוננו  אתם עולים להופיע בחגיגות המאה לסופרבול .
 ו'
ויין ,  רג'י  רסיבר ,  אינדיאנפוליס קולטס .  ווין צריך להרגיש בבית במיאמי ,  שם כיכב בקריירת המכללות שלו .  גם זה שיש לך את פייטון מאנינג  ( ע"ע )  שימסור לך יעזור .
 ז '
" זכור אותי "   סוג המכות שהסיינטס הבטיחו לתת לפייטון מאנינג במהלך המשחק .  במפתיע ,  גם לפייטון עצמו יש שם למכות האלו .  הוא קורא להם  " השלמה ל-50 יארד "
 ח'
חמרמורת  השם הטפשי שהאקדמיה ללשון המציאה למה שתרגישו בבוקר שאחרי מסיבת סופרבול ראויה .
 ט'
טייט אנד  שחקן התקפה ורסטילי שתפקידו לעזור בחסימות לקו ההתקפה  ( ע"ע )  ,  לתפוס מסירות מהק"ב ובאופן כללי להיות רד נק .
 י'
יו-אס-סי - אוניברסיטה בלוס אנג'לס בה שיחק רג'י בוש  ( ע"ע )  והיום מאמן אותה ליין קיפין .  סתם ,  זה עדיין מצחיק אותי כל פעם מחדש .
 כ'
כנפיים - עם בירה טובה וסלרי עם גבינה כחולה .  אבל העיקר אלו הכנפיים .  מטוגנות בדיוק במידה שהעור בחוץ פריך והבשר בפנים רך ונימוח .  הטיגון נעשה עם הרוטב ,  כך שבכל ביס אתה מרגיש אותו .  אחרי שגומרים לטגן שופכים למעלה עוד רוטב שעושה את הכנפיים עוד יותר עסיסיות .  כל כך עסיסיות שהטעם שלהן נשאר בקצוות השפתיים גם יומיים אחרי .  והריח ,  או הריח .  אתה מקרב את הכנף לפה וכבר יכול להריח את הרוטב החריף ,  ועקצוץ מתחיל בגרון .  ואז אתה נותן את הביס הראשון והטעם ממלא לך את כל חלל הפה .  והכיף שבלאכול בידיים ולהתלכלך .  והשילוב שבין הטעם של הכנפיים ובין הקרירות המרירה של הבירה .  אם אתם לא רעבים עכשיו ,  אתם לא בני אדם  ( שנה רביעית ברציפות וזה עדיין נשמע מעולה )  .
 כספי ,  עמרי  מה ,  הוא לא משחק בסופרבול ?  איזה אנטישמיים האמריקאיים האלה
ל'
לילה  הזמן שבו נערך הסופרבול בארץ .  בעיקרון ,  יש איתו שתי בעיות .  אחת  חושך .  שתיים  לא רואים בעיניים .
 לוי ,  רוני  מודל החיקוי של ג'ים קולדוול  ( ע"ע ) 
מ'
מאנינג ,  ארצ'י  אביו של פייטון מאנינג  ( ע"ע )  וק"ב עבר של הסיינטס ,  הנחשב לשחקן הגדול בהיסטוריה של הקבוצה למרות שמעולם לא הוביל אותה לעונה מנצחת .  טוב ,  חוכמה גדולה ,  עם מי כבר היתה לו תחרות ,  אהרון ברוקס ? 
מאנינג ,  פייטון  אפילו אמא שלי יודעת מי הוא ,  תחסכו לי את ההגדרה
מאנינג ,  איליי  נו ,  לפחות הוא לא בסופרבול השנה .  לא שנוכל להמנע משוטים שלו בתא העיתונות כל חמש שניות .
 ממורמר  כן ,  שנתיים עברו וכלום לא השתנה ,  מרוצים ? מצב כלכלי  עוד תירוץ לתקשורת בארץ להתייחס למחירי הפרסומות בסופרבול
נ'
ניו אורלינס  העיר הגדולה בלואיזיאנה ,  ממנה מגיעים הסיינטס .  ידועה באווירה החופשית שבה ,  במועדוני הג'ז והפסטיבלים הסוערים שלה .  כמעט בדיוק כמו העיר שממנה מגיעה היריבה שלה ,  אינדיאנפוליס .  
ס'
סופרדום  איצטדיונה הביתי של ניו אורלינס .  בשאר ימות השנה מארח אירועים אחרים והומלסים .
 ע'
עונה מושלמת  כן ,  לא שכחנו
פ'
פארב ,  ברט  נו ,  הוא כבר הודיע על פרישה ?  טוב ,  הוא בטח מחכה להפסקה של הסופרבול
פייר  תומאס בסיינטס ,  גארסון בקולטס .  לפני שמונה שנים זה היה מגני פינה ,  לפני שנתיים פאס-ראשרים ,  אחרי השנה כל קבוצות הליגה ירוצו למצוא לעצמם איזה פייר משלהם .
 פרדו  המכללה בה שיחק דרו בריס  ( ע"ע )  ,  הממוקמת באינדיאנה .  בעוד הבית של פייטון מאנינג  ( ע"ע )  הוא בניו אורלינס  ( ע"ע )  .  איך זה תמיד נדמה כאילו ג'יימס קמרון מביים את הסופרבול ? 
צ'
צ'יז סטייק  מאכל הפוטבול האולטימטיבי .  לוקחים סטייק איכותי ,  פורסים אותו דק דק ומטגנים אותו ביחד עם ערימה של גבינה ,  פלפלים קצוצים ,  בצל ופטריות .  את כל זה שמים בלחמניה מהבילה עם תוספת של רוטב ברביקיו או סתם מיונז מלמעלה .  גם ההגדרה הזאת מגיעה לביקור חוזר ,  תנסו ותבינו לבד .  רק תדאגו לערכת החייאה וביטוח רפואי טוב ,  הא ? 
צ'ייסר  אם הברמן אוהב אותכם .  ודיר באלאק זה איזה  " אולד קליפר ",  הא ? 
ק'
קלארק ,  דאלאס  טייט אנד  ( ע"ע )  ,  קולטס .  כן ,  דאלאס זה השם הפרטי שלו .  רדנקים כבר אמרנו ? 
קו התקפה  חבורת מפלצות מגודלות שמטרתן לשמור על הק"ב .  כמו כן ,  אחת המטרות המועדפות בזמנו על אהרון ברוקס  ( ע"ע ) 
קולדוול ,  ג'ים  מאמן הקולטס .  איזה בעסה זה להיות המאמן השחור השני לזכות בסופרבול ? 
קטרינה  אז בגלל שסופה הרסה את ניו אורלינס לפני 5 שנים אנחנו אמורים להיות כולנו בעד הסיינטס ?  באמת ? 
ר'
רובע האורות האדומים  איזור הבילויים המפורסם בניו אורלינס ,  שבמרכזו הרחוב הנקרא על שם המשקה האלכוהולי האמריקאי שמזכיר במשהו את מקבילו האירופאי אבל גרוע בהרבה .  לא ,  לא בירה ,  בורבון .
 ריקוד התרנגולת  לא ,  זה לא מדריך של קלאב מד ,  זה פייטון מאנינג שניות לפני הסנאפ
ש'
שוקי ,  ג'רמי  טייט אנד  ( ע"ע )  ,  ניו אורלינס סיינטס .  כמיטב מסורת הטייטאנד ,  גם הוא רדנק רציני וכהוכחה יש על גופו 38 קעקועים שונים .  אופס ,  39 .  סליחה ,  40 .
 שחקן קולנוע  ע"ע פייטון מאנינג
שחקן שחקן ע"ע פייטון מאנינג 
שער שדה  כמה כאלו יוחטאו ,  אתם יכולים להתערב על זה
ת'
תבלו ! 

מילון הסופרבול השלם
כבכל שנה ,  אריאל גרייזס מגיש את המונחון למשחק הגדול של עונת הפוטבול .  אה ,  כמובן ,  תשדיר זה מוגש בלי פרסומות

