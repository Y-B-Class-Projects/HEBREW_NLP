אליפות אפריקה :  גאנה זחלה לרבע הגמר
הכוכבים השחורים שוב הציגו יכולת לא משכנעת ,  אבל 0:1 קטן על בורקינה פאסו הספיק להם כדי להעפיל למפגש עם אנגולה
בית ב' ,  הבית אותו נטשה טוגו בעקבות התקפת ירי על האוטובס שלה לפני פתיחת הטורניר ,  הגיע היום לרגע ההכרעה ,  כאשר ניצחון 0:1 של גאנה על בורקינה פאסו העניק לכוכבים השחורים את הכרטיס לרבע הגמר ,  אבל גם נתן להם לא מעט סיבות לדאגה .  בשלב הבא ממתינה לה המארחת הנלהבת אנגולה וזה כבר צפוי להיות מבחן של ממש .
 גאנה הפסידה במשחקה היחיד עד היום ,  3:1 לחוף השנהב ,  ומעבר לתוצאה פשוט נראתה רע .  היום היא דווקא ניצחה ,  אבל ההופעה שלה לא השתפרה בהרבה וככה היא לא תהווה שום כוח משמעותי במונדיאל הקרב ובא .  
הנבחרת של מילובאן ראייביץ' הציגה היום משחק מאוד אגרסיבי ,  אבל חסר ברק ובורקינה פאסו לא נפלה ממנה ,  כשג'ונתן פיטרויפה מעורר מהומות בחלק המגרש של הכוכבים השחורים ונעצר פעם אחר פעם בעבירות .  הגנאים עלו ל-0:1 כשאנדרה אייוו הצעיר נגח פנימה בדקה ה-30 בהזדמנות הממשית היחידה במחצית הראשונה .  שער ראשון בנבחרת הבוגרת לבנו של אבדי פלה האגדי .  
הסיכויים של גאנה השתפרו בדקה ה-66 ,  כשבלם בורקינה פאסו ,  ממאדו טאל הורחק בעקבות מרפק קטן ,  שלא נראה ממש מכוון ,  לפניו של אסמואה גיאן ,  אבל גם לאחר מכן הסייחים לא התביישו לצאת קדימה ולנסות להשוות .  לצערם זה לא עבד והם נפרדו מהאליפות .
 
אליפות אפריקה :  גאנה זחלה לרבע הגמר
הכוכבים השחורים שוב הציגו יכולת לא משכנעת ,  אבל 0:1 קטן על בורקינה פאסו הספיק להם כדי להעפיל למפגש עם אנגולה

