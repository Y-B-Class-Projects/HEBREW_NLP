פיליפ סטארק וארמאני בחצי מחיר
רוצים להתהדר בפריט של מעצב-על בלי לקחת הלוואה ?  למעצבים נחשבים רבים יש קו מוצרים שמחירו נמוך בעד 70% מהקו הראשון היוקרתי ,  אבל האיכות והמוניטין זהים והעיצוב לרוב צעיר יותר ומיועד ליום-יום
 >  >  בשנים האחרונות הבינו המעצבים הגדולים שכדי להגיע לקהל רחב יותר הם צריכים להציע פריטים במחירים שפויים יותר .  10,000 שקל לתיק או ג'ינס ב-2,000 שקל הם סכומים שמרבית האנשים לא יהיו מוכנים להוציא גם אם מדובר במעצב-על .  הפתרון שאליו פנו המעצבים הוא השקת קו מוצרים שני ,  כזה שעדיין ייהנה מאיכות המוצר והמוניטין שנרכש עם השנים ,  אך במחירים נמוכים יותר ,  שיכולים להגיע אפילו ל-30% ממחירו של המוצר בקו העיצוב הראשי .  אם בהתחלה היו אלו מעצבי האופנה שהציעו קו מוצרים שני הנחשב ליותר קז'ואל ובייסיק ,  הרי שבאחרונה ניתן לראות זאת כמעט בכל תחומי העיצוב :  חדרי שינה ,  גופי תאורה ,  משקפי שמש ,  בשמים ולמעשה כל תחום שלמעצבי העל יש נגיעה בו . " אחזקת שתי קטגוריות בבתי העיצוב נובעת מצורך שיווקי-כלכלי של המעצב ושל מותג העל ,  שמעוניינים להרחיב את קהל היעד של המותג לא רק לאלפיון העליון ,  אלא לקהל במעמד הבינוני-גבוה ",  אומר ג'יימי הרננדורנה ,  מנהל השיווק של רשת עיצוב חדרי האמבטיה ,  חזי בנק . " הקולקציה המשנית מעוצבת ברמה גבוהה תוך הקפדה על איכות המוצר ,  העיצוב והחומרים . " כשפיליפ סטארק החל לעצב עבור המותג tduravi נוצר באזז גדול סביב הריהוט הסניטרי של מותג העל הבינלאומי ,  עם דגש על ברזי הקונוס שזכו להצלחה בינלאומית ,  כך שהוחלט לנצל את ההצלחה לפלחי שוק מעט יותר נמוכים שהיו מעוניינים לקנות את הקולקציות ולא יכלו להרשות לעצמם בגלל מחירם הגבוה ",  אומר הרננדורנה .  גם בתחום הריהוט לא פיספסו את פוטנציאל המכירות לפלח שוק חדש .  משה קוסטליץ ,  מנכ"ל נטוצי ישראל ,  טוען כי הסיבה להשקת הקו השני בחברה היא רצון לפנות לקהל צעיר יותר . " פסקוואלה נטוצי החל לייצר מערכות ישיבה השומרות על סגנונו האישי ,  אך הוסיף להן טאץ' צעיר ועדכני על ידי הכנסת צבעים כמו ורוד וסגול ,  ושינוי המבנה הבסיסי לקומפקטי .  הקו מיועד לקהל יעד צעיר ברוחו ,  שמעריך עיצוב ואיכות עם היתרון הגדול של מחיר הוגן .  באופן זה ,  הלקוח מרוויח מהאיכויות המנוכסות למעצב העל - עיצוב בלתי מתפשר ,  חומרי גלם מעולים ואחריות על המוצר ,  בד בבד עם מחירים נוחים ".  מגמה שצוברת תאוצה איכות החומר אינה מוטלת בספק בקו העיצוב השני נוכח היותו חלק מבית עיצוב בינלאומי יוקרתי ,  אך עם זאת בחלק מהמקרים הסיבה להבדלים המשמעותיים במחיר היא סוג החומר שממנו יהיה עשוי הפריט .  כך לדוגמה ,  הקו השני של פיליפ סטארק ,  המעצב הראשי של חברת התאורה flos ,  מורכב ברובו מגופי תאורה שעשויים מפלסטיק ,  עמם יותר קל ליצור ולכן הוא זול יותר לעומת הקו היוקרתי שעשוי ברובו מזכוכית וקריסטל .  כך גם בקו הראשון של מיטות המעוצבות על ידי קארים ראשיד ,  שבו מסגרות מיטה עשויות מחומרים יקרים דוגמת אלומיניום או עץ מלא בצביעת היי-גלוס ,  לעומת הקו השני הזול יותר ,  הכולל מסגרות העשויות מחומר הנגרות mdf .  במקרים אחרים דווקא מדובר באותו חומר .  ברשת בודי שופ מוכרים כמעט אותו מוצר רק באריזה אחרת ,  וכך מצליחים להציע ללקוח מוצר זול עם האיכות המוכרת של המותג . " העלויות המוזלות של מוצרי הסדרה נובעות אך ורק מנושא אריזות המוצרים ,  שבמקרה זה עשויות פלסטיק לעומת שאר הסדרות שלנו המגיעות באריזות זכוכית ,  כאשר רכיבי המוצר איכותיים ובאותה רמת השקעה ופיתוח זהה לסדרות הגבוהות יותר ברשת ",  אומרת אושרה קורן ,  סמנכ"לית השיווק של בודי שופ .  כך לדוגמה ,  קרם גוף קקטוס מסדרת nature נמכר ב-34 שקל ,  לעומת קרם גוף מסדרת אורכידיאה שנמכר ב-67 שקל .  שניהם עשויים מאותו החומר ,  ורק הריח והאריזה שונים .  גם המעצבים הישראלים גילו את האפשרות לייצר קו נוסף ,  בעלויות זולות יותר ,  שיאפשר להם לגבות מחירים נמוכים יותר . " המגמה להשיק קו עיצובי משני צוברת תאוצה אצל המעצבים המובילים בתחומי הריהוט והאופנה בעולם ,  דבר שכמובן משפיע גם על ישראל ",  אומר לאון אדוט ,  מבעלי גלריית ניסו רהיטים .  לדבריו ,  בניגוד לקולקציה העיקרית של הגלריה ,  שבה כל לקוח יכול לדרוש ולקבל פריט עיצובי לפי התאמה אישית ,  בקולקציה המשנית הפריטים נמכרים כפי שהם .  בנוסף ,  בניגוד לקולקציה המובילה שבה כל פריט כמעט יחיד מסוגו ,  בקולקציה המשנית ניתן למצוא כמה פריטים מאותו עיצוב .  גם מעצב האופנה דורון אשכנזי יצר קו שני של קולקציית קז'ואל תחת השם to go .  הפריטים של הקו השני זולים יותר ומתאימים ליום-יום .  משקפי שמש המעצב :  ראלף לורן קו ראשון :  900-1,500 שקל קו שני  ( ראלף )  :  600-700 שקל היכן להשיג :  חנויות משקפי שמש ואופטיקה 565 שקל תיקים המעצב :  דולצ'ה וגבאנה קו ראשון  ( דולצ'ה וגבאנה )  :  6.5-10,000 שקל קו שני  ( d & g )  :  2,500 -7,000 שקל היכן להשיג :  פקטורי 54 3,960 שקל ג'ינס קצר המעצב :  notifyjeans קו ראשון  ( notify )  :  כ-900 שקל קו שני  ( ntf )  :  כ-650 שקל היכן להשיג :  בוטיק אגת ,  תל אביב 650 שקל נעליים המעצב :  אלכסנדר מקווין קו ראשון  ( אלכסנדר מקווין )  :  4,000- 5,000 שקל קו שני  ( אלכסנדר מקווין לפומה )  :  1,200-1,500 שקל היכן להשיג :  רשת נעלי פומה 1,099 שקל שמלה המעצב :  רוזלה ג'רדיני לבית מוסקינו קו ראשון  ( מוסקינו )  :  15-35 אלף שקל קו שני  ( צ'יפ אנד שיק )  :  2,200-9,000 שקל היכן להשיג :  בוטיק אניגמה ,  תל אביב 3,900 שקל גופי תאורה המעצב :  פיליפ סטארק קו ראשון :  5,700-12 אלף שקל קו שני :  870-3,700 שקל היכן להשיג :  רשת קרני תכלת 870 שקל חולצה המעצב :  ג'ורג'יו ארמאני קו ראשון  ( ארמאני קולציונה )  :  990-1,190 שקל קו שני  ( ארמאני ג'ינס )  :  790-1,090 שקל היכן להשיג :  ונדום 840 שקל ספה מעור המעצב :  פסקוואלה נטוצי קו ראשון  ( נטוצי )  :  15-45 אלף שקל קו שני  ( איטלסופה )  :  7.5-14 אלף שקל היכן להשיג :  רשת איטלסופה 9,500 שקל מיטה המעצב :  קארים ראשיד קו ראשון :  260-133 אלף שקל קו שני :  25-60 אלף שקל היכן להשיג :  רשת הולנדיה 65,000 שקל

פיליפ סטארק וארמאני בחצי מחיר
רוצים להתהדר בפריט של מעצב-על בלי לקחת הלוואה ?  למעצבים נחשבים רבים יש קו מוצרים שמחירו נמוך בעד 70% מהקו הראשון היוקרתי ,  אבל האיכות והמוניטין זהים והעיצוב לרוב צעיר יותר ומיועד ליום-יום

