דנציגר ,  ברלינר ואלשיך ירצו בכנס עורכי הדין של מחוז ת"א באילת
בוועד המרכזי של לשכת עורכי הדין טוענים שמטרת הכנס היא לפגוע בכנס השנתי שמארגנת הלשכה מדי שנה ,  החוגג השנה עשור
 >  >  הכנס השנתי שמתכנן ועד מחוז תל אביב בלשכת עורכי הדין צובר תאוצה .  השבוע נפתחת ההרשמה לכנס ,  שיתקיים באילת ב-21-24 באפריל ,  ועורכי הדין במחוז תל אביב צפויים לקבל השבוע את תוכנית הכנס .  מרשימת השופטים ועורכי הדין שאישרו את השתתפותם בכנס ,  עולה כי לא בכדי חוששת לשכת עורכי הדין מהתחרות הצפויה לה .  בכנס צפויים להרצות שופטים בכירים ,  לרבות שופטי בית המשפט העליון יורם דנציגר וניל הנדל ,  וכן עורכי דין בכירים כמו רם כספי ,  פיני רובין ,  אלקס הרטמן ושלמה נס .  שר המשפטים ,  פרופ' יעקב נאמן ,  יישא דברים בפתיחת הכנס .  כן צפויים להגיע לכנס השרים גדעון סער ,  ואריאל אטיאס .  כפי שפורסם באחרונה ב-themarker ,  ועד מחוז תל אביב ,  בראשותו של עו"ד דורון ברזילי ,  מתכנן לקיים השנה בראשונה כנס שנתי רחב היקף לעורכי הדין באילת .  בוועד המרכזי של הלשכה מתנגדים ליוזמה ורואים בה ניסיון לפגוע בכנס השנתי שמארגנת הלשכה באילת מדי שנה .  יו"ר ועדת הכנס השנתי של הלשכה ,  עו"ד איתן אפשטיין ,  אמר באחרונה ל-themarker כי  " אין מקום ואין שום סיבה לקיים את כנס המחוז ,  בראשונה ובכלל ,  בסמיכות כה קרובה לכנס השנתי המסורתי של לשכת עורכי הדין .  מטרתו העיקרית של מארגן הכנס המחוזי היא לפגוע בכנס השנתי ולגזול מיוקרתו ".  השנה חוגג הכנס השנתי של הלשכה עשור לקיומו ,  והוא יתקיים בין 30 במאי ל-3 ביוני .  למרות שהנהלת בתי המשפט סירבה לשתף פעולה עם ועד המחוז ולאשר דחייה גורפת של דיונים לעורכי הדין המבקשים להשתתף בכנס ,  בנימוק ש"לא ניתן להשבית את עבודת מערכת בתי המשפט פעמיים בשנה בגין שני כנסים שנתיים של הלשכה ",  נראה כי השופטים עצמם דווקא משתפים פעולה עם הכנס ללא קושי .  בין השאר ,  השופט דנציגר ישתתף בפאנל שכותרתו  " בוררות עסקית :  בעד ונגד ערכאת ערעור ";  השופט ניל הנדל ישתתף בפאנל בנושא דיני משפחה ;  השופטת דבורה ברלינר ,  נשיאת בית המשפט המחוזי בתל אביב ,  תשתתף בפאנל בנושא חיזוק שלטון החוק בישראל ;  סגניתה ,  השופטת ורדה אלשיך ,  תשתתף בפאנל  " פירוקים וכינוסים ".  כמו כן ,  ישתתפו השופטים הילה גרסטל ,  נשיאת בית המשפט המחוזי מרכז ,  ואיתן אורנשטיין מבית המשפט המחוזי תל אביב בפאנל בנושא סדר דין אזרחי וליטיגציה .  גם לעורכי הדין הבכירים אין כוונה להדיר את רגליהם מהכנס .  כך למשל ,  עו"ד רם כספי ישתתף בפאנל חיזוק שלטון החוק ,  עוה"ד פיני רובין ,  משה שקל ואביה אלף ,  מנהלת המחלקה הכלכלית בפרקליטות המדינה ,  ישתתפו בפאנל בנושא הסתמכות על חוות דעת מקצועית בדיני המס ,  בו תשתתף גם השופטת דניאלה שיריזלי מבית משפט השלום בתל אביב ;  בפאנל בנושא הפירוקים ישתתפו גם כונס הנכסים הרשמי ,  עו"ד שלמה שחר ,  ועו"ד שלמה נס .
 
דנציגר ,  ברלינר ואלשיך ירצו בכנס עורכי הדין של מחוז ת"א באילת
בוועד המרכזי של לשכת עורכי הדין טוענים שמטרת הכנס היא לפגוע בכנס השנתי שמארגנת הלשכה מדי שנה ,  החוגג השנה עשור

