מצעד הנוטשים בכלל פיננסים נמשך והפעם :  סמנכ"ל הכספים הטרי יהודה אלגריסי
שמונה חודשים לאחר שנכנס לתפקיד החליט אלגריסי לנטוש את בית ההשקעות המדמם של קבוצת כלל
חוסר היציבות בכלל פיננסים ממשיך .  שמונה חודשים בלבד לאחר שנכנס יהודה אלגריסי לתפקיד סמנכ"ל הכספים בבית ההשקעות ,  הוא הודיע שלשום על רצונו לעזוב את החברה .  אלגריסי מונה לתפקיד לאחר שסמנכ"ל הכספים הקודם רוני אלרואי עזב במפתיע בתחילת 2009 .  בכלל פיננסים ביקשו מאלגריסי להמתין עם העזיבה עד סוף הרבעון הראשון של 2010 והוא הסכים.לפני תפקידו בכלל פיננסים כיהן אלגריסי בשורת תפקידים ברשות ני"ע כשהאחרון בהם היה משנה למנהל מחלקת התאגידים .  לאחר פרישתו בסוף מרץ השנה יחזור אלגריסי למחלקת התאגידים ברשות ני"ע וימונה לרואה החשבון הראשי של המחלקה.אלגריסי מצטרף בכך לשורה מכובדת של בעלי תפקידים בכירים שעזבו במהלך השנה האחרונה את בית ההשקעות המדמם של קבוצת כלל .  בספטמבר האחרון הובא טל רז לכסא מנכ"ל כלל פיננסים ומאז פוטרו ועזבו עשרות עובדים בבית ההשקעות .  ביניהם גיא חכמי שהיה מנהל קרנות הנאמנות ,  סיגל שטיין שרגא שהיתה מנהלת משאבי האנוש ופרופסור אהרון עופר ששימש כדירקטור וכיו"ר ועדת ההשקעות של כלל פיננסים קרנות נאמנות .
 
מצעד הנוטשים בכלל פיננסים נמשך והפעם :  סמנכ"ל הכספים הטרי יהודה אלגריסי
שמונה חודשים לאחר שנכנס לתפקיד החליט אלגריסי לנטוש את בית ההשקעות המדמם של קבוצת כלל

