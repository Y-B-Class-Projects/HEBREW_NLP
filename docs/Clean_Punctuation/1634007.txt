שנה טובה ,  למרות הכל
חטיבת האופנועים של קמור ,  יבואנית ב.מ.וו והוסקווארנה ,  מסכמת את שנת 2009 בהצלחה .  מה מחכה לרוכבים ב-2010 ? 
שנת 2009 הייתה שנה קשה מאוד עבור ענף הדו-גלגלי בישראל .  מה שהתחיל עם מבצע עופרת יצוקה ,  המשיך עם המיתון העולמי והסתיים עם עליית מחירי ביטוח החובה ,  נתן את סימניו במספרי מכירות מצומצמים יחסית בקרב רוב יבואני האופנועים והקטנועים .
 אולם ,  במסיבת עיתונאים שערכה הבוקר קמור ,  יבואנית אופנועי ב.מ.וו והוסקווארנה לישראל ,  הסתבר כי שני מותגים אלה לא רק שלא נפגעו ,  אלא הציגו צמיחה מרשימה ביחס לשנים קודמות ואף מעל לציפיות היבואן .  
את שנת שיא זו מסכמת קמור עם 145 אופנועי ב.מ.וו ו-68 אופנועי הוסקווארנה - כמות יותר מכפולה ביחס לשנת 2008  ( 90 כלים מאז עבר המותג לקמור לפני כשנה וחצי )  .
 את ההצלחה זוקף ירון גולדשטיין ,  מנהל חטיבת האופנועים למתן שנתיים אחריות יצרן מלאה לכל אחד מהכלים המשווקים ולפעילות כמו תמיכה בקבוצות מירוצים עם אופנועי השטח של ב.מ.וו והוסקווארנה ,  לתמיכה בפעילות מועדון GS וכן למאמץ להצערת מותגי אופנועים אלה והפיכתם לנגישים יותר עבור רוכבים אמידים פחות .  מנכ"ל קמור רכב ,  ישראל בן-חיים אף הצהיר כי בעתיד הקרוב יעשה מאמץ נוסף להוזיל את אופנועי החברות כדי להקל עוד יותר על קליטתם בישראל .
 לאחר סיכומי השנה ,  אור הזרקורים הועבר אל שנת 2010 ואל האופנועים החדשים שבה ,  כשבפסגת ההיצע ,  נמצא ה-S1000RR ,  אופנוע הסופרספורט החדש של ב.מ.וו  ( מבחן לאופנוע זה יתפרסם בוואלה !  רכב בקרוב )  .  אופנוע זה חמוש במנוע בנפח 1,000 סמ"ק ומפיק 193 כ"ס ובעזרת מערכת יניקת אוויר מתוחכמת ,  במהירויות של מעל ל-200 קמ"ש ,  היא מסייעת למנוע להגדיל את תפוקתו לכדי 203 כ"ס .  
מחירו של ה-S1000RR החדש עומד על 160 אלף שקלים בגרסתו המאובזרת ביותר עם שלל מערכות אלקטרוניות ,  או 135 אלף שקלים לגרסה עם ABS בלבד .  צפי המכירות השנתי עומד על 20 יחידות ,  כאשר 6 מהן כבר נמסרו ללקוחות .
 בנוסף אל אופנוע ספורט זה ,  אל אולם התצוגה הגיעו גם גרסאות ה-GS1200 החדשות  ( 169,900 לגרסת הבסיס ,  182,900 שקל לאדוונצ'ר )  ,  ה-R1200RT אופנוע התיור הגדול של ב.מ.וו  ( 182,900 שקל )  ,  F800R - אופנוע אורבני ערום  ( 89,900 שקל ,  94,900 לגרסת כריס פייפר )  וה-G450X - אופנוע השטח המחודש של ב.מ.וו  ( 84,900 שקל )  .
 גם בהוסקוורנה ישנם לא מעט חידושים ,  כאשר הכלי העיקרי הנו ה-TE250 החדש - אופנוע האנדורו שאמור להיות הקל בעולם .  זה קיבל מנוע חדש וקליל  ( 22 ק"ג בלבד )  ומחירו 77,900 שקל .
 בנוסף אליו ניתן למצוא את ה-TE630 - אופנוע דו שימושי גדול וחזק  ( 72,850 שקל )  ,  את אחיו החמוש בצמיגי כביש ה-TS630SM  ( 74,850 שקל )  וכן את ה-WRE125 החדש שמיועד לרוכבים צעירים בעלי רישיון A2 ומחירו 34,850 שקל  ( 33,850 שקל לגרסת הסופרמוטו )  .
 

שנה טובה ,  למרות הכל
חטיבת האופנועים של קמור ,  יבואנית ב.מ.וו והוסקווארנה ,  מסכמת את שנת 2009 בהצלחה .  מה מחכה לרוכבים ב-2010 ? 

