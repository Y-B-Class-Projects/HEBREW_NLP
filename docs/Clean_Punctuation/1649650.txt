19 שנות מאסר להורג מאבטח במועדון בת"א
מוחמד באדיר הודה והורשע בהסדר טיעון בהריגת המאבטח ,  לאחר שסולק ממועדון הגולדה בתא לפני כשנה .  השופטים ביקרו את הסדר הטיעון :  אם היה מורשע ,  היה נשלח למאסר עולם
 ( צילום :  עוז מרון .  עריכה :  יאיר דניאל ) 
בית המשפט המחוזי בתל אביב גזר היום  ( חמישי )  19 שנות מאסר על מוחמד באדיר ,  בן 29 מכפר קאסם ,  שהודה והורשע במסגרת הסדר טיעון בהריגתו של המאבטח אלכסנדר פוזבדצקי ,  לאחר שסולק ממועדון ה"גולדה "  בתל אביב לפני כשנה .  על באדיר נגזרו גם שנתיים מאסר על תנאי ,  תשלום פיצויים בסכום 25 אלף שקלים וקנס של 2,500 שקלים .
 בינואר 2009 פוזבדצקי היה מעורב בקטטה עם כמה מחבריו של באדיר במסגרת תפקידו כמבטח במועדון .  לאחר שהוא ומאבטח נוסף פונו במונית לקבלת טיפול רפאוי בבית החולים איכילוב בתל אביב ,  באדיר וחברו עקבו אחר המונית וכאשר היא עצרה ברמזור יצא באדיר מהרכב וירה בפוזבדצקי .  
בכתב האישום המקורי ,  הואשם באדיר ברצח ,  אך בשל קשיים בשלב איסוף הראיות ובשל גרסאות שונות שמסרו העדים ,  נחתם לבסוף הסדר הטיעון .  השופטים ד"ר דפנה אבניאלי ,  חאלד כבוב ומאיר יפרח ,  כתבו בגזר הדין ,  כי אינם מבינים את מניעי הפרקליטות להסכים לשינוי בכתב האישום ומדוע הסתפקו בעבירת הריגה .
 בגזר הדין כתבו השופטים כי מעשי הנאשם חמורים לפי כל קנה מידה וכי  " אילולא תיקון כתב האישום ,  יש להניח שעם הרשעת הנאשם בעבירות המיוחסות לו הוא היה נידון למאסר עולם ועוד שנות מאסר רבות ,  שהיו מוטלות עליו במצטבר בעקבות הפציעה שגרם למאבטח הנוסף ". 
עדכון ראשון :  11:20

19 שנות מאסר להורג מאבטח במועדון בת"א
מוחמד באדיר הודה והורשע בהסדר טיעון בהריגת המאבטח ,  לאחר שסולק ממועדון הגולדה בתא לפני כשנה .  השופטים ביקרו את הסדר הטיעון :  אם היה מורשע ,  היה נשלח למאסר עולם

