חשד :  עובדת לא חוקית בבית המועמד ליועמ"ש
פקחי יחידת עוז הגיעו בעקבות מידע מודיעיני לביתו של עו"ד צבי אגמון ,  לשעבר מועמד למשרת היועץ המשפטי לממשלה ומצאו בדירה עובדת זרה שהועסקה לפי החשד ללא אישור
פקחי יחידת עוז מצאו היום  ( שני )  עובדת זרה המועסקת לפי החשד ללא אישור בביתו של עו"ד צבי אגמון ,  אשר היה עד לאחרונה אחד המועמדים למשרת היועץ המשפטי לממשלה .  הפקחים הגיעו לביתו של אגמון בצפון תל אביב בעקבות מידע מודיעיני ומצאו את העובדת ,  שלפי החשד הועסקה במקום שלוש פעמים בשבוע בניהול משק הבית .
 עידן כהן ,  הממונה על אזור המרכז ביחידת עוז סיפר כי העובדת לא תגורש .  הנתינה הזרה מהפיליפינים שוהה בארץ מזה כ-10 שנים והינה אם לילד בן חמש הנמצא עמה בארץ .  בשל כך היא אינה מועמדת להרחקה .  נגד מעסיקיה נפתח תיק בגין העסקת עובד זר שלא כדין .  
בנוסף ,  רעייתו של אגמון נלקחה לחקירה שבה ,  לפי יחידת עוז ,  טענה שהעסיקה את העובדת מאחר ושיערה כי היא שוהה בארץ כחוק ,  מתוקף היותה אם לילד . 
" החלטת הממשלה להקפיא את הרחקתם של עובדים זרים שהינם הורים לילדים השוהים בארץ ,  התקבלה רק לפני מספר חודשים ",  אמר כהן .  יצוין שהעובדת הזרה מהפיליפינים הועסקה על פי החשד בבית משפחת אגמון מעל לשלוש שנים .  כעת יזומנו בני הזוג אגמון לחקירה במשרדי התמ"ת ,  במסגרתה ייבדק בין היתר אם שילמו לעובדת הזרה תשלומי ביטוח לאומי ,  רפואי ושכר מינימום כחוק .  הפקחים פעלו במסגרת מבצע  " סדר ונקיון ",  שנערך ברחבי הארץ נגד העסקת עובדים זרים שלא כחוק .  במסגרת המבצע ,  נתפס שוהה בלתי חוקי גם בביתו של יאיר לנדאו ,  בנו של ראש עיריית הרצליה לשעבר אלי לנדאו .  נגד העובד הזר עומד כתב אישום בגין עבירות אלימות .  זו הפעם השנייה במהלך החודש האחרון שבה נתפס עובד זר המועסק באופן לא חוקי בבית ילדיו של לנדאו .
 
חשד :  עובדת לא חוקית בבית המועמד ליועמ"ש
פקחי יחידת עוז הגיעו בעקבות מידע מודיעיני לביתו של עו"ד צבי אגמון ,  לשעבר מועמד למשרת היועץ המשפטי לממשלה ומצאו בדירה עובדת זרה שהועסקה לפי החשד ללא אישור

