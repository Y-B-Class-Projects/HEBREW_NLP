 " יש אלפי מתווכים בלי רישיון "
 בעל הבית
 >  >   " אני היזם של חוק המתווכים וכיום אני כועס על עצמי ומצטער שקידמתי את החוק ",  אומר חיים קאופמן ,  מוותיקי המתווכים בתל אביב .  במשך שבע שנים פעל קאופמן יחד עם חבריו מאיגוד המתווכים הישראלי מלד"ן ,  לשכנע חברי כנסת מדוע חשוב לחוקק את  " חוק המתווכים ".  בשנת 1997 החוק אושר רשמית .  אלא שכיום ,  טוען קאופמן כי החוק עקר כיוון שמשרד המשפטים לא פועל לאכיפתו .  למה בעצם יזמת את החוק ?   " תמיד רצינו לשפר את תדמית המתווכים ,  אבל הקטליזטור היה העלייה מרוסיה בתחילת שנות ה-90 .  העולים קיבלו מהמדינה מימון לשכר דירה לשנה והתחילו לחפש דירות .  כל מיני גורמים אינטרסנטים קפצו על ההזדמנות כדי להתעשר על חשבונם של העולים ,  התחזו למתווכים והציעו להם מחסנים או מרתפים ,  לפעמים בלי מים זורמים ,  לקחו מהם שנה מראש דמי שכירות ,  או שנתנו להם מפתח לדירה שכלל לא עמדה להשכרה .  בגלל שלא היה חוק ,  כל אחד יכול היה להיכנס למקצוע ,  גם גורמים מהעולם התחתון ,  לא היו חסמים ולא היה צריך רישיון או תואר אקדמאי . " יחד עם מתווכים ותיקים שהיו חברים במלד"ן ורצו שהמקצוע יהיה יותר מכובד ,  החלטנו לקדם חוק .  אני ועמוס גלזר ז"ל ,  בעלי אנגלו סכסון בתל אביב ,  הלכנו לכנסת ,  שם תמך בנו ח"כ לשעבר מרדכי וירשובסקי ,  שהיה היועץ המשפטי של עיריית תל אביב וגם ח"כ לשעבר חגי מרום - והצלחנו לקדם את החוק . " כיום ,  13 שנה אחרי ,  יש נושאים רבים שהחוק לא מתייחס אליהם כמו למשל  ? גורם יעיל' .  כיום ,  כל אחד שלא רוצה לשלם תיווך טוען שהמתווך לא היה גורם יעיל ,  ולך תוכיח שאין לך אחות .  אפילו שהיית גורם יעיל ובסוף תוכיח את זה ,  בינתיים אתה מבזבז שנים בבתי משפט .  החוק צריך להתייחס לכך באופן מדויק יותר ".  מה אתה דורש בעצם ?   " משרד המשפטים לקח תחת חסותו את חוק המתווכים והיה ואמור למנות מפקחים כדי שהחוק ייאכף .  במקום זה הוא רק גובה כסף .  בגלל שאין פיקוח ,  עובדים כיום אלפי מתווכים ללא רישיון ,  לוקחים עמלה נמוכה יותר ממתווכים מורשים ופוגעים בנו .  החוק נכשל .  אני לא מפנה אצבע מאשימה למשרד המשפטים ,  אני מפנה אליו 20 אצבעות ".  

" יש אלפי מתווכים בלי רישיון "
 בעל הבית

