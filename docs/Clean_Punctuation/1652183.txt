עובדי דיסקונט מפסיקים העיצומים עד פסח
ועד העובדים הארצי של הבנק החליט להפסיק את העיצומים לבינתיים ,  אולם הוא מזהיר : " הסכסוך לא הסתיים .  הוא יגיע לסיומו רק כאשר ייחתם הסכם לשביעות רצוננו המלאה "
 עובדי בנק דיסקונט החליטו להפסיק את העיצומים בהם הם נוקטים מזה כמה שבועות .  לדברי יו"ר הוועד הארצי של עובדי דיסקונט ,  ריקי בכר ,  עובדי הבנק יעבדו כרגיל לפחות עד תום חג הפסח , " כדי לתת הזדמנות להנהלה לנהל עמנו מו"מ על דרישותינו ולהגיע לתוצאות חיוביות ".  
אתמול חלה התקדמות במו"מ שהתקיים בין הוועד לבין ההנהלה בנוגע לדרישת הוועד לקדם את רוב העובדים הארעיים המועסקים בדיסקונט למעמד של עובדים מן המניין .  לפגישה שהחלה אמש והסתיימה בשעה 4:00 במשרדי הוועד ,  הגיעו מנכ"ל דיסקונט גיורא עופר ,  יור ועד המנהלים ומורשי החתימה בבנק יצחק אביזוהר ,  יו"ר חטיבת עובדי הבנקים בהסתרות ,  ציון שמע וסמנכ"ל משאבי האנוש של דיסקונט ,  אמנון גדעון .  
בפגישה הביעה ההנהלה נכונות עקרונית להעביר חלק מהעובדים הארעיים למעמד של עובדים מן המניין .  עם זאת היא לא נקבה במספר של העובדים שיקודמו והודיעה כי תעשה זאת רק לאחר בדיקה פרטנית של התפקוד של כל אחד מעובדים אלה .  
כיום מועסקים בדיסקונט קרוב ל-4,000 עובדים קבועים לעומת 1,900 עובדים ארעיים .  בהסתדרות ובוועד אומרים כי  " זהו יחס של כמעט 1:2 ,  שאיננו יכולים להסכים לו ".  עוד אומרים בוועד כי  " אנו רוצים לשנות יחס זה ,  כך שבבנק יועסקו הרבה פחות עובדים ארעיים לעומת עובדים קבועים ".  
גורמים המעורים במו"מ אומרים כי הגידול הזוחל במספר העובדים הארעיים  ,  כמו גם במספר העובדים המועסקים בבנק באמצעות חברות חיצוניות  ( אאוטסורסינג )  ,  מחליש את כוחם של הוועד וההסתדרות ,  מכיוון ששתי קבוצות עובדים אלה אינם זכאים להתארגן במסגרת הוועד ולהנות מהגנתו .  
באיגרת ששיגר הבוקר הוועד הארצי לכל עובדי דיסקונט נאמר כי  " עדיין איננו יכולים לבשר לכם בשורות ,  אבל הנהלת הבנק בהחלט מגלה הבנה לסיבות הסכסוך .  אנו מבחינים בהנהלה שינוי חשיבה בנוגע לצורות העסקת העובדים בדיסקונט ,  מעמדם ועתידם של העובדים הארעיים והגבלת מספר העובדים המועסקים במסגרת אאוטסורסינג .  
עם זאת ,  הוועד מזהיר באיגרת כי  " הסכסוך לא הסתיים .  הוא יגיע לסיומו רק כאשר ייחתם הסכם לשביעות רצוננו המלאה ".  
דוברת דיסקונט מסרה בתגובה כי חלה התקדמות במו"מ שהתנהל אמש בין ההנהלה לבין נציגות העובדים וההסתדרות . " הנהלת הבנק תמשיך במאמציה להגיע להסכם ולפתרון המחלוקות בבנק ,  נכתב בהודעה .
 
עובדי דיסקונט מפסיקים העיצומים עד פסח
ועד העובדים הארצי של הבנק החליט להפסיק את העיצומים לבינתיים ,  אולם הוא מזהיר : " הסכסוך לא הסתיים .  הוא יגיע לסיומו רק כאשר ייחתם הסכם לשביעות רצוננו המלאה "
 
