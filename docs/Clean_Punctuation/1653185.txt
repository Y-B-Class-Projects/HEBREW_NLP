 השרים זימנו לשימוע - יו"ר רשות החשמל טס לחו"ל 
 >  >  יו"ר רשות החשמל ,  אמנון שפירה ,  יצא בסוף השבוע לחו"ל - אף על פי שעד מועד זה אמור היה להשיב למכתב השימוע לקראת פיטורים ,  שהופנה אליו בידי שר התשתיות ,  עוזי לנדאו ,  ושר האוצר ,  יובל שטייניץ .  ברשות החשמל הסבירו אתמול כי שפירה ,  מלווה בראש אגף ההנדסה ברשות ,  משה בן-יאיר ,  יצא לסדרת פגישות בקליפורניה ,  ארצות הברית ,  שנקבעו מבעוד מועד בנושאי התייעלות אנרגטית וניהול מחסור בחשמל .  כזכור ,  לפני כשבועיים זימנו השרים את שפירה לשימוע בטענה להתנהלות בלתי ראויה ,  ניהול לקוי ואי-יישום מדיניות הממשלה .  שפירה התבקש להשיב לטענות בתוך שבוע ימים .  שפירה שכר מנגד את שירותיה של עו"ד שרון קלינמן ,  וטען כי על הדחתו הוחלט כבר מראש וכי הניסיון להדיחו מהווה פגיעה בעצמאות רשות החשמל .  שפירה דרש לקבל את פירוט הטענות נגדו ,  וכן לקצוב לו פרק זמן סביר לעריכת שימוע .
 
 השרים זימנו לשימוע - יו"ר רשות החשמל טס לחו"ל 
nan
