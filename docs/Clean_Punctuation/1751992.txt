המסחר בוול סטריט ננעל בעליות נאות
המסחר בבורסת ניו יורק נסגר בעליות מרשימות על רקע הזינוקים בשווקי העולם בתגובה להכרזת הבנק הפדרלי .  דאו ג'ונס עלה ב-2% ,  נאסד"ק התחזק ב-1.45% ,  ו-S & P-500 הוסיף 1.95%לערכו
המסחר בוול סטריט ננעל בעליות שערים אשר התחזקו במשך היום מאז הפתיחה .  את עיקר העניין ריכזה הודעת הפד על החלטתו לבצע הרחבה כמותית שנייה בהיקף של 600 מיליארד דולר באמצעות רכישת אג"ח של ממשלת ארה"ב .  דיונים סביב השלכות המהלך ,  אשר נועד להזרים נזילות למשק אמריקאי ,  הכתיבו את הטון למסחר באפיק המנייתי - הן האמריקאי והן הגלובלי .  
דאו גונס הוסיף 2% ל-11,434 נקודות ,  נאסד"ק עלה ב-1.45% ל-2,577 נקודות ו-S & P 500 הוסיף 1.95% ל-1,221 נקודות .  בשוק הסולידי ,  תשואה שנתית לאג"ח ממשלת ארה"ב ל-10 שנים הסתכמה ב-2.47% .  
בן ברננקי ,  נגיד הבנק הפדרלי ,  התייחס לקשר בין מדיניות ההרחבה המוניטרית של הבנק הפדרלי לבין שוק המניות במאמר שכתב ל"וושינגטון פוסט "  אמש .  המאמר נועד להסביר את הצעד הדרמטי הזה כאשר ברננקי אמר שהציפיות להרחבה כמותית הובילו לעליות בשוק המניות - ואלו מבחינתו תורמות לצמיחה הכלכלית בארה"ב .  ברננקי הסביר כי רכישת הנכסים תוריד את הריבית לטווח הארוך ,  כולל ריבית משכנתאות ,  וטען נגד רואי השחורות שאומרים כי ההרחבה תוביל לאינפלציה . " ההרחבה תתרום לעלייה במניות ולהגדלת עושר הצרכנים ",  אמר ברננקי .  
בזירת המקרו האמריקאית ,  כרגיל בימי חמישי ,  התפרסם נתון שבועי על מספר דורשי אבטלה חדשים .  שוק התעסוקה ממשיך לאכזב אך על רקע צעדי הפד - הוא לא זוכה להדאיג את המשקיעים .  כ-457 אלף אמריקאים הצטרפו למעגל המובטלים ,  כאשר קונסנזוס האנליסטים צפה כי כ-443 אלף אמריקאים חתמו בשבוע החולף על הסכמי אבטלה חדשים .  נתון זה גבוה ב-23 אלף מזה שפורסם בשבוע לפני כן .  

המסחר בוול סטריט ננעל בעליות נאות
המסחר בבורסת ניו יורק נסגר בעליות מרשימות על רקע הזינוקים בשווקי העולם בתגובה להכרזת הבנק הפדרלי .  דאו ג'ונס עלה ב-2% ,  נאסד"ק התחזק ב-1.45% ,  ו-S & P-500 הוסיף 1.95%לערכו

