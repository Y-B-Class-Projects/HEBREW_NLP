קצין פלסטיני דקר למוות חייל צה"ל בצומת תפוח
רב סמל איהאב חטיב ,  נגד לוגיסטיקה בחטיבת כפיר ,  נדקר פעמיים בחזהו והתהפך עם רכבו בעת שניסה להימלט .  הוא פונה לבית החולים ,  שם נקבע מותו .  הדוקר :  קצין משטרה ברשות הפלסטינית
 ( באדיבות הערוץ הראשון ) 
הישראלי שנרצח היום  ( רביעי )  בפיגוע דקירה בצומת תפוח הוא רב סמל איהאב חטיב ,  נגד בצה"ל מהכפר מרר .  חטיב שירת בקבע כנגד לוגיסטיקה בחטיבת כפיר .  מוקדם יותר פורסם כי המחבל שביצע את הפיגוע הוא מוחמד חטיב מהכפר יעבד ,  קצין משטרה ברשות הפלסטינית .  
מחקירת האירוע עולה כי קצין המשטרה הפלסטיני דקר את המנוח שעה שישב בתוך רכבו ופצע אותו באורח אנוש .  הפצוע ניסה להימלט מהמקום ,  נסע כ-300 מטרים לכיוון תחנת עצירה סמוכה ,  אך רכבו התהפך לתעלה שבצד הכביש .  
כוחות הצלה שהגיעו למקום העניקו לפצוע טיפול ראשוני והוא פונה לבית החולים בילינסון - שם נאלצו הרופאים לקבוע את מותו .  על פי אחד הדיווחים ,  המחבל נפצע קל לאחר שקצין ביטחון מהיישוב רחלים הסמוך למקום רדף אחריו ברכבו ופגע בו .  הוא נתפס והועבר להמשך חקירה בידי כוחות הביטחון .
 קצין הביטחון של היישוב רחלים ,  יוסי מרגלית ,  סייע להשתלטות על המחבל הפלסטיני .  מרגלית סיפר כי  " הייתי בצומת בנסיעה שגרתית ,  מרחוק זיהיתי ערבי שמתקרב לג'יפ ,  שולח את היד שלו אל תוך חלון הנהג ונותן מכה ואז מתרחק מהרכב ולא בורח .  הבנתי שיש כאן אירוע מאוד חריג ומוזר והתחלתי לנסוע אחרי הערבי .  פתאום הוא הבחין בי והתחיל להגביר את קצב ההליכה שלו .  בשלב זה נתתי לו דחיפה קלה עם האוטו והוא נפל ". 
עוד סיפר מרגלית כי  " השתלטתי עליו ובמקביל הגיע כוח משטרה שאבטח אותו .  בכלל לא ידעתי שיש פיגוע דקירה .  רק אחרי שהשתלטנו עליו הלכתי לרכב שבו ישב הנדקר והתחלתי לטפל בו .  אז הבנתי שהוא נדקר .  למרות שלא ידעתי בהתחלה שמדובר בפיגוע ,  עצם העובדה שערבי שולח את הילד לרכב ,  זה נראה לי מוזר מאוד והבנתי שאני חייב לעצור אותו .  אם הייתי יודע שזה מחבל ,  הייתי מנטרל אותו בצורה אגרסיבית יותר עם הרכב שלי ".  לדברי מרגלית ,  הפלסטיני לא התנגד במהלך ההשתלטות עליו ולא אמר דבר .  
נרי קתוע ,  פראמדיק מד"א שהגיע למקום ,  סיפר לוואלה !  חדשות כי את הטיפול הראשוני העניקו לדקור אנשי ארגון  " הסהר האדום "  הפלסטיני שהגיעו ראשונים למקום - לאחר מכן טופל על ידי טיפול נמרץ צבאי ועל ידי כוחות מגן דוד אדום . " המחבל ככל הנראה זיהה את הרכב שעה שמד בפקק בצומת תפוח ודקר את הפצוע פעמיים באזור החזה ". 
מפקד חטיבת שומרון אלוף משנה איציק בר אמר בתגובה לפיגוע הדקירה כי  " מדובר באירוע של המפגע הבודד .  מתחילת השנה באזור פיקוד מרכז ישנם 20 אירועים שבהם נתפסו סכינים ו-12 אירועי מטענים שסוכלו .  יש רצון בקרב ארגוני הטרור להוציא פיגועים כדוגמת היום .  אירוע מצער וקשה ". 
ועד המתיישבים בשומרון ובבנימין מסר בתגובה לפיגוע ,  כי  " אין פלא שכאשר שר הביטחון עסוק מעל הראש באכיפת ההקפאה הגזענית ,  ובמעצרי-שווא של מתנחלים - המחבלים והמסייעים להם חוגגים .  היום ביקרו פקחי ההקפאה בכפר תפוח ,  ובמקביל התרחש הפיגוע מתחת לאפם ". 
ח"כ מיכאל בן ארי הגיב גם הוא לדברים ואמר : " ממשלת נתניהו עסוקה בלפתוח מחסומים ומתן תנועה חופשית למחבלים .  מפקד החטיבה עסוק בלהתקוטט עם המתיישבים והתוצאות לא מאחרות לבוא .  דמם של מתיישבי יהודה ושומרון הפך להפקר ".  
" שוב נרצח יהודי לחינם כתוצאה מההפקרות הביטחונית של הממשלה ",  אמר ראש המועצה האזורית שומרון ,  גרשון מסיקה לוואלה !  חדשות והוסיף כי  " כל הרציחות האחרונות בשומרון בוצעו על ידי אנשי המשטרה הפלסטינית ואנשי פתח .  ממשלת נתניהו ממשיכה את ההפקרות הביטחונית של ממשלת אולמרט על ידי חופש תנועה למחבלי המשטרה הפלסטינית ומחבלי הפתח ועל ידי הסרת המחסומים דרכם עבר המחבל היום והמחבלים שרצחו את הרב מאיר חי ". 
מועצת יש"ע מסרה בתגובה לפיגוע כי  " הפיגוע בצומת תפוח הוא תוצאה ישירה של מדיניות המחוות הביטחוניות כלפי הפלסטינים .  הניסיונות הפתטיים 'לחזק את אבו מאזן' ולפתות אותו לבוא למשא ומתן באמצעות הקלות ביטחוניות ומסירת אחריות ביטחונית לכוחות הפלסטינים ,  שמהם יצא המרצח עצמו ,  שוב עולים לנו בדם ". 
עדכון ראשון :  14:00

קצין פלסטיני דקר למוות חייל צה"ל בצומת תפוח
רב סמל איהאב חטיב ,  נגד לוגיסטיקה בחטיבת כפיר ,  נדקר פעמיים בחזהו והתהפך עם רכבו בעת שניסה להימלט .  הוא פונה לבית החולים ,  שם נקבע מותו .  הדוקר :  קצין משטרה ברשות הפלסטינית

