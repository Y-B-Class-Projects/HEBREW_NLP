חימנסיה שברה את הנאחס בדרבי של לה פלאטה
לראשונה מאז 2005 ,  השיגה הקבוצה ניצחון ראשון על מחזיקת גביע הליברטדורס ,  אסטודיאנטס ,  1:3 .  בוקה גברה על לאנוס 1:3
המחזור השני בטורניר הקלאוסורה ,  שכבר נפתח בלילה שבין שלישי ורביעי נמשך הלילה  ( בין רביעי לחמישי )  .  המשחק המרכזי של המחזור הפגיש את אסטודיאנטס וחימנסיה בדרבי הסוער של לה פלאטה .  הפעם הייתה זו ידה של חימנסיה על העליונה עם 1:3 מרשים על מחזיקת גביע הליברטדורס .  בוקה ג'וניורס השיגה ניצחון ראשון בטורניר ,  1:3 לאנוס בבומבונרה .  הורקאן ניצחה 1:2 את ניואל'ס אולד בויס ,  המשחק בין בנפילד וארחנטינוס ג'וניורס הופסק לאחר עשר דקות ,  במצב של 0:0 ,  עקב גשם שוטף .
 חימנסיה לה פלאטה - אסטודיאנטס 1:3
הקבוצה השנייה של העיר עשתה היסטוריה קטנה ,  כשהשיגה ניצחון בדרבי ,  לראשונה מזה 2005 .  מחזיקת גביע הליברטדורס השיגה שבעה ניצחונות על היריבה העירונית ,  פעם אחת עם 0:7 ,  כששני משחקים נוספים הסתיימו בתיקו ,  אבל לכל חגיגה יש גם סוף .  22 אלף אוהדי חימנסיה גדשו את האצטדיון הביתי של הקבוצה ודחפו אותה לניצחון ,  כאשר מטעמי אבטחה ,  על אוהדי אסטודיאנטס נאסרה הכניסה למגרש ,  אותו אבטחו 900 שוטרים .
 חלוץ חימנסיה דניס סטרקוואלורסי העלה את המקומיים ליתרון סמוך לסיום המחצית הראשונה ,  לאחר שצלל ונגח כדור רוחב של דייגו ויז'אר .  סטרקוואלורסי אף הספיק להחמיץ פנד בתחילת השנייה ,  לאחר שאגוסטין אוריון הדף את הכדור .  בדקה ה-81 הוא כיפר עם השני שלו במשחק .  חואן סבסטיאן ורון צימק דקתיים לסיום ,  אז האורחים הסתערו על השער של חימנסיה במטרה להשוות .  עמוק בתוספת הזמן חואן קואבס מצא את אגוסטין אוריון מחוץ לשערו וכבש את השלישי כדי להבטיח את הניצחון ולשבור את הנאחס .
 מזל טוב לקבוצה של אבל אלבס ,  שמשיגה ניצחון ראשון לעונה .  שתי הקבוצות עלו עם תלבושות כמעט זהות ,  אבל זה לא הפריע לשופט לפתוח את המשחק ,  שהתנהל ,  תחת מבול שוטף .  אחרי 13 דקות העלה גארי מדל את בוקה ליתרון ושלח את אלפי הצופים לחגוג .  שלוש דקות לסיום המחצית הראשונה איזן גונזלו קסטיז'חוס .  מרטין 'אל לוקו' פאלרמו ,  שמתקרב לשבור את שיא הכיבושים של כל חלוצי בוקה ,  החזיר את היתרון בדקה ה-47 ,  כשתשע דקות לאחר מכן חתם כריסטיאן ארבס את התוצאה .  לאחר התיקו במשחק הראשון הצהובים-כחולים עם שלוש נקודות ראשונות בעידן אלבס .  לאנוס ,  אחרי המהפך והניצחון הגדול ,  הורקאן מנוצחת לראשונה .
 הורקאן - ניואל'ס אולד בויס 1:2
הקבוצה של אנחל קאפה יצאה אבלה מהמשחק הראשון שלה העונה לאחר שהובילה בשני שערים מול לאנוס וירדה מנוצחת 3:2 .  הורקאן עלתה ליתרון מול הקבוצה שהייתה קרובה לזכות באפרטורה אבל נחלה כישלון ,  כאשר פאולו גולץ כבש בפנדל בדקה ה-28 .  כריסטיאן נונייז איזן בדקה ה-70 ,  אקורד הסיום היה של הורקאן עם שער ניצחון של גוסטבו בלבורין שש דקות לסיום .
 קרוזיירו הברזילאית הצטרפה לליברטאד הפרגוואית ,  שהעפילה כבר אמש מהשלב המוקדם לגביע הליברטדורס ,  לאחר שהביסה ללא תנאי את ריאל פוטוסי .  המשחק הראשון הסתיים בבוליביה בתיקו 1:1 ,  אבל הברזילאים היכו את הבוליביאנים שוק על ירך עם 0:7 .  וולינגטון פאוליסטה  ( 29 )  ,  טיאגו ריביירו  ( 31 )  ,  קלבר  ( 39 )  ,  ג'ונתן  ( 45+1 )  ,  אליאנדרו  ( 87 )  ,  ברנרדו  ( 89 )  וגוארון  ( 90+2 )  כבשו לקרוזיירו ,  שתשחק בבית 7 עם ולז סרספילד מארגנטינה ,  נאסיונאל מאורוגוואי ודפורטיבו קואנקה מאקוודור .
 במשחק נוסף ,  גברה חואן אוריץ הפרואנית על אסטודיאנטס טקוס ממקסיקו 1:2 וגם עלתה .  טאחדה  ( 44 )  וסיסליאנו  ( 74 )  כבשו לפרואנים ,  בריירו  ( 76 )  הבקיע למקסיקנים .  חואן אוריץ הוצבה בבית 3 ,  ביחד עם מחזיקת הגביע ,  אסטודיאנטס הארגנטינאית ,  בוליבאר מבוליביה ואליאנז לימה מפרו .
 
חימנסיה שברה את הנאחס בדרבי של לה פלאטה
לראשונה מאז 2005 ,  השיגה הקבוצה ניצחון ראשון על מחזיקת גביע הליברטדורס ,  אסטודיאנטס ,  1:3 .  בוקה גברה על לאנוס 1:3

