בריטיש ישראל והראל ביטוח מקימות קניון מותגים חדש באשדוד
במתחם יוקם מרכז החלקה על הקרח ;  החברה בוחנת גם הקמת מתחם סינמה סיטי שיכלול כ-20 בתי קולנוע
חברת בריטיש ישראל וחברת הראל ביטוח ,  מקימות קניון חדש בכניסה הדרומית לעיר אשדוד .  הקניון יוקם בהשקעה של 600 מיליון שקל.הקניון יבנה על קרקע של 88 דונם ,  שנרכשה לפני שנה תמורת 50 מיליון שקל על ידי שתי החברות ,  מחברת האחים ישראל שנשארה שותפה בפרויקט .  לפי התוכנית ,  הקניון החדש ישתרע על 40 אלף מ"ר ויכלול קומת מסחר אחת וכן חניון בן כ-2,500 מקומות חנייה ,  מחציתן מקורות.יוסי צבי ,  מנכ"ל קניוני ישראל מקבוצת בריטיש ,  מסר כי : " מדובר במהלך אסטרטגי של הקבוצה אשר תשנה את מפת הקניונים באשדוד וסביבותיה .  מדובר בקניון שיהווה מרכז מסחרי אזורי אשר ייתן מענה לתושבי אשדוד ולערים הסמוכות לה ".  לדבריו ,  למותגים בינלאומיים כמו h & m ,  גאפ ,  זארה ולמותגים ישראליים המחפשים שטחי מסחר גדולים ,  אין כיום פתרון בקניונים הנמצאים באשדוד ,  מאחר והקניונים הקיימים קטנים יחסית ומהווים קניונים שכונתיים.צבי הוסיף כי החברה בוחנת בימים אלה הקמת מתחם סינמה סיטי בקניון שיכלול כ-20 בתי קולנוע .  כמו כן ,  יפתח במתחם הקניון מרכז החלקה על הקרח.עבודות בניית הקניון יחלו ביולי 2011 ויסתיימו בעוד כשנתיים וחצי .  האדריכל משה צור ,  ממונה על עיצוב ותכנון הקניון .  זאב הראל השותף בחברת עטיה נכסים ושיווק ,  יהיה אחראי על שיווק השטחים המסחריים של הקניון .
 
בריטיש ישראל והראל ביטוח מקימות קניון מותגים חדש באשדוד
במתחם יוקם מרכז החלקה על הקרח ;  החברה בוחנת גם הקמת מתחם סינמה סיטי שיכלול כ-20 בתי קולנוע

