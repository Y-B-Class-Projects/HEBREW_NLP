בית"ר :  אמסלם צפוי להמשיך בעונה הבאה
בבית"ר מבהירים שבמידה ולא יגיע בעלים חדש הקיץ ,  יישאר המאמן בתפקידו .  בקבוצה כבר מפנטזים על המקום השלישי
צילום ועריכת וידאו :  נועם אשל
לאחר שלושה ניצחונות ברצף ושינוי האווירה המוחלט שהביא מינויו של דוד אמסלם למאמן בית"ר ירושלים ,  בקבוצה כבר חושבים קדימה ומבהירים כי אם הקבוצה תשאר בידי ארקדי גאידמק או תעבור לידיו של איציק קורנפיין בעונה הבאה ,  ולא תרכש על ידי אדם אחר ,  דוד אמסלם ימשיך בתפקיד המאמן גם בעונה הבאה.בבית"ר מבהירים כי במידה ויבוא רוכש אין לדעת מה יהיה ,  אך כל עוד זה המצב אמסלם צפוי להמשיך גם בשנה הבאה .
 כזכור ,  לבית"ר נותרו ימים ספורים למצוא מאמן עם תעודת  " פרו "  שיעבוד לצד דוד אמסלם ,  שבין המועמדים שאול דה צ'וקרל שאימן בהפועל פתח תקוה ובנצרת עילית ,  ואריק גילרוביץ' שהעלה את הפועל ראשון לציון לליגה הלאומית בשנה שעברה .  בשיחות עם המועמדים ביררו בבית"ר האם יסכימו לעבוד גם בעונה הבאה תחת אמסלם ,  מה שמלמד על הכוונות של המועדון .
 בקבוצה גם מסתכלים קדימה העונה ועל אף פער של תשע נקודות מהמקום השלישי בטוחים בבית"ר כי הם עדיין יכולים להשיג אותו ולהעפיל לאירופה מהליגה . " זה יהיה הישג אדיר עבורנו בעונה שכזו ",  סיפרו במועדון .  לקבוצה צפויים עוד שלושה משחקים קלים מול הפועל רעננה ,  הפועל רמת גן ואחי נצרת עד למפגש מול המדורגת במקום השלישי מכבי תל אביב . " אם ניקח את כל הנקודות וננצח את מכבי נצמצם את הפער לשש לכל היותר ,  ואז ישר לאחר המשחק יש את קיזוז הנקודות וזה יהיה שלוש כשעוד יש לנו עוד משחק מול מכבי ,  הכל אפשרי ". 
הנצחונות של אמסלם אמנם הושגו על יריבות קלות יחסית בדמות מכבי נתניה ,  הפועל עכו ומ.ס אשדוד ,  אך בקבוצה זוכרים כי בסיבוב שעבר תחת הדרכת יצחק שום הוציא בית"ר מאותם מפגשים נקודה אחת בלבד כשסיימה בתיקו מול עכו בבית ,  והפסידה לנתניה ואשדוד בחוץ .
" השינוי שרואים בבית"ר מאז שדוד הגיע הוא גם באימונים ",  הסביר עידן טל ושיבח את מאמנו החדש . " הוא עושה לנו אימונים שמתאימים לכל אחד ואחד ,  הוא עושה לנו אימונים בדרך שהוא יודע וזה בא לידי ביטוי במשחק ".  עוד לפני שיפגשו עם מכבי ת"א בליגה יארחו בעוד עשרה ימים את הצהובים במסגרת גביע המדינה . " הראש עדיין לא במכבי תל אביב אבל זה בהחלט משחק מאוד חשוב ",  הסביר טל . " אנחנו רוצים להמשיך עם התוצאות הטובות בליגה ,  יש לפני הגביע את רעננה ,  נעבור את המשחק הזה ואז נתכונן למשחק מול מכבי ". 
מזל טוב למועדון שבשעה טובה ,  לקראת סיומה של העונה ,  מצא לעצמו ספונסר ראשי .  חברת הליסינג וההשכרה אלדן תתמוך בבית"ר בסכום של 100 אלף דולר עד תום העונה ,  כך סוכם בין מומי ושי דהן ,  נציגי הבעלים ,  ליו"ר בית"ר ירושלים איציק קורנפיין .  במסגרת החסות ,  לוגו החברה יופיע בקדמת החולצה של השחקנים ,  זאת לצד רכבי החברה בה משתמש המועדון ושחקניו .  הסכם החסות החדש-ישן בין בית"ר ואלדן הוא השלישי שנחתם בין הצדדים .
 
בית"ר :  אמסלם צפוי להמשיך בעונה הבאה
בבית"ר מבהירים שבמידה ולא יגיע בעלים חדש הקיץ ,  יישאר המאמן בתפקידו .  בקבוצה כבר מפנטזים על המקום השלישי

