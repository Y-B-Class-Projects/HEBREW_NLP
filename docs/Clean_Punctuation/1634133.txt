ארה"ב : " אירן הגבירה מאמצי מחקר הגרעין "
 סוכנויות הביון של ארהב מדווחות על מאמץ אירני מוגבר בתחום פיתוח הנשק הגרעיני .  אף שלא מדובר בשעטה לפצצה ,  השינויים הללו משמעותיים ,  העריך גורם אמריקאי
בידי סוכנויות המודיעין בארה"ב הצטברו ראיות על כך שאירן הגבירה לאחרונה את מאמצי המחקר בתחום הגרעין .  כך דיווח הלילה  ( רביעי )  גורם אמריקאי עם זאת ,  גורמים בסוכנויות העריכו שעדיין לא מדובר בתוכנית מוצהרת וגלויה בדרך לפצצה .
 אנליסטים מסוכנויות הביון השונות בארה"ב מנסחים בימים אלה הערכה לאומי חדשה על מצב תוכנית הגרעין האירנית ,  שצפויה להיות דומה יותר לזאת שמחזיקות בעלות בריתה של אמריקה באירופה .  
עמדת ארה"ב בנושא עד כה ,  התבססה על הערכת מודיעין משנת 2007 ,  לפיה אירן עצרה את תוכניתה הגרעינית והפסיקה להעשיר אורניום עוד בשנת 2003 .  עמדה זו נתקלה בביקורת קשה מצד מדינות רבות במערב ,  ובכללן כמובן ישראל ,  שטענו בתוקף שאירן ממשיכה לחתור לפיתוח פצצה גרעינית . 
" אנחנו מדברים על שינוי במחקר ,  לא על שעטה אירנית לכיוון הפצצה ",  אמר גורם אמריקאי בעילום שם , " אבל כאשר בוחנים את תוכנית הגרעין האירנית ,  השינויים הללו משמעותיים ".  הדו"ח צפוי להתפרסם בשבועות הקרובים ,  והוא עשוי לסייע לארצות הברית לגייס תמיכה עולמית בסנקציות נגד טהרן .  
אמש הצהירה מחלקת המדינה האמריקאית שתגובת אירן להסכם הגרעין שגובש על ידי הסוכנות הבינלאומית לאנרגיה אטומית ושש המעצמות , " לא מספקת ".  
זאת לאחר שגורמים דיפלומטים באוסטריה מסרו כי אירן החליטה לדחות באופן רשמי סעיפים עיקריים בהסכם ,  הדורשים ממנה להעביר את האורניום שברשותה להעשרה במדינות בחו"ל .  על פי הדיווחים ,  זו למעשה התשובה הרשמית של טהרן שניתנה בעניין לסוכנות הבינלאומית לאנרגיה אטומית  ( סבא"א )  .
 
ארה"ב : " אירן הגבירה מאמצי מחקר הגרעין "
 סוכנויות הביון של ארהב מדווחות על מאמץ אירני מוגבר בתחום פיתוח הנשק הגרעיני .  אף שלא מדובר בשעטה לפצצה ,  השינויים הללו משמעותיים ,  העריך גורם אמריקאי

