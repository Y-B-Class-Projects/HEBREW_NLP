דייויס :  סרביה וספרד ברבע הגמר
דג'וקוביץ' ניצח את אייסנר ,  הסרבים הדיחו את ארה"ב .  פרר הביס 0:3 את ואוינקה ,  שוויץ בחוץ .  גם ארגנטינה ורוסיה עלו
אחרי שאתמול  ( שבת )  הבטיחו צרפת ,  קרואטיה וצ'כיה את עלייתן לרבע גמר גביע דייויס ,  היום הגיע תורן של נבחרות ספרד ורוסיה .  שתי המעצמות ניצחו בתוצאה 1:3 ,  ספרד את שוויץ  ( אחרי הצגה גדולה של דויד פרר על חשבונו של סטניסלס ואוינקה )  ורוסיה על חשבון הודו  ( עם ניצחון קליל של מיכאיל יוז'ני על סומדב דווארמן )  .  סרביה עברה את ארצות הברית אחרי ניצחון 2:3 של דג'קוביץ' על אייסנר אחרי 4:16 שעות ,  גם ארגנטינה עלתה לשלב הבא על חשבון שבדיה אחרי שנלבנדיאן ניצח 1:3 את וינסיגוורה .  
רבע הגמר  ( 9-11 ביולי )  :  
צרפת - ספרדארגנטינה - רוסיהסרביה - קרואטיהצ'ילה/ישראל - צ'כיה
אחרי שתי זכיות רצופות ,  נכנסה נבחרת הסופרסטארים של אלברט קוסטה למעט לחץ אחרי היום הראשון ,  שהסתיים ב-1:1 בעקבות הפסד של ניקולאס אלמגרו לסטניסלס ואוינקה במשחק הפתיחה .  החשש השתחרר מעט אתמול במשחק הזוגות ,  אחרי ניצחון של מארסל גראנולר וטומי רוברדו על ואוינקה ואיב אלגרו .  היום ספרד כבר החזירה לעצמה את כוח ההרתעה ובגדול ,  כשדויד פרר דרס ללא רחמים את ואוינקה עם 2:6 ,  4:6 ,  0:6 אחרי 2:34 שעות .  במשחק נוסף ,  שלא קבע דבר ,  ניצח ניקולאס אלמגרו את מארקו צ'יודינלי 1:6 ,  3:6 .  הנבחרת הספרדית תצא ברבע הגמר למפגש ענקים מול הנבחרת הצרפתית של ג'ו ווילפריד צונגה וגאל מונפיס .
 אחרי שניצחה בקלילות את שני משחקי היחידים ביום שישי והפסידה את משחק הזוגות לצמד ההודי המצוין ,  הצליחה רוסיה להבטיח את עלייתה לרבע הגמר בלי מאמץ מיוחד .  מיכאיל יוז'ני דרס בקלילות 2:6 ,  1:6 ,  3:6 את סומדב דווארמן ההודי והכריע את ההתמודדות באולם לוז'ניקי .  במשחק האחרון ,  שנערך לפרוטוקול בלבד ,  ניצח רואן בופאנה 6:7 ,  4:6 את תימורז' גבאשוילי .  רוסיה ,  שהודחה בעונה שעברה ברבע הגמר על ידי ישראל ,  תפגוש את ארגנטינה .  כדי לעלות שלב אחד גבוה יותר מאשתקד ,  תצטרך הנבחרת של שמיל טרפישב לקבל בחזרה את ניקולאי דוידנקו .
 המפגש הכי צמוד שהתקיים בשלב הראשון של הבית העליון הוא בין שבדיה לארגנטינה .  מי היה מאמין שבסוף דווקא דויד נלבנדיאן ,  שחזר מניתוח ומהיעדרות של תשעה חודשים ,  יכריע את ההתמודדות לטובת ארגנטינה .  אחרי שנלבנדיאן ,  שהידרדר עד למקום ה-154 בעולם ,  היה שותף לניצחון בזוגות ,  השוותה שבדיה בזכות ניצחון של רובין סודרלינג 5:7 ,  6:7 ,  5:7 על לאונרדו מאייר הארגנטינאי .  אבל אז שוב הגיע נלבנדיאן ,  ששובץ למשחק האחרון והגורלי וניצח 5:7 ,  3:6 ,  6:4 ,  4:6 את אנדרס וינסיגוורה .  ארגנטינה תארח ברבע הגמר את רוסיה .
 אחרי שניצחו בקלות את שני משחקי היחידים ביום שישי ופיספסו את ההזדמנות לסגור סיפור בזוגות ,  הצליחו הסרבים לסגור סיפור מול ארצות הברית .  פשוט זה בטח לא היה .  נובאק דג'וקוביץ' ניצח 5:7 ,  6:3 ,  3:6 ,  7:6 ,  4:6 את ג'ון אייסנר אחרי קרב קשה של לא פחות מ-4:16 שעות .  סרביה ,  שנהנתה מדחיפה אדירה של 20 אלף צופים ,  עלתה לרבע הגמר ותפגוש שם את קוראטיה למפגש סופר טעון .  במשחק לפרוטוקול בלבד ניצח סם קווארי 5:7 ,  2:6 את ויקטור טרויצקי .  
שאר המשחקים  ( כולם הוכרעו כבר אתמול )  :
 צרפת - גרמניה 1:4 ג'ו ווילפריד צונגה - סימון גרויל 4:6 ,  6:2 ,  1:0  ( צונגה פרש ) ג'וליאן בנטו - בנג'מין בקר 2:6 ,  5:7
קרואטיה - אקוואדור 0:5אנטוניו וויץ' - חוליו קאמפוזאנו 4:6 ,  6:7איוון דודיג - איוון אנדארה 1:6 ,  3:6
בלגיה - צ'כיה 3:2 סטיב דארסיה - יאן האייק 6:7 ,  6:1 ,  4:6לוקאס דלוהי - כריסטופ רוקוס 6:1 ,  6:7 ,  5:7 

דייויס :  סרביה וספרד ברבע הגמר
דג'וקוביץ' ניצח את אייסנר ,  הסרבים הדיחו את ארה"ב .  פרר הביס 0:3 את ואוינקה ,  שוויץ בחוץ .  גם ארגנטינה ורוסיה עלו

