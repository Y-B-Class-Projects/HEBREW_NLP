יועץ משפטי לא יכול לחבוש שני כובעים 
קונפליקט בסיסי
 >  >  יועץ משפטי בגופים ממשלתיים הוא שומר סף .  כלומר ,  תפקידו הוא להקפיד כי הגוף הממשלתי שבו הוא מכהן ימלא אחר הוראות החוק .  לכן הדין הוא כי עמדתו המשפטית של היועץ המשפטי בכל גוף ממשלתי מחייבת אפילו את המנכ"ל והשר הממונים עליו .  ואולם שומר הסף אינו יכול לפקח על עצמו .  זהו ניגוד עניינים בסיסי ,  שאותו הבין היועץ המשפטי לממשלה אליקים רובינשטיין כאשר הורה ב-2001 להעביר את מינהלת הסדרת השידורים לאחריות הלשכה המשפטית במשרד התקשורת .  משום מה ,  הנחיית היועץ מעולם לא יושמה .  מינהלת הסדרת השידורים היא הגוף הביצועי של מועצת הכבלים והלוויין ,  שהיא עצמה כפופה לשר התקשורת .  ואולם מנהל המינהלת הוא גם היועץ המשפטי של מועצת הכבלים והמינהלת היא בעצם מחלקה משפטית העוסקת בהיבטי הרגולציה של חברות הכבלים והלוויין - hot ו-yes .  כפל התפקידים של מנהלת המינהלת הנוכחית ,  דורלי אלמגור ,  הופך אותה למי שאמורה לבצע את מדיניות מועצת הכבלים ,  אך בה באותה עת יכולה להכתיב החלטות משפטיות למועצה מכוח תפקידה כיועצת משפטית שלה .  תמוה כיצד האנומליה הזו שעליה התריע היועץ המשפטי של משרד התקשורת לפני 11 שנים לא טופלה עד היום למרות הנחייה מפורשת בעניין .  ערב הפסח ,  הגיע הזמן שהיועץ וינשטיין יעשה במשרד התקשורת קצת סדר .
 
יועץ משפטי לא יכול לחבוש שני כובעים 
קונפליקט בסיסי

