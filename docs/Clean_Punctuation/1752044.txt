לא אהבלים ,  אבל לא מהפכנים
אנשי משרד האוצר אמנם מפנטזים על ייעול המגזר הציבורי ,  אבל הבעיה היא שהם רק מפנטזים .  יו"ר ההסתדרות עופר עיני ,  ששבוי בידי הוועדים הגדולים ,  סומן השבוע כמנצח הגדול במשא ומתן - והוכיח כי באוצר אין מהפכנים שיילכו עד הסוף
 >  >  אם אנשים בשר ודם היו נסחרים בבורסה ,  סביר להניח שמניותיו של יו"ר ההסתדרות ,  עופר עיני ,  היו עולות קצת השבוע ,  ואילו מניותיהם של שר האוצר יובל שטייניץ ,  מנכ"ל משרדו חיים שני ,  והממונה על השכר באוצר ,  אילן לוין ,  היו יורדות קצת .  במקרה של אנשי האוצר ,  המניות היו יורדות בצדק ,  ואילו במקרה של עיני המניות היו עולות ,  אך שלא בצדק .  עיני ,  במונחי הבורסה ,  הצליח לעמוד ביעדים שהציב לעצמו במסגרת המשא ומתן על העלאת השכר במגזר הציבורי - הצלחה שתעלה לקופה הציבורית כ-8 מיליארד שקל .  הוא גם הצליח במשימתו למנוע מהאוצר להשיג את מה שמכונה  " גמישות ניהולית ".  עיני לא אהבל .  לעומת זאת ,  משרד האוצר נכשל ולא השיג את יעדיו - או לפחות לא את אלה שעליהם הכריז בשבועות האחרונים .  שני ,  שניהל בעבר בהצלחה רבה את חברת נייס ,  ידע להוביל אותה מרבעון לרבעון בהתאם ליעדים ולתחזיות .  כשמונה לתפקידו הנוכחי ,  התעוררה תקווה שהוא יביא מקצת מהסטנדרטים של הניהול העסקי למגזר הציבורי .  יש האומרים שהוא עשה זאת ,  והדבר בא לידי ביטוי בעבודת המטה המסודרת שהוא מנהל במשרד האוצר .  אבל לאוצר ,  כמי שמחזיק בשאלטר של הקופה הציבורית ,  יש חובה ,  יכולת ,  ידע ומקצועיות הדרושים כדי לחולל מהפכה ניהולית במגזר הציבורי כולו - ולא רק באוצר .  במשא ומתן מול עיני הציבו שני ואנשי משרדו שלושה יעדים מרכזיים :  לשלם תוספת שכר כמה שיותר קטנה ;  לצמצם את הפערים בין בעלי השכר הנמוך לבעלי השכר הגבוה במגזר הציבורי ;  ולהשיג גמישות ניהולית שתאפשר ,  בין השאר ,  לתגמל עובדים מצטיינים בצורה שונה מעובדים בעלי תרומה נמוכה .  האוצר נכשל בהשגת שלושת היעדים .  רק רוצים לחזור הביתה בשלום זוכה פרס נובל לכלכלה ,  פרופ' ישראל אומן ,  מומחה לתורת המשחקים ולחשיבה רציונלית ,  אמר פעם שתנאי הכרחי הנחוץ כדי לשכנע את הצד השני להסכים לדבר מה ,  הוא קודם כל לשכנע את עצמך שאתה מוכן להיאבק על השגת אותו דבר .  אנשי האוצר מפנטזים זה זמן על ניהול וייעול המגזר הציבורי .  הם יודעים היטב עד כמה מהלך כזה נחוץ ואיזו תרומה אדירה יכולה להיות לו למשק ולצמיחה .  אבל הבעיה היא שהם רק מפנטזים .  הם אמנם הצהירו על כוונתם לחולל שינוי ,  ושני אף אמר בתחילת השבוע בראיון ל-themarker כי  " הגיע הזמן שהמגזר הציבורי יעלה כיתה ",  אבל ברגע האמת התברר שאנשי האוצר לא מאמינים ביכולות שלהם .  הם לא באמת נחושים להשיג את פריצת הדרך בניהול המגזר הציבורי .  הם לא הצליחו לשכנע את עצמם שהם מסוגלים לחצות את הרוביקון הזה .  אין שם מהפכנים שילכו עד הסוף כדי להשיג את היעד הזה .  הם רק רוצים לחזור הביתה בשלום .  עיני היה הראשון לזהות זאת ,  ולכן הודיע לאנשי האוצר :  המשא ומתן שלנו הוא רק על תוספת שכר .  אני לא מקבל קהל בנושאים שאינם תוספת שכר .  אם תרצו לדבר גמישות ניהולית ,  תבואו ביום אחר .  עיני יצא כמנצח הגדול של המשא ומתן הזה ,  משום שגם זכה בהישג של תוספת שכר גבוהה ,  וגם לא השבית את המשק .  אבל עיני ,  שבנה את תדמיתו בשנים באחרונות כמנהיג כלכלי שרואה את טובת המשק ולא רק את טובת העובדים ,  התגלה השבוע במערומיו .  לפני שנתיים ,  כשרוני בר-און היה שר האוצר ,  הרבה עיני להתלונן ש"אין עם מי לדבר באוצר ".  הוא ובר-און לא מצאו שפה משותפת ,  וזה איפשר לעיני לטעון שהוא בעד ייעול המגזר הציבורי ,  רק שאין לו פרטנר .  עם שטייניץ יש לעיני מערכת יחסים רגועה יותר ,  וכך גם עם הדרג הפקידותי הנוכחי של האוצר .  כעת יש לו פרטנרים למהלכים אמיצים .  אבל עיני שבוי בידיהם של הוועדים הגדולים שמחזיקים בשאלטרים של החשמל ,  נמלי התעופה והים .  הם לא ייתנו לו לקדם כל מהלך של גמישות ניהולית במגזר הציבורי .  הדבר היחיד שהם מוכנים לתת לו זה את כוח ההרתעה שלהם ,  היכול לשבש את החיים התקינים בישראל .  עיני אמנם לא אהבל ,  אבל הוא גם לא כזה מנהיג כלכלי דגול כפי שתומכיו מציגים אותו .  המגזר הציבורי מעסיק קרוב ל-900 אלף עובדים ומשלם שכר בסדר גודל של כ-100 מיליארד שקל בשנה .  במהלך המשבר הכלכלי שפרץ בשלהי 2008 ,  בלט המגזר העסקי במהירות התגובה שלו למשבר ובצעדי ההתייעלות וההתארגנות שנקט .  זה סייע ליציאה מהירה של המשק מהמשבר .  אבל במקביל ,  במגזר הציבורי לא נעשה דבר כדי להתייעל .  לא חל שום שינוי במדידת התפוקות והתרומות של עובדיו ,  לא מוסדה דיפרנציאציה בשכר שתאפשר תגמול עובדים מצטיינים ,  ועד היום קשה מאוד להזיז עובד מתפקידו ולנייד אותו למקום שבו הוא נחוץ יותר .  היציאה מהמשבר היא אך ורק פרי התגובה המהירה של המגזר העסקי .  אילו המגזר הציבורי היה מצטרף אליה - סביר להניח שההישגים של המשק היו כיום גדולים יותר .  עוד לא מאוחר לחולל את השינויים האלה ,  אבל הרושם שעולה מהתנהלות האוצר הוא שאין שם אף מהפכן שמוכן לעשות את כל הדרך הקשה וההכרחית כדי לייעל את המגזר הציבורי .  יש באוצר אנשים טובים וחכמים ,  אבל אין שם מהפכנים .  הדור הנוכחי של אנשי האוצר יצטרף למגזר העסקי בעוד שנה ,  שנתיים ושלוש .  ושם ,  מבחוץ ,  הם יקטרו ,  כמו פורשי אוצר ותיקים יותר ,  על אוזלת ידה של המדינה בניהול המגזר הציבורי .   נ.ב .  כאשר המפקח על הבנקים ,  רוני חזקיהו ,  הודיע על פרישתו לפני שלושה חודשים ,  נשאל אחד ממקורביו מדוע הוא פורש .  תשובתו היתה מעניינת : " הוא חש שהיתה לו קדנציה מוצלחת מאוד והוא רוצה לעזוב לפני שהיא תתקלקל ".  לכאורה ,  אין דבר טבעי ואנושי יותר מלפרוש בשיא ,  והלוואי שרבים היו הולכים בעקבותיו של חזקיהו .  אבל הסאבטקסט מטריד ,  כי הוא מעיד על הלך רוח בעייתי שלפיו משרתי ציבור בתפקידי מפתח רוצים בסך הכל להגיע הביתה בשלום .  המגזר הציבורי אינו זקוק רק לטלטלה ולמהפכה ניהולית ,  אלא גם לאנשים נועזים ומהפכניים .  בלעדיהם ,  נמשיך להיות רק  " בסדר ",  במקרה הטוב .
 
לא אהבלים ,  אבל לא מהפכנים
אנשי משרד האוצר אמנם מפנטזים על ייעול המגזר הציבורי ,  אבל הבעיה היא שהם רק מפנטזים .  יו"ר ההסתדרות עופר עיני ,  ששבוי בידי הוועדים הגדולים ,  סומן השבוע כמנצח הגדול במשא ומתן - והוכיח כי באוצר אין מהפכנים שיילכו עד הסוף

