שמח בווילה
כניסת הדיירת מספרד לא ממש הלהיבה את אלאור ,  שהיה מעדיף להישאר עם ג'קי .  אבל העיקר שהדג עדיין איתנו .  סיכום פרק
הערב קיבלנו דרמה-קומית עם עלילה ,  מתח ,  דרמה ואפקטים .  בדיוק כמו שג'קי אוהב .
 ביום רביעי יורם היקר הודח ,  וחוץ מהתעלמות קלילה של פרידה קיבלנו מונולוג קורע לב של דנה בכמה סיטואציות בבית .  פתאום גילינו צד אנושי בדנה ,  היא בכתה אבל אחר כך התייסרה מהעובדה שבכתה וילדיה יראו אותה בוכה .  יש שריון חזק לבחורה ,  וליאם מנסה ל"קלף "  את שכבות ההגנה שלה ,  דבר שרק יעזור לדנה בדרך לגמר .
 את מנת הקרב השבועית סיפקה פרידה .  הבחורה אמיצה .  היא אפילו איימה על האח הגדול שלא תשתתף בשידור ,  ואכן האח הגדול התרפס והביא לה ספר .  האח הגדול ,  הפאסון שלך נפגע מההתרפסות הזאת .  ולא רק האח הגדול קיבל בראש ,  גם שירן קיבלה בראש מפרידה למרות שהיא צבעה את השיער בשליחות שימי הדג בשביל שפרידה תקבל את מבוקשה .  פרידה ,  עשית לעצמך נזק כל כך גדול שאפילו פרשת התנ"ך לא עשתה לך .  לפי דעתי זה יעלה לך בניצחון .
 אם כבר דיברנו על שימי ,  סליחה ,  הדג  אתה גאון .  המשימה שנתת לשירן הייתה גם חכמה וגם מצחיקה .  נקרעתי מצחוק בגלל ה"יציאות "  שלך ,  כשאמרת לשירן שהיא השמינה ,  ושפרידה נראית כמו מילואימניקית .  המשימה שהבאת תעזור לנו להבדיל בין התאומות ,  שזה צעד חכם ביותר .  רשמו במחברות :  שחורת השיער היא שירן .
 את מנת הדרמה השבועית ללא ספק סיפקו נופר וג'קי .  ג'קי התגעגע בכל נשמתו לזאת שנתנה לו  " ברקס ".  נופר ,  שלא נשארה אדישה להיעלמות ידידה הטוב התוודתה שהיא מתגעגעת למז'יק יותר משחשבה .  פייר ?  מרגש .  הם מסוג האנשים שהקהל רוצה לראות ביחד ,  שהם נראים טוב ביחד .  אפילו אסי עזר התרגש .  ואף מילה על הזוג המוזר בבית ,  ליהיא ועתי שמחבבים קצת יותר מידי את המקלחת .  ואם כבר זוגות ,  אז מה עם עמיר וסיון ?  בערוץ 20 הם אכן ביחד ,  בערוץ 22 הם זוכים להתעלמות מלאה .
 אמש קיבלנו גם מיני דיאלוג בין ליאם לנופר .  ליאם ,  זה יפה שאת רוצה לפתח קשרים עם כל הבית ,  אבל עצם זה שאת באה אליהם בטענה שהם חסומים כלפייך  ( אמירה שדקלמת את גם לעתי וליהיא )  מכשיל אותך .  הם צודקים ,  את לא פתוחה מספיק בפני שאר הדיירים ,  להפך ,  את מאוד סגורה וזה גורם לאנשים להתרחק ממך .
 ונעבור לעניין המביך של הערב ,  סאגת יואב-רינת .  יואב ,  זה היה יכול להיות רגע טלוויזיוני מרגש אם לא היית  " נופל "  על רינת ככה .  כמעט צעקת עליה ,  היה רק חסר שהיא הייתה פורצת בבכי ופוצחת במסע הדחתך .  אפשר להבין את הכעס שלך וכמובן גם להזדהות איתו ,  אבל יש דרך לומר את הדברים .  והדרך שבחרת הזיקה לך .
 זכינו לטעום מביקורך ב"גראן הרמנו "  הספרדי .  היה מצחיק ומרגש כאחד .  האנגלית שלך ,  שמזכירה את מבוכת שלומי ארבייטמן והאנגלית  " המדוברת "  שלו ,  בשילוב עם מז'יק בכמויות ,  היו שילוב שכל דייר היה רוצה שיהיה לו .  הביקור הזה ללא ספק יעשה לך שירות טוב בדרך לגמר .
 בעקבות שילוח ג'קי ל"גראן הרמנו "  קיבלנו את לידיה .  היא נראית טוב וכבר כשנכנסה ,  מצאה חן בעיני הדיירים  ובמיוחד בעייני עמיר שעשה לה ,  לא פחות ולא יותר מאשר עיניים .  האם נראה פה זוג בינלאומי וסיון אחת בוכייה ?  כנראה שלא .  לידיה לא תקשרה כל כך כשנכנסה ,  וכנראה שלא תייצר עניין מיוחד .
 רעיון המשימה הבינלאומית מאוד יצירתי ,  ואף מזכיר את הרעיון של המשימה שהייתה בעונה הראשונה  לעשות העתק מדויק של ריקוד ההליכונים .  מעניין לראות אם הם ינצחו או יפסידו במשימה ,  בגלל שעד עכשיו לא היה להם תקציב נמוך והם לא סבלו מהשהות בבית מהבחינה הזו .
 ורגע לפני פינת  " דברים שראינו בערוץ 20 "  אני רוצה לפנות שוב להפקה .  תפסיקו לצנזר שיחות מעניינות בערוץ 20 !  אני מבין שאתם רוצים לשמור על הדברים המעניינים לשידור אבל הערוץ הזה ,  בניגוד לעונה הראשונה ,  עולה כסף ,  ותפקידכם הוא לספק את הסחורה על דבר ששולם .  האם זה ראוי להראות כמה דיירים ישנים בחדר שינה כשיש שיחה מעניינת בין שלושה דיירים שלא הלכו לישון ?  אני מאמין שאתם בעצמכם עניתם  " לא "  ואם לא ,  אז זה באמת עצוב .  אם זה ימשך ככה ,  כשנצטרך לשלם על החודש הבא לא נעשה זאת .
 במהלך השבוע הדיירים החליטו למתוח את פרידה וגייסו למשימה את אלעד .  ליהיא הורידה את תוספות השיער שלה ושמה על ראשו של אלעד ,  הניחה על ראשו את אחד מכובעיה ,  מרחה על שפתיו אודם והלבישה אותו בלבנים שלה .  כשליהיא סיימה לאפר את אלעד ,  הוא התחבא מתחת לשמיכה של פרידה וכשהיא באה להיכנס למיטה ,  נבהלה מאלעד והחלה לקלל ולצחוק .  זה היה אחד הרגעים הכי מצחיקים שהיו העונה בבית וחבל שלא שודר .
 כשג'קי נכנס לבית ה"גראן הרמנו "  והכיר את כולם ,  הם החלו לעשות לו סיור בבית ובסיום הסיור ג'קי שאל אותם : "  where is the חדר שירות ?   "  וכמובן שהספרדים לא הבינו והוא החל לצחוק .
 פרידה : " בא לי לעלות במדרגות וללכת ".  גולשים יקרים ,  בהדחה הבאה ,  הישמעו לבקשת פרידה .
 ליעוז : " אני לא מעשן בררה ".  אבל סמים סיפרת שעישנת .  טיפה מודעות ,  ליעוז .
 ארז טל : " אנחנו גם חוסכים מים במקלחת וזה מאוד יפה ".  אז ככה מגדירים את מה שליהיא ועתי עשו במקלחת ? 
ג'קי ,  נופר ,  שירן וליאם .
 
שמח בווילה
כניסת הדיירת מספרד לא ממש הלהיבה את אלאור ,  שהיה מעדיף להישאר עם ג'קי .  אבל העיקר שהדג עדיין איתנו .  סיכום פרק

