התובע : " אולמרט הפר ברגל גסה את הכללים "
 בבית המשפט המחוזי בירושלים נפתח משפטו של ראש הממשלה לשעבר .  אולמרט : " היום יסתיים פרק ההצהרות הבומבסטיות ".  התובע : " אולמרט קיבל כספים בסכומים ניכרים ,  בניגוד לכללים "
  ( צילום :  גדעון צנטנר ,  עריכת וידאו :  יאיר דניאל ,  קריינות :  אילן שניג ) 
בבית המשפט המחוזי בירושלים נפתח הבוקר  ( חמישי )  שלב ההוכחות במשפטו של ראש הממשלה לשעבר אהוד אולמרט ,  ושל ראש לשכתו לשעבר ,  שולה זקן בפרשות ראשונטורס ,  מעטפות הכסף ומרכז ההשקעות .  אולמרט וזקן נאשמים בעבירות של קבלת דבר במרמה ,  מרמה והפרת אמונים ,  עבירות מס ורישום כוזב במסמכי תאגיד .  בנוסף ,  זקן נאשמת בציתות לשיחותיו של אולמרט .  אולמרט עצמו הגיע לדיון והצהיר : " אני מאמין שאצא מכאן אדם חף מכל עבירה  היום יסתיים פרק ההצהרות הבומבסטיות ,  התיאורים הפלסטיים וההתקפות שהיו חלק מהאווירה הציבורית כלפי הנאשמים .  מעכשיו הראיות ידברו ואני בטוח שהתוצאה בסוף תאשר את מה שאמרתי בהתחלה  שאצא מכאן חף מפשע ". 
בפתח הדיון אמר פרקליטו של ראש הממשלה לשעבר ,  אלי זהר : " מעתה ואילך רק ההוכחות ידברו  אני מקווה ומאמין שננהל את ההליך במהירות וביעילות ".  זהר התייחס עוד לפרשת החופשה הכפויה של הפרקליט אורי קורב ואמר : " מדובר בפרשה מצערת ,  צר לנו שהיא התרחשה ,  אך היא לא אמורה להשפיע על המשפט ". 
לדברי זהר , " אנו מאמינים שבתום שמיעת הראיות בעניין טלנסקי ,  תתפוגג גם האשמה זו ,  וההיסטוריה תלמד ,  שכל מה שייוותר מפרשה זו הוא עדות מוקדמת ,  אשר הביאה להדחתו של ראש ממשלה ".  עוד הוסיף זהר כי  " בעניין 'ראשונטורס' ,  הטענה כאילו מדובר בשיטה ובמרמה היא חסרת כל יסוד .  לא היתה שיטה ,  ולא היתה מרמה ,  לא בפן העובדתי ולא בפן הנפשי ,  ולכן - לא נעברה כל עבירה פלילית ".  
זהר סיכם ואמר כי  " קשה להתמודד עם התחושה הקשה של חוסר איזון בין שלב החקירה ועוצמת המהלכים שננקטו במסגרתו - דוגמת העדות המוקדמת - לבין טיב האישומים עמם נותרנו לבסוף ".  לדבריו , " אין ספק שהאחריות המוטלת על כתפיו של בית המשפט רבה ".  
" נוכיח ש-300 אלף דולר הועברו מטלנסקי לכסות חוב בחירות של אולמרט ,  חוב שאולמרט היה ערב לו אישית .  אין צל של ספק שהאירוע התרחש .  נוכיח גם שהעביר לידיו 72 אלף דולר במזומן ",  כך אמר פרקליט מחוז ירושלים ,  אלי אברבנאל ,  בנאום הפתיחה של התביעה במשפט .
 אברבנאל אמר עוד ,  שהאישום השני בפרשה ,  זה שעוסק במעטפות הכסף ,  מתבסס על עדותו של טלנסקי ,  מסמכי בנק וראיות ,  כשממול עומדת הכחשה גורפת של אולמרט בחקירותיו במשטרה ושתיקתה של שולה זקן . " משה טלנסקי הוא איש עסקים ,  במהלך שמונה שנים הוא העביר ,  בשורה של הזדמנויות שונות ,  סכומי כסף משמעותיים המגיעים לכדי 600 אלף דולר לנאשם .  חלק מהסכומים מועברים ממש במזומן מיד ליד ". 
אברבנאל הודה שעדותו של טלנסקי אינה נקייה מקשיים ,  וכי מדובר באדם מבוגר ,  שכבר בעדותו בבית המשפט בלבל בין האירועים ובין הסכומים ,  שנוטה להתבטא בקיצוניות ,  אך חשוב מכך ,  אמר אברבנל ,  טלנסקי הוא בעל עניין . " מדובר בשותף לעבירה ,  מדובר באדם שחבר לנאשם והעביר לידיו סכומי כסף נכבדים ,  חלקם במזומן חלקם בצ'קים .  הוא הבין כבר כשהוא הובל לחקירה שהוא נחקר באזהרה .  למרות זה ,  אנחנו נראה שחלק משמעותי מדבריו מבוסס על אדנים יציבים ",  אמר אברבנאל .
 לדברי אברבנל ,  אולמרט הוגה כבר בחקירתו השניה שטלנסקי מסר לידיו כסף מזומן במעטפות . " יש ויכוח מה היו הנסיבות ,  אבל מעטפות היו .  מוסכם גם שטלנסקי שילם על שהותו של אולמרט במלון בוושינגטון .  הוא לא פנטזיונר ,  הוא לא המציא דברים ".   
" אין שום קסם במלים 'מימון בחירות' או 'הוצאות הגנה משפטיות' כשההגנה מצדקת קבלת כספים בהסברים אלה ",  אמר אברבנל , " אין בכך די .  אין די שמועמד מסביר שקיבל כסף למימון בחירות .  צריך להוכיח את הדברים .  לא מספיק להגיד שקיבלתי כסף מכיוון זה או אחר ,  שאם לא כן ,  לנבחר ציבור יהיה פתח לקבלת כספים ללא הגבלה ".   
" הפוטנציאל לנזק מפעילות כזאת  ( קבלת כספים למימון בחירות ג"ג )  הוא גבוה .  החשש מהיווצרות של ניגוד עניינים הוא משמעותי והפגיעה בתדמית העיתון בעיני הציבור כה בוטה ,  שהדבר עובר את קו הגבול בין התנהגות בלתי ראויה להתנהגות פלילית ",  אמר אברבנאל . " הנאשם הפר ברגל גסה את הכללים וקיבל כספים בסכומים ניכרים ,  בניגוד לכללים ".  
" אנו נמצאים ברף הגבוה של עבירת הפרת האמונים ,  קרוב מאוד לעבירת השוחד ",  אמר אברבנל .  אברבנאל התייחס בנאומו גם לאורי מסר וחלקו בפרשות השונות . " בסופו של יום לאיש לא יהיה ספק בכך שמסר החזיק קופה סודית עבור הנאשם ובידיעתו .  הראיות לכך הן ישירות .  בתקופת השיא ,  ככל הידוע לנו ,  מנתה הקופה סכום של מאות אלפי דולרים ",  אמר .  לדבריו ,  הניסיון להציג את מסר כ"שוטה שאיבד את שפיותו ",  אינו רציני .
 פרקליטה של זקן ,  עורך הדין מיכה פטמן ,  אמר כי  " אין עוזר משפטי או מזכירה או כל אדם אחר שהיה שואל את המעביד שלו האם הכסף שהעביר ,  בהנחה שראה בעיניים כסף ,  דווח כראוי למס הכנסה ".  פטמן הוסיף כי זקן שתקה בחקירה בנושאים שקשורים לאולמרט כי לא הסכימה להיות פיון ולהפליל אותו . " היא קיבלה פרס - כתב אישום ",  אמר פטמן .
 עדכון ראשון :  10:33

התובע : " אולמרט הפר ברגל גסה את הכללים "
 בבית המשפט המחוזי בירושלים נפתח משפטו של ראש הממשלה לשעבר .  אולמרט : " היום יסתיים פרק ההצהרות הבומבסטיות ".  התובע : " אולמרט קיבל כספים בסכומים ניכרים ,  בניגוד לכללים "
 
