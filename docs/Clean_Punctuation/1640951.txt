מה הדפ"ר של אלין ?  זה לא עניינכם
ועדה שהקים צה"ל מנסה להילחם בתופעה במסגרתה נכנסים חיילים למאגרי מידע צבאיים ומבררים פרטים אישיים על סלבס .  נינט טייב כבר נפלה קורבן לתופעה
רוצים לדעת את הקב"א של יאיר נתניהו או של אלין מ"האח הגדול "?  בצה"ל כבר לא יאפשרו לכם .  תוכנית חדשה בצה"ל מנסה להיאבק בתופעה במסגרתה חיילים בעלי גישה למאגרי מידע בצבא מאתרים סלבס הנמצאים בשירות פעיל ומבררים עליהם את פרטיהם האישיים .  לאחרונה אף הקים צה"ל ועדה מיוחדת בראשות ראש אכ"א ,  האלוף אבי זמיר ,  במסגרתה יוחלט אילו תכנים מתוך מאגרי המידע של צה"ל יועברו לידי גורמים אזרחיים .  
במסגרת המאבק בתופעה הוכנסו שמותיהם של כמה אלפי משרתים בעבר ובהווה ,  ובהם סלבס ,  אישי ציבור וקצינים בכירים ,  לרשימה מיוחדת ,  כאשר מי שמבקש להציץ בנתוניהם האישיים יידרש להכניס קוד מיוחד .  בנוסף ,  כל שם המועלה על ידי חייל בעל גישה למערכות המידע של הצבא מועבר למפקד היחידה ,  המוודא כי הכניסה לפרטי החיילים אכן היו נדרשת לצרכי עבודה .  לדברי גורמים בכירים באכ"א ,  בשנה האחרונה נשפטו עשרה חיילים לאחר שנכנסו למאגרי מידע של משרתים פעילים בצה"ל וזאת מבלי שהורשו לכך . 
" מדובר במאגרי מידע המכילים את הפרטים האישיים של המשרתים ",  אומר קצין בכיר באכ"א , " זהו מידע רגיש שחשיפה אליו על ידי אנשים שאינם מורשים עלולה להביא לפגיעה באותם חיילים ולפגוע בזכותם לפרטיות .  כיום יש לנו יכולת לנטר את הנתונים ולמנוע ממי שרק רוצה לספק את יצר הסקרנות שלו להיכנס לאותם נתונים ,  כך שרק מי שמורשה יוכל להיכנס למאגר ".  לדברי הקצין הבכיר ,  שמו של כל סלב המופיע בכלי התקשורת מוכנס לרשימה המיוחדת . " המערכת היום יודעת לזהות את אותם רכילאים .  ברוב המקרים בהם נשפטו חיילים מדובר על כניסה לפרטיהם של מפורסמים בגילאי 19 עד 30 .  במידה שחייל נכנס לפרטים של אותו אדם ,  הוא מופיע מיד אצלנו במערכות ,  מאגרי המידע נסגרים אוטומטית והחייל נשפט ".  הוועדה בראשות האלוף זמיר התכנסה לאחרונה לפני מספר שבועות החליטה בין היתר שלא לשחרר נתוני גיוס הכוללים את שמות המתגייסים לראשי ערים .
 צה"ל מחזיק כיום בנתונים האישיים של חלק גדול מאזרחי בישראל ,  נתונים הכוללים בין היתר את קבוצת האיכות  ( קב"א )  אליו משתייך החייל ,  השכלתו ופרטים אישיים נוספים .  בעבר כבר נשפטו מספר חיילים לאחר שנכנסו לפרטיה של הזמרת נינט טייב בעת שזו כיכבה בתוכנית 'כוכב נולד' .  כיום משרתים מספר סלבריטאים ואישי ציבור בצה"ל ,  כשפרטיהם האישיים עשויים להוות מטרה עבור חיילים בעלי גישה למידע .  בין היתר משרתים כיום בצה"ל בנו של ראש הממשלה ,  יאיר נתניהו המשרת ביחידת דובר צה"ל ,  הדוגמנית אסתי גינזבורג המשרתת בשלישות בבסיס הקרייה ואלין לוי מהתוכנית  " האח הגדול "  ששירתה לפני כניסתה לבית כפקידה בפיקוד העורף .
 
מה הדפ"ר של אלין ?  זה לא עניינכם
ועדה שהקים צה"ל מנסה להילחם בתופעה במסגרתה נכנסים חיילים למאגרי מידע צבאיים ומבררים פרטים אישיים על סלבס .  נינט טייב כבר נפלה קורבן לתופעה

