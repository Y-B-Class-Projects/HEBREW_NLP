מסתפקים בהשקעות מינימליות בניהול סיכונים 
בתי השקעות
 >  >  הרצת ניירות ערך בבית ההשקעות פסגות ,  אם יתברר שהחשדות בעניין מבוססים ,  לא תהיה הפרשה הראשונה מסוגה במוסדות פיננסיים בישראל ,  וחשוב מכך עבור המשקיעים - גם לא האחרונה .  אי סדרים מסוגים שונים התגלו בשנים האחרונות במוסדות פיננסיים שונים ,  וקשה להשתחרר מהרושם שמוסדות שונים בשוק ההון עדיין לא הפנימו את השימוש בסטנדרטים הנדרשים למערכי ניהול סיכונים ובקרה מספקים .  רוב בתי השקעות נוטים לעשות את המינימום הנדרש ליישום הנחיות הרגולציה כדי למנוע מקרים של הרצת מניות או אי סדרים אחרים .  קיימות תופעות מדאיגות בבתי השקעות שבהם עיקר הניהול והבקרה מתנהל באמצעות גיליונות אקסל ,  שניתן לבצע בהם שינויי מספרים ונוסחאות ללא בקרה ,  במכוון או בשוגג .  הבעיה בישראל ,  בשונה מחלק ממדינות העולם ,  דווקא אינה של רגולציה .  הבעיה נעוצה בחלק מהמוסדות הפיננסיים ובאופן שבו הם מתייחסים להנחיות הרגולטור ,  וכן באופן שבו הם תופשים את האחריות הציבורית שלהם .  הכשל מתבטא בחולשותיהם של מערכי ניהול הסיכונים ומערכי התפעול והבקרה .  בתי השקעות אוהבים לחשוב על הרווחים שהם מייצרים ללקוחות והרבה פחות על הסכנות שהם חושפים אותם אליהן .  יחס רציני לסיכון מחייב השקעת משאבים לא מבוטלת במערכות ניהול סיכונים ובקרה .  בתי השקעות נוטים לחסוך בהשקעה במערכות פיקוח ובקרה ,  ובכך מיישמים רגולציה בצורה מינימלית ,  התנהלות שבפועל בהמשך עלולה לעלות להם הרבה כסף .  קיים מאבק מתמשך בין מערכות ניהול הסיכונים והבקרה לבין אלה המנסים לנצל את חולשת המערכות לטובתם .  גם בבתי ההשקעות המסודרים ,  שבהם מתנהל פיקוח הדוק על פעילות הסוחרים ,  לעולם יהיו פרצות שניתן לחדור דרכן .  עם זאת ,  במערכות ניהול סיכונים ובקרה מתוחכמות יודעים לאתר פרצות ולבנות כלים היכולים למזער את הסיכונים ולהתריע על כך מבעוד מועד .  לא בכדי הודיע המפקח על הבנקים שתחול אחריות על דירקטורים במקרים של אי-סדרים גם אם לא היו מודעים להם ,  במקרה שלא דאגו לקיומם של מנגנוני בקרה הדוקים כנדרש .  אני לא מכיר הרבה מקרים של דילרים שנענשו על כך שהשיגו תשואות גבוהות מדי .  זה מצב נוח לכולם שהרווחים גבוהים ,  ולעתים יש נטייה לא לשאול שאלות .  על אף שאין לי התנגדות עקרונית לשיטות התגמול של הדילרים ,  יש לזכור שאלה מבוססות ,  בין היתר ,  על רווחיות שיוצרת מוטיווציה לפעולות מסוג זה .  דווקא בשל חולשות טבעיות אלה ,  בתי השקעות אחראיים חייבים ללקוחותיהם השקעה מאסיבית במערכות בקרה וניהול סיכונים .  מבחינתו של לקוח שייפגע מחשיפת פרשה מסוג זה אין זה משנה אם היתה פעילות מכוונת או בשוגג ,  בהיעדר פיקוח הדוק שיגן על כספי המשקיעים מסיכונים מיותרים .  התוצאה היא אותה תוצאה .  המחדל שבניהול סיכונים כושל חמור לא פחות וראוי שמנהלי בתי ההשקעות יפנימו מסר זה לפני האירוע הבא .  הכותב הוא מנכ"ל הלפרין יועצים  ( hms )  ,  המתמחה בייעוץ וניהול סיכונים למוסדות פיננסיים

מסתפקים בהשקעות מינימליות בניהול סיכונים 
בתי השקעות

