האם דייגו מראדונה יאמן את נבחרת אירן ? 
דיווח בתקשורת האירנית טוען כי ההתאחדות תיפגש עם כוכב העבר .  עם זאת ,  הנשיא מרגיע : " הוא יבוא לבקר ,  לא לאמן "
 מאז פוטר מתפקידו כמאמן נבחרת ארגנטינה בסוף חודש יולי האחרון ,  דייגו מראדונה מחפש עבודה חדשה .  אלוהי הכדורגל הוזכר כמועמד לאמן לא מעט קבוצות ונבחרות בחודשים האחרונים ,  אם כי אף שמועה לא היתה פיקנטית ,  משונה ומרתקת כמו הדיווח הבוקר  ( שבת )  ,  לפיו אחד משחקני העבר הגדולים בתולדות המשחק עשוי לאמן את נבחרת אירן ,  לא פחות ולא יותר .
 על פי העיתון האירני  " קאבאר ורזחי ",  נציגים של התאחדות הכדורגל האירנית כבר פנו למראדונה עם הצעה לאמן את הנבחרת הלאומית .  אותו דיווח אף טוען כי סוכנו של דייגיטו צפוי להגיע בשבוע הקרוב למדינה האיסלמית על מנת להיפגש עם נשיא ההתאחדות ,  עלי קפאשיאן .  
עם זאת ,  מספר שעות לאחר הפרסום דאג קפאשיאן להבהיר כי מראדונה לא עומד לאמן את נבחרת אירן בקרוב . " הוא לא מגיע אלינו כדי לאמן ,  אלא כדי לבקר ,  מכיוון שהוא רצה לראות את אירן בעבר ,  ולהיפגש עם מחמוד אחמדינג'אד .  הוא רצה לבוא ולבקר לפני שנתיים ,  אך לא היה יכול ".  
הרומן של מראדונה ואירן התחיל כבר לפני מספר שנים ,  כאשר שחקן העבר האגדי העניק לאחמדינג'אד את חולצתו ,  שנכנסה לאחר מכן למוזיאון במדינה . " אני עם האירנים ,  בכל ליבי .  אני אומר זאת מכיוון שכך אני מרגיש .  אני עומד לצד אזרחי אירן ",  אמר מראדונה כשהעביר את חולצתו החתומה לשגרירות אירן לפני כשנתיים וחצי .
 
האם דייגו מראדונה יאמן את נבחרת אירן ? 
דיווח בתקשורת האירנית טוען כי ההתאחדות תיפגש עם כוכב העבר .  עם זאת ,  הנשיא מרגיע : " הוא יבוא לבקר ,  לא לאמן "
 
