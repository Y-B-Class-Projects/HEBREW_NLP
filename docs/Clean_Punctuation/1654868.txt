נשים :  סוף סוף ,  הבית הפך למבצר
אחרי שהפסידו במשחק הביתי הראשון ,  הביסו רמה"ש את רמת חן 61:86 ואשדוד את רמלה 72:100 ,  ועלו ליתרון 1:2 בסדרות
אחרי שני משחקים מרתקים בשלב חצי גמר הפלייאוף בליגת הכדורסל לנשים ,  עמדו שתי הסדרות על 1:1 .  הערב  ( חמישי )  נפגשו הארבע למשחק השלישי בסדרה ,  כשרמת השרון ואשדוד מקבלות הזדמנות לזכות מחדש ביתרון הביתיות שלהן .  לראשונה בסדרה ,  הצליחו שתי המארחות להשיג ניצחון ביתי קליל ,  כשרמת השרון דרסה את רמת חן 61:86 ,  בעוד אשדוד הביסה את רמלה 72:100 ,  בדרך ליתרון 1:2 .  
אשדוד קיוותה לנצל הפעם את הביתיות בצורה טובה יותר ,  ובעזרת דחיפה של הקהל המקומי ,  ויכולת טובה של דיאנה ווקר ,  עלתה ליתרון מוקדם .  פירסון ורמלה עוד הצליחו להישאר קרובות ,  אבל אשדוד הפציצה מחוץ לקשת ,  ושלשה של גרינבוים קבעה 21:31 .  המארחות המשיכו את המומנטום ואף הגיעו ליתרון 20 ,  אבל רמלה הצליחה להוריד  " רק "  ל-16 בסיום המחצית הראשונה .  
המארחות כבר חוו לא מזמן נפילה מול רמלה ,  ולא התכוונו לתת ליריבותיהן לחזור .  פתיחת המחצית השניה היתה מוחצת ,  והובילה את אשדוד ל-49:71 .  רמלה שוב ניסתה לחזור ,  אבל צעירי ,  עם השלשה השלישית שלה ללא החטאה קבעה יתרון 23 למארחות ,  ומשם רמלה כבר לא היתה יכולה לשוב .  אשלי ווקר הובילה חמש שחקניות בספרות כפולות בשורות אשדוד עם 25 ,  בעוד נטשה לייסי הוסיפה 24 .  את רמלה הוליכה דיאנה ג'קסון עם 27 .  
את ההמודדות המקבילה פתחה שרי סאם פתחה ,  כשהיא קולעת ללא החטאה ומענישה את הגנת רמת חן פעם אחר פעם .  קבוצתו של עדני דגן ניסתה למצוא את עצמה בהתקפה ,  אבל במקום זה חטפה שלשה של מירב דורי מהעבר השני ,  שהעלתה את רמת השרון ליתרון 19:33 .  האורחות הצילחו להתאושש מעט ,  ולמחצית ירדו בפיגור חד ספרתי ,  כשרמת השרון מוליכה 29:37 .  
שחקניותיה של אוסטפלד התקשו בהתקפה במחצית השניה ,  מה שאיפשר לרמת חן להישאר קרוב ,  ו-5 דקות לסיום זה רק 8 למארחות .  אלא שאז מצאה שרי סאם את הטבעת ,  הקפיצה את קבוצתה ליתרון 57:70 .  האורחות לא הצליחו לחזור משם ,  ורמת השרון חגגה ניצחון 61:86 .  שרי סאם המצוינת הובילה את האלופה המכהנת עם 24 נקודות ו-8 ריבאונדים ,  כאשר מירב דורי הוסיף 17 .  מנגד ,  20 של טיפני ג'קסון ו-17 של קמיל ליטלי לא הספיקו לרמת חן .
 
נשים :  סוף סוף ,  הבית הפך למבצר
אחרי שהפסידו במשחק הביתי הראשון ,  הביסו רמה"ש את רמת חן 61:86 ואשדוד את רמלה 72:100 ,  ועלו ליתרון 1:2 בסדרות

