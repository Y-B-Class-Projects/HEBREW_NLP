שקשוקה סוף
לאחר בישול ארוך הורידה השבוע משפחת עופר מהאש את תביעת הדיבה נגד מיקי רוזנטל ,  יוצר הסרט  " שיטת השקשוקה "   ?  ארכיטקט השלום :  מוטי קירשנבאום  ?  אבל מה שאמור היה להיחגג כניצחון העיתונות התקבל באופן פושר : " שמישהו יעז להגיד שלכסף אין השפעה על חופש הביטוי "
  >  >  זו היתה השקשוקה שהתבשלה משך הזמן הארוך ביותר בעולם .  יותר משבעה חודשים חלפו מאז שהגישו משפחת עופר והחברה לישראל תביעת דיבה נגד העיתונאי מיקי רוזנטל בסך 3.5 מיליון שקל בעקבות סרטו  " שיטת השקשוקה ",  שתיאר את עסקיה המסועפים של משפחת עופר עם המדינה ואת הרווחים האדירים שגרפה מהם .  השבוע התבשרנו כי הבישול נגמר :  המחבת של משפחת עופר ירדה מהאש - התביעה נמשכה .  המגשר בין הצדדים ,  כך נודע ,  היה לא אחר מהעיתונאי הוותיק מוטי קירשבנאום .  ומה עלה מן הגישור ?  עידן עופר לא יישא בהוצאות המשפט - ורוזנטל לא יצטרך להתנצל על דבר .  ההסכמה הורידה מעמסה נפשית וכספית מעל רוזנטל .  עופר מצדו הבהיר במשך כשלוש שנים - מאז הגשת התביעה הראשונה נגד רוזנטל על ראיונות שהעניק לתקשורת - מיהו בעל המאה ,  ומה באפשרותו לעולל לבעל הדעה .  בהודעה לבית המשפט אמר עופר : " הביקורת הרחבה שהושמעה כנגד הגשת התביעה וכנגד הסכום הנתבע יצרה רושם מוטעה ,  הן של רדיפה את רוזנטל והן של פגיעה בחופש העיתונות - תוצאה ציבורית שמעולם לא רציתי ,  אינני מאמין בה והיא מנוגדת לחלוטין להשקפת עולמי המכבדת את חופש העיתונות ".  קירשנבאום ,  שהוסמך על ידי הצדדים להיות הדובר היחיד של הפשרה ,  אמר : " הערכתי מאוד את עמידת רוזנטל על עקרונותיו ואת האחים עופר ככאלו שלא מעוניינים לפגוע בחופש הביטוי .  ההסכם מכבד את הצדדים בעיקר כי הוא לא תובע התנצלות .  זה לא סיפור אהבה ,  אבל הצדדים תרמו לפשרה והיו מוכנים ללכת אחד לקראת השני ".  השאלות שלא ייענו אבל תהליך הפישור המפתיע וסיומו מותירים יותר תהיות מתשובות .  הנה שורה חלקית של שאלות שקרוב לוודאי שלא ייענו :  מה גרם לעידן עופר למשוך את תביעת הדיבה ?  האם היתה זו ההבנה העמוקה של עופר לגבי תפקידה של העיתונות במדינה חופשית ודמוקרטית ,  כפי שעולה מהודעתו בבית המשפט ?  ומדוע הסכים רוזנטל לפשרה ,  אם היה משוכנע בצדקתו ובכך שלא הוציא דיבתה של משפחת עופר ?  האם סרט התגובה של משפחת עופר ששודר מיד לאחר  " שיטת השקשוקה "  בערוץ הראשון הביא להבנה שלפיה  " הצופה ישפוט "?  או שמא רצונה של משפחת עופר להימנע מחשיפת עסקיה הפרטיים המסועפים מעל דוכן העדים ובכתבי טענות ,  הנגישים לתקשורת ,  הם שעמדו בבסיס החלטתה ?  אולי עופר לא אהב את הרעיון שהוא יעמוד על דוכן העדים וייחקר על ידי עורכי דינו של רוזנטל .  גם השופט יעלה בפניו תהיות והוא יחויב להשיב לשאלות באולם מלא עיתונאים .  לב לבייב ,  הטייקון האחרון שפקד את ספסלי בית המשפט ,  יצא מאולם השופטת ורדה אלשיך בשן ועין .  תימהוני שרודף אותו כבר שנים ניצל את מצלמות הטלוויזיה הרבות שסיקרו את נפילת אפריקה-ישראל ,  ותקף אותו פיסית ומילולית .  התמונות שודרו בפריים טיים בכל הערוצים .  השופטת דווקא היתה נחמדה יחסית ,  אבל ההתנהלות במסדרונות בית המשפט הבהירה לכל אדם ,  גם לטייקונים ,  שבבית משפט אתה לא יודע למה לצפות ואיך תצא .  עופר ומקורביו ודאי צפו בתמונותיו של לבייב ההמום .  משפחת עופר סירבה להתייחס לתהיות ,  והפנתה להודעה ששוגרה לביהמ"ש ולקירשנבאום כיחיד שמוסמך להגיב .  לאבחנתו של קירשנבאום ,  שידור סרט התגובה מטעם משפחת עופר ענה לטענות שעלו בסרטו של רוזנטל והוא זה שהביא לכך שהציבור יכול היה לשפוט את הדברים ,  ולכן התביעה נהפכה לחשובה פחות . " אם משפחת עופר הפיקה סרט שהגיב לדברים ,  למה ללכת לבית המשפט ?  ",  אמר . " זה תהליך של עשר שנים .  הם חסכו מעצמם ביטול זמן ".  הבורר קירשנבאום אחת השאלות המסקרנות ,  עם סיומה של הפרשה ,  היא זהותו של אדריכל ההסכמה - קירשנבאום .  מה הוא עשה שם ואיך בדיוק התגלגל לתפקיד ?  קירשנבאום ,  71 ,  ממייסדי הערוץ הראשון ומנכ"ל הערוץ בשנות ה-90' וכיום קולגה של רוזנטל מערוץ 10 ,  פגש במקרה באחד ממקורביו של עופר ,  והוא היה זה שהעלה את הרעיון לפשר בין הצדדים .  הוא זכה בפרס ישראל על חלקו בתוכנית  " ניקוי ראש "  ובפרס מפעל חיים מטעם אגודת העיתונאים .  חוש ההומור המפותח שלו ,  לצד היותו בר סמכא ,  תרמו רבות להצלחתו בגישור בין הנצים .  על מידת האמון ששני הצדדים רוחשים לו אפשר ללמוד מהסמכתו על ידיהם להיות הדובר היחיד בנוגע להסכמה שאליה הגיעו .  ההסכמה גובשה במשך כשלושה חודשים שבהם נפגש קירשנבאום כמה פעמים עם כל אחד מהצדדים בנפרד - בשום שלב לא נועדו שלושתם יחדיו בחדר אחד .  קירשנבאום התנה את התהליך בכך שהוא ייעשה ללא כל תמורה .  לאורך התהליך ,  מתאר קירשנבאום ,  לא היו מחסומים גדולים ו"הכיוון היה חיובי ".  כמגשר דיפלומטי הקפיד קירשנבאום להחמיא לצדד ים ולעורכי דינם שלדעתו , " היו מאוד קונסטרוקטיביים ונהגו בצורה חיובית מאוד ".  לשאלתנו אם למד משהו באופן אישי מהליך הגישור השיב  " לרוב לא הייתי פשרן בחיי .  בגלל גילי המתקדם ,  הראייה שלי בשלה יותר ומשתנה .  לדעתי ,  איפה שאפשר שלא להתקוטט - לא כדאי להתקוטט .  איפה שחייבים - תתקוטט ".  המגשר הראשון :  גבי פיקר קירשבנאום לא היה המגשר הראשון בין עופר לרוזנטל .  בסיבוב הראשון שלא צלח היה זה לא אחר מאשר גבי פיקר - רופא השיניים של ראש הממשלה בנימין נתניהו - ששמו נקשר גם למדבקת הפלא שתנבא התקפי לב ,  אשר התגלתה כתרמית .  פיקר שימש מנכ"ל החברה והתפטר ממנה .  פרקליטו מסר אז כי פיקר עוזב לאחר שלא קיבל לידיו את מסמכי העסקה למרות בקשתו .  ככל הנראה הסבב הראשון של הגישור ,  שהתקיים לפני פרשת המדבקה ,  נכשל מאחר שהפער בין הצדדים היה גדול וכן מפני שבשלב כלשהו הם החלו לצאת לתקשורת ולדבר רעות זה על זה .  כפי הנראה ,  עו"ד רונאל פישר המייצג את רוזנטל הוא שהציע את פיקר כמגשר .  משרדו של פישר ייצג את פיקר מאוחר יותר בנוגע לפרשיית המדבקה .  הסכסוך בין עופר לרוזנטל החל ב-2007 ,  אז הוגשה נגד רוזנטל תביעה בסך מיליון שקל על ידי עופר ,  באמצעות עו"ד צבי גלמן ממשרד אריאל שמר ושות' ,  בשל התבטאויותיו בראיונות עיתונאיים .  גם תביעה זו נמחקה .  התביעה האחרונה הוגשה נגד הפרשנות שהעניק רוזנטל בסרטו לפסק הדין של בג"ץ מ-2005 שעסק בהסכם בז"ן .  בהסכם התחייבה המדינה לשלם לחברה לישראל יותר מחצי מיליארד שקל תמורת חלקה בבתי הזיקוק בחיפה .  עופר טען כי דברי רוזנטל בסרט אינם תואמים את פסק הדין של בג"ץ ,  ומכפישים את משפחת עופר והחברה לישראל .  לטענת עופר ,  עקב הפרסומים נגרם לו ,  לחברה לישראל ,  ולשמם הטוב נזק אדיר .  בטרם הספיק רוזנטל להגיש כתב הגנה וכתב תביעה שכנגד - שאותה תיכנן להגיש נגד עופר בשל נזקים שנגרמו לו ובשל הפרת זכויות יוצרים לכאורה של הדמויות המצוירות מהסרט  " שיטת השקשוקה ",  שהועתקו לסרט התגובה שהפיקה משפחת עופר - יצאה ההודעה לפיה עופר ימשוך את תביעתו .  לא רוצים לדבר למרות הביקורת הציבורית הקשה שהוטחה במשפחת עופר והטענה כי התביעה פוגעת בחופש העיתונות ,  נראה כי סיום הפרשה אינו מועד חגיגי עבור העיתונות הישראלית . " מה זה קשור אלי ?  ",   " אני לא מבין בזה "  או  " באמת שאין לי שום דבר מעניין להגיד "  היו התשובות הנפוצות בקרב עיתונאים רבים שאליהם פנינו .  העיתונאית ומגישת התוכניות  " ואקום "  ו"עושים סדר "  בערוץ 23 ,  גל גבאי ,  היתה בין הבודדים שהסכימו לחוות דעה . " מיקי רוזנטל ניצח במערכה המשפטית ,  אבל משפחת עופר ניצחה במובן אחר .  היא לא היתה זקוקה למשפט כדי שכל עיתונאי בישראל יחשוב פעמיים לפני שהוא יוצא למערכה מול ארמדה של כוח וכסף .  במובן הזה יש מעט מאוד עיתונאים שהיו מסוגלים לעמוד במסע ובמעמסה כמו רוזנטל .  אחרי שכולנו ראינו מה עבר עליו אני בטוחה שיהיה קשה שבעתיים לעיתונאי להעז ולעשות ".  גבאי הוסיפה כי  " העובדה העצובה היא שלא הרבה מערכות היו מוכנות לשדר את הסרט של מיקי .  אף אחד לא רוצה להתעסק עם רמות כאלה של כוח ועוצמה .  אחרי הסיפור הזה ,  שמישהו יעז להגיד שלכוח הכסף אין השפעה על חופש הביטוי ".  אשרת קוטלר ,  עיתונאית ערוץ 10 ומגישת חדשות השבת ,  דווקא נשמעה השבוע הרבה יותר אופטימית : " אני חושבת שההסכם הזה מאוד חשוב לחופש העיתונות בישראל ואני מסירה את הכובע בפני מוטי קירשנבאום שהצליח להביא לסיומה המוצלח של הפרשה העצובה הזאת .  בלי כל קשר לתביעה הזאת ,  שבאמת נועדה להטיל אימה ,  ראוי שעיתונאי יחשוב עשר פעמים לפני שהוא מפרסם דבר מה ,  בלי קשר אם זה על בעל הון או על מוכר בשוק .  העיתונות של האלף השלישי היא יותר מדי פעמים לא אחראית ומפרסמת דברים בלי לבדוק ולהצליב ",  אמרה קוטלר . " הנתונים מדברים בעד עצמם ",  אמר רינו צרור ,  העיתונאי ומגיש  " חוצה ישראל "  בערוץ 23 : " הסרט הוקרן ,  אוים בתביעות ,  והמאשים חזר בו מכל ההאשמות .  מי ניצח ?  מצד אחד כל סיפור השקשוקה לימד באיזה קושי אנחנו נמצאים ,  מצד שני הסימנים הטובים הם התגובה הנפלאה מרוב הציבור ,  היקף הצופים שהיה לא ישוער ,  בין היתר בגלל ההתנהלות של משפחת עופר .  בסיכומו של דבר זה כן אופטימי ואני חושב שזה מעודד ".  לידיעת קירשנבאום :  הליכי גישור ובוררות נהפכו לפופולריים מאוד  >  >  עידן עופר ומיקי רוזנטל הם לא היחידים שפונים לפתרונות מחוץ לכותלי בית המשפט .  הליכי גישור ובוררות תפסו בשנים האחרונות תאוצה .  החוכמה בהליכי גישור היא לצאת מהקופסה .  המגשר ,  מעצם טבעו ,  אינו כפוף לכללי הדין ויכול בקלות יחסית להפנים את אבן הנגף האמיתית של הסכסוך ולחשוב איך לסלקה .  בשל האופי הגמיש של ההליך ,  המגשר - כמו במקרה של גבי פיקר ומוטי קירשנבאום - לא חייב להיות עורך דין .  העיקר שיגלה יצירתיות ויכולת להביא את הצדדים לכדי סיום העימות בהסכמה .  כך יכול המגשר לזמן צד אחד ואז את השני ,  ולאחר מכן את שניהם יחד .  הוא יכול גם להפגיש את עורכי הדין בלבד ;  הכל כדי לייעל ולהגיע לפתרון רצוי ומוסכם על הצדדים .  לעומת גישור ,  תהליכי הבוררות מתנהלים כמו משפט ,  והבוררים הם עורכי דין או שופטים בדימוס .  הדיון בדרך כלל מוקלט ומתומלל כמו בבית משפט .  יש חקירות ראשיות ונגדיות ,  מוגשות ראיות ולבסוף נכתב פסק בורר .  קירשנבאום התנה את נכונותו לפשר בין רוזנטל לעופר בכך שלא יקבל שכר על עמלו .  לא כך בוררים ,  שעבורם כל שעה נמדדת במזומנים שעלותה נעה בין 100-500 דולר .  עמית בן-ארויה

שקשוקה סוף
לאחר בישול ארוך הורידה השבוע משפחת עופר מהאש את תביעת הדיבה נגד מיקי רוזנטל ,  יוצר הסרט  " שיטת השקשוקה "   ?  ארכיטקט השלום :  מוטי קירשנבאום  ?  אבל מה שאמור היה להיחגג כניצחון העיתונות התקבל באופן פושר : " שמישהו יעז להגיד שלכסף אין השפעה על חופש הביטוי "
 
