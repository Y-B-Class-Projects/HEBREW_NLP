אדום עולה
ג'ניפר לופז אכזבה ,  שרה ג'סיקה פרקר היממה וקריסטן סטיוארט שיחקה אותה בענק .  על השטיח האדום באוסקר 2010
סנדרה בולוק  ( 45 )  ,  זוכת פרס השחקנית הטובה ביותר על תפקידה ב"הזדמנות שנייה ",  בחרה בשמלת מרקזה כסופה עם חריזה מעודנת בחלק העליון הקדמי העשויה מבד וינטג' .  סידור שיער פשוט ,  קלאץ' תואם וליפסטיק אדום השלימו לוק מחמיא לשחקנית הפופולארית .
 פנלופה קרוז  ( 35 )  ,  זוכת האוסקר של שנה שעברה ומועמדת השנה על תפקידה ב"תשע ",  חרגה ממנהגה להעדיף שחור או צבע חיוור כלשהו ובחרה השנה באדום יין .  שמלת בת הים המפוארת של דונה קארן העניקה לה זוהר הוליוודי בניחוח ספרדי .
 בניגוד למראה הפומפוזי של טקס האוסקר הקודם ,  שרה ג'סיקה פרקר  ( 44 )  בחרה הפעם בלוק מתוחכם ונינוח .  שמלת סאטן של שאנל בצהוב לימון ,  המשלבת פשטות עם תחכום ש"מר לגרפלד הכין במיוחד להערב "  ותסרוקת גבוהה בנוסח אודרי הפבורן יצרו מראה רענן למי שהגישה את פרס התלבושות הטובות ביותר לצד טום פורד .
 מוניק  ( 42 )  בחרה בשמלה כחולה בהירה בסגנון יווני של המעצב והאמן היפני טדאשי סוג'י .  קלאץ' מלבני הותאם לפרח לבן שצורף לתסרוקת גבוהה ויצר טאץ' אקזוטי .  לוק כללי רך למי שגילמה דמות אם מתעללת ב'פרשס' וזכתה בצדק בפרס שחקנית המשנה הטובה ביותר .
 בשמלת סטרפלס של ארמני פריווה בגוון קרח ומרקם  " עתידני "  המזכיר קצת ניילון בועות ,  ג'ניפר לופז  ( 40 )  הציגה השנה לוק לא ממש מושלם .  סביר להניח שההטייה המוגזמת של קפלים שמאלה הקשו על תנועה .  עם זאת ,  שיער אסוף ,  קלאץ' חמוד ועקבים בצבעים תואמים הצליחו לרכך קצת את הלוק הנוקשה .
 בשמלת בת ים בכחול דיו של מוניק לולייה ,  קריסטן סטיוארט  ( 20 )  יצרה את רגע ה-OMG של השטיח האדום השנה .  מי שרוב הזמן מעדיפה סקיני ג'ינס ,  נעלי אול סטאר וקפוצ'ון ,  הצליחה לגרום לכל מי שנתקל בה לשאול :  זאת קריסטן "?  האיבזור כולו הסתכם בצמיד בודד על פרק יד ימין ,  אבל בסך הכל סטיוארט המוכשרת הוכיחה יכולות גבוהות גם על השטיח האדום .
 אנה קנדריק  ( 24 )  ,  אחת ההבטחות של הוליווד הצעירה הזכורה מסאגת  " דמדומים ",  ומי שהייתה מועמדת לפרס שחקנית המשנה עבור תפקידה ב"תלוי באויר "  לצד ג'ורג' קלוני ,  בחרה בשמלת אלי סאב חושפת רגל שמאל בוורוד עתיק מקסים .  סנדלי פלטפורמה בצבע תואם ,  קלאץ' מוכסף חמוד וצמיד בודד השלימו מראה קלאסי מלא מחשבה .
 השחקנית הבריטית קארי מאליגן  ( 24 )  ,  שהייתה מועמדת על תפקידה ב"לחנך את ג'ני ",  שילבה בין המלצתה של אנה ווינטור  " ללבוש שמלה קצרה "  לבין חלום ילדות פרטי ללבוש שמלה מפוארת לאוסקר ,  ובחרה בשמלת סטרפלס שחורה של פראדה מקוצרת רק מקדימה .  סנדלי פלטפורמה שחורים עם רצועות סאטן וקלאץ' תואם השלימו לוק צעיר של השחקנית המבטיחה .
 מריל סטריפ  ( 60 )  ,  שהייתה מועמדת השנה בפעם ה-16  (  !  )  ,  עדיין מסרבת להיעזר בשירותי סטייליסט ,  אך נפרדה השנה מהשחור החביב עליה לטובת לבן .  בשמלה בעיצוב בוגר 'פרוייקט מסלול' כריס מארץ' עם גזירה נמוכה בחלק העליון היא יצרה לוק נינוח ,  אם כי קצת משעמם .  קלאץ' ,  סנדלי עקב ,  צמיד וזוג עגילים צמודים מוכספים השלימו לוק יווני .
 השחקנית הבריטית והזוכה מהשנה שעברה קייט ווינסלט  ( 34 )  ,  זהרה על השטיח האדום בשמלת סטרפלס באפור מטאלי של איב סן לורן וסידור שיער בנוסח ורוניקה לייק .  קלאץ' מוכסף ,  מחרוזת וצמיד יהלומים של טיפאני בשווי 2.5 מליון דולר ,  השלימו מראה כללי מפוסל בנוסח הוליווד של פעם .
 שמלת שכבות בצבע שמפניה של ורסאצ'ה יצרה עבור דמי מור  ( 47 )  הדקיקה לוק רומנטי וסקסי כאחד  ( הפעם ,  ללא כל התערבות פוטושופ )  .  קלאץ' של פראגמו ועגילי ואן-קליף הותאמו בחוכמה ויצרו לוק הרמוני שנראה נוח .
 בנוסף לחיוך הוליוודי כובש ,  קמרון דיאז  ( 37 )  הציגה גם שמלת סטרפלס אפורה של אוסקר דה לה רנטה וגזרה חטובה .  עגילי חישוק מוזהבים ,  ליפסטיק ולק באדום עז השלימו לוק הוליוודי זוהר ,  אם כי לא ממש מחדש .
 דיאן קרוגר  ( 33 )  המועמדת על תפקידה ככוכבת קולנוע בגרמניה הנאצית ב"ממזרים חסרי כבוד ",  בחרה כהרגלה בקוטור צרפתי .  בשמלת שאנל עם שילוב נכון של אוף וואייט ושחור היא הציגה  ( כפי שקורה בדרך כלל עם שאנל )  ,  לוק זוהר וייחודי .  תכשיטים עדינים הוסיפו טאץ' קלאסי .
 ורה פרמינגה  ( 36 )  ,  שהייתה מועמדת על תפקידה לצד ג'ורג' קלוני ב"תלוי באויר ",  סיפקה את הלוק הדרמטי של הערב .  בשמלת קפלים מדורגת אלכסונית של מרקזה בוורוד פוקסיה ,  בתוספת איפור טבעי ותכשיטים זעירים ,  היא בלטה על השטיח האדום מרחוק ,  מה שאולי פיצה על הפסד הפסלון .
 
אדום עולה
ג'ניפר לופז אכזבה ,  שרה ג'סיקה פרקר היממה וקריסטן סטיוארט שיחקה אותה בענק .  על השטיח האדום באוסקר 2010

