רפאלוב : " החזרנו את החיוך ,  אבל אף קבוצה לא תקל עלינו "
 קשר מכבי חיפה מרוצה מכך שקבוצתו שמרה על הפער מהפועל ת"א ,  ודרוך לקראת הפלייאוף : " אסור לנוח על זרי הדפנה "
 הניצחון 0:3 על הפועל פתח תקוה שחרר במכבי חיפה אנחת רווחה :  הפער בן 8 הנקודות מהשנייה בטבלה הפועל תל אביב נשאר בעינו .  מאמן הירוקים אלישע לוי הודה כי בתקופה האחרונה חלה ירידה ביכולתה של חיפה ,  וההדחה בשמינית גמר גביע המדינה תרמה לתחושה החמוצה ששררה במועדון ,  אולם אחרי הניצחון על המלאבסים נראה כי האלופה חוזרת לעצמה .  העובדה כי הירוקים הבטיחו את אירוח הפועל תל אביב בפלייאוף ,  תרמה מעט להורדת מפלס הלחץ במועדון .
" אני שמח שניצחנו במשחק החשוב והחזרנו את החיוך לצוות ולאוהדים הנפלאים שלנו שהגיעו בהמוניהם ",  אמר קשר הקבוצה ליאור רפאלוב לאתר הרשמי של מכבי חיפה , " יחד עם זאת ,  עדיין נותרו מספיק משחקים עד לסיום .  אסור לנו לנוח על זרי הדפנה ובכל משחק נצטרך להשקיע ולתת את המקסימום כי אף קבוצה לא תקל עלינו ". 
הבלם ז'ורז'ה טשיירה יעמוד מחר  ( רביעי )  לדין בעקבות אירועי המשחק מול הפועל רמת גן בגביע המדינה .  כזכור ,  בהתאחדות לכדורגל העריכו לאחר המשחק כי הבלם יורחק לארבעה משחקים בסך הכל ולפי ההערכה הזאת הוא יחזור בדיוק למשחק העונה מול הפועל תל אביב .  הקשר אייל גולסה עשוי לשחק מול בני יהודה .  על פי קצב ההתקדמות שלו כרגע ,  ייתכן שהוא ייכלל בסגל למשחק .
 
רפאלוב : " החזרנו את החיוך ,  אבל אף קבוצה לא תקל עלינו "
 קשר מכבי חיפה מרוצה מכך שקבוצתו שמרה על הפער מהפועל ת"א ,  ודרוך לקראת הפלייאוף : " אסור לנוח על זרי הדפנה "
 
