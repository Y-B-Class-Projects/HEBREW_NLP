ברצלונה לא מפחדת מריאל מדריד
בקטלוניה לא מפחיתים מערכה של היריבה ,  אך מאמינים ,  כפי שאמר קייטה ,  ש"אפשר לנצח ".  הקלאסיקו נקבע ל-10 באפריל
עוד 12 ימים זה יקרה - הקלאסיקו הגדול של ספרד ,  שיפגיש את ריאל מדריד וברצלונה בסנטיאגו ברנבאו .  היום  ( שלישי )  נודע כי המשחק ייערך ,  כצפוי ,  ביום שבת בעוד שבוי וחצי ב-10 לאפריל בשעה 23:00 ,  כך הודיעו פרנסי הליגה הספרדית .  
שתי היריבות הגדולות מוליכות את הלה ליגה מתחילת העונה ,  וכעת הן צמודות מאוד כאשר לכל אחת 74 נקודות .  ריאל מוליכה בזכות הפרש שערים טוב יותר  ( 2 יותר מבארסה )  ,  אבל בסופו של דבר מה שקובע בספרד ,  אם הקבוצות תסיימנה בשוויון נקודות ,  זה מאזן המשחקים ביניהן ,  כך שאחרי המשחק בברנבאו יחס השערים הוא לא זה שיכריע לגבי המיקום אלא המאזן במשחקים .  כזכור ,  במשחק הראשון בקאמפ נואו ניצחה האלופה 0:1 משער של זלאטן איברהימוביץ' .
 בברצלונה רוחשים הרבה כבוד ליריבה מעיר הבירה ,  ויודעים שהיא הרבה יותר חזקה מהקבוצה שהתמודדה מולם אשתקד .  עם זאת ,  במועדון מאמינים שיש ביכולתם לנצח גם בברנבאו ולזכות באליפות שנייה ברציפות .  קשר אלופת אירופה סיידו קייטה אמר : " ראיתי את הדרבי של מדריד ואני חושב שאנחנו יכולים לנצח במדריד ". 
בבארסה יוצאים מנקודת הנחה שניצחון בברנבאו יבטיח להם את האליפות .  במועדון הקטלוני סבורים שהקבוצה הראתה עד לא מכבר כדורגל טוב יותד מריאל ,  אולם מודים שבמשחקי הבית האחרונים של הבלאנקוס הם הראו והוכיחו הרבה אופי כשחזרו שלוש פעמים מפיגור בדרך לניצחון .  כמו כן ,  ריאל ניצחה עד כה את כל 15 משחקיה בליגה בבית .
 עוד אמרו בחבל הלוחמני שהקבוצה של פפ גווארדיולה תנסה לרכז מאמציה בלעצור את צמד האסים של ריאל ,  הפנומן כריסטיאנו רונאלדו והחלוץ הענק גונזאלו היגואין .  ביחד ,  הבקיע צמד הסקוררים של ריאל 40 שערים בליגה ,  ועצירה של שניהם יכולה לתקוע מקל בגלגלי המכונה הלבנה .
 
ברצלונה לא מפחדת מריאל מדריד
בקטלוניה לא מפחיתים מערכה של היריבה ,  אך מאמינים ,  כפי שאמר קייטה ,  ש"אפשר לנצח ".  הקלאסיקו נקבע ל-10 באפריל

