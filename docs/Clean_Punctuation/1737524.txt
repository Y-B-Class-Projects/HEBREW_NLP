מדוע נמנעה כניסתה של כלת פרס נובל לשלום ? 
מיירייד מגווייר ,  כלת פרס נובל ואחת המבקרות הבולטות של מדיניות ישראל בשטחים ,  נחתה הבוקר בישראל ,  אך משרד הפנים סירב להנפיק לה אשרת כניסה .  ארגון  " עדאלה "  עתר נגד ההחלטה
ארגון  " עדאלה "  עתר אחר הצהריים  ( שלישי )  לבית המשפט המחוזי בפתח תקווה נגד החלטת משרד הפנים למנוע את כניסתה לארץ של כלת פרס נובל לשלום ,  מייריד מגווייר האירית .  לפי העתירה ,  מגוויר הגיעה לפנות בוקר לישראל כחלק ממשלחת של נשים זוכות פרס נובל לקידום שלום וצדק בעולם ,  בכדי להיפגש עם ארגוני נשים הפועלים בתחום זכויות אדם בישראל ובגדה .  
עם נחיתתה בארץ סורבה מגווייר לקבל אשרת כניסה לארץ ,  ונמסר לה שעליה לחזור בטיסה שהייתה אמורה לצאת בסביבות השעה 16:00 .  ארגון  " עדאלה ",  באמצעות עורכי הדין פאטמה אלעג'ו ועביר בכר פנו תחילה לבית המשפט בבקשה להוציא צו מניעה ,  שיאפשר למגווייר לפנות לבית המשפט בבקשה לשנות את ההחלטה .  משדחה בית המשפט את הבקשה לצו מניעה ,  הגיש ארגון  " עדאלה "  עתירה בעניין .
 לטענת  " עדאלה ",  משרד הפנים מסרב לתת למגווייר אשרה משום שנטלה חלק באחד המשטים לעזה ,  והייתה על סיפון האונייה  " רייצ'ל קורי ".  עורכי הדין ציינו כי מגווייר הייתה בארץ מספר פעמים מאז המשט בו השתתפה ,  והוסיפו כי לאישה נוספת שהשתתפה במשט כן הותר להיכנס לארץ .  
מייריד קוריגן-מגווייר זכתה בפרס נובל לשלום בשנת 1976 על פעילותה להפסקת האלימות בצפון אירלנד .  היא נחשבת אחת המבקרות הבולטות של מדיניות ישראל בשטחים ,  ואף קראה בעבר לאיחוד האירופי למחוק את חמאס מרשימת ארגוני הטרור .  באוקטובר 2008 השתתפה מגווייר במשט שיצא מקפריסין לעזה במטרה לשבור את המצור על הרצועה ,  והשתתפה במשט נוסף שיצא השנה לכיוון עזה על גבי הספינה  " רייצ'ל קורי ".  המשט נעצר על ידי חיילי צה"ל ופעיליו גורשו מהארץ .
 
מדוע נמנעה כניסתה של כלת פרס נובל לשלום ? 
מיירייד מגווייר ,  כלת פרס נובל ואחת המבקרות הבולטות של מדיניות ישראל בשטחים ,  נחתה הבוקר בישראל ,  אך משרד הפנים סירב להנפיק לה אשרת כניסה .  ארגון  " עדאלה "  עתר נגד ההחלטה

