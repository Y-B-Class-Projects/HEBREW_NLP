הפורום טוען :  אלון אמר שיפסיק ,  אך שב לנצל מינית
פורום  " תקנה "  שם קץ לחרושת השמועות ופרסם את השתלשלות פרשת הרב אלון .  לטענת הפורום ,  התקבלה נגד הרב תלונה חמורה ,  לכאורה ,  לפיה הוא ניצל מינית ,  גם לאחר שהבטיח כי  " התגבר לחלוטין על בעייתו "
  ( צילום :  יובל בן אבו ,  גדעון צנטנר ,  עריכה :  ענת ברק ,  קריינות :  אילן שניג ) 
אחרי מספר ימים של ערפל ,  פרסם פורום  " תקנה "  הודעה העוסקת בפרשת הרב מרדכי  ( מוטי )  אלון לפיה אחת התלונות הראשונות שהגיעו לפורום היו נגד הרב אלון , " בטענות של ניצול מיני על ידי בעל סמכות רוחנית .  מדובר במעשים חמורים ביותר שאינם ניתנים לפרשנות אחרת ".  עוד נמסר כי שנה לאחר קבלת התלונה הראשונה ומשהרב אלון הבטיח כי הדברים לא יישנו ,  התקבלה תלונה נוספת , " חמורה מן הראשונה ".  
הרב הצהיר אז כי  " התגבר לחלוטין על בעייתו וכי מדובר במקרים ישנים ואין מקרים נוספים ".  אולם הוועדה המיוחדת שדנה בעניינו קבעה כי מדובר ב "  קשר בעל אופי מיני ברור לאורך זמן ",  שהתקיים לדבריה בעת שדנה בתלונה הראשונה .  
עם קבלת התלונה השנייה ,  איבדה הוועדה אמון ברב הבכיר , " שהסתיר את המעשים בעת הדיון בתלונה הראשונה "  והחליטה הוא איננו ראוי לעסוק בתפקידים תורניים ציבוריים .  זאת לדבריה על מנת להרחיק אותו מהאפשרות לפגוע במתלוננים עתידיים .  
הרב אלון הוגלה לצפון הארץ ונטש את תפקידיו הציבוריים ,  כחלק מההגבלות שהטיל עליו הפורום .  אלא שבהודעתו מהיום מסופר כי  " לאורך כל השנים התגלעו חילוקי דעות מתמידים בין הפורום לבין הרב אלון בשאלה האם הוא ממלא אחר כל התחייבויותיו .  הפורום המשיך לתבוע מהרב מוטי אלון למלא אחר כל מה שהוטל עליו ,  ובעיקר  הימנעות ממפגשים אישיים ואינטימיים עם המבקשים את עצתו ". 
בפורום מסכמים ואומרים כי לידיהם הגיעו פניות נוספות  " שלא הבשילו לכדי תלונות של ממש ".   " הסערה העוברת על הציונות הדתית בעת הזו כואבת מאוד .  כואב לנו על שנאלצנו להידרש לעניין ,  ואנו רואים בכל התהליך טרגדיה של ממש ",  נכתב , " יחד עם זאת ,  אנו מאמינים כי הציבור הרחב יתחזק ,  דווקא מתוך העובדה שקבלנו על עצמנו שלא לטייח ולא להשלים עם עוול במחננו ". 
הודעה יוצאת דופן פורסמה שלשום  ( שני )  בפורום  " תקנה "  העוסק בטיפול ומניעה של הטרדות מיניות במגזר הדתי ,  לפיה הגיעו לחבריו תלונות נגד הרב מוטי אלון ,  מבכירי הציונות הדתית ,  בדבר  " מעשים המנוגדים לערכי הקדושה והמוסר ".  לפי ההודעה ,  נמצא כי בתלונות שהגיעו לפורום  " יש ממש ". 
בפורום מסבירים כי פרסמו את ההודעה לאחר שהרב אלון ,  שבעבר התבקש על ידיהם לא לעסוק בפעילות רבנית ,  יישם את ההגבלות שניתנו לו  " באופן חלקי ".  הרב אלון התבקש גם לחדול מלעסוק בכל  " תפקיד חינוכי וניהולי ,  ומכל ייעוץ אישי ביחידות ".  ככל הנראה ,  הרב אלון המשיך לייעץ לצעירים דתיים בעלי נטייה הומוסקסואלית בניגוד להגבלות שהוטלו עליו .
 
הפורום טוען :  אלון אמר שיפסיק ,  אך שב לנצל מינית
פורום  " תקנה "  שם קץ לחרושת השמועות ופרסם את השתלשלות פרשת הרב אלון .  לטענת הפורום ,  התקבלה נגד הרב תלונה חמורה ,  לכאורה ,  לפיה הוא ניצל מינית ,  גם לאחר שהבטיח כי  " התגבר לחלוטין על בעייתו "
 
