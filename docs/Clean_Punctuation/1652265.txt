האדישות תנצח
משרד החינוך יושב בשקט בזמן שהנוער הישראלי לא רוצה לתת זכות בחירה לערבים וסבור ש"מוות לערבים "  היא קריאה לגיטימית .  חנאן יוסף מתקוממת
ממחקר שפורסם היום עולה כי יותר ממחצית הנוער הישראלי מתנגד להעניק לערבים זכות בחירה ו 46% לא מעוניינים בשיווין איתם .  נתונים אלו הינם השתקפות בוטה למצב במערכת החינוך בחברה הישראלית  ,  שרוצה שהנוער הערבי לא ישמע כלל על הנכבה ועל ההיסטוריה שלו ,  ומחדירה מסרים גזעניים וסותרים לנוער היהודי .
 מחצית הנוער מאמין שדמוקרטיה נולדה לשרת את היהודים ואתם בלבד ,  והיא לא נועדה בשביל הערבים ולכן מאמינים שלערבים אין זכות להצביע .  והשאלה - מה חדש בזה ?  הרי מדינה זו הינה מדינה יהודית דמוקרטית והגדרה זו לא משאירה עוד אופציות נוספות לתושבים הערבים ושוללת מהם כל אפשרות להיות שווים מבחינה פוליטית חברתית וכלכלית . 
" מוות לערבים "  נראה בעיני אחוז לא מבוטל של הנוער הדתי  "  45 % "  -משפט לגיטימי לחלוטין ,  ולמה לא ?  הרי זו היא מדיניות הדה-הומניזציה נגד ערבים בכלל ולפלסטינים בפרט שכל ממשלות ישראל אימצו אותה בעבר וגם בהווה ,  ואם זה מה שהנוער היהודי חושב אז כנראה שמדיניות זו עוד תאומץ בעתיד .אנו לכודים בתוך מלכודת הגזענות שהיא תזיק לכולנו- לערבים ,  אתיופים ,  רוסים ,  נכים ,  נשים וכל קבוצת מיעוט בחברה הזאת- חברה שלא יודעת לקבל את האחר .
 נוער שנותן לגיטימציה לאפליה על רקע דתי ועדתי ,  לא יהסס לגזול מנשים או נכים ובעלי מוגבלויות את זכויותיהם הבסיסיות- השוויון במדינה דמוקרטית לא אמור להיות מותנה והזכויות של כל האזרחים אמורות להיות שוות .  אם אנו בוחנים את המחקר הזה היטב ,  רואים שהגזענות ושלילת הזכויות הפכו להיות דבר שמאפיין את המדינה בכל התחומים ונגד קבוצות שונות ,  כגון האתיופים ועולים חדשים ממדינות ברית המועצות לשעבר כאשר עולה מהמחקר כי יותר מ-30 % מהתלמידים לא רוצים אותם בכיתה ,  דבר שמצביע שהבעיה אינה רק הקונפליקט הפלסטיני  יהודי ,  אלא האופי של מדינת ישראל והטעמת הזלזול באחר ברוחם ובנפשם של הצעירים במדינה .  
בזמן שהתקשורת בוחרת לסקר את הקבוצות האלו באופן שלילי מאוד ,  ורק בהקשרים פליליים וח"כים רבים מסיתים נגד הפלסטינים בישראל באופן גלוי ומקבלים אהדה וקבלה ,  כך גם הצעירים היהודים ימשיכו לקרוא  " מוות לערבים ". 
כנראה שאנו התרגלנו לנתונים אלו והפכנו להיות מאוד אדישים כלפיהם ,  כך שהחלום של מדינה דמוקרטית אמיתית מתרחק יותר ויותר ,  והפך להיות החלום של הנאיבים שבינינו .
 אין מקומם אותי יותר מהאטימות שמשרד החינוך מגלה לנתונים אלו ,  תמשיכו לחלום שזה רק נגד הערבים שבחרו להיות  " לא נאמנים "  למדינה שמפלה אותם ,  אבל זה יעלה לכל המדינה ביוקר .
  *  הכותבת היא דוברת לשעבר של מרכז מוסאוא .
 
האדישות תנצח
משרד החינוך יושב בשקט בזמן שהנוער הישראלי לא רוצה לתת זכות בחירה לערבים וסבור ש"מוות לערבים "  היא קריאה לגיטימית .  חנאן יוסף מתקוממת

