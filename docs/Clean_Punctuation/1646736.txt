סמייל עולה על הקו 
BenchMarker
 >  >  הנתון המעניין בדו"חות 012 סמייל ל-2009 הוא העובדה שהחברה הצליחה לגייס ברבעון הרביעי 18 אלף מנויי טלפוניה קווית .  012 סמייל מדווחת כי באמתחתה ישנם כ-154 אלף מנויי טלפון שנתיים בלבד לאחר שהשיקה פעילות זו .  הנתון בולט על רקע שתי המתחרות הגדולות של בזק בתחום - hot ופרטנר .  הראשונה לא דיווחה על תוצאותיה הרבעוניות ,  אך קצב גיוס המנויים שלה נע בשנה האחרונה בין 13 אלף ל-16 אלף לרבעון .  מצבה של פרטנר קשה אף יותר - חברת הסלולר גייסה כ-35 אלף לקוחות בארבעה רבעונים .  כיצד הצליחה סמייל הקטנה במקום שבו הענקיות מתקשות ?  הראשוניות שיחקה היטב לידיים של סמייל .  החברה השיקה את שירות בתחילת 2008 והיתה ,  למעשה ,  הראשונה שחדרה לתחום באמצעות שימוש בתשתיות האינטרנט של המתחרות  ( -  ( vob בזק ו-hot .  החברה הובילה את המאבק הרגולטורי ארוך השנים שקדם לאישור משרד התקשורת ולקחה סיכון ,  כאשר השקיעה ראשונה כמה עשרות מיליוני שקלים בהקמת התשתית הטכנולוגית והשיווקית .  ראשוניות זו עזרה לחברה לחדור לשוק ,  למרות תנאי הרקע הקשים ,  כלומר צמיחה אפסית של השוק הרלוונטי ותחרות לא פשוטה מול בעלי התשתיות .  סמייל הצליחה ליצור יתרון באמצעות חבילת תעריפים חכמה .  המתחרה העיקרית שלה היא hot המשתמשת בשירותי הטלפון בעיקר כדי לקשור את לקוחות הטלוויזיה ולמנוע נטישה .  סמייל שמה בחזית את שירותי הטלפון שלה ודאגה למצב עצמה כזולה מהתחרות .  סמייל פנתה בעיקר ללקוחות כבדים ,  כלומר עסקים קטנים ובינוניים ,  מגזר שבו hot חזקה פחות .  אך אולי הצלחתה העיקרית של החברה היא בהתנהלותה ההדוקה .  באף שלב בתהליך החדירה לשוק הטלפון סמייל לא שפכה כסף .  הפעילות היתה רזה מיומה הראשון במטרה לרשום רווח בשלב מוקדם ,  ככל הניתן .  את התוצאות ניתן לראות ברווחיות החברה שטיפסה באופן הדרגתי מאז השקת השירות .  בניגוד לפרטנר ,  שהוציאה סכומים אדירים על פעילות מתחרה ,  סמייל השקיעה באופן מדוד תוך מזעור הוצאות .  הכול נעשה במגבלת תקציב קשיח ויעדי גיוס לקוחות ריאליים .  בתחילת הדרך אמרה המנכ"לית ,  סטלה הנדלר ,  כי יעד הגיוס בטווח הבינוני הוא 5% משוק הטלפוניה הקווית .  ב-2009 השיגה הנדלר יעד זה .
 
סמייל עולה על הקו 
BenchMarker

