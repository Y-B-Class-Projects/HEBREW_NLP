דיווח :  אובריאן נפגש עם מנהלים ברשת FOX
הוול סטריט ג'ורנל מדווח כי המגיש הג'ינג'י לא מקבל בצורה טובה את השינויים הצפויים בפריים טיים של NBC וכבר מתכנן את צעדיו . " קונאן יהיה שמח במקום אחר ",  אמר מקורב אליו ל-FOX ניוז
האם קונאן אובריאן אכן יעזוב את רשת NBC בעקבות השינויים הצפויים בפריים טיים של הערוץ ?  על פי דיווח של הוול סטריט ג'ורנל ,  אובריאן לא בזבז זמן ונפגש עם בכירי רשת FOX במטרה לבדוק אופציות בתוכנית הלילה המתוכננת של הרשת . 
" הוא עשה עבודה מצוינת ברשת NBC ,  הוא עבר עם כל הצוות שלו ומשפחתו ללוס אנג'לס וחמישה חודשים אחר כך ,  זה מה שמגיע לו ?  ",  תהה מקורב זועם לאובריאן ב-FOX ניוז . " רמת החרא הזו הייתה בלתי מצופה ",  טען מקור אחר ואילו מקור שלישי אמר בפשטות כי  " קונאן יהיה שמח במקום אחר ".  
אמש צוטט בכיר ב-FOX כשאמר  " אובריאן יהיה תוספת מצוינת לרשת ,  אולם הוא תחת חוזה וצריך לראות מה יקרה ".  מדובר אמנם בהערכה קיצונית ,  אולם ייתכן כי התנגדותו הנחרצת של אובריאן לזוז עם תוכנית הלילה לשעה 24:00 כשלפניו לנו משודר בשעה 23:30 תוביל לעזיבתו לטובת הרשת המתחרה .  
אמש  ( ראשון )  הודיע יושב ראש NBC כי תוכניתו של ג'יי לנו תזוז מהשעה 22:00 ב-12 פברואר ,  בפתיחת אולימפיאדת החורף ,  וכעת לא ידוע לאיזו שעה .
 
דיווח :  אובריאן נפגש עם מנהלים ברשת FOX
הוול סטריט ג'ורנל מדווח כי המגיש הג'ינג'י לא מקבל בצורה טובה את השינויים הצפויים בפריים טיים של NBC וכבר מתכנן את צעדיו . " קונאן יהיה שמח במקום אחר ",  אמר מקורב אליו ל-FOX ניוז

