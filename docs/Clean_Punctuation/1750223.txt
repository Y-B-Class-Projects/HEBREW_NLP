הכל אישי 
עשור של מחמאות לעופר אירוע לציון עשור לכהונתו של גיורא עופר ,  מנכ"ל בנק דיסקונט הצפוי לפרוש בסוף השנה ,  נערך בסוף השבוע במוזיאון תל אביב בנוכחות 350 אורחים .  את האירוע שאירגנה הנהלת הבנק ,  הנחה במתכונת  " חיים שכאלה "  איש התקשורת מוטי קירשנבאום ,  וכן הופיעה בו הזמרת חוה אלברשטיין .  עופר זכה במהלכו לשלל מחמאות .  ראובן שפיגל ,  המנכ"ל המיועד שגויס לדיסקונט על ידי עופר בתחילת העשור הקודם ,  אמר כי  " תקופת כהונתו של גיורא תיכנס לספר ההיסטוריה של בנק דיסקונט ".  היו"ר ,  ד"ר יוסי בכר ,  ציין כי עופר הותיר בבנק חותם משמעותי .  איש העסקים מתיו ברונפמן ,  מבעלי השליטה בבנק ,  אמר כי היה עצוב כששמע על החלטתו של עופר לסיים את תפקידו .  קירשנבאום שאל את ברונפמן אם הוא מרוצה מההשקעה בבנק ,  ועל כך ענה איש העסקים האמריקאי : " התשובה הקצרה היא 'מאוד' ,  הארוכה היא שמדובר בהשקעה כדאית ובדיסקונט טמון עוד פוטנציאל רב ".  מנכ"ל בנק לאומי ,  גליה מאור ,  שיתפה את הנוכחים בזיכרונות מתקופת עבודתם המשותפת ,  ובעל השליטה בקבוצת דלק ,  יצחק תשובה ,  סיפר על הסיוע של דיסקונט בניהולו של עופר לעסקיו בתקופת המשבר .  עוד נכחו :  חברי הדירקטוריון והפרזנטורים של הבנק ,  מודי בר-און וישראל קטורזה .
 
הכל אישי 
nan
