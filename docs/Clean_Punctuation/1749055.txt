לא סרט בורקס
אורן בקר מ"בליקר בייקרי "  מלמד אתכם את רזי הבורקס משלב הכנת הבצקים ,  המילוי ועד הביס המיוחל
נדמה שאין הרבה מאכלים מגוונים כל כך כמו בורקס .  בין אם זה בצק- פילו ,  פילאס ,  על בסיס בצק עלים או פריך ;  המלית- גבינות למיניהן  ( בולגרית ,  קשקבל ,  ריקוטה )  ,  ירקות  ( תפו"א ,  תרד ,  חציל ,  פטריות )  ובשר ;  או צורת הקיפול- משולש ,  סהרון ומלבני  הבורקס הוא עולם ומלואו של אינספור של אפשרויות .
 הטורקים קוראים לו Börek ,  הטוניסאים מכנים אותו Brik ,  בבולגריה הוא Byurek וביוון Bourek ואילו אנחנו ,  ככל הנראה בהשפעת יהודי ספרד שעלו ארצה ,  הוספנו לו  " ס "  כדי להפוך אותו לשלנו ,  ואימצנו אותו לחיקינו בחום .  למה ?  אתם שואלים - כי אנחנו מתים על בצק ,  נהנים לאכול  " על הדרך ",  ובמיוחד כי הוא מקפל לתוכו את  " הישראליות ",  את ה"שטענז ",  את קיבוץ הגלויות .  כך ,  נולדו להם בורקסים במילוי פיצה ,  שקשוקה ומוקפץ .  ואם אפשר את גרסת  " הקומפלט "-  עם ביצה קשה ,  טחינה ,  עגבניה ,  מלפפון חמוץ ,  רסק עגבניות ,  ולמה לא ?  תשים גם חריף בצד .
 1 .	 בצק פילו הוא בצק קל לעבודה ,  שעשוי דפים עדינים הנמתחים לכדי סדין דק ושקוף .  
2 .	 ניתן לרכוש בצק פילו קפוא בסופרים ולהפשירו במקרר במשך לילה לפני שניתן לעבוד עם העלים .
 3 .	 זהו בצק נטול שומן ולכן נוטה להתייבש בקלות .  משום כך ,  מומלץ שלא לחשוף אותו לאוויר ולשמור עליו באמצעות מגבת לחה .  מסיבה זו ,  יש להקפיד ולשמן כל עלה בשומן כלשהו - שמן זית או חמאה מומסת - בכדי להבטיח שהעלים יידבקו והמאפה יצא פריך וטעים .
 4 .	 ועוד טיפ לגבי בצק פילו :  אנחנו אוהבים לפוצץ את הבורקסים שלנו במלית ,  אבל זה לא מומלץ כי לבצק אין לאן לתפוח .
 1 .	 הכנת בצק עלים ביתי היא משימה מאתגרת שאורכת זמן רב .  הכנת בצק עלים מתאפיינת במריחה של שכבת שומן - חמאה או מרגרינה - על הבצק ,  קיפולו ושוב רידודו ,  וכך מספר פעמים עד שהבצק עשוי ממספר רב של שכבות שביניהן מפריד שומן .
 היום קיימים בשוק בצקים מוכנים על בסיס חמאה שאיכותיים יותר מאלו המבוססים על מרגרינה ומומלץ להשתמש בהם להכנת בורקס בייתי .
 2 .  יש להקפיד להפשיר את הבצק במקרר מספר שעות לפני תחילת העבודה וכן ,  סביבת העבודה צריכה להיות קרירה אחרת הבצק נעשה נוזלי והעבודה איתו הופכת לקשה  ( במקרה כזה ,  כדאי לקרר שוב את הבצק )  .
 3 .	 בשלב העבודה עם הבצק ,  חשוב לוודא שהוא לא יהיה עבה מדי אחרת השומן יברח החוצה והבורקס יהיה יבש מדי .
 4 .	 גם בשלב הכניסה לתנור ,  על הבצק להיות קר כי אז השומן שמפריד בין העלים לא בורח החוצה והבורקס יתפח היטב .
 5 .	 בשלב האפייה מתחילים בחום גבוה של 200 מעלות כדי שהבצק יעלה ולקראת אמצע האפייה מורידים את הטמפרטורה ל-180 מעלות בכדי לייבש את השכבות הפנימיות של בצק העלים .
 6 .	 המלית המועדפת היא מלית יבשה ,  נטולת נוזלים במידת האפשר .  אחרת ,  הבצק לא ייאפה כמו שצריך .
 7 .	 בצק פילאס מתנהג כמו בצק עלים ,  אבל לא דומה לו בטעם ובמרקם .  הוא דק יותר  ( ולכן לא צריך לרדד אותו )  ,  רזה יותר ,  יבש יותר ולכן גם פריך יותר .
 ועכשיו לעבודה ..  .
 חומרים :
 בצק עלים :  חלק א':175 גרם  ( 1/4 1 כוס )  קמח1/2 7 גרם  ( 1 כף )  מלח75 מ"ל  ( 1/3 כוס )  מים1/2 חבילה  ( 50 גרם )  חמאה 1 כפית חומץ
חלק ב' :  200 גרם חמאה - מחולקת ל-2 ומשוטחת למלבן דק
למלית גבינה ועשבים ירוקים:600 גרם גבינה כחושה לאפייה90 גרם פתיתי גבינה צהובה12 גרם מלח60 גרם קמח1 ביצה 1 כף פטרוזיליה קצוצה1 כף עירית קצוצה1 כפית טימין
אופן ההכנה:1 .	 לשים במיקסר קמח ,  מלח ,  חומץ ומעט מים .
 2 .	 ממיסים חמאה לטמפרטורה של 30 מעלות ,  מוסיפים לבצק וממשיכים בלישה .  מוסיפים את שארית המים ולשים עד לקבלת בצק אחיד .  מעבירים למנוחה של שעתיים .
 3 .	 מרדדים את הבצק ,  מניחים 100 גרם מהחמאה על מרכז הבצק ומקפלים פעמיים  ( קיפול ל-3 ואח"כ קיפול ל-4 )  .  חוזרים על פעולה זו  ( רידוד ,  הנחת החמאה ,  קיפול )  כפעמיים עם החמאה הנוספת .   * למחרת הבצק מוכן לעבודה .
 4 .  מכינים את המלית :  נערבב את כל חומרי המלית במיקסר  ( עם וו גיטרה )  או בקערת ערבוב עם מטרפה .
 5 .  מרכיבים את המנה :  מרדדים את בצק העלים לעובי של 7 מ"מ .
 6 .  חותכים בעזרת סכין ריבועי בצק באורך 8 על 8 ס"מ .  לאחר מכן ,  מניחים מהמלית לאורך הריבוע ומקפלים למשולש .
 7 .  מורחים מעל ביצה טרופה ומקשטים עם שומשום .  יש לאפות בתנור שחומם מראש לטמפרטורה של 170 מעלות למשך כעשרים דקות .
 חומרים:בצק פילו  ( ניתן לקנות בסופר ) 100 גרם חמאה מומסת
טפנד זיתים:1 כוס זיתים ירוקים סורים מגולעניםכפית שום קצוץ2 כפות פטרוזליה קצוצה6 כפות שמן זיתמעט פלפל שחור1 כפית מלח1 כף צנוברים קלויים
למלית תרד ופטה:200 גרם עלי תרד1 בצל 150 גרם פטה חתוכה לקוביותאגוז מוסקט ,  מלח ,  פלפל גרוס ,  שום כתוש על פי הטעם2 כפות ממרח טפנד זיתים 
אופן ההכנה:1 .	 מכינים טפנד :  מעבירים את כל החומרים במעבד מזון ,  מפעילים את המעבד למספר לחיצות קצובות על מנת של יהפוך לרסק .  מוסיפים מעט שמן זית במידת הצורך .  יש להשלים את התיבול על פי הטעם .
 2 .  מכינים מלית :  חולטים את עלי התרד לדקה ומפסיקים בישול במי קרח .  לאחר מכן קוצצים את התרד דק ,  מטגנים בצל עד לקבלת גוון זהוב ומוסיפים לתרד .  מוסיפים את הפטה ומתבלים עד לקבלת הטעם הרצוי .
 3 .  חותכים את בצק הפילו לריבועים של 4 על 4 ס"מ .  מניחים ריבוע מעל ריבוע בהצלבה  ( כך שלוש פעמים )  .  ביניהם ,  מורחים חמאה מומסת .  במרכז ,  מניחים כפית ממלית התרד והטפנד .  מקפלים כלפי מעלה בצורת פרח ומהדקים היטב .
 4 .  אופים בתנור שחומם מראש לטמפרטורה של 170 מעלות למשך כעשרים דקות עד לקבלת צבע זהוב ויפה .
 חומרים:4 כוסות קמח2 כפות מיץ לימון1/2 כוס שמן זיתכפית מלחכוס מים50 גרם חמאה מומסת למריחה
למלית פטריות ובשמל:700 גרם פטריות שמפניון2 בצלים40 גרם חמאה100 מ"ל שמנת מתוקה150 מ"ל חלב55 גרם קורנפלור2 גרם מלחפלפל לבן ,  אגוז מוסקט ,  מעט טימין קצוץ
אופן ההכנה:1 .	 מערבבים את כל חומרי הבצק יחדיו במיקסר ומוסיפים מים בהדרגה עד לקבלת בצק אלסטי וגמיש .
 2 .	 מכסים את הבצק ומשאירים למנוחה של כשעה אחת לפחות .
 3 .  מכינים מילוי :  מטגנים את הבצל  ( כשהוא פרוס לרצועות )  עם חמאה ,  מוסיפים את הפטריות  ( חתוכות גם הן לרצועות )  ומבשלים עד לכדי ריכוך .
 4 .  מוסיפים 1/3 מכמות החלב והשמנת ומבשלים עד לרתיחה חזקה .  את 2/3 החלב שנותר מערבבים עם הקורנפלור ומוסיפים לסיר עד לעיבוי הרוטב .  לבסוף ,  מוסיפים תבלינים עד לקבלת הטעם הרצוי .
 5 .  מרכיבים :  מרדדים את הבצק לעלה דק .  לאחר ,  פורסים ממנו רצועות לאורך הבצק ברוחב של כשלושה ס"מ .
 6 .  מניחים 3 רצועות אחת מעל השניה כשביניהם מורחים חמאה מומסת .  מניחים בקצה התחתון של הרצועות ממלית הפטריות ומגללים בצורת משולש .
 7 .  מעל ,  מורחים ביצה טרופה ומקשטים את המאפה עם שומשום ,  קצח ,  פפריקה ,  צנוברים או כל מה שאנו אוהבים .  אופים בתנור שחומם מראש ל170 מעלות עד לקבלת צבע זהוב ויפה .
 חשוב לאכול את המאפה כשהוא חם וקריספי .
 
לא סרט בורקס
אורן בקר מ"בליקר בייקרי "  מלמד אתכם את רזי הבורקס משלב הכנת הבצקים ,  המילוי ועד הביס המיוחל

