האחים והאחיות
יותר בולבולית מבולבולון !  יותר מגואלת מגואל !  שני צור גם מפגינה קשיחות מול בני משפחתה ,  והולכת על המים
בבית  " האח הגדול "  השבוע עבר בסימן של משפחתיות .  שניות לפני הגמר ,  כשהעצבים מתוחים ורגע לפני פיצוץ ,  הביא האח לקדמת הבמה את החלקה החשובה ביותר בחייו של כל דייר ,  את המרגש ,  את החסר ,  את הדבר שישבור את כולם ויעשה לנו סמינר בטלוויזיה פורצת דרך- הקרובים אליו .
 אבל בואו נתחיל מההתחלה .  במשימה השבועית חיכה לדיירים בית קטן ,  עם חצר סינטטית וחלון ודלת ,  ממש  " בית קטן בערבה "  של המאה ה-21 וכל זה .  חיכו להם שם שלל חפצים בניחוח בית ,  וכל דייר היה צריך לנחש למי שייך החפץ שמולו .  המשימה הזו הייתה קלה יחסית .  כי באמת ,  האח הגדול ?  מטקות של ארנה ?  למי חשבת שזה שייך ,  לגואל ?  מילא ,  אם הדובי של הילה היה מתגלה כרכושו של סער ,  או שמא נעליה של אלין היו מתגלות כרכושה של פותנה ,  או משהו כזה .  אבל ..  .  אבן לאנרגיות חיוביות ?  איפה המקוריות ?  האמביציה ?  עזוב אותך שטויות ,  מתי יש משימת היאבקות ? 
אחרי שניחשו הדיירים שישה מתוך שמונת הפריטים  ( כולל כיסא הבר המפליל-מינית של גואל )  ,  הם עברו לחכות בסלון לפתיחת התריסים של הבריכה והחצר .  האח הגדול התקשר להסביר ,  ולשם שינוי היה זה גואל שתופס פיקוד על הטלפון ,  ולא ארז .  מצד שני ,  על הקו לא חיכה אסי עזר .
 בכל מקרה ,  הדיירים יצאו ,  האחד אחרי השני ,  לאיזור הבריכה ,  שם חיכה להם כיסא גדול-מימדים ולוח שקוף גדול .  בני משפחותיהם של כל אחד מהדיירים זכו להופיע בגודל מלא על מימי הבריכה .  ממש כמו ישו .  האם האח הגדול מנסה לגלות מיהו המשיח החדש ? 
ובכן ,  אלה בוודאי לא הדיירים ,  שהפגינו חוסן נפשי של ארנב פרוותי ומבוית אל מול תמונות קרוביהם .  אין ספק שבשיא כמות הדמעות אוחזת ,  כמו תמיד ,  אלין ,  ומייד לאחריה גואל .  זכינו לראות את האלירזית של אלירז ולהפוך ירוקות מקנאה לבחורה שבוודאי נמצאת על הכוונת של אחוז נכבד מנקבות המדינה ,  וזכינו לראות את אכרם !  והילדים !  פותנה היא בוודאי אדם מאושר ,  אי אפשר היה להפסיק לחייך אל מול המשפחה הנפלאה הזו .  
אבל האמת היא שלאורך הפרק קוננה בי השאלה- מי יברך את סער ?  היות ואני נמצאת בעולם האמיתי ,  כל סאגת סער ובולבולון  ( שנסתברה להיות עורכת דין בלונדינית ,  מדהימה ביופייה ,  ולא דומה לאיילה בכלל ,  לא משנה מה תגידו )  לא פסחה עליי .  חוץ מזה שהוא לא דיבר הרבה על המשפחה שלו והוא נראה מתוח מאוד לאורך ההקרנות עד לתורו שלו .  הוא לפחות יכול להתנחם בעובדה שאבא של איילה העניק לזוג את ברכתו ,  ואיילה יכולה להפסיק לפחד מהנידוי שצפתה לעצמה כשפאפא'לה שלה יראה אותה חושפת טפח וטפחיים אל מול כל המדינה ,  בחסותו של הבולבולון הראשי .
 ואם ביחסי סער-איילה עסקינן ,  אפשר לחלק את הדיירים ותגובותיהם לשני מחנות- האחד ,  תגובות ארסיות ,  מחנה גואל-אלירז-ולפעמים הילה .  השני- תגובות אוהדות אך סולדות ,  כמו ההערה של פותנה לאיילה במטבח .  ולא ניתן לדעת את כוונותיו של המחנה הראשון- האם הם באמת רואים באיילה נחש פתייני שמקריב את המוסר למען המיליון ?  או שמא אבריהם הפנימיים נרקבים מקנאה על שום האהבה הפורחת ? 
ובכן ,  לדעתי ,  אפשר למזג את שתי התיאוריות- מדובר בשני אנשים יפים ,  חולי תשומת לב  ( מה ?  סער ?  ל-א-א-א-א-א .  סער הולך בלי חולצה 85% מהזמן כדי לאוורר את כרס הבירה שלו ,  לא חלילה ,  כדי שנשים לב לקוביות ונתעלם מהמפרצים )  ,  שיודעים לעשות שואו מכל פרט קטן בחיים שלהם .  שימו לב שהם מנהלים יחסים של איום עם שאר הדיירים ,  שני השחקנים החזקים במשחק ,  שאף אחד לא סובל ,  אבל אף אחד לא רוצה לעלות על הכוונת שלהם .
 והיחסים עלו עוד שלב השבוע . " סער ,  אז אתה אומר שאני שמנה ?  ".  כן ,  השלב הזה ,  שבו החברה יכולה להציק לבחור שלה ולסחוט מחמאות ,  ואבוי לו אם לא ייקרא לה האישה היפה בתבל .  שמעת ,  אלישי ?  לא משנה כמה סתומה החברה שלך ,  כמה היא בלתי נסבלת ,  כמה אני רוצה שהיא תצא ממסך הטלוויזיה שלי ,  אל ,  אל ,  אל תקרא לאלין מכוערת .  פשוט תשקר .  את האמת מספר לה ארז ,  הליצן שהולך לקבל הכי הרבה הצעות עבודה בחצי השנה הקרובה .
 ולבסוף ,  ישנה עדנה .  שיצאה מהבית בדרמטיות ,  וחזרה אליו בהולוגרמה דרמטית ,  והתנצחה עם הדיירים עוד פעם אחת ואחרונה לפני שתעזוב לצמיתות .  סער סינן  " ברוך שפטרנו ",  וגואל הצדיק .  אין עוררין על כך שעדנה הייתה דמות מיוחדת ,  בצבע שונה ,  קצת עוף מוזר .  עדנה הגיעה בשביל להפיל את החומה ,  השאלה היא- האם היא הצליחה ? 

האחים והאחיות
יותר בולבולית מבולבולון !  יותר מגואלת מגואל !  שני צור גם מפגינה קשיחות מול בני משפחתה ,  והולכת על המים

