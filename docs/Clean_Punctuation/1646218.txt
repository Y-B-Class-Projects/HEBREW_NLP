הסדר החוב הוביל את החברה לרווח - והמנהלים זכו למענקים
ההכנסות בגמול התכווצו והקופה מצטמקת ,  אבל מנהלי גמול השקעות וגמול נדל"ן זכו בחודשים האחרונים לעדכון שכר כלפי מעלה
 >  >  מצבה של גמול השקעות בשנים האחרונות אינו קל ,  בלשון המעטה .  התחייבויות החברה ,  הנמצאת בשליטת ליאון רקנאטי ,  מסתכמות ב-230 מיליון שקל לפחות ,  וקופתה שלה מצטמקת מדי שנה .  החברה אמורה לפרוע במאי תשלום של 100 מיליון שקל  ( קרן וריבית )  בגין אג"ח א' ,  130 מיליון שקל בגין החוב שנלקח בעבר מגמולות ,  ותשלומים לבנקים .  באסיפת בעלי האג"ח לפני כחודש סיפרו המנכ"לים המשותפים של גמול השקעות ,  ארז בנדל ועמיחי קרופיק ,  על הצעדים שהם נוקטים כדי לעמוד בהתחייבויות .  אחד הצעדים שציינו היה  " הרזיה "  של כוח האדם ומיזוג תפקידים .  ואכן ,  החברה הצליחה לצמצם את הוצאותיה להנהלה וכלליות ל-2009 ,  שהסתכמו ב-28 מיליון שקל לעומת 49 מיליון ב-2008 .  עם זאת ,  מנהלי גמול השקעות עדיין זוכים לשכר גבוה ומענקים .  שכר שלושת המנהלים הבכירים בגמול השקעות והחברה-הבת גמול נדל"ן עודכן כלפי מעלה בחודשים האחרונים ;  שלושתם זכו לעדכוני שכר גבוהים ,  ועלות שכרם המשותפת מסתכמת ב-240 אלף שקל בחודש ,  לפני מענקים שנתיים בגובה של 2.2% מרווחי החברה לפני מס .  המענקים משקפים תוספת של 18% לעלות משכורות השלושה - כ-37 אלף שקל נוספים בחודש ,  ובסך הכל 440 אלף שקל בשנה .  בנדל ,  קרופיק וכמו כן טלי מיש-ורד ,  מנכ"לית משותפת של גמול נדל"ן ,  נהנים כל אחד משכר חודשי ברוטו של 50 אלף שקל ,  לפני מענקים שנתיים .  שכרם של חמשת המנהלים בעלי התגמולים הגבוהים ביותר הסתכם בכ-6 מיליון שקל ב-2009 - 2 מיליון שקל מתוכם אישר הדירקטוריון לחמישה כמענקים על פעילותם בשנה האחרונה ,  כאשר 1.6 מיליון שקל מסכום זה שולמו על ידי גמול נדל"ן .  המענקים בסכום של 2 מיליון שקל שאושרו ל-5 בדצמבר 2009 ,  חולקו כך שבנדל ,  קרופיק ומיש-ורד קיבלו כל אחד 560 אלף שקל ,  אילן שפלר ,  המשנה למנכ"ל גמול נדל"ן ,  קיבל 220 אלף שקל ,  ורפי אורה ,  חשב החברה ,  קיבל 100 אלף שקל .  לפי דו"חות גמול ,  עלות שכרו של בנדל הגיעה ב-2009 ל-1.6 מיליון שקל  ( כ-130 אלף שקל לחודש )  .  עלות שכרו של קרופיק הסתכמה ב-1.5 מיליון שקל ,  ועלות שכרה של מיש-ורד הסתכמה ב-1.4 מיליון שקל .  עלות שכרו של שפלר הסתכמה ב-914 אלף שקל ואורה ,  חשב החברה ,  נאלץ להסתפק 465 אלף שקל בלבד - כ-40 אלף שקל לחודש .  מענקים ב-2 מיליון שקל קרופיק ובנדל מונו למנכ"לים משותפים בדצמבר 2008 .  קרופיק מכהן במקביל בתפקיד סמנכ"ל הכספים של החברה .  בתפקיד מנכ"ל משותף בגמול נדל"ן הרוויח בנדל ב-2008 60 אלף שקל בחודש ,  כולל מענק ;  ב-2009 הוכפל שכרו פי-2.3 ל-126 אלף שקל לחודש ,  כולל מענק ,  כאשר חצי מהסכום שולם על ידי גמול נדל"ן ,  וחציו השני על ידי גמול השקעות .  מניית גמול הוסיפה אתמול 11.5% .  בדו"חותיה השנתיים הציגה החברה רווח נקי של 79.4 מיליון שקל ב-2009 לעומת הפסד של 315 מיליון שקל ב-2008 .  רווח ההון נבע מהסדר החוב עם בעלי האג"ח שהגדיל את ההון העצמי .  עם זאת הכנסות החברה הסתכמו ב-63 מיליון שקל בלבד - ירידה של 37% בהכנסות ב-2008 .  גם בשנה החולפת המשיכה קופת המזומנים של החברה להתרוקן .  את 2007 סיימה גמול עם 453 מיליון שקל בקופה ,  בסוף 2008 היו בקופתה 99 מיליון שקל בלבד ובסוף 2009 ספגה הפסד נוסף ל-88.5 מיליון שקל .  כדי לעמוד בחובותיה ביצעה גמול השקעות בחודשים האחרונים רכישות עצמיות של אג"ח א'  ( בסך הכל 73 מיליון ערך נקוב )  שהקטינו את יתרת החוב הבלתי-מסולקת הסחירה ל-256 מיליון שקל .  כמו כן ביצעה החברה מימוש אחזקות במטיס קפיטל תמורת 22 מיליון שקל .
 
הסדר החוב הוביל את החברה לרווח - והמנהלים זכו למענקים
ההכנסות בגמול התכווצו והקופה מצטמקת ,  אבל מנהלי גמול השקעות וגמול נדל"ן זכו בחודשים האחרונים לעדכון שכר כלפי מעלה

