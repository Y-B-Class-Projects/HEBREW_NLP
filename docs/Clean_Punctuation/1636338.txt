 " לא הגענו לשער שלהם "
 שחר יודע שחיפה לא הייתה ראויה ליותר מנקודה מול הפועל ת"א .  ההחלטה לגבי לנצ'ה ,  שסיכם לארבע שנים ,  ביממה הקרובה 
" הפועל תל אביב הרגו אותנו באמצע .  לא הצלחנו להניע כדור ולכן עברנו לכדורים ארוכים .  נאתכו היה מאוד דומיננטי במרכז המגרש ולא אפשר לנו לפתח את המשחק הרגיל שלנו ".  כך אמרו שחקנים במכבי חיפה בבוקר שאחרי משחק העונה עם הפועל תל אביב  ( 0:0 )  .  הבעלים יענקל'ה שחר שוחח ארוכות בסיום המשחק עם המאמן אלישע לוי .  שחר אמר ביציאה מחדר ההלבשה : " לא הגענו לשער שלהם ".  למרות זאת ,  בחיפה הזכירו אתמול כי התוצאה עצמה ,  למרות היכולת ,  משרתת מאוד את הקבוצה בדרך להשגת תואר האליפות .
 מוחמד גדיר ושלומי ארבייטמן שהתעמתו מילולית במהלך המשחק אתמול התפייסו ,  בין היתר לאחר התערבותו של הקפטן יניב קטן .  בסביבתם של השניים אמרו אתמול : " יש אמוציות במשחק וקורה שכועסים .  שלומי התעצבן וגדיר הגיב .  לא קרה כלום ".  בחיפה יקבלו החלטה לגבי החלוץ ההונגרי לאסלו לנצ'ה ,  שסוכנו כבר סיכם את תנאיו בפגישה עם יענקל'ה שחר באמצע השבוע שעבר ,  ביממה הקרובה .  כפי שפורסם אתמול,השחקן סיכם לארבע העונות הקרובות .  
אלישע לוי היה מעדיף להחתים קשר התקפי ישראלי בנוסף ללנצ'ה ,  כששמותיהם של מספר שחקני בית"ר ירושלים עלו באופן טבעי על הפרק .  ייתכן ועוד היום ינסו בחיפה לבדוק עם בית"ר האם קיימת אפשרות שעידן ורד ,  ברק יצחקי או שחקן התקפה אחר ישוחרר עד סוף השבוע . " המשחק לא התעלה לרמה גבוהה .  ברור שלשתי הקבוצות היה חשוב קודם כל לא להפסיד ובגלל זה התוצאה נראית ככה ",  אומר הקשר ליאור רפאלוב . " חבל שהגיע המון קהל ולא ראה שערים .  אנחנו מבחינתנו צריכים להמשיך הלאה .  בשבועות האחרונים אנחנו מציגים יכולת טובה .  אסור לדבר יותר מדי ,  צריך לעבוד ".  על השאלה האם בחיפה מרוצים מהתוצאה ענה הקשר : " התיקו הזה לא רע מבחינתנו ,  אבל בבית רצינו לנצח .  המטרה שלנו הייתה לשמח את הקהל ". 
רפאלוב עשה התקדמות גדולה בשבועות האחרונים .  על כך הוא אמר : " אני מרגיש טוב בתקופה האחרונה .  אני קצת כועס על עצמי על מה שקרה אתמול .  הייתי פחות מעורב במשחק משום ששיחקנו על כדורים ארוכים וקשה לבוא לידי ביטוי במצב כזה .  אני רוצה להיות יותר מעורב בבישולים בכיבושים .  לא שיניתי שום דבר בתקופה האחרונה ". 
החלוץ הניגרי פרינס אולומו הוצע בימים האחרונים למכבי חיפה ,  אבל אלישע לוי דחה לבינתיים את ההצעה .

" לא הגענו לשער שלהם "
 שחר יודע שחיפה לא הייתה ראויה ליותר מנקודה מול הפועל ת"א .  ההחלטה לגבי לנצ'ה ,  שסיכם לארבע שנים ,  ביממה הקרובה

