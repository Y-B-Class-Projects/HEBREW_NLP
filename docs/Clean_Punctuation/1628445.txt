בית המשפט :  גאידמק חייב להגיע לישראל ב-18 בפברואר כדי להגיב על כתב האישום נגדו בפרשת הלבנת ההון
לדיון חוייב גם להגיע גם נחום גלמור ,  שמואשם בכך ששימש כאיש קש של גאידמק בניסיון לרכוש חברה הולנדית
הנאשמים בפרשת הלבנת ההון של בנק הפועלים ,  כולל ארקדי גאידמק ,  יתייצבו להקראת כתב האישום ב-18 בפברואר ואף יגיבו עליו - כך קבע היום שופט בית המשפט המחוזי בתל אביב ,  גלעד נויטל ,  בדיון במעמד עורכי דינם של הנאשמים.באוקטובר השנה הוגש כתב אישום בפרשה לאחר שבע שנות חקירה במשטרה ושקידה של הפרקליטות על החומר .  כתב האישום כורך פרשיות שונות כשהדגש הוא על אשמת הבנקאים הבכירים לשעבר של פועלים נאמנות ,  חברת בת של בנק הפועלים ,  היו"ר שלמה רכט והמנכ"ל חיים שמיר ,  בנוגע לעבירות הלבנת הון .  עם זאת ,  את מירב תשומת מרכז האישום הראשון שנוגע לגאידמק ובמי שמוגדר איש הקש שלו בפרשה ,  נחום גלמור .  האחרון ,  כך נטען ,  ניהל בשם גאידמק משא ומתן לרכישת חברת פוספטים הולנדית ,  מבלי לגלות לבעלי המניות של החברה כי העסקה מבוצעת עבור גאידמק .  לשניים מיוחסות עבירות של קבלת דבר במרמה בנסיבות מחמירות והלבנת הון .  גאידמק וגלמור שוהים באירופה אך הצהירו לאחר העמדתם לדין שיגיעו למשפט .  הדיון היום עסק בעניינים פרוצדורליים של חומרי חקירה וקביעת מועדים להמשך ההליך .  בא כוחו של גלמור ,  עו"ד נבות תל-צור ,  הציע לפרקליטות  " לעשות מחשבה שנייה "  בנוגע לעבירות ההלבנת ההון ,  וזאת בשל הזיכוי שהתקבל באחרונה בעבירות דומות בנוגע לדסק הצרפתי בסניף .  מהדיון עלה כי חומר החקירה בפרשה כולל 45 קלסרים .  חומרי חקירה מסוימים הינם חסויים מטעמי ביטחון ,  ולכן הוגשו לבית המשפט שתי תעודות חיסיון ,  אחת חתומה על ידי שר הביטחון והשנייה על ידי השר לביטחון פנים .  חברת פועלים נאמנות ,  רכט ושמיר מיוצגים על ידי משרד גורניצקי .  גלמור מיוצג על ידי עורכי הדין נבות תל-צור וז'ק חן .  עו"ד רם לוי ,  היועץ המשפטי של החברה ,  מיוצג על ידי עו"ד מיכה פטמן ואילו קרין ללום - פקידה בכירה בבנק ,  שזוכתה מחמת הספק מעבירות הלבנת הון בפרשת הדסק הצרפתי ,  מיוצגת על ידי עו"ד איתן מעוז .  פרקליטות מיסוי וכלכלה יוצגה על ידי עורכי הדין לירן חיחים ושירז זעפרני .  גאידמק מיוצג על ידי עורכי הדין דוד ודפנה ליבאי ,  נתי שמחוני ורונן רוזנבלום .
 
בית המשפט :  גאידמק חייב להגיע לישראל ב-18 בפברואר כדי להגיב על כתב האישום נגדו בפרשת הלבנת ההון
לדיון חוייב גם להגיע גם נחום גלמור ,  שמואשם בכך ששימש כאיש קש של גאידמק בניסיון לרכוש חברה הולנדית

