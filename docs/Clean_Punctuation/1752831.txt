מחאת החקלאים :  לא יספקו תוצרת בעוד שבועיים
כחלק מהמאבק להגדלת מכסת העובדים הזרים בחקלאות ,  החליטו נציגי החקלאים לא לספק תוצרת טרייה ,  החל מ-22 בנובמבר ,  למשך שלושה ימים . " אם לא יוסדר נושא העובדים בחקלאות ,  ייאלץ הציבור לשלם מחירים גבוהים יותר "
 מטה המאבק בנושא העובדים הזרים בהתאחדות החקלאים הודיע הערב  ( ראשון )  כי החליט להשבית את אספקת התוצרת החקלאית למשק החל מיום שני ,  22 בנובמבר .  השביתה תימשך שלושה ימים ,  במחאה על מכסות העובדים הזרים הניתנות לחקלאים .  
לדברי מטה המאבק ,  מטרת השביתה היא לקיים דיון מחודש עם נציגי החקלאים ,  על מנת להחזיר את מכסת העובדים הזרים הקבועה העומדת על 28 אלף עובדים .  החקלאים דורשים לקבוע את המכסה כ"מכסת ברזל "  ולהימנע מכל צעד שעלול להפחית את מכסת העובדים לחקלאות .
 בנוסף ,  דורשים החקלאים לבטל את מס המעסיקים ואגרות נוספות החלות על מעסיקי עובדים זרים בישראל .  לדברי יו"ר מטה המאבק ,  מאיר יפרח , " השבתת התוצרת עלולה לפגוע לכאורה בציבור הרחב ,  אך למעשה היא עושה לו שירות חיוני :  אם לא יוסדר נושא העובדים בחקלאות ,  ייאלץ הציבור לשלם מחירים גבוהים ביותר עבור תוצרת חקלאית ,  מחירים שלא יוכל לעמוד בהם ,  ועיקר הפגיעה תהיה בשכבות החלשות ". 

מחאת החקלאים :  לא יספקו תוצרת בעוד שבועיים
כחלק מהמאבק להגדלת מכסת העובדים הזרים בחקלאות ,  החליטו נציגי החקלאים לא לספק תוצרת טרייה ,  החל מ-22 בנובמבר ,  למשך שלושה ימים . " אם לא יוסדר נושא העובדים בחקלאות ,  ייאלץ הציבור לשלם מחירים גבוהים יותר "
 
