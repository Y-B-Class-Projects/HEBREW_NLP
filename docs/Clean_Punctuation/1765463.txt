מועצת הכבלים הטילה על HOT קנס בסך 100 אלף שקל
הקנס מגיע בעקבות שיווק חבילות שאינן כוללות את כל ערוצי חבילת הבסיס ,  כך התברר בבדיקה של אגף הפיקוח והאכיפה של מועצת הכבלין והלווין
מועצת הכבלים והלוויין הטילה על HOT קנס כספי בסך של 100,800 שקלים ,  זאת בגין שיווק חבילות שאינן כוללות את כל ערוצי חבילת הבסיס .  
בבדיקות שערך אגף הפיקוח והאכיפה של המועצה לשידורי כבלים ולשידורי לווין ,  בראשותו של רונן אברמסון ,  התברר כי HOT הציעה חבילות במבצעים תחת הכינוי  " חבילת הסטנדרט "  וחבילות  " אקסטרה "  מהן נעדרים ערוצים שחובה לכלול בחבילת הבסיס ,  ובכלל זה ,  ערוץ MTV ,  1- VH ,  ניקולודיאון ,  HOT FAMILY ,  EUROSPORT2 .  
פעולות אלו עומדות בניגוד להוראות רישיונה של HOT המחייבות את קבלת אישור המועצה לשינוי ברשימת השידורים .  בבדיקה נוספת שערכה המועצה התברר כי גם לאחר שהוטל הקנס ,  ולמרות דרישת המועצה לחדול מלשווק את החבילות עד לסיום הטיפול בבקשת החברה בעניין ,  המשיכה החברה להציע למנויים את החבילה ממנה חסרים ערוצי בסיס .  
לפיכך התריעה המועצה בדבר הטלת קנס כספי נוסף בגין הימשכות ההפרה .  בנוסף הורתה המועצה להוסיף את הערוצים שהיו חסרים מ"חבילת הסטנדרט ",  למנויים על חבילה זו ,  מבלי להעלות את המחיר שסוכם עם המנויים על החבילה .  
יו"ר המועצה ניצן חן מסר : " המועצה רואה בחומרה את פועלה של HOT אשר בחרה לעשות דין לעצמה ולשווק ,  ללא שקיבלה אישור לכך ,  חבילות שאינן כוללות אל כל ערוצי הבסיס .  המועצה דרשה מהוט להוסיף לכל מנויי חבילת הסטנדרט את הערוצים שהוחסרו ללא אישור המועצה ,  וזאת מבלי להעלות את מחיר החבילה עליה סוכם עם המנוי .  המועצה תקפיד על עמידתה של HOT בהוראות רישיונה ,  ולא תהסס לפעול במקום בו יתברר לה כי ישנה פגיעה בצרכנים ".  
מ-HOT נמסר בתגובה :"  HOT משווקת את חבילת הבסיס בהתאם להוראות הדין ומציעה אותם לכלל הלקוחות .  פרטי חבילת הבסיס מופיעים גם באתר האינטרנט של החברה .  בנוסף ,  מאפשרת החברה ללקוחותיה לרכוש מבצעים ,  הממקסמים את יכולת הבחירה של המנויים ומאפשרים להם להרכיב את חבילת התוכן האופטימלית בהתאם להעדפותיהם ". 

מועצת הכבלים הטילה על HOT קנס בסך 100 אלף שקל
הקנס מגיע בעקבות שיווק חבילות שאינן כוללות את כל ערוצי חבילת הבסיס ,  כך התברר בבדיקה של אגף הפיקוח והאכיפה של מועצת הכבלין והלווין

