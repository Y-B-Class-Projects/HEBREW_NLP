ראניירי : " רק לאינטר יש מה להפסיד "
 מאמן רומא ניסה להלחיץ את האלופה לפני הקרב באולימפיקו  ( שבת ,  20:00 ,  ספורט 5 )  .  סניידר יחזור להרכב הנראזורי
ערב המחזור ה-31 בליגה האיטלקית צמרת הטבלה עדיין לוהטת ,  כשאחרי המעידה של מילאן בפארמה באמצע השבוע נדמה שרומא היא היחידה שעוד עומדת בדרכה של אינטר לתואר אליפות נוסף ,  ומחר  ( שבת )  יזכו הג'ילארוסי להזדמנות בלתי חוזרת להתקרב למרחק של נקודה מהפסגה כשיארחו את האלופה באולימפיקו  ( 20:00 ,  ספורט 5 )  .  מילאן ,  שמפגרת גם היא בארבע נקודות אחרי הנראזורי ,  תשחק רק מחר בערב מול לאציו .
 בצד הכחול-שחור של מילאנו נשמו השבוע לרווחה אחרי ה-0:3 החלק על ליבורנו ,  אבל ז'וזה מוריניו יודע שרומא מגיעה למשחק בכושר טוב בהרבה ועם מוטיבציה עילאית לנקום על התבוסה הביתית המשפילה שהנחילה לה אינטר אשתקד  ( 4:0 )  ,  ולנצח את יריבתם הקבועה בשנים האחרונות במגרשם הביתי לראשונה מאז עונת האליפות ב-2001 .  גם לאוהדים הנייטרלים יש למה לחכות ,  לאור העובדה שבארבעת המפגשים האחרונים בין שתי הקבוצות נפלו לא פחות מ-20 שערים .
 מוריניו ,  שהמשיך להחרים את התקשורת האיטלקית ולא ערך מסיבת עיתונאים לקראת המשחק הגורלי ,  יקבל בחזרה את ווסלי סניידר ,  כשמריו באלוטלי הסורר יישאר ככל הנראה פעם נוספת מחוץ לסגל .  מנגד יחזור פרנצ'סקו טוטי לסגל של הרומאים ,  אך ככל הנראה יפתח על הספסל .
 קלאודיו ראניירי ,  שכבר הספיק לפתח יריבות מתוחה עם מוריניו ,  ניצל את שתיקתו של המיוחד כדי לחמם עוד יותר את האווירה והצהיר : " יהיה משחק נהדר ומענין ,  ויהיה נחמד לנצח ,  אבל גם אם נסיים בתיקו יהיה לנו על מה לשחק בהמשך העונה .  נצטרך להיות רגועים ולהסתמך על הנקודות החזקות שלנו מול היתרונות הברורים של אינטר ,  שיש לה הרבה יותר מה להפסיד כי היא חייבת לזכות בסקודטו ,  לכן אני מצפה למשחק אגרסיבי מצידה .  לנו אין מה להפסיד לכן אין אין עלינו שום לחץ ". 

ראניירי : " רק לאינטר יש מה להפסיד "
 מאמן רומא ניסה להלחיץ את האלופה לפני הקרב באולימפיקו  ( שבת ,  20:00 ,  ספורט 5 )  .  סניידר יחזור להרכב הנראזורי

