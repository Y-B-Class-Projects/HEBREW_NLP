FXCM :  הקשחת המדיניות המוניטרית ושנאת הסיכון הגואה מבססים את כוחו של הדולר
אי ודאות באשר לכיוונו של היורו על רקע התסבוכת של יוון והמגמה המעורבת בשוק ההון בארצות
לא בכדי המתין הבנק הפדרלי עד לנעילת המסחר בשווקים ביום חמישי כדי להודיע על העלאת ריבית הניכיון ביום חמישי לראשונה מאז 2006 .  לאור הניסיון של מדיניות אחרות  ( ובראש ובראשונה העלאת הריבית בסין )  ,  שבהן הודעות על צמצום מדיניות התמריצים יצרו תנודות עזות בשווקים ,  קובעי המדיניות בבנק חששו מתגובת פניקה בשווקים שיפרשו את המהלך כסיום מדיניות התמריצים ,  שלמעשה הזינה את עליות השערים בשוקי ההון ב-2009.ואמנם ,  הדולר זינק בתחילה עם פרסום ההודעה ,  אולם מסע הטיפוס נבלם עד מהרה .  למרות השיפור בנתוני המקרו של הכלכלה האמריקנית והעלייה בציפיות הריבית עבור הדולר ,  הגורם המרכזי המכתיב את תנועת המחירים בשוקי המטבע היה ונותר מגמות הסיכון .  ואולם ,  אין בכך בהכרח כדי לחבל בטיפוסו של הדולר .  אם נבחן את הקורלציה בין הדולר האמריקני לבין מדד הדאו בשבועות האחרונים נגלה למרבה ההפתעה כי מתקיימת בין שני הנכסים קורלציה חיובית .  האם הדבר מלמד על שינוי מהותי בחל בשווקים הפיננסיים העולמיים ? בתקופה הנוכחית הדולר מהווה ללא ספק נכס מקלט בטוח מוביל ומטבע מימון .  עם זאת ,  אם אכן כך הוא הדבר אזי היינו מצפים כי אהבת הסיכון והביקוש הגובר לסחר ה-carry יגררו את הדולר מטה בשבוע האחרון .  ואולם ,  ישנם כמה גורמים בעלי השפעה אחרת .  ראשית ,  בכל הנוגע לסנטימנט הבסיסי בשווקים ,  הרי שהשיפור המסוים הניכר באומדני הסיכון מדובר יותר בהתייצבות ומפנה משנאת הסיכון שגאתה בסוף ינואר ותחילת פברואר ולא באופטימיות אמיתית.ישנן לא מעט סיבות לדאגה בכל הנוגע ליציבות של השווקים הפיננסיים וההתאוששות הכלכלית הבתולית .  למן ההתחלה ,  פוטנציאל הצמיחה והתשואות הטמון בהתאוששות הפושרת למדי אינו כה רב .  הם זאת ,  תאוות הבצע הניצחת  ( אהבת הסיכון )  עשוי לתחזק את המגמות הללו גם כאשר הנתונים הפונדמנטליים מציירים תמונה אחרת .  יש צורך בסיכה שתנפץ את הבלון הזה.האיום הגדול ביותר על היציבות הינו ללא ספק מצב העניינים ביוון .  למרות שנראה ששככו מעט החששות סביב הגירעון הענק של המדינה ,  האיום מעל היציבות של כלכלת גוש היורו עודנו מרחף .  כל שצריך הוא ניצוץ אחד כדי להצית את מדורת החשש .  בתוך כך ,  סין עשויה שוב לטלטל את השווקים .  המסחר בשוק המזרח הרחוק אמור להתחדש לאחר שבוע של השבתה ,  ומעניין יהיה לראות כיצד יתמחרו שם את שלל ההתפתחויות בשבוע האחרון ,  ובראש ובראשונה העלאת הריבית של הפד.מעניין יהיה לבחון את ההשפעה של העלאת ריבית הניכיון שביצע הפדרל ריזרב על הדולר האמריקני .  המהלך עשוי להשפיע בשני אופנים .  ראשית ,  הצעד הזה מסייע לייצב את המדיניות המוניטרית בארצות הברית ולסלול את הדרך להעלאת ריבית .  שנית ,  נשאלת השאלה האם הדבר ישפיע על אהבת הסיכון כפי שהשפיע העלאת הריבית בסין .  צעד זה מהווה צמצום של תוכנית התמריצים שלמעשה תחזקה את כל ההתאוששות במהלך השנה החולפת ,  והדבר עשוי לחתור תחת היציבות בשווקים הפיננסיים.אי ודאות באשר לכיוונו של האירו על רקע התסבוכת של יוון והמגמה המעורבת בשוק ההון בארצות הבריתתחזית פונדמנטלית עבור האירו לשבוע הקרוב :  דובית- היורו במגננה על רקע הקשיים של יוון- העלאת הריבית של הפד מצניחה את היורו לשפל שנתי חדש- תמונת המצב הטכנית של היורו-דולר עודנה דובית למדיהיורו חתם את השבוע החולף כמעט ללא שינוי אל מול הדולר ,  כאשר הצליח להתאושש מעלה לאחר שצנח לשפל שנתי חדש .  המגמה המעורבת בשווקים הפיננסיים מקשה על חיזוי תנועתו של היורו .  עם פרסום ההודעה על העלאת ריבית הניכיון של הבנק הפדרלי זינק הדולר והיורו-דולר כשל מתחת לרמת התמיכה ב-1.36 .  עם זאת ,  עד מהרה איבד המהלך השורי של הדולר מהמומנטום ועליות השערים בשוקי ההון בארצות הברית הצליחה לאושש את היורו-דולר חזרה אל מעל 1.36.דלילות אירועי הסיכון בשבוע הקרוב עשוי לסמן כי אנו צפויים בפני שבוע נוסף של תנועת מחיר עקלקלה וגם אומדני התנודתיות מצביעים כי תנועות המחיר בשבוע הקרוב יהיו רגועות יותר .  כמובן ,  כל התפתחות בסוגיית יוון והחוב התופח של המדינה עשוי בהחלט להצית אש בשוקי המטבע.ובאשר לזירה הפונדמנטלית ,  השבוע צפוי להתפרסם בגרמניה סקר ifo לבחינת הסנטימנט העסקי ביום שלישי ,  וכן נתוני התעסוקה ביום חמישי .  הדו"ח הראשון אמור להצביע כי הסנטימנט לא השתנה בצורה משמעותית בחודש פברואר ,  כפי שהצביע סקר zew שפורסם השבוע בגרמניה .  על פי תחזיות הכלכלנים ,  דו"ח התעסוקה אמור להבציע על אובדן של מקומות עבודה בשיעור הגבוה ביותר מאז יוני 2009 במהלך חודש פברואר.ואולם ,  רק הפתעות משמעותיות בשני הדוחות עשויות לייצר תנודות מחיר משמעותיות בנכסים האירופיים בכלל וביורו בפרט .  תנועת המחיר צפויה להמשיך ולהיות תלויה במגמות הסיכון ,  ובייחוד בכל הנוגע לסאגת יוון.בתום כהינוס האחרון של מועצת האיחוד האירופי לעניינים כלכליים ופיננסיים ,  הוצהר כי האיחוד האירופי ינקוט את כל הצעדים הדרושים כדי לשמר את היציבות של גוש היורו .  ואולם ,  מלבד הצהרה כלכלית זו לא צויינו צעדי פעולה פרטניים והדבר נטל את העוקץ מהמעמד .  המועצה העמידה ליוון אולטימטום של חודש ימים כדי לערוך בדק בית לפני שיוחלט על צעדים בפועל.השמועות לפיהן יוון מתכוונת לגייס הון באמצעות הנפקת אגרות חוב ל-10 שנים הפחידו רבים בשוק ההכנסה הקבועה .  הנפקה כושלת של אגרות חוב רק תעצים את החשש מפני קריסה של יוון .  לפיכך ,  חשוב יהיה לעקוב השבוע אחר התבטאויות בנושא ושאר התפתחויות .  זהו המשבר החמור ביותר מאז כינונו של גוש היורו ,  עד כדי כך שהתסבוכת של יוון מאיימת לערער את האמון במטבע המאוחד ולהצניח אותו מטה מטה מול יתר המטבעות .  אם לא יקרה משהו דרמטי השבוע בפרשייה הזו ,  אזי עומד בפני היורו-דולר שבוע ממועט בפרסומים כלכליים בעלי משקל.הין היפני נקרע בין השפעת תחזית מדיניות הפד לבין סנטימנט הסיכוןתחזית פונדמנטלית עבור הין היפני :  נייטרלית- הבנק של יפן שומר על גישה יונית המרמזת שה- usdjpy צפוי לעלות בהמשך- הביקוש לשירותים ביפן מאכזב בירידה הגדולה ביותר מזה 9 חודשים- הצמיחה הכלכלית ברבעון הרביעי עולה על הציפיות עקב התאוששות הסחרהתחזית עבור הין היפני הפכה בלתי ברורה עקב מאבק בין שני גורמים על שליטה בתנועת המחיר :  מחד ,  סבירות ההתאוששות של אהבת הסיכון ,  ומאידך ,  נסיגת סוחרי המט"ח עקב העלאת הריבית על ידי הבנק הפדרלי.הין היה המטבע החלש ביותר בשבוע האחרון ,  כאשר ירד ב-1.78% אל מול הדולר האמריקני .  המכירה החלה עקב התגברות אהבת הסיכון אך התרחבה באופן משמעותי לאחר שהבנק הפדרלי של ארה"ב העלה באופן בלתי צפוי את שער הריבית על ההלוואות .  ההכרזה התפרסמה יום לאחר שהבנק של יפן הציג מחדש את עמדתו היונית ,  על רקע של פרוטוקולים ניציים מישיבת המדיניות המוניטרית של הפד מסוף ינואר ,  שכבר הפעילו לחץ עלייה על ה-usdjpy ,  בהתחשב ברגישות הצמד להפרשי תשואה יחסית.עם זאת ,  הסוחרים שציפו להקשחה אגרסיבית של המדיניות על ידי הבנק הפדרלי התאכזבו בסוף השבוע עקב נתוני מדד המחירים לצרכן לחודש ינואר שלא עמדו בציפיות .  מדד הליבה של האינפלציה  ( ללא מחירי האנרגיה והמזון )  ביצע את הירידה החודשית הראשונה מזה 13 שנים לפחות .  נתונים אלה עצרו את עליית ה-usdjpy ,  משום שצמיחת המחיר המאכזבת ציננה את הציפיות להקשחה משמעותית של מדיניות הבנק הפדראלי בזמן הקרוב.במבט קדימה ,  הין צפוי למצוא תמיכה משמעותית יותר בתחילת השבוע הקרוב ,  שכן הסוחרים באסיה יקבלו הזדמנות לתמחר את תוצאת מדד המחירים לצרכן בארה"ב ולסגור חלק מפוזיציות הלונג שהציבו על ה-usdjpy .  עם זאת ,  סנטימנט הסיכון עשוי לשוב לשמש כזרז העיקרי של המומנטום מאחורי הין היפני.אמנם ,  סימני הניציות של הפד הפירו תיקון מסודר באהבת הסיכון באמצע השבוע האחרון .  תיקון זה התרחש עקב ירידת הלחץ בשוק בנוגע לבעיות החוב של דרום אירופה ,  לאחר שהאיחוד האירופאי הקציב לאתונה זמן עד אמצע מרץ כדי להפגין מאמצים רציניים בהתמודדות עם הגרעון הפיסקלי שלה .  להוציא התרחשויות בלתי צפויות ,  תהליך התיקון אמור להתחדש כעת ,  ולתמוך ברוב המטבעות העיקריים על חשבון מטבעות המימון  ( הדולר האמריקני והין היפני )  כאשר מסחר ה-carry יעלה בעקבות המניות.התוצאה הסופית שייצור שילוב הכוחות המנוגדים האלה עבור הין אינה ברורה כרגע .  עם זאת ,  בהתחשב בעובדה שהנכסים המסוכנים ירדו הרבה לפני שתחילת העיסוק בסוגיית יוון גרמה למכירתם ,  תיקון עמוק יותר כלפי מעלה נראה כעת כזרז בר-קיימא .  אם תחזית זו תתממש ,  הין צפוי לרדת אל מול יתר המטבעות העיקריים פרט לדולר האמריקני ,  משום שלשיקולי המדיניות המוניטרית היחסית בין יפן לארה"ב יש משקל כבד יותר בהשפעה על השוק.הלירה שטרלינג עשויה לעלות עם פרסום נתוני הצמיחה המעודכנים לרבעון הרביעיתחזית פונדמנטלית עבור הלירה שטרלינג :  דובית- מדד המחירים לצרכן בבריטניה עבר את הגבול העליון של יעד האינפלציה  ( 3% ) - הבנק הבריטי החליט פה אחד על הקפאת תוכנית רכישת הנכסים והותרת שיעור הריבית על כנו- אישורי המשכנתאות נחלשים במפתיע בינואר- הצריכה הפרטית יורדת יותר מהצפויהלירה שטרלינג ירדה אל מול הדולר האמריקני ,  כאשר שער החליפין ירד לשפל שנתי חדש של 1.5347 ,  והמטבע עשוי להמשיך לרדת בעוד שקובעי המדיניות רואים אפשרות להתאוששות ממושכת .  פרוטוקולי הבנק הבריטי מתחילת פברואר הראו שחברי ועדת המדיניות המוניטארית הצביעו פה אחד על הותרת שיעור הריבית ב-0.50% והשהיית תוכנית רכישת הנכסים ,  אך הועד המנהל הותיר את האפשרות  " לספק תמריצים מוניטריים נוספים ",  שכן הוא צופה שהכלכלה תעמוד בפני רוחות נגדיות  " ניכרות "  במהלך החודשים הקרובים.בנוסף ,  ביטא הבנק הבריטי עמדה ניטרלית בנוגע למדיניות העתידית ואמר שאין  " צורך מיידי בהקלה נוספת במדיניות ,"  וציין שעליית האינפלציה שהתרחשה לאחרונה היתה רק  " חריגה זמנית ",  שכן לחצי המחיר נמצאים עדיין בירידה .  בו זמנית אמר נגיד הבנק הבריטי ,  מרווין קינג ,  במכתבו לשר האוצר ,  אליסטייר דארלינג ,  שהוא ממשיך לראות דשדוש משמעותי בכלכלה ,  אך המשיך ואמר שיהיה מוכן להקשיח את המדיניות אם לחצי המחיר ימשיכו להתגבר בטווח הזמן הבינוני.כתוצאה מכך ,  החולשה המתמשכת במגזר הפרטי וההידרדרות בשוק העבודה צפויות להכביד על תחזיות הצמיחה העתידית .  מצב כזה יפחית את לחצי המחיר בחודשים הקרובים ,  והבנק המרכזי עשוי לאמץ גישת  " נחכה ונראה "  במשך המחצית הראשונה של השנה הנוכחית ,  בעוד הוא מעריך את השפעת צעדי החירום שנקט.עם זאת ,  יומן הנתונים הכלכליים עבור השבוע הקרוב צפוי לעודד תחזית משופרת עבור בריטניה ,  שכן משתתפי השוק צופים שנתוני התמ"ג לרבעון הרביעי יצביעו על התרחבות של 0.2% בפעילות הכלכלית ,  בעוד שההשקעות העסקיות צפויות לעלות ב-0.1% במשך אותה תקופה לאחר שהתכווצו ב-0.6% במהלך שלושת החודשים שעד ספטמבר.אמון הצרכנים ,  לעומת זאת ,  צפוי לרדת בפברואר לאחר שעלה בחודש הקודם ,  ומשקי הבית עשויים להנמיך את ציפיותיהם עבור הכלכלה ,  בעודם ממשיכים לעמוד בפני תנאי אשראי מחמירים בשילוב עם ההידרדרות בשוק העבודה .
 
FXCM :  הקשחת המדיניות המוניטרית ושנאת הסיכון הגואה מבססים את כוחו של הדולר
אי ודאות באשר לכיוונו של היורו על רקע התסבוכת של יוון והמגמה המעורבת בשוק ההון בארצות

