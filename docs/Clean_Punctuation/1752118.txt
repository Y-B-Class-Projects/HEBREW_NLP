פולמאלו : " לרוג'ר גודל יש יותר מדי כוח "
 ג'יימס הריסון שוב נקנס על ידי ה-NFL ,  והסייפטי של פיטסבורג תוקף את הקומישינר : " הוא שומע הכל ,  אבל אוזניו אטומות "
 במהלך השבוע נפגש ג'יימס הריסון ,  הליינבקר של פיטסבורג סטילרס ,  עם הקומישינר של ה-NFL רוג'ר גודל .  זה קרה בעקבות הקנס שקיבל הריסון ,  75 אלף דולר ,  בשל תיקולים בסיוע הקסדה .  ובכן ,  שיחות השלום החזיקו מעמד בדיוק 24 שעות ,  כשהריסון נקנס בעוד 20 אלף דולר ,  הפעם על פגיעה בדרו בריס ,  הקוורטרבק של ניו אורלינס .
 האקט הזה הרגיז מאוד את טרוי פולמאלו ,  הסייפטי של הסטילרס .  לפולמאלו ,  אחד האנשים הרגועים והנחמדים ביותר במשחק ,  היה מה להגיד על גודל והוא לא חסך . " לפעמים נדמה שהוא פשוט לא מקשיב .  הוא שומע הכל ,  אבל האוזניים שלו אטומות .  יש לו את כל הכוח ,  ואולי זו הבעיה .  צריכה להיות הפרדת רשויות וחלוקת כוח ,  כמו בממשלה ".  
על הגל של הקנסות אמר פולמאלו : " יש איזושהי פרנויה בליגה בגלל מה שקרה לפני מספר שבועות ,  כשחמישה תיקולים נגמרו בזעזוע מוח .  חמישה תיקולים מתוך אלף ".  הוא הוסיף כי ראה כיצד ה-NFL מצליח באירופה בעקבות המשחק של הפורטי ניינרס ודנבר : " אם אנשים רוצים לראות כדורגל ,  שיראו כדורגל .  אבל זה פוטבול ,  משחק עם תיקולים רציניים ,  וזו בין היתר הסיבה שהם באים לראות את המשחק .  הטאצ'דאונים פחות מעניינים אותם באירופה ,  והליגה לוקחת מאותם אנשים את מה שמסקרן אותם ".  
צרות בסיאטל ,  שתעלה למשחק מול ניו יורק ג'איינטס ללא הקוורטרבק מאט האסלבק ,  שייעדר בשל זעזוע מוח .  צ'רלי וייטהרסט יפתח לראשונה בקריירה במשחק הזה .  גם אנטוניו גייטס מסן דייגו עלול להיעדר מההתמודדות עם יוסטון בשל פציעת רגל .
 
פולמאלו : " לרוג'ר גודל יש יותר מדי כוח "
 ג'יימס הריסון שוב נקנס על ידי ה-NFL ,  והסייפטי של פיטסבורג תוקף את הקומישינר : " הוא שומע הכל ,  אבל אוזניו אטומות "
 
