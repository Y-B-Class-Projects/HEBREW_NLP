הצעת חוק :  פטור ממע"מ על המים
לאחר שתעריפי המים עלו ב-25% ,  הונחה על שולחן הכנסת הצעת חוק לפיה יבוטל תשלום המע"מ על אספקת מים .  ח"כים : " מים הוא מצרך חיוני ,  וגורלו כזה של פירות וירקות "
 האם לצד הייקור החד במחירי המים נקבל בקרוב הקלה מסוימת מהמדינה ?  הצעת חוק חדשה שהניחו היום  ( רביעי )  על שולחן הכנסת חברי הכנסת אלכס מילר ופאינה קירשנבאום  ( ישראל ביתנו )  קוראת לבטל את תשלום המע"מ על אספקת מים ועל שירותי ביוב במטרה להביא להוזלה משמעותית במחירם לציבור .
" יש להבין שמים הוא מצרך חיוני וכשם שממשלת ישראל החליטה לא להטיל מע"מ על פירות וירקות ,  כך ראוי לנהוג גם במים ",  הסביר מילר . " הצעת החוק מבקשת לתת פיתרון מיידי לעול הכבד המוטל על משקי בית רבים בכל הנוגע לתשלום על המים  הציבור תורם תרומה נכבדת גם כך להצלת משק המים בישראל והגיע הזמן שגם קופת המדינה ,  ולא רק המשרד לתשתיות לאומיות ,  תיתן ידה למאמץ הלאומי ".  מילר ציין עוד כי עד שנת 2001 לא חויבו רוב מדינת ישראל בתוספת מע"מ על המים ,  והמס התווסף למחיר רק עם הקמת תאגידי המים והביוב לפני פחות מעשור .
 עםחברי הכנסת החתומים על ההצעה נמנים נציגים מכל קצוות הקשת הפוליטית ,  ובהם יו"ר ועדת הכספים ח"כ משה גפני  ( יהדות התורה )  ,  ח"כ שלי יחימוביץ'  ( העבודה )  ,  ח"כ כרמל שאמה  ( הליכוד )  וח"כ יוחנן פלסנר  ( קדימה )  .
 ההצעה הוגשה על רקע ייקור חד של 25% בתעריפי המים שנכנס לתוקפו בסוף השבוע עם תחילת השנה האזרחית החדשה .  בימים האחרונים מצויים מחירי המים במרכז עימות מתוקשר בין מבקר המדינה ,  השופט בדימוס מיכה לינדנשטראוס ,  לבין שר האוצר ופקידי משרדו אשר מסרבים ליישם את לקחי הביקורת של המבקר ולהשהות את ייקור מחירי המים לצרכנים הביתיים .
 
הצעת חוק :  פטור ממע"מ על המים
לאחר שתעריפי המים עלו ב-25% ,  הונחה על שולחן הכנסת הצעת חוק לפיה יבוטל תשלום המע"מ על אספקת מים .  ח"כים : " מים הוא מצרך חיוני ,  וגורלו כזה של פירות וירקות "
 
