משעל לאסד : " תודה על הסיוע נגד המצור "
 נשיא סוריה נועד בדמשק עם משלחת של בכירי חמאס ודן עימם במצב ברצועת עזה ,  בתהליך המדיני ובפיוס הפנים פלסטיני
נשיא סוריה בשאר אסד נועד היום  ( שבת )  בדמשק עם משלחת של בכירי חמאס בראשות ראש הלשכה המדינית של חמאס ,  חאלד משעל .  בכיר הלשכה המדינית ,  עיזת א-רישק ,  שהשתתף בפגישה אמר כי הצדדים דנו בשורה של נושאים ,  ביניהם במשבר הפוליטי בין חמאס לפתח ,  בהמשך  " המתקפות הישראליות "  על הפלסטינים ,  בבנייה הישראלית בהתנחלויות ,  בייהוד ירושלים ,  ב"פגיעה "  במסגד אל-אקצא ובמצור הישראלי המוטל על עזה .  
משעל ויתר חברי המשלחת עדכנו את הנשיא הסורי במאמצים המושקעים לגיבוש הסכם פיוס פנים-פלסטיני ובהסתייגויות של חמאס מטיוטת הסכם זה שגובשה על ידי מצרים וקיבלה את הסכמת פתח .  סוכנות הידיעות הסורית הרשמית דיווחה גם כי אסד אמר כי ארצו תומכת באחדות פלסטינית וכי הוא יעשה כל מאמץ להביא להצלחת פיוס זה ולסיום הפילוג .
 אסד אמר למשעל ואנשיו כי  " השגת פיוס פלסטיני היא הדרך היחידה שבאמצעותה יוכלו הפלסטינים להשיב לעצמם את זכויותיהם ולעמוד מול כל אתגר שיפריע לסוגיה הפלסטינית ".  משעל הביע את הערכתו לסוריה ולאסד אשר מסייעים ,  לדבריו ,  לעם הפלסטיני בניסיונותיו  " לשבור "  את המצור המוטל עליו .
 א-רישק גילה כי פגישה זו באה במסגרת ביקור של משלחת חמאס במספר מדינות ערביות ואיסלמיות וזאת במטרה  " לגבש אסטרטגיית הצלה לאומית "  כנגד  " ממשלת הימין הקיצוני בהנהגת נתניהו וליברמן ".  עד כה ביקרו חברי המשלחת בתימן ,  איראן ,  ערב הסעודית ,  לוב ובחריין .  בפגישה עם אסד השתתפו גם סגנו של משעל ,  מוסא אבו מרזוק ,  וכן בכירי הלשכה המדינית מוחמד נסר ,  סאמי חאטר ,  עימאד אל-עלמי ורישק עצמו .
 
משעל לאסד : " תודה על הסיוע נגד המצור "
 נשיא סוריה נועד בדמשק עם משלחת של בכירי חמאס ודן עימם במצב ברצועת עזה ,  בתהליך המדיני ובפיוס הפנים פלסטיני

