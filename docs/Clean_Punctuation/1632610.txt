הפועל רמת גן-מכבי חיפה :  זמן לתקן
יעקב שחר נזף בשחקני חיפה על היכולת בגביע הטוטו .  אם זה יחזור ,  בהפועל רמת גן יכולים להאמין  ( שבת ,  17:10 ,  ספורט1 ) 
נשיא מכבי חיפה יעקב שחר הגיע היום  ( שישי )  לאסיפת הקבוצה והפתיע את השחקנים בדברי ביקורת על ההפסד להפועל רעננה בחצי גמר גביע הטוטו באמצע השבוע : " חשבתי הרבה מאוד לפני שהחלטתי לדבר איתכם כי לא רציתי לפגוע במצב הרוח בקבוצה ,  אבל בסופו של דבר החלטתי לומר מה אני חושב .  שיחקתם בצורה גרועה מאוד נגד רעננה ,  עשיתם הרבה טעויות ויש לי הרבה ביקורות על מה שקרה במשחק .  אני מאוד מקווה שננצח את הפועל רמת גן ותתקנו את מה שקרה .  זה משחק מאוד חשוב עבורנו ".  
בלם מכבי חיפה ,  דקל קינן ,  הוצע בימים האחרונים לקבוצה גנט הבלגית .  גורם המקורב לעסקה אישר כי  " מספר שחקנים ממכבי חיפה הוצעו לאחרונה לקבוצה הזאת ".  בימים האחרונים נעשו גישושים לצרפו למספר קבוצות באירופה ,  כשסקאוט של אחת מקבוצות העיר סנט פטרסבורג מרוסיה וסקאוט נוסף מגרמניה ,  הגיעו לראות אותו במשחק האחרון בגביע הטוטו מול הפועל רעננה .  קינן לא הרשים במשחק הזה וסביר להניח שאותם סקאוטים יגיעו לראותו פעמים נוספות בעתיד .  בחיפה לא מתכוונים לשחרר את הבלם בשלב זה ,  אלא אם כן תגיע הצעה מפתה מאוד .  כזכור ,  בפגישה שנערכה לאחרונה עם סוכנו ,  גלעד קצב ,  עלתה על הפרק אפשרות שיעזוב לאירופה בסוף העונה .
 החלוץ הפיני רוני פורוקארה המריא למולדתו על מנת ליטול חלק במחנה אימונים של נבחרתו .  לאחר שישוב ,  בשבוע הבא ,  הוא צפוי לחתום בקבוצה וכנראה גם ליטול חלק במשחק העונה מול הפועל תל אביב בעוד עשרה ימים .  ההונגרי לאסלו לנצ'ה ,  שכל פרטי העסקה עם קבוצתו MTK בודפשט כבר סוכמו ,  יסכם את תנאיו רק בארץ ,  זאת לאחר שתנאי רכישת כרטיסו סוכמו  ( כמעט חצי מליון דולר )  .
 הקשר ליאור רפאלוב ימשיך לקבל קרדיט מהמאמן אלישע לוי גם במשחק הקרוב מול הפועל רמת גן .  אייל גולסה יזכה למנוחה בעקבות שבר המאמץ ממנו הוא סובל .  על פי האימון המסכם שערכה הקבוצה ,  ההתלבטות היחידה של אלישע לוי היא האם לפתוח עם מוחמד גדיר כקשר ימני או להרכיב את שלומי ארבייטמן כחלוץ שני לצד ולדימיר דבאלישווילי .  בירם כיאל וג'ון קולמה יפתחו בקישור האחורי ,  פיטר מסיללה כשיר ויפתח כמגן שמאלי וז'ורז'ה טשיירה ימשיך כבלם .  
אביו של המגן טאלב טוואטחה וסוכן השחקנים דודו דהאן צפויים להיפגש בקרוב עם ראשי מכבי חיפה בנוגע לחתימת חוזה מקצועני לחמש שנים .  דהאן ביקש להיפגש עם ראשי חיפה גם בנוגע לחלוץ מוחמד גדיר שמחזיק בחוזה לשנתיים נוספות .  גם נושא עתידו של בירם כיאל יעלה על הפרק .  גורם במועדון אמר : " דהאן ביקש להיפגש ,  אם כי לא ברורה מהות הפגישה ". 
הרכב משוער :  ניר דוידוביץ' ,  אייל משומר ,  דקל קינן ,  ז'ורז'ה טשיירה ,  פיטר מסיללה ,  מוחמד גדיר  ( שלומי ארבייטמן )  ,  בירם כיאל ,  ג'ון קולמה ,  ליאור רפאלוב ,  יניב קטן ,  ולדימיר דבאלישווילי .
 עדכון ראשון :  15/1 10:31
הפועל רמת גן תנסה לעצור את שרשרת ארבעת ההפסדים הרצופים שלה ,  אולם המשימה הולכת להיות לא פשוטה בכלל כשהקבוצה תארח את המוליכה מכבי חיפה .  הניצחון האחרון של הרמת גנים בליגה היה לפני יותר מחודש ,  בחוץ נגד רעננה ,  ומאז הם נוצחו בכל ארבעת המשחקים שהיו להם והידרדרו עד למקום ה-12 בטבלה ,  מרחק שתי נקודות בלבד מהקו האדום .
 למאמן יובל נעים יש כאב ראש לא קטן בכל הקשור להרכב הפותח ,  וזאת בשל מכת פציעות שלא מאפשרת למאמן לשחק בהרכבו החזק מזה מספר שבועות .  הבלם גולן חרמון ,  שסובל מקרע חלקי בשריר רגלו וכן מור גולן ,  שסובל מדלקת ברצועת הברך ,  ייעדרו מהסגל .  בנוסף להם נמצאים בספק רב גם המגן קובי מוסא שחלה וסובל מחום גבוה וכן בני חדד שלא החלים לגמרי מהפציעה בברכו .
 וויליאם סוארז צפוי לשחק כבלם לצידו של אסי דומב ,  כאשר במידה ומוסא לא יהיה כשיר יפתח שי חדד בעמדת המגן הימני .  אם מוסא ישחק בסופו של דבר ,  יתופקד שי חדד כרגיל בקישור האחורי .  תמיר בן עמי עשוי לפתוח בצד השמאלי של ההגנה במקומו של בני חדד שנמצא בספק .  אלי לוי ייפתח בקישור האחורי לצידו של תומר תייר ,  כאשר במידה ושי חדד ישחק כמגן ימני יפתח קרלוס צ'קאנה בקישור .  עומר בוקסנבוים שהגיע ממכבי פתח תקווה וערך בשבוע שעבר את הופעת הבכורה בהרכב ,  יפתח שוב במרכז הקישור ,  כאשר עומר פרץ עשוי להמשיך לקבל אשראי בחוד ההתקפה לצידו של סרג' איילי .
" השחקנים מודעים לחשיבות משחק ויודעים נגד מי משחקים ",  אמר יובל נעים לקראת המשחק .  צריך לומר את האמת ,  הרבה תלוי בהם .  אם הם יהיו ביום לא טוב ואנחנו ביום מצויין אז אולי נצליח להוציא תוצאה טובה .  אם מכבי חיפה תשחק את המשחק הרגיל שלה יהיה מאוד קשה ",  הוסיף המאמן .  בקבוצה ממשיכים לחפש אופציות לחיזוק וכבר במוצאי שבת צפוי לנחות בארץ קשר מגאנה שיגיע להתרשמות במועדון .  
הרכב משוער :  רפי כהן ,  קובי מוסא  ( שי חדד )  ,  וויליאם סוארז ,  אסי דומב ,  בני חדד  ( תמיר בן עמי  )  ,  אלי לוי ,  תומר תייר ,  שי חדד  ( קרלוס צ'קאנה )  ,  עומר בוקסנבוים ,  עומר פרץ ,  סרג' איילי

הפועל רמת גן-מכבי חיפה :  זמן לתקן
יעקב שחר נזף בשחקני חיפה על היכולת בגביע הטוטו .  אם זה יחזור ,  בהפועל רמת גן יכולים להאמין  ( שבת ,  17:10 ,  ספורט1 ) 

