המדינה : " אין עילה לחקירת ברק בפרשת העובדת "
 פרקליטות המדינה השיבה לעתירה שביקשה לפתוח בחקירה פלילית נגד שר הביטחון בפרשת העובדת הזרה . " העותרת לא הצביעה על עילה אשר הצדיקה התערבות בהחלטה זו ",  נכתב
לאחר שחברי מפלגתו יוצאים בגלוי נגד הנהגתו ,  זכה היום  ( חמישי )  שר הביטחון אהוד ברק לחדשות טובות מכיוון פרקליטות המדינה .  בתשובה לעתירה שדרשה לפתוח בחקירה פלילית נגדו בחשד להעסקת העובדת הזרה בביתו בניגוד לחוק ,  דחתה הפרקליטות את טענות העותרים על הסף בטענה שאין הצדקה להתערבות של בג"ץ בפרשה . " ההחלטה לסגור את תיק החקירה ,  שהתקבלה על דעת היועץ המשפטי לממשלה ופרקליט המדינה ,  התבססה על שיקולים מקצועיים ",  נכתב בתגובת המדינה , " העותרת לא הצביעה על עילה אשר הצדיקה התערבות בהחלטה זו ". 
עוד נכתב בתגובת המדינה לעתירה שהגיש  " הפורום המשפטי למען ארץ ישראל "  כי מאז שהוגשה העתירה ,  אותרה העובדת הזרה על ידי הרשויות ותיק החקירה נפתח מחדש .  לכן ,  מסבירים בפרקליטות המדינה ,  יחליטו החוקרים האם לזמן לחקירה את השר ברק ואין זה מעניינו של בית המשפט להורות על כך . " בנסיבות אלה ,  דומה ,  כי הסעד העיקרי המבוקש בעתירה התייתר מאליו ",  נכתב .   לפני כשבועיים ,  ביקש הפורום מבג"ץ שיורה ליועץ המשפטי לממשלה ,  יהודה וינשטיין ,  לנמק מדוע לא יפתח מחדש את החקירה בעניין העובדת הזרה .  כמו כן ,  בארגון דרשו שהיועמ"ש ינמק מדוע לא ייחקר ברק עצמו בחשד שהעסיק את העובדת ללא היתר .  בעתירה נכתב כי  " נראה כי נעשו 'קיצורי דרך' תמוהים מאוד במקרה זה ".  
עוד נטען בעתירה ,  כי  " העובדה כי העבירה לכאורה נעשתה בפרהסיה ,  בבית שר בכיר בממשלת ישראל ,  תוך הפרה ברגל גסה של תופעה שבה נלחמת ממשלת ישראל עד חורמה באמצעות הליכי אכיפה קפדניים במיוחד  כל אלה מהווים סיבה להחמרה במידת ההתנהלות ובוודאי אינה סיבה מקילה ". 

המדינה : " אין עילה לחקירת ברק בפרשת העובדת "
 פרקליטות המדינה השיבה לעתירה שביקשה לפתוח בחקירה פלילית נגד שר הביטחון בפרשת העובדת הזרה . " העותרת לא הצביעה על עילה אשר הצדיקה התערבות בהחלטה זו ",  נכתב

