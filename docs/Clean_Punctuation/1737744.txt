מיני קופר למוסך
ארגון הבטיחות האמריקני חוקר תקלות במערכת ההיגוי המיני קופר שיוצרה בשנים 2004 ו-2005 .  יקדם קריאת תיקון ל-80 אלף יחידות
הצרות במערכות ההיגוי ממשיכות .  יומיים לאחר שיונדאי קראה ל-140 אלף סונטות למוסך בגלל מוט היגוי משוחרר ,  ה-NHTSA  ( ארגון הבטיחות האמריקני )  שוקל להוציא קריאת תיקון למיני קופר בגלל משאבת הגה פגומה .  בעקבות תלונות רבות על כשלים במערכת ההיגוי של המותג הבריטי-גרמני ,  ה-NHTSA ערוך לזמן כעת 80 אלף מכוניות .  
מעל ל-50 דיווחים מפי בעלי מיני קופר שהצטברו עד כה ב-NHTSA ,  מגוללים מקרים כמעט זהים של איבוד יכולת ההיגוי באורח פתאומי וללא התרעה . " לפי הממצאים שלנו ,  מדובר בתקלה במשאבת ההגה שמשביתה את המערכת ,  מקשה על סיבוב גלגל ההיגוי ועלולה לגרום לאיבוד שליטה ",  כך בהודעה הרשמית של הארגון .  על אף ריבוי המקרים ,  לא נרשמו תאונות דרכים הנוגעות ישירות למקרה זה .  
בב.מ.וו טרם הגיבו למסקנות לעיל ,  אך ייתכן כי לאור נפח הכמות תאלץ לבדוק היצרנית מגרמניה היכן מרוכזות מרבית המכוניות הפגומות .  מיני קופר היא מכונית פופולארית מאוד בכל העולם ,  בעיקר בארה"ב ,  ומספר קטן יחסית של יחידות נמכרו גם בישראל .  נזכיר כי ה-NHTSA עסוק לאחרונה במספר מקרים שונים של תקלות היגוי ,  שניים מהם פוקדים את קונצרן יונדאי-קיה - הסונטה כאמור וכן תאונה בה התנתק ממקומו ההגה של קיה סול ממנה נעים 50 אלף בכבישי ארה"ב .
 
מיני קופר למוסך
ארגון הבטיחות האמריקני חוקר תקלות במערכת ההיגוי המיני קופר שיוצרה בשנים 2004 ו-2005 .  יקדם קריאת תיקון ל-80 אלף יחידות

