איך השתיק וורן באפט את רשות ני"ע האמריקאית
וורן באפט לא הכיר בהפסד בסך כ-1.9 מיליארד דולר בנימוק שברקשייר התאווי מתכוונת להחזיק במניות עד להתאוששות .  באופן דומה ,  בכור מתכוונים להכיר בירידת ערך ההשקעה בקרדיט סוויס רק אם תגיע ל-30% מהעלות או ליותר מ-25% ממנה במשך שלושה חודשים
 >  >  בשבוע שעבר פירסמה ברקשייר התאווי התכתבות עם רשות ניירות ערך האמריקאית  ( sec )  .  ההתכתבות עסקה בשאלת ה-sec לפשר הפסדים בסך כ-1.9 מיליארד דולר שנדחו בתום 2009 במסגרת קרן הונית שלילית בגין השקעה במניות זמינות למכירה ,  ומייצגים ירידת ערך של יותר משנה .  יתרה זו כוללת הפסד של 789 מיליון דולר בגין ההשקעה ב-foods kraft  ( כ-18% מעלותה )  ושל 646 מיליון דולר בגין ההשקעה ב-u.s .  bancorp  ( כ-27% מעלותה )  ,  שנרכשו ב-2006-2007 .  המקרה מעיד בפעם המי-יודע-כמה על הבעייתיות בקביעה האמריקאית כי קרן הון שלילית בגין מניות תיזקף לרווח והפסד לפני מועד המימוש רק אם מדובר בירידת ערך  " שאינה זמנית ".  בשונה מה-ifrs ,  שמגביל את שיקול הדעת לירידת ערך  " משמעותית או מתמשכת "  בלבד ,  כללי החשבונאות המקובלים בארה"ב ,  ה-us gaap ,  מתייחסים גם לשני המישורים הבאים :  למצב פיננסי של המושקע ותחזיות קשורות  ( "הרמת מסך ")  ולכוונה וליכולת להחזיק את ההשקעה לתקופת זמן שתספיק לאפשר התאוששות חזויה במחיר המניה .  מסתבר שבארה"ב החשבונאות יכולה לחזות עלייה במחירי מניות .  ברקשייר מייחסת ,  כמובן ,  את ההפסדים למשבר ב-2008 ומציינת כי על אף שלא היה שינוי משמעותי במחירי השוק של ההשקעות ב-2009 - החברות המושקעות הציגו רווחיות משמעותית ב-2009 ,  מצבן הפיננסי יציב והן ממשיכות להציג פוטנציאל רווחיות עתידי .  ברקשייר מדגישה את היכולת והכוונה להחזיק בהשקעות אלה עד להתאוששות ,  שחזויה מבחינתה בשנה או השנתיים הקרובות  ( להוציא  " אירועים שליליים מהותיים ")  ,  וציינה כי הוכיחה בעבר יכולת להחזיק מניות לתקופות ארוכות ,  לרבות החזקה כיום של מניות מסוימות שנרכשו לפני יותר מ-20 שנה .  לאור מרחב שיקול הדעת הבלתי נדלה ,  שאלת ה-sec נראית תמימה ,  ממש  " הרמה להנחתה "  לגורו ההשקעות באפט .  ה-ifrs יכול להיות טוב יותר בעניין זה ,  כל עוד יינתן גילוי מראש למדיניות בקביעת  " משמעותית או מתמשכת ",  וכאן יש חשיבות רבה לאכיפת הנושא על ידי רשות ני"ע .  אם בתחילת היישום של ה-ifrs החברות השתמשו בכללים די אחידים ,  כמו 20% לירידה משמעותית ו-9-12 חודשים לירידה מתמשכת - הרי שבאחרונה חלה התפתחות גם בעניין זה וחברות החלו לפתח מדיניות ספציפית לפי אופי ההשקעה .  דוגמה בולטת למדיניות מיוחדת שניתן לה גילוי ,  היא השקעת כור ,  שבשליטת נוחי דנקנר ,  בקרדיט סוויס ;  השקעה המטופלת כזמינה למכירה ,  והסתכמה בתום הרבעון השני בכ-7 מיליארד שקל  ( כ-3.2% )  ,  לעומת שווי הוגן של כ-5.6 מיליארד שקל - כך שיתרת קרן ההון השלילית  ( בניכוי מס )  הסתכמה בכ-1.3 מיליארד שקל .  בדו"חות הרבעון השני דיווחה כור על מדיניותה החשבונאית בעניין שמלובנת מול רשות ני"ע לפיה ,  לאור התנאים השוררים בסביבה העסקית שבה פועלת קרדיט סוויס ונסחרת מנייתה ,  ולאור המאפיינים הייחודיים של ההשקעה ,  ירידת הערך תיחשב משמעותית אם היא בשיעור של 30% מהעלות או יותר מ-25% מהעלות במשך תקופה של שלושה חודשים רצופים - ותיחשב מתמשכת אם תיארך שנה ברציפות .  אין ספק שמודל הנכס הפיננסי הזמין למכירה אינו טוב .  מצד אחד ,  הוא מאפשר ניהול רווחים לגיטימי - צבירת רווחים ושחרורם מ"המחסנית "  באמצעות מכירת ניירות ערך בקצב התואם את הצרכים הדיווחים - ומצד שני ,  מותיר גמישות רבה בעיתוי ההכרה בירידת ערך .  עם זאת ,  נדמה שמדובר ברע במיעוטו ,  במיוחד שהתקינות נגועות באינטרסים הבנקאיים .  תקן שערורייתי כפי שנכתב בטור זה ,  לפני כשנה פורסם התקן הבינלאומי 9 ifrs שמבטל את מודל הזמין למכירה ומאפשר לבחור במקומו ,  בעת ההכרה הראשונית ,  להציג את השינויים בשווי ההוגן ברווח כולל אחר  ( oci )  במקום ברווח והפסד - כך שלא יסווגו לעולם בחזרה לרווח והפסד ,  להוציא דיווידנדים .  מדובר בתקן שערורייתי בסגנון  " בואו נדווח רק על הצלחות ",  שייכנס לתוקף מחייב רק ב-2013 אבל ניתן ליישום מוקדם ולחגיגה שלמה של ניהול רווחים .  דוגמה לחברה שביצעה יישום מוקדם של התקן ,  החל ברבעון הראשון ,  היא דלק רכב ,  אלופת הדיווידנד :  בהחלטה מעניינת שמעידה על תחזית פוזיטיבית ,  שינתה את טיפול השקעתה ב-3.3% )  mobileye b.v )  ,  שהסתכמה בתום 2009 ב-93 מיליון שקל ,  מזמין למכירה דווקא למסלול רווח והפסד ,  בדומה להשקעתה בפורד .  - הכותב הוא יועץ ifrs ,  מנהל התוכנית בחשבונאות וסגן דיקן בביה"ס אריסון למנע"ס ,  המרכז הבינתחומי הרצליה

איך השתיק וורן באפט את רשות ני"ע האמריקאית
וורן באפט לא הכיר בהפסד בסך כ-1.9 מיליארד דולר בנימוק שברקשייר התאווי מתכוונת להחזיק במניות עד להתאוששות .  באופן דומה ,  בכור מתכוונים להכיר בירידת ערך ההשקעה בקרדיט סוויס רק אם תגיע ל-30% מהעלות או ליותר מ-25% ממנה במשך שלושה חודשים

