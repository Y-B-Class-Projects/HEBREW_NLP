מחשב לכל תלמיד - בתנאי שגם המורה יודע מחשבים 
מערכת החינוך
 >  >  המחשב והאינטרנט הם כאן ועכשיו ,  והשימוש בהם באופן מושכל ,  מועיל ואתי על ידי תלמידי המאה ה-21 הוא אתגר אמיתי למערכת החינוך .  בעוד הילדים ובני הנוער גולשים אל העתיד ,  מערכת החינוך עדיין במאה שעברה .  התרבות הנוכחית של באי בית הספר היא תלוית טכנולוגיה מתקדמת - ומערכת החינוך לא צריכה להיות זרה לתרבות זו .  משרד החינוך והשר העומד בראשו ,  גדעון סער ,  מבינים את החשיבות במחשוב כיתות הלימוד .  המיומנויות הייחודיות של בני הדור הזה מחייבים את השילוב המשמעותי של מחשבים בהקניית החינוך שלהם .  בנאום שנשא סער בכנס הרצליה האחרון הוא לא הסתיר כי עדיין יש מחסור במחשבים ובטכנולוגיה מתקדמת בכיתות .  סער מבקש לקדם תוכנית שעלותה כ-5 מיליארד שקל ושתענה על צורך דחוף להתקדם וליצור תשתית לימודית מתאימה לחברה המערבית המתוקשבת .  הוא מבין שב-2012 המבחנים הבינלאומיים יכללו מיומנויות תקשוב של תלמידים ,  וישראל עשויה גם הפעם להישאר מאחור .  התוכנית של סער לא מתמקדת רק בהכנסת מחשבים לבתי הספר .  השר מדבר גם על שיפור מיומנות התקשוב לאורך כל תהליך הלמידה ,  שילוב אינטרנט בפס רחב ,  שילוב מחשבים ניידים ואולי החשוב מכל - הכשרת מורים .  עם זאת ,  עד שיאושר התקציב הדרוש לחזונו של השר ,  צריך לעשות משהו עם המחשבים המיותמים שכבר קיימים בכיתות .  כדי להפוך את הפסלים הסביבתיים הללו למשמעותיים ומעוררי שינוי ,  חייבים הכשרה מתאימה של סגל מורים מיומן ואיכותי .  רק מורים שיודעים להפוך מערך שיעור למתוקשב ,  משמעותי ומתקדם ,  יוכלו להביא את מערכת החינוך ליישר קו עם הקדמה .  המחשב המתקדם ביותר לעולם לא יחליף את המורה הטוב והאיכותי .  ללא הוראה נכונה ,  ערכית ומיומנת ,  גם המחשב הטוב ביותר לא יביא להישגים .  מלבד אישיות מתאימה ,  בעידן שבו אנו חיים מורה איכותי חייב לעבור את ההכשרה היעילה בהתייחס לאמצעים ולתמיכה הטכנית הנדרשת .  ללא אותו מורה ,  למחשב אין כל תועלת והכיתה ,  מאובזרת ככל שתהיה ,  תישאר במאה שעברה .  מערכת שלא תדע להתקדם בעולם הטכנולוגי ועם זאת גם לקדם את המשאב האנושי שלה - מוריה - לעולם לא תגשים את מטרותיה ותשאיר גם את התלמידים מאחור .  הכותב הוא סמנכ"ל בכיר וראש המינהל למו"פ ולהכשרה ברשת אורט ישראל

מחשב לכל תלמיד - בתנאי שגם המורה יודע מחשבים 
מערכת החינוך

