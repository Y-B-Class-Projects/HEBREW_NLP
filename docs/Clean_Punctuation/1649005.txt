מי מעתיק את האייפון ? 
אפל הגישה תביעה נגד יצרנית הסלולר הטאיוונית HTC ,  בטענה שהעתיקה פטנטים שלה .  סטיב ג'ובס : " החלטנו לעשות משהו בנידון "
 חברת אפל הגישה היום  ( ג' )  תביעה נגד יצרנית הטלפונים הסלולריים הטאיוונית HTC ,  בגין הפרת 20 פטנטים שפיתחה הראשונה למכשיר האייפון .  אפל לא פירטה איזה ממכשיריה של HTC  ( המפתחת בין השאר את ה"גוגלפון "  נקסוס 1 )  מפירים את זכויותיה ,  אך ציינה שמדובר בפטנטים הקשורים לממשק ,  ארכיטקטורת תוכנה וחומרה .
" אנחנו יכולים לשבת ולראות את מתחרינו גונבים פטנטים והמצאות שלנו ,  או שאנחנו יכולים לעשות משהו לגבי זה .  החלטנו לעשות משהו לגבי זה ",  הצהיר מנכ"ל אפל סטיב ג'ובס . " אנחנו חושבים שתחרות היא דבר בריא ,  אך מתחרים צריכים ליצור את הטכנולוגיה של עצמם ,  ולא לגנוב את זו שלנו ",  הוסיף .
 לא מדובר בפעם הראשונה בה נכנסת אפל לקרב מסוג זה .  בדצמבר 2009 תבעה החברה את נוקיה בטענה כי היא מפירה 13 פטנטים שלה .  תביעה זו הגיעה בתגובה לתביעה שהגישה נוקיה ,  בה טענה שהאייפון מפר עשרה פטנטים של מכשיריה שלה .  כעת נשאלת השאלה האם תיגרר אפל לעוד קרב של תביעות הדדיות ,  והאם התביעה החדשה היא למעשה ניסיון של אפל להסיח את HTC מריכוז מאמציה בהמשך פיתוח מכשירים מבוססי אנדרואיד  שהם המתחרים הבולטים ביותר לאייפון .
 
מי מעתיק את האייפון ? 
אפל הגישה תביעה נגד יצרנית הסלולר הטאיוונית HTC ,  בטענה שהעתיקה פטנטים שלה .  סטיב ג'ובס : " החלטנו לעשות משהו בנידון "
 
