מכללות :  פרל ג'אם
טנסי של ברוס פרל הנחילה לפיטסבורג הפסד ראשון .  סירקיוז גברה על מישיגן סטייט ,  דיוק חוששת שאירווינג גמר את העונה
פתיחת העונה המסחררת של דיוק גרמה לפרשנים רבים להצביע על הקבוצה הנוכחית של מייק ששבסקי כמי שיכולה להפוך לראשונה מאז אינדיאנה של בובי נייט ב-1976 שתרשום עונה מושלמת ותעשה את כל הדרך לזכייה באליפות ללא אף הפסד ,  אבל השבוע נאלצו השדים הכחולים לחזור לקרקע ,  כשגילו שהפציעה ברגלו של קיירי אירווינג עלולה להשבית אותו עד סיום העונה .
 היעדרותו של הפרשמן הנהדר ,  שרשם 17.4 נקודות ו-5.1 אסיסטים למשחק בשמונת משחקיו הראשונים בקולג' והפך במהרה למועמד להיבחר באחת משלושת הבחירות הראשונות בדראפט הקרוב ,  לא הפריעה לדיוק  ( 1 )  לדרוס את בראדלי 48:83 ואת סיינט לואיס 47:84 ,  אבל במידה ואירווינג אכן ייעדר תקופה ארוכה ,  הבחורים של קואץ' K כבר לא נראים כל כך מפחידים .
 טנסי  ( 13 )  הייתה חתומה עם התוצאה המרשימה של השבוע ,  כשחזרה מפיטסבורג  ( 3 )  עם ניצחון ענק 76:83 .  הקבוצה של ברוס פרל הוכיחה פעם נוספת שהיא לא מושפעת מהעיסוק בעבירות הגיוס שביצע המאמן השנוי במחלוקת ,  והנחילה לפנתרים הפסד ראשון העונה אחרי עשרה ניצחונות רצופים ,  בזכות 27 נקודות של סקוטי הופסון .
 אוהיו סטייט  ( 2 )  נחלצה מפיגור של תשע נקודות במחצית השנייה וגברה 64:75 על IUPU בעזרת התפוצצות של הפרשמן ג'ארד סאלינג'ר שקלע 40 נקודות וקטף 13 ריבאונדים .  גם קנזס  ( 4 )  נשארה מושלמת אחרי שגברה 68:81 על ממפיס  ( 14 )  בטורניר לזכרו של ג'ימי ולוואנו במדיסון סקוור גארדן ,  בו כיכבה גם סירקיוז  ( 7 )  שהעמיקה את המשבר של מישיגן סטייט  ( 8 )  וגברה עליה 58:72 .
 
מכללות :  פרל ג'אם
טנסי של ברוס פרל הנחילה לפיטסבורג הפסד ראשון .  סירקיוז גברה על מישיגן סטייט ,  דיוק חוששת שאירווינג גמר את העונה

