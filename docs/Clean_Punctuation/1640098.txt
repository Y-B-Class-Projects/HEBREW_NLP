הוקי קרח :  איליה קובלצ'וק עובר לניו ג'רזי
אטלנטה העבירה את הקפטן שלה תמורת שלושה שחקנים ובחירת סיבוב ראשון בדראפט ,  הדווילס מועמדים רציניים לתואר
זה זמן רב שאטלנטה ת'ראשרס רוצה להעביר את כוכבה איליה קובלצ'וק בטרייד ,  והלילה  ( בין חמישי לשישי )  התברר מי הזוכה :  ניו ג'רזי דווילס .  השדים התקשו לאחרונה להבקיע שערים והיו חייבים חיזוק מאסיבי ,  אותו קיבלו מהווינגר המצוין .  קובלצ'וק הרוסי משחק בליגה מאז עונת 2001/02 והבקיע עד כה 31 שערים ב-49 משחקים מתוך ה-55 שקיימה אטלנטה ,  כשהוא בקצב טוב להגיע למאזן הקרוב לשיאו - 52 שערים - אותו קבע פעמיים ,  ב-2005/06 וב-2007/08 .  
אטלנטה רחוקה ממאבקי הפלייאוף ,  בעוד הדווילס נמצאים במקום השני הכללי במזרח .  ניו ג'רזי תשלח תמורת קובלצ'וק את הרוקי ניקלאס ברגפורס ,  שחקן ההגנה ג'וני אודויה והפרוספקט פטריס קורמייה ,  בנוסף לבחירת סיבוב ראשון בדראפט השנה . " זו הרגשה מעורבת ואני מקווה שזה מאחורינו ",  אמר ה-GM של אטלנטה דון וודל על העברת קובלצ'וק ,  ששימש כקפטן הקבוצה .  
הדווילס הפכו ,  כמובן ,  למועמדים רציניים לזכיה בגביע סטנלי . " הרגשנו שאנחנו חייבים שחקן עם עוצמה אקספלוסיבית ,  ואנחנו מאמינים שקובלצ'וק הוא שחקן כזה ",  אמר ה-GM לו למוריילו , " הוא מביא המון כוח ".  

הוקי קרח :  איליה קובלצ'וק עובר לניו ג'רזי
אטלנטה העבירה את הקפטן שלה תמורת שלושה שחקנים ובחירת סיבוב ראשון בדראפט ,  הדווילס מועמדים רציניים לתואר

