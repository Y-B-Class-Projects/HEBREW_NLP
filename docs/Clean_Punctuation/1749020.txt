הממונה על השכר אופטימי : " לא תהיה שביתה "
 הממונה על השכר התייחס למאבק ההסתדרות על השכר במגזר הציבורי ואמר כי מהמסתמן בשלב זה ,  לא תהיה שביתה במשק בשבוע הבא . " עיני מנהיג את ההסתדרות באחריות ",  אמר
הפערים בדו"ח השכר - תוצר של ההעדפה שההסתדרות נתנה במשך השנים לעובדים החזקים במשק ,  כך אמר הבוקר  ( ה' )  הממונה על השכר באוצר ,  אילן לוין .  הדברים נאמרו בתוכנית  " מה בוער "  בגלי צה"ל עם רינו צרור . " ככל שמצטייר כרגע ,  לא תהיה שביתה במשק בשבוע הבא ",  הוסיף בדבריו .  
לוין ציין כי דו"ח השכר ,  שפורסם לפני יומיים ,  מציג את התמונה המלאה במגזר הציבורי עם כל החסרונות שלה . " בימים אלה ,  כשאנחנו במשא ומתן עם ההסתדרות ,  יש לדאוג שבעלי השכר הנמוך במשק יקבלו תוספת גבוהה יותר מזו שיקבלו בעלי השכר הגבוה .  יש לתת תוספת דיפרנציאלית .  אנחנו הצגנו את הדרישה הזו במשא ומתן ,  ואני מקווה שתהיה נחישות של ההסתדרות ".   
" בשנים האחרונות ,  עופר עיני מנהיג את ההסתדרות באחריות .  הנתונים בדו"ח השכר הם תוצאה של שנים רבות .  אנחנו זוכרים את השביתות הגדולות של הסגל האקדמי ,  הרופאים .  זה לא אחריות של עופר עיני - אלא זו תוצאה של שנים ".  
כשנשאל לגבי שליש מהעובדים במגזר הציבורי הנאלצים לקבל השלמת הכנסה ,  כפי שעולה מדו"ח השכר ,  ציין לוין כי חוק שכר המינימום לא היה עוזר במקרה זה .  לדבריו ,  במגזר הציבורי יש  " ישראבלוף "  - התוספות הרבות שמקבלים מעבר לשכר הרשמי .  הבעיה היא לא שכר המינימום ,  שכן ניתן לעקוף אותו ".  
בהתייחסו לעובדי הקבלן ,  שלראשונה נכללים בדו"ח השכר של משרד האוצר ,  אמר לוין : " הדיון האמיתי הוא לא על עובדי הקבלן ,  אלא מה שמשלמים על קבלת שירותים במשרדי הממשלה .  יש לנו מעט מאוד עובדי קבלן במגזר הציבורי .  רוב העובדים הם של חברות שאנחנו קונים מהם שירותים .  העובדים הללו מקבלים שכר מהמעסיק שלהם .  יש במשרדי הממשלה מאות בודדות שלך עובדי קבלן ".  
בסוף דבריו התייחס לוין לענן השביתה המרחף מעל המשק בתחילת שבוע הבא . " יש לנו ניסיון טוב עם עופר עיני - הוא ידאג לזכויות של העובדים ",  אמר . " אני מעריך שנגיע לסיכומים במהלך תחילת שבוע הבא ,  וככל שהתמונה מצטיירת כרגע - אני לא רואה סיכוי לשביתה ".  

הממונה על השכר אופטימי : " לא תהיה שביתה "
 הממונה על השכר התייחס למאבק ההסתדרות על השכר במגזר הציבורי ואמר כי מהמסתמן בשלב זה ,  לא תהיה שביתה במשק בשבוע הבא . " עיני מנהיג את ההסתדרות באחריות ",  אמר

