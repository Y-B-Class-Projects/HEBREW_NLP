פוטבול :  נמצאו האשמים
נשיא הקולטס ביל פוליאן מפנה אצבע כלפי קו ההתקפה והקבוצות המיוחדות : " לא היה משחק טוב ,  הסיינטס שלטו בהם "
 שלושה ימים חלפו מאז הסופרבול ,  ובאינדיאנפוליס מתקשים להירגע מההפסד 31:17 לניו אורלינס .  מי שלקח ללב היה נשיא הקבוצה ביל פוליאן ,  שהפנה אצבע מאשימה כלפי אלה שלדעתו אחראים להפסד . 
" לקו ההתקפה שלנו לא היה משחק טוב ",  אמר פוליאן לאתר הרשמי של ה-NFL . " קו ההגנה של הסיינטס היה דומיננטי ושלט בהם .  גם הקבוצות המיוחדות שלנו נכנעו במשחק ההחזרה ובבעיטת האונסייד לניו אורלינס .  לא היה שם שום דבר שקשור לאסטרטגיה ולהכנה שלנו למשחק ".  
פוליאן הסביר כי מדובר בסך הכל בביצוע נכון של ההוראות : " היו סיטואציות במשחק שבהן לא הוצאנו לפועל .  כך ,  למשל ,  הכישלון להזיז את הכדור ולהוריד את השעון בסיום המחצית הראשונה .  היו עוד דברים שלא עשינו ,  אבל המהלך הזה שינה לחלוטין את המשחק ". 
חדשות נוספות מהליגה :  בעלי יוסטון בוב מקנייר שאב השראה מזכיית הסיינטס בסופרבול ,  ולאחר שהאריך את חוזהו של המאמן גארי קוביאק עד לאחר עונת 2012 הצהיר : " הוא יכול להביא אותנו לסופרבול .  יש לנו בסיס טוב ".  
מייקל ויק הודה כי לא נתן מאה אחוז בתקופה שבה שיחק באטלנטה : " היה הרבה יותר שיכולתי לתת על המגרש ובאימונים ,  התלוננתי כל הזמן והתעצלתי .  התפשרתי על בינוניות וחשבתי שמה שאני עושה מספיק ".  

פוטבול :  נמצאו האשמים
נשיא הקולטס ביל פוליאן מפנה אצבע כלפי קו ההתקפה והקבוצות המיוחדות : " לא היה משחק טוב ,  הסיינטס שלטו בהם "
 
