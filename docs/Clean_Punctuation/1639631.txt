זינוק של 33% ברווחי ויזה ;  הרווח הנקי הסתכם ב-763 מיליון דולר ,  מעבר לתחזיות
הכנסות ויזה הסתכמו ב-2 מיליארד דולר ;  החברה צופה עלייה של 20% בהכנסותיה ב-2010
ענקית כרטיסי האשראי ויזה דיווחה אתמול על עלייה של 33% ברווחיה הרבעוניים ,  לאחר שהיקף השימוש בכרטיסי אשראי עלה ברבעון שעבר.ברבעון הרביעי של 2009 ,  שהיה הרבעון הראשון של שנת הכספים שלה ,  רשמה ויזה - יצרנית כרטיסי האשראי הגדולה בעולם - רווח נקי של 763 מיליון דולר ,  או 1.02 דולר למניה ,  לעומת רווח של 574 מיליון דולר ,  או 74 סנט למניה ,  ברבעון המקביל שנה קודם לכן .  הרווח עלה על תחזיות אנליסטים ,  שצפו 92 סנט למניה .  הכנסות החברה עלו ב-13% ל-2 מיליארד דולר .  יותר ויותר צרכנים עברו בחודשים האחרונים ממזומן לתשלום בכרטיסי אשראי ובאמצעים אלקטרוניים ,  מה שסייע לרווחיה של ויזה . " אין ספק שאנו אופטימיים לגבי מצבה של ויזה ,  לאור התנאים הכלכליים המאתגרים ",  אמר מנכ"ל ויזה ,  ג'וזף סונדרס ,  עם פרסום הדו"חות . " אנחנו עדיין לא יודעים אם העלייה הזו אכן מייצגת התאוששות או שהיא זמנית .  אנו מאמינים שכל התאוששות תארך זמן מה ,  וצפויות בוודאי מהמורות בדרך ",  הוסיף .  ויזה עדכנה את תחזיתה לשנת הכספים 2010 - כעת צופה החברה עלייה של 11%-15% בהכנסות ,  לעומת התחזית הקודמת ,  שצפתה הכנסות בטווח הנמוך של התחזית .  החברה שבה ואישרה את תחזיתה לגידול של 20% ברווח השנתי .  במסחר שלאחר הסגירה עלתה מניית ויזה ב-3% .  המנייה זינקה בשנה האחרונה ב-73% .
 
זינוק של 33% ברווחי ויזה ;  הרווח הנקי הסתכם ב-763 מיליון דולר ,  מעבר לתחזיות
הכנסות ויזה הסתכמו ב-2 מיליארד דולר ;  החברה צופה עלייה של 20% בהכנסותיה ב-2010

