אוסקר 2010 - הסקנדלים מתחילים לצוץ
שון פן השפיל ,  ג'ורג' קלוני נעקץ ,  סנדרה בולוק למדה שלא כל זוכי האוסקר זוכים גם לכבוד ואפילו הזוכים האלמונים הצליחו לעורר שערוריה .  מאחורי הקלעים הפחות יפים של הטקס הנוצץ
בזמן שבישראל טרודים בסקנדל  " עג'מי ",  הוליווד עדיין מנסה לברר את הפרטים מאחורי התקריות שהתרחשו בטקס האוסקר .  חוץ מההשמטה של פארה פוסט מסרטון הזיכרון המסורתי ,  היו בו גם כמה התרחשויות לא שגרתיות .
 לתקרית הבולטת ביותר היה אחראי שון פן .  השחקן ידוע באופיו המרדני ובהתנהגותו האלימה ,  אך הוא הוזמן להגיש את הפרס לשחקנית הטובה ביותר ,  וזאת משום שזכה בפרס המקביל לגברים בשנה שעברה על הופעתו ב"מילק ".  בנאום שלפני הגשת הפרס ,  טרח פן להזכיר כי מעולם לא היה חבר האקדמיה ,  ועקץ את מי שכן חברים בה על כך שלא העניקו השנה מועמדות לאשתו לשעבר ,  רובין רייט ,  על הופעתה ב"חייה הפרטיים של פיפה לי ". 
לאחר שהגיש במורת רוח את הפרס לסנדרה בולוק ,  היה אמור פן ,  לפי המסורת ,  להמשיך וללוות אותה לחדר העיתונות או בחזרה למקומה ,  אבל הוא פשוט עזב אותה לנפשה .  לפי הדיווחים ,  כשבולוק התמהה שאלה אותו בעלבון  " מה אתה רוצה מחיי ?  ",  ענה לה פן בגסות  " אני לא יודע ".  אם כל זה לא מספיק ,  מאחורי הקלעים התעמת פן עם גרג שפירו ,  המפיק המעוטר של  " מטען הכאב "  שמעז לצאת כרגע עם רייט .
 פן גם לא נכח בנשף המסורתי שמקיימת האקדמיה לאחר הטקס ,  מה שעורר גל שמועות כי נאסר עליו להגיע למקום .  האקדמיה מסרה בתגובה כי פן בחר מרצונו לבלות את הערב במקום אחר .
 כתבי הבידור השונים העלו גם תהיות באשר לפשר הדינמיקה בין ג'ורג' קלוני ומנחי הטקס ,  אלק בולדווין וסטיב מרטין :  השניים עקצו אותו ישירות בדבריהם ,  והוא ענה להם במבטים זועמים שתועדו היטב בידי המצלמות .  האם מישהו באקדמיה ניסה לצחוק על חשבונו על הכוכב ,  שהפסיד את האוסקר בקטגוריית השחקן הטוב ביותר ?   " הכל נעשה בתיאום הדדי ,  והמנחים סיפרו לקלוני מבעוד מועד על מה שהם מתכוונים להגיד ",  אמר ל"אינטרטיינמט וויקלי "  נציג של קלוני .
 אפילו הזוכים האלמוניים בטקס הצליחו לעורר בו סקנדלים .  מתברר כי אליוט ברקט ורוג'ר רוס וויליאמס ,  שזכו בפרס לסרט התיעודי הקצר הטוב ביותר על  " Music by Prudence ",  הגיעו לטקס כצ'ילבות מוחלטות שלא מדברות ביניהן .  לכן ,  כשהוכרז על הזכייה ,  כל אחד מהם שעט לבמה כדי להשתלט על המיקרופון .  רוס וויליאמס הגיע לשם קודם  לטענת ברקט ,  הוא זכה לכך מפני שאמו דאגה לחסום את דרכה במקל הליכה .  אולם היא לא אמרה נואש ,  וחטפה מעמיתה לשעבר את המיקרופון באמצע נאומו ,  מהלך שהקנה לה כבר את הכינוי  " קנייה ווסט של האוסקר ". 
לאחר הטקס ,  האשימו השניים זה את זו באחריות לתקרית המביכה .  רוס וויליאמס הוזמן לתוכנית של לארי קינג כדי שתהיה לו הזדמנות לשאת את הנאום במלואו ,  אך גם במקרה זה הבמאי האומלל נאלץ לקטוע אותו באמצע ,  והפעם בשל מצוקת זמן .  מזל ש"עג'מי "  לא זכה בפרס ,  אחרת אוסקר 2010 היה נרשם בדפי ההיסטוריה כאחד הטקסים השערורייתיים אי פעם .
 
אוסקר 2010 - הסקנדלים מתחילים לצוץ
שון פן השפיל ,  ג'ורג' קלוני נעקץ ,  סנדרה בולוק למדה שלא כל זוכי האוסקר זוכים גם לכבוד ואפילו הזוכים האלמונים הצליחו לעורר שערוריה .  מאחורי הקלעים הפחות יפים של הטקס הנוצץ

