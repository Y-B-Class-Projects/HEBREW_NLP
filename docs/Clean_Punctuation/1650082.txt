אירן :  הכור בבושהר יחל לפעול בסוף האביב
ראש הארגון לאנרגיה אטומית באירן אמר כי הכור בבושהר יחל לפעול תוך מספר חודשים בהתאם ללוח הזמנים שנקבע . " הכור יפעל באופן זהה לכורים גרעיניים אחרים בעולם ",  אמר
ראש הארגון לאנרגיה אטומית באירן ,  עלי אכבר סלאחי אמר היום  ( שישי )  כי הכור בבושהר יחל בפעילותו תוך מספר חודשים . " הכור יושק בסוף האביב בהתאם ללוח הזמנים ויפעל באופן זהה לכורים גרעיניים אחרים בעולם ",  אמר סלאחי לסוכנות הידיעות האירנית .  משמעות דבריו של סלאחי היא שהכור יחל את פעילותו בסביבות חודש יוני  תקופת סוף האביב באירן .
 ביום רביעי קראה מזכירת המדינה האמריקאית הילרי קלינטון להטיל סנקציות על אירן .  קלינטון אמרה כי  "  אירן תנהל עם הקהילה הבינלאומית משא ומתן הוגן אך ורק לאחר שיוטלו עליה סנקציות . " הזמן לפעולה בינלאומית הוא עכשיו .  רק לאחר שנאשר סנקציות במועצת הביטחון ,  אירן תנהל משא ומתן של רצון טוב ",  אמרה קלינטון .
 נשיאה התורן של מועצת הביטחון של האו"ם עימנואל איסוזה נגונדט הודיע כי המועצה עשוייה לטפל בדרישות להטיל סנקציות נוספות על אירן כבר בחודש הקרוב .  לדברי נגונדט הנושא עשוי לעלות בפגישות המועצה החודש . " אנחנו מעריכים כי הנושא יעלה החודש על השולחן ,  אבל אנחנו עדיין מחכים ,  זהו תהליך מתמשך ". 
דיפלומטים במערב אמרו כי ארה"ב ,  בריטניה ,  צרפת וגרמניה כבר הכינו טיוטת הצעה מתאימה והם עדיין מקווים שרוסיה וסין ייתמכו בה .  באם תיאותנה שתי המדינות לתמוך בטיוטה הדיונים עליה יוכלו להתחיל באופן מיידי .
 
אירן :  הכור בבושהר יחל לפעול בסוף האביב
ראש הארגון לאנרגיה אטומית באירן אמר כי הכור בבושהר יחל לפעול תוך מספר חודשים בהתאם ללוח הזמנים שנקבע . " הכור יפעל באופן זהה לכורים גרעיניים אחרים בעולם ",  אמר

