כדוריד :  ארבע הגדולות העפילו לחצי גמר הגביע 
פיינל פור קלאסי :  מכבי ראשל"צ ומכבי ת"א התקשו מול מוצקין ורחובות .  אס"א הביסה את נס ציונה והפועל ראשל"צ את חולון 
ארבע הגדולות של הכדוריד הישראלי ,  הפועל ראשון לציון ,  מכבי ראשון לציון ,  מכבי תל אביב ואס"א תל אביב ,  העפילו לחצי גמר גביע המדינה בתום משחקים שנערכו אתמול  ( חמישי )  והיום .  הפועל ראשון לציון עשתה את העבודה בצורה הקלה ביותר לאחר שהביסה כבר אתמול 19:39 את חולון .  
מכבי ראשון לציון התקשתה מאוד בדרך ל-22:24 במשחק החוץ מול מכבי קרית מוצקין .  ריצה של 0:6 בתחילת המחצית השניה העלתה את האורחים ל-12:17 ,  אך מוצקין חזרה לפיגור שער 45 שניות לסיום .  המקומיים פספסו הזדמנות להשוות והניצחון הלך למוליכה ,  הרבה בזכות יכולת טובה של השוער יוליאן סטארט .  
אס"א תל אביב ,  מחזיקת הגביע ,  המדורגת במקום השלישי בליגה ,  לא נתקלה בקשיים בדרך ל-22:38 על נס ציונה .  המארחים פתחו פער גדול מהפתיחה ושמרו עליו לכל אורך המשחק .  דן נתן בלט עם 12 שערים ומריו סאריץ' הוסיף שמונה משלו .  
הרביעית מכבי תל אביב פגשה את מוליכת הליגה הלאומית ,  מכבי רחובות ,  ומקלעה לדרמה לא קטנה .  המקומיים קיבלו הזדמנות להשוות בהתקפה האחרונה ,  אך לא הצליחו לייצר שער ונשארו רק עם המחמאות .  ואדים ויריץ' כבש שישה שערים למנצחים ומאיר פרוז'ן הוסיף חמישה .  איזיק אקה ושי יפה כבשו ארבעה כל אחד למפסידים .  

כדוריד :  ארבע הגדולות העפילו לחצי גמר הגביע 
פיינל פור קלאסי :  מכבי ראשל"צ ומכבי ת"א התקשו מול מוצקין ורחובות .  אס"א הביסה את נס ציונה והפועל ראשל"צ את חולון 

