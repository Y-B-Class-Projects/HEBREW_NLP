הרב יצחק שפירא טוען שהשב"כ מתנכל לו
רב ישיבת 'עוד יוסף חי' ביצהר ,  יצחק שפירא ,  טוען שהשב"כ מתנכל לו .  הרב ,  שנעצר ושוחרר במסגרת חקירת הצתת המסגד ביאסוף ,  טען שזומן לחקירות שוב ושוב כי לא שיתף פעולה
הרב יצחק שפירא ,  ראש ישיבת 'עוד יוסף חי' ביצהר ,  שנעצר ושוחרר במסגרת חקירת הצתת המסגד בכפר יאסוף ,  טוען כי חוקרי השב"כ איימו שימשיכו לזמן אותו לחקירות אם לא ישתף עימם פעולה .  בתחילת השבוע זומן הרב שפירא לחקירה נוספת בשב"כ ,  במהלכה נדרש ,  לדבריו ,  לספר לחוקרים על הנעשה בישיבה .  לטענתו ,  כשסירב איימו עליו חוקרי השב"כ שיזמנו אותו בכל יום מחדש ,  והוא אף זומן לחקירה למחרת .
" להפתעתי ",  כותב שפירא במכתב ששלח לעורך דינו נפתלי ורצברגר המייצג את הרב מטעם ארגון 'חוננו' , " כשהגעתי לחקירה חוקרי השב"כ לא חקרו אותי אלא פשוט איימו .  הם טענו שאם לא אדבר איתם על צורת ההתנהלות של הישיבה וכדומה  אף על פי שאינני חייב בזה על פי החוק  הם יזמנו אותי יום יום לחקירה ,  וכך תיגרם לי טרדה בלתי נסבלת .  ואכן  הם זימנו אותי לחקירה למחרת ".   
" אמרתי שלא אוכל לבוא למחרת ,  אך הם טענו שאני חייב לבוא .  רק אחרי שהבהרתי כמה פעמים שאוכל להגיע רק ביום חמישי  הם  " הואילו בטובם "  לדחות את הזימון ליום חמישי הקרוב ,  תוך שהם מבהירים שזימון זה יחזור על עצמו פעם אחר פעם כל עוד לא אדבר איתם ",  נכתב .  בעקבות מכתבו של הרב שפירא הגיש ח"כ מיכאל בן ארי שאילתא לשר הביטחון בו דרש הסבר על התנהלות החוקרים . " השב"כ ממשיך לחצות קווים אדומים ולרדוף את תושבי יצהר בכלל ואת הרב שפירא בפרט .  הגיע הזמן להציב גבולות ברורים לאנשי השב"כ ולהבהיר להם כי תפקידם הוא לפעול למען מדינת ישראל ולא להציק ליהודים טובים ",  אומר בן ארי .  השב"כ הגיב הבוקר לטענות הרב יצחק שפירא : " הרב נעצר ונחקר בחשד שידע ,  לכל הפחות בדיעבד ,  על ביצוע הצתת המסגד ביאסוף בידי תלמידיו ובכלל זה זהותם .  כלל המידע אומת במסגרת החקירה .  החקירה הפלילית נמשכת וטרם מוצתה ". 

הרב יצחק שפירא טוען שהשב"כ מתנכל לו
רב ישיבת 'עוד יוסף חי' ביצהר ,  יצחק שפירא ,  טוען שהשב"כ מתנכל לו .  הרב ,  שנעצר ושוחרר במסגרת חקירת הצתת המסגד ביאסוף ,  טען שזומן לחקירות שוב ושוב כי לא שיתף פעולה

