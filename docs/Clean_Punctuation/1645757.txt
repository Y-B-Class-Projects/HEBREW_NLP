עובדי מקורות עמדו בהסכם ,  האוצר מתנער ממנו 
סכסוך העבודה במקורות
 >  >  חוסר היעילות של המגזר הציבורי הוא נושא קל למשל ולשנינה .  לא קשה להסית נגדו .  נחמיה שטרסלר ,  במאמרו  ( "כך עובד המונופול ,  שם יד על השיבר ",  themarker ,  10.2 )  ,  הציג כביכול את חוסר היעילות של חברת מקורות .  לחיזוק הטענות ,  צוטטו דברים שנאמרו לכאורה מפי ,  המעידים כביכול על גישתם הלא עניינית של העובדים .  הציטוט המיוחס אלי עוסק בלשון המאמר ,  ברצונם של עובדי מקורות להפעיל את מתקן ההתפלה באשדוד באמצעות 200 עובדים ולא באמצעות 40 עובדים ,  כפי שהדבר נעשה על ידי יזמים פרטיים .  הקורא הסביר קיבל את הרושם המעוות שכל עניינם של העובדים הוא ביצירת מקורות פרנסה ,  תוך כדי התעלמות מהצרכים האמיתיים .  לצורך הפעלת מתקן ההתפלה נדרשים 40-45 עובדים בלבד .  המחלוקת עם משרד האוצר אינה נוגעת למספר העובדים ,  אלא לכיבוד הסכם שעליו חתומה הממשלה ובו היא מתחייבת כי מתקן ההתפלה באשדוד יוקם על ידי חברה בת של מקורות ,  חברת הייזום .  ההסכם הוא שינוי מבני במקורות ,  שבמסגרתו פוטרו 260 עובדים ,  והממשלה התחייבה כי מתקן ההתפלה באשדוד יוקם על ידי מקורות .  החברה מילאה את חלקה בהסכם לאורך השנים ,  וכעת מבקשת הממשלה ,  באמצעות משרד האוצר ,  להתנער ממנו .  אין צורך לפרט מה היה קורה לו ארגון העובדים היה נוהג באותו האופן ומכבד הסכמים באופן סלקטיבי .  כעת ,  כשהגיע חלקו של האוצר לקיים את ההסכם ,  הוא מתכחש ומציף את התקשורת בעובדות מוטעות . " כמו שלחברת החשמל יש יד על השאלטר ,  למקורות יש יד על השיבר ",  כתב שטרסלר .  הערה קצרה לעניין תפקידם של 200 עובדי חבל הירדן ,  אליהם התייחס המאמר ,  כאילו יתפעלו את מתקן ההתפלה .  מדובר בעובדים המטפלים כיום בהזרמת מימיו של המוביל הארצי .  לעובדים אלה יהיה חלק נכבד במערכת ,  בשל שינוי כיוון זרימת המים במוביל הארצי ,  עם קבלת המים המופקים ממתקני ההתפלה .  אם עד כה המים זרמו מצפון לדרום ,  הרי שהחדרת מים מותפלים בדרום תחייב הזרמת מים גם לכיוון צפון .  זאת ,  בנוסף להפסקות שאיבה מהכנרת .  בכל אלה יש חשיבות קריטית לידע ולנסיון של עובדי מקורות .  אנו מותקפים על היותנו  " מונופול ".  כחלופה ,  מוצע במאמר להעביר במלואו את ניהול משק המים המותפלים לידיים פרטיות .  לרגע לא מתעכבים על המצב הקיים בכל אותם קידוחים פרטיים השורפים באופן מדאיג את עתיד המים באקוויפרים כתוצאה משאיבת יתר ,  או מהו חלקם של אותם גורמים פרטיים המבקשים להפוך למונופול שיפעיל את מתקן ההתפלה ויצרוך במקביל חשמל מתחנת כוח הנמצאת בבעלותו .  האם אתם משוכנעים ברצונכם לחיות במדינה שבה יועברו משקי החשמל והמים לידיים של מונופולים פרטיים ?  המאבק של עובדי מקורות הוא על כיבוד הסכמים ,  שזכו לאישרורים מכל הגורמים המוסמכים .  זהו גם מאבק על עתיד משק המים של ישראל .  הכותב הוא יו"ר ועד עובדי חברת מקורות

עובדי מקורות עמדו בהסכם ,  האוצר מתנער ממנו 
סכסוך העבודה במקורות

