הנרי פולסון : " הבנקים צריכים לרסן את שכר הבכירים - רמות הבונוסים בוול סטריט היו מטורפות "
 שר האוצר האמריקאי לשעבר קיבל 18.7 מיליון דולר - בונוס עבור חצי השנה האחרונה שלו כמנכ"ל גולדמן סאקס
חילוצם של הבנקים הגדולים בוול סטריט צריך לגרום להם לרסן את שכר עובדיהם ,  כך אמר אתמול הנרי פולסון ,  שר האוצר לשעבר של ארה"ב.פולסון ,  שב-2006 קיבל בונוס מזומן של 18.7 מיליון דולר ,  עבור ששת החודשים האחרונים שלו כמנכ"ל גולדמן סאקס ,  אמר כי מגבלות השכר לבכירי הבנקים הן הולמות . " אם היו לכם הפסדים ,  אתם אמורים לשאת באחריות ",  הוסיף .  דבריו של פולסון ,  אשר שימש כשר האוצר בשנותיו האחרונות של ממשל בוש ,  נאמרו במסגרת ראיון שהעניק למיליארדר וורן באפט ,  בכנס בשנתי של לשכת המסחר של אומהה.באחרונה עמדו מנהלי הבנקים הגדולים תחת לחץ לרסן את משכורות הבכירים ולהתאימן לביצועים ,  בעקבות הביקורת מצד הציבור ומצד המחוקקים .  לויד בלנקפיין ,  מנכ"ל גולדמן סאקס ,  אשר רשם רווחי שיא ב-2009 ,  קיבל בונוס שהורכב כולו ממניות ,  בסך 9 מיליון דולר - כשביעית מהסכום שקיבל ב-2007 .  באפט ,  המיודד עם פולסון ומשקיע בגולדמן סאקס באמצעות חברת האחזקות שלו ,  ברקשייר התאוויי ,  אמר בחודש שעבר בראיון לרשת פוקס ,  כי מנכ"לים של חברות שעמדו בפני קריסה צריכים בעצם  " לקרוס מבחינה פיננסית ". הראיון של באפט עם פולסון היה חלק מקידום המכירות של ספרו ,  on the brink "   ( על הסף )  ,  שיצא לאור החודש .  בספר ,  אשר מתאר את זכרונותיו של פולסון מהמשבר הכלכלי ,  הוא מספר כי הזהיר כמה פעמים את עמיתיו מגולדמן סאקס בנוגע ל"סכנות שבאורח חייהם הגנדרני ". "דווקא בתקופה הקשה ,  רמות הבונוסים בוול סטריט היו 'מטורפות' ",  אמר פולסון אתמול . " ניהלתי על כך שיחות עם אשתי ונדי כל הזמן ",  סיפר .
 
הנרי פולסון : " הבנקים צריכים לרסן את שכר הבכירים - רמות הבונוסים בוול סטריט היו מטורפות "
 שר האוצר האמריקאי לשעבר קיבל 18.7 מיליון דולר - בונוס עבור חצי השנה האחרונה שלו כמנכ"ל גולדמן סאקס

