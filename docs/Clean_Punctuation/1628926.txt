בית המשפט מעכב מכרז לבניית 2,200 דירות בבית שמש ;  חברי המועצה : " המכרז יביא להתחרדות העיר "
 בעתירה נטען כי  " אטיאס הפר באופן בוטה את החלטת המועצה בדבר חלוקה שוויונית של המכרזים לכל האוכלוסיות "
 שופט בית המשפט העליון עמית יצחק הורה למשרד השיכון שלא לפתוח את מעטפות המכרזים שיתקבלו במכרזים שפורסמו על ידו לרכישת קרקעות לבניית 2,176 דירות בעיר .  המועד הסופי להגשת ההצעות לרכישת המגרשים חל היום  ( שלישי ) .החלטת בית המשפט התקבלה לאור פניית 9 מחברי מועצת העיר בית שמש המבקשים לשנות את אופי המכרז .  לדבריהם ,  המכרז מוטה לטובת הציבור החרדי וכי תוצאותו תביא להתחרדות של בית שמש .  זאת בעוד שמועצת העיר קבעה כי הקרקעות ימכרו באופן שוויוני לכל סוגי האוכלוסיות.חברי המועצה טוענים בעתירה ,  שהוגשה על ידי עו"ד דפנה הולץ ,  שר השיכון אטיאס וראש עיריית בית שמש מפרים באופן בוטה את החלטת מועצת העיר שנתקבלה ברוב מובהק של 14 תומכים כנגד 3 מתנגדים בלבד ,  בדבר חלוקה שוויונית של המכרזים לבנייה בעיר לכל סוגי האוכלוסיות .  בית המשפט הורה כי תשובת משרד הבינוי והשיכון לעתירה תועבר אליו בתוך 14 יום.ממשרד הבינוי והשיכון נמסר : " המכרז פורסם לפי כל הכללים והנהלים ,  והוא פתוח ללא הגבלה לכלל האוכלוסייה .  התביעה שהוגשה היא קנטרנית ופוליטית ותכליתה הערמת קשיים על סיום המכרז .  העתירה פוגעת בהתפתחות של העיר בית שמש והבנייה בה ,  בקבלנים וברוכשי הדירות הפוטנציאליים .  במשרד מקווים כי העתירה תתברר בהקדם ,  ותאפשר את בחירת הזוכים במכרז .  משרד הבינוי והשיכון יפעל בהתאם להחלטת בית המשפט העליון ". 

בית המשפט מעכב מכרז לבניית 2,200 דירות בבית שמש ;  חברי המועצה : " המכרז יביא להתחרדות העיר "
 בעתירה נטען כי  " אטיאס הפר באופן בוטה את החלטת המועצה בדבר חלוקה שוויונית של המכרזים לכל האוכלוסיות "
 
