עובדי דיסקונט הפתיעו את הנהלת הבנק :  ניסו להשבית את המסלקה
הוועד והנהלת הבנק נמצאים בכסכוך מתמשך ,  וביום ראשון הקרוב יושבתו כל סניפי דיסקונט בצפון ובגוש דן
עובדי דיסקונט הודיעו כי ישביתו ביום ראשון את סניפי הבנק בצפון הארץ ,  תל אביב וגוש דן ,  אך היום  ( חמישי )  הם הפתיעו את הנהלת הבנק כאשר החליטו להשבית את פעולת המסלקה.יו"ר הוועד הארצי של עובדי דיסקונט ,  ריקי בכר ,  אמר כי הוועד החליט להקדים את פתיחת העיצומים ולא להמתין עד ליום ראשון ,  בתגובה על כך שההנהלה הודיעה כי תדאג לכך שהסניפים בהם תתקיים שביתה יפעלו כרגיל ,  באמצעות המנהלים והעובדים הארעיים ,  שאינם משתתפים בעיצומים .  בכר אמר :  אני רואה בהכרזת ההנהלה אודות התגייסותם של המנהלים והעובדים הזמניים לעבודה בסניפים ,  משום ניסיון מצידה לשבור את מאבקנו ,  ניסיון שלא יצלח.עובדי דיסקונט החליטו על העיצומים ,  בגיבוי ההסתדרות ,  לאחר שלא הושגה הסכמה בין הוועד לבין ההנהלה בנוגע לדרישתם לקבל תוספת שכר סלקטיבית בשיעור של 5% ועוד תוספת אחידה של אחוזים בודדים עבור 2009 .  הנהלת הבנק הציעה לעובדים תוספת שכר של 2.5% אותה הוועד דחה .  פגישה שהתקיימה בין יו"ר הוועד לבין היו"ר החדש של דירקטוריון דיסקונט ,  ד"ר יוסי בכר ,  התנהלה באווירה חיובית ,  אך לא הביאה לפריצת דרך במשבר .  ביום ראשון מושבתים חלק מסניפי בנק דיסקונט דרך קבע ,  כך שבפועל השביתה תקיף 20 סניפים.דוברת בנק דיסקונט אמרה בתגובה כי מתנהלים מגעים בין נציגי העובדים וההנהלה במטרה לפתור את המחלוקות .  לדבריה ,  סניפי הבנק בהם הוכרזה שביתה ,  יהיו פתוחים לקהל ,  מכיוון שהעובדים בדרגי הניהול והעובדים הארעיים אינם נכללים בסכסוך העבודה שהוכרז ואינם משתתפים בעיצומים ,  אלא עובדים כרגיל .
 
עובדי דיסקונט הפתיעו את הנהלת הבנק :  ניסו להשבית את המסלקה
הוועד והנהלת הבנק נמצאים בכסכוך מתמשך ,  וביום ראשון הקרוב יושבתו כל סניפי דיסקונט בצפון ובגוש דן

