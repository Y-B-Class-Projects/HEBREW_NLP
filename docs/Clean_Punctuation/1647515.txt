רוכב אופנוע נהרג במרכז ת"א ,  חברתו נפצעה
צעיר בן 27 נהרג לאחר שהתנגש ברכב פרטי בפינת הרחובות פרישמן וריינס בעיר ,  בעת שירד גשם כבד .  חברתו ,  אותה הסיע ,  נפצעה באורח בינוני וסובלת מפגיעות ראש ובטן
רוכב אופנוע נהרג וחברתו נפצע באורח בינוני בתאונת דרכים שאירעה הערב  ( חמישי )  בפינת הרחובות פרישמן וריינס במרכז תל אביב .
 התאונה אירעה בעת שירד בתל אביב גשם כבד ,  ולאחר שהאופנוע התנגש ,  ככל הנראה ,  ברכב פרטי בפינת הרחובות .  צוות מגן דוד אדום שהוזעק למקום קבע את מותו של רוכב האופנוע ,  צעיר בן 27 .  חברתו ,  שרכבה עמו ,  פונתה במצב בינוני ,  כשהיא סובלת מפגיעות ראש ובטן ,  לבית החולים איכילוב בעיר .  
בין יושבי הרכב הפרטי היו כנראה שלוש נשים ,  ונהגת הרכב ,  שנפצעה באורח קל ,  פונתה גם היא לבית החולים . 
" ניסינו לבצע ברוכב החייאה ,  אבל כשרופא מד"א הגיע למקום הוא קבע את מותו ",  אמר לוואלה !  חדשות אהרון קליין מארגון זק"א ,  ששהה במקום .  אחד מתושבי האזור ,  סיפר כי הוא מועד לפורענות . " כל שבוע יש פה לפחות תאונה אחת ",  אמר .
 
רוכב אופנוע נהרג במרכז ת"א ,  חברתו נפצעה
צעיר בן 27 נהרג לאחר שהתנגש ברכב פרטי בפינת הרחובות פרישמן וריינס בעיר ,  בעת שירד גשם כבד .  חברתו ,  אותה הסיע ,  נפצעה באורח בינוני וסובלת מפגיעות ראש ובטן

