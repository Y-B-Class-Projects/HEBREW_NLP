קוף מוזיקלי
השבוע במוזיקה- זמרים שמנסים לחקות אחרים ,  קליפים מטומטמים והפטמה של רוני דלומי .  תמיר זוהר נחירה
השאלה המתבקשת בפתח מדור שכזה היא- נו ,  אז איך עובר החג ?  אבל זה ממש לא מעניין אותי .  לכן ,  כמדי שבוע ,  אעסוק במוזיקת המצעדים המעוררת גיחוך ,  סלידה ,  מועקה ,  בחילה ,  טלטלה ועוד מילים ריקניות ,  המאפשרות לי להישמע חכם .  למרות אווירת החג והחופש המרענן ,  מצעדים הפזמונים השבועיים  ( באופן מפתיע )  הם שעמום אחד גדול .  אז תנו פיהוק ארוך ,  הישענו לאחור ובואו להשתעמם עם הקופים ממוזיקה שמשעמם לשמוע .  
את השיר אולי כדאי שכן תשמעו .  על פניו , " בתוך ראשי "  הוא שיר לא רע בכלל .  Jason Derulo מצליח לשחזר את ההצלחה של  " מה את אומרת ",  ומביא אותה בשיר שיעיף לכם את המעי .  זה רק עניין של זמן עד שהוא יהפוך לרינגטון הלאומי של כל בנות המין היפה .  אפשר לדון רבות בפופ הממוחשב והנוראי שממנו עשוי השיר ,  אך למעשה זו אינה הסיבה לכך שהשיר מאכזב .  מה שבהחלט יכולה להיות סיבה מספיק טובה לפספוס היא גניחות הרקע של מר זמר ,  שכנראה חשב שחוויות המיטה שלו יכולות להוסיף ליצירה .  לא רק שהם לא מוסיפות ,  הן גם מונעות מהשיר הזה להיות ממש ממש טוב .
 ככה זה נשמע שכולם רוצים להיות Fireflies .  אחרי הצלחת השיר המסחררת ,  הבינו כל אמני העולם ,  שלשיר שירים שקטים על גחליליות זה אין ,  ולעשות קולות של משאית ברוורס זה אאוט .  אלי גולדינג  ( כן ,  היא זמרת למרות שיש לה שם של מוסכניק נוכל )  היא רק אחת מאלפי הזמרים המרוצים ,  שניסו את השיטה והצליחו .  בקליפ לשירה החדש היא משתמשת באותם אלמנטים של  " גחליליות "-  השם משרה רומנטיקה ,  הקצב ספק קצבי ספק שקט והטון הוא של שדרנית גלגלצ בכירה .  אלא שלכל הקומבינציה המנצחת הזו ,  מצטרף קליפ איום ונורא ,  בו גולדינג מנסה את כישוריה בריקוד .  באווירת החג ,  אשתדל להימנע מביקורת שלילית ורק אציין שהיא נראית כאילו היא סובלת מהפרעה נפשית .  אם תרצו לראות ,  אתם כבר יודעים איפה הלינק .
 פליטת  " כוכב נולד 7 ",  רוני דלומי ,  או בשמה המלא - " מי ?  !  אהה ,  הזאתי שאף אחד לא הצביע לה ובכל זאת זכתה ..  ",  הוציאה סינגל חדש .  עד כאן ,  מדובר בציון אבן דרך במוזיקה הישראלית ,  שספק אם הייתה יכולה להמשיך ולהתקיים אילולא היה יוצא סינגל זה .  אלא שבמקום דיון על איכותו של השיר ,  מעדיפים הטוקבקיסטים לדון במשך שעות על הסוגיה הבאה- האם רואים לה את הפטמה בתמונת הקליפ או לא ?  ואם כן ,  למה רואים ?  אה זה בטח ספין תקשורתי כדי למשוך צופים !  אוי ,  איזה כיף זה מוזיקה ישראלית .
 
קוף מוזיקלי
השבוע במוזיקה- זמרים שמנסים לחקות אחרים ,  קליפים מטומטמים והפטמה של רוני דלומי .  תמיר זוהר נחירה

