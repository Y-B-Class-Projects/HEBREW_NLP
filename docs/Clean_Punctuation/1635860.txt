הבנקים בוול סטריט נכנעים ללחץ הפוליטי ומקצצים את הבונוסים לעובדים
גולדמן סאקס ,  מורגן סטנלי וג'יי.פי מורגן הפרישו 39.9 מיליארד דולר לשכר בונוסים ב-2009 - מתחת לתחזיות
לאחר חודשים ארוכים של לחץ ציבורי ופוליטי ,  נאלצו הבנקים בוול סטריט להיכנע ללחצים ולקצץ את הפרשות השכר לעובדיהם .  גולדמן סאקס ,  מורגן סטנלי וג'יי.פי מורגן צ'ייס קיצצו כולם את שכר העובדים ובנקאי ההשקעות שלהם ברבעון הרביעי של 2009 ,  על רקע לחצים שצפויים להימשך בשעה שפרטי הבונוסים שקיבלו בכיריהם ייחשפו בשבועות הקרובים.שלושת הבנקים הפרישו 39.9 מיליארד דולר לחבילות שכר ובונוסים ב-2009 ,  לעומת שיא של 44.7 מיליארד דולר ב-2007 .  הפרשות השכר של הבנקים היו נמוכות בהרבה מתחזיות האנליסטים ,  שצפו כי הבנקים יפרישו 46.1 מיליארד דולר לשכר העובדים .  שלושת הבנקים צפויים לחלק בונוסים בסך 24 מיליארד דולר ,  לפי הערכותיה של חברת הייעוץ אופשנס גרופ ." אין ספק ,  וול סטריט קיבלה את המסר שוושינגטון ביקשה להעביר לה .  הצגת הבנקים הגדולים המחלקים בונוסים נדיבים כנבלים היטיבה עם הפוליטיקאים ,  לכן הם צפויים להמשיך בכך .  במובן מסוים ,  הבנקים יצטרכו להיות מוכנים לכך ",  מייקל רובינסון ,  סגן נשיא בכיר בחברת לוויק סטרטג'יק קומיוניקיישנס ולשעבר ראש מחלקת יחסי הציבור של רשות ני"ע האמריקאית  ( sec )  ,  לבלומברג.מנכ"ל גולדמן סאקס ,  לויד בלנקפיין ,  מנכ"ל ג'יי.פי מורגן ג'יימי דימון ומנכ"ל מורגן סטנלי ג'ון מאק הגנו על חבילות השכר של חברותיהם בשימוע שנערך החודש בפני ועדת הקונגרס החוקרת את המשבר הפיננסי .  נשיא ארה"ב ,  ברק אובמה ,  גינה בשבוע שעבר את הבנקים שחילקו  " בונוסים מתועבים "  והודיע על תוכנית להטיל  " מס אחריות למשבר "  על הבנקים שקיבלו סיוע ממשלתי .
 
הבנקים בוול סטריט נכנעים ללחץ הפוליטי ומקצצים את הבונוסים לעובדים
גולדמן סאקס ,  מורגן סטנלי וג'יי.פי מורגן הפרישו 39.9 מיליארד דולר לשכר בונוסים ב-2009 - מתחת לתחזיות

