משרד התמ"ת מבקש תוספת של 80% בתקציבו ל-2011
המשרד מבקש 1.6 מיליארד שקל במזומן והרשאה להתחייב ב-2.3 מיליארד שקל נוספים
 >  >  דיוני התקציב הדו-שנתי השני החלו :  משרד התמ"ת ,  בראשות השר בנימין בן-אליעזר ,  הגיש השבוע למשרד האוצר את בקשותיו לתוספות התקציב לשנתיים הקרובות .  מהנתונים שהגיעו לידי themarker מתברר ,  כי משרד התמ"ת רוצה להגדיל את כלל תקציב המשרד ב-2011 ביחס ל-2010 בסכום כולל של כ-3.9 מיליארד שקל ,  מהם 2.34 מיליארד שקל הרשאה להתחייב ו-1.64 מיליארד שקל במזומן .  עיקר התוספות מיועדות למדען הראשי ולמרכז ההשקעות .  הרשאה להתחייב הוא הסעיף ממנו נגזרים אישורי המענקים לתעשייה .  בפועל המענקים מתפרשים בדרך כלל על פני כמה שנים ,  בהן הם מוצאים מסעיף המזומן .  תקציב 2010 היה 3.51 מיליארד שקל במזומן ו-1.345 מיליארד שקל הרשאה להתחייב .  מדובר בנתונים שמוגדרים בסיס התקציב .  בפועל ניתנו תוספות שנבעו מעסקת החבילה בין הממשלה ,  המעסיקים וההסתדרות .  מהבקשה עולה כי משרד התמ"ת רוצה להגדיל את תקציב המזומן שלו ב-2011 בכ-50% לעומת 2010 .  משרד התמ"ת מעוניין ,  שהתוספות ייהפכו לחלק מבסיס התקציב ,  כדי שלא יצטרך לבקש אותן כל שנה מחדש .  אם בקשתו לא תיענה ,  ל-2012 הוא מבקש תוספת זהה של הרשאה להתחייב ,  כדי לשמור על קצב ההשקעות ,  ותוספת מעט גדולה יותר של מזומן - 2.054 מיליארד שקל לעומת תקציב 2010 .  הגדלת התוספת במזומן מיועדת בעיקר למימוש התחייבות להגדיל השקעות בקרנות דו-לאומיות ,  בראשן קרן בירד המשותפת לישראל ולארה"ב ,  ולהשקת קרן חדשה עם הודו בהשקעה של 200 מיליון שקל מצד ישראל .  בתוספת השקעה מקבילה מצד הודו תגיע הקרן ל-400 מיליון שקל .  השינוי המשמעותי הוא בתקציב מרכז השקעות ,  שהוא 150 מיליון שקל הרשאה להתחייב .  בעקבות עסקת החבילה ולאחר קיצוצי רוחב גדל התקציב לכ-550 מיליון שקל ל-2011 ,  ומשרד התמ"ת רוצה להכפיל את הסכום ל-1.025 מיליארד שקל .  הכוונה להקצות למסלול המענקים 500 מיליון שקל ,  למסלול מפעלים גדולים מחוללי שינוי 200 מיליון שקל ,  ולמסלולי תעסוקה 300 מיליון שקל .  שני מסלולים חדשים מתוכננים להיפתח במרכז ההשקעות .  מסלול לשימור אנרגיה וחיסכון בפליטות גזי חממה בתקציב של 100 מיליון שקל ,  ומסלול של תמיכה בשדרוג טכנולוגי בתעשיות מסורתיות בעיקר ב-200 מיליון שקל .  שר התמ"ת ,  בנימין בן-אליעזר ,  אמר במהלך דיוני התקציב כי  " משרד התמ"ת על שלל אגפיו ותוכניותיו הוכיח בשנה האחרונה מעל לכל ספק כי נעשה שימוש נכון ומקצועי בתקציב שמיועד לו .  הפעילות שלנו בשנה האחרונה יועדה לעידוד הצמיחה ,  יצירת מקומות עבודה במשק ועצירת גל הפיטורים ,  וכך נמשיך לעשות ביתר שאת גם בשנה הבאה ". 

משרד התמ"ת מבקש תוספת של 80% בתקציבו ל-2011
המשרד מבקש 1.6 מיליארד שקל במזומן והרשאה להתחייב ב-2.3 מיליארד שקל נוספים

