הוריו של גלעד שליט :  הוא לא חטוף דמיוני
משפחתו של החייל החטוף פרסמה הודעה מיוחדת בעקבות העלאת סדרת הטלוויזיה  " חטופים "  בערוץ 2 .  בהודעה צוין בין היתר כי  " אנו מזכירים כי גלעד איננו חטוף דמיוני ,  אנו דורשים מהממשלה לפעול לשחרורו "
 הוריו של החייל החטוף גלעד שליט ,  פרסמו אמש  ( שבת )  הודעה מיוחדת בעקבות העלאת הסדרה  " חטופים "  בערוץ 2 .  בהודעה שמסרה המשפחה נכתב כי  " אנו מזכירים כי גלעד איננו חטוף דמיוני ,  הוא חייל ישראלי שנחטף על ידי חמאס לפני כארבע שנים .  מאז הוא נמצא במרתפי חמאס ואיש לא נפגש עמו .  לא משפחתו ,  לא חבריו ,  לא הצלב האדום ולא כל גורם מעבר לחוטפיו ". 
עוד נמסר בהודעת משפחת שליט כי  " הסבל שאנו בני משפחתו חווים בהיעדרו של גלעד הוא כאין וכאפס בהשוואה לסבל שבוודאי הוא חווה בעצמו .  אנו ממשיכים לדרוש ממשלת ישראל והעומד בראשה לפעול לשחרורו של גלעד באופן מיידי ". 
ביום שלישי אמר ראש הממשלה בנימין נתניהו כי ישראל מוכנה לשחרר אסירים פלסטינים במסגרת עסקת שליט ,  כל עוד ניתן יהיה להבטיח שאותם אסירים לא יצליחו לפגוע בשנית בישראל . " ישראל אמרה למתווך הגרמני כי היא מוכנה לשחרר אסירים כדי להביא את גלעד הביתה בריא ושלם ",  אמר נתניהו בדיון בוועדת החוץ והביטחון בכנסת .  נתניהו הוסיף כי  " ישראל ממתינה מזה שלושה חודשים לתשובת חמאס ,  ובחמאס לא ענו ". 

הוריו של גלעד שליט :  הוא לא חטוף דמיוני
משפחתו של החייל החטוף פרסמה הודעה מיוחדת בעקבות העלאת סדרת הטלוויזיה  " חטופים "  בערוץ 2 .  בהודעה צוין בין היתר כי  " אנו מזכירים כי גלעד איננו חטוף דמיוני ,  אנו דורשים מהממשלה לפעול לשחרורו "
 
