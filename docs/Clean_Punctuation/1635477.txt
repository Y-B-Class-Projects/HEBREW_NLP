ביהמ"ש :  לא לחשוף טוקבקיסטים משמיצים
ביהמ"ש דחה את בקשתו של כתב ידיעות אחרונות לחשוף מגיבים באתר וואלה !  ,  שלטענתו פגעו בו . " מעלות האנונימיות ברשת עולות על מגרעותיה ,  ויש לראותה כנגזרת של חופש הביטוי "
 בית המשפט המחוזי בנצרת דחה הבוקר  ( ראשון )  את תביעת כתב  " ידיעות אחרונות "  ישראל מושקוביץ לאלץ את אתר וואלה !  לחשוף זהות מגיבים  ( טוקבקיסטים )  ,  שבתגובתם היתה לטענתו משום הוצאת דיבה . 
" ישראל מוסקוביץ שיסע לרוסיה צריך לזרוק אותו מהעיתון .  אף אחד בעיתון לא סובל אותו אדם רע ",  נכתב באחת התגובות  ( השגיאות במקור )  . " ישראל מוסקסוביץ בדרך לפיטורים גם .  בדוק מוסקוביץ מהצפון בדרך הביתה אחרי שבמערכת חיפה הקריבו אותו בגלל יחסי אנוש שלו וחוסר הידיעות שלו בעיתון ",  צויין בתגובה אחרת .
 מושקוביץ ביקש לערער על החלטה קודמת של בית משפט השלום בבית שאן בנושא ,  אך השופט אברהם אברהם דחה את הבקשה וקבע בהחלטתו כי  " מעלותיה של האנונימיות ברשת עולות על מגרעותיה ,  ויש לראותה כנגזרת של חופש הביטוי והזכות לפרטיות ".  
עוד הוסיף השופט אברהם ,  כי התגובות  " מלמדות על פגיעה אפשרית פחותה מאוד במושקוביץ ולהבנתי - הקורא הסביר איננו עשוי לראותן ברצינות רבה .  נוסף על כך יש לראות את העובדה ,  כי לצד התגובות המלעיזות פורסמו שלל תגובות ,  המשבחות את מושקוביץ ואת עבודתו העיתונאית ,  עובדה הממעיטה עוד יותר את האפשרות לפגיעה בשמו הטוב ". 

ביהמ"ש :  לא לחשוף טוקבקיסטים משמיצים
ביהמ"ש דחה את בקשתו של כתב ידיעות אחרונות לחשוף מגיבים באתר וואלה !  ,  שלטענתו פגעו בו . " מעלות האנונימיות ברשת עולות על מגרעותיה ,  ויש לראותה כנגזרת של חופש הביטוי "
 
