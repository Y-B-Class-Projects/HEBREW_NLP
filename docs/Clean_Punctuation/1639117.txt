גודס : " כדי לעלות צריך לנצח את כל משחקי הבית "
 מאמן הפועל ירושלים נותר עם הרגליים על הקרקע ,  והוסיף : " מגיע ליוגב את כל הקרדיט ".  אוחיון : " יש לנו הרבה בעלי בית "
 צילום ועריכת וידאו :  נועם אשל
לא מעט אוהדי כדורסל ישראלי מחכים כבר שנים להתפוצצות של יוגב אוחיון .  הרכז שהחל את דרכו בגליל תמיד הוכיח שכישרון יש לו ,  אבל המשכיות תמיד היוותה בעיה ,  כמו גם קליעה מבחוץ ולקיחת אחריות במאני טיים .  את כל הדברים הללו קיבלה הפועל ירושלים מאוחיון בשבת בליגה ,  והערב  ( שלישי )  במשחק היורוקאפ מול גלאטסראיי ,  כשהרכז מסיים ערב נהדר עם 18 נקודות ,  8 אסיסטים ,  6 חטיפות ו-5 ריבאונדים ,  אבל בעיקר עם ניהול משחק חכם .  ירושלים ניצחה 87:100 ,  והתקרבה עוד יותר אל השלב הבא .
 אוחיון המחוייך אמר בסיום : " הייתה אווירה מדהימה ,  היה כיף ושיחקנו כמו שאנחנו אוהבים ".  כשנשאל האם הוא רשמית הפך לבעל הבית של הקבוצה ,  אמר השחקן : " יש לנו הרבה בעלי בית .  אני ויובל נעימי כבר תקופה ארוכה משחקים יחד וזה שילוב טוב .  אני שמח שגיא מבין את זה ".  על ההתקדמות שלו בתקופה האחרונה ,  אמר אוחיון : " חנוך מינץ תרם לי הרבה במהלך הקיץ בעבודה אישית ,  וגם עכשיו אנחנו עובדים טוב באימונים ". 
גיא גודס ,  מאמן הפועל ירושלים ,  היה מרוצה מאוד לאחר השגת ניצחון שני רצוף : " ההגנה ברבע השני עשתה את העבודה .  יוגב אוחיון נכנס ועשה שינוי הגנתי ,  הובלנו בהפרש דו ספרתי וכל המשחק גם היינו בעניין מבחינה התקפית .  היינו אנרגטיים ,  רצנו והחבר'ה נלחמו עד לשנייה האחרונה כי ההפרשים חשובים וממשיכים קדימה בלי לעצור ". 
גודס המשיך להחמיא ליוגב אוחיון : " כל הקרדיט מגיע ליוגב .  הוא עובד קשה ,  מחכה להזדמנויות שלו ,  שומר בהגנה כמו גדול ומגיע לו כל הקרדיט ".  על דיז'ון תומפסון ,  שלאחרונה התערער מעט מעמדו ,  אמר : " הוא לא מתנדנד ,  אף אחד לא מתנדנד .  היום הוא נכנס והיה טרי ,  חזק בריבאונדים והוא יהיה בסדר ". 
על המשחק הבא מול קאזאן אמר : " יהיה מאוד קשה ,  אבל בואו נשים את הדברים על השולחן :  כדי לעלות שלב צריך לנצח את כל משחקי הבית .  אני מקווה מאוד שנצליח להפתיע ,  נעשה את המקסימום כי הלחץ עליהם .  נהנינו מהמשחק היום היה כיף לראות אותנו ,  הקהל היה נפלא ,  הכניס אותנו לטירוף וכולם נהנו .  זה היה חשוב ". 
אורי קוקיה ,  שהיה פעיל בעיקר במחצית השניה ,  אמר בסיום : " שיחקנו טוב מההתחלה .  יוגב נכנס מצוין למשחק ,  ולשמחתנו פעם ראשונה בהרבה זמן שההפרש נשאר ולא החזרנו את היריבה למשחק ".  על המשך הדרך ביורוקאפ ,  אמר קוקיה : " זה מוקדם לדבר על מקום ראשון בבית ,  בוא נראה מה יהיה בקאזאן .  הם קבוצה טובה אבל נתכונן ונראה .  הניצחון טוב להמשך וגם ההפרש ". 
המאמן הטורקי ,  צ'ם אקדג' ,  אמר לאחר ההפסד : " חשבתי שזה יהיה משחק מאוד קשה ,  בדיוק כמו שציפינו .  היו לנו 22 איבודי כדור והפועל ירושלים מסרה 24 אסיסטים ,  זה אומר הכל ".  על המשחק הבא של ירושלים ,  מול קאזאן ברוסיה ,  אמר המאמן : " זה יהיה מאוד קשה לירושלים ".  על המשך דרכה של קבוצתו ,  אמר : " יהיה לנו מאוד קשה לעלות עכשיו ". 

גודס : " כדי לעלות צריך לנצח את כל משחקי הבית "
 מאמן הפועל ירושלים נותר עם הרגליים על הקרקע ,  והוסיף : " מגיע ליוגב את כל הקרדיט ".  אוחיון : " יש לנו הרבה בעלי בית "
 
