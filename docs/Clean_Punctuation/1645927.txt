חיפה ביקשה להיפגש פעם נוספת עם קינן
תנסה לשכנע את הבלם ,  שנחוש לעזוב לאירופה ,  להישאר .  אלישע לוי לשחקנים : " יכולנו לעשות את המשחק בנתניה קל ולנצח "
" יכולנו לעשות את המשחק יותר קל .  במחצית הראשונה הגענו ללא מעט מצבים ולא ניצלנו הזדמנויות .  היינו צריכים לנצח אותם .  בהמשך השבוע תהיה שיחה עם וידאו ,  ננתח את המשחק ונלמד מטעויות ".  כך אמר מאמן מכבי חיפה אלישע לוי לשחקניו באסיפה ראשונה שקיים הבוקר  ( שני )  מאז ההפסד השני העונה ,  נגד מכבי נתניה בשבת .  הקשר ג'ון קולמה ,  שעדיין סובל מפציעה ,  לא התאמן וכמוהו גם אייל גולסה ,  שממשיך להתאמן בחדר הכושר .
 חיפה ביקשה להיפגש במהלך החודש הקרוב עם הבלם דקל קינן במטרה לשוחח שוב לגבי העונה הבאה .  קינן נחוש לצאת לאירופה ,  אבל בחיפה מתעקשים שיישאר ומתכוונים להציע לו חוזה ארוך טווח .  בפגישה הראשונה לא עלה הנושא של הארכת החוזה משום שסוכנו של קינן ,  גלעד קצב ,  הבהיר כי השחקן מעוניין לצאת לאירופה .  חיפה תוכל למכור את קינן לפני תום העונה ,  אבל ספק אם תעשה זאת משום שקבוצות לא יתלהבו לשלם על שחקן שעומד לסיים את החוזה שלו בקבוצה .  במהלך המשחקים הקרובים ימשיכו להגיע סקאוטים מבלגיה וממדינות אחרות באירופה כדי לעקוב אחר שחקנים .  קינן ,  בירם כיאל ,  פיטר מסיללה ושלומי ארבייטמן הם השמות המעניינים ביותר .
 בפגישה שנערכה אתמול עם סוכן השחקנים דדה חדד וחסן טואטחה ,  אביו של המגן טאלב טואטחה ,  דנו הצדדים בנוגע לאפשרות להאריך את החוזה בחמש שנים ,  החל מתום העונה .  טוואטחה מרוויח כיום יותר מחוזה חייל ,  מה שלא מצריך אותו לחתום גם בעתיד על חוזה הכולל מענקים שמנים ושכר חייל ,  בדומה לאייל גולסה .  ייתכן וכבר בפגישה הבאה השחקן יחתום על חוזה לחמש שנים ,  שיצריך חתימה נוספת בחודש יוני ,  כדי שהחוזה יהפוך למקצועני .
 
חיפה ביקשה להיפגש פעם נוספת עם קינן
תנסה לשכנע את הבלם ,  שנחוש לעזוב לאירופה ,  להישאר .  אלישע לוי לשחקנים : " יכולנו לעשות את המשחק בנתניה קל ולנצח "
 
