25 שנות מאסר למחבל שיזם פיגועי התאבדות
ביהמ"ש בבאר שבע גזר 25 שנים על ממדוח עלטנאנה ,  שהורשע בשורה של פיגועי טרור נגד חיילים ואזרחים .  השופטים : " הוא היה חלק משרשרת המוות ,  מעשיו קשים וחמורים "
 בית המשפט המחוזי בבאר שבע ,  גזר אתמול  ( רביעי )  עונש של 25 שנות מאסר על ממדוח עלטנאנה ,  תושב רצועת עזה ,  שהורשע בפעילות חבלנית נגד מטרות ישראליות אזרחיות וצבאיות .  
עלטנאנה הורשע בניסיון לרצוח חיילים ואזרחים לאחר שפתח בירי והשליך רימונים לעבר סיור צה"ל באוגוסט 2007 .  כמו כן הורשע בשיגור רקטות קסאם בשני אירועים שונים לעבר אזור ארז .  
במקרה נוסף הוא היה מעורב בשיגור טילים לעבר היישובים הסמוכים למעבר ארז ובמקרה אחר ,  לעבר ריכוז של חיילי צה"ל ,  שהיו בפעילות סמוך לכפר בית להייה .  כמו כן ,  הוא הורשע בהשתתפות בהתארגנות חבלנית ובביצוע אימונים של מחבלים מתאבדים ,  טרם יציאתם לפגיעה בישראל .  שני הצדדים ביקשו לאמץ הסדר טיעון .  התביעה ציינה כי המפגעים המתאבדים שביצעו את הפיגוע נהרגו במהלכו .  צוות התביעה טען ששוחח עם החיילים שנפצעו באירוע ,  וקיבל את הסכמתם להסדר הטיעון .  מנגד טענה ההגנה כי הנאשם חסר עבר פלילי והודה בעבירות ובכתב האישום .  שלושת השופטים רוויטל יפה כץ ,  אריאל וואגו ויורם צלקובניק כתבו בהחלטתם כי המעשים שביצע הנאשם  " קשים וחמורים ביותר .  העבירות אותן ביצע העמידו את אזרחי המדינה וחייליה בפני סכנות של ממש .  הוא נטל חלק פעיל ב'שרשרת המוות' הפוגעת בבטחון המדינה ".   
" מעשיו גרמו לפגיעה פיזית בחיילי צה"ל והמאבק של מדינת ישראל בטרור הרצחני מחייב ענישתו בכל חומרת הדין ",  הוסיפו .  השופטים גם גזרו על הנאשם שנת וחצי של מאסר על תנאי למשך שלוש שנים .
 
25 שנות מאסר למחבל שיזם פיגועי התאבדות
ביהמ"ש בבאר שבע גזר 25 שנים על ממדוח עלטנאנה ,  שהורשע בשורה של פיגועי טרור נגד חיילים ואזרחים .  השופטים : " הוא היה חלק משרשרת המוות ,  מעשיו קשים וחמורים "
 
