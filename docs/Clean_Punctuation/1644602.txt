כשההיי-טק וההסתדרות נפגשים 
כ-88% מהמעסיקים במגזר הפרטי לא מצייתים לתיקון 24 לחוק הגנת השכר .  מנהל מרכז הפיתוח של קיידנס בישראל מסביר למה התיקון מחזיר את העובדים 100 שנה לאחור
 >  >  כמה מרתק לראות איך בעוד שהמציאות רצה קדימה ,  לעתים החקיקה רצה אחורה .  תיקון 24 לחוק הגנת השכר ,  שקובע ,  בין השאר ,  שיש לכתוב במפורש בתלוש השכר את מספר השעות שבילה העובד במקום העבודה ,  לקח אותנו באבחת קולמוסו של המחוקק אל סצנת המהפכה התעשייתית של ראשית המאה הקודמת .  בבחינת  " אל תבלבלו לנו את המוח עם עובדות ",  דוגמת תפוקות מורכבות ועבודה בלתי מדידה ,  ו"תעשו מה שאומרים לכם ",  כלומר , " תמדדו שעות ,  לא משנה כמה זה בעייתי ,  כי זה מה שאנחנו ,  המחוקקים ,  מכירים ועם זה הקמנו את מפעלי ההסתדרות בנגב בשנות ה-50 ".  במציאות החדשה ,  למשל בהיי-טק ,  העבודה של רבים מאתנו אינה מתנהלת מול קווי הייצור ,  וגם אין לה בהכרח שעות התחלה וסיום ברורות .  למשל ,  חלק מהעבודה נעשה באמצעות שיחות טלפון ,  חלקן שיחות ועידה טלפוניות רבות משתתפים ,  שבמקרה הטוב תופסות אותנו בנסיעה לעבודה או ממנה ,  אך באופן כללי יכולות להגיע בשעות שונות ומשונות ,  לאור העובדה שחלק מהעבודה נעשית מול צוותים בארה"ב ,  יפן והודו .  אז איך בדיוק מודדים את העבודה הכרוכה בכך ?  אנחנו עובדים מהבית לא מעט .  אצלנו ,  למשל ,  כחלק מהשגרה ,  עובד יכול לעבוד מביתו יום בשבוע .  הרבה עובדים נוהגים להתחבר למחשב שלהם לאחר שעות העבודה כדי לתת מענה דחוף למייל .  איך מודדים באופן סביר את כל הגיחות הללו לסביבת העבודה ואיך אני מודד את אותה חצי שעה שבה אני אמנם שוכב במיטה ,  אבל מתמקד בבעיה בעבודה ?  לפעמים פריצת הדרך בפיתוח אלגוריתם כלשהו תופיע בדיוק בזמן ההגות הזה .  אם זו לא עבודה ,  מה כן ?  ומה עם מסרונים שמגיעים לאורך היממה ?  כל אלה מופיעים בשעות שונות וגם בחופשה .  שנסתובב עם פנקס קטן ונרשום בכל פעם שאנו עסוקים באופן כלשהו בעבודתנו ?  רישום מסוג זה הוא הרי רעיון אווילי שמשתרע על כל המרחב שבין בלתי מעשי לבין טרחה בלתי מתקבלת על הדעת .  אבל לא רק התשומות ושעות העבודה נעשו קשות יותר למדידה ;  גם התפוקות נעשו כאלו .  אם בעבר בקו הייצור של שרפרפי עץ כל שהיה צריך הוא לספור את השרפרפים שנפלטו מקו הייצור ,  הרי שכיום מדידת התפוקה מסובכת יותר ומדויקת פחות .  ברוב התפקידים בהיי-טק אנו מתעניינים הרבה יותר בתפוקות ופחות בתשומות .  במלים אחרות ,  מה מפיק העובד ובאיזו איכות ,  ולא כמה שעות בדיוק הוא עבד .  ואולם כל זה לא מעניין את תיקון 24 .  במקום להתמודד עם האתגר הקשה של איך מתגמלים עובדים בסביבה של תפוקות מורכבות ,  זורק אותנו התיקון 100 שנה לאחור ,  ופשוט מחייב אותנו למדוד תשומות .  לזה קוראים לחפש את המטבע מתחת לפנס ,  בן הדוד של אל תבלבלו לי את המוח עם עובדות .  מה הפלא שכיום ,  כאשר מנסים לבדוק עם עמיתים בתעשייה כיצד הם מיישמים את מדידת השעות הנדרשת בתיקון 24 ,  שומעים מגוון סיפורים שנראים כמו אוסף של התחכמויות והסכמות תוך קריצת עין .  אני ממש לא רואה עובד אחד שירוויח מזה .  לעומת זאת ,  אני רואה חברות שנפגעות מזה כבר עכשיו .  כמובן שגם ברמת התרבות הארגונית זו פגיעה קשה .
 
כשההיי-טק וההסתדרות נפגשים 
כ-88% מהמעסיקים במגזר הפרטי לא מצייתים לתיקון 24 לחוק הגנת השכר .  מנהל מרכז הפיתוח של קיידנס בישראל מסביר למה התיקון מחזיר את העובדים 100 שנה לאחור

