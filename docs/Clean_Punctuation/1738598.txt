שליפות בגולן :  קרב היריות נגמר בשני פצועים
צעיר נפצע קשה וצעיר נוסף נפצע קל בקרב יריות ברמת הגולן .  במשטרה חושדים כי התקרית פרצה על רקע רומנטי .  בין העצורים :  רב מוכר ממושב באזור
ויכוח בין משפחות של זוג צעירים מרמת הגולן הידרדר הבוקר  ( ראשון )  לקרב יריות שמהלכו נפצע אדם אחד באורח קשה ואדם נוסף באורח קל .  בני משפחתה של צעירה מהמושב נוב לא אהבו את הקשר בינה ובין צעיר בן 24 ממושב חיספין ,  שניהם מדרום רמת הגולן .  מספר בני משפחה של הנערה קבעו פגישה עם הצעיר ,  על מנת להרתיעו ולדרוש ממנו לנתק את הקשר .  הצעיר הגיע יחד עם חברו למפגש ,  שהתקיים בחלקת יער סמוכה לכניסה לנוב .  כל המעורבים משתייכים למגזר הדתי בגולן .
 מחקירה ראשונית עולה כי במהלך הפגישה התלהטו הרוחות והצעיר שלף את אקדחו .  במקביל נשלף אקדח גם מן הצד השני ,  מה שהוביל לקרב יריות קצר שבסיומו נפצע אחד מבני המשפחה בשנות ה-20 לחייו באורח קשה בבטנו .  הצעיר שעליו ביקשו לאיים ,  על פי החשד ,  נפצע גם הוא באורח קל מירי ברגלו .
 הנפגע באורח קשה פונה לבית החולים פוריה בטבריה ואילו הנפגע באורח קל פונה לבית החולים זיו בצפת .  משטרת הגולן שהוזעקה למקום עצרה את אביה של הנערה ,  גבר בשנות ה-60 לחייו ואת חתנו בן ה-20 וכן את חברו של הצעיר שהתרועע עמה .  האב הוא רב מוכר ביישוב ,  והפצוע קשה הוא בנו .
 דבורה בר ,  חברה בצוות החירום היישובי של מושב נוב ,  התייחסה לאירוע וסיפרה כי  " הפעלנו את הצוות מיד .  ההרגשה הכללית היא קשה מאוד .  זה מפתיע שמגיעים לאלימות כזו ".  היא ציינה כי במושב לא ידועים פרטים על המקרה למעט למה שפורסם . " חלק מבני המשפחה עצורים ואחד מהם מאושפז ונותח .  בינתיים עוד לא היה לנו שיח עם המשפחה אלא בעיקר בינינו .  אני מניחה שבהמשך נדבר איתם וננסה להבין מה קרה ",  סיפרה בר .
 ממשטרת מרחב הגליל נמסר כי האירוע נמצא עדיין בחקירה וכי השלושה יובאו להארכת מעצר בבית משפט השלום בצפת .
 
שליפות בגולן :  קרב היריות נגמר בשני פצועים
צעיר נפצע קשה וצעיר נוסף נפצע קל בקרב יריות ברמת הגולן .  במשטרה חושדים כי התקרית פרצה על רקע רומנטי .  בין העצורים :  רב מוכר ממושב באזור

