מצעד הגאווה של חברות הביטוח בדרך לסיום
מסתמן פתרון לבעיית הביטוח של ארגון הנוער הגאה ,  לאחר שחברת הפניקס סירבה לחדש את ביטוחו .  ראשי הארגון נמצאים במו"מ עם חברות שלא רואות בקהילה הגאה  " לקוח בסיכון גבוה "
 האם נמצא פתרון לבעיית הביטוח של ארגון הנוער הגאה ?  לאחר שחברת  " הפניקס "  הודיעה כי היא מסרבת לחדש את הביטוח של איגי  ( ארגון הנוער הגאה )  ,  וכמעט והביאה להשבתת הפעילות של הארגון ,  מסתמן פתרון למשבר .  
אבנר דפני ,  מנכ"ל ארגון הנוער הגאה אמר היום  ( שני )  לוואלה !  חדשות כי ראשי הארגון נמצאים במשא ומתן מתקדם עם שתי חברות ביטוח שהביעו נכונות לבטח את איגי .  לדבריו ,  העניין אמור להיסגר בימים הקרובים .  בסוף החודש אמורה לפוג פוליסת הביטוח של  " הפניקס "  ובמידה שעד למועד זה לא תימצא חברת ביטוח אחרת שתבטח את איגי ,  לא יוכל הארגון להמשיך את פעילותו .  פוליסת הביטוח של  " הפניקס "  פגה כבר ב-15 לחודש ,  אולם בחברה נעתרו לבקשת הארגון והסכימו להאריך את הביטוח בשבועיים נוספים .
 לפני כשבוע פורסם ב"כלכילסט "  כי חברת  " הפניקס "  מסרבת לחדש את הביטוח של איגי בנימוק כי מדובר ב"לקוח בסיכון גבוה ".  על פי הפרסום ,  גם חברות הביטוח מגדל ואיילון דחו את הבקשה של איגי .  יש לציין כי מול  " הפניקס "  עומדת תביעה של שניים מהפצועים באירוע הירי ב"בר נוער "  שאירע בתחילת אוגוסט .  הפצועים תובעים את הפניקס וגופים נוספים בהם אגודת הלהט"ב ,  עיריית תל אביב והמשרד לביטחון פנים ומשרד החינוך ודורשים פיצויים בסך של 17 מיליון שקלים .
 אנה ,  נערה בת 17 ,  ואחת מראשי ההתארגנות של  " נוער ישראלי גאה "  אמרה לוואלה !  חדשות כי הם רואים את הדחייה של חברות הביטוח  " כאקט הומופובי ".  לטענתה , " חברות הביטוח מגדירות את הפעילות של הנוער הגאה 'כקבוצת סיכון' אבל אוכלוסיות אחרות בישראל ,  כמו המתנחלים למשל ,  אין להם בעיה לבטח ".  אנה סיפרה כי בכוונת נוער ישראלי גאה לקיים הפגנת מחאה מול משרדי חברת הפניקס ב-31 לחודש ,  המועד שבו תפוג פוליסת הביטוח של איגי .  
בתוך כך ,  גורמים בקהילה הגאה קוראים לפעול נגד  " הפניקס ".  דפני עצמו לא הכחיש כי גם בכוונת איגי לפעול נגד ענקית הביטוח ואף אינו פוסל את האפשרות להטיל חרם צרכנים על חברות שקשורות לפניקס . " אני מברך על קול הצעקה שיצא נגד הפניקס ומקווה שברגע שנסגור את נושא הביטוח נוכל להירתם לנושא .  צריך לגרום לחברות הביטוח להבין שהן לא יכולות להתנהג כפי שהן התנהגו ". התארגנות צעירה ואינטרנטית בשם  " נוער ישראלי גאה "  קוראת לצאת למאבק נגד ההחלטה של הפניקס .  
חברת  " הפניקס "  מסרה בתגובה כי  " החלטות על חידוש או אי חידוש עסקת ביטוח נעשות לפי שיקולים חיתומיים בלבד ,  כפי שנדרש מכל חברת ביטוח באשר היא .  אין לחברה ולשיקוליה דבר וחצי דבר עם אופי או סגנון חייו של המבוטח או המועמד לביטוח .  כל ניסיון להשתמש בנושא זה לצרכים פופוליסטיים על גבה של חברת הפניקס ,  משולל כל יסוד ומהווה ניצול ציני של שיקולים ביטוחיים סטנדרטים ולגיטימיים .  הפניקס דוחה בשאט נפש כל ניסיון להטיל דופי בשיקוליה המקצועיים ,  שיקולים אשר מבוצעים עשרות פעמים בכל יום בבחינת מועמדים שונים לביטוח .  יחד עם זאת ,  הפניקס ביטחה בעבר ותמשיך לבטח בעתיד מוסדות ,  עמותות ואירועים להם קיימת זיקה כזו או אחרת לקהילה הגאה בישראל  בהתאם לשיקולים מקצועיים ועסקיים "
 
מצעד הגאווה של חברות הביטוח בדרך לסיום
מסתמן פתרון לבעיית הביטוח של ארגון הנוער הגאה ,  לאחר שחברת הפניקס סירבה לחדש את ביטוחו .  ראשי הארגון נמצאים במו"מ עם חברות שלא רואות בקהילה הגאה  " לקוח בסיכון גבוה "
 
