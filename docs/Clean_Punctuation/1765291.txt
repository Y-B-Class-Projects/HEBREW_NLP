מחאת בחירות בהאיטי :  חילופי אש ומהומות רחוב
התושבים מוחים על כשלון הזמר  " סוויט מיקי ",  שהודח בסיבוב הראשון של הבחירות לנשיאות למרות שזכה לתמיכה רחבה .  במקומו עלה מועמד המזוהה עם הנשיא המכהן .  ארה"ב : " התוצאות בעייתיות "
 מהומות רחוב פרצו הלילה  ( רביעי )  בהאיטי ,  עם הכרזת תוצאות הסיבוב הראשון בבחירות לנשיאות שנערכו בשבוע שעבר .  על רקע חילופי אש והקמת מחסומי רחוב ,  מסרה ועדת הבחירות במדינה כי לסיבוב השני בבחירות עלו  " הגברת הראשונה "  לשעבר ,  מירלנד מניגאט ,  וג'וד סלסטין ,  ממשיך דרכו של הנשיא המכהן רנה פרבאל - הנחשב ל"בובה ". 
מניגאט זכתה ב-31.37% מהקולות ,  ואילו סלסטין זכה ב-22.48% .  למקום השלישי ,  בפער קטן מאוד מסלסטין  ( 21.84% ,  רק 6,800 קולות פחות )  ,  הגיע הזמר מישל מרטלי ,  המכונה  " סוויט מיקי ",  שהתחזיות צפו כי יעפיל לסיבוב השני .  
מאות המפגינים בבירה פורט או-פרנס ,  תומכי מרטלי ,  טוענים כי סלסטין העפיל לסיבוב השני באופן לא כשר .  רבים מהם יצאו הלילה לרחובות ,  הקימו מתרסים והבעירו צמיגים . " אם לא ייתנו לנו סיבוב שני של מניגאט נגד מרטלי ,  המדינה תבער ",  צוטט אחד מהם .
 בעקבות הבחירות אכן נפוצו דיווחים על אי סדרים ,  הונאה ואיומים מצד ועדת הבחירות ,  הנשלטת בידי הנשיא פרבאל  ( שאינו רשאי לפי החוקה להתמודד על כהונה נוספת )  .  אלו ,  לפי החשד ,  גרו להטיית התוצאות לטובתו של נאמנו .
 גם שגרירות ארה"ב בפורט או-פרנס פרסמה הלילה הודעה בה היא מטילה ספק בכך שתוצאות הבחירות  " תואמות את רצון העם בהאיטי ".  בשגרירות הביעו  " דאגה "  לנוכח  " חוסר ההתאמה "  בין התוצאות הרשמיות לממצאי המשקיפים הבינלאומיים ,  שצפו כי סלסטין יודח .
 מערכת הבחירות התנהלה בצל מגפת הכולירה שפקדה את המדינה בחודשים האחרונים ,  וגבתה כבר יותר מ-2,000 קורבנות מבין 90,000 החולים .  השבוע התברר כנראה מקור המגפה - מחנה של חיילי שמירת שלום של האו"ם מנפאל .  
דו"ח של משרד החוץ הצרפתי קבע כי  " נקודת המוצא של המגפה אותרה ובודדה בצורה מדויקת .  אין הסבר אחר ".  הממצאים מאשרים את טענותיהם של רבים מהתושבים ,  שהאשימו את האו"ם בהפצת המחלה ואף התעמתו עם חייליו בחודש שעבר .
 
מחאת בחירות בהאיטי :  חילופי אש ומהומות רחוב
התושבים מוחים על כשלון הזמר  " סוויט מיקי ",  שהודח בסיבוב הראשון של הבחירות לנשיאות למרות שזכה לתמיכה רחבה .  במקומו עלה מועמד המזוהה עם הנשיא המכהן .  ארה"ב : " התוצאות בעייתיות "
 
