חייל נורה למוות בבאר שבע ,  חשש מנקמת דם
חייל המשרת בגדוד הסיור הבדואי נהרג לאחר שחייל אחר ירה לעברו במהלך קטטה בקניון הנגב ,  על רקע שימוש בטלפון נייד .  המשטרה נערכת בכוחות מתוגברים בעיר רהט מחשש לנקמת דם של משפחת הקורבן
 ( צילום :  יוסף בדלוב ושי מכלוף ,  עריכת וידאו :  גדי וינסטוק ) 
המשטרה נערכה אחר הצהרים  ( ראשון )  בכוחות מתוגברים בעיר רהט מחשש לנקמת דם ,  שכן שני החיילים שהיו מעורבים בתקרית הבוקר בקניון  " הנגב "  הם תושבי העיר .  חייל בן 19 נהרג הבוקר לאחר שחברו - גם הוא חייל - פתח לעברו בירי בקומה התחתונה בקניון בבאר שבע .  החייל נפגע משלושה כדורים בגבו ,  נפצע באורח אנוש ,  ומת מפצעיו בבית החולים .  הירי ,  שבוצע מטווח קצר ,  אירע ככל הנראה על רקע סכסוך שהתפתח בין שני החיילים ,  תושבי רהט ,  המשרתים בגדוד הסיור הבדואי  ( גדס"ר )  .
 החייל ההרוג התגייס לפני כשנתיים לגדס"ר ושימש שם כלוחם מצטיין ,  ואף היה מועמד לצאת לקורס קצינים .  מיד עם היוודע דבר הירי הגיעו חברים וקרובים ואנשים הקשורים לשירות הבדואי בצבא כדי לנחם את משפחת ההרוג .  ההרוג היה מאורס ועמד להתחתן בסוף השירות הצבאי .
 מפקד המחוז הדרומי במשטרה ,  ניצב יוחנן דנינו ,  אמר לוואלה !  חדשות שמחקירה ראשונית עולה ,  כי ככל הנראה התלהט ויכוח בין השניים שהתפתח על רקע שימוש במכשיר טלפון סלולרי .  הוויכוח הוביל לאחר מכן לירי . 
" שמענו יריות וכולם ברחו לפיצוצייה סמוכה .  הסתכלתי החוצה וראיתי חייל שוכב מלא דם ולידו עוד חייל ",  סיפר אחד מבאי הקניון . " זה היה מחריד כאילו היינו בפיגוע ",  הוסיף .  איגור בת ,  עובד במסעדה בקניון ,  סיפר לוואלה !  חדשות כי  " שמעתי יריות .  כולם רצו לכיוון יציאת החירום ואז באו משטרה ואמבולנס ".  
המשטרה פתחה בחקירת נסיבות האירוע .  דובר מרחב הנגב במשטרה ,  רפ"ק תמיר אבטבי ,  סיפר לוואלה !  חדשות כי  " בשעה 11:25 אירע ירי בקומת המסעדות של קניון הנגב בבאר שבע .  מדובר בויכוח מקומי בין שני חיילים .  בזירה אדם אחד שנפגע באורח אנוש ולאחר מכן מת מפצעיו .  היורה נעצר בתחנת באר שבע ויעבור מאוחר יותר לחקירה של מצ"ח .  אנחנו ממשיכים בחקירת הזירה ".  בעקבות הירי ,  נסגרו הכניסות לקניון .
 מהמשטרה נמסר ,  כי נבדק חשד לפיו מצלמות האבטחה בקניון הנגב לא פעלו בשעת הירי .  מהקניון נמסר בתגובה ,  כי  " מצלמות האבטחה פעלו בקניון באופן סדיר ותקין במהלך האירוע ולפניו .  המקום הספציפי בו אירע המקרה אינו מכוסה על ידי מצלמות .  מערך הכיסוי נעשה בהתאם לשיקולים מקצועיים של אנשי מקצוע בתחום האבטחה ,  והוא מכסה את מרבית השטחים הציבוריים אך לא את כולם .  המצב איננו שונה מבכל מקום ציבורי אחר בישראל המכוסה על ידי מצלמות .  יצוין ,  כי מערך כיסוי המצלמות פעל ופועל באופן תקין ולא מוכרות לנו טענות הסוחרים בעניין ". 

חייל נורה למוות בבאר שבע ,  חשש מנקמת דם
חייל המשרת בגדוד הסיור הבדואי נהרג לאחר שחייל אחר ירה לעברו במהלך קטטה בקניון הנגב ,  על רקע שימוש בטלפון נייד .  המשטרה נערכת בכוחות מתוגברים בעיר רהט מחשש לנקמת דם של משפחת הקורבן

