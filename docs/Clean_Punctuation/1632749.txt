פאר : " הגשמתי חלום - להגיע לגמר טורניר הובארט "
 הישראלית ,  שהפסידה בגמר לאלונה בונדרנקו 6:2 ,  6:4 ,  מגיעה אופטימית לאליפות אוסטרליה .  משחקו של לוי נגד לודרה נחקר
אכזבה נרשמה הבוקר  ( שבת )  לשחר פאר ,  כשהטניסאית הישראלית פספסה הזדמנות נוחה להוסיף למאזנה עוד זכייה בטורניר WTA אחרי שנוצחה בגמר טורניר הובארט שבאוסטרליה  ( סך פרסים 220 אלף דולר )  על ידי אלונה בונדרנקו האוקראינית 6:2 ,  6:4 .
 פאר ,  המדורגת 30 בעולם ,  יכולה להתנחם בפתיחה מעודדת של העונה ובפרס כספי של 19 אלף דולר  ( כמו גם 200 נקודות דירוג )  ,  אך עדיין לזכור כי טרם ניצחה העונה טניסאית המדורגת מעליה .  מנגד ,  גם פאר זוכרת היטב את התקופות הפחות טובות שלה מהעונה שעברה ,  שבמהלכה ניצחונות על טניסאיות כמו דוקיץ' ,  סוארז נבארו או שרה ארני לא היו דבר מובן מאליו ,  והישראלית יכולה להגיע אופטימית לאליפות אוסטרליה הפתוחה .
 במצב של 2:2 במערכה הראשונה פאר חזרה להתקשות במכות ההגשה שלה ,  איפשרה לאוקראינית ,  המדורגת 32 בעולם ,  לשבור את ההגשה שלה פעמיים ברציפות ,  והפסידה את המערכה הראשונה 6:2 .  בפתיחת המערכה השנייה פאר שברה ועלתה ל-0:2 ,  אבל בונדרנקו הגיבה בשתי שבירות משלה וקבעה 2:3 .  פאר שוב שברה והשוותה ל-3:3 ,  אבל בונדרנקו הייתה זו שהתאוששה ראשונה ,  והצליחה לנצח 4:6 במערכה השנייה ובמשחק כולו כדי לזכות בתואר השני שלה בקריירה .
 בסופו של דבר פאר לא הצליחה לשמור על מכות ההגשה שלה בחמישה מתוך תשעת המשחקונים בהם הגישה ,  נתון שעלול להיות בעוכריה ברגעי האמת במלבורן .  מנגד ,  הישראלית פתחה את השנה עם חצי גמר באוקלנד וגמר בהובארט ,  ורומזת שאולי השנה הזו תיראה טוב יותר מקודמתה .  
פאר ,  שסיימה את השנה שעברה ,  עם זכייה בשני טורנירים ,  נותרה מאוכזבת בסיום ,  אך שמרה על דוק של אופטימיות לקראת העתיד . " אני לא מרוצה מההופעה שלי בגלל שלא הצלחתי להיכנס לקצב שלי בכלל במהלך המשחק ",  אמר הטניסאית הישראלית . " אבל זה חלום שהתגשם מבחינתי - להיות בגמר הטורניר הזה ,  ואני מוכנה להעלות את הרמה שלי לקראת פתיחת אליפות אוסטרליה ". 
פאר תפתח את הגראנד סלאם הראשון בשנה במשחק מול לוסי הרדקה הצ'כית ,  המדורגת 65 בעולם .  כזכור ,  ההישג הטוב ביותר שלה בגראנד סלאם היה בטורניר ב-2007 ,  כשאז הגיעה עד רבע הגמר ,  שם נוצחה על ידי סרינה וויליאמס .  הטורניר ייפתח ביום שני הקרוב .
  *  התאחדות הטניס העולמית חוקרת את משחקו של הראל לוי ,  שניצח באופן מפתיע את מיכאל לודרה הצרפתי בטורניר בריסביין 2:6 ,  0:6 .  באוסטרליה דיווחו השבוע כי מהמרים רבים הימרו על לוי כמנצח ,  זאת למרות שהוא נחות בדירוג לעומת יריבו הצרפתי ,  וכעת נבדק מי הדליף את עצם פציעתו של לודרה לפני המשחק .  
אחרי שאלנה דמנטייבה זכתה אתמול בטורניר הנשים בסידני ,  הניף היום מרכוס בגדאטיס את הגביע בטורניר הגברים המקביל ,  כשגבר 4:6 ,  6:7 על רישאר גאסקה במשחק הגמר .
 הקפריסאי שכבר צנח אשתקד למאייה השנייה בדירוג וחזר בהדרגה עד למקום ה-42 בעולם הזכיר לקהל האוסטרלי את מסע הקסם שלו לגמר אליפות אוסטרליה ב-2006 ולא התבלבל גם מהפסקות הגשם התכופות בדרך לניצחון מרשים על הצרפתי המתקאמבק מהשעייתו המתוקשרת ומדורג כעת במקום ה-53 בעולם .
 
פאר : " הגשמתי חלום - להגיע לגמר טורניר הובארט "
 הישראלית ,  שהפסידה בגמר לאלונה בונדרנקו 6:2 ,  6:4 ,  מגיעה אופטימית לאליפות אוסטרליה .  משחקו של לוי נגד לודרה נחקר

