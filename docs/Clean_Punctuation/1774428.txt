בעקבות השריפה :  שליש מהרכבות יושבתו
ועדת הבדיקה הגיעה למסקנה שהדליקה שפרצה ביום שלישי נגרמה מתקלה מכנית בקרונות .  בעקבות כך הוחלט על השבתת כל הקרונות מסוג זה .  הדבר יביא לצמצום תנועת הרכבות בכשליש
רכבת ישראל הודיעה אמש  ( חמישי )  כי תצמצם באופן משמעותי את מספר הרכבות שהיא מפעילה ,  זאת לאחר שהוחלט להוציא משימוש את הקרונות מהסוג בו פרצה השריפה בתחילת השבוע .  לפי הדיווח בגלי צה"ל ,  ההחלטה הגיעה בעקבות החלטת ועדת הבדיקה המיוחדת שמינה מנכ"ל רכבת ישראל יצחק ישראל .  הוועדה שללה את האפשרות שהשריפה פרצה עקב קצר חשמלי ,  לאחר שהתברר כי ישנה תקלה מכנית בכל הקרונות מהסוג בו פרצה האש .  
עקב השבתת הקרונות מסוג זו ,  יופעלו 220 רכבות ביממה ,  במקום 340 .  בנוסף ,  בעוד שבוע תשבית רכבת ישראל למשך שבועיים את הרכבות בקווים תל אביב-באר שבע ,  תל אביב-דימונה ,  ותל אביבירושלים ,  בשל עבודות פיתוח ותשתית .
 ביום שלישי פרצה שריפה בשניים מקרונות רכבת שהייתה בדרכה מנהריה לתל אביב .  כתוצאה מהשריפה נפצעו חמישה בני אדם באורח בינוני ו-111 נפצעו באורח קל . " הנפגעים סבלו בעיקר משאיפת עשן ומחבלות וחתכים משברי החלונות שנופצו ,  כשנמלטו מהקרונות ",  נמסר ממד"א .  כל נוסעי הרכבת פונו בתחילה לחוות רונית ולאחר מכן לשישה בתי חולים באזור המרכז ,  ובמקביל פעלו יחידות כיבוי מתניה והרצליה למנוע את התפשטות האש לקרונות נוספים .
 עדכון ראשון :  23:22

בעקבות השריפה :  שליש מהרכבות יושבתו
ועדת הבדיקה הגיעה למסקנה שהדליקה שפרצה ביום שלישי נגרמה מתקלה מכנית בקרונות .  בעקבות כך הוחלט על השבתת כל הקרונות מסוג זה .  הדבר יביא לצמצום תנועת הרכבות בכשליש

