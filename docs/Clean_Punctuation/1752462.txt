המשקיע מארק מוביוס :  העליות בשוקי המניות בעולם יימשכו בעתיד הקרוב 
מוביוס צופה כי גם מחירי הסחורות ימשיכו לזנק בעקבות מהלכי הבנק הפדרלי של ארה"ב
תוכנית רכישות האג"ח של הבנק הפדרלי תביא לעליות בשוקי המניות בעולם ותזניק את מחירי הסחורות בטווח הקרוב ,  כך צופה המשקיע מארק מוביוס ,  יו"ר טמפלטון אסט מנג'מנט . " אנחנו צפויים לראות תרחיש אופטימי בזמן הקרוב ",  אמר מוביוס ,  אשר מנהל 34 מיליארד דולר ,  בראיון לבלומברג . " הסחורות הן תחום חשוב עבורנו ,  ואנחנו מאמינים מאוד בעליית מחיריהן ולפיכך משקיעים בחברות סחורות ",  הוסיף.ביום חמישי זינק מדד msci העולמי לשיא של שנתיים ,  וביום שישי המשיכו שוקי המניות לעלות ,  בעקבות הודעת הבנק הפדרלי בארה"ב על תוכנית הרחבה כמותית  ( quantitative easing )  שנייה במסגרתה ירכוש אג"ח ב-600 מיליארד דולר במימון הדפסת כסף .  גם מחירי הסחורות זינקו ושברו שיאים ביום שישי .  מחיר הזהב עלה לסף של 1,400 דולר לאונקיה ,  בעוד שהנפט רשם את העליה החד יומית החדה זה 20 חודשים .  כלכלת ארה"ב צומחת ,  ותהיה לכך השפעה חיובית על אירופה ,  אשר תתפשט למדינות נוספות ,  אמר מוביוס . " נקודת האור "  היא השווקים המתעוררים ,  בהם הביקוש ימשיך לגדול ,  לדברי מוביוס .  בדבריו האופטימיים הצטרף מוביוס לכלכלן ג'ים אוניל ,  אשר סבור גם הוא כי מהלכי הבנק הפדרלי לעידוד כלכלת ארה"ב יביאו לעליות בשוקי המניות בעולם .  אוניל ,  הכלכלן הראשי של גולדמן סאקס אשר טבע את המונח bric לתיאור הכלכלות המתעוררות המובילות  ( ברזיל ,  רוסיה ,  הודו וסין )  ,  אמר בשבוע שעבר כי אף שב-15 החודשים האחרונים כנראה החל  " שוק פרי "  חדש בשוקי המניות הגלובליים ,  המחירים הנוכחיים עדיין רחוקים מבועה .
 
המשקיע מארק מוביוס :  העליות בשוקי המניות בעולם יימשכו בעתיד הקרוב 
מוביוס צופה כי גם מחירי הסחורות ימשיכו לזנק בעקבות מהלכי הבנק הפדרלי של ארה"ב

