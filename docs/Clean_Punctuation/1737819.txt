יורוקאפ :  אריס ודרוקר בדרך לשלב הבתים
הישראלי רשם ספתח מוצלח בקבוצה היוונית ,  שגברה 74:78 על אקדמיק סופיה .  שרף וסנט פטרסבורג הפסידו 69:58 לגלטסראי
לאחר ששתי הנציגות הישראליות פתחו את דרכן ביורוקאפ אמש  ( שלישי )  ,  הערב נכנסו לעניינים גם המאמנים הישראלים במפעל .  ראשון עלה לפרקט שרון דרוקר ,  שניהל את משחקו הרשמי הראשון כמאמן אריס סלוניקי ,  ורשם בכורה מוצלחת .  הקבוצה היוונים גברה במשחק הראשון 74:78 על אקדמיק סופיה בבולגריה ,  ושמה עצמה בעמדת זינוק מצוינת אל עבר שלב הבתים .  
הבולגרים אמנם פתחו ב-0:10 מהיר ו-25:37 במהלך הרבע השני ,  אלא שפי ג'יי טאקר המצוין הוביל קאמבק נהדר של היוונים ,  ושש דקות לסיום עלתה אריס ליתרון ראשון במשחק - 71:73 .  משם סופיה כבר לא ידעה לחזור .  טאקר סיים משחק גדול של 26 נקודות ו-13 ריבאונדים ,  בעוד דיאן בורוווניאק הוסיף 15 ופייר פירס 14 .  ברנדון באוומן הוביל את המפסידים עם 18 .
 לצביקה שרף ,  לעומת זאת ,  זה הלך יותר קשה ,  כאשר ספרטק סנט פטרסבורג שלו נכנעה לגלטסראי הטורקית 69:58 באיסטנבול .  שרף ושחקניו נכנסו לפיגור מוקדם ,  ויהיה להם מאוד קשה בגומלין בעוד שבוע .  מיכה זופאן בלט בשורות הרוסים עם 14 נקודות ,  בעוד מנגד הובילו ארמל קוקו ,  אוורל בוקר וג'וש שיפ את המנצחים עם 12 נקודות כל אחד .  

יורוקאפ :  אריס ודרוקר בדרך לשלב הבתים
הישראלי רשם ספתח מוצלח בקבוצה היוונית ,  שגברה 74:78 על אקדמיק סופיה .  שרף וסנט פטרסבורג הפסידו 69:58 לגלטסראי

