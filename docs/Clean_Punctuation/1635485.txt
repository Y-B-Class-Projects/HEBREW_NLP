מאמצים בבני יהודה לחזק את החלק הקדמי
המאמן גיא לוזון בוחן את מועמדותם של עשרות זרים שהוצעו לו לחוד ולקישור הקדמי .  מאמצים להכשיר את גארידו להפועל פ"ת
ההפסד אתמול  ( שבת )  2:0 לבני סכנין ,  הרחיק את בני יהודה מרחק תשע נקודות ממכבי תל אביב שבמקום השלישי ולמעשה הקבוצה קרובה עד כדי שלוש נקודות בלבד מהפועל באר שבע שנמצאת כיום במקום השמיני .  חודש ינואר אינו מאיר פנים לקבוצה ומי זוכר עכשיו את הקמפיין הנפלא בליגה האירופאית בתחילת העונה ?  זה היה משחק הליגה הרביעי ברציפות בו לא מנצחים הזהובים ,  כאשר הקבוצה צברה רק חמש נקודות בלבד מתוך 21 אפשריות בשבעת משחקי הליגה האחרונים .
 בהנהלת המועדון התקבלה החלטה לצרף זר נוסף לקבוצה ,  ככל הנראה בחלק הקדמי ,  כאשר המאמן גיא לוזון צופה בתקופה הזו בעשרות מועמדים שמוצעים לו על ידי סוכנים .  נכון לעכשיו אין אף מועמד להגיע והמאמן ימשיך בימים הקרובים לבחון אופציות נוספות .  לזהובים נותר רק שבוע בכדי לנצל את חלון ההעברות הנוכחי ,  כאשר כל יום שעובר מגביר את הלחץ להתחזק אולם מצד שני בדרך כלל לקראת סיום חלון ההעברות ,  מורידים שחקנים שלא מצאו את מקומם גם את דרישותיהם הכספיות וייתכן שכבר השבוע ינחת בארץ שחקן חיזוק למבחנים .
 אחת הבעיות הקשות של בני יהודה בשבועות האחרונים היא בעמדות הבלמים .  אמש הורחק הבלם הצעיר ניצן אהרונוביץ' כבר בדקה השנייה של המשחק והקבוצה נאלצה לשחק בעשרה שחקנים למעשה כמעט משריקת הפתיחה .  מי שנאלץ לשחק כבלם במקומו של אהרונוביץ' הוא הקרואטי סיניסה ליניץ' ,  שהוסט אחורה מהקישור ,  מה ששיבש את המערך של לוזון ,  שנאלץ לוותר על משה ביטון כבר מתחילת המשחק .  
זהו הבלם השני שמורחק לזהובים בחודש האחרון לאחר שגם דין מורי ספג אדום בהפסד הביתי למ.ס.אשדוד לפני ארבעה שבועות .  אם מוסיפים להרחקות הללו גם את פציעתו של הבלם הקולומביאני איבן גארידו ,  שלא שיחק בשני המשחקים האחרונים בשל פגיעה בשריר הירך האחורי וכן את פציעתו של הבלם אביב חדד שעבר ניתוח בברכו וייעדר כשלושה שבועות נוספים ,  מתקבלת תמונה עגומה מאוד בכל הקשור לחלק האחורי .
 לכל אלו צריך כמובן להוסיף את חסרונו של השוער הניגרי דלה איינוגבה ,  שנמצא עם נבחרתו באליפות אפריקה .  יחד עם זאת ,  מחליפו של איינוגבה ,  רן קדוש ,  עושה בינתיים עבודה טובה בין הקורות וקיבל שבחים מהצוות המקצועי .  בצוות הרפואי ינסו לעשות השבוע כל מאמץ בכדי להכשיר את גארידו ואת הקשר עומרי אפק למשחק נגד הפועל פתח תקוה .  

מאמצים בבני יהודה לחזק את החלק הקדמי
המאמן גיא לוזון בוחן את מועמדותם של עשרות זרים שהוצעו לו לחוד ולקישור הקדמי .  מאמצים להכשיר את גארידו להפועל פ"ת

