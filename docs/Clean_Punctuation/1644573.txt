חזקיהו דן עם החשב הכללי על כניסת הבנקים למימון שוק החשמל הפרטי 
 >  >  אגף החשב הכללי במשרד האוצר ובכירי אגף הפיקוח על הבנקים בבנק ישראל דנו בימים האחרונים בהסרת החסם שמונע מהבנקים בישראל לממן פרויקטי ייצור חשמל פרטי במשק .  מדובר בפתרון בעיית מגבלת לווה בודד ,  שאוסרת על בנק להעניק אשראי הגבוה מ-15% מהונו העצמי ללווה אחד .  מכיוון שחברת החשמל הממונפת היא שרוכשת את החשמל הפרטי המיוצר במשק ,  מתן הלוואה ליצרן חשמל פרטי משמעה הלוואה נוספת המגובה ביכולת ההחזר של חברת החשמל ,  ולכן מעמידה את הבנקים בפני חשש להפרת המגבלה .  בכנס אילת-אילות לאנרגיות מתחדשות אמר אתמול רכז האנרגיה באגף החשב הכללי ,  ליעמי וייסמן ,  כי המדינה תעניק ערבות לתשלומים שלהם יהיו זכאים היצרנים הפרטיים מחברת החשמל .  בכך תפרוש המדינה רשת ביטחון ,  שתנטרל את ההשפעה של חברת החשמל כלווה קצה . " אני מקווה שבנק ישראל יקבל את עמדתנו ואת כתב הערבות שנעמיד ,  כך שגם הסיכון הפיננסי יפחת וגם תיפתח הדלת להעמדת מימון במיליארדים עבור משק החשמל בישראל ",  אמר וייסמן .
 
חזקיהו דן עם החשב הכללי על כניסת הבנקים למימון שוק החשמל הפרטי 
nan
