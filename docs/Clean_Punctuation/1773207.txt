האסקי כוכב עולה
יצאנו לרכיבה על אופנוע הצעירים  ( לא רק )  של הוסקווארנה וזה הפתיע לא רק בביצועים ,  אלא גם במחיר .  הלהיט הבא בתיכון ? 
כמעט בכל מבחן לאופנועים המיועדים לצעירים ,  תמצאו שקיעה בנוסטלגיה מהימים ההם ,  בהם הכותב רכב על אופנועי 50 סמ"ק  ( חצי כוח ,  בלשון הזקנים )  של היצרנים השונים ונהנה מכל רגע .  אבל כאן לא תמצאו סיפורים מסוג זה על מעללי Xים ו-Wים ברחובות העיר ובשבילי קק"ל הסובבים את הכינרת .
 אין כאן סיפורים כאלה כי לי לצערי אין סיפורים כאלה .  אני הייתי הילד שנאלץ להביט מהצד עם לב צבוט והתעלף מקנאה בכל פעם שה'גוד גייז'  ( או בעצם ה'בד-בוייז' )  של השכבה היו מעמיסים בהפסקות את הבנות הכי שוות  ( את המילה כוסיות עוד לא המציאו אז )  של בית הספר וטסים משם אל הכינרת .  למה ?  כי ההורים לא הרשו לרכב .  לעזאזל כמה שקינאתי בהם וזה בכלל לא משנה שהמהירות המרבית שלהם הייתה בקושי 80 קמ"ש .
 והיום ,  כמעט 20 שנים מאז אותו גיל 16 מקולל  ( אלק Sweet 16 )  ,  בטוח שיהיה עוד ילד כמוני שיאכל את הלב ויסבול בשקט ,  כי הוסקווארנה מביאים אלינו מעכשיו את אחת היציאות החזקות שלהם על שני גלגלים - אופנוע אמיתי ,  בגודל אמיתי ,  עם מכללים איכותיים ,  עם מנוע 125 סמ"ק 4 פעימות שמתאים לרישיון בסיסי  ( A2 )  ובמחיר שעשוי להפוך אותו ללחמניה החמה הבאה - 25,950 שקל .  את ה-TE125 בגרסת אנדורו או את ה-SMS125 בגרסת הסופרמוטו .
 אנחנו לקחנו את גרסת האנדורו ויצאנו לבדוק - האם הוא גם טעים ? 
כלים דו גלגליים עם מנועי 125 סמ"ק יש בשפע בארץ ולא במפתיע - זהו פלח הדו-גלגלי הנפוץ ביותר שמהווה כ-50 אחוז מכלל השוק .  אבל כמה כלים מגניבים באמת אפשר למצוא בין ערימות הקטנועים ?  פה ושם יש אופנועים עם מנועים קטנים ,  אבל מגניבים ?  מעטים מדי ויקרים מדי .
 האמנם ?  מסתבר שלא ,  כי קמור ,  יבואנית אופנועי הוסקווארנה וב.מ.וו החליטו לשלוף שפן מהכובע בדמות אופנוע אנדורו גדול ממדים שחמוש בכל טוב :  מנוע סינגל בנפח 125 סמ"ק עם 4 פעימות מקורר מים שלו 14.9 כ"ס ,  תיבת 6 הילוכים ,  מתנע חשמלי ,  מזלג קדמי פאיולי 40 מ"מ ,  מתלה אחורי זקס ,  בלמי ברמבו  ( דיסק 260 מ"מ מלפנים ,  220 מ"מ מאחור )  ,  צמיג קדמי 21 אינטש ואחורי 18 אינטש  ( מתאים לנעילת כל צמיג שטח מקצועי ללא שום בעיית מידות )  ומכל דלק בנפח 9.5 ליטר .  ממש לא כלי צנוע למרות הייעוד .
 גם במפגש הראשון עמו ,  קשה להבחין בשוני של ממש בינו לבין שאר דגמי הוסקווארנה .  הוא לובש את אותה פלסטיקה חדשה ,  הוא נישא לאותו גובה גבוה  ( גבהי 181 ס"מ ואל הכביש הגעתי רק עם קצות האצבעות )  ומשאיר את אותו רושם מקצועי ומחודד ובנינו ,  זה מה שהכי חשוב היום בחניית האופנועים בכניסה לבית הספר .
 התנעת ההאסקי החדש לא יכלה להיות קלה יותר .  קיק ?  אין צורך .  המתנע החשמלי מעיר את המנוע בקלילות ויספק גם את המפונק שברוכבים .  מיד עם ההתנעה ,  הצליל שבוקע לו מהאגזוז  ( המקורי )  נשמע טוב מדי ביחס למנוע הצנוע .  עדיין מדובר ב-125 סמ"ק כן ?  אבל זה משחרר נהמה בשרנית וממש לא צרחנית כמו מנועי ה-2 פעימות המקבילים או היבבה החלבית של הקטנועים .
 מאוחר יותר ,  הצליל הזה מקבל גם גיבוי של תפוקת כוח מגניבה מהמנוע .  התחושה שעולה ממנו בתחילה היא של כלי זריז למדי ,  בעיקר בזכות הצפיפות של ההילוכים והחלוקה הנכונה בניהם .  ראשון עד 30 קמ"ש ,  שני 50 ,  שלישי 70 ,  רביעי 90 ,  חמישי 110 ושישי שבו הצלחנו לראות מהירות מרבית של 120 קמ"ש ב-10,650 סל"ד  ( מנתק הצתה ב-10,850 סל"ד )  כשכוח שימושי יש כבר ב-5,000 סל"ד או משמעותי יותר מעל ל-7,500 סל"ד .  נתונים אלה מאפשרים לו לשוטט בעיר בזריזות של יתוש ואפילו לנוע ללא קושי מיוחד בכבישים בין עירוניים עם מספיק כוח לעקיפות וחמיקה מסכנות .
 אולם ,  רק במפגש הראשון ברמזור עם כלי דו-גלגליים נוספים ,  מבינים עד כמה הפושע החדש הזה זריז .  קטנועי 125 סמ"ק הוא משאיר הרחק מאחור וברייס אחד לא רשמי עם ג'ילרה ראנר 200 סמ"ק ,  ההאסקי הצליח להיצמד אליו אף לאף עד 100 קמ"ש ,  שם הראנר החל לפתוח פער של מטרים ספורים .  זה נשמע ומרגיש בכלל לא רע או אפילו מצוין בהתחשב שמשקלי עם ציוד רכיבה ותיק צילום נע סביב ה-90 קילוגרמים ועל הראנר ילדון עם קסדת חצי .  משקלו העצמי נמוך גם כן ועוצר את המאזן על 117 ק"ג בלבד .  זה לא איזה צעצוע חלש בתחפושת ,  אלא אופנוע לכל דבר .
 למרות האוריינטציה לכיוון השטח בזכות החישוקים הגדולים ,  ההתנהגות שלו מצליחה להעלות לנו המון חיוכים בתוך הקסדה .  בחזית כאמור יש לו חישוק 21 אינטש ,  אבל הדבר לא פוגע בתחושות מהכידון וקל מאוד לחוש מה קורה שם בחיבור לאספלט או לעפר .  המידות הצנומות שלו הופכות אותו לכלי שעשוע של ממש שרק מבקש מהרוכב לדחוק בו עוד ועוד .  גיבוי לכך מקבלים מהצמיגים שלו שלמרות הקוביות ,  מיועדים בעיקר לכביש ולכן גם מספקים שפע של אחיזה .
 דחיפה קלה בכידון והוא כבר עמוק בתוך הפניה ,  רק צריך לזכור שכדי לפרוץ ממנה בכוח ,  צריך להיות בהילוך המתאים ובתוך התחום האפקטיבי של המנוע .  אבל כדאי לציין שזה מאוד קל ,  הן בזכות התיבה המדויקת שלו  ( גם קל מאוד למצוא את הניוטרל )  ,  המצמד הרך והגמישות היחסית של המנוע .  גם אל בלמי הברמבו שלו אין לנו תלונות - האחורי נושך חזק ועם רגש וגם הקדמי נועץ אותו היטב בכביש .  אחרי יום שלם ברחובות גוש דן ,  קשה לנו גם לחשוב על כלי מתאים יותר לתקיפת הכרך האורבני .  תנוחת הרכיבה הזקופה שומרת את הרוכב רענן ,  אין צורך להשקיע שום מאמץ בתפעול ,  הכידון גבוה מרוב מראות כלי הרכב ,  צליל האגזוז מודיע לכולם שהוא בסביבה ,  צריכת הדלק מצוינת ואפילו המושב הקשיח לא מתעלל בישבן .
 היתרון הגדול של ה-TE הזה ,  הוא כמובן ביכולת שלו להמשיך ולגרום לבן ה-16 המזליסט שהצליח לשכנע את ההורים שלו לקנות לו אופנוע ,  לרכב גם היכן שהאספלט נגמר .  את זה הוא עושה בקלות כיאה לאופנוע דו"ש  ( דו-שימושי )  בזכות מרווח גחון נדיב שמרחיק אותו מהקרקע  ( מיגון בתוספת )  ועם מהלך מתלים של 26 ס"מ מלפנים ו-29 ס"מ מאחור .  המשקל הקל שלו ,  הידידותיות של המנוע ושאר המכללים יכולים להפוך אותו לכלי מצוין גם לרוכבים מתחילים בשטח .  אנחנו ניסינו לאתגר אותו גם במגרש משחקים מאולתר שמתאים בעיקר לכלי מוטוקרוס ,  אבל גם שם ,  בגבולות ההיגיון ,  לא שמענו ממנו תלונות מיוחדות .
 מעט מאוד מבחנים לכלי רכב ובייחוד לאופנועים מסתיימים כשבשורה התחתונה יש בשורה אמתית .  בין אם בגלל מיסוי ,  היצע או תמחור יבואנים ,  הורגלנו לשלם מחירים מעט גבוהים גם על כלים בסיסיים ועממיים .  אולם פתאום ,  אנחנו נתקלים באופנוע אמיתי שפשרות הם לא שם המשחק בו ,  במחיר נמוך שמחזיר קצת עודף מ-26 אלף שקל .  מפתיע ?  בהחלט מפתיע .  קמור מסבירים את התמחור ברצון להחדיר את הוסקווארנה בכוח לפלח הרוכבים הצעירים ולהציע אלטרנטיבה של ממש לקטנועים ,  יחד עם אחריות של שנתיים כמו שאר אופנועי הוסקווארנה .  טיפולים הוא יצטרך לעשות כל 3,000 ק"מ .
 כן ,  גם לנו הוא הצליח לעשות את 'זה' .  הוא כיפי לשימוש בתוך העיר ,  מסוגל להשתלב בלי בעיה בכביש המהיר ,  המכללים האיכותיים שלו הופכים את הרכיבה לנעימה בכביש ובשטח ויש לו אחלה פוזה .  בקיצור ,  אופנוע אמיתי באחלה מחיר .
 מנוע :  צילינדר יחיד ,  124.45 סמ"ק ,  4 פעימותהספק :  14.9 כ"סקירור :  מיםהזנה :  קרבורטור קיהין 29תיבה :  6 הילוכיםהתנעה :  חשמליתמזלג קדמי :  פאיולי 40 מ"מ ,  מהלך 26 ס"ממתלה אחורי :  זקס ,  מהלך 29 ס"מבלמים :  ברמבוחישוקים :  21 אינטש קדמי ,  18 אינטש אחורימכל דלק :  9.5 ליטרמשקל :  117 ק"גאחריות :  שנתיים

האסקי כוכב עולה
יצאנו לרכיבה על אופנוע הצעירים  ( לא רק )  של הוסקווארנה וזה הפתיע לא רק בביצועים ,  אלא גם במחיר .  הלהיט הבא בתיכון ? 

