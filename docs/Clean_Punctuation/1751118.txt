גאדג'ט היום :  השעון המרגל
במבט ראשון הוא צעצוע ילדים .  במבט שני הוא שעון למרגלים ,  המסוגל להקליט וידאו ,  אודיו ולתצפת גם מעבר לפינה
בסרטי ג'יימס בונד המוקדמים  הסתובב המרגל חסר החת עם שעון רולקס על זרועו .  בסרטים מאוחרים יותר הוא עבר לשעוני אומגה .  במידה ויחליט שוב לרענן בקרוב ,  אנחנו יכולים להציע לו את ה-Spynet Mission .  אין ספק שמדובר בשעון הרבה פחות שיקי ויוקרתי ממותגי העל של בונד ,  אבל היי ,  הוא עושה את מה שמרגל צריך .
 ה-SpyNet Mission Video Watch מסוגל להקליט 20 דקות של וידאו או 4 שעות של אודיו .  הוא גם מסוגל לצלם תמונות סטילס .  2000 מהן ,  למעשה .  אבל לא אלו התכונות שהופכות אותו לאטרקטיבי במיוחד ,  אלא המצלמה הזעירה הנוספת אותה ניתן לקנות ולחבר אליו .  היא מסוגלת לתצפת ולהקליט את מה שקורה גם מעבר לפינות ,  מתחת לדלתות ובתוך עוגות  ( טוב ,  את האחרון סתם המצאנו .  אבל לכו תדעו )  .  כל זה בחשאיות ודיסקרטיות ,  כאשר השעון מחופש ,  לפי הגדרתו שלו ,  לצעצוע ילדים .  כך ,  כנראה לא יחשדו שהביקור שלהם בדובאי לא נועד רק לנופש .
 שעון הריגול מגיע עם מסך LCD בגודל 1.4 אינץ' .  בנוסף לכל ענייני הריגול הוא כולל משחקים ,  וכן אפשרות להוריד משחקים נוספים .  אה ,  כמעט שכחנו :  הוא גם מראה את השעה .  מחירו הוא 60 דולר ,  ומחירה של המצלמה הנוספת הוא 30 דולר .
 
גאדג'ט היום :  השעון המרגל
במבט ראשון הוא צעצוע ילדים .  במבט שני הוא שעון למרגלים ,  המסוגל להקליט וידאו ,  אודיו ולתצפת גם מעבר לפינה

