רחוב דוד בי-ם שקק חיים גם לפני 1,500 שנה
עבודות תשתית שבוצעו בעיר העתיקה חשפו את הרחוב המרכזי שבו הלכו תושבי הבירה לפני 1,500 שנה .  לוחות האבן התגלו בעומק של 4.5 מטרים מתחת לרחובות של ימינו
 ( צילום :  גדעון צנטנר ;  עריכה :  לירז ליבנה ) 
לארכיאולוגים ניתנה הזדמנות נדירה לראות כיצד נראה הרחוב הראשי של ירושלים לפני 1,500 שנה זאת בעקבות עבודות תשתית אשר מבוצעות ברחוב דוד בעיר .  עד כה רק שיערו הארכיאולוגים כיצד נראה הרחוב בהתבסס על מפת מידבא - מפת פסיפס עתיקה שנמצאת בכנסייה בירדן ואשר תיארה את ארץ ישראל בתקופה הביזנטית .  לפי המפה הכניסה לירושלים ממערב ,  נעשתה דרך שער גדול מימדים ,  שהוביל לרחוב ראשי מרכזי .  ארכיאולוגים לא יכלו לבצע חפירות במקום ולחשוף את הרחוב בשל אי הנוחות הנגרמת בעצירת התנועה .  
מתוך היכרות עם מפת מידבא ,  שיער ד"ר עופר שיאון ,  מנהל החפירה מטעם רשות העתיקות ,  שאותו רחוב ראשי מהמפה אמור לעבור במקום בו יוחלפו התשתיות . " ואכן ",  אמר ד"ר שיאון , " לאחר הסרת מספר שכבות ארכיאולוגיות ,  בעומק של כ-4.5 מטר מתחת לפני הרחוב של ימינו גילינו  למרבה ההתרגשות את לוחות האבן הגדולים שריצפו את הרחוב ".  
הלוחות שאורכם מטר ויותר נחשפו סדוקים בשל משא השנים .  לצד הרחוב נחשף מסד אבנים בנוי עליו הוקמה מדרכה ושורת עמודים אשר עדיין לא נחשפו .  לדברי שיאון , " יפה לראות שרחוב דוד שוקק החיים של ימינו משמר למעשה את התוואי של הרחוב הסואן מלפני 1,500 שנה ". 

רחוב דוד בי-ם שקק חיים גם לפני 1,500 שנה
עבודות תשתית שבוצעו בעיר העתיקה חשפו את הרחוב המרכזי שבו הלכו תושבי הבירה לפני 1,500 שנה .  לוחות האבן התגלו בעומק של 4.5 מטרים מתחת לרחובות של ימינו

