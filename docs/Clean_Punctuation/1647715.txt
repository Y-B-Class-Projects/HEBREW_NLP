אתר הבלוגים Gawker : " רופרט מרדוק מאבד את יכולתו להנהיג את ניוז קורפ ;  הגיל ניכר בו "
" באחרונה היו לו סדרה של התבטאויות מביכות ;  מנהיגותו כבר לא ממוקדת ",  לדברי גורמים בניוז קורפ
איל המדיה רופרט מרדוק ,  העומד בראש ענקית המדיה ניוז קורפ ועתיד לחגוג את יום הולדתו ה-79 בחודש הבא ,  הולך ומאבד את יכולתו להנהיג  " ביד ברזל "  את אימפריית המדיה שייסד ,  דיווח אתר הבלוגים הפופולרי gawker.ניוז קורפ ,  אמנם דיווח דווקא ברבעון הראשון על רווח גבוה מהצפוי של רבע מיליארד דולר הודות להצלחת רשת פוקס ניוז והסרט אווטאר ,  וכל הסימנים מצביעים על כך שהחברה הצליחה לשרוד את המיתון העולמי .  אולם מרדוק עצמו - אשר בנוסף ליכולת ניהול יוצאת הדופן שלו נודע גם כבעל נטיות רודניות בכל הקשור לסגנון הניהול - הולך ומזדקן ,  ואי מעורר עוד מספיק פחד או נאמנות בקרב עובדי ניוז קורפ ,  דיווח gawker ." המצב איום ונורא ",  אמר גורם בניוז קורפ . " למרות היותו פעיל עבור אדם בן 78 ,  סימני הגיל ניכרים במרדוק ",  נכתב בכתבה ב-gawker .  לדברי גורמים בחברה ,  מנהיגותו כבר לא ממוקדת ,  ובאחרונה אף היו לו סדרה של התבטאויות פומביות מביכות ,  החל מהיחלצותו להגנת דבריו של השדרן גלן בק לפיהם נשיא ארה"ב ,  ברק אובמה ,  הוא גזען - שאותה הכחיש כעבור מספר ימים - וכלה בטענתו כי המקור לבעיות בשיח הפוליטי בארה"ב הוא העובדה ש"מושל מדינת ניו יורק ,  דיוויד פטרסון ,  הוא עיוור ולא מסוגל לקרוא כתב ברייל ". gawker ציין עוד כי המשבר הפנימי שנוצר בניוז קורפ עקב התדרדרות מצבו של מרדוק הביא לכך שגורמים בחברה החלו באחרונה לדבר עליו בלשון עבר . " היתה לו תקופה טובה ",  אמר אחד מהם .
 
אתר הבלוגים Gawker : " רופרט מרדוק מאבד את יכולתו להנהיג את ניוז קורפ ;  הגיל ניכר בו "
" באחרונה היו לו סדרה של התבטאויות מביכות ;  מנהיגותו כבר לא ממוקדת ",  לדברי גורמים בניוז קורפ

