חמאס : " ייתכן שהרשות התנקשה באל-מבחוח "
 נציג חמאס בלבנון אוסמה חמדאן טוען כי קיימת אפשרות שהרשות הפלסטינית עומדת מאחורי ההתנקשות בחבר הארגון מחמוד אל-מבחוח בדובאי . " אל-מבחוח היה מוכר לאותם מנגנונים "
 בכיר חמאס ונציג הארגון בלבנון ,  אוסמה חמדאן ,  אמר היום  ( שלישי )  כי קיימת אפשרות שמנגנוני הביטחון של הרשות הפלסטינית היו מעורבים בחיסולו של בכיר חמאס מחמוד אל-מבחוח לפני כשבועיים בדובאי .  בראיון שהעניק לרשת הטלוויזיה הלבנונית  " אל-מנאר "  אמר חמדאן כי ייתכן והייתה מעורבות מצד מספר מנגנונים של הרשות בהתנקשות . " בעיקר משום שאל-מבחוח היה מוכר לאותם מנגנונים ",  הוסיף .  יחד עם זאת ,  הבהיר כי ייתכן וגורמים נוספים היו מעורבים בחיסול .
 ב"הארץ "  פורסם כי בדיקת חמאס העלתה פרטים חדשים על פיהם ייתכן כי גוף מודיעיני ערבי עומד מאחורי חיסולו של אל מבחוח .  זאת בניגוד לחשד הראשוני של חמאס על פיהם המוסד הישראלי הוא העומד מאחורי החיסול .
 מוקדם יותר היום אמר בכיר באחד הארגונים הפלסטינים בדמשק לעיתון  " אל-חיאת "  הרואה אור בלונדון כי הוא סבור שחיסולו של אל-מבחוח בוצע הודות לפרצה ביטחונית בסביבתו הקרובה : " פרצה ביטחונית היא אפשרות קיימת ,  ולא ניתן לפסול אותה על הסף כרגע ".  הוא מסר עוד כי בניגוד לטענות בכירי חמאס ,  אל-מבחוח לא נשמר על ידי מאבטחים ,  
הבכיר הפלסטיני העריך עוד כי חמאס לא ינקום על חיסולו של אל-מבחוח באמצעות פיגועים בחו"ל אלא בארץ : " חמאס שולל זאת על הסף משום שהוא מכבד את ריבונות יתר המדינות ".  סגן ראש הלשכה המדינית של חמאס ,  מוסא אבו מרזוק ,  אמר לעיתון כי ארגונו יחקור את חיסולו של אל-מבחוח תוך שיתוף פעולה עם גורמים אחרים .
 
חמאס : " ייתכן שהרשות התנקשה באל-מבחוח "
 נציג חמאס בלבנון אוסמה חמדאן טוען כי קיימת אפשרות שהרשות הפלסטינית עומדת מאחורי ההתנקשות בחבר הארגון מחמוד אל-מבחוח בדובאי . " אל-מבחוח היה מוכר לאותם מנגנונים "
 
