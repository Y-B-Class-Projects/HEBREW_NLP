מאן נכסים :  מחירי המשרדים בת"א בעלייה
מנתוני מדד מאן לאיתנות שוק המשרדים עולה כי מחסור בהתחלות בנייה של משרדים בתל אביב יביא לעליית מחירים ,  בעוד שהיצע קרקעות רב בפתח תקוה ובהרצליה יגרום ליציבות מחירים
 >  >  מדד איתנות שוק המשרדים בישראל ,  שנערך על ידי חברת מאן נכסים המהווה את הסניף הישראלי של הרשת הבינלאומית cbre ,  מצביע על כך ששוק הנדל"ן בישראל נמצא בתהליכי עליית מחירים והתאוששות מהמשבר שפקד אותו בסוף 2008 .  מדד האיתנות מורכב משקלול מחירי שכר הדירה ,  שיעורי התפוסה ומחירי מכירה של משרדים ברמה רבעונית ,  והוא החל להימדד ב-2005 .  על פי המדד ,  המשבר הכלכלי שפרץ בעולם בסוף 2008 השפיע על שוק המשרדים בישראל בכלל ובתל אביב בפרט .  שיאו של המשבר היה ברבעון הראשון של 2009 ,  והוא נמשך עד לרבעון השלישי של השנה שעברה .  ברבעון האחרון של 2009 ניכרה התאוששות בכל המקומות שנסקרו על ידי המדד - תל אביב ,  הרצליה ,  פתח תקוה ,  ירושלים וחיפה .  במאן נכסים מסבירים כי במקביל למשבר חזר לשוק המשרדים ,  ובמיוחד בתל אביב ,  שוק שכירות המשנה ,  שהביא לירידת מחירים חדה יותר מזו שהיתה אמורה להירשם עקב המשבר .  עם השיפור במצב הכלכלי בסוף 2009 נבלמה מגמת פינוי השטחים של שוכרים והביקוש בא לידי ביטוי בעליית מחירים קלה .  במאן אומרים עוד כי מה שמאיץ את ההתאוששות הוא התמעטות התחלות הבנייה למגדלי משרדים והיצע השטחים הנמוך .  עורכי הסקר סבורים כי שוק המשרדים בתל אביב כבר החל לעלות ,  וכי עקב ההיצע המוגבל יש לצפות לעליות מחירים נוספות בתקופה הקרובה ;  בחיפה ,  לעומת זאת ,  היצע שטחי המשרדים גדול והביקוש מוגבל ,  ולפיכך אין לצפות לעליית מחירים משמעותית ;  בפתח תקוה ובהרצליה ישנן עתודות הקרקע הגדולות ביותר להקמת שטחי משרדים ,  ולפיכך המחירים ישמרו על יציבות ,  ללא עליות גדולות .
 
מאן נכסים :  מחירי המשרדים בת"א בעלייה
מנתוני מדד מאן לאיתנות שוק המשרדים עולה כי מחסור בהתחלות בנייה של משרדים בתל אביב יביא לעליית מחירים ,  בעוד שהיצע קרקעות רב בפתח תקוה ובהרצליה יגרום ליציבות מחירים

