דייויד בלאט : " אסור לנו להרפות לרגע "
 גם לאחר הבטחת העליה ,  מאמן מכבי ת"א מבקש משחקניו אינטנסיביות ודריכות .  פרקינס : " אפשר להגיע לפיינל פור "
 מכבי תל אביב המשיכה ביום חמישי האחרון את המומנטום המצוין בו היא נמצאת ,  עת ניצחה הקבוצה הצהובה 62:76 את פרטיזן בלגרד .  זה היה ניצחונם השביעי ברציפות של הצהובים ביורוליג ,  כשלמעשה מאז ההפסד במחזור הראשון בחוץ לקאחה ויטוריה .  מכבי הבטיחה את המקום הראשון בבית שני מחזורים לסיום השלב הראשון ביורוליג ,  וכבר מחכה לשלב הבא ,  שייפתח ב-20 בינואר .
 המאמן דייויד בלאט כינס את שחקניו בחדר ההלבשה בסיום המשחק מול פרטיזן .  בלאט בירך את שחקניו לאור ההישג המרשים ,  ואמר להם : " המטרה שלנו לא הייתה לסיים במקום הראשון בבית ,  המטרה הייתה להעפיל לשלב הבא ,  אבל כמובן שכולנו שמחים מאוד מהשגת והבטחת המקום הראשון בבית ". 
עם זאת ,  דאג המאמן גם לנזוף בשחקניו על הרפיון שהציגה הקבוצה בדקות הסיום ,  מה שגרם לכרסום משמעותי ביתרון . " אסור לנו להרפות לרגע ",  אמר בלאט לשחקנים . " יש לנו עוד שני משחקים ואנחנו צריכים להמשיך לשחק טוב .  אנחנו צריכים לנצח גם את שני המשחקים הבאים שנותרו לנו ולהשאיר את המומנטום חיובי ". 
בזמן שסופוקליס שחורציאניטיס ישב בפינת חדר ההלבשה ,  כשהוא מציג פנים זעופות ונמנע מאינטראקציה עם הסובבים ,  יתר שחקני מכבי נראו מחוייכים מאוד והיטיבו לחגוג את העלייה לשלב הבא .  דורון פרקינס התלוצץ כשזרק גרביים על דרק שארפ וג'רמי פארגו ,  שמנגד לא נשארו חייבים . 
" זו הרגשה טובה לסיים במקום הראשון ,  אנחנו עובדים קשה .  לא הרבה האמינו בנו ,  אבל עמדנו במבחן כשנשארו חזקים וניצחנו ",  אמר פרקינס לוואלה !  ספורט . " אנחנו מציגים הגנה טובה וקשה לקבוצות מול ההגנה שלנו .  מול פרטיזן שיחקנו ללא הנדריקס שחולה ואני בטוח שנהיה אפילו חזקים יותר כשהוא יחזור ". 
פרקינס התייחס למעמדו המקצועי בקבוצה העונה ,  לעומת אשתקד ,  ואמר : " אני מרגיש שאני מקבל יותר הזדמנויות השנה להנהיג את הקבוצה .  בלאט מאמין בי ובכך שאני יכול לעלות למגרש ולעשות כל דבר וזה מעניק ביטחון לשחקן ,  אבל יש לנו עוד כמה מנהיגים בקבוצה .  המאמן בלאט דורש מאיתנו הרבה כל יום ומבקש שתמיד נגיע מפוקסים ודרוכים ,  ואנחנו עובדים על זה ומשתפרים כל יום ". 
עם זאת ,  הגארד האמריקאי המצוין מעדיף שלא לצאת עדיין בהצהרות בומבסטיות ומרחיקות לכת . " פיינל פור ?  זה אפשרי ,  אבל יש לנו עוד דרך ארוכה לעבור כדי להגיע לשם ". 

דייויד בלאט : " אסור לנו להרפות לרגע "
 גם לאחר הבטחת העליה ,  מאמן מכבי ת"א מבקש משחקניו אינטנסיביות ודריכות .  פרקינס : " אפשר להגיע לפיינל פור "
 
