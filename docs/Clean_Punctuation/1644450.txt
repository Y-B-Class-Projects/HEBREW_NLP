תא"ל עימאד פארס יועמד לדין משמעתי בלבד
כך קבע סגן הפרקליט הצבאי הראשי ולמעשה הסית את התיק מהנתיב הפלילי .  פארס יואשם בעבירות במסמכים צבאיים ואי קיום הוראות הצבא ,  לאחר שנתן לאשתו לנהוג בניגוד לנהלים ברכב הצבאי שברשותו
תא"ל עימאד פארס יועמד לדין משמעתי בלבד ולא יישפט בבית דין צבאי ,  כך נודע לוואלה !  חדשות .  סגן הפרקליט הצבאי אלוף משנה שרון אפק החליט שאין מקום להעמיד את פארס לדין צבאי בגין עבירות פליליות .  על פי החלטת הפרקליטות ,  פארס יועמד לדין משמעתי בלבד ,  והוא יישפט על ידי מפקד אגף הטכנולוגיה והלוגיסטיקה האלוף דן ביטון בגין עבירות במסמכים צבאיים ואי קיום הוראות הצבא .  
פארס ,  המיוצג על ידי עו"ד אבי עמירם ,  יועמד לדין על עבירה במסמכים צבאיים לפיה בדו"ח התאונה שנמסר לחברת הליסינג נכתב לכאורה כי נכח במקום בעת התאונה .  בנוסף הוא יעמוד לדין גם על עבירה של אי קיום הוראות הצבא לפיה נתן לאישתו לנהוג ברכב על אף שלא הייתה מורשית לעשות זאת .  גם נהגו של פארס יועמד לדין משמעתי בגין עבירה במסמכים צבאיים ,  שכן היה חתום על המסמך שנמסר לחברה וכן על הדו"ח הצבאי .  
כזכור ,  פארס עצמו שיקר למפקדיו ובהם לאלוף פיקוד הצפון גדי אייזנקוט כשאמר כי היה ברכב בעת התאונה ,  אולם חזר בו מדבריו והודה כי לא אמר אמת .  בחוות הדעת שכתב אל"מ אפק ישנה התייחסות רחבה לנושא . " אין צורך להכביר מילים בעניין ערך האמינות וחשיבות אמירת האמת בצה"ל .  כוחו של צה"ל נשען על עמוד שדרה של מפקדים ישרים ואמינים אשר דבריהם אמת וכל האמת ,  ודיווחיהם חקוקים בסלע ".  
אפק המליץ לרמטכ"ל ,  רא"ל גבי אשכנזי ,  כי חריגה חמורה זו תטופל במישור הפיקודי באמצעות נקיטת צעד פיקודי משמעותי כנגד פארס .  משמעות הדבר היא שאשכנזי יוכל לקבל החלטה להדיח את פארס מצה"ל ,  למרות שהוא לא יואשם בפלילים .
 עם חשיפת הפרשה הודיע פארס על התפטרותו מהצבא ,  אולם חזר בו מהכרזת ההתפטרות לאחר מתן גזר הדין בערעור של צ'יקו תמיר .  משמעות ההחלטה להעמיד את פארס לדין משמעתי בלבד היא שהוא יוכל להישאר בצה"ל ללא סכנה כי יורד בדרגה . " בסופו של יום אנחנו רואים שההר הוליד עכבר "  אמר מקורב לפארס , " ניסו להשוות אותו לפרשה של צ'יקו תמיר אבל אין קשר בין הפרשות .  בנוסף לכך ,  העובדה שבכירי צה"ל ,  כולל הרמטכ"ל עצמו ,  דחק בעימאד להתפטר על אירוע שכלל לא נחקר היא שערורייה ". 
סגן השר לפיתוח הנגב והגליל ,  ח"כ איוב קרא ,  מסר בתגובה : " ההר הוליד עכברון .  אני קורא לרמטכ"ל ולשר הבטחון להורות על החזרתו לאלתר של תת אלוף עימאד פארס לשירות פעיל צה"ל ,  מאחר וגם אין בנמצא הרבה גיבורים כמוהו במערכת הבטחון ". 

תא"ל עימאד פארס יועמד לדין משמעתי בלבד
כך קבע סגן הפרקליט הצבאי הראשי ולמעשה הסית את התיק מהנתיב הפלילי .  פארס יואשם בעבירות במסמכים צבאיים ואי קיום הוראות הצבא ,  לאחר שנתן לאשתו לנהוג בניגוד לנהלים ברכב הצבאי שברשותו

