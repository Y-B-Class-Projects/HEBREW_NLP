 " אני המנחה שלכם ,  לפחות לעת עתה "
 ג'יי לנו חזר לכס מנחה תוכנית הלילה ,  לראשונה מאז עזיבתו של קונאן אובריאן והתבדח על יציבות התפקיד ,  על רשת NBC ואפילו על הפרסומת המשותפת עם דיוויד לטרמן ואופרה ווינפרי
 ( צילום :  רויטרס ,  עריכת וידאו :  גדי וינסטוק ) 
ג'יי לנו חזר הלילה  ( יום שני ,  שעון ארצות הברית )  לתפקיד היוקרתי של מנחה תוכנית הלילה של רשת NBC ,  תפקיד אותו מילא במשך 17 שנים עד לחודש יוני האחרון ,  עת מונה קונאן אובריאן להחליפו ונאלץ לעזוב לאחר מחלוקת חריפה עם רשת NBC שרצתה להזיז את שעת התוכנית .  
לנו פתח במערכון דמוי  " הקוסם מארץ עוץ ",  בו שחזר המנחה את סיום האגדה ,  כשדורותי  ( לנו )  מתעוררת ומגלה שכל קורותיה היו חלום . " הייתי במקומות נפלאים ,  אבל חלקם לא כל כך נחמדים ",  אומר לנו ,  כשהוא מכוון להרפתקת תוכנית הפריים טיים הכושלת שלו .  במערכון מופיעה השחקנית הוותיקה בטי וויט ,  שנכנסת למחסן בו מצולם המערכון ואומרת  " וואו ,  NBC באמת קיצצו לכם בתקציב .  מה זה האסם הזה ?  !  "  
מונולוג הפתיחה שלו החל במילים  " טוב לחזור הביתה !  ".  לאחר מכן אמר  " שלום ,  אני ג'יי לנו ואני המנחה שלכם ,  לפחות לעת עתה ".  לאחר מכן אמר לנו שהוא נורא מתרגש , " כי דיוויד ואופרה צופים ",  כשהוא מכוון לדיוויד לטרמן ואופרה ווינפרי ,  עמם הופיע בפרסומת משותפת ששודרה במהלך הפסקת הסופרבול ותפסה תשומת לב רבה .  
לאחר מכן הציג לנו את אורחיו לאותו הערב ,  ג'יימי פוקס ,  המוזיקאי ברד פייזלי והספוראית לינדזי וון ,  המתמחה בגלישת סקי . " כשזה מגיע להחלקה לתהום במהירות שיא ,  אף אחד לא עושה את זה טוב ממנה ",  אמר לנו . " טוב ,  חוץ מ-NBC ".  בהמשך התוכנית חילק פוקס שמפניה לקהל ,  ביניהם צעיר בן 18 בלבד ,  מתחת לגיל השתייה המותר בארצות הברית . " אל תסבך אותי ,  הרגע חזרתי ",  אמר לנו לשחקן-זמר .  
מערכון משעשע נוסף הקשור לאפיזודה הקודמת של לנו עסק בחיפושיו אחרי שולחן מאחוריו יוכל להנחות ,  לאחר שבתוכנית הפריים טיים שלו הופיע על כסא בלבד ,  מהלך שעורר לא מעט ביקורות .  
הלילה  ( שלישי )  צפויים להתארח בתוכנית שרה פיילין ואדם למברט ובשבועיים הקרובים צפויה רשימת אורחים יוקרתית למדי ,  שתעזור להרים את הרייטינג של התוכנית ,  כפי ש-NBC מקווה שיקרה ,  כדי לפגוע בתוכניות הלילה של המתחרים - דיוויד לטרמן וג'ימי קימל ,  שהתייחסו גם הם לשובו של לנו . " אני דיוויד לטרמן ואני אהיה כאן גם מחר - אותה השעה ,  אותו המנחה ",  התבדח לטרמן ואילו קימל אמר  " אמא שלי לא יודעת במי לצפות הערב - בלנו או בי ".  
חזרתו של לנו התאפשרה לאחר שקונאן אובריאן ורשת NBC הגיעו להסכם אודות עזיבתו של המנחה הג'ינג'י את התוכנית ,  בשל רצונה של הרשת להזיז את תוכנית הפריים טיים הכושלת של לנו לשעה 23:30 ואת תוכנית הלילה לחצות .  אובריאן סירב והחליט לעזוב ,  כשהוא צפוי לשוב לטלוויזיה בחודש ספטמבר ,  בתום סעיף הצינון בחוזה שלו .  כעת ,  מצפים מעריציו הרבים לציוץ הראשון בחשבון הטוויטר שפתח ,  אחרי חודשים של התנגדות .


" אני המנחה שלכם ,  לפחות לעת עתה "
 ג'יי לנו חזר לכס מנחה תוכנית הלילה ,  לראשונה מאז עזיבתו של קונאן אובריאן והתבדח על יציבות התפקיד ,  על רשת NBC ואפילו על הפרסומת המשותפת עם דיוויד לטרמן ואופרה ווינפרי

