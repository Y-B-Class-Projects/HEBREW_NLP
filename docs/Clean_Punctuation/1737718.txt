ביל גרוס ומוחמד אל-עריאן מפימקו מוזכרים כמחליפים אפשריים ללארי סאמרס
שבוע לאחר ההודעה על עזיבת היועץ הכלכלי הבכיר בממשל אובמה מתארכת רשימת המועמדים הפוטנציאליים
שבוע לאחר שלארי סאמרס הודיע על פרישתו הקרובה מתפקידו כיועץ הכלכלי הבכיר של הנשיא ברק אובמה ,  הבית הלבן טרם הכריז על מחליף מיועד ,  והניחושים לגבי מינוי זה הולכים ורבים .  כעת מדווח העיתון  " לוס אנג'לס טיימס "  כי השמועות האחרונות שרוחשות במסדרונות וושינגטון הן כי אובמה ימנה את אחד משני השמות הגדולים של חברת הקרנות פימקו - ביל גרוס ,  המנהל את קרן האג"ח הגדולה בעולם ,  או מוחמד אל-עריאן ,  מנכ"ל החברה.הבית הלבן הכחיש שמועות אלה ,  כמו גם שמועות אחרות הרווחות בוול סטריט ובוושינגטון .  דוברת הבית הלבן ,  ג'ן פסקי ,  אמרה כי  " הנשיא שוקל כמה מועמדים מרקעים שונים ,  אך נמצא בשלב מוקדם בתהליך וטרם הציע את התפקיד למישהו ".  רוברט גיבס ,  הדובר הראשי של הבית הלבן ,  אמר בעת ההודעה על עזיבת סאמרס כי  " יש לנו 3 חודשים לשחק את משחק השמות ",  דבר המרמז כי הבית הלבן אינו ממהר להכריז על מינוי .  מקורות בפימקו אמרו ל"אל איי טיימס "  כי אל-עריאן וגרוס הופתעו לשמוע את שמם עולה בהקשר זה וחשבו כי הדבר מגוחך.הערכות נוספות הן כי אובמה ימנה אדם מהמגזר העסקי ,  דוגמת אן מולקייהי ,  לשעבר מנכ"לית ענקית ההדפסות זירוקס ,  ג'פרי אימלט ,  מנכ"ל ג'נרל אלקטריק ,  או ריצ'רד פרסונס ,  יו"ר סיטי .  עוד שמות שהוזכרו כמועמדים אפשריים לתפקיד מתחום האקדמיה הם הכלכלנים זוכי פרס הנובל פול קרוגמן וג'וזף שטיגליץ ,  כמו גם לורה טייסון ,  כלכלנית מברקלי שכבר שימשה בתפקיד זה ,  יו"ר המועצה הכלכלית הלאומית  ( nec )  בשנים 1995-1996 ,  בממשל קלינטון.סאמרס ,  שדיבר אתמול בכנס אודות כוח העבודה בארה"ב ,  לא מסר רמזים אודות המינוי הצפוי ,  ולא חיזק את ההערכות כי אובמה מעוניין למנות לתפקיד אדם בעל רקע מעולם העסקים . " הנשיא ימנה את מי שהוא חושב שהכי מתאים לתפקיד ",  אמר סאמרס ,  שצפוי להיות מעורב במציאת מחליפו .  ההערכות כי אובמה מעוניין למנות לתפקיד מישהו מהעולם העסקי מבוססות על הביקורות הרבות על ממשל אובמה כי הוא  " אנטי-עסקי "   ביקורות שעשויות להתמתן אם למגזר העסקי יהיה נציג בכיר שאוזן הנשיא קשובה לו.הערכות נוספות הן שאובמה יעדיף למנות אשה לתפקיד זה ,  שכן ,  לאחר פרישתה של כריסטינה רומר מראשות מועצת היועצים הכלכליים  ( cea )  של אובמה והחלפתה באוסטן גולסבי ,  כל התפקידים הכלכליים הבכירים בממשל נמצאים בידי גברים .  מבחינת שני נתונים אלה ,  מולקייהי ,  שהובילה מהפך בזירוקס ,  נראית כמועמדת מובילה לתפקיד.סאמרס חלק אתמול על הטענה כי ממשל אובמה אינו מקשיב מספיק לקהילה העסקית ,  ואמר כי לבית הלבן מגעים רבים עם בכירים בקהילה העסקית .  עם זאת ,  הוא אמר כי מינוי איש עסקים לתפקיד יו"ר nec יהיה בעלת משמעות סימבולית , " וזהו בהחלט שיקול סביר שהנשיא יצטרך לבחון ".  אך סאמרס הוסיף כי  " תגלו כי הנשיא הזה מנסה למלא את הממשל שלו באנשים האפקטיביים ביותר בתפקיד ,  והאפקטיביים ביותר כצוות ,  ולא פשוט למלא את המקומות באנשים המתאימים לקטגוריות המוכתבות מבחוץ ". 

ביל גרוס ומוחמד אל-עריאן מפימקו מוזכרים כמחליפים אפשריים ללארי סאמרס
שבוע לאחר ההודעה על עזיבת היועץ הכלכלי הבכיר בממשל אובמה מתארכת רשימת המועמדים הפוטנציאליים

