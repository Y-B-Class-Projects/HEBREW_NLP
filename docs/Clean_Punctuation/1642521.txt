רוח קרב 
כבר שנתיים שהמיליארדרים לארי אליסון וארנסטו ברטרלי נאבקים זה בזה בבתי משפט סביב גביע אמריקה - מרוץ היאכטות היוקרתי בעולם  ?  השבוע סוף-סוף נפתר המאבק המשפטי והשניים היו אמורים לשוב להתחרות במים ,  אבל אז באה הרוח ,  שאותה הם עדיין לא תבעו ,  והרסה הכל  ?  כך חירבו 
 >  >  זה אמור היה להיות הקרב החם ,  הסוער והייצרי ביותר השבוע .  לא מדובר בזירת הסופרבול ,  גם לא במאבק שבין גוגל לפייסבוק ,  אלא במרוץ יאכטות שצפוי היה לצאת לדרך מנמל ולנסיה בספרד .  נשמע תמים ?  אולי ,  אבל בפועל נהפכה התחרות היוקרתית ,  גביע אמריקה ,  לזירת הבוץ של שניים מהאגואים הגדולים ביותר בעולם העסקים - לארי אליסון ,  מייסד ויו"ר אורקל ,  שמככב ברשימת עשירי העולם של פורבס במקום הרביעי עם הון של 22.5 מיליארד דולר  ( נכון ל-2009 )  ,  וארנסטו ברטרלי ,  מיליארדר הביוטכנולוגיה משווייץ .  בשנים האחרונות נהפך המרוץ - שבו מתחרות יאכטות ענק באורך 90 מטר שנבנו בטכנולוגיה חדשנית - להזדמנות של השניים להתחרות זה מול זה ,  לעיני העולם ,  בשאלה למי יש גדול ומהיר יותר .  אלא שהמרוץ ה-33 במספר ,  שאמור היה להיפתח ביום שני השבוע ,  נכנע לכוח גדול יותר משל אליסון וברטרלי גם יחד - הרוח .  ופשוט סירבה לנשוב והביאה לדחיית המרוץ - עד אשר ישובו הרוחות לנשב .  נכון לזמן כתיבת הכתבה ,  היאכטות עדיין עמדו מושבתות בנמל בשל הרוח הסוררת .  גביע אמריקה הוא טורניר הספורט הוותיק בעולם .  הוא נוסד ב-1851 ומאז התקיים באופן בלתי סדיר 32 פעמים ,  בכל פעם באתר שיט אחר .  במרוץ זה מתחרים המועדון או הקבוצה המחזיקים בגביע מול 8-10 קבוצות שנבחרו במרוצי מוקדמות .  מרוצי היאכטות נחשבים לספורט אלגנטי ,  שבו מועדוני שיט ותיקים מפגינים את מיומנותם בהשטת ספינות גדולות .  אך בשנים האחרונות נהפך גביע אמריקה לזירת דמים בשל כניסתם של אליסון וברטרלי לתחרות ,  חמושים בממון אדיר .  אליסון וברטרלי אינם המיליארדרים הראשונים שמשתתפים בתחרות - ב-1977 זכה בגביע איל התקשורת טד טרנר ,  שזכה בגביע כסקיפר היאכטה קורייג'ס .  אך הם לקחו את המרוץ לבית המשפט - והפכו על ראשם את חוקי התחרות ,  הבהילו את נותני החסויות והרחיקו את אוהדי המרוץ .  הפסיכופת נגד הדורסני המאבק המשפטי בין השניים החל ב-2007 .  אליסון ,  66 ,  מייסד חברת התוכנה העסקית הגדולה בעולם ,  ידוע בעולם העסקים והטכנולוגיה כמנהל שחצן ,  נרקיסיסטי ,  שנאבק מול מתחריו בכל דרך אפשרית .  כך ,  כשיצא אליסון להשתלט על חברת התוכנה המתחרה פיפלסופט ,  הוא כונה על ידי המנכ"ל קרייג קונווי  " פסיכופת ".  בתגובה ענה אליסון כי אם היה רואה את קונווי וכלבו מטיילים יחד והיה לו כדור אחד ברובה ,  הוא לא היה יורה בכלב .  אליסון ,  שייט ותיק ,  הקים את קבוצת השיט אורקל ב-2003 כדי להתחרות בגביע אמריקה ,  והפסיד לברטרלי .  ב-2004 צירף אליו את ב.מ.וו כנותנת חסות ושינה את שם הקבוצה לב.מ.וו אורקל .  ב-2007 התחרתה ב.מ.וו אורקל שוב ,  אך הפסידה בחצי גמר המוקדמות .  ברטרלי ,  44 ,  ירש את חברת הביוטכנולוגיה השווייצית סרונו מאביו כשהיה בן 31 ,  ומכר אותה לחברת מרק הגרמנית .  סרונו היתה בעלת השליטה באינטרפארם הישראלית .  תרופת הרביף שפיתחה סרונו לטיפול בטרשת נפוצה מתחרה בקופקסון של טבע .  ב-2000 הקים ברטרלי חובב השיט את קבוצת השיט אלינגי .  ב-2003 השתתף לראשונה בגביע אמריקה ,  ובעזרת השקעה של 90 מיליון דולר חטף את הגביע מידי נבחרת ניו זילנד .  ברטרלי התבלט כמתחרה דורסני משום שנהג לגייס שייטים מקבוצות שונות ,  בניגוד למקובל בענף .  ברטרלי השתתף בשיוטים באופן פעיל בתפקידים שונים ,  בהם נווט .  קבוצתו חזרה וניצחה ב-2007 .  בזכות העובדה שהשיב את גביע אמריקה לאירופה לראשונה מאז 1857 ,  קיבל את אות לגיון הכבוד מנשיא צרפת ניקולא סרקוזי ואות כבוד דומה מידי נשיא איטליה ג'ורג'יו נפוליטאנו .  זה הוא התחיל על אף שאליסון מחרחר הריב עשה את המהלך המשפטי הראשון ,  ניתן לזהות את שורשי המחלוקת בצעדים שעשה ברטרלי .  לגביע אמריקה אין חוקים ברורים .  חוקי התחרות מתבססים על  " שטר המתנה "  משנת 1887 ,  שקבע את החוקים הבסיסיים למרוץ .  הרעיון שעמד מאחורי המסמך היה ליצור תחרות ידידותית בין מדינות זרות .  מי שקובע את חוקי המרוץ בפועל הוא הקבוצה המנצחת .  כך קרה שלאחר זכייתו של ברטרלי ב-2007 ,  הוא החליט כי בגביע הבא יתחרו ספינות גדולות יותר - ובכך פסל מהתחרות 100 יאכטות של מועדונים שהיו כשירים להתחרות עד אותה שנה .  ברטרלי הכריז עוד כי דרישות הגודל והמפרט החדשות יוכרזו רק בסוף 2007 - ובכך העניק לקבוצה שלו שישה חודשים עודפים להתחיל בתכנון הספינה שלה .  בנוסף ,  הוא קיצר את טווח הזמן שיש בין התחרויות לשנתיים ,  וגביע אמריקה ה-33 נקבע ל-2010 .  מה שהקפיץ את אליסון לבית המשפט ,  חמוש במיטב עורכי הדין ,  היתה בחירתו של ברטרלי ,  בהתאם לתקנון התחרות ,  במתחרה שלדעת אליסון לא היה כשיר להתחרות .  אליסון תבע ,  ניצח ,  הפסיד בערעור וניצח בערעור חוזר .  בית המשפט קבע כי קבוצת אורקל של אליסון תהיה המתחרה היחידה נגד ברטרלי .  כמו כן טען אליסון כי התקנון הטכני מונע ממנו להתחרות ביאכטה שתיכנן לבנות - ובית המשפט התיר לו להתחרות ביאכטת החלומות שלו .  אליסון לא ביזבז את זמנו ובנה יאכטה שעיתוני הספורט כינו  " כוכב המוות "   ( על שם כוכב המלחמה של האימפריה ב"מלחמת הכוכבים ")  .  המאבק המשפטי הוליד מערכת כללים סבוכה בנוגע למפרטים הטכניים של הספינות ולכללי התחרות ,  אבל תוצאת הלוואי הקשה יותר היא שאליסון וברטרלי גררו את ענף הספורט הג'נטלמני והנינוח אל בית המשפט והמדיה ,  הכפישו זה את זה ככל האפשר והבריחו נותני חסויות ואוהדים .  היקף החסויות ,  שהגיע ל-200 מיליון דולר ב-2007 ,  צנח ל-11 מיליון דולר בלבד ב-2010 .  פסיקת בית המשפט איפשרה למרוץ לצאת לדרך השנה .  בינתיים הספיקו אליסון וברטרלי להתכתש מעלי דפי העיתונים ,  כאשר ברטרלי נהנה לנגח את אליסון על כך שאין בכוונתו השתתף בשיט הפותח של המרוץ . " נראה שהוא לא מוכן להיות על הסירה שלו ",  אמר ברטרלי ,  המשמש הגאי בצוות שלו . " זה מצער ,  אני מניח .  זכייה בגביע אמריקה עבור שייט פירושה להיות על הסיפון ".  דוברת צוות השיוט של אליסון אמרה כי לכל אורך הדרך התוכנית היתה שהוא לא יימצא על הסירה אם יהיו רוחות קלות ,  שדורשות מספר מצומצמם של אנשי צוות . " זה מה שקרה ביום שני ",  היא אמרה ,  והוסיפה כי אליסון מצפה להשתתף במרוץ בהזדמנות אחרת .  ברטרלי לא הפסיק לעקוץ ואמר כי הוא שמח להיות במים ,  גם אם המרוץ אינו מתקיים . " בכל פעם שאני עולה לסירה שלי ,  אני נעשה מאושר ",  אמר .  בינתיים ,  גם לשייטים שהתייצבו על סיפון היאכטות לא היה מה לעשות .  לעת עתה ,  הרוח לא מוכנה לנשוב בכיוון הנכון ובעוצמה הרצויה ,  ואותה ,  לצערו ,  אליסון לא יכול לתבוע בבית המשפט .  היאכטות הטובות בעולם >  >  תסמכו על לארי אליסון שבכל מה שקשור לטכנולוגיה הוא יתאמץ להגיע לחזית הקידמה ואף צעד אחד לפניה .  אך ארנסטו ברטרלי מעניק לו קרב הגון :  שתי היאכטות שאמורות להתחרות בתחרות גביע אמריקה השבוע ,  17-usa של אליסון ואלינגי 5 של ברטר לי ,  הן יאכטות המרוץ הגדולות והמתקדמות בעולם .  הן מצוידות במפרשים ענקיים ,  בנויות מחומרים מרוכבים קלים ומתקדמים .  הן מסוגלות להגיע למהירויות של 30 קשר  ( 56 קמ"ש )  והן שבירות להפליא .  17-usa של אליסון ,  שנבנתה והושקה ב-2008 ,  היא טרימראן - כלי שיט המורכב משלושה גופי ציפה .  מפרשה הענקי ,  wing sail ,  עשוי מחומר מרוכב קשיח שמזדקר לגובה של 223 רגל  ( 68 מטר )  ונראה כמו כנף של מטוס סילון גדול .  הוא תוכנן באמצעות תוכנת מחשב המשמשת לעיצוב כנפי מטוס ,  והוא המפרש הגדול ביותר מסוגו שנבנה מעולם .  אורך היאכטה הוא 90 רגל ,  בדומה ליאכטה הלא-פחות משוכללת שבנה ברטרלי - בעלת שני גופי ציפה  ( קטמראן )  ,  ומפרשיה עשויים מחומר גמיש ובעלת תורן בגובה 62 מטר .  על שתי היאכטות מפוזרים מאות חיישנים המשדרים נתונים על העומס והלחץ המופעלים על חלקי היאכטה השונים למסכים בחדר ההגאים .  הסיבה לכך היא שאם חלק גדול יישבר ביאכטה - היא תתפרק .  כך ,  אחד האתגרים העיקריים במרוצי ספינות אלה הוא להגיע לקו הסיום עם יאכטה שלמה .
 
רוח קרב 
כבר שנתיים שהמיליארדרים לארי אליסון וארנסטו ברטרלי נאבקים זה בזה בבתי משפט סביב גביע אמריקה - מרוץ היאכטות היוקרתי בעולם  ?  השבוע סוף-סוף נפתר המאבק המשפטי והשניים היו אמורים לשוב להתחרות במים ,  אבל אז באה הרוח ,  שאותה הם עדיין לא תבעו ,  והרסה הכל  ?  כך חירבו 

