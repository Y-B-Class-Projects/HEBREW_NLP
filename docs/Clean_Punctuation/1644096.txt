סגן השר ליצמן : " אתפטר לפני שאעביר קברים "
 סגן שר הבריאות יעקב ליצמן חזר והביע היום את התנגדותו להעברת קברים לצורך בניית חדר מיון ממוגן בבית החולים ברזילי באשקלון . " אם זה היה באירופה ,  היו צועקים 'אנטישמיות' "
 בראיון למהדורה המרכזית עם מרדכי לביא ברדיו קול-חי 93fm אמר הערב  ( שלישי )  סגן שר הבריאות ,  ח"כ יעקב ליצמן כי אם יורה בית-המשפט על פינוי הקברים מהשטח עליו מבקש בית החולים ברזילי באשקלון להקים חדר מיון ממוגן ,  בכוונתו להתפטר מתפקידו . " חד משמעית  ,  לא אעביר שום קברים ,  גם עם בג"ץ .  אני אעדיף להתפטר .  אני לא אעביר קברים .  נקודה ",  הדגיש ליצמן .
" אם היו רוצים להעביר קברים בפולין או בהונגריה אפילו בשביל בית-חולים ,  היו צועקים 'אנטישמים' .  לא יכול להיות שבמדינתנו זה כן יקרה ולא אתן יד לכך ",  אמר ליצמן . " יש תוכנית אלטרנטיבית שמקובל על חברה קדישא ועליי ,  והייתה מקובלת גם על ראש הממשלה הקודם ,  אהוד אולמרט ומנכ"ל משרדו ,  רענן די נור .  לפני שנתיים הוקמה ועדת מנכ"לים עם משרד הבריאות דאז והם החליטו על אותו מקום שאני מייעד אותו היום לחדר המיון הממוגן .  משום מה לא עשו מאז כלום - לא משרד הבריאות ולא בית-החולים ,  כנראה שזלזלו וצחקו ..  .  אני באתי כאן ואמרתי - מה שסוכם אז ,  מקובל עלי וזה מה שיהיה .  לא אתן שנתחיל להבעיר את המדינה ",  סיכם .
 ליצמן הביע את התנגדותו לבניית חדר המיון כבר לפני מספר חודשים .  בדיון שהתקיים בעניין בוועדת העבודה ,  הרווחה והבריאות של הכנסת הצהיר ליצמן : " לא אתן להעביר קברים בישראל ,  וגם הרבנות הראשית לא תיתן .  אני מתחייב להאיץ את פתרון הבנייה על מגרש החנייה ולדאוג להשלמת העלויות הכרוכות בכך ". 

סגן השר ליצמן : " אתפטר לפני שאעביר קברים "
 סגן שר הבריאות יעקב ליצמן חזר והביע היום את התנגדותו להעברת קברים לצורך בניית חדר מיון ממוגן בבית החולים ברזילי באשקלון . " אם זה היה באירופה ,  היו צועקים 'אנטישמיות' "
 
