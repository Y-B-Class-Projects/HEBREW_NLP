שנה לאחר אישורה של אמנת ליסבון :  צרפת וגרמניה רוצות להגדיר מחדש את חוקי האיחוד האירופי
שתי המעצמות האירופיות מעוניינות לפתוח מחדש את האמנה ,  מה שעלול לפתוח מאבקים ממושכים באיחוד
שנה לאחר שאמנת ליסבון אושרה במשאל עם שני באירלנד ,  צרפת וגרמניה מעוניינות לבצע שינויים נוספים בהסכם המסדיר את פעילות האיחוד האירופי .  היום יתכנסו ראשי המדינות של 27 מדינות האיחוד האירופי לפסגה בת יומיים שמטרתה להסכים על מסגרת תקציבית חדשה .  אך הסכם של הרגע האחרון בין שתיים מהכלכלות החזקות באיחוד גרם לזעם ומתיחות ביבשת.המתיחות תעמיד למבחן את יכולתן של צרפת וגרמניה להשיג את יעדיהן ,  למרות ההתנגדות הנרחבת .  החלטתן לפתוח מחדש לדיון את האמנה ,  שחבלי הלידה שלה היו קשים לאין ערוך ,  הובילה לתגובות חריפות .  ויויאן רדינג ,  נציבת המשפטים של האיחוד האירופי ,  ונציגת בריטניה ,  אמרה כי ההצהרה של שתי המדינות חסרת אחריות ,  והזכירה להן שהאיחוד האירופי מורכב מ-27 מדינות .  כתריסר מדינות הביעו הסתייגות משינוי ההסכמים ,  במפגש שרי האוצר שנערך השבוע.בהצהרה של גרמניה וצרפת ,  שהתבצעה בדוביל ,  צרפת ,  הסכימה צרפת לתמוך בשינוי באמנה האירופית ,  ואילו גרמניה הסכימה לתמוך בקריאה הצרפתית לרכך את ההצעות להעניש מדינות הכושלות בהגבלת התקציב שלהן .  קאנצלרית גרמניה ,  אנגלה מרקל ,  טוענת כי שינוי האמנה נחוץ על מנת להקים מנגנון קבוע לתמיכה במדינות גוש היורו הקרובות לחדלות פרעון וליצירת הליך מסודר להתמודדות עם מצב של חדלות פירעון .  אך כיוון שכל שינוי באמנה דורש את אישור כלל החברות באיחוד האירופי ,  קיים חשש כי יהיה קשה לאשרם במשאלי עם.מרקל טוענת כי גרמניה אינה מוכנה לתמוך בסיוע נוסף כמו זה שניתן מוקדם יותר השנה ליוון ,  הלוואה בסך 110 מיליארד יורו שעיקר מימונה נפל על כתפי גרמניה .  נוסף על הסיוע ,  הוקמה קרן יציבות פיננסית בהיקף 440 מיליון יורו ,  שגרמניה אחראית גם לחלק גדול ממימונו .  שני מגנוני הלוואה אלה תקפים עד 2013 ,  וגרמניה מעוניינת ביצירת מנגנון מסודר בטרם יפו תוקפם .  המנגנון בו מעוניינת גרמניה אמור לאותת למשקיעים כי גם הם ישאו באחריות לפשיטת רגל של מדינה ,  ולא רק משלמי המסים של האיחוד האירופי .  אך רעיון זה שנוי במחלוקת ,  ועם מתנגדיו נמנה גם נגיד הבנק המרכזי של אירופה  ( ecb )  .  עוד מעוניינות צרפת וגרמניה כי ממדינות על סף חדלות פרעון יישללו זכויות ההצבעה בועדת השרים .  מהלכים שכאלו דורשים שינוי באמנות המגדירות את המוסדות האירופיים.באיחוד האירופי חוששים כי ניסיונן של צרפת וגרמניה יערער את יציבות האיחוד ,  שהיה עסוק במלחמות פנימיות במשך עשור ,  בדרך לאישור אמנת ליסבון ,  שנכנסה לתוקפה ב-2009 לאחר מאבקים מרים .  מדינות כמו יוון ,  איטליה ,  פורטוגל ,  ספרד ואירלנד ,  שלכולן חובות וגירעונות גדולים ,  צפויות להתנגד לשלילת זכויות ההצבעה .  לפי הערכות ,  גם הולנד ובריטניה צפויות להתנגד להצעה זו . " האם אתם באמת מאמינים כי ראש ממשלת אירלנד יכול לפנות לעמו ולומר להם להצביע על שלילת זכויות ההצבעה שלהם ?  ",  אמר דיפלומט באיחוד האירופי השבוע .
 
שנה לאחר אישורה של אמנת ליסבון :  צרפת וגרמניה רוצות להגדיר מחדש את חוקי האיחוד האירופי
שתי המעצמות האירופיות מעוניינות לפתוח מחדש את האמנה ,  מה שעלול לפתוח מאבקים ממושכים באיחוד

