שר התמ"ת בן אליעזר בתערוכת הסלולר :  תעשיית התקשורת בישראל הינה חוד החנית של התעשייה הישראלית
השר שחנך את הביתן הישראלי בתערוכה בברצלונה :  תעשיית התקשורת בישראל מהווה 17% מהתמ"ג ו-8% מהייצוא
השר בנימין בן אליעזר חנך את הביתן הישראלי של חברות התקשורת ,  בתערוכת הסלולר בברצלונה .  השנה השתתפו במסגרת הביתן כ-70 חברות תקשורת ,  כאשר בשנה הקודמת השתתפו כ-44 חברות בלבד . " להביא לחברות הישראליות המשתתפות כאן אלפי פגישות זוהי הצלחה בקרב לא פשוט .  כולנו רואים כאן את התחרות העזה הניטשת על הלקוח "  - אמר השר בן אליעזר .  בן אליעזר אמר כי ישראל ממוקמת במקום הראשון בעולם בהשקעה במו"פ ביחס לתמ"ג . " אנחנו מדורגים במקום השני בעולם בזמינות מדענים ומהנדסים .  וענף קרנות הון הסיכון הישראלי נמצא במקום שלישי בעולם .  תעשיית התקשורת בישראל הינה חוד החנית של התעשייה הישראלית ,  כאשר היא מהווה 17% מהתמ"ג ו-8% מסך הייצוא הישראלי .  כמדינה חשוכת אוצרות טבע ,  הנדרשת להישען על פיתוחים טכנולוגיים כדי לקיים יתרון תחרותי בעולם גלובלי ,  צמחה בישראל תעשיית תקשורת משגשגת ופורחת ",  הסביר השר .
 
שר התמ"ת בן אליעזר בתערוכת הסלולר :  תעשיית התקשורת בישראל הינה חוד החנית של התעשייה הישראלית
השר שחנך את הביתן הישראלי בתערוכה בברצלונה :  תעשיית התקשורת בישראל מהווה 17% מהתמ"ג ו-8% מהייצוא

