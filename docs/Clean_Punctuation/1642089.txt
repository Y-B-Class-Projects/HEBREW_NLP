בגלל ויכוח על מיליון שקל - פרויקטים של מיליארדים יתעכבו למשך שנים 
המדינה ביטלה את חוזה הזיכיון של שפיר הנדסה לסלילת כביש 531 .  הביטול יעכב גם את השלמת פרויקט הנתיב המהיר לתל אביב
 >  >  משרדי האוצר והתחבורה הודיעו אתמול לחברת שפיר הנדסה על ביטול חוזה הזיכיון עימה בפרויקט כביש הרוחב 531 .  זאת ,  לאחר שנציגי שפיר ביקשו לדחות את קיום הדיון שאמור היה לעסוק בביטול החוזה בהסכמה .  בעקבות זאת ,  הודיעו לשפיר הסגן הבכיר לחשב הכללי ,  אבי דור ,  וסמנכ"ל התשתיות במשרד התחבורה ,  יצחק זוכמן ,  על חילוט מלא של כל הערבויות הבנקאיות שהפקידה  " נוכח הנזקים הכבדים שנגרמו למדינה בעקבות הפרתו היסודית של חוזה הזיכיון והמתווה בידי הזכיין ".  ערבויות אלה מסתכמות בכ-34 מיליון שקל .  המדינה הוציאה הוראת חילוט - ואולם הכסף יועבר מהבנקים רק בעוד שבוע ,  מה שמותיר סיכוי נוסף למשא ומתן בימים אלה .  במשרדי האוצר והתחבורה ידונו במקביל במהלך הימים הקרובים בשתי חלופות :  פנייה אל חברת דניה סיבוס שהגיעה למקום השני במכרז ,  כדי שתבצע את הפרויקט במקום שפיר - ולחלופין פרסום מכרז חדש לביצועו כפרויקט קבלני .  כפי שנחשף ב-themarker ,  המדינה החליטה על ביטול הסכם הזיכיון עם שפיר שנה וחצי לאחר שזו זכתה במכרז הממשלתי לביצוע הפרויקט בהיקף כולל של כ-2.4 מיליארד שקל .  אתמול בבוקר היו אמורים הצדדים להיפגש כדי לסכם על מתווה פשרה לפיו הזיכיון יבוטל בהסכמה ,  כששפיר תתחייב שלא לתבוע את המדינה בגין הביטול ,  ומנגד תשיב המדינה לשפיר את ערבויות הזכיין שהפקידה .  שפיר דרשה מהמדינה להשיב לידיה סכום נוסף של מיליון שקל שחולט לפני כחודשיים ,  בעקבות אי עמידתה של שפיר בלוח הזמנים לתכנון הפרויקט .  המדינה סירבה להשיב סכום זה - ובתגובה ביקשה שפיר לדחות את הדיון שתוכנן אתמול .  המשא ומתן התפוצץ ,  והסיכוי לפשרה פחת כישלון המשא ומתן שהביא להכרזה חד-צדדית על ביטול הסכם הזיכיון ,  פוגע למעשה בסיכוי הפשרה בפרויקט המקביל של שפיר מול המדינה - הנתיב המהיר לתל אביב .  זאת ,  חודשיים לאחר שהגישה שפיר בקשה לאשר לה להכריז על ביטול הפרויקט - מהלך שגרר את הפסקת העבודות בפרויקט ,  ופתיחת בוררות בין הצדדים .  לפי מתווה הפשרה שהוצע בפרויקט זה ,  תסכים המדינה לדחות את מועד סיום הפרויקט לאוקטובר 2010 וכן להגדיל את רשת הביטחון שתעניק לזכיינית ולמממנים בעקבות קיצור 600 מטר מתוואי הנתיב .  זאת ,  בתמורה לדחיית האופציה שניתנה לשפיר לביצוע פרויקט הנתיב המהיר לירושלים - וכן ויתורה של שפיר על הגשת תביעות עתידיות נגד המדינה גם בפרויקט זה .  ואולם ,  פיצוץ המשא ומתן בין הצדדים לגבי הפרויקט המקביל בכביש 531 הפחית את סיכויי הפשרה והצדדים ימשיכו בהליך הבוררות שהחל בחודש שעבר - בעוד הפרויקט מוקפא עד לסיומו .  משפיר נמסר בתגובה : " לצערנו ,  המדינה חזרה בה מהמתווה שעליו סוכם לגבי פרויקט 531 .  שפיר רואה את המכתב שנשלח היום מטעם המדינה כחלק מהמגעים בין הצדדים ,  ומשא ומתן מתנהל על השולחן ולא על גבי דפי העיתון .  בכל מקרה ,  מועד הסגירה הפיננסית לפרויקט הוא ה-20 במאי ,  לכן לא נותר לשפיר אלא לתהות על המכתב שנשלח מאת המדינה ,  שמתבסס על הנחה עתידית ,  ולא על מציאות קונקרטית ". 

בגלל ויכוח על מיליון שקל - פרויקטים של מיליארדים יתעכבו למשך שנים 
המדינה ביטלה את חוזה הזיכיון של שפיר הנדסה לסלילת כביש 531 .  הביטול יעכב גם את השלמת פרויקט הנתיב המהיר לתל אביב

