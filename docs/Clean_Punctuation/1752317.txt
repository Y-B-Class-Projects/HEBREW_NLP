מכבי פ"ת-הפועל חיפה 3:2 ,  שירזי : " נחגוג עם מים "
 עדן בן בסט  ( 15 ,  50 )  וחנן ממן  ( 75 )  סידרו ניצחון ראשון לאדומים אחרי חמישה משחקים .  גולן  ( 19 )  ומרינקוביץ'  ( 61 )  איזנו זמנית
הפועל חיפה גברה הערב  ( שבת )  2:3 על מכבי פתח תקוה ,  חלפה על פניה בטבלה ועלתה למקום השביעי כשבאמתחתה 14 נקודות לעומת 13 של יריבתה .  הניצחון הזה הגיע דווקא אחרי שבוע מלא בכותרות שליליות על פרשת זרם המים בקרית חיים .  לעומת זאת ,  במכבי פתח תקוה נהנו בעיקר ממחמאות לטריו ההתקפי עומר גולן-עומר דמארי-טל בן חיים והעבודה עם הצעירים שנעשית במועדון .  
אלא שמחמאות לחוד ותוצאות לחוד .  הפועל חיפה הגיעה נחושה ואחרי ה-0:0 נגד מכבי תל אביב ,  הצליחה למצוא גם את הרשת .  עדן בן בסט וחנן ממן ניצלו טעויות מביכות בהגנת המארחים והענישו בהתקפות מתפרצות קטלניות .  פתח תקוה עוד הצליחה לאזן פעמיים ,  אבל נשארה ללא הנקודות .  שתי הקבוצות ,  מהסימפטיות שמציגה הליגה העונה ,  התמקמו במקומות השביעי והשמיני וימשיכו להיאבק בשיפולי הפלייאוף העליון .  והן בהחלט מסוגלות להיות שם .  
מאמן הפועל חיפה ניצן שירזי אמר בסיום : " למכבי פתח תקוה יש התקפה קטלנית ,  אבל אנחנו מצדנו השלמנו שבוע טוב אחרי התיקו נגד מכבי תל אביב ".  על העובדה שהמים חזרו למתקן האימונים בקרית חיים אמר : " במקום שמפניה נחגוג עכשיו עם מים ".  
מאמן מכבי פתח תקוה פרדי דוד הוסיף : " יש ימים בכדורגל שכלום לא הולך ,  וזה אחד מאותם ימים .  ימים כאלה צריך לעבור ולחשוב איך מנצחים את המשחק הבא ". 
המארחים היו מסוכנים יותר בפתיחה ,  אבל ספגו בהתקפה מתפרצת בדקה ה-15 .  חנן ממן התנהל באגף השמאלי ומצא את עדן בן בסט שהרשית .  השוויון הגיע תוך ארבע דקות בלבד כתוצאה משיתוף פעולה נהדר בהתקפת פתח תקוה .  דמארי הכניס כדור לגולן ,  שהכניע את קאלה .  
פתח תקוה חיפשה מהפך בפתיחת המחצית השנייה ,  אך ההגנה האיטית שלה ביצעה טעות ואפשרה לבן בסט להשלים צמד בדקה ה-50 .  אלא שגם הפעם השוויון לא החזיק מעמד זמן רב .  בדקה ה-61 נכנס נבוישה מרינקוביץ' למשחק ובנגיעה הראשונה בכדור ירה כדור חופשי מ-20 מטרים לרשת של דרשלר וקבע 2:2 .  נגמר ?  הצחקתם את חיפה .  בדקה ה-75 ניצל ממן טעות חמורה של מגמאדוב וקבע 2:3 לאורחים .  
הרכב מכבי פתח תקוה :  רובי לבקוביץ' ;  אורי אוזן ,  מוראד מגמאדוב ,  ג'ו ביזרה ,  קובי גנון ,  יוסי אופיר  ( דובב גבאי ,  78 )  ,  סבסטיאן סנסוני  ( נבוישה מרינקוביץ' ,  61 )  ,  מיכאל זנדברג  ( דני פרדה ,  61 )  ,  טל בן חיים  ( הורחק ,  86 )  ,  עומר גולן ,  עומר דמארי .
 הרכב הפועל חיפה :  טברטקו קאלה ,  עומר ורד ,  סביטי ליפנייה ,  גולן חרמון ,  אייל טרטצקי ,  אושרי רואש  ( עידן ויצמן ,  65 )  ,  יוסי דורה ,  גל אראל  ( עודד אלקיים ,  85 )  ,  רן אבוקרט  ( אמיר אבו ניל ,  46 )  ,  חנן ממן ,  עדן בן בסט .
 
מכבי פ"ת-הפועל חיפה 3:2 ,  שירזי : " נחגוג עם מים "
 עדן בן בסט  ( 15 ,  50 )  וחנן ממן  ( 75 )  סידרו ניצחון ראשון לאדומים אחרי חמישה משחקים .  גולן  ( 19 )  ומרינקוביץ'  ( 61 )  איזנו זמנית

