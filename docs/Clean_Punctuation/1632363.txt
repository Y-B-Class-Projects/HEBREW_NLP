קליין : " כל סיוע שאגייאר יקבל יכול רק לעזור "
 יושב ראש הפועל ירושלים חש במצוקה של הספונסר אחרי ההפסד לאריס ביום שלישי : " הבריאות של גומא מעל הכל "
 צילום ועריכת וידאו :  נועם אשל
הפועל ירושלים ערכה היום  ( חמישי )  מסיבת עיתונאים בעקבות אישפוזו של גומא אגייאר ,  הספונסר של הקבוצה שיישאר במחלקה הסגורה בבית החולים הפסיכיאטרי על שם אברבנל בשבועיים הקרובים .  כזכור ,  על פי ההסכם היה רשאי אגייאר לרכוש 49 אחוזים ממניות הקבוצה בקיץ הקרוב ,  וכעת נראה שבמלחה יבלו קיץ נוסף בחיפוש אחרי ספונסרים חדשים .  בתוך כך בחרה משפחתו של אגייאר ,  בעצת עורך דינם ,  איתן גבאי ,  את את משרד ייעוץ התקשורת רימון-כהן-שנקמן ,  לייצג את המשפחה בפרשה .  הערב תכנס המשפחה מסיבת עיתונאים .  
דני קליין התייחס להמולה סביב אגייאר ואמר : " הופתעתי ,  אני שמח שגומא ניגש לקבל סיוע ,  זה הדבר הכי חשוב מבחינתי ,  הוא בן אדם אהוב ,  והבריאות שלו מעל הכל .  אני חושב שחלק מההחלטה שהבחור יקבל סיוע זה מה שקרה אחרי המשחק מול אריס ,  הוא התנהג כמו בן אדם חולה שצריך לקבל סיוע ".  
" שמעתי את הדיבורים שלו ,  הבנתי שמשהו מוזר ",  המשיך קליין . " כל סיוע רפואי שהוא יקבל יכול רק לעזור .  לא באנו לדבר על הקבוצה ,  הבריאות שלו חשובה מעל הכל ,  עיר שלמה צריכה לעמוד מאחוריו .  אני לא רוצה להשוות בין גומא לגאידמק ,  הבריאות של גומא מעל הכל .  דיברתי עם אנשי המשפחה ,  אם אני לא אלך לראות אותו היום אז מחר בטוח .  לבן אדם יש משפחה ,  ואנשים סביבו ,  עורך דין ורואי חשבון .  האיש נמצא בטיפול וטוב שכך ".  
" אם גומא לא היה בן אדם מדהים לא היו פה כל כך הרבה אנשים ",  סיכם קליין . " הוא בחור אחראי שנכנס לדברים קצת יותר גדולים מהפועל ירושלים .  הוא רוצה לתרום לספורט ,  ואני מניח שהוא יקבל החלטות אחראיות וגם אנחנו .  בואו נחכה שהוא יהיה איתנו בחזרה .  כולם דואגים וכולם רוצים את שובו ". 

קליין : " כל סיוע שאגייאר יקבל יכול רק לעזור "
 יושב ראש הפועל ירושלים חש במצוקה של הספונסר אחרי ההפסד לאריס ביום שלישי : " הבריאות של גומא מעל הכל "
 
