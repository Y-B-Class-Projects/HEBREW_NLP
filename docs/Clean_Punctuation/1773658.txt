המינהל יפרסם 5 מכרזי קרקע להקמת 10 תחנות כוח סולאריות בנגב
ההתמחרות תהיה על מחיר הקרקע - ולא על מחיר החשמל ;  סוגיית התעריף טרם נקבעה
מינהל מקרקעי ישראל יפרסם בעוד חודש חמישה מכרזים לשיווק קרקעות בנגב אשר ייועדו להקמת תחנות כוח סולאריות - כך סיכמו אתמול מנכ"ל משרד התשתיות ,  שאול צמח ,  ומנהל מינהל מקרקעי ישראל ,  ירון ביבי .  מדובר בארבעה מתחמים עליהם יוקמו 10 מערכות פוטו-וולטאיות  ( p.v .)  בינוניות לייצור חשמל פרטי .  זאת ,  בכפוף לקבלת רישיונות ייצור מרשות החשמל - כאשר ההתמחרות תהיה על מחיר הקרקע ,  ולא על מחיר החשמל שיימכר לרשת .  עם זאת ,  המתמודדים במכרז יידרשו לעמוד בתנאי סף טכנולוגיים שיבדקו מראש.מכרזים אלה יפורסמו במסגרת מסמך המדיניות של משרד התשתיות לענף האנרגיות המתחדשות ,  אשר הקצה מכסה משוריינת ש כ-50 מגה ואט עבור מתקנים סולאריים שיוקמו באזורי תעשייה בפריפריה - בדרך של מכרזי קרקע .  מתקנים אלה ישולבו במסגרת ההסדרה המתמרצת ייצור חשמל פרטי במתקני p.v .  - אשר מציעה כיום תעריף מכירת חשמל של 1.49 שקלים לקוט"ש .  תמריץ זה מוגבל למכסה של 300 מגה-ואט ,  כאשר החל ב-2011 יופחת התעריף ב-5% בכל שנה ,  עד שנת 2014 - או לאחר מיצוי מכסה שנקבעה לכל אחת מחמש השנים :  50 ,  65 ,  85 ו-100 מגה-ואט .  לפיכך לא ברור עדיין אם ישוריין למכסת מכרזי הקרקע תעריף מסוים.מרבית המתחמים הינם בייעוד תעשייה - אך טרם שווקו .  במצפה רמון יפורסם מכרז לשיווק קרקע להקמת שתי תחנות כוח סולאריות בהספק כולל של 12 מגה-ואט .  בערד ,  יוקמו חמש תחנות בהספק כולל של 27.5 מגה-ואט .  ברמת נגב ובעברונה - יוקמו ארבע תחנות סולאריות  ( שתיים בכל מתחם )  בהספק כולל של 10 מגה-ואט .
 
המינהל יפרסם 5 מכרזי קרקע להקמת 10 תחנות כוח סולאריות בנגב
ההתמחרות תהיה על מחיר הקרקע - ולא על מחיר החשמל ;  סוגיית התעריף טרם נקבעה

