קטש : " שמח שכדיר בצד שלנו "
 מאמן גלבוע/גליל החמיא לשחקן שלו ,  והוסיף : " הוא כבר ברמות הגבוהות ".  יאור : " נצטרך לנצח ארבעה מחמשת המשחקים הבאים "
 בהפועל חולון התעסקו בימים האחרונים בעיקר סביב השמועות על הבעלים האפשרי שיצטרף למועדון .  הערב  ( ראשון )  זכו אוהדי הקבוצה לראות ולפגוש אותו ,  כשאהרן בורנשטיין ,  איש העסקים האמריקאי ,  נכח ביציע ,  אבל לצערם ולצערו ,  זה נגמר בהפסד כואב להפועל גלבוע/גליל ,  72:67 .  קבוצתו של דורסמן היתה חזק בתמונה לאורך כל המשחק ,  אבל לא הצליחה להשתלט על המשחק ,  וההפסד משאיר אותה בחלק התחתון של הטבלה .
 מנגד ,  בלגבוע/גליל נשמו בסיום הערב לרווחה .  הקבוצה נראתה רע מאוד במחזור הקודם והובסה ללא קרב למכבי תל אביב ,  אבל הערב ,  למרות תנאי האולם הלא פשוטים ,  הצליחה לצאת קבוצתו של קטש עם היד על העליונה .  מאמן הקבוצה ,  עודד קטש ,  אמר לאחר הניצחון : " היה קשה וחם לשחקנים משתי הקבוצות .  היה ברור לנו שהמשחק יתפתח בצורה כזו .  חולון משחקים עם הרבה מוטיבציה ואגרסיביות בבית .  היה קשה לנו ,  אבל נכנסו למשחק עם הרבה רצון ".  
את איש כבר לא מפתיעה הופעה נהדרת של אלישי כדיר העונה .  שחקנה הישראלי של גלבוע/גליל כבר הוציא את קבוצתו ממספר מצבים לא פשוטים ,  והיה היחידי שתפקד מול מכבי בשבוע שעבר .  הערב הוא היה הסיבה שהאורחים יצאו עם הניצחון ביד . " אין מה להתפעל מאלישי ",  אמר קטש בסיום . " הוא כבר שם ,  ברמות הגבוהות .  הוא הגיע השנה הרבה יותר בוגר ומכוון ומפה זה רק יכול להמשיך הלאה .  אנחנו מאוד שמחים שהוא בצד שלנו ".  
למרות שספגה קנס בשבוע שעבר על אי התייצבותו של המאמן מיקי דורסמן למסיבת העיתונאים בסיום המשחק ,  גם השבוע דורסמן לא נשאר ,  ואת מקומו תפס עוזר המאמן אבנר יאור : " ברמת ההגנה עשינו עבודה טובה ,  אבל לא באחוזי הקליעה .  הייתה מלחמה גדולה ,  ומאמץ של השחקנים .  אבל זה לא הספיק .  אנחנו צריכים להסתכל קדימה על מה שנשאר לנו ,  אנחנו יודעים שנצטרך לנצח ארבעה מחמשת המשחקים כדי להכנס לפלייאוף וזה הרצון שלנו .  חולון מינואר חייבת לנצח כל משחק ,  התחלנו את העונה רע מאוד ,  אבל כל השחקנים יודעים מה צריך לעשות ,  המטרות ברורות .  אני מקווה שנצליח לעמוד בהן ". 

קטש : " שמח שכדיר בצד שלנו "
 מאמן גלבוע/גליל החמיא לשחקן שלו ,  והוסיף : " הוא כבר ברמות הגבוהות ".  יאור : " נצטרך לנצח ארבעה מחמשת המשחקים הבאים "
 
