מקגריידי לא ימשיך ברוקטס
הכוכב ,  ששב מפציעה ,  מאוכזב מכמות הדקות המועטה וסוכנו סיכם על עזיבה .  ג'קסון צריך את ארטסט ,  ריברס את פירס
כוכב יוסטון רוקטס טרייסי מקגריידי לא ימשיך בקבוצה ,  כך מתברר כעת .  סוכנו של טי-מאק ,  בוב מאיירס ,  שוחח בימים האחרונים עם גורמים בהנהלת המועדון והפתרון שמסתמן באופק הוא שהפורוורד יעזוב את הקבוצה ויחזור לשיקגו על מנת לעבוד עם המאמן האישי טים גרובר .
 מקגריידי חזר לא מכבר מפציעה בברכו ,  וכאשר שאל לאחרונה את המאמן ריק אדלמן לגבי כמות הדקות הנמוכה שהוא מקבל  ( שמונה דקות בממוצע למשחק )  לא קיבל תשובה מספקת .
" אני לא מבין את התכנית של הרוקטס ",  אמר מאמן ב-NBA . " למה להחזיר אותו לשחק שמונה דקות ?  הם היו צריכים לשלוח אותו כי זה ברור שאלדמן לא רוצה אותו בקבוצה ".  אבל למרות חסרונו של מקגריידי ושל הסנטר הסיני יאו מינג ,  שני הכוכבים הגדולים שלה ,  הרי שהיא עם מאזן לא רע כלל של 13:18 .
 הלייקרס ספגו הפסד שני  ( 103:118 לפיניקס )  בשלושת משחקיהם האחרונים  ( הקודם היה בסטייפלס סנטר לקאבס )  ,  ופיל ג'קסון חלוק לגבי השאלה האם חסרונו של רון ארטסט פגע בקבוצה . " אני לא חושב שרון יכול היה לעשות משהו במשחק הזה ",  אמר ג'קסון ,  אך הוסיף , " אלא שהנוכחות שלו על הספסל הייתה עוזרת ". 
סטיב נאש ,  שסיים את המשחק עם דאבל-דאבל  ( 16 נקודות ו-13 אסיסטים )  ,  שאב עידוד מהתצוגה של הסאנס : " שיחקנו בקשיחות ועם הרבה כוח ".  נאש יודע שהקבוצה מקרטעת לאחרונה במקצת בחלק ההגנתי : " אנחנו צריכים לחזור למנטליות של האנדרדוג ". 
 *  במצב של שלוש נקודות יתרון לגולדן סטייט ו-4.4 שניות לסיום ,  החליט דון נלסון שהשחקנים שלו יבצעו עבירה על ריי אלן ,  מספר שתיים בליגה באחוזים מהקו .  אבל המהלך השתלם ללוחמים ,  כשאלן קלע רק אחת ,  מה שסידר לגולדן סטייט ניצחון ענק 99:103 על בוסטון ושני ברציפות .
" לעולם לא הפסדתי משחק כשהוריתי על מהלך כזה ",  אמר נלי בסיום . " השוו מולי פעם או פעמיים ,  אבל אני לא זוכר שהפסדתי משחק כשעשיתי זאת .  הדברים המצחיקים והמשוגעים קורים כשאתה עושה זאת ,  אבל צריך לקחת הימורים ".  
" היינו יכולים לעשות עבודה טובה יותר בהגנה ",  אמר מאמן בוסטון דוק ריברס . " חסרונו של פול פירס פוגע בנו ,  כי הוא האיש שאנחנו הולכים אליו בסיום ". 

מקגריידי לא ימשיך ברוקטס
הכוכב ,  ששב מפציעה ,  מאוכזב מכמות הדקות המועטה וסוכנו סיכם על עזיבה .  ג'קסון צריך את ארטסט ,  ריברס את פירס

