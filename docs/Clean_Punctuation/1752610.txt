עובדי מקורות וחברת חשמל מובילים עם 23 אלף שקל בחודש - השכר הממוצע במשק 8,519
לפי הלמ"ס ,  השכר הממוצע ברבעון השלישי עלה ב-3.7% ;  עובדים לא ישראלים מרוויחים 4,430 שקל בחודש
השכר בממוצע במשק באוגוסט 2010 היה 8,357 שקל ,  כך עולה מנתוני הלשכה המרכזית לסטטיסטיקה  ( למ"ס )  .  שכרם של עובדים ישראלים היה באוגוסט 8,519 שקל ,  בעוד ששכרם של עובדים מחו"ל המועסקים בישראל היה 4,430 שקל .  השכר הממוצע ביוני-אוגוסט 2010 עלה בשיעור של 3.7% במחירים קבועים ,  בחישוב שנתי .  במחירים שוטפים ,  השכר הממוצע עלה ב-4.1%.מספר משרות שכיר בישראל הגיע באוגוסט ל-3 מיליון ועוד 21 אלף משרות .  בחודשים יוני-אוגוסט 2010 חלה עליה של 2.4% בשיעור מספר משרות השכיר בחישוב שנתי.השכר הממוצע הגבוה ביותר משולם ,  לפי נתוני הלמ"ס ,  לעובדים בענפי החשמל והמים - 23,273 שקל .  במקום השני ניצבים עובדי ענף הפיננסים  ( בנקים ,  חברות ביטוח ,  בתי השקעות )  - 14,035 שקל בממוצע .  במקום השלישי - עובדי המינהל הציבורי ,  ששכרם הממוצע הוא 13,211 שקל.יתר קבוצות העובדים במשק מקבלות את השכר הממוצע הבא ,  בסדר יורד :  עובדי התעשייה - 11,737 שקל ;  עובדי התחבורה - 9,427 שקל ;  העובדים בשירותים העסקיים - 8,810 שקל ;  העובדים בשירותי הבריאות ,  רווחה וסעד - 7,689 שקל ;  עובדי הבינוי - 7,576 שקל ;  עובדי המסחר - 7,415 שקל ;  עובדי החינוך - 6,567 שקל ;  עובדי השירותים הקהילתיים - 5,872 שקל ;  עובדי החקלאות - 5,666 שקל .  במקום האחרון מדורגים העובדים בשירותי האירוח - 4,102 שקל בממוצע .
 
עובדי מקורות וחברת חשמל מובילים עם 23 אלף שקל בחודש - השכר הממוצע במשק 8,519
לפי הלמ"ס ,  השכר הממוצע ברבעון השלישי עלה ב-3.7% ;  עובדים לא ישראלים מרוויחים 4,430 שקל בחודש

