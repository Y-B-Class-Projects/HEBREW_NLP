אליפות אפריקה :  עוד צרור יריות הרעיד את אנגולה
המארחת הוליכה בבטחה 0:4 במשחק הפתיחה ,  אבל מאלי ביצעה קאמבק מהסרטים והצליחה להשוות ל-4:4 בדקת הסיום
בצל התקפת הירי על האוטובוס של נבחרת טוגו ופרישתה בעקבות מותם של שלושה אנשים ,  אליפות אפריקה ה-27 יצאה לדרך הערב  ( ראשון )  עם המשחק בין אנגולה למאלי במסגרת בית א' .  על שתי הנבחרות הופעל לחץ עצום - אחת בשל היותה המארחת ,  השנייה בשל הסגל המצוין - ומשחק הפתיחה המטורף שהסתיים ב-4:4 הראה כמה פוטנציאל קיים אצל השתיים ובעיקר כמה לחץ .  אנגולה הוליכה 0:4 עד לדקה ה-79 ,  ואז קרסה לפתע ואיפשרה למאלי לבצע קאמבק היסטרי ולהשוות בתוספת הזמן .
 האנטילופות השחורות ערכו הכנה ארוכה לקראת הטורניר ,  במטרה להמשיך את מסורת הנבחרות הביתיות ולדלג לשלב הבא ,  כשרק בארבעה מקרים לא עלתה הנבחרת המארחת לחצי הגמר .  אחרי חגיגה עם ריקודים מסורתיים בטקס הפתיחה ,  עברו שחקני אנגולה לרקוד על הדשא מול הכוכבים המדושנים של מאלי .  השער הראשון של האליפות הגיע בדקה ה-36 ,  כשפלאביו נגח לרשת כשנשאר חופשי בזמן מצב נייח של אנגולה .  שש דקות חלפו ,  והחלוץ של אל שבאב שוב כבש בנגיחה ,  הפעם בעקבות הגבהה מצד ימין .
 השערים במחצית הראשונה הורידו הרבה לחץ מהנבחרת המקומית ,  כששחקניו של סטפן קשי מן העבר השני פשוט נראו רע .  בדקה ה-67 הוכשל ג'ילברטו ברחבה ,  והוא עצמו ניגש ודייק מהנקודה הלבנה .  השופט הורה לבצע את בעיטה שוב ,  והקשר לא נכשל גם בניסיון השני וקבע 0:3 .  בדקה ה-74 קיבלה אנגולה פנדל נוסף ,  אותו התכבד מאנושו לשלוח לרשת ,  שוב בעקבות הכשלה על ג'ילברטו .  אבל שום דבר לא הכין אותנו לעתיד לבוא .
 כאן אנגולה פשוט עברה למצב הליכה ,  וסיידו קייטה ,  קשרה של ברצלונה שנכנס כמחליף בנבחרת מאלי ,  צימק בדקה ה-79 מקרוב ונתן את האות למפנה .  פרדי קאנוטה שהיה חלש מאוד ,  נזכר להופיע עם נגיחה לרשת בדקה ה-88 ,  קייטה המשיך מהאוויר את השלישי בחלוף דקה ובתוספת הזמן הגיע תורו של מוסטפה יטבארה ,  שכבש מקרוב וקבע שיוויון מדהים שנותן ספתח חלומי לאליפות הזו מבחינה מקצועית ,  בתקווה שמעתה יתרכזו שם רק בכדורגל .
 
אליפות אפריקה :  עוד צרור יריות הרעיד את אנגולה
המארחת הוליכה בבטחה 0:4 במשחק הפתיחה ,  אבל מאלי ביצעה קאמבק מהסרטים והצליחה להשוות ל-4:4 בדקת הסיום

