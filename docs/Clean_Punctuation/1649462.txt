הנחה במחירי הכרטיסים להופעה של מטאליקה
לאחר פגישה בין ראשי קמפיין החרם ומפיקי המופע בישראל ,  שנערכה ביוזמת וואלה !  תרבות ,  הגיעו הצדדים להסכמה על הוזלה משמעותית במחירי הכרטיסים .  כמה ?  כל הפרטים בפנים
המחאה עשתה זאת :  מחירי הכרטיסים להופעה של מטאליקה בישראל ירדו משמעותית ,  תודות לפגישה שאורגנה ביוזמת וואלה !  תרבות בין ראשי הקמפיין להפקת המופע בישראל .  היום  ( רביעי )  נפגשו המפיק גדי אורון וראשי הקמפיין והגיעו להסכמה על הנחה מיוחדת לשבועיים במחירי הכרטיסים .  
על פי התוכנית החדשה ,  שמופיעה גם באתר של אורון ,  מחיר כרטיס לטבעת הזהב יעמוד על 990 שקלים  ( במקום 1,200 )  ,  אזורי הכסף והארד על הדשא יאוחדו למחיר אחיד שגובהו הוא 490 שקלים  ( במקום 900 לארד ו-600 לכסף )  והכרטיסים ביציעים ינועו בין 300 ל-450 שקלים לפי קרבת המושב לבמה .  הדשא עדיין יחולק בין אזור הכסף ,  הקרוב יותר לבמה לאזור הארד ,  כששני הצדדים מדגישים כי מדובר בהפרדה בטיחותית וכל מי שיקדים לרכוש כרטיס  ימוקם באזור הכסף .  המכירה עצמה תתבצע באתר של משרד הכרטיסים  " לאן ".  
לדברי אורון ,  לא ידוע אם המחירים יעלו לאחר השבועיים .  גורמים המעורים בנושא אמרו לוואלה !  תרבות כי המחירים לא צפויים לעלות ,  אך הדבר תלוי בביקוש לכרטיסים שצפוי לעלות משמעותית .
" ההצלחה היא מטורפת ,  חסרת תקדים ומדהימה ",  אומר לוואלה !  תרבות תומר מוסמן ,  ממנהיגי המאבק יחד עם אחיו אור ורותם הורוביץ . " זו הצלחה בכך שהצרכן הצביע ברגליים ,  הראה את הנכונות שלו לפעול והראינו שפרייארים כן מתים ,  הוכחנו ששלום חנוך  שהציבור לא מטומטם והוא לא ישלם ".  לדברי מוסמן ,  ההנהלה הישירה של מטאליקה התערבה בנושא לאור המחאה שהכתה גלים ברחבי העולם ,  בין השאר באתר חברת Roadrunner הנחשב לאתר חדשות הרוק הכבד הנצפה ברשת . 
" המשא ומתן היה בדלת פתוחה ,  בנעימות ,  בלי וויכוח אלא בדיון אמיתי ",  אומר מוסמן . " גם ההנהלה עצמה של מטאליקה לקחה חלק בנושא .  אני מאושר על כך שתהיה הופעה ושהיא תהיה במחיר שווה למחיר הוגן לצרכן .  היה המון רצון טוב של הפקת מטאליקה ,  שנורא רוצה להופיע בישראל ושל הפקת המופע בישראל שרוצה להביא אותם .  לדברי אורון ,  הנהלת הלהקה עתידה להוציא הודעה לעיתונות שתסדיר את הנושא באופן סופי .  
בכך ,  אמור להסתיים קמפיין מחאה בו לקחו חלק כ-6,000 גולשים שאיימו להחרים את המופע בשל מחירי הכרטיסים שפורסמו עם ההכרזה הרשמית על קיומו .  עם הפרסום הראשוני בוואלה !  תרבות אודות המחאה ,  פנתה וואלה !  תרבות לצדדים במטרה לקיים פגישה שתביא להידיינות בין הצדדים ,  שסופה המבצע המיוחד והודעה של מנהלי הקמפיין על הפסקת החרם .  מכירת הכרטיסים כבר החלה לחברי מועדון המעריצים של מטאליקה ואילו בשבת תיפתח לקהל הרחב . " עכשיו אני בטוח הולך ",  סיכם מוסמן הנרגש את הימים האחרונים .
 
הנחה במחירי הכרטיסים להופעה של מטאליקה
לאחר פגישה בין ראשי קמפיין החרם ומפיקי המופע בישראל ,  שנערכה ביוזמת וואלה !  תרבות ,  הגיעו הצדדים להסכמה על הוזלה משמעותית במחירי הכרטיסים .  כמה ?  כל הפרטים בפנים

