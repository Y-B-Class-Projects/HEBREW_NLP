ליגה א' :  הרצליה חזרה לפסגה
הקבוצה של בני טבק גברה בקושי 1:2 על צפרירים חולון ,  והחליפה במקום הראשון את חדרה,רק 0:0 לג'ת עם עפולה
הפועל הרצליה חזרה הערב  ( שבת )  למקום הראשון בליגה א' דרום ,  אחרי שניצחה 1:2 את צפרירים חולון ,  והחליפה את מכבי השקמה רמת/חן ,  שסיימה רק ב-0:0 את משחק החוץ נגד הפועל נחלת יהודה .  אתמול טיפסה הפועל חדרה עלתה זמנית למקום הראשון לאחר שגברה 1:2 על בית"ר כפר סבא ,  בשל מזג האוויר הגשום נדחה משחק התחתית בין בני טייבה להפועל ערד .  
הפועל הרצליה - צפרירים חולון 1:2
החולונים המתאוששים עלו ראשונים ליתרון משער של ארז ללוז ,  והמקומיים התאוששו כבר בדקה ה-25 עם שער השוויון של עומר פרץ ,  ועוד לפני סיום המחצית הראשונה קבע יניב דוד את תוצאת המשחק והשאיר את שלוש הנקודות בשרון .  במחצית השנייה ראו ללוז ודני משען כרטיסים אדומים .
 הפועל חדרה - בית"ר כפר סבא 1:2 
צחי תייר הגיע לפגוש את הקבוצה בה פתח בצורה נהדרת את העונה לפני שפוטר מתפקידו .  האורחת מהתחתית נתנה פייט מצוין לחדרה ,  ששוב לא הרשימה ,  אך בסיום שייע פייגנובים וקבוצתו השיגו ניצחון נוסף .  עידן דוד ושי אבוקסיס כבשו כהרגלם למנצחים .  קובי דומר היה עם שער היתרון לכפר סבא .  
נחלת יהודה - השקמה 0:0 
אחרי התיקו במשחק העונה נגד הרצליה בשבוע שעבר ,  קיוו בשקמה לחזור למסלול הניצחונות ,  אך נחלת יהודה לא ידעה טעמו של הפסד שלושה חודשים והרצף לא נשבר גם הערב .  המארחים עמדו בפרץ למרות שסיימו את המשחק בתשעה שחקנים .  עבור נחלת הייתה זו תוצאת תיקו 0:0 חמישית העונה .  
מכבי קרית מלאכי - עירוני כפר יונה 0:2 
ניצחון חשוב לקריה שמתרחקת מהקו האדום .  יוני רביבו  ( 40 )  ואלי מזוז  ( 83 )  כבשו את השערים והנחילו הפסד לקבוצה המאכזבת של בני לם .  
שאר התוצאות :  
הפועל כפר שלם - מבשרת ציון 1:5 לכפר שלם :  דודי ליברמן  ( 5 )  ,  עדי שקרוקה  ( 22 )  ,  דודו בלולו  ( 35 )  ,  אורן דיין  ( 41 )  ,  בן מסילתי  ( 77 ) למבשרת :  אורי וורנר  ( 86 ) 
עירוני נתיבות - מכבי קרית גת 2:1 לנתיבות :  אלירן זראי  ( 32 ) לקרית גת :  נתנאל בן אבו  ( 65 )  ,  קובי ועקנין  ( 88 ) 
עמישב פתח תקוה - מכבי יבנה 0:0 
צפון 
משחקה של המוליכה עירוני אום אל פאחם בטירת הכרמל נדחה בשל תנאי מזג האוויר ,  אך עירוני ג'ת לא הצליחה לנצל זאת .  שבוע אחרי שהפסידה במשחק העונה ,  כשלה קבוצתו של דני ניראון במשחק הבית מול השלישית עפולה ,  וסיימה אותו ב-0:0 .  ג'ת עלתה למקום הראשון עם 46 נקודות ,  אחת יותר מאום אל פאחם שלא שיחקה .  עפולה שלישית עם 39 נקודות .  בשבת נדחה גם משחקה של הרביעית ,  מכבי כפר קרע ,  נגד מכבי טמרה .
 משחקים נוספים :
 בני ג'דידה - בני טמרה 0:1לבני ג'דידה :  מוחמד שעבן 2 .
 עירוני כרמיאל/צפת - מכבי כפר קנא 1:0לכפר קנא :  אסף דגאש 26 .
 הפועל כפר קנא - אסי גלבוע 1:2לכפר קנא :  תאמר טאטור 38 ,  נאסים טהאר 73 .  לאסי גלבוע :  אמיר דיאב 71 .
 עירוני קרית אתא - עירוני טבריה 0:2 לקרית אתא :  שי דהן  ( 67 )  ,  יוחאי כהן  ( 74 ) 
מכבי אום אל פאחם - מכבי צור שלום 1:1לאום אל פאחם :  יניב אברג'יל  ( 87 ) לצור שלום :  אדם וייר  ( 17 ) 

ליגה א' :  הרצליה חזרה לפסגה
הקבוצה של בני טבק גברה בקושי 1:2 על צפרירים חולון ,  והחליפה במקום הראשון את חדרה,רק 0:0 לג'ת עם עפולה

