שר החוץ ליברמן : " לא מתחרט על דבריי "
 ליברמן התפלא על המהומה שחוללו דבריו לפיהם נשיא סוריה יפסיד במלחמה הבאה . " אנו לא מחפשים עימות ,  אבל כששר החוץ הסורי אומר שהם הולכים לתקוף מרכזי אוכלוסין בישראל זה חציית קו אדום "
 שר החוץ אביגדור ליברמן לא מתחרט על דבריו אמש  ( חמישי )  לפיהם הנשיא הסורי ,  בשאר אסד ,  יפסיד במלחמה הבאה ויאבד את שלטונו .  בראיון לאיילה חסון ששודר בערוץ הראשון אמר ליברמן ,  כי הוא  " לא מתחרט על האופן ועל הנוסח "  בהם נאמרו הדברים .  ליברמן הביע פליאה על ההדים שעוררו דבריו . " אני חייב לציין שאני כל פעם מופתע מחדש .  כל איום שנגדנו מתקבל כאן כמובן מאליו .  צריך להבין שאנחנו לא מחפשים לא עימות עם סוריה ולא חיכוך ,  אבל כששר החוץ הסורי אומר שהם הולכים לתקוף מרכזי אוכלוסין בישראל זה חציית קו אדום ".  
ליברמן הוסיף כי הוא  " מקווה שהמסר לסוריה הובן .  זה לא רק המסר של וואליד מועלם .  באותו ערב אחריו הופיע אסד בעצמו ונתן את אותו מסר בנוסח אחר .  היתה פה חציה של קו אדום שמעולם לא ראינו כמותו .  איום ישיר לתקוף מרכזי אוכלוסין .  מה שנאמר נאמר בעיתוי נכון ובמינון הנכון .  אני לא מתחרט על האופן ועל הנוסח .  כל מדיניות ההתרפסות ,  מה היא נתנה ?  יצאנו מגוש קטיף ,  מה קיבלנו בתמורה ?  חמאס ועופרת יצוקה ". 
בהתיחסו למשא ומתן עם סוריה ,  אמר ליברמן כי הוא אינו מוכן לוותר על רמת הגולן . " אמרנו מהיום הראשון שאנחנו מוכנים למשא ומתן ישיר ללא תנאים מוקדמים .  אני אמרתי שאני לא מוכן לקבל תכתיב מראש מה תהיה התוצאה של המשא ומתן .  אני חושב שרמת הגולן חייבת להיות חלק ממדינת ישראל .  כמו שסוריה ויתרה על החלום של סוריה הגדולה ופתחה שגרירות בלבנון ,  כך אין שום סיבה שזה לא יהיה במקרה שלנו ". 
על שיחת ההבהרה שניהל עם ראש הממשלה לאחר דבריו אמר כי  " היתה שיחה עניינית ויצאה הודעה משותפת .  אנחנו מכירים זה את זה יותר מיום אחד ואין פה חשש להגיד דברים אחד לשני בצורה הכי כנה ".  לשאלה האם ראש הממשלה נזף בו על הדברים שאמר ,  השיב לא .  על הפרסום לפיו ארה"ב ביקשה הבהרה על דבריו השיב : " לא ידוע לי שארה"ב ביקשה הבהרה ". 
ליברמן הוסיף כי הוא  " מדבר ברור .  אני לא מזגזג לא משנה את עמדותיי .  כל מי שבחר ידע בדיוק מה הוא בחר .  אני הולך לפי אותם קווי יסוד .  אנחנו רוצים שלום אמת והדרך לשלום אמת היא ארוכה .  אני בעד שיחות עם הפלסטינים ".  
ליברמן מתח ביקורת על קודמיו בתפקיד והתייחס לתדמיתו בעיני הציבור . " אני עוסק במדיניות חוץ ולא ביחסי ציבור .  חלק גדול מקודמיי עסקו רק ביחסי ציבור ולא במדיניות חוץ ",  אמר .
 
שר החוץ ליברמן : " לא מתחרט על דבריי "
 ליברמן התפלא על המהומה שחוללו דבריו לפיהם נשיא סוריה יפסיד במלחמה הבאה . " אנו לא מחפשים עימות ,  אבל כששר החוץ הסורי אומר שהם הולכים לתקוף מרכזי אוכלוסין בישראל זה חציית קו אדום "
 
