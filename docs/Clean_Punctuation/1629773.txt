ברגותי :  זה הזמן להחלטות אמיצות עם ישראל
ח"כ א-סנע נפגש עם מרוואן ברגותי בכלא השרון ,  על רקע סרובה של ישראל לשחררו במסגרת עסקת שליט .  ברגותי : " 2010 צריכה להיות שנת הפיוס הפנים פלסטיני "
 ח"כ טלב א-סנע  ( רע"מ-תע"ל )  נפגש היום  ( חמישי )  עם בכיר פתח מרוואן ברגותי בכלא השרון ושוחח עימו על תהליך השלום בין ישראל לפלסטינים ועל המשבר הפוליטי בין פתח לחמאס .  ברגותי אמר לח"כ א-סנע כי  " לאחר יותר מ-15 שנים של משא ומתן בין ישראל לפלסטינים ,  אין מקום לפגישות נוספות .  הגיע הזמן להחלטות אמיצות ". 
ברגותי אמר עוד כי הוא מאמין ששנת 2010 תהיה  " שנת הפיוס הפנים-פלסטיני ".  הוא הוסיף כי  " הבסיס לשלום בין ישראל לפלסטינים הוא סיום הכיבוש והקמת מדינה פלסטינית עצמאית לצד מדינת ישראל ". 
ח"כ א-סנע אמר בתום הביקור כי ברגותי ,  הנמצא בכלא מאז שנת 2005 ,  הוא מנהיג אשר נבחר בבחירות דמוקרטיות . " ברגותי הוא מנהיג פופולרי בקרב הפלסטינים ומקומו הטבעי מחוץ לכלא ",  ציין .  כזכור ,  לפני חמישה חודשים נבחר ברגותי כאחד מ-21 החברים בוועד המרכזי של פתח .  הוא נחשב למנהיג הפופולרי ביותר ברחוב הפלסטיני ועל פי כל סקרי דעת הקהל הפלסטינים ,  הוא היה כובש את משרת יו"ר הרשות אם היה מתמודד לתפקיד .
 ברגותי נחשב לאחד האסירים הבכירים שעליהם יש מחלוקת בין חמאס לישראל במשא ומתן לגיבוש עסקת שליט .  בנוסף לברגותי מסרבת ישראל לשחרר אסירים נוספים כדוגמת מזכ"ל החזית העממית ,  אחמד סעדאת ובכירי הזרוע הצבאית של חמאס איברהים חאמד ,  עבדאללה ברגותי ועבאס א-סייד .  חמאס הודיע השבוע למתווך הגרמני כי הוא עומד על כך שישראל תשחרר את ברגותי ואת יתר האסירים מהכלא במסגרת העסקה .
 
ברגותי :  זה הזמן להחלטות אמיצות עם ישראל
ח"כ א-סנע נפגש עם מרוואן ברגותי בכלא השרון ,  על רקע סרובה של ישראל לשחררו במסגרת עסקת שליט .  ברגותי : " 2010 צריכה להיות שנת הפיוס הפנים פלסטיני "
 
