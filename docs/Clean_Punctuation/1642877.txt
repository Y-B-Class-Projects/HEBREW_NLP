לא תמיד משתלם למכור דירה בפטור 
יש מסלולים רבים למכירת דירה בפטור ממס שבח ,  אך חשוב לבדוק אם צריך לנצל אותו
 >  >  יש כמה מסלולים המזכים בפטור ממס שבח במכירת דירה ,  וקיימות מגבלות על ניצול פטורים אלה .  לפני ניצול פטור ממס כדאי לחשב את חבות המס הצפויה .  אם המס הצפוי נמוך מאוד יש לשקול את כדאיות ניצול הפטור .  לעתים ,  לאחר ניכוי כל ההוצאות בגין הדירה ,  או הצמדת העלות לאינפלציה ,  נוצר הפסד ממכירתה ואין הכרח לנצל פטור .  אם מחליטים לנצל פטור - כדאי לבדוק איזה הוא המתאים ביותר לאותה דירה ולדירות נוספות שצפויות להימכר על ידי אותה משפחה .  יש להתייחס לבני זוג נשואים ולילדיהם עד גיל 18 כמוכר אחד .  כל הפטורים שלהלן ,  למעט הפטור החד פעמי ,  מוענקים גם לתושבי חוץ אשר השקיעו בדירות מגורים בישראל .  1 .  דירת מגורים המזכה בפטור .  הפטור מוענק רק לדירת מגורים שהיא בבעלותו של יחיד והיא ראויה למגורים ושימשה למגורים ,  לפעולות חינוך או שהיתה ריקה באחת משתי התקופות :  80% מהתקופה שבשלה מחושב השבח ,  או ארבע השנים שקדמו למכירתה .  2 .  פטור לדירה יחידה .  הדירה הנמכרת היא דירתו היחידה של המוכר ,  והוא לא מכר במשך 18 החודשים שקדמו למכירה הנוכחית ,  דירת מגורים אחרת בפטור ממס כדירה יחידה ובארבע השנים שקדמולמכירה לא היתה לו בעת ובעונה אחת יותר מדירת מגורים אחת .  3 .  פטור כל ארבע שנים .  המוכר לא מכר בארבע השנים שקדמו למכירה הנוכחית דירת מגורים אחרת בפטור ממס .  4 .  פטור לדירה יחידה שנתקבלה בירושה .  הפטור מוענק לבן זוגו של המוריש ,  לצאצא ולבן זוגו של צאצא של המוריש בתנאי שלפני פטירתו המוריש היה בעליה של דירת מגורים אחת בלבד ואילו היה המוריש עדיין בחיים ומוכר את הדירה ,  היה פטור ממס .  5 .  פטור חד פעמי לשתי דירות .  פטור חד פעמי מוענק פעם בחיים למוכר תושב ישראל  ( ולא חל על תושבי חוץ )  המוכר שתי דירות קטנות לצורך רכישת דירה גדולה .  מכירת הדירה הראשונה מבוצעת לפי חלופת פטור אחת לארבע שנים ואילו הדירה השנייה תזכה לפטור ממס אם מתקיימים התנאים הבאים :  המוכר מכר בפטור ממס את הדירה הראשונה בתוך 12 החודשים שקדמו למכירה הנוכחית ,  שווי שתי הדירות יחד לא עלה על 1.67 מיליון שקל  ( אם שווי שתי הדירות הוא עד 2.78 מליון שקל ,  המוכר יקבל פטור של 1.67 מיליון שקל והיתרה תתחייב במס )  ,  והמוכר רכש בשנה שלפני מכירת הדירה השנייה ,  או בשנה שלאחר מכירתה ,  דירה אחרת בסכום השווה ל-75% לפחות משווי שתי הדירות שנמכרו .  6 .  פטור לזכויות בנייה .  במכירת דירה כשהתמורה מושפעת מזכויות לבנייה נוספת זכאי המוכר לפטור בשל סכום שווי הדירה ללא הזכויות לבניה הנוספת .  אם שווי הדירה ללא זכויות בניה נמוך מ-1.42 מיליון שקל זכאי המוכר לפטור בשל הזכויות לבניה הנוספת עד תקרת סכום זה .  7 .  דירת מתנה .  נתינת מתנה לקרוב משפחה ללא כל תמורה פטורה ממס שבח בידי הנותן ,  גם ויתור על דירה ללא תמורה פטור ממס .  - עו"ד ורו"ח בלנגה מומחה בדיני מסים ושותף מנהל במשרד ג .  בלנגה ושות' jack@blanga.co.il

לא תמיד משתלם למכור דירה בפטור 
יש מסלולים רבים למכירת דירה בפטור ממס שבח ,  אך חשוב לבדוק אם צריך לנצל אותו

