אין אהבה בבית הוורד 
התוכנית בעלת שיעור הצפייה הגבוה ביותר של ערוץ 10 בשבוע החולף היתה  " הרווק ",  שדורגה רק במקום 20 בטבלת הרייטינג
 >  >  ערוץ 10 מתרחק והולך מהפסגה :  הריאליטי  " הרווק "  היתה התוכנית בעלת שיעור הצפייה הגבוה ביותר של הערוץ בשבוע האחרון והגיעה רק למקום 20 בטבלת הרייטינג השבועית ,  עם שיעור צפייה של 10.9% .  תוכנית התחקירים של הערוץ , " המקור ",  הגיעה למקום 24 עם שיעור צפייה של 9.7% .  ממוצע מהדורת החדשות של הערוץ זכה לשיעור צפייה של 9.0% ,  ודורג 25 בטבלת הרייטינג .  כל הנתונים מתייחסים לכלל האוכלוסייה .  אפילו ערוץ 1 ,  שנמצא בעיצומים בעקבות שביתת הטכנאים ,  התברג מעל ערוץ 10 ,  כשמשדר משחק הכדורגל בין מכבי חיפה לבית"ר ירושלים דורג 17 בטבלת הרייטינג וזכה לשיעור צפייה של 12.5% .  את שלושת המקומות הראשונים בטבלה כבשה שוב זכיינית ערוץ 2 קשת .  את המקום הראשון והשני כבשה  " האח הגדול "  - התוכנית ששודרה ביום רביעי דורגה שנייה עם שיעור צפייה של 26.9% ומשדר ההדחה של המתמודדת איילה רשף הגיע למקום הראשון ,  עם שיעור צפייה של 29.0% .  אל המקום השלישי הגיעה  " ארץ נהדרת ",  עם שיעור צפייה 24.0% .  זכיינית ערוץ 2 רשת הכניסה בשבוע החולף שתי תוכניות לעשירייה הפותחת  - " כלבוטק "  במקום החמישי ,  עם שיעור צפייה של 20.1% ,  ו"משפחה חורגת "  במקום השמיני ,  עם שיעור צפייה של 16.9% .  תוכנית סיום העונה של אברי גלעד הגיעה למקום ה-14 עם שיעור צפייה 13.5% רייטינג .  שלוש תוכניות של חברת החדשות של ערוץ 2 נכנסו לעשירייה הפותחת של טבלת הריטינג השבועית .  מהדורת החדשות של שבת הרוויחה מהצלחת  " האח הגדול "  ששודרה אחריה ,  ומוקמה רביעית בטבלה ,  עם שיעור צפייה של 21.4% ;  אל המקום השביעי הגיעה  " אולפן שישי ",  שבה שודר ראיון עם הטוען לכתר מאמן נבחרת ישראל ,  אייל ברקוביץ' ,  שזכתה לשיעור צפייה של 18.2% ;  ואת הטבלה חתם ממוצע החדשות של הערוץ ,  עם שיעור צפייה של 16.8% במקום העשירי .
 
אין אהבה בבית הוורד 
התוכנית בעלת שיעור הצפייה הגבוה ביותר של ערוץ 10 בשבוע החולף היתה  " הרווק ",  שדורגה רק במקום 20 בטבלת הרייטינג

