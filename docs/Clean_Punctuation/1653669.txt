אחרי שלוש שנים והפסד של 40% - ברונפמן מוחק את ישראלום מהבורסה 
ברונפמן ופישר ממשיכים לצמצם נוכחות :  אחרי מימוש נכסים ומהלכים ליציאה משליטה באולימפיה ,  הם רוצים למחוק את מה שנשאר מהמסחר
 >  >  שלוש שנים אחרי שרכשו מטאו תשואות של אילן בן דב את השליטה בחברת הנדל"ן ישראלום ,  החליטו מתיו ברונפמן  ( מבעלי השליטה בבנק דיסקונט )  ושולם פישר למחוק אותה מהמסחר בבורסה .  נכון להיום קבוצת ברונפמן-פישר ,  המחזיקה ב-83.06% ממניות ישראלום ,  מופסדת על הנייר בגין השקעה זו 43% ,  כלומר 80 מיליון שקל .  קבוצת ברונפמן-פישר פירסמה אתמול הצעת רכש לרכישת יתרת המניות של ישראלום ,  המוחזקות בידי הציבור ,  לפי מחיר של 23.2 שקל למניה ,  פרמיה של כ-15% לעומת מחירה אתמול בפתיחת המסחר ובתמורה כוללת של 23.8 מיליון שקל .  המועד האחרון להיענות להצעת הרכש נקבע ל-8 באפריל 2010 .  בעקבות הצעת הרכש זינקה מניית ישראלום ב-15.9% וסגרה את הפרמיה .  ישראלום ציינה כי המהלך הנוכחי מגיע כחלק מתכנון אסטרטגי של ארגון מחדש בחברה ,  כך שעם מחיקתה מהמסחר בבורסה תהפוך ישראלום לחברת השקעות ואחזקות שתשקיע בתחומי נדל"ן וקמעונות - כך שייתכן שהאחזקות של הקבוצה בשופרסל ופאלאס תעשיות יוכנסו לתוך ישראלום .  לפני כחודש החליטה ישראלום לצאת מגרעין השליטה בחברת הנדל"ן אולימפיה  ( 27.5% )  ,  אחרי שהסתבכה בהשקעה כושלת במזרח אירופה בהיקף של 160 מיליון שקל ,  וכיום היא מופסדת בגין השקעה זו על הנייר 110 מיליון שקל .  בנוסף ,  מימשה החברה נכסים רבים .  החברה מכרה לאמות השקעות של נתן חץ ומשפחת ורטהיים את זכויותיה בבית פלאפון שבגבעתיים  ( 67% )  ובמתחם קרגל באזור התעשייה הצפוני של לוד תמורת סכום כולל של 262.5 מיליון שקל .  לאחר מכן מימשה החברה נכס מניב באזור התעשייה קרית מטלון בפתח תקוה לחברת אספן גרופ תמורת 2.15 מיליון שקל .  החברה חתמה על מזכר הבנות למכירת מלוא זכויותיה במתחם של נכסים מניבים באזור התעשייה בצומת סגולה בפתח תקוה לוילאר אינטרנשיונל תמורת 63.2 מיליון שקל .  לאחר מימוש הנכסים האלו נשארו לישראלום כמה נכסים מניבים בישראל המניבים דמי שכירות שנתיים של 27 מיליון שקל בשנה ,  וכן שני פרויקטים מגורים בירושלים ורמת השרון שבהם מעורבת החברה .  לאחר פירעון חלק מההלוואות לבנקים יישארו בקופתה מזומנים פנויים בסך 100 מיליון שקל .  מקורבים ציינו אתמול כי לחברה עם הון עצמי של כ-107 מיליון שקל אין יתרונות בלהישאר ציבורית .  לישראלום שלוש סדרות אג"ח בהיקף של כ-305 מיליון שקל ,  הנסחרות בתשואות לפדיון של עד 6% .  לפי דו"חות החברה ,  עד סוף ספטמבר 2010 היא צריכה לפרוע התחייבויות לבנקים ולבעלי אג"ח של כ-176.5 מיליון שקל .
 
אחרי שלוש שנים והפסד של 40% - ברונפמן מוחק את ישראלום מהבורסה 
ברונפמן ופישר ממשיכים לצמצם נוכחות :  אחרי מימוש נכסים ומהלכים ליציאה משליטה באולימפיה ,  הם רוצים למחוק את מה שנשאר מהמסחר

