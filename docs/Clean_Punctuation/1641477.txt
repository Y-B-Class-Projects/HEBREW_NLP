הפועל חיפה - הפועל ת"א :  באווירה אופטימית
בכרמל מאמינים ששינוי המסגרת יוכל לעשות טוב לקבוצה במשחק הגביע  ( רביעי ,  20:45 ,  5+ לייב )  .  גוטמן לא מחליף הרכב
עם סימן שאלה גדול לגבי איך אמור להראות הצוות המקצועי של הקבוצה ,  סיימה היום  ( שלישי )  הפועל חיפה את הכנותיה לקראת המשחק מחר מול הפועל תל אביב במסגרת סיבוב ח' של הגביע  ( 20:45 ,  שידור ישיר בספורט 5+ לייב )  .  האדומים מהכרמל ינסו מחר לשכוח את הצרות בליגה וינסו לשחזר את הישג מלפני 6 שנים כשחיפה הגיע עד לגמר בו הפסידה לבני סכנין .  
המאמן שלומי דורה שידר עסקים כרגיל למרות שהוא יודע כי ניצן שירזי כבר סיכם את תנאיו עם יואב כץ על הצטרפתו למועדון .  לאחר המשחק מחר ,  ידונו השניים לגביי חלוקת התפקידים ביניהם שבחיפה מתעקשים כי שירזי אמור להצטרף כיועץ בלבד .  עוד לפני האימון ,  ערן לוי והמנכ"ל אפרים גבאי התפנו לדבר על המשחק מחר ועל העתיד המקצועי של חיפה : " זה נכון שהראש שלנו בליגה ,  אי אפשר להתעלם מחר מהמשחק .  קיבלנו הגרלה מאוד קשה ומגיעים למשחק הכי מוכנים שיש בכדי לנצח אותו .  נעשה סוויץ' למשך המשחק מהליגה בכדי לעשות הכל לעבור את הפועל תל אביב .  יש לנו סיכוי כנגד כל קבוצה .  אנחנו קבוצה טובה שבתקופה לא טובה  ,  אבל לאט לאט אנחנו חוזרים לעצמנו .  מחר נבוא לתת פייט כי אנחנו רוצים להגיע עד לרמת גן ".  לגבי חוסר הודאות בצוות המקצועי הוסיף לוי : " אנחנו השחקנים לא מתייחסים לדברים האלה .  אני באופן אישי סומך על ההנהלה שיעשו את הדבר הנכון לקבוצה .
  גבאי ,  לעומת לוי ,  ניסה לפזר את הערפל לגביי הצטרפותו של שירזי למועדון : " אם בעל הבית החליט לצרף או לשנות זו זכותו המלאה .  שנית ,  אם יש מישהו שיכול לעזור בייעוץ בכל מה שקשור לקבוצה ,  זה תמיד דבר חיובי .  זה לא סוד שיואב דיבר עם ניצן וזה לא סוד שהוא ,  לערכתי ,  עומד להצטרף ,  אבל אנחנו מדברים בפירוש על מישהו שהוא בא לעזור בקטע המקצועי בעיקר בגלל הניסיון שלו בליגת העל .  איך שאני מכיר את ניצן הוא בא להיות פה חלק מצוות ולא מעל כולם בשביל לעזור לקבוצה לסיים את העונה בצורה הטובה ביותר .  מי שיעביר את האימונים ואת המשחקים הוא שלומי דורה בלבד ,  וניצן יעזור לו בצד המקצועי .  אם מוסיפים מישהו לצוות המקצועי ,  אז זה לא מוריד מהערך של שלומי .  אני מבטיח לכם שהוא יגיע רחוק ,  אבל כשלא הולך צריך לעשות שינוי .  אני בטוח ששניהם יעשו עבודה משותפת שרק תתרום לקבוצה ". 
בצד המקצועי ,  דורה מתכנן שינוי אחד בהרכב כשרן אבוקרט ישוב על חשבונו של אמיר אבו ניל .  המשמעות היא שחיפה תעלה עם קישור צפוף ואגרסיבי .  
הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  איל טרטצקי ,  יוסי דורה ,  בריאן חרסיסיץ' ,  רן אבוקרט ,  גל אראל ,  ערן לוי ,  ירו בלו .
 הפועל תל אביב סיימה היום את הכנותיה לקראת משחק הגביע מחר בקרית אליעזר מול הפועל חיפה .  האדומים מתל אביב יודעים כי מחר יחל רצף משחקים עמוס לקבוצה ולכן הסתפק אלי גוטמן באימון קליל מאוד על מנת לא להעמיס על השחקנים .  במועדון ישמחו לשחזר את ההישגים מ-11 השנים האחרונות בגביע ,  במסגרתם זכתה הקבוצה ארבע פעמים בתואר .  
אלי גוטמן ,  שהיה מאוד מרוצה מהמשחק מול מ.ס אשדוד ,  ערך היום אסיפה בה אמר לשחקנים : " הייתם מאוד קרובים אחד לשני במגרש באשדוד וזה מה שהביא לנו את הניצחון .  בשבועות הקרובים יש לנו הרבה מאוד משחקים ואני רוצה לראות אתכם בכל המשחקים על המגרש בדיוק כמו באשדוד ולא במשחק אחד בצורה כזו ובמשחק אחר עם הרבה מאוד פערים בין השחקנים ".  לאחר מכן ,  הראה גוטמן וידיאו של המשחק מול הפועל חיפה בליגה וביקש משחקניו לחץ על כל המגרש כפי שעשו במשחק הזה .  
למרות העומס הצפוי על שחקני הפועל ,  גוטמן לא מתכוון מחר לתת מנוחה לשחקנים ויעלה עם אותו הרכב שפתח מול אשדוד ביום ראשון .  המשמעות היא שעומרי קנדה ימשיך לקבל את הקרדיט כמגן הימני ואילו דני בונדר ימשיך על הספסל .  דניאל דה רידר ,  לא יכלל בסגל מחר וביום חמישי ינסה לחזור לאימונים ולהיות כשיר למשחק מול מכבי אחי נצרת ,  שייערך כידוע בסופו של דבר בבלומפילד .  
אגב ,  יריבת הפועל תל אביב ,  רובין קאזאן ,  ערכה הערב משחק אימון נגד סטארט מהליגה הנורבגית וניצחה בו 0:1 משער שהובקע במחצית השנייה .  כזכור ,  רק לפני ארבעה ימים הקבוצה הרוסית פירקה 0:4 את סטרומגודסט ,  אף היא מהליגה הנורבגית .
 הרכב משוער :  וינסנט אניימה ,  עומרי קנדה ,  דגלאס דה סילבה ,  וואליד באדיר ,  דדי בן דיין ,  אביחי ידין ,  ביבראס נאתכו ,  גילי ורמוט ,  ערן זהבי ,  איתי שכטר ,  מהראן לאלה .
 
הפועל חיפה - הפועל ת"א :  באווירה אופטימית
בכרמל מאמינים ששינוי המסגרת יוכל לעשות טוב לקבוצה במשחק הגביע  ( רביעי ,  20:45 ,  5+ לייב )  .  גוטמן לא מחליף הרכב

