אבו מאזן :  לא נחדש המו"מ עד שתופסק הבנייה
העיתון  " א-שרק אל-אווסט "  מדווח כי יו"ר הרשות הפלסטינית נואש ממשא ומתן ופונה לחלופות .  לפי הדיווח ,  מצרים ביקשה מאבו מאזן להמתין ולתת סיכוי נוסף לאמריקאים
 ( צילום :  רויטרס .  עריכה :  גדי וינסטוק ) 
יושב ראש הרשות הפלסטינית אבו מאזן נתן  " אור ירוק "  לעוזריו לפנות לחלופות אחרות על רקע כישלון המגעים עם ישראל ,  ביניהן פנייה למועצת הביטחון של האו"ם כדי לבקש הכרזה על מדינה פלסטינית  כך דיווח הבוקר  ( חמישי )  העיתון  " א-שרק אל-אווסט "  הרואה אור בלונדון .  
על פי הדיווח ,  מצרים ביקשה מאבו מאזן להמתין מעט ולתת סיכוי נוסף למאמצים האמריקאים לחדש את הקפאת הבנייה הישראלית בהתנחלויות ובכך לחדש את תהליך השלום .  יו"ר הרשות הפלסטינית נפגש הבוקר עם נשיא מצרים חוסני מובארק ודן עימו בכישלון המגעים להארכת הקפאת הבנייה בהתנחלויות .  
בתום הפגישה הבהיר אבו מאזן כי  " ההנהגה הפלסטינית והמצרית מסרבות לחדש את המשא ומתן כל עוד נמשכת הבנייה בהתנחלויות .  העמדה שלנו ברורה מאד :  לא יתנהלו מגעים במקביל לבנייה בהתנחלויות .  הבהרנו זאת גם לממשל האמריקאי ".  
" אין לנו כל מידע על מה התנהל בין ארה"ב לישראל .  נדע זאת בימים הקרובים ונציג את הדברים לליגה הערבית בפגישתה בשבוע הבא ",  הוסיף .  בנוסף הבהיר כי בפני הפלסטינים עומדות חלופות נוספות ,  ביניהן פנייה למועצת הביטחון של האו"ם בבקשה שתכיר במדינה פלסטינית . " כל הצעדים הללו יבואו בהמשך הדרך .  ננקוט בהם רק לאחר שנמצה את כל האמצעים הקיימים .  בסופו של דבר ההנהגה הפלסטינית היא זו שתקבל החלטה בנושא ". 
בתוך כך דחתה היום הליגה הערבית ,  שהייתה אמורה להתכנס ביום שבת בקהיר ,  את הכינוס ליום חמישי הבא .  נציגי הליגה צפויים לדון בצעדים שיש לנקוט על רקע כישלון המאמצים האמריקאים לשכנע את ישראל לחדש את הקפאת הבנייה בהתנחלויות .  במקביל הודיע דובר משרד החוץ האמריקאי כי השליח האמריקאי למזרח התיכון ,  ג'ורג' מיטשל ,  יגיע ביום שני לאזור .
 
אבו מאזן :  לא נחדש המו"מ עד שתופסק הבנייה
העיתון  " א-שרק אל-אווסט "  מדווח כי יו"ר הרשות הפלסטינית נואש ממשא ומתן ופונה לחלופות .  לפי הדיווח ,  מצרים ביקשה מאבו מאזן להמתין ולתת סיכוי נוסף לאמריקאים

