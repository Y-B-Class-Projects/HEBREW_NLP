הפועל חיפה - מכבי חיפה :  מסיללה וגולסה יפתחו
המגן כשיר ,  בעוד הקשר הועדף על רפאלוב בדרבי  ( 20:00 ,  ערוץ 1 )  ,  שהכניס את העיר לטירוף .  שחקן בהפועל : " חבל על כל מילה "
 במכבי חיפה ממשיכים להעלות הילוך בכל הנוגע להכנות לדרבי  ( שני ,  20:00 ,  שידור ישיר בערוץ 1 )  במסגרת המשחק שיינעל את המחזור ה-15 והאחרון בסיבוב הראשון בליגת העל .  המאמן אלישע לוי סגר את האימון המסכם של הקבוצה לתקשורת ,  בטענה שהוא רוצה לשמור על ריכוז בקרב השחקנים ,  זאת לאחר שלאימון יום שבת הגיעו כ-100 אוהדים לאימון והדליקו אבוקות ,  מה שהסיח את דעתם .  הבשורה העיקרית :  הקשר גוסטבו בוקולי קיבל הודעה כי לאחר חודשיים בהם נעדר בשל פציעה ,  הוא ייכלל בסגל .  בוקולי עשוי להיכנס כמחליף .
 נשיא המועדון יעקב שחר ,  שהודיע שהוא יגיע למשחק לאחר שביטל את נסיעת העסקים שלו לחו"ל ,  פגש את שחקני הקבוצה ואמר להם : " זה אחד מסוגי המשחקים שבהם אסור להפסיד .  זה דרבי על היוקרה בעיר ". 
לאחר שהתלבט החליט אלישע להעלות את אייל גולסה על חשבונו של ליאור רפאלוב .  המגן השמאלי פיטר מסיללה ,  שנטש את האימון המסכם לאחר שסובב את הקרסול והיה בספק ,  יפתח בהרכב .  ג'ון קולמה תורגל בהרכב והוא יפתח בקישור האחורי .  שי מימון ,  שבלט במשחקים בהם שותף עד כה ,  ימשיך לפתוח על הספסל ,  כשז'ורז'ה טשיירה יפתח לצדו של דקל קינן .  ארבייטמן ודבאלישווילי תורגלו לאורך האימון בחוד .  בחיפה סבורים שהחלוץ הגיאורגי חוזר לעצמו : " השער הזה היה חשוב לביטחון העצמי שלו .  רואים שהוא מתאמן אחרת ". 
מי שיישאר מחוץ להרכב הוא מוחמד גדיר ,  שנפצע במשחק גביע הטוטו מול הפועל פתח תקוה באמצע השבוע .  בירם כיאל ,  שלא תורגל היום בהרכב הראשון ,  צפוי לפתוח בכל זאת .  הקשר לבן חמלדזה אמור להתחיל להיבחן בקבוצה החל מיום שלישי .
 הפועל פתח תקוה ביקשה מהמנכ"ל איתמר צ'יזיק להיכנס למשא ומתן עם ישראל זגורי הצעיר ,  שהבקיע באמצע השבוע את שער הניצחון בגביע הטוטו .  הצדדים טרם נפגשו מאחר ולוי לא הודיע כי הוא מוכן לשחרר את הקשר .  בימים הקרובים יתברר מעמדו של השחקן בקבוצה .
 הרכב משוער מכבי חיפה :  ניר דוידוביץ' ,  אייל משומר ,  דקל קינן ,  ז'ורז'ה טשיירה ,  פיטר מסיללה ,  בירם כיאל ,  ג'ון קולמה ,  אייל גולסה ,  יניב קטן ,  שלומי ארבייטמן ,  ולדימיר דבאלישווילי .
 המתח בהפועל חיפה שובר שיאים לקראת הדרבי .  ביום ראשון הקבוצה אפילו לא ערכה אימון מסכם ,  מכיוון שהמאמן שלומי דורה החליט להעביר אימון בלי לתרגל הרכב ,  וביצע רק משחקונים בין השחקנים .  האדומים רוצים לסיים את הסיבוב הראשון בטעם טוב - לאחר שפתחו את הליגה בסערה ,  נכנסו למשבר שכלל שבעה משחקים ללא ניצחון וחזרו לנצח בשני המשחקים האחרונים ,  הדובדבן שבקצפת עבורם יהיה לנצח את היריבה העירונית השנואה .  
במידה שזה יקרה ,  אמורה הפועל לשבור נאחס קטן .  בשתי העונות שעלו האדומים בחזרה לליגת העל  ( 92/3 ו-04/05 )  ניצחה מכבי את כל ששת המפגשים באותן שנים .  אגב ,  ניצחון הליגה האחרון של האדומים על היריבה העירונית היה ב-6 בינואר 2001 ,  0:3 .
 כאמור ,  האדומים יערכו רק ביום המשחק אסיפה מסכמת ואז גם תעבור הקבוצה תדרוך טקטי .  השחקנים והצוות המקצועי נמנעו היום לדבר עם התקשורת והלחץ הגדול בתוך המועדון מורגש .  אחד השחקנים אמר אמש : " חבל על כל מילה .  אנחנו צריכים לדבר במגרש ואני מקווה שנביא ניצחון לאוהדים המדהימים שלנו שחיכו הרבה שנים למשחק הזה ". 
המנכ"ל אפרים גבאי הוא היחיד שנשמע קולו אמש במפגש המנכ"לים עם ראש עיריית חיפה ,  יונה יהב ,  כשהוא קרא להרגעת הרוחות : " אני קורא לאוהדים להימנע מאירועים מיותרים כי שום ניצחון לא שווה דברים חריגים העלולים להסתיים רע .  מאז ומתמיד היחסים בין שני המועדונים היו טובים ובמיוחד בשנים האחרונות .  הכי חשוב שנהנה מכדורגל ושתהיה אווירה טובה .  לכל אלה שהשתוללו בשבוע האחרון ,  שיחשבו פעמיים לפני שהם מתכוננים למעשים שיערערו את הסדר ".  
בצד המקצועי ,  יערוך דורה כנראה שינוי אחד בהרכב ,  כשיוסי דורה ,  שנעדר מהמשחק מול הפועל באר שבע עקב צבירת כרטיסים צהובים ,  יחזור להרכב .  המאמן ,  שהתלבט השבוע בין ירו בלו לעדן בן בסט בחוד ההתקפה ,  ככל הנראה יעדיף את הניגרי בהרכב הראשון ובן בסט יחכה להזדמנות על הספסל .
 הרכב משוער הפועל חיפה :  גליל בן שנן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  בריאן חרסיסיץ' ,  רן אבוקרט ,  הישאם כיוואן ,  ערן לוי ,  ירו בלו  ( עדן בן בסט )  .
 
הפועל חיפה - מכבי חיפה :  מסיללה וגולסה יפתחו
המגן כשיר ,  בעוד הקשר הועדף על רפאלוב בדרבי  ( 20:00 ,  ערוץ 1 )  ,  שהכניס את העיר לטירוף .  שחקן בהפועל : " חבל על כל מילה "
 
