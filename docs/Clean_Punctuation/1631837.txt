עוזר נגד חברת החשמל :  הכנסת מונופול לתחרות בשוק התקשורת עלולה להביא לקריסת בזק או HOT
פנה במכתב לנתניהו : " אין כל ביסוס להקצאת מיליארדי שקלים לצורך הקמת רשת מתחרה "
 מנכ"ל חברת hot הרצל עוזר משגר כעת מכתב לראש הממשלה ,  שר התקשורת ,  שר התשתיות הלאומיות ושר האוצר .  במכתב מביע עוזר התנגדות נחרצת לכוונה של משרד התקשורת לאפשר לחברת החשמל לספק שירותי תקשורת.כזכור ,  משרד התקשורת עתיד לתת בקרוב רישיונות ניסוי לחברת החשמל לספק שירותי תמסורת על בסיס תשתית הסיבים שלה וכן אינטרנט מהיר ללקוחות פרטיים .  חברת החשמל אמורה להתחיל בניסוי אספקת אינטרנט כזה בקרב 100 בתי אב בקריית שמונה.ראשית עוזר טוען כי בטרם המהלך לא נערך שימוע בנושא ,  כפי שמקובל בשוק התקשורת : " על פני הדברים ,  מובן כי מדובר במהלך בעל השלכות רוחב מרחיקות לכת על התחרות בשוק התקשורת .  בנסיבות אלה יש לתמוה ,  בכל הכבוד ,  הכיצד מהלך כאמור נעשה לכאורה בחופזה ,  ומבלי שנערך שימוע מקדים ,  כנדרש עפ"י הדין ,  לכל הגורמים הנוגעים בדבר ,  ומבלי שהתקיים דיון מקצועי באשר להשלכות הכלכליות והאחרות של המהלך ". שנית ,  נטען ששוק תשתיות התקשורת שאליו נכנסת חברת החשמל ,  נמצא בתחרות מספקת ולמעלה מזה , " מדינת ישראל אינה סובלת ממחסור בתשתיות נייחות .  במדינה פועלות שתי חברות מתחרות - hot ובזק - המחויבות שתיהן למתן שירות אוניברסלי לכל בית .  בישראל אין בעיה של רוחב פס  אף ללא התערבות רגולטורית פועלות שתי החברות בהתמדה להגדלת רוחב הפס המוצע ללקוחות ,  במטרה לתת מענה לביקוש הגובר ,  בהתאם לשימושים ובהתאם לקצב ההתפתחויות הטכנולוגיות בתחום ".  עוזר טוען בהקשר זה כי  " מחירי האינטרנט בישראל הינם נמוכים בהשוואה לממוצע בעולם ",  וגם בתחום הטלפוניה הקווית יש די תחרות עם הרבה מתחרי vob.המסקנה של עוזר היא כי  " אין כל ביסוס להחלטה להקצות משאבי ציבור ,  בסכומי עתק הנאמדים במיליארדי שקלים ,  לצורך הקמת רשת ,  ולשם כינונה של תחרות ,  שכלל אינה נדרשת .  מבלי לפגוע באמור לעיל ,  למקבלי ההחלטות אין מנוס מלבחון את השלכות המהלך המתוכנן על מפעילות התקשורת הקיימות ,  על חוסנן הכלכלי ,  ועל יכולתן העתידית להמשיך ולהזרים כספים לטובת פיתוח התשתיות והרשתות . " הקמתו של מתחרה הממומן מכספי המדינה ,  ובפרט באמצעות חברת חשמל ,  מונופול בתחומה ,  על מנת שיתחרה בחברות בסקטור הפרטי ,  עלולה להביא לתוצאות עגומות ,  ולקריסת החברות הפרטיות ".  לטענתו של עוזר ,  כניסת חברת החשמל לתחום עלולה ליצור קריסה של החברות הקיימות ,  כפי שהקמת yes על ידי המדינה ב-99 הובילה לפשיטת הרגל של חברת תבל .
 
עוזר נגד חברת החשמל :  הכנסת מונופול לתחרות בשוק התקשורת עלולה להביא לקריסת בזק או HOT
פנה במכתב לנתניהו : " אין כל ביסוס להקצאת מיליארדי שקלים לצורך הקמת רשת מתחרה "
 
