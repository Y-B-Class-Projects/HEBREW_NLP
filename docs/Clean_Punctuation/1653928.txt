הרווח התפעולי של אקסלנס ירד ב-30% ל-39 מ' ש' ברבעון הרביעי
הנכסים המנוהלים בידי אקסלנס גדלו ב-2009 ב-70% ,  אך ההכנסות לא השתנו
 בית השקעות מדווח היום על על גידול של 13% בשורת ההכנסות ברבעון הרביעי של 2009 ,  שהסתכמו ב-152 מיליון שקל .  עם זאת ,  הרווח לפני מס ירד בכ-30% והסתכם ב-39 מיליון לעומת 54 מיליון שקל ברבעון המקביל .  שורת הרווח הנקי של החברה הצביעה ברבעון זה על גידול של 10% לכ-39 מיליון שקל .  בסיכום השנתי ,  לא חל שינוי בהכנסות החברה שהסתכמו בכ-547 מיליון שקל בשנת 2009 .  הסעיף הבולט שהשפיע על שורת ההכנסות היה ההכנסות מדמי ניהול קרנות נאמנות ,  שגדלו ביותר מ-50% .  הרווח לפני מס ירד בכ-20% והסתכם ב-166 מיליון שקל .  הקיטון במס ההכנסה הביא ליציבות בשורה התחתונה ,  והחברה הציגה רווח נקי של 130 מיליון שקל לעומת 118 מיליון בשנת 2008 .  תזרים המזומנים השתפר משמעותית ל-252 מיליון שקל לעומת 150 מיליון בתקופה המקבילה.סך כל הנכסים המנוהלים על ידי החברה ,  נכון לתקופת הדוח ,  עמד על 55 מיליארד שקל לעומת סך של 32 מיליארד שקל בסוף שנת 2008 ,  וביטא גידול של כ-70% .  חלק מהגידול נובע מהשלמת עסקת פריזמה ,  אשר במסגרתה נקלטו בקבוצה כ-9.7 מיליארד שקל במהלך יוני 2009 .  העלייה קוזזה במקצת עקב פדיונות מוקדמים במוצרים מובנים בסדרת ההרים והכוכב במהלך שנת 2009.דוד ברוך ,  מנכ"ל אקסלנס נשואה : " שנת 2009 עמדה בסימן של מעבר חד מסביבת משבר .  יציבות המשק יחד עם סביבת ריבית נמוכה תמכו בגידול תיק הנכסים הפיננסים של הציבור ובכלל זה בנכסי קופות הגמל ,  קרנות הנאמנות ותעודות הסל .  בסוף השנה גדל היקף הנכסים המנוהלים של החברה כתוצאה מהשיפור בשווקים ,  צבירות חיוביות ומרכישת קרנות הנאמנות של פריזמה ".  ברוך הוסיף : " בכוונת החברה להעמיק בשנת 2010 את הקשר מול ערוצי ההפצה ובפרט מול מערך ההפצה הבנקאי .  החברה תמשיך לתת דגש על ניהול מיטבי של נכסי הלקוחות ,  שמירה על תקני שירות גבוהים והמשך השקעה בתשתיות לניהול ובקרת סיכונים ". עלות העסקת 5 בכירי אקסלנס ב-2009 :  כ-20 מיליון שקלהמועסקים היקרים ביותר בחברה הם רוני בירם ,  יו"ר משותף ,  וגיל דויטש ,  יו"ר משותף ,  שעלו לחברה כ-4.83 מיילון שקל כל אחד .  מתוך סכום זה ,  חלק הארי הוא המענק - 3.3 מיליון שקל לכל אחד והשכר הסתכם ב-1.1 מיליון שקל .  עלות שכרו של דוד ברוך ,  מנכ"ל החברה ,  הסתכם בכ-3.8 מיליון שקל .  ערן פוקס ,  מנכ"ל חברות בנות עלה לחברה כ-3.5 מיליון שקל וגילי כהן ,  מנהל ההשקעות הראשי ,  עלה כ-2.6 מיליון שקל בשנת 2009.ברם ,  עלות העסקה של כל אותם הבכירים ירדה משמעותית לעומת העלות בשנת 2008 שהסתכמה בכ-27.6 מיליון שקל .
 
הרווח התפעולי של אקסלנס ירד ב-30% ל-39 מ' ש' ברבעון הרביעי
הנכסים המנוהלים בידי אקסלנס גדלו ב-2009 ב-70% ,  אך ההכנסות לא השתנו

