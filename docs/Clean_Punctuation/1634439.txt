תביעה :  לחשוף התרומות של אירופה נגד ישראל
עמותה ישראלית תגיש תביעה נגד האיחוד האירופי ,  בדרישה שיחשוף את היקף התרומות לארגונים בלתי ממשלתיים  " המלבים את הסכסוך במזרח התיכון "
  ( צילום :  יצחק סברדלוב ,  עריכת וידאו :  יאיר דניאלי ) 
לא רק ציפי לבני ובכירי צה"ל נמצאים על הכוונת של מערכת המשפט האירופית :  עמותת NGO Monitor ,  המזוהה חלקית עם מפלגות הימין בישראל ועוסקת בפיקוח על פעילות ארגונים לזכויות אדם במזרח התיכון ,  מתכוונת להגיש השבוע תביעה נגד האיחוד האירופי לבית המשפט האירופי לצדק שבלוקסמבורג .
 לטענת העמותה וראשיה ,  האיחוד האירופי מעביר כספים לארגונים לא ממשלתיים באזור  " אשר מלבים את הסכסוך הערבי-ישראלי באופן לא שקוף ומבלי למסור על כך כל מידע ,  כנדרש בחוק חופש המידע של האיחוד האירופי עצמו ",  לטענתם .  לדברי התובעים ,  התביעה מוגשת נוכח סירובה המתמשך של הנציבות האירופית לחשוף מסמכים ומידע הנוגעים לתמיכות כספיות המועברות לארגונים בצד הישראלי והפלסטיני .
" מדובר בהעברות בלתי מוסברות של סכומי כסף נכבדים מצד האיחוד האירופי לארגונים רבים באזורנו ,  אשר מתבצעות ללא כל השגחה או בחינה אמיתית ,  ופועלות למעשה נגד האינטרסים האירופיים במזרח התיכון ",  ציין פרופ' ג'ראלד שטיינברג ,  נשיא העמותה .
 את הגשת התביעה מגבים בארגון בממצאי מחקר אותו ערכה העמותה לאחרונה ולפיו מרבית הארגונים הנתמכים על ידי האיחוד האירופי הינם ארגונים פוליטיים אשר  " פועלים באופן עקבי כדי לעשות דה-לגיטימציה לישראל במטרה לבודד אותה בזירה הבינלאומית ". 

תביעה :  לחשוף התרומות של אירופה נגד ישראל
עמותה ישראלית תגיש תביעה נגד האיחוד האירופי ,  בדרישה שיחשוף את היקף התרומות לארגונים בלתי ממשלתיים  " המלבים את הסכסוך במזרח התיכון "
 
