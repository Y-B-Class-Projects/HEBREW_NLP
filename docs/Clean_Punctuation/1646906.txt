פאביה ורומסטר מתחדשות
סקודה מותחת את פני משפחת הסופר מיני .  השינוי כולל חזית חדשה ותוספת של מנוע ה-1.2 ל' TSI .  בישראל בחודש מאי
הדור השני של הסופר-מיני סקודה פאביה מגיע לשלב אמצע החיים ומתיחת הפנים המתבקשת תוצג בתערוכת ז'נבה עבור שתי גרסאותיה - האצ'בק והקומבי  ( ספייס בישראל )  .  על הדרך גם סקודה רומסטר תזכה לאותם השינויים במקומות בהם היא חולקת עם הפאביה עיצוב ומכלולים .
 במרכז העיצוב המחודש עומדת חזית חדשה שהוחלפה לגמרי .  בעוד שמכסה המנוע נותר כשהיה ,  הגריל ,  פנסי החזית והפגוש הוחלפו באחרים בעלי נוכחות יוקרתית מעט יותר .  פרט לכך ,  כל השאר נותר זהה להוציא אופציות לחישוקי סגסוגת בעיצוב חדש ואופציה לצבעים נוספים למרכב .
 השינוי הגדול באמת נמצא מתחת לעיצוב .  עשרה מנועים מעמידה סקודה לבחירה ,  שבעה בנזין ושלושה דיזל מבית קונצרן פולקסווגן העומדים כולם בתקן הזיהום 'יורו 5' .  טווח הכוח בפאביה יעמוד בין 60 ל-105 כ"ס ואילו ברומסטר הטווח התחתון יהיה גבוה במעט  70 כ"ס .  
במרכז העניינים עומד כמובן מנוע ה-1.2 ל' TSI החדש ,  לו הספק של 105 כ"ס ומשודכת אליו תיבת השבעה הילוכים DSG כפולת המצמדים .  מנוע זה יוצע גם בגרסה מופחתת כוח של 86 כ"ס ואופציה לתיבת חמישה הילוכים ידנית .  עם 18.9 ק"מ לליטר מוצהרים ,  הוא עשוי להעפיל באירופה אפילו על הטורבו-דיזל הפופולריים מאוד .  חשוב לציין שמנוע ה-1.6 ל' הוותיק בעל נתוני ההספק הדומים ,  ימשיך לשרת את הפאביה והרומסטר .
 השקת הדגמים המחודשים תיעשה מייד לאחר תערוכת ז'נבה .  מהיבואנית לישראל צ'מפיון מוטורס נמסר לוואלה !  רכב כי בחודש מאי צפויות הפאביה והרומסטר להגיע אלינו ,  אולם תגי המחיר טרם נקבעו .  גרסת ההאצ'בק תוצע עם מנוע ה-1.2 ל' TSI בגרסת ה-105 כ"ס בשילוב לגיר ידני או DSG .  הסטיישן ספייס וכן הרומסטר ,  תוצענה בנוסף למנוע זה גם עם אופציית הדיזל 1.6 ל' 90 כ"ס .
 
פאביה ורומסטר מתחדשות
סקודה מותחת את פני משפחת הסופר מיני .  השינוי כולל חזית חדשה ותוספת של מנוע ה-1.2 ל' TSI .  בישראל בחודש מאי

