דה סילבה : " מספיק חזקים כדי לצאת מהמצב הזה "
 הפועל ת"א הפסידה לליון ,  הבלם מביט קדימה ומקווה לצאת מהמשבר .  גוטמן : " בחצי השני שיחקנו טוב ,  הלכנו על כל הקופה "
 היסטוריה נרשמה הערב  ( רביעי )  בבלומפילד ,  כאשר לראשונה בתולדותיה אירחה הפועל תל אביב משחק ליגת האלופות .  האלופה הישראלית פגשה את ליון - אחת הקבוצות הטובות ביותר במפעל בעשר האחרון - והפסידה בסופו של דבר 3:1 .  נקודת האור מבחינת האדומים היא השער שהבקיעו ,  ששם סוף לבצורת הישראלית בליגת האלופות ,  אך הפועל תל אביב בהחלט היתה פחות טובה מקבוצת הפאר הצרפתית הערב ,  והיא רושמת הפסד נוסף שמצטרף לתקופה הרעה שעוברת עליה .  נקווה שבמשחק הבא ,  נגד שאלקה ,  נזכה לנקודות ראשונות .
 מאמן האדומים ,  אלי גוטמן ,  השתדל למצוא את חצי הכוס המלאה בתום המשחק . " זה לא רק השער שכבשנו ,  בחצי השני שיחקנו כדורגל טוב ,  הלכנו על כל הקופה ,  לחצנו אותם ",  אמר המאמן . " צימקנו ל-2:1 ,  לקראת הסיום לקחתי סיכון והעליתי את דגלאס דה סילבה לעמדת החלוץ וזה עלה לנו בגול .  ממשיכים הלאה . 
" ליון באה ועשתה את העבודה שלה ",  המשיך גוטמן . " ההבדל הוא הגול השני .  זה היה ההבדל .  יש תקופות שאתה עושה טעות ומשלם ,  יש תקופות שאתה עושה טעויות ולא משלם .  אין מה לעשות .  גם משחק ההגנה היום היה בסדר ".  
" אני חושב שהיה לי משחק טוב ",  אמר בסיום חלוץ הפועל תל אביב בן סהר . " היינו יכולים לעשות דברים יפים במשחק ,  הגענו להרבה מצבים אבל לא הצלחנו לכבוש ,  היו כמה דברים טובים שמהם אני שמח ,  אבל כמובן שלא מהתוצאה ".  סהר התייחס לאחר מכן לאלי גוטמן  :" יש לי קשר טוב עם גוטמן ,  אני חושב שכך צריך להיות בין שחקן למאמן ,  הוא אמר לי ש'היה לי משחק טוב' ". 
לסיום דיבר סהר על יכולתו בשבועות האחרונים : " אני חושב שיכולת ,  במיוחד של שחקן צעיר ,  נובעת הרבה מביטחון .  כשהקהל קצת לא היה איתי אז זה נראה במשחק ,  היום הרגשתי טוב מההתחלה .  עכשיו הראש שלנו ביום שבת ,  במשחק נגד מכבי נתניה ,  אנחנו חייבים להיראות טוב .  גם אנחנו מרגישים שבליגה אנחנו לא עושים את העבודה כמו שצריך ,  הפעם נראינו שונה מיום שבת ". 
סהר נשאל האם ייתכן שהבעיות סביב המועדון השפיעו על השחקנים ,  ואמר : " המרקם החברתי טוב מאוד בהפועל תל אביב ,  וכל שחקן שמגיע לקבוצה רואה זאת .  אני חושב שמקצוען שמגיע למגרש צריך לעשות סוויץ' בראש ופחות לחשוב על הבעיות מסביב ,  אני לא יודע אם זה הפריע לנו ,  אולי בתת-מודע אבל היום נראינו יותר טוב ".  
" התחלנו טוב את המשחק ,  היו לנו חמש דקות טובות ",  אמר בלם הפועל תל אביב דגלאס דה סילבה , " הגענו למצבים אבל לא הבקענו ,  ליון הגיעה למצב אחד ב-16 וקיבלה פנדל ,  וחבל ,  אבל זה כדורגל .  אנחנו מסתכלים כעת קדימה עם הפנים עכשיו לליגה ,  נשים כרגע את ליגת האלופות בצד ". 
דה סילבה התייחס לגבי הטעויות הרבות של הגנת הפועל תל אביב במשחקיה האחרונים : " זה אולי נובע מחוסר מזל ,  מצד שני אנחנו גם מגיעים להרבה מצבים ונגד קבוצות כאלה לא כל פעם מגיעים לארבעה-חמישה מצבים וצריך להבקיע .  נמשיך להיות ביחד ,  אנחנו קבוצה מספיק חזקה כדי לצאת מאיפה שאנחנו נמצאים ". 
וינסנט אניימה ,  שהבקיע את השער הראשון בהיסטוריית האדומים בליגת האלופות ,  אמר על השער שלו : " לא אכפת לי מהשער ,  אכפת לי ממצב המועדון .  בכל מצב אפשר להיות טובים יותר ,  בכל פרמטר ובכל עמדה על המגרש .  לא שמרנו כמו שצריך ולא שיחקנו כמו קבוצה והם הענישו אותנו ".  בהתייחסו להמשך הדרך של הקבוצה בליגת האלופות ,  אמר אניימה : " יהיה טוב אם נצליח לקחת נקודה עבור המועדון והמדינה ". 
ערן זהבי אמר : " היה כיף גדול לארח בבלומפילד ואנחנו שמחים שזה קרה פה .  אני חושב ששיחקנו טוב והיינו שווים נקודה ,  אבל נלמד מהטעויות לקראת המשחקים הבאים .  ידענו שיהיה מאוד קשה ,  אבל יחד עם זאת אנחנו מצפים לעשות נקודות .  על כל טעות ברמה הזו משלמים ,  על כל כדור שאתה מרחיק לא טוב אתה מקבל שער לחיבור .  ליון היא קבוצה הרבה יותר טובה מאיתנו ,  בשנה שעברה היא העיפה את ריאל מדריד .  הכי חשוב זה הליגה ואנחנו צריכים להתחיל לעשות שם נקודות ". 
בליון היו מאוד מרוצים מהניצחון ,  שאולי יהיה זה שישים קץ לתקופה הרעה מאוד שעוברת על המועדון בזירה המקומית .  מישל באסטוס ,  שהיה כוכב המשחק של הצרפתים וכבש צמד ,  כולל שער נפלא בבעיטה אדירה לחיבור של אניימה ,  אמר : " זה היה ניצחון גדול בשביל להחזיר לעצמנו את הביטחון .  היינו זקוקים לזה .  המשחק לא היה קל ,  בעיקר בגלל החום .  יש משחקים בהם אתה משחק טוב ומפסיד ,  כמו נגד סנט אטיין ,  ויש משחקים בהם אתה לא משחק טוב ,  אבל מנצח .  זה היה מאוד חשוב ".  
המאמן המנצח ,  קלוד פואל ,  החמיא ליריבתו האדומה : " היה לנו מאוד קשה ,  הפועל קבוצה טובה וטכנית עם שחקנים טובים .  הטמפרטורה הקשתה עלינו ,  כי בצרפת זה שונה ,  אבל היה חשוב לנו לנצח כי בליגה קשה לנו ,  ולנצח בתל אביב זה חיובי עבורנו .  מחר כבר נחשוב על המשחק מול נאנסי בליגה ".  לסיום איחל פואל הצלחה לאלופה הישראלית : " אני מקווה שהם ישחקו טוב נגד שאלקה ובנפיקה ,  הם יכולים לנצח ". 
נשיא הקבוצה ,  ז'אן מישל אולאס ,  הוסיף : " היה משחק מאוד קשה ,  ב-30 מעלות באצטדיון קטן ,  אבל אסור להתעלם מהיכולת שלנו .  אני מרוצה מהגישה של השחקנים לפני המשחק ובמהלכו ". 

דה סילבה : " מספיק חזקים כדי לצאת מהמצב הזה "
 הפועל ת"א הפסידה לליון ,  הבלם מביט קדימה ומקווה לצאת מהמשבר .  גוטמן : " בחצי השני שיחקנו טוב ,  הלכנו על כל הקופה "
 
