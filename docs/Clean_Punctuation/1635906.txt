שנהיה לזנב
ממאכל עניים הוא התפתח לתבשיל שמוגש במסעדות יוקרתיות .  זנב השור עולה ליגה ונכנס לרביולי ולמרק חורפי של קוצ'ינה תמר
אחד המקומות שפינקו אותי שנים רבות במהלך סיבוב הקניות הקבוע בשוק הכרמל ,  הוא כרם התימנים .  הוא קרוב ,  הסמטאות הקטנות תמיד גורמות לי להחליף פאזה ולהסתכל עליהן ממבט של תייר ,  ואם הרעב מציק או פעמון הנחמה מצלצל ,  המענה הכמעט אוטומטי היה מרק רגל .  לצורך העניין ,  כולם היו בני .  גם זכריה מהכובשים וגם שמעון וגם השכנים ,  כולם היו טובים ,  כולם מוכנים למלא את הצלחת שוב ,  ולכולם יש חילבה .  שגרת מרק הרגל לא הופרעה במשך שנים רבות ,  עד שיום אחד הרגל אזלה .  
מופתעת קמעה ,  לא נשארתי חייבת והלכתי על הזנב .  ככל הנראה בשל חיבה לעצמות .  מה שקרה מנקודה זו ואילך ניתן לסכם די בקצר :  מאז לא הסתכלתי אחורנית .
 אולי השכל יושב במוח ,  הסטייל באנטריקוט משויש ,  האקזוטיקה בנתח קצבים ,  אבל אורקסטרה של טעם יושבת דווקא בקצה האחורי ,  היא הפטנט של האבולוציה לגירוש זבובים .
 מרק הזנב ,  כמו גם תבשילי הזנב החלו את דרכם ממש כמו הבויבאז  ( מרק דגים ופירות ים צרפתי )  כאוכל עניים והתקדם בעשור האחרון כל הדרך ממסעדות פועלים למקום של כבוד במסעדות עילית .  בכל חורף אפשר להתענג ממרק זנב במסעדת קוצ'ינה תמר ,  מנת טורטליני זנב שור בטוטו  ( אולי המנה הבולטת אצל השף ירון שלו )  ,  באמיצ'י השף ערן שרוייטמן הרכיב פיצה עם זנב ,  ב NG מעבירים זנבות שלמים בישול ממושך ביין ומסעדת בלזאק באשדוד מגישים פילו זנב שור ותמרים .
 אגדה אורבנית מספרת שמסעדת קרן המיתולוגית הייתה הראשונה ש"העיזה "  להגיש מנת זנב שור יוקרתי ומרגע זה קרה לנתח רב החוליות ,  מה שקורה לכל מי שהופך להיות טרנדי - עליה חדה במחיר ,  מ-15 שקלים ועד ל-50 שקלים לקילו זנב .  מה שטוב בזנב השור ,  מלבד זה שהוא מתאים בול למצב רוח גשום ,  היא העובדה שהזנבות שנמכרים בשוק ,  בניגוד לחלקים אחרים של הבקר ,  היו במקור מחוברים לבני בקר ארצישראליים ,  דבר שמעיד על טריות .
 כדי לבחור את הזנב שיעשה נעים למרק או לרביולי  ( במתכונים שיגיעו בהמשך הכתבה )  צריך לשים לב לבחור זנב שכולל גם את בסיס הזנב כלומר החלק היותר רחב שלו  ( המגיע לקוטר של 7- 8 ס"מ )  ,  בו מצוי עיקר הבשר .  וכמו בכל חלקי הבקר האחרים הרעיון הוא לבחור זנב בעל שומן בצבע לבן ,  ולא חלילה כזה שהצהיב ומרמז על טריות מפוקפקת .
 מכיוון שזנב השור עסוק בפעילות רב שעות היום ,  הוא בנוי מחוליות וסביבם רקמה שרירית ושומן .  החוליות הן הסיבה לג'לטין הרב שעצור בו ומשחרר למנה טעם עשיר .  אבל השרירים מחייבים בישול עמוק וארוך ,  החל משלוש שעות ועד לשנת לילה ארוכה בקדרה כבדה.משה גלקופ מקצביית זלמן ,  ממליץ על תוספת יין אדום לזנב השור ,  אבל רק אחרי שעבר הרתחה ,  ובכלל לעניין זה ,  מומלץ להכניס רק נוזלים חמים לתבשילי קדרה ותבלון מינימלי של מלח ,  פלפל ופפריקה כי  " כשיש בשר טוב אין צורך להסתיר אותו עם תבלינים ". 
תמר כהן צדק ממסעדת קוצ'ינה תמר שביד חרוצים התנדבה למסור שני מתכונים .  האחד מרק זנב שור שאפשר להתענג עליו מדי יום במסעדה ומתכון נוסף של רביולי זנב שור .
 חומרים:1 זנב שור  ( מפורק לחוליות )   בערך 2 קילו1 בצל חתוך לקוביות 1 שורש סלרי חתוך לקוביות1 שורש פטרוזיליה חתוך לקוביות1 גזר חתוך לקוביות5 שיני שום קצוצות50 גרם חמאה1 כף פפריקה מתוקה1 כף פפריקה חריפהפלפל שחור טחון2 כפיות כמון 1/2 כפית קינמוןמלחכוס יין אדום3 ליטר מים  אופן ההכנה:1 .  מטגנים וסוגרים את הבשר בחמאה בסיר על אש גבוהה עד שמשחים .  מוסיפים את הירקות ומטגנים קלות .  מוסיפים את התבלינים ומערבבים .
 2 .  מוסיפים את היין ,  מערבבים ונותנים לו להצטמצם מעט  ( כשלוש דקות )  .
 3 .  מכסים במים ,  מביאים לרתיחה ,  מנמיכים את האש ומבשלים כ-3 שעות .
 חומרים :  לפסטה:400 גרם קמח לבן2 ביצים4 חלמונים למילוי:1 זנב שור - בערך 2 קילו1 בצל 1 גזר1 עלה סלרי עלי דפנהראש שום שלםכוס יין אדום50 גרם גבינת פרמז'ן מגורדת  אופן ההכנה:1 .  מערבבים בקערה את הקמח והביצים עד להיווצרות הבצק ,  עוטפים בניילון ומכניסים למקרר .  2 .  בינתיים מכניסים לסיר גדול את הבשר ,  הירקות והיין ,  מביאים לרתיחה ונותנים לו להתבשל עד שהבשר מתרכך  ( כ-3 שעות )  .  
3 .  כשהבשר מתרכך מוציאים את הנתח ומפרידים מהעצם .  מתבלים במלח ופלפל ,  מוסיפים את הפרמז'ן ומכניסים למקרר .
 4 .  מסננים את שאר הירקות מהמים וממשיכים לצמצם את הציר .  5 .  מכינים את הפסטה :  מרדדים את הבצק במכונת פסטה ,  וחותכים את הבצק לריבועים בגודל 4 ס"מ על 4 ס"מ .  6 .  מניחים במרכז כל ריבוע מנה קטנה מתערובת הבשר ומקפלים למשולשים .  מניחים על מגש מקומח .
 7 .  מרתיחים סיר מים עם מלח .  מכניסים את הפסטה ל-3 דקות ומסננים .
 8 .  מכניסים את הפסטה המבושלת לציר שהצטמצם ,  מערבבים ומגישים .
 
שנהיה לזנב
ממאכל עניים הוא התפתח לתבשיל שמוגש במסעדות יוקרתיות .  זנב השור עולה ליגה ונכנס לרביולי ולמרק חורפי של קוצ'ינה תמר

