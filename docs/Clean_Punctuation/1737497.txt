אפגניסטן :  הנשיא התרגש במהלך נאום ופרץ בבכי
במהלך נאום בפני מחנכים בקאבול ,  פרץ נשיא אפגניסטן חמיד קרזאי בבכי ,  כשקונן על רמת האלימות במדינה .  הנשיא הביע חשש כי רמת האלימות תגרום לצעירים ,  כולל לבנו הקטן ,  לעזוב את המדינה
 ( צילום :  רויטרס ,  עריכת וידאו :  גדי וינסטוק ) 
נשיא אפגניסטן חמיד קרזאי פרץ היום  ( שלישי )  בבכי כשקרא לאפגנים  " להתעשת "  ולקדם את השלום במדינה ,  בעת שנשא דברים בפני מחנכים בעיר הבירה קאבול .  במהלך הנאום ,  ששודר בשידור חי בטלוויזיה ,  הביע קרזאי את חששו מכך שהדור הצעיר של האפגנים ,  כולל בנו בן השלוש מירווייס ,  ייאלץ לברוח לחו"ל בשל המלחמה .  
הנשיא אף קונן על כך שתלמידים ומורים באפגניסטן מפחדים ללכת לבית הספר מחשש לפיגועים . " אני קורא לטליבן לא להרוס את המדינה שלכם לטובת אחרים ,  אל תהרגו את בני עמכם לטובת אחרים ,  ואל תסגרו את בתי הספר שלכם ,  לטובת אחרים ".  
נאומו של קרזאי נועד לקדם את החינוך במדינה ,  שבה ,  לפי הערכות ,  רבע מהתושבים נבערים .  הנשיא החל לבכות כשדיבר על כך שהוא רוצה שבני עמו יזכו לחינוך ויוכלו לדאוג לעצמם . " אני נשבע באלוהים ,  יש בי צער ,  יש פי פחד ",  אמר קרזאי . " הו אנשים !  חס וחלילה שמירווייס ייאלץ לצאת לחו"ל ויהפוך לזר ".  
קרזאי עצמו בילה שנים רבות בגלות בפקיסטן ,  בזמן שנלחם בכיבוש הסובייטי בשנות ה-80' ואחר כך גם בשלטון הטליבן .  התפרצותו של הנשיא מגיעה ימים ספורים לאחר שנודע כי העיתונאי האמריקאי בוב וודוורד כתב בספרו החדש על כך שקרזאי סובל ממניה-דיפרסיה ונוטל כדורים .  לשכתו של קרזאי טענה שטענות הללו הן  " משלהבות מאוד ",  כך דווח ב-BBC .  
בתוך כך הודיע קרזאי כי הוא מינה מועצה שתנהל שיחות שלום עם הטליבן .  לשכתו פרסמה רשימה של 68 בכירים שקרזאי בחר בעצמו .  הבכירים יובילו את המאמצים להביא להסכם שלום עם הטליבן וגורמים נוספים שנלחמים בממשלה .
 
אפגניסטן :  הנשיא התרגש במהלך נאום ופרץ בבכי
במהלך נאום בפני מחנכים בקאבול ,  פרץ נשיא אפגניסטן חמיד קרזאי בבכי ,  כשקונן על רמת האלימות במדינה .  הנשיא הביע חשש כי רמת האלימות תגרום לצעירים ,  כולל לבנו הקטן ,  לעזוב את המדינה

