האיש החזק בתקשורת הטורקית התקפל במאבק נגד ראש הממשלה
המיליארדר איידין דואן ,  שנחשב יריבו של רג'פ טייפ ארדואן ,  מתפטר מניהול האימפרייה שייסד לאחר שהוטל עליו קנס של 3.2 מיליארד דולר
 >  >  איל התקשורת הטורקי ,  המיליארדר איידין דואן ,  פורש מתפקידו כיו"ר אימפריית המדיה דואן הולדינג שייסד ,  ויוחלף בתפקיד על ידי בתו ארזוהן דואן . " מועצת המנהלים החליטה על מינוי ארזוהן דואן לתפקיד יו"ר החל מה-1 בינואר 2010 ,  היום שבו איידין דואן יפרוש מתפקיד יו"ר ומחברות בדירקטוריון ",  נאמר בהודעה שפירסמה החברה בבורסת איסטנבול .  דואן הולדינג ,  חברת המדיה הגדולה בטורקיה שבשליטתה כמחצית מהתקשורת הפרטית במדינה ,  נתונה בסכסוך מר עם רשויות המס ,  שהטילו עליה קנס שיא בסך 4.8 מיליארד לירה טורקית  ( 3.2 מיליארד דולר )  בגין אי סדרים בתחום תשלומי המס .  דואן טען בכמה הזדמנויות ,  כי הטלת הקנס מהווה חלק ממסע לסתימת פיות של התקשורת בטורקיה על ידי הממשלה ,  ומהווה פעולת תגמול על הביקורת החריפה שהעבירו עיתונים בבעלותו על ממשלתו של רג'פ טייפ ארדואן .  חלק מהאנשים העוקבים אחר המתרחש בטורקיה אומרים שהמלחמה בין דואן וארדואן אינה באמת קשורה לפגיעה בחופש העיתונות.לדבריהם ,  המאבק קשור יותר לעליית קבוצת יזמים דתית אדוקה מאנטליה ,  שמסמלת את התחזקות מפלגת השלטון ak .  קבוצת אנטליה צומחת במהירות וצוברת כוח על חשבון האליטה הישנה באיסטנבול ,  שעליה נמנית קבוצת דואן .  בספטמבר שעבר פירסמו עיתוניו את אחת הפרשיות שהסעירו את טורקיה - פרשה שבה נחשדה ממשלת ארדואן כי קיבלה כספים בניגוד לחוק מארגון צדקה טורקי שפועל בגרמניה .  בעקבות הפרסום המליץ ארדואן לתושבי טורקיה  " לא להכניס את עיתוני דואן לבתיהם שכן הם מפיצים שקרים ".  תוכנית הארגון מחדש שחשפה דואן הולדינג נועדה לחזק את השותפויות עם חברות מדיה זרות ,  מסרה החברה .  הארגון מחדש ,  שהשלמתו צפויה במחצית הראשונה של 2010 ,  נועד לפשט את המבנה הניהולי של אימפריית העסקים של דואן ,  הכוללת שלוש תחנות טלוויזיה ראשיות ושמונה עיתונים ,  בהם שלושה עיתונים לאומיים מהחשובים בטורקיה ,  וכן חברות ייצור ואנרגיה ,  בהן חברת הנפט הענקית אויל אופיסי .  איידין דואן ,  בן 73 ,  ייסד את החברה הראשונה של אימפריית המדיה שלו ב-1961 ומאז התרחבה פעילות הקבוצה ל-13 מדינות ומעסיקה יותר מ-20 אלף עובדים .  הוא אחד מעשירי טורקיה ונכלל ברשימת 500 האנשים העשירים בעולם של המגזין  " פורבס ". 

האיש החזק בתקשורת הטורקית התקפל במאבק נגד ראש הממשלה
המיליארדר איידין דואן ,  שנחשב יריבו של רג'פ טייפ ארדואן ,  מתפטר מניהול האימפרייה שייסד לאחר שהוטל עליו קנס של 3.2 מיליארד דולר

