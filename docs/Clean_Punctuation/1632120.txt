קרן פלנוס :  80 הלוואות ,  10 אקזיטים ו-6 חברות בקשיים בתוך 10 שנים 
בשבוע שעבר הגישה קרן פלנוס תביעה נגד משרד האוצר בדרישה להפסיק את הפעילות של קרנות המנוף שמתחרות בה .  עכשיו מתברר מדוע :  TheMarker חושף את פעילות האשראי הייחודית של אחת מקרנות ההשקעה הפרטיות הגדולות ביותר בישראל
 >  >  בשבוע שעבר עלו הקרנות של פלנוס לכותרות בעקבות תביעה שהגישו נגד משרד האוצר וקרנות המנוף על רקע שינויים שאלה מבקשים להנהיג בפעילות הקרנות .  בבקשה שהוגשה בעניין קרנות המנוף לבית המשפט המחוזי בירושלים ,  כתבו עורכי הדין של פלנוס כי מדובר בקבוצת קרנות פרטיות העוסקות בתחום מתן האשראי ומנהלות סכום של כ-1.3 מיליארד שקל - כך שפלנוס היא אחת מחברות ניהול הקרנות הגדולות בישראל .  אלא שפלנוס פועלת באופן שונה משאר הקרנות הפרטיות הגדולות .  הקרנות של פלנוס משקיעות בחברות באמצעות העמדת אשראי - בתמורה לריבית ומניות .  לידי themarker הגיעו דו"חות הקרן האחרונה של פלנוס ,  פלנוס 3 ,  שהוקמה בספטמבר 2007 והינה הקרן הגדולה ביותר של החברה עם התחייבויות להשקעה בהיקף של כ-120 מיליון דולר ,  בעיקר של משקיעים מוסדיים ישראלים אבל גם של זרים .  פלנוס 3 קראה עד כה להתחייבויות בהיקף של כ-48 מיליון דולר ,  אבל ביצעה 16 עסקות בהיקף של כ-73 מיליון דולר .  הפער הזה נובע מכך שחלק מההלוואות שהעמידה פלנוס כבר חזרו אליה ובאמצעותן היא העמידה הלוואות נוספות - כך שכמות הכסף שלו קראה נמוכה מכמות ההשקעות שביצעה בפועל .  את הריבית שמקבלת פלנוס על ההלוואות ואת רווחי ההון היא מחזירה למשקיעים שלה  ( אם כי לא עשתה זאת עד כה ,  כפי שמוסבר בהמשך )  - אבל את הקרן היא משקיעה שוב .  כיום יתרת ההלוואות של פלנוס 3 ,  ההיקף הכספי של האשראי שהעמידה ועדיין לא הוחזר ,  היא כ-40.8 מיליון דולר .  על פי הדו"חות שפירסמה פלנוס ,  נכון לספטמבר 2009 פלנוס 3 השיגה תשואה פנימית נטו של 5.6% ,  או מכפיל של 1.09 על הכסף שלו קראה מהמשקיעים .  בנוסף ,  מציגה פלנוס למשקיעים חישוב של התשואה הכוללת - carve out ,  התמורה שתקבל אם חברות בפורטפוליו יימכרו - המגיעה ל-10.7% .  פלנוס 3 פועלת באמצעות מתן הלוואות לחברות כשבדרך כלל היא מקבלת שעבוד ראשון או שעבוד צף על נכסי החברה והטכנולוגיה שלה .  הקרן נוהגת להשקיע בחברות טכנולוגיה שנמצאות בשלב מאוחר יחסית ,  כשהן כבר מוכרות ויש להן משקיעים .  לא תמיד החברות בפורטפוליו של פלנוס מרוויחות ,  אבל בקרן מחפשים חברות שיש להן שוק ברור ומוצר מוכר .  האורך הממוצע של חיי ההלוואות בקרן הוא כשנתיים ואת הכסף צפויה פלנוס לגלגל 2.5-3 פעמים עד לסיום תקופת פעילותה של הקרן ב-2017 - כלומר לבצע עסקות בהיקף של כ-300-350 מיליון דולר .  פלנוס 3 ביצעה 16 עסקות כשהריבית הממוצעת בהלוואות שהעמידה עד כה גבוהה ב-7.1% מריבית הליבור .  בסך הכל ,  בכל הקרנות שלה ביצעה פלנוס 80 עסקות .  בין השאר ביצעה פלנוס 10 אקזיטים משמעותיים ,  6 חברות מבין החברות שלהן העמידה אשראי נקלעו לקשיים או להליכי כינוס ב-10 השנים שבהן פועלות חברות הקרנות .  בשלושת הרבעונים הראשונים של 2009 הקרן הרוויחה 1.6 מיליון דולר ,  אחרי שב-2008 הפסידה 424 אלף דולר .  הכנסות הקרן מריבית על הלוואות שהעמידה הסתכמו ב-2.76 מיליון דולר בינואר-ספטמבר ,  לעומת 3 מיליון דולר בכל 2008 .  דמי הניהול השנתיים בקרן היו כ-2.7 מיליון דולר - כך שמנהלי פלנוס 3 נטלו דמי ניהול של יותר מ-5 מיליון דולר בשנתיים האחרונות .  עד היום לא החזירה פלנוס כסף למשקיעים .  על פי הערכות היא תעשה זאת ברבעון הראשון של 2010 .  פלנוס גם לא  " קראה לכסף "  בשלושת הרבעונים הראשונים של 2009 ,  שכן חלק מההלוואות שהעמידה ב-2007 ו-2008 הוחזרו .  ברבעון הרביעי ,  לעומת זאת ,  קראה הקרן ל-11 מיליון דולר .  מייסד הקרן ומנהל משותף בה ,  מוטי וייס ,  הסכים להתייחס לאופן שבו הקרן רואה את שוק האשראי - ומתברר שהוא לא כל-כך אופטימי . " שוק האשראי נמצא כיום במצב קצת יותר טוב מאשר באמצע המשבר ,  כשהבנקים היו בסכנה ,  אבל עדיין יש מחסור אדיר באשראי .  אני מניח שיידרשו כמה שנים להתגבר על הטראומה הזו .  הבנקים ושוק האשראי החוץ-בנקאי נותנים אשראי למי שקל לתת לו ,  אבל פלח גדול שזקוק לאשראי בתעשייה המסורתית מתקשה להשיגו .  הרבה חברות שמגיעות אלינו מתעשיית ההיי-טק ומהתעשייה המסורתית מתקשות להשיג אשראי ,  אפילו למימון הון חוזר . " להערכתי ,  לא נגמרו הסדרי החוב והחברות שעשו עמן הסדרים עלולות להיקלע לבעיות עוד שנתיים-שלוש .  מה שהתגלה במשבר זה שהרבה חברות גייסו הכל באג"ח , " במקום לגייס חלק באקוויטי ,  וברבות מהן יש דיספרופורציה אדירה בין רמת החוב לרמת האקוויטי .  באג"ח צריך להביא בחשבון יכולת החזר .  כאן גייסו בצורה משוגעת ולחברות אין יכולת החזר .  לדעתי ,  כמה מההסדרים רק דוחים את הקץ ,  אבל השאלה היא מה יקרה בעוד שנתיים-שלוש כשייאלצו להחזיר את הכסף . " יש עדיין הרבה חברות שצריכות להחזיר חוב ב-2010-2012 ,  ובמאזנים שלהן רואים שאין להן היכולת לעשות זאת - כך שיצטרכו להגיע עמן להסדרים .  לכן ,  שוק האג"ח עדיין מדאיג ,  גם אם הוא נראה טוב יותר מ-2008 .  בעתיד ,  אני מקווה שהשוק לא יחזור לגיוסי אג"ח בצורה לא פרופורציונאלית .  שוק האשראי לא אמור להחליף אקוויטי ",  מסכם וייס .  מפלנוס נמסר : " פלנוס רואה בחומרה רבה את הדלפת המידע - תהיה נכונתו אשר תהיה - ואת עצם פירסומו בעיתונות .  כמובן שפלנוס אינה יכולה להתייחס למידע חסוי הנוגע לקרן או לחברות הפורטפוליו שלה ".  אנגיוסלייד חברת הביומד שעידן עופר משקיע בה גייסה לפי 37 מיליון דולר  >  >  חברת הסטארט-אפ הישראלית אנגיוסלייד  ( angioslide )  העוסקת בפיתוח בלון צנתורים שמאפשר את הקטנת תופעות הלוואי הנובעות מתסחיפי דם במהלך הצנתור ,  קיבלה מפלנוס הלוואה בהיקף של 2 מיליון דולר באוגוסט 2009 .  היא צריכה להחזיר אותה עד יולי 2012 .  עד קבלת ההלוואה החברה גייסה 22 מיליון דולר ,  כאשר הגיוס האחרון ,  בהיקף של 8.25 מיליון דולר ,  היה ביוני 2009 ,  לפי שווי של 36.5 מיליון דולר  ( לאחר הכסף )  .  בחברה מושקעים עופר היי-טק  ( עידן עופר )  ,  קרן אגאת של דני נווה ,  איטוצ'ו וויולה .  החברה צופה לקבל אישור fda בחודש פברואר 2010 .  אקסרה נטוורקס מאמינים בשוק התקשורת הסיני  >  >  חברת הסטארט-אפ אקסרה נטוורקס מפתחת פתרונות תקשורת בשם axn לספקי תקשורת בינלאומיים ,  מפעילות כבלים וספקי שירותים סלולריים .  החברה זכתה להלוואה בהיקף של 4 מיליון דולר ביולי 2008 .  החברה רשמה הכנסות בגובה של 6.3 מיליון דולר ב-2008 ,  והכנסות בגובה של 2.4 מיליון דולר ברבעון השלישי של 2009 .  בנוסף היא רשמה הפסד תפעולי של 1.3 מיליון דולר ברבעון השלישי של 2009 .  תחזית המכירות של החברה ל-2009 כולה היא למכירות בהיקף של 12.3 מיליון דולר .  עד למועד קבלת ההלוואה החברה גייסה 58 מיליון דולר ,  כאשר השווי האחרון שבו בוצע הגיוס הוא 4.6 מיליון דולר לאחר הכסף .  המשקיעים בחברה הם כרמל ונצ'רס והרבור ווסט .  לחברה יש הסכם אסטרטגי עם קומקאסט והיא צופה גידול ניכר בשוק הסיני .  החברה פיטרה 20 עובדים ב-2008 .  סיבידיה הרוכשת של אי.סי.טל שווה 47 מ' ד' >  >  חברת הסטארט-אפ הישראלית סיבידיה ,  המפתחת פתרונות בתחום אבטחת ההכנסה ,  אימות נתונים וניטור מערכות לגביית עמלות דילרים ,  זכתה להלוואה בהיקף של 5 מיליון דולר באפריל 2008 .  החברה צפויה להחזיר אותה עד אוקטובר 2011 .  ההכנסות ל-2009 כולה צפויות להיות 15 מיליון דולר .  ברבעון השלישי החברה רשמה מכירות של 4 מיליון דולר .  עד למועד נטילת ההלוואה גייסה סיבידיה 25 מיליון דולר ,  כשהגיוס האחרון בוצע בפברואר 2008 שבו גייסה 12 מיליון דולר לפי שווי של 47 מיליון דולר לאחר הכסף .  המשקיעים בחברה הם כרמל ,  הייפריון ,  באטרי ,  סטאר ,  סטייג' וואן וחיים מר .  החברה חתמה על עסקה לרכישת אי.סי.טל ב-21 מיליון דולר ,  ובמקביל נמצאת בשלבים סופיים של גיוס הון בהיקף של 10 מיליון דולר כדי לממן את הרכישה .  לפי הדו"ח החברה עומדת ביעדי המכירות שלה .  דיזיין-ארט נטוורקס מכירות של 5.2 מיליון דולר למפתחת תוכנות ה-wimax  >  >  חברת הסטארט-אפ הישראלית דיזיין-ארט נטוורקס מפתחת מערכת על שבב  ( system on chip )  המצמצמת את עלויות הפריסה והתפעול של רשתות wimax .  החברה קיבלה מפלנוס אשראי של 2 מיליון דולר ,  ובנוסף - אשראי לקוחות של עד 2 מיליון דולר שהיא עדיין לא עשתה בו שימוש .  מכירות החברה לשלושת הרבעונים הראשונים של 2009 היו 4.4 מיליון דולר ,  והתחזית שלה ל-2009 כולה היא 5.2 מיליון דולר .  החברה גייסה 26 מיליון דולר עד למועד נטילת ההלוואה .  הגיוס האחרון בוצע בדצמבר 2008 כשאז סבב גיוס ההון הגיע ל-13 מיליון דולר .  השווי שלפיו בוצע הגיוס היה 48 מיליון דולר לאחר הכסף .  המשקיעים בחברה הם כרמל ,  מאגמה ומוטורולה ונצ'רס .  איגלו קיבלה 5 מיליון ד' ונקלעה לקשיים  >  >  חברת איגלו  ( e-glue )  ,  המספקת תוכנות נלוות לשירותי crm ,  נטלה הלוואה מקורית בספטמבר 2007 בהיקף של 5 מיליון דולר  .  החברה התחייבה להחזיר אותה בינואר 2011 .  בסופו של דבר תנאי ההלוואה השתנו באוגוסט 2009 לריבית של 10% .  ההלוואה צפויה להיות מוחזרת ב-2013 .  הכנסותיה ב-2008 הסתכמו ב-7.7 מיליון דולר .  הכנסות החברה בשלושת הרבעונים הראשונים של 2009 היו 4.6 מיליון דולר .  תחזית המכירות ל-2009 היא ל-7.1 מיליון דולר .  החברה גייסה עד למועד נטילת ההלוואה 34 מיליון דולר ,  לפי שווי של 14.3 מיליון דולר לאחר הכסף .  המשקיעים מאחורי החברה הם אוורגרין ,  גיזה וסידר .  החברה צפתה קשיים בעמידה ביעדים הפיננסיים של 2009 ,  ובמקביל ביצעה שינוי בהנהלת החברה .  אקספנד נטוורקס בדרך לאקזיט  >  >  חברת הטכנולוגיה הישראלית אקספנד נטוורקס  ( expand networks )  ,  ספקית של פתרונות להאצת יישומים על גבי רשתות wan ,  נטלה הלוואה בהיקף של 7 מיליון דולר בנובמבר 2007 .  תנאי ההלוואה השתנו באפריל 2009 לריבית בגובה של 6.5% ,  שאותה היא צריכה להחזיר ביוני 2013 .  הכנסות החברה ב-2008 היו 24 מיליון דולר ,  כשהכנסות בשלושת הרבעונים הראשונים של 2009 הסתכמו ב-12.9 מיליון דולר .  החברה פיטרה 10 עובדים ב-2009 .  תחזית המכירות של החברה ל-2009 היא 19.4 מיליון דולר .  עד למועד נטילת ההלוואה החברה גייסה 82 מיליון דולר ,  לפי שווי של 55 מיליון דולר לאחר הכסף .  במקביל הדו"ח מסביר כי החברה נמצאת במו"מ למכירתה  ( ככל הידוע מדובר בסכום של 30-40 מיליון דולר לריברבד האמריקאית )  .  המשקיעים העיקריים בחברה הם תמיר פישמן ,  ורטקס ,  אי.די.בי ואינטל .  גיגה ספייסס הריבית על ההלוואה התייקרה ב-9% - והחברה ביצעה קיצוצים  >  >  חברת הטכנולוגיה גיגה ספייסס  ( gigaspaces )  ,  המציעה פתרונות תשתית למערכות מידע מבוזרות במגזרי הפיננסים והטלקום ,  נטלה הלוואה במאי 2008 בהיקף של 7 מיליון דולר תנאי ההלוואה השתנו באפריל 2009 לריבית בשיעור של 9% ,  ולהלוואה בגובה של 6 מיליון דולר .  החברה רשמה מכירות בהיקף של 7 מיליון דולר ב-2008 ,  והכנסות של 2.3 מיליון דולר ברבעון השלישי של 2009 .  החברה צופה הכנסות בגובה של 7.5 מיליון דולר ב-2009 .  החברה גייסה עד למועד נטילת ההלוואה 19.2 מיליון דולר ,  כשסבב גיוס ההון האחרון היה בהיקף של עשרה מיליון דולר .  עד כה החברה גייסה 51.5 מיליון דולר לאחר הכסף .  לפי הדו"ח ,  החברה ביצעה קיצוצים משמעותיים במהלך החודשים האחרונים של 2009 ,  ונמצאת על סף איזון תפעולי .  אופטיר  הפסד תפעולי של 12 מיליון דולר בינואר-ספטמבר 2009  >  >  חברת הסטארט-אפ אופטיר ,  המפתחת תוכנות ניהול ביצועים ועומסים בארגונים ,  נטלה הלוואה בהיקף של 15 מיליון דולר בספטמבר 2008 ,  שאותה התחייבה להחזיר באוגוסט 2012 .  לפי הדו"ח ,  צבר ההזמנות של החברה לשנת 2008 היה 19 מיליון דולר .  צבר ההזמנות לשלושת הרבעונים הראשונים של 2009 היה 11.7 מיליון דולר .  החברה רשמה הפסד תפעולי של 12.2 מיליון דולר באותם רבעונים .  צבר ההזמנות ל-2009 כולה הוא 20 מיליון דולר .  החברה גייסה 98.5 מיליון דולר ,  כאשר סבב גיוס הון האחרון בוצע בספטמבר 2008 והגיע ל-47.5 מיליון דולר לפי שווי של 180 מיליון דולר .  המשקיעים העיקריים בחברה הם כרמל ,  פיטנגו ,  אינדקס ,  מורגן סטנלי ,  לייטספיד וג'מיני .  אן-טריג החזירה הלוואה של 5 מיליון דולר בריבית של 10%  >  >  חברת הסטארט-אפ הישראלית אן-טריג נטלה מפלנוס הלוואה בהיקף של 5 מיליון דולר שאותה כבר החזירה .  היקף המכירות של החברה ל-2008 היה 18.5 מיליון דולר ,  והתחזית ל-2009 היא למכירות בהיקף של 41 מיליון דולר .  אן-טריג גייסה עד למועד נטילת ההלוואה 63.5 מיליון דולר ,  כאשר סבב גיוס הון האחרון בהיקף של 24 מיליון דולר התבצע בינואר 2009 לפי שווי של 104 מיליון דולר .  המשקיעים העיקריים בחברה הם אוורגרין ,  קיינן פרטנרס ,  אורום ,  מיקרוסופט ומרינר .
 
קרן פלנוס :  80 הלוואות ,  10 אקזיטים ו-6 חברות בקשיים בתוך 10 שנים 
בשבוע שעבר הגישה קרן פלנוס תביעה נגד משרד האוצר בדרישה להפסיק את הפעילות של קרנות המנוף שמתחרות בה .  עכשיו מתברר מדוע :  TheMarker חושף את פעילות האשראי הייחודית של אחת מקרנות ההשקעה הפרטיות הגדולות ביותר בישראל

