בתום 5 חודשים :  אבו טיר ישתחרר היום ממעצר
בית משפט השלום בירושלים גזר חמישה חודשי מאסר על מוחמד אבו טיר ,  שהורשע בכניסה שלא כדין לישראל .  עם זאת ,  בהסכמת הצדדים ,  הוחלט כי העונש הינו ימי המאסר שריצה עד כה
בית משפט השלום בירושלים גזר היום  ( רביעי )  חמישה חודשי מאסר בפועל על בכיר חמאס ,  מוחמד אבו טיר ,  שהודה והורשע במסגרת עסקת טיעון בכניסה שלא כדין לישראל לאחר שנאסר עליו להיכנס לירושלים .  הצדדים הסכימו כי העונש שהוטל עליו הינו ימי המאסר שישב מאז מעצרו ב-30 ביוני וכן ארבעה חודשי התנאי למשך שלוש שנים .  לכן ,  צפוי אבו טיר להשתחרר היום .  
אבו טיר ,  חבר המועצה המחוקקת הפלסטינית ,  נעצר בסוף חודש יוני לאחר שסירב לעזוב את ירושלים למרות שרישיון שהיית הקבע שלו בשטח ישראל בוטל בהוראת שר הפנים אלי ישי .  אבו טיר ,  שעתר לבג"ץ נגד ההחלטה בניסיון להסדיר את מעמדו ,  הודיע כי מכיוון שבג"ץ טרם הכריע בסוגייה ,  הוא מודה בכתב האישום ומקבל את המצב המשפטי כיום לפיו החלטת ישי תקפה .  עם זאת ,  הוא הבהיר כי ימשיך לנהל מאבק משפטי נגד ההחלטה של ישי בבית המשפט העליון .  
על פי כתב האישום שהוגש על ידי רב פקד אריה ברנד מיחידת התביעות של מחוז ירושלים בחודש יולי ,  ביוני 2006 הודיע שר הפנים דאז ,  רוני בר-און ,  כי הוא שולל את רישיון שהיית הקבע של אבו טיר בישראל ושל חברי פרלמנט פלסטינים ממזרח ירושלים .  הבקשה נידונה מאוחר יותר בבג"ץ ,  שדחה בנובמבר 2008 את בקשתם של אבו-טיר ו-25 אחרים למנוע את גירושו .
" מחומר החקירה עולה ,  כי המשיב עושה דין לעצמו ובוחר להפר את חוקי מדינת ישראל תוך התרסה ובריש גלי ,  דבר המעיד על מסוכנותו לביטחון הציבור והמדינה ",  נכתב בבקשת המעצר .  עוד נכתב ,  כי אבו טיר כבר אמר למשטרה שהוא אינו מקבל את צו ההרחקה שניתן לו וכי גם החלטתו שר הפנים ובית המשפט העליון לא מקובלות עליו : " מכאן שהמשיב מתריס כנגד עצם המשטר בישראל ,  מוסדותיו וחוקי המדינה ". 

בתום 5 חודשים :  אבו טיר ישתחרר היום ממעצר
בית משפט השלום בירושלים גזר חמישה חודשי מאסר על מוחמד אבו טיר ,  שהורשע בכניסה שלא כדין לישראל .  עם זאת ,  בהסכמת הצדדים ,  הוחלט כי העונש הינו ימי המאסר שריצה עד כה

