עולם הפוך
צלקות שהפכו לתליוני זהב וכובע שמגיע עם שפם - המצאות אופנתיות מוזרות ומעניינות שצצו ברשת בשנה החולפת
מקאברי אך מרגש .  פרנצ'סקה קפלן ,  מקימת האתר  " זו הצלקת שלי ",  חלתה בסרטן בגיל 29 ונאלצה לעבור ניתוח בצווארה . " לפני הניתוח הייתי בטוחה שאסתיר את הצלקת תחת צעיפים ושרשראות .  אבל אז גיליתי שהיא מזכירה לי שהצלחתי להתגבר על המחלה ועל החוזק שטמון בי .  כשהצלקת דהתה החלטתי ליצור שרשרת בצורתה וכך זה התחיל ",  היא מספרת באתר האינטרנט שלה .  באתר ,  תחת הסלוגן  " תענוד את הסיפור שלך ",  אפשר להתרשם מתכשיטים שעוצבו בהזמנה אישית וסיפורים מרגשים ,  אמיצים ומשעשעים בנושא הצלקות .  או כפי שכתוב באתר  " אם הן נוצרו בעקבות ניתוח,תאונה ,  שאיבת שומן ,  פציעות ספורטיביות או בשירות הצבאי ,  הצלקות שלנו מנציחות את החוויות המיוחדות לנו ,  הן חלק ממי שאנחנו וממה שעברנו ".  
כדי להפוך את ההיסטוריה האישית שלך לפריט ייחודי יש לשלוח תמונה של הצלקת ,לבחור ציפוי זהב/כסף/פלטינה ,  את סוג התכשיט  ( צמיד/ טבעת או שרשרת )  ולהמתין 6-8 שבועות .  המחירים נעים בין 200-1,500 דולר .
 למאותגרי אוריינטציה ,  ששואפים לשמור על פאסון ולהימנע ממראה התייר האובד והמפה המקומטת ,  מציעה האמנית טיפני בארנט צמיד כסוף ,  עליו מצוירת מפת הרכבת התחתית הניו יורקית ושירטוט של התחנות השונות .  אולי מישהו באמת ישתכנע שאתם מהשכונה .  מחיר :  25 דולר
הכובע המשופם עוצב על ידי חבורת האמנים האיסלנדית  " Vik Prjonsdottir ".  מתאים לחובבי סקי שרוצים גם לנשנש מהפונדו מתחת לשפם וגם לשמור על ארשת של ויקינג מסוקס .  הכובע עשוי 100% צמר איסלנדי טבעי ומגיע בשתי וריאציות וב-5 צבעים שונים .  מחיר :  76.91 דולר .
 הנעליים הנעלמות של המעצבת הברזילאית ,  אנדריאה צ'אבס ,  מצופות בשברי זכוכיות והנוף המשתקף בהן בזוויות שונות ,  יוצר הליכת טריפ מתמשכת .  בינתיים מדובר בנעלי קונספט בלבד ,  שאינן מוצעות למכירה ,  אבל אפשר להניח ששפחות אופנה עם עם בי.איי באמנות ,  היו שמחות לנסות .
 
עולם הפוך
צלקות שהפכו לתליוני זהב וכובע שמגיע עם שפם - המצאות אופנתיות מוזרות ומעניינות שצצו ברשת בשנה החולפת

