תוצאות הסערה :  נזקים למאות חקלאים
הסערה לא פסחה גם על התוצרת החקלאית ,  והשמידה את כל מה שניצל מהחום .  מאות חממות ובתי צמיחה קרסו ונזקים כבדים נגרמו למטעי האבוקדו והפרדסים ,  בעיקר בישובי הגליל המערבי ובחוף הכרמל
מאות פניות הגיעו עד הצהריים  ( יום א' )  לקרן לביטוח נזקי טבע  ( קנ"ט )  ,  חברת הביטוח הממשלתית המאבטחת את החקלאים בגין נזקי הסערה .  מנכ"ל הקרן דודי גינזבורג אמר כי בשלב זה אין עדיין הערכה של היקף הנזקים אך לדבריו הם  " חמורים ". 
נזקים כבדים נגרמו למטעי האבוקדו והפרדסים בעיקר בישובי הגליל המערבי ובחוף הכרמל בגלל נשירת כמויות גדולות של פרי שעדיין לא הבשיל ,  כך שלא ניתן לשווק את הפרי שנשר .  כמו כן נעקרו עצים רבים במטעים צעירים של רימונים וזיתים .  בענף הירקות דווח על נזקים כבדים לגידולי תפוחי האדמה שהסערה כיסחה את החלק הירוק של הצמחים והתוצאה תהיה פגיעה קשה ביבולים .
 כמו כן ,  דווח על התמוטטות חממות ובתי צמיחה  ( רשת )  בכל רחבי הארץ של פרחים ,  צמחי תבלין  ( בזיליקום )  ,  בננות ועוד .  נזקים כבדים במיוחד נגרמו לחממות המחייבות חימום בחורף ,  מפני שקריסת החימום עלולה לגרום לתמותת הגידולים .
 עוד אמר גינזבורג כי שמאי הקרן יצאו לכל מוקדי הנזק שדווחו אך מרבית הנזקים עדיין לא דווחו .  הערכה ראשונה של הנזקים תתקבל בימים הקרובים .
 בעמק החולה ירדו עד שעות הצהריים כ-80 מ"מ גשם הממשיך לרדת גם בשעות אלה .  מנכ"ל אגודת המים החקלאית הפרטית של ישובי הגליל שבתאי גלס ,  אמר כי עדיין חסרות כמויות גשם גדולות כדי למלא את מאגרי המים בגליל וברמת הגולן עליהם נשענת ההשקייה החקלאית באזורים אלה - שאין בהם כמעט אספקת מי קולחין .
 מנכ"ל ארגון מגדלי בקר לבשר חיים דיין אמר ,  כי הגשמים הכבדים יביאו לחידוש מהיר של שטחי המרעה היבשים בגליל ובגולן ועדרי הבקר יצאו לשטחי המרעה ובכך יושג חסכון גדול בעלות המזון לגידול בקר ,  חיסכון שעשוי להוזיל את מחירי הבשר הטרי .
 
תוצאות הסערה :  נזקים למאות חקלאים
הסערה לא פסחה גם על התוצרת החקלאית ,  והשמידה את כל מה שניצל מהחום .  מאות חממות ובתי צמיחה קרסו ונזקים כבדים נגרמו למטעי האבוקדו והפרדסים ,  בעיקר בישובי הגליל המערבי ובחוף הכרמל

