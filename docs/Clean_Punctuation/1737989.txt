כיאל הודיע : " אני פצוע ,  אבל אגיע למחנה הנבחרת "
 הקשר הפצוע הודיע בתחילה שלא יוכל לשחק נגד קרואטיה ויוון ,  אבל לבסוף החליט להיבדק אצל רופא הנבחרת ואז להחליט
קשר נבחרת ישראל ,  בירם כיאל ,  נמצא בספק לצמד המשחקים נגד קרואטיה ויוון בשבוע הבא בגלל כאבים בשרירי הבטן ,  אזור בו הוא נותח בעבר ,  ושגרם לו להחמיץ את סיום העונה שעברה ,  כשעוד שיחק במכבי חיפה .  
הקשר בן ה-22 שוחח הבוקר  ( חמישי )  עם מנהל הנבחרת ,  ישראל סטוצ'ינסקי ,  ועם מספר שחקנים בנבחרת ביניהם טל בן חיים ,  והודיע כי ייתכן שלא יגיע למשחקים .  יחד עם זאת ,  כיאל החליט מאוחר יותר להגיע ולנסות ליטול חלק באימונים ,  זאת בכפוף לבדיקה שיעבור אצל רופא הנבחרת ,  מארק רוסנובסקי .
" הפציעה לא נראית טוב ",  אמר הערב כיאל , " אני לא מתכוון להתאמן מחר ולא אהיה בסגל של סלטיק במשחק בסוף השבוע ,  אבל החלטתי להגיע למחנה הנבחרת  ( ינחת ביום ראשון )  .  אערוך בדיקה אצל רופא הנבחרת ,  ואז נחליט מה שהסיכויים שאשחק "
 
כיאל הודיע : " אני פצוע ,  אבל אגיע למחנה הנבחרת "
 הקשר הפצוע הודיע בתחילה שלא יוכל לשחק נגד קרואטיה ויוון ,  אבל לבסוף החליט להיבדק אצל רופא הנבחרת ואז להחליט

