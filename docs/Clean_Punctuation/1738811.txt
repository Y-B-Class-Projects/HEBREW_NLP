צרפת :  ראן כבשה את הפסגה
הקבוצה מבריטני שוב הרשימה בבית ,  עם 1:3 על טולוז שהקפיץ אותה למקום הראשון .  ליל שלישית אחרי 1:3 על מונפלייה
איבוד הנקודות של סנט אטיין ב-1:1 הביתי מול מארסיי בשבת ,  העניק לראן הזדמנות לעלות למקום הראשון ,  והיא עשתה זאת בעזרת 1:3 ביתי מצוין על טולוז הרביעית .  מוקדם יותר הערב  ( ראשון )  הצטרפה ליל לצמרת כשעלתה למקום השלישי עם ניצחון 1:3 על מונפלייה .  פריס סן ז'רמן וניס נפרדו ב-0:0 .
 ראן - טולוז 1:3
ראן עטה על ההזדמנות שנפלה בחיקה ועלתה לפסגה הצרפתית עם ניצחון ביתי 1:3 על טולוז ,  שמצידה ממשיכה לאבד גובה אחרי פתיחת עונה מרשימה .  הקבוצה של פרדריק אנטונטי נהנתה שוב ממשחק מצוין של ז'רום לרואה וסילבן מארבו .  האחרון בישל לרומן דנזה בדקה ה-44 וכבש בעצמו מהנקודה הלבנה עשר דקות לסיום ,  כשבתווך סידר לרואה הוותיק שער נגיחה לבלם קאדר מנגאן  ( 77 )  .  מוסא סיסוקו צימק בדקה ה-88 .  ראן עדיין ללא הפסד העונה .
 ליל - מונפלייה 1:3
המארחת השיגה תיקו מאכזב בליגה האירופית מול גנט ,  אבל בליגה היא עדיין בלתי מנוצחת וגם את הפער מהמוליכה היא מצמקת אט אט .  מוסא סו ,  שהגיע הקיץ מראן ,  קיבל את המקום בהתקפה והחזיר עם צמד מנצח שהעלה את מאזנו לארבעה שערים .  הסנגלי נגח לרשת בדקה ה-19 והשלים צמד בדקה ה-32 מבישול של הבלם אדיל ראמי .  אוליבייה ז'ירו השווה זמנית עבור מונפלייה עם פנדל בדקה ה-23 .  אדן הזארד הבלגי נכנס כמחלי ,  ובדקה ה-80 בישל לז'רביניו את השער השלישי שחתם את התוצאה .
 פריס סן ז'רמן - ניס 0:0
החבורה של אנטואן קומבוארה קיוותה להמשיך לצבור נקודות ולהתקדם במעלה הטבלה ,  אבל הפעם נתקלה ביום גדול של דויד אוספינה בשערה של ניס ונותרה מתוסכלת .  השוער הקולומביאני עצר ניסיונות של ננה וגיום הוארו ,  ונעזר בבכורה סולידית בהגנה של המגן פרנסואה קלרק ,  ששוחרר מליון בקיץ וחתם בקבוצה בשבוע שעבר .  פ.ס.ז' שומרת על שער נקי בפעם השישית ברציפות ,  אבל הפעם זה הספיק רק לנקודה .
 
צרפת :  ראן כבשה את הפסגה
הקבוצה מבריטני שוב הרשימה בבית ,  עם 1:3 על טולוז שהקפיץ אותה למקום הראשון .  ליל שלישית אחרי 1:3 על מונפלייה

