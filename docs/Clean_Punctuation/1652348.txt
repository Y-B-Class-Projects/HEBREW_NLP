שוק התעופה מאט ומנועי בית שמש מדווחת על ירידה של 55% ברווח התפעולי ב-2009
עלות העסקתו של אבנר שחם מנכ"ל החברה הסתכמה ב-665 אלף שקל ב-2009
מנועי בית שמש מסכמת את שנת 2009 ,  שאופיינה בקשיים בענף התעופה בו היא פועלת .  החברה מסכמת את השנה עם ירידה של 30% בהכנסותיה ,  שהסתכמו ב-45 מיליון דולר ב-2009 .  הירידה בהכנסות הובילה את החברה להציג צניחה של 55% ברווח התפעולי ,  שהסתכם ב-938 אלף דולר  ( 2.1% לעומת 3.3% ברווחיות ב-2008 )  .  בשורה התחתונה מציגה החברה רווח של 265 אלף דולר המיוחס לבעלי מניות החברה ,  לעומת רווח של 683 אלף דולר בתקופה המקבילה- ירידה של 61%.מנועי בית שמש פועלת בשני תחומים - תחום המנועים ,  במסגרתו פועל אגף השיפוץ והרכבת מנועים ,  העוסק בפירוק והרכבת מנועי סילון לשם שיפוץ ותחזוקה של מנועי מטוסים צבאיים ואזרחיים ,  ותחום ייצור חלקים במסגרו פועלים אגף הייצור ואגף היציקות.את הרבעון הרביעי מסכמת החברה עם הכנסות בהיקף של כ-12 מיליון דולר ,  ירידה של 32% לעומת התקופה המקבילה .  בשורה התחתונה מציגה החברה ירידה של 85% ברווח הנקי ,  שהסתכם ב-170 אלף דולר.בדו"חותיה מתייחסת החברה למשבר הכלכלי ומסבירה כי  " המשבר השפיע באופן ניכר על שוק התעופה ,  ובעקבות זאת על החברה שרוב פעילותה מיועדת לשוק יצרני מנועי הסילון ולחילות אויר בעולם .  נכון למועד זה ,  כ-15% מהמטוסים המסחריים בעולם מובטלים ואינם בשימוש .  הנהלת החברה מתמודדת בימים אלה עם ירידה מהותית בביקושים למגזר זה וב-2009 וב-2010 אשר ישפיעו בעיקר על תחום ייצור החלקים בחברה ". עלות העסקתו של אבנר שחם ,  מנכ"ל החברה ,  הסתכמה ב-665 אלף שקל ב-2009 .  עלות העסקתו של יוסף קליין ,  סמנכ"ל בחברה ,  הסתכמה ב-159 אלף שקל .
 
שוק התעופה מאט ומנועי בית שמש מדווחת על ירידה של 55% ברווח התפעולי ב-2009
עלות העסקתו של אבנר שחם מנכ"ל החברה הסתכמה ב-665 אלף שקל ב-2009

