מגע הזהב של גוגל בסכנה
שורה של אתגרים ניצבת כיום בפני גוגל :  רגולציה מחמירה ,  הגן הסגור של אפל ובריחת מיטב עובדיה לפייסבוק . " אקונומיסט "  בוחן את מצבה של ענקית החיפוש המקוון ואת סיכויי ההצלחה שלה
 >  >   " גוגל היא לא חברה רגילה .  אנחנו לא מתכוונים ליהפך לכזו ",  כתבו לארי פייג' וסרגיי ברין ,  מייסדי ענקית החיפוש ,  במכתב למשקיעים לקראת הנפקת גוגל ב-2004 .  מאז חיזקה גוגל את המוניטין שלה כאחת החברות יוצאות הדופן ביותר בעולם .  רק השנה היא הפתיעה רבים כשרכשה נתח בפרויקט אנרגיית רוח בחוף המזרחי של ארה"ב ובניסויים במכוניות המנווטות את עצמן ,  שעברו עד כה יותר מ-225 אלף ק"מ של כבישים במדינה .  הצלחתה האדירה של גוגל בעסקי החיפוש המקוון מאפשרת לה להתנהג כך .  החברה הניבה רווחים נאים עבור המשקיעים בה ,  לאחר שבתוך 12 שנה בלבד נהפכה מסטארט-אפ זעיר לענקית בינלאומית עם שווי של 180 מיליארד דולר .  גוגל חולשת על האינטרנט כעכביש עצום - מחיפוש מקוון ושירות מייל ועד רשת חברתית ואפליקציות תוכנה מבוססות רשת .  מרבית הצמיחה של גוגל היתה אורגנית ,  כלומר מושתתת על פעילותה הפנימית ,  אך היא גם ביצעה כמה רכישות גדולות .  ב-2006 היא שילמה 1.7 מיליארד דולר עבור יוטיוב ,  אתר שיתוף סרטוני הווידיאו .  ב-2007 רכשה את דאבל-קליק ,  חברת פרסום מקוונת ,  ב-3.1 מיליארד דולר .  החברה צפויה לבצע רכישות נוספות .  באחרונה הגישה החברה הצעת רכש לגרופון ,  אתר רכישות קבוצתיות מקוונות פופולרי ,  תוך שימוש בחלק מ-33 מיליארד הדולרים בקופתה .  ואולם כעת ניצבת גוגל בפני שני אתגרים עסקיים  " רגילים ".  הראשון קשור לרגולטורים ,  שחוששים כי החברה מנצלת לרעה את כוחה .  ב-30 בנובמבר הודיע האיחוד האירופי כי פתח בחקירה רשמית בעקבות טענה כי גוגל תימרנה את תוצאות החיפוש שלה כדי להעניק למוצריה יתרון לא הוגן - טענה שהחברה מכחישה בתוקף .  בארה"ב ניצבת גוגל בפני חקירה דומה בטקסס ,  ומנהלת מאבק מול כמה סוכנויות נסיעות מקוונות שמנסות לשכנע את הממשל להטיל וטו על רכישת ita - חברה המספק מידע לגבי טיסות .  האתגר השני שעומד בפני גוגל הוא למצוא מקורות צמיחה נוספים .  למרות ההתנסויות הרבות שלה בתחומים אחרים ,  מרבית הכנסות החברה עדיין נובעות מפרסומות הקשורות לחיפושים המקוונים .  ב-2009 הן היוו את מרבית הכנסות החברה ,  שהסתכמו ב-24 מיליארד דולר ,  עם רווחים של 6.5 מיליארד דולר .  רכישות כמו יוטיוב לא סייעו לחברה להפחית את התלות שלה בפרסום מקוון ,  אלא העמיקו אותה .  סטיב באלמר ,  מנכ"ל מיקרוסופט היריבה ,  טען כי גוגל היא  " סוס קרקס של טריק אחד ".  חיפוש בלי גוגל למרבה האירוניה ,  החשש הגדול ביותר של משקיעי גוגל הוא שגורלה יהיה דומה לזה של מיקרוסופט ,  שנכשלה במציאת מקורות הכנסה חדשים במקום שני סוסי הפוני המזדקנים שלה - מערכת ההפעלה חלונות וחבילת התוכנות המשרדיות אופיס .  הדבר מסביר את ההאטה בצמיחת מניית החברה . " נראה שהשוק סבור כי גוגל עלולה ליהפך למיקרוסופט שנייה ",  אמר מארק מהאניי ,  אנליסט בסיטי .  אין ספק שהבשורות על חקירת הגבלים עסקיים רשמית של האיחוד האירופי מזמינות הקבלות נוספות למיקרוסופט ,  שניהלה מאבקים מרים וכואבים מול הרגולטורים באירופה .  האם ההשוואה הוגנת ?  ניתן להצביע על שני אתגרים שעלולים לפגוע בגוגל .  הראשון הוא הופעת דרכים חדשות לחיפוש מידע ברשת .  אחת מהן היא רשתות חברתיות כמו פייסבוק ,  שהתנועה לאתר שלה עלתה לראשונה בהיקפה על התנועה לאתרי גוגל מוקדם יותר השנה  ( ראו תרשים 1 )  ,  ויישומים שמציעות אפל וחברות אחרות שמסייעים לאנשים למצוא מידע בלי צורך להשתמש בדפדפן .  סיבה נוספת לדאגה בגוגל היא שחברות כמו פייסבוק ואפל אוגרות מידע על הצרכנים ,  וחוסמות ממנוע החיפוש של גוגל את הגישה לנתונים .  עלייתם של  " גנים סגורים "  ברשת ללא ספק מטרידה את בכירי גוגל . " לפני שנתיים הייתי אומר שזו לא בעיה ",  אמר אריק שמידט ,  מנכ"ל גוגל . " כעת אני יכול לומר לך שזה איום ".  גוגל תקפה באחרונה את פייסבוק בפומבי על רקע נהלי המידע הנהוגים בה ,  והזהירה את המשתמשים הפוטנציאליים כי הרשת החברתית נהפכה ל"מבוי סתום של מידע ".  מחסומים נוספים צפויים לצוץ בפני החברה .  חברות המדיה ,  לדוגמה ,  חושבות כעת פעמיים לפני שהן מעלות את התוכן בחינם לאינטרנט או מעניקות לגוגל רישיון להשתמש בו .  מפיקות התוכן הטלוויזיוני הגדולות בארה"ב חוששות למסור תוכן לשירותי טלוויזיה מבוססי רשת כמו גוגל tv .  בנוסף ,  הנהירה אל מחשבי הטאבלט מצד חברות העיתונים הרעבות למקורות הכנסה חדשים ,  מביאה לכך שרבות מהן נסוגות ממתן תוכן חינמי באינטרנט .  גם בגוגלפלקס ,  מטה החברה רחב הידיים בעמק הסיליקון ,  נרשמו כמה זעזועים באחרונה .  החברה איבדה כמה מעובדיה הבולטים ,  כמו עומאר המואי ,  מייסד אדמוב ,  חברת פרסום סלולרי שרכשה גוגל ב-2009 ;  ולארס רסמוסן ,  שהוביל את פרויקט גוגל וייב ,  בניסיון ליצור כלי חדש לשיתוף פעולה מקוון .  רסמוסן עבר באחרונה לפייסבוק ,  והלין על כך שהביורוקרטיה בגוגל ,  שמעסיקה כעת 23 אלף עובדים ,  גורמת לכך שלא ניתן להוציא דברים לפועל .  ייתכן כי רסמוסן עדיין פגוע מכך שביטלו את הפרויקט שלו ,  אך עובדים לשעבר בגוגל מסכימים עם טענותיו ,  ומאשרים כי הליכי קבלת ההחלטות בחברה נהפכו אטיים להחריד .  ג'ון הולמן ,  מנהל בתחום הגיוס ,  סבור כי גוגל עוברת  " אבולוציה דרוויניסטית "  שעלולה להקשות עליה בעתיד לגייס מנהלים מוכשרים .  אך אין משמעות הדבר כי ימי הזוהר של גוגל חלפו .  נכון ,  צמיחת הכנסות החברה האטה מ-56% ב-2007 ל-9% ב-2009 ,  אך זו צמיחה מכובדת בהתחשב בתנאים הכלכליים בעולם .  יש סימנים לכך שהחברה מתחילה לחזור לעצמה :  הכנסותיה ברבעון השלישי טיפסו ב-23% ל-7.3 מיליארד דולר - גבוה ממרבית תחזיות האנליסטים .  יתרה מכך ,  כמה מגמות פועלות כעת לטובת גוגל .  האחת היא הצמיחה האדירה של כמויות המידע בעולם ,  שמספקת חומרים טריים למנועי החיפוש של גוגל .  לדוגמה ,  יוטיוב מקבלת כעת 35 שעות של תוכן וידיאו מדי דקה ,  לעומת שש שעות מדי דקה ביוני 2007 .  גוגל צפויה גם להרוויח מהעלייה בתקציבי הפרסום לאינטרנט .  בנק השקעות מורגן סטנלי גילה כי האמריקאים מבלים 28% מזמן צריכת המדיה שלהם באינטרנט ,  אך רק 13% מתקציבי הפרסום מוקדשים לאינטרנט .  אם הנתונים יושוו ,  פירוש הדבר יהיה 50 מיליארד דולר נוספים שיוקצו לפרסום באינטרנט מדי שנה - כך מעריכים בבנק .  מחלקת בחינם מערכת הפעלה מגמה נוספת שפועלת לטובת החברה היא האינטרנט הסלולרי ,  שמסתמן כאבן יסוד בגלגול השני של גוגל .  בלב המהלך נמצאת מערכת ההפעלה לסמארטפונים אנדרואיד ,  שמספקת גוגל בחינם ליצרניות המכשירים .  יש מבקרים שטענו כי גוגל טועה כשהיא מעניקה את מערכת ההפעלה בחינם ,  בעוד חברות אחרות כמו מיקרוסופט מוכרות את מערכות ההפעלה שלהן .  ואולם החברה מעוניינת שמספר אנשים גבוה ככל האפשר יאמץ את האנדרואיד ,  שפועלת כפלטפורמה שמעודדת אותם למצוא שירותים נוספים של גוגל ,  כולל מייל ומנוע חיפוש .  נראה שזו גישה מצליחה .  מכמעט אפס לפני שנתיים ,  תופסת כעת האנדרואיד נתח של 26% מהשוק ,  ומזנבת באייפון הפופולרי של אפל  ( ראו תרשים 2 )  .  כדי לתמוך בכך ,  פיתחה גוגל ספריית יישומים מקוונים משלה ,  והיא מחפשת דרכים נוספות לפנות לקהל משתמשי הסמארטפונים ,  כמו מסחר אלקטרוני .  גוגל נלהבת במיוחד לגבי הפוטנציאל העסקי של פעילויות הסלולר שלה ,  משום שהסמארטפונים מאפשרים פיתוחים מהפכניים בתחומים כמו חיפוש קולי  ( אתם אומרים  " חופשה בספרד "  והטלפון שלכם מאתר עבורכם וילה בקוסטה דל סול )  .  אם הטכנולוגיה הזו תתקבל בהצלחה ,  היא עשויה להקפיץ את מספר החיפושים הכולל .  יתרה מכך ,  משום שהמכשירים הסלולריים יודעים את מיקומכם ,  תוכל גוגל לשלוח לכם פרסומות לחנויות או למסעדות שנמצאים בסמוך אליכם .  פרסומות שכאלה עשויות להוביל למכירות רבות ,  שגוגל תוכל לשווקן במחירי פרימיום .  הדבר עשוי להסביר את העניין הרב שגילתה גוגל בגרופון .  המחיר שהציעה גוגל - לפי פרסומים בכלי התקשורת - עשוי להישמע גבוה מדי ,  אך הרכישה היתה עשויה לסייע לגוגל לחזק את החיפוש המקומי שלה ,  תחום שבו היא חלשה יחסית .  גוגל בונה גם את פעילויותיה בפרסום גרפי באינטרנט ,  השונה לחלוטין מהפרסומות הישירות יותר שהיא מציגה לצד תוצאות החיפוש .  הפרסום דרך באנרים גרפיים מורכב יותר מפרסום צמוד-חיפוש ,  ומיועד יותר להגביר את החשיפה למותג המפורסם מאשר לסגור מכירה ספציפית .  נתח השוק של גוגל בעסק זה זעיר ,  אך סוזאן ווז'קיקי ,  שמפקחת על דאבל-קליק ועל פעילויות נוספות ,  טוענת כי  " יש מספר גדול של התנגשויות במערכת "  שהחברה תוכל לפתור .  כמות הפרויקטים הגדולה שמנהלת גוגל בכל רגע נתון מעלה תהיות אם החברה מתפזרת לכיוונים רבים מדי במקביל .  מכמה היבטים ,  ניתן להקביל בין גוגל למעבדות המחקר בל או זירוקס parc - שמחקריהן עיצבו את התפתחות הטכנולוגיה בשנים עברו .  ההבדל הוא שהרעיונות החדשניים ביותר של גוגל נבעו מאנשים שהוטמעו בפעילויות הליבה של החברה ,  ולא בזרועות מבודדות שלה .  המנהלים הבכירים בגוגל טוענים כי קצב הניסויים הקדחתני שהם מעודדים הוא בדיוק הסיבה שגוגל תימנע מהניוון שבדרך כלל מאפיין חברות ענק . " כל יועץ במקינזי יגיד שאני מתפרש על תחומים רבים מדי ",  אומר ג'ונתן רוזנברג ,  ראש חטיבת ניהול המוצרים בגוגל . " אבל הצלחה משיגים רק על ידי חדשנות מהירה יותר מהמתחרים במערכת ".  פייסבוק גייסה את החנונים המצטיינים כדי לשמור את ידה על העליונה ,  צריכה החברה להמשיך לטפח את מאגר הכישרונות האנושיים היוצא מגדר הרגיל שלה .  גוגל הצליחה בגיוס אנשים מוכשרים משום שייצרה מעין גן עדן למהנדסי תוכנה ,  והיא מציעה פינוקים כמו עיסויים וארוחות גורמה .  ואולם התחרות על כישרונות בעמק הסיליקון מגיעה כעת לעוצמות חדשות .  פייסבוק הצליחה לחטוף לשורותיה עובדים רבים מגוגל  ( ראו כתבה בעמוד 29 )  .  לא רק שהיא גייסה כמה מהחנונים המובילים בגוגל ,  היא אפילו חטפה את הטבח המצטיין שלה .  גוגל מצדה ,  טוענת ששיעור עזיבת העובדים לא השתנה זה כמה שנים ,  אך אין ספק שהיא מוטרדת מגל העזיבות .  בנובמבר העניקה החברה לכל עובדיה העלאת שכר של 10% ,  בנוסף לבונוס של 1,000 דולר .  נפוצו שמועות כי החברה הציעה הצעות נגדיות בסך מיליוני דולרים כדי לשמור על עובדים מובילים מלעבור לפייסבוק או לחברות אחרות .  צעד זה שולח מסר ברור כי החברה מתכוונת להילחם על נכסיה היקרים ביותר .  גם הרכישות שמבצעת גוגל מסייעות לה להשיג כוח אדם מובחר ,  כמו גם לחזק את יכולותיה בתחומים שונים .  השנה רכשה החברה את סלייד ,  שמייצרת תוכנת רשתות חברתיות ;  ואת סושאל דק ,  המייצרת משחקים חברתיים למכשירים ניידים .  בנוסף ,  נקטה גוגל צעד לא שגרתי ליצירת חטיבות עסקיות ,  שלמנהליהן יש אוטונומיה רבה יותר בנוגע לאופן ההתנהלות שלהן .  מטרת צעד זה היא לשמור על עובדים מוכשרים שבשונה היו עשויים לעזוב את החברה לטובת יזמות אישית .  אנדי רובין ,  הגאון הטכנולוגי שמפקח על אימפריית האנדרואיד ,  סבור כי גוגל יכולה להיות סטארט-אפ שמטפח סטארט-אפים רבים נוספים ברוח היזמות החופשית .  החברה השיקה חברת השקעות הון סיכון שיכולה להשקיע בעסקים שמקימים יוצאי החברה .  ואולם כסף ויכולת קבלת החלטות לבדם אינם יכולים להבטיח את שירותיהם של גאוני הטכנולוגיה ,  שרוצים לא רק תגמול כספי עבור עבודתם אלא גם השראה .  זו הסיבה לחשיבות פרויקטים כמו אנרגיה ירוקה ומכוניות ללא נהג .  סיכויי ההצלחה של חלק מהפרויקטים נראים קלושים ,  אך זאת הנקודה .  אנשים עובדים בגוגל בין היתר משום שהיא משתמשת בטכנולוגיה בדרכים מגניבות שתורמות לאנושות . " שאפתנות היא מרכיב חשוב בתרבות שלנו ",  אומר ברין . " ועומק המחקר שאפשר לעשות בגוגל אינו משתווה לשום מקום אחר בעולם ".  המוזרות של גוגל מתבלטת בפסל ברונזה של טירנוזאורוס רקס ,  שזכה לשם החיבה סטן ,  שניצב בסמוך לכניסה לבניין בגוגלפלקס .  הדינוזאור הוא אולי סמל מוזר למעצמת היי-טק ,  אך סטן משמש תזכורת מצוינת לכך שהדינמו של האינטרנט חייב להמשיך ולהתפתח כדי להימנע מליהפך לדינוזאור דיגיטלי .
 
מגע הזהב של גוגל בסכנה
שורה של אתגרים ניצבת כיום בפני גוגל :  רגולציה מחמירה ,  הגן הסגור של אפל ובריחת מיטב עובדיה לפייסבוק . " אקונומיסט "  בוחן את מצבה של ענקית החיפוש המקוון ואת סיכויי ההצלחה שלה

