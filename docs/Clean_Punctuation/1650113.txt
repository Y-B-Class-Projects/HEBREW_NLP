המשבר הכלכלי מבעיר את רחובות אתונה
הממשלה ביוון הכריזה על תכנית צנע להתמודדות עם המשבר הכלכלי - בתגובה רבבות גדשו את הרחובות ואלפים הסתערו על הפרלמנט .  בתי הספר ,  נמלי התעופה והרכבות מושבתים
הפרלמנט של יוון אישר היום קיצוצים נוספים של 4.8 מיליארד יורו  ( 6.5 מיליארד דולר )  בתקציב הממשלה - הגירעון הגדול ביותר באיחוד האירופי - על רקע הפגנות סוערות ברחובות אתונה במחאה על הקיצוצים .
 כוחות משטרה נאלצו לירות גז מדמיע ורימוני הלם לעבר אלפי מפגינים שהקיפו את בניין הפרלמנט בבירת יוון .  מפגינים אחרים הסתערו על בניין משרד העבודה של יוון .  הפגנות סוערות התקיימו גם בסלוניקי ,  העיר השנייה בגודלה ביוון .  סוכנות הידיעות אי.פי דיווחה כי ההפגנות הן הסוערות ביותר שידעה יוון מאז ההסלמה במשבר החוב של המדינה בשלהי שנה שעברה .  
שירותים רכבות ,  אוטובוסים ורכבת תחתית באתונה ובערים אחרות ברחבי יוון הושבתו והעובדים ערכו הפגנות מחאה נגד קיצוץ שכרם .  שביתה של פקחי האוויר גרמה לביטול 58 טיסות שהיו אמורות להמריא ולנחות בנמל התעופה הבינלאומי של אתונה ,  ולדחיית 135 טיסות נוספות .  שביתת מורים גרמה לסגירת חלק מבתי הספר ועובדי חברת החשמל הממשלתית של יוון - חברת החשמל הגדולה במדינה - הודיעו כי יקיימו שביתה בת יממה .
 עובדי המגזר הציבורי ביוון ,  אשר כבר קיימו שתי שביתות החודש שעבר ,  הודיעו כי יקיימו שביתה כללית בת יממה ביום חמישי הבא .  האיגוד הגדיר את הקיצוצים שאושרו היום כ"ברברים ",  ואמר כי התנאים שנפגעו במסגרת הקיצוצים היו  " הישג היסטורי "  שאין בכוונתם להסכים לביטולו ללא מאבק .  ראש המפלגה הקומוניסטית של יוון ,  אשר מייצגת כ-8% מהמצביעים במדינה ,  קרא מוקדם יותר השבוע לעובדים להתנגד באופן פעיל לקיצוצים המתוכננים . " ההגנה הטובה ביותר היא התקפה ",  אמר .
 הצעדים שאישר היום הפרלמנט כדי לצמצם את הגירעון בתקציב הממשלה כוללים בין השאר העלאת המע"מ מ-19% ל-21% ,  הורדת שכר של עד 8% לעובדי המגזר הציבורי וקיצוץ הבונוסים שלהם לחגים בשליש ,  והעלאות המסים על אלכוהול וטבק .  
הצעדים שאישר הפרלמנט היום מצטרפים לצעדים שעליהם הודיעה הממשלה בחודש שעבר ,  אשר כללו הקפאה של שכר בכירים והעלאות מס ,  ונועדו לאפשר לממשלה לצמצם את הגירעון בתקציב בחמישה מיליארד יורו  ( 6.8 מיליארד דולר )  .  ממשלת יוון מבקשת באמצעות הקיצוצים לצמצם את הגירעון בתקציב מרמתו הנוכחית של 12.7% מהתוצר המקומי הגולמי  ( GDP )  לרמה של 8.7% מהתמ"ג עד סוף השנה .  הרף העליון המותר על פי כללי האיחוד האירופי הוא גירעון של 3% מהתוצר .
 ממשלת יוון מתכננת לצמצם את הגירעון בתקציב השנה בסכום כולל של 16 מיליארד יורו  ( 21.9 מיליארד דולר )  בניסיון לצמצם את הגירעון המסתכם בכ-30 מיליארד יורו .  ממשלת יוון השלימה אתמול בהצלחה הנפקת אג"ח ממשלתיות ל-10 שנה אשר באמצעותה גייס חמישה מיליארד יורו  ( 6.8 מיליארד דולר )  .
 ראש ממשלת יוון ,  יורגוס פפנדראו ,  נפגש מוקדם יותר היום על ראש ממשלת לוקסמבורג ,  ז'אן קלוד יונקר - העומד בראש קבוצת שרי האוצר של גוש היורו - וצפוי להיפגש בהמשך היום עם הקנצלרית אנגלה מרקל כדי לדון במצבה הפיננסי של ארצו . " נעמוד

המשבר הכלכלי מבעיר את רחובות אתונה
הממשלה ביוון הכריזה על תכנית צנע להתמודדות עם המשבר הכלכלי - בתגובה רבבות גדשו את הרחובות ואלפים הסתערו על הפרלמנט .  בתי הספר ,  נמלי התעופה והרכבות מושבתים

