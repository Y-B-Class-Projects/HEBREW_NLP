מיס קוריאה-טאון
היוני קאנג ,  כוכבת עולה דרום קוריאנית-ניו יורקית ,  נהנית מאיכות של  " גם וגם "  - פני בובת חרסינה אסייתית יחד עם גובה צפון אירופאי
בינואר 2008 השתתפה בתחרות פורד מודלס העולמית סונג-היון קאנג מדרום קוריאה .  הדוגמנית הצעירה בת ה-21 המתנשאת לגובה 178 סנטימטרים  ( מה שנחשב לגבוה ולא רק ביחס לדוגמנית אסייתית )  ידעה מראש ששמה קשה להגייה בעולם המערבי והציגה עצמה רק בכינוייה  היוני .  הטקטיקה הידידותית ,  לצד עור חרסינה ,  שיער שחור ארוך ופני בובה ,  עשתה את העבודה .
 היוני גברה על 48 מתחרות וניצחה בתחרות היוקרתית ,  מפעל המתקיים מאז 1980 ומאפשר לצעירות מכל העולם להגשים חלום דוגמנות בינלאומית .  היא הייתה הדוגמנית הראשונה ממזרח אסיה לזכות בתחרות .  נראה שהיוני בדרך הנכונה לקריירה עתידית מפוארת בדומה לאלו של כמה מהבוגרות הידועות של התחרות כמו אדריאנה לימה ,  שאנל אימן  ( שהגישה לה את חוזה הניצחון בערב התחרות )  ,  קמילה פין ורנה סימונסן .
 היוני נולדה בדרום קוריאה ושאפה מגיל צעיר ,  לאחר צפייה בערוץ האופנה ,  לעסוק בדוגמנות בינלאומית .  היא התבלטה כבר בילדותה בגובהה היוצא דופן ביחס לממוצע במולדתה ,  מדינה שלא בדיוק מספקת לתעשיית הדוגמנות נפילות נוסח הולנד או הארצות הבלטיות .
 לאחר הניצחון בתחרות פורד ,  היא הוחתמה על חוזה בסוכנות פורד בשווי 250 אלף דולרים לוהקה לעשר תצוגות בשבוע האופנה של ניו יורק ,  בין היתר גם למארק ג'ייקובס ,  פיליפ לים וג'ייסון וו ,  והצטלמה להפקות אופנה לאינטרוויו ,  ווג קוריאה ו-Teen Vogue .  בירת האופנה האמריקאית הייתה מאז לביתה וכמו מדיסון ,  בת הים הניו יורקית מהסרט ספלאש ,  היא לימדה את עצמה אנגלית בעיקר באמצעות צפייה בטלוויזיה  ( במיוחד בסקס והעיר הגדולה )  ,  אבל עדיין מדברת במבטא כבד .
 סוכנות פורד עדיין מייצגת אותה בניו יורק ,  בלונדון ובפריס היא מיוצגת על ידי Storm Models ו-Elite Models ,  בהתאמה ,  סוכנויות המייצגות ,  בין היתר ,  גם את קייט מוס וקלאודיה שיפר .  בזכות הדקות והגובה ,  היא מועסקת בעיקר בעבודות מסלול .  אך בעברה קמפיינים לאמריקן איגל ,  בנטון ,  DKNY ,  ליין פינק של ויקטוריה סיקרט ולקוסט .  מהעבודה על האחרון היא נהנתה במיוחד כי בעבודה עם הצלם טרי ריצ'רדסון היא ודוגמניות אחרות התבקשו על ידו לחייך ולקפוץ .
 לטיפוח ויופי שלא במסגרת העבודה היא משתמשת ,  כך סיפרה למגזין אל ביולי שנה שעברה ,  בסרום Biotherm Aquasource SuperSerum  ( שפתר לה בעיית עור פנים יבש )  ,  ליפגלוס ורוד מסדרת Dior Addict Lip Gloss Reflect  ( כי היא ,  על פי עדות עצמית , " סאקרית של כל דבר ורוד )  ,  עפרון גבות של MAC  ( כי היא מאמינה שגבותיה דלילות מדי )  ,  ולשיער רק במוצרים מסדרת קרסטס של לוריאל  ( במיוחד בסרום Lumiere Nutri-Sculpt  ( כי הוא מחזיר לשיערה ברק שאובד לו לאחר תצוגות )  .  סגנונו האורבני והנשי של פיליפ לים ,  המעצב האמריקאי-סיני ,  חביב עליה מכל המותגים שעבדה עבורם .
 היא אוהבת את החיים בניו יורק ,  נהנית לצלם את מראותיה ולכל מקום היא הולכת ברגל או נוסעת ברכבת התחתית .  הנקודות החביבות עליה בעיר הן קוריאה טאון ,  או קיי-טאון ,  כפי שמכונה האזור הגובל עם רחובות 31 ו-36 בין השדרה ה-5 וה-6 במנהטן שחנויותיו ומסעדותיו פונות לתושבים הקוריאנים של העיר ,  אזור נוליטה  ( מצפון לאיטליה הקטנה )  לקניות ,  וסנטרל פארק לריצה .  יש לה דירה משלה ולפעמים מארחת חברות לארוחות קוריאניות שהיא מבשלת בעצמה .
 היום ,  למרות ההצלחה וההגשמה המקצועית האישית ,  היא סבורה שאין מספיק דוגמניות אסייתיות בתעשייה והיא עצמה עדיין היא חולמת להיות סופרמודל ,  וזאת מילה שהיא יודעת להגיד בלי כל מבטא .
 
מיס קוריאה-טאון
היוני קאנג ,  כוכבת עולה דרום קוריאנית-ניו יורקית ,  נהנית מאיכות של  " גם וגם "  - פני בובת חרסינה אסייתית יחד עם גובה צפון אירופאי

