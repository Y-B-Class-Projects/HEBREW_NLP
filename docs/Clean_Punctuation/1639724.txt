דירוג האשראי של ארה"ב בסכנה ? 
דירוג האשראי המושלם  ( AAA )  של המעצמה הגדולה בעולם נמצא בסיכון ,  אם התאוששותה הכלכלית תתברר כאיטית מהצפוי - כך הזהירה היום סוכנות דירוג האשראי מודי'ס
דירוג האשראי המושלם  ( AAA )  של ארה"ב נמצא בסיכון ,  אם התאוששותה הכלכלית תתברר כאיטית מהצפוי - כך הזהירה היום סוכנות דירוג האשראי מודי'ס ,  שאמרה בדצמבר כי ארה"ב  " מותחת את גבולות ההגדרה של דירוג האשראי המושלם ",  בשל חובותיה המתנפחים .  
אם ארה"ב תצמח בקצב איטי מהצפוי ,  יתנפחו חובותיה של הכלכלה הגדולה בעולם ודירוג האשראי שלה עשוי להיפגע ,  הזהירה מודי'ס .  מוקדם יותר השבוע הגיש נשיא ארה"ב ,  ברק אובמה ,  הצעת תקציב בסך 3.8 טריליון דולר לקונגרס .  בתקציב העריך ממשל אובמה כי הגירעון התקציבי של ארה"ב יתנפח לרמה של 1.6 טריליון דולר עד סוף השנה .  
אזהרתה של מודי'ס הפתיעה רבים ,  לאחר שלפני ששה שבועות בלבד הודיעה סוכנות הדירוג כי אין לה כוונה להוריד את דירוג האשראי של ארה"ב ,  על רקע חששות מצד מדינות כמו סין - הנושה הגדולה ביותר של ארה"ב . " הצמיחה הכלכלית חשובה מאד להערכות הדירוג שלנו ",  אמר סטיבן הס ,  סמנכ"ל אשראי בחטיבת סיכוני האג"ח הממשלתיים של מודי'ס ,  לרויטרס .  
הס הוסיף כי בעוד שתקציבו של אובמה ל-2011 מתבסס על תחזיות לצמיחה חזקה בארה"ב ,  מודי'ס היא רק  " חצי אופטימית "  בנוגע ליכולתה של ארה"ב לשוב לקצב הצמיחה שרשמה לפני תחילת המיתון .  תקציבו של אובמה מעריך כי ארה"ב תצמח ב-2.7% ב-2010 וב-3.8% ב-2011 . 
" אם ארה"ב תרשום צמיחה חלשה בעתיד הקרוב ,  ההשלכות לא יהיו חיוביות ,  משום שהממשלה תתקשה להגדיל את הכנסותיה ",  אמר הס ,  שהוסיף כי הצמיחה האמריקאית עשויה להיות מוגבלת בשל רמת החוב של הצרכנים האמריקאים ,  שתוביל לירידה בצמיחה .  

דירוג האשראי של ארה"ב בסכנה ? 
דירוג האשראי המושלם  ( AAA )  של המעצמה הגדולה בעולם נמצא בסיכון ,  אם התאוששותה הכלכלית תתברר כאיטית מהצפוי - כך הזהירה היום סוכנות דירוג האשראי מודי'ס

