נחנק למוות מחתיכת נקניק שנתקעה בגרונו
בהתכנסות ידידותית בין חברים בדימונה ,  נחנק אחד מהם לאחר שבלע חתיכת נקניק גדולה .  למרות נסיונות ההחייאה הארוכים ,  צוות מד"א נאלץ לקבוע את מותו
צוות של מגן דוד אדום הוזעק אתמול  ( שישי )  לבית מגורים ברחוב הבאבא סאלי בדימונה : " בואו מהר ,  יש מישהו שנחנק פה "  זעק המטלפן .  אנשי הצוות הרפואי מצאו בפתח הבית גבר כבן חמישים ,  שנמצא במצב של חנק ואי ספיקת חמצן .  אנשי צוות מד"א שהגיעו למקום החלו לבצע באיש החייאה ,  והחדירו לקני הנשימה שלו צינור לפתיחת נתיב אוויר . 
" תוך כדי החדרת הצינור ,  הם נתקלו בגוש גדול ותקוע בגרון ",  סיפר מנחם בלומנטל ,  פרמדיק של מד"א בדימונה ,  שהוזעק למקום , " הם הוציאו משם גוש בשר שהתברר כנקניק עבה שככל הנראה גרם לחנק ".  למקום האירוע הגיעו מספר צוותים של מגן דוד אדום ,  בהם פרמדיקים וחובשים .  בלומנטל עצמו הוזעק מביתו והגיע זמן קצר לאחר שהצוותים האחרים החלו לבצע באיש טיפולי החייאה . " הצוותים עבדו עליו זמן רב ,  אבל נאלצו בסופו של דבר לקבוע את מותו ",  אמר בלומנטל .  
לאחר קביעת המוות ,  הגיע למקום צוות משטרתי כדי לבדוק את נסיבות האירוע .  מחקירת המשטרה עולה כי קבוצת החברים שהתכנסה במקום הצטיידה בכמות גדולה של וודקה ומשקאות משכרים אחרים ,  לצד בשרים ונקניקים .  עם מות חברם החלו שאר הנאספים להתקוטט ביניהם והשוטרים שהוזעקו למקום התקשו לגבות מהם עדויות מסודרות .  בשל כך ,  החליטו החוקרים ואנשי המשטרה לעצור את המעורבים בקטטה ,  כדי להבין את המתרחש במקום .  
במשטרה לא חושדים שמותו של האיש נגרם כתוצאה מהקטטה או בשל יריבות בינו לבין אחד מחבריו .  ההערכה היא שבמהלך הסביאה ,  דחס הנחנק לפיו חתיכת נקניק גדולה מדי לבליעה ,  וכך מצא את מותו .  חקירת המשטרה בפרשה נמשכת .
 
נחנק למוות מחתיכת נקניק שנתקעה בגרונו
בהתכנסות ידידותית בין חברים בדימונה ,  נחנק אחד מהם לאחר שבלע חתיכת נקניק גדולה .  למרות נסיונות ההחייאה הארוכים ,  צוות מד"א נאלץ לקבוע את מותו

