בייסבול :  גרב ליום אחד
נומאר גארסיהפארה חתם ליום אחד בבוסטון כדי לפרוש כשחקן של הרד סוקס .  ניית'ן עלול לעבור ניתוח טומי ג'ון במרפק
השנים האחרונות של נומאר גארסיהפארה בבוסטון ,  ובמיוחד 2004 ,  לא היו טובות ליחסים בין הצדדים ,  אולם לפחות היום  ( רביעי )  הכל נשכח .  רגע לפני שפרישתו הפכה לרשמית ,  הוחתם נומאר ליום אחד ברד סוקס ,  על מנת להיות מוכרז כשחקן בוסטון ,  לפני שהצטרף לצוות הפרשנים של ESPN . " תמיד היה לי חלום לפרוש כשחקן בוסטון ",  אמר גארסיהפארה , " אני רוצה להודות להנהלה שאפשרה לי להגשים את החלום הזה ".  
במינסוטה לא יכולים להיות מרוצים מאימוני האביב .  הקלוזר המצליח של הקבוצה ג'ו ניית'ן נפצע במרפקו ,  והבדיקות הראשוניות אבחנו קרע .  המסקנה האפשרית היא הליכה לניתוח טומי ג'ון ,  שהחלמה ממנו אורכת למעלה משנה ,  וזו לא בשורה טובה לטווינס .  ניית'ן יגיש שוב בשבועיים הקרובים ,  ואם לא יצליח ,  זה אומר שבקבוצה יחפשו קלוזר חדש .
 דון מטינגלי הלך עם ג'ו טורה כברת דרך והמשיך אתו מהיאנקיז לדודג'רס .  כעת מאשר מאמן החובטים של לוס אנג'לס כי הוא אמור להיות ממשיכו של מורו ורבו בקדנציית האימון שלו .  חוזהו של טורה אמור לפוג לאחר תום העונה ,  אולם בדודג'רס עובדים עמו על הארכת חוזה .  

בייסבול :  גרב ליום אחד
נומאר גארסיהפארה חתם ליום אחד בבוסטון כדי לפרוש כשחקן של הרד סוקס .  ניית'ן עלול לעבור ניתוח טומי ג'ון במרפק

