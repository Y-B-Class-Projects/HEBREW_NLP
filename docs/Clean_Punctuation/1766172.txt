גשר אל השקט
תושבים רבים בערים שונות סובלים ממפגעי רעש בשל פיתוח תחבורתי .  בפרויקט הפרדה מפלסית שנחנך באחרונה בחדרה ,  הוקצה סכום כסף נכבד לצורך מיגון בתי השכנים מפני רעש
 >  >  השבוע נחנך בטקס חגיגי פרויקט של הפרדה מפלסית מעל קטע הרכבת העובר בתוך העיר חדרה - גשר אריק שרון .  מדובר בפרויקט שנועד בעיקר למטרות בטיחות אך בגלל קרבתו לאזורי מגורים ,  הצריך גם טיפול מיוחד במפגעים סביבתיים שהביא עמו .  הטיפול במפגעים אלה ,  שכלל התקנת אמצעי מיגון ומיזוג בתוך דירות התושבים ,  מעיד על הדרך הארוכה שנעשתה במניעת מפגעים סביבתיים באזורי מגורים מאז אמצע העשור הקודם ,  אז מצאו עצמם תושבים באזור התחנה המרכזית בתל אביב חשופים לרמות רעש גבוהות מבלי שיינתן לכך מענה מתאים .  עם זאת ,  בישראל יש עדיין מקומות רבים שבהם חשופים התושבים למגוון רחב של מפגעים ,  שהרשויות מתקשות לטפל בהם .  הפרויקט בחדרה ,  שהוקם בעלות של יותר מ-120 מיליון שקל ,  היה בהובלת עיריית חדרה וחברת נתיבי איילון .  מטעם נתיבי איילון היתה אחראית על הפרויקט חברת אוהד ,  בראשות אייל רביב .  המיגון האקוסטי לדירות בוצע לפי לפי דרישת ראש עיריית חדרה ,  חיים אביטן . " הפרויקט הזה משפיע על דירות שכבר קיימות והחוק מחייב אותנו לדאוג למיגון אקוסטי שימנע חשיפה לרמות רעש מעל המותר בדירות אלה ",  מסביר רביב . " מי שיעבור לגור באזור אחרי שהפרויקט יקום ,  יצטרך לממן את המיגון האקוסטי בעצמו ".  בשלב ראשון נעשה שימוש באמצעי המקובל ביותר למיגון מפני רעש שמקורו בתחבורה - הקמת קירות אקוסטיים בסמוך לכביש ,  המהווים את ההפרדה המפלסית .  לדברי רביב ,  האורך הכולל של קירות אלה מגיע ל-2 ק"מ ,  וגובהם עד 3 מטרים .  בשלב הבא נעשו פעולות מיגון שונות בתוך הדירות עצמן .  בעזרת היועץ הסביבתי ד"ר יוסי סוקר ,  נעשה שימוש בתוכנה המחשבת מדדים סביבתיים שונים על בסיס נתונים כמו נפח התנועה הצפוי באזור לעשור הבא .  כמו כן נעשו בדיקות של רמות הרעש בשלוש שורות הבתים הקרובות ביותר לפרויקט ההפרדה .  על סמך הנתונים שנאספו ,  מספר רביב , " קיבלנו רשימה של מאה דירות באזור שבהן היתה צפויה חריגה מהמותר ברמות שונות ".  בדירות שבהן צפויה היתה חריגה ברעש התחבורתי בעוצמה של עד שני דציבלים ,  הותקנו מזגנים כדי לאפשר תנאים נוחים יותר לדיירים אם יידרשו לסגור חלונות .  ברמות חריגה של 2-5 דציבלים ואף יותר מכך ,  נעשה בנוסף גם טיפול בפתחי הדירות  ( חלונות )  באמצעות התקנת זכוכית רב שכבתית או זכוכית בעלת תכונות של בידוד רעש . " זו לא הפעם הראשונה שנעשה שימוש באמצעי מיגון דירתי מסוג זה ",  מבהיר רביב . " חברת נתיבי איילון כבר עשתה פעולות כאלה בחלק הדרומי של כביש נתיבי איילון ופעלנו לפי המפרט שלה .  היו כמובן דירות שבהן כבר היו מזגנים ולכן הענקנו לדיירים שיפוי המאפשר להם לממן מחצית מהעלות של מזגן חדיש יותר ,  ביום שבו הם יצטרכו להחליף את הנוכחי ".  העלות הכוללת של הטיפול האקוסטי במסגרת הפרויקט הגיעה ל-10 מיליון שקל - קרוב לעשירית מעלות הפרויקט כולו .  רביב מציין שעל פי תנאי התוכנית ,  ניתן יהיה להשלים את כל פעולות המיגון בפרק זמן של חצי שנה לאחר פתיחת הפרויקט .  פתרון שהוא מטרד הצעדים שננקטו בחדרה הם תולדה של התקדמות בהליכי התכנון והבנייה .  ולרי ברכיה ,  מנהלת המרכז למדיניות סביבתית במכון ירושלים לחקר ישראל ,  ומי שהיתה עד השנה שעברה האחראית על תחום התכנון במשרד להגנת הסביבה ,  מסבירה כי חוק התכנון והבנייה עוסק בעיקר בטיפול במפגעי רעש הנובעים מתחבורה ,  מטוסים ומחצבות . " לגבי רעש מטוסים היה שינוי עם קידום תוכנית המתאר של נתב"ג לקראת הקמת הטרמינל הנוכחי ",  מציינת ברכיה . " במסגרת הליכי התכנון נקבעו לראשונה מגבלות של בנייה חדשה באזורים עם חשיפה לרעש גבוה .  נקבע בראשונה גם שרשות שדות התעופה תקים מיגון לא רק במבני ציבור ,  אלא גם בבתים פרטיים ".  הליך המיגון בבתים פרטיים לא יצא אל הפועל עקב המחלוקת המשפטית הקיימת עד היום בין בעלי בתים ורשות שדות התעופה לגבי יישום התהליך .  ברכיה מספרת כי לפני המיגון החלוצי בקטע הדרומי בנתיבי איילון בשנות ה-90 , " המיגון התבסס על קירות אקוסטיים .  במקרה של נתיבי איילון היו דירות שהיו במפלס גבוה ,  ולא ניתן היה להקים מחסום אקוסטי בגובה כזה .  במשרד להגנת הסביבה לא אהבנו את ההתערבות הזאת בתוך דירות שבעצם מאלצת אנשים להיות סגורים עם מזגנים וחלונות מיוחדים ,  אבל במקרה הזה לא היתה ברירה ".  למרבה האירוניה ,  מתקנים רבים שאמורים לשמש פתרון למטרדים סביבתיים נהפכו לאיום על איכות החיים של תושבים .  מדובר בעיקר במתקני טיפול בשפכים או פסולת שאינם מתוחזקים כראוי או לא עומדים בנדרש מהם ,  ויוצרים מטרדים חמורים של ריחות וזיהום .  כך  ,  באחרונה התברר שמתקן שאמור להפוך בוצה של שפכים  ( שאריות שפכים )  לדשן חקלאי באזור קרית גת גורם למפגעי ריח קשים לתושבי העיר .  בגליל נהפכו כמה אתרים לטיפול בפסולת למפגעים כבדים ,  לאחר שלא טופלו כראוי .  בחודש שעבר הוציא המשרד להגנת הסביבה צו סגירה למתקן  " קומפוסט 2000 "  בקרית ביאליק האוסף וממיין פסולת למחזור .  לטענת המשרד ,  גרם המתקן למטרדי ריח קשים לתושבים המתגוררים באזור .
 
גשר אל השקט
תושבים רבים בערים שונות סובלים ממפגעי רעש בשל פיתוח תחבורתי .  בפרויקט הפרדה מפלסית שנחנך באחרונה בחדרה ,  הוקצה סכום כסף נכבד לצורך מיגון בתי השכנים מפני רעש

