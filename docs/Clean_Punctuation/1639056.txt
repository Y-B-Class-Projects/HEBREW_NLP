קיבוץ גליל ים מכניס משקיע פיננסי למפעל הברזים  " מדגל "  תמורת 51% מהמניות
שווי המפעל לאחר כניסת הכסף מוערך ב-60 מיליון שקל
קיבוץ גליל ים מכניס את  " קבוצת ערך "  כמשקיע פיננסי למפעל ליצור ברזים  " מדגל "  שבבעלותו .  אחרי הכסף שווי המפעל יגיע לכ-60 מיליון שקל .  הקיבוץ החליט על הקמת השותפות עם קבוצת ערך ,  כדי לסיים את פיתוח  " הברז החכם "  המיועד למנוע את בזבוז המים הכרוך בשימוש בדודי שמש .  על פי נתוני מהנדסי  " מדגל "  החיסכון במים בבתי אב בני 4 נפשות עשוי להגיע ל-10-11 ליטר ליום ,  כ-7%-10% מצריכת המים הביתית.על אף ההתקדמות הרבה בפיתוח הפרויקט העומד לפני השלמה ,  זקוק הפרויקט למימון נוסף וקבוצת ערך אמורה לספק אותו .  על פי תחשיבי כלכלני המפעל אם 35% מצרכני המים לשימוש ביתי בישראל ירכשו את הברז החכם ,  תחסוך המדינה הקמת מתקן התפלה בהספק 50 מיליון מ"ק לשנה ,  חיסכון לציבור ולמשק בהיקף 200 מיליון שקל בשנה .  למדגל הסכם לאספקת הברז החכם עם אחת מיצרנית הברזים הגדולות בארה"ב.גורם בקיבוץ הכחיש את הידיעה כי הקיבוץ מכר את המפעל .  לדבריו ,  מדובר בהשקעה הונית ולא במכירת שליטה ,  שותפות בה לקבוצת ערך יהיה 51% מההון .  נודע כי בהסכם השותפות נקבע כי המפעל ימשיך להעסיק את חברי הקיבוץ המועסקים בו כיום לתקופה של שנה לפחות ,  תרכוש ממנו שירותים ותשלם לו דמי שכירות .  כ-25 חברי הקיבוץ מועסקים ב"מדגל "  מסך כ-70 עובדיו .  מדגל היא יצרנית הברזים השנייה בגודלה בישראל לאחר  " חמת ".  השליטה בקבוצת ערך ,  שהתמחתה בבדיקת שומות ,  חיובי מס וארנונה ,  היא בידי איש העסקים אבינועם בן נון .  המפעל עשוי לעבור בעתיד לאחד מאזורי הפיתוח בפריפריה .
 
קיבוץ גליל ים מכניס משקיע פיננסי למפעל הברזים  " מדגל "  תמורת 51% מהמניות
שווי המפעל לאחר כניסת הכסף מוערך ב-60 מיליון שקל

