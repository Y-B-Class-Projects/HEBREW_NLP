כאב הראש החדש של גרשון
ריאל התחברה מצוין ,  סיינה הפסידה רק לבארסה ופילזן התחשלה מהמשבר .  צפו בסקירת היריבות של מכבי ת"א בטופ 16
וידאו :  רויטרסעריכת וידאו :  דורון שטיין
כצפוי ,  מכבי תל אביב הוגרלה לבית קשה הכולל את ריאל מדריד ,  סיינה ואפס פילזן .  במועדון הצהוב ידעו שבית הכולל את ברצלונה ופנאתינייקוס אתונה יהיה קשה יותר ,  אך נוכח יכולת הקבוצה בשלב הבתים הראשון ,  ברור לכולם ביד אליהו כי בית ה' בשלב הטופ 16 לא יהיה קייטנה .  
בטופ 16 ,  שייצא לדרך ב-28 בינואר ,  חולקו 16 העולות לארבעה בתים חדשים וישחקו שישה משחקים נוספים ,  בסיומם יעלו שתי הראשונות בכל בית לשלב ההצלבה ,  שם יתקיימו סדרות של הטוב מחמישה על העלייה לפיינל פור .  אחרי ההגרלה הקשה ,  זה הזמן להכיר את שיתמודדו נגד מכבי תל אביב על עלייה לשלב הבא .
 מכבי תל אביב תפתח את שלב הטופ 16 במשחק חוץ נגד סיינה ב-28 בינואר .  במחזור השני תארח מכבי את ריאל מדריד  ( 4 בפברואר )  ,  ושבוע לאחר מכן היא תקיים משחק בית נוסף נגד אפס פילזן  ( 11 בפברואר )  .  לאחר פגרה בת שבועיים תצא מכבי תל אביב למשחק חוץ נגד פילזן באיסטנבול  ( 25 בפברואר )  ,  ושבוע לאחר מכן תארח את סיינה  ( 4 במארס )  .  במחזור השישי והאחרון ייצאו הצהובים למשחק חוץ נגד ריאל מדריד ,  שיתקיים ב-11 למארס .
 מועדון הפאר הספרדי נחוש לשחזר את ימי העבר הגדולים ,  ולצורך כך החתים את המאסטרו האיטלקי ,  המאמן אטורה מסינה ,  שעברת לבירת ספרד אחרי שזכה בשתי אליפויות אירופה כמאמן צסק"א .  מאז 1995 לא זכה המועדון ביורוליג ,  וכמו בכדורגל ,  גם מחלקת הכדורסל של ריאל התחמשה הקיץ ,  ביצעה מהפכה ויצרה סגל עתיר כוכבים ,  הכולל החתמות נוצצות בדמות פבלו פריג'יוני ,  חורחה גרבאחוסה ,  דריוס לברינוביץ' ,  טרוויס הנסן ,  מרקו יאריץ שהצטרף לאחרונה ,  רימאס קאוקינאס ,  סרג'י וידאל ונוביצ'ה וליקוביץ' .  אלה חיזקו את שלד הקבוצה שכולל את לואיס בולוק הוותיק ,  סרחיו יול ,  תומאס ואן דר שפיגל ופיליפה רייס .  
ריאל פתחה את העונה לא טוב .  היא הפסידה ליריבתה הגדולה ברצלונה במסגרת הסופרקאפ הספרדי ,  ובמחזור הפתיחה של היורוליג היא ספגה הפסד חוץ במוסקבה מידיה של חימקי .  אבל אז המכונה של מסינה החלה לעבוד ,  רשמה חמישה ניצחונות רצופים .  ריאל סיימה ראשונה בבית המוקדם ,  ואם מישהו חיפש עדות ליכולתה הגבוהה ,  הרי שהניצחון הכפול על פנאתינייקוס יכול לספק את התשובה .  למעט מעידה מול פרוקוס סופוט ,  ריאל יכולה להיות שבעת רצון מיכולתה בבית המוקדם ,  אותו סיימה במאזן 2:8 .
 פבלו פריג'יוני  ( 7.6 נקודות ו-3.9 אסיסטים למשחק )  הוא השחקן שמקבל הכי הרבה דקות ממסינה בקבוצה  ( 27:30 בממוצע )  ,  ואת קלעי הקבוצה מוליך לברינוביץ' עם ממוצע של 13.8 נקודות ו-5.4 ריבאונדים .  לריאל ההתקפה השלישית בטיבה באירופה עם ממוצע של 81 נקודות למשחק ,  והיא רביעית ביבשת באחוזים ל-2 נקודות  ( 57 אחוז ,  כמו לפילזן )  .  ריאל מוליכה את היבשת בצצותא עם סיינה בכמות החטיפות  ( 9 בממוצע למשחק )  .  ריאל סיימה ראשונה את בית ד' שכלל את פאו וחימקי ,  סויימה אותו כבעלת ההתקפה הטובה ביותר  ( 811 נק' )  וההגנה הטובה ביותר  ( 690 נק' )  .
 פרשנות  ( אודי הירש )  :  הדבר הנוח היחיד בשיבוץ עם ריאל מדריד הוא שהיא פחות טובה מברצלונה .  מצד שני ,  ככל הנראה גם עשר מקבוצות ה-NBA נופלות כרגע ביכולתן מקבוצת העל הקטאלונית .  למרות גל הפציעות ,  לריאל סגל עמוק באופן מפחיד ,  שרק התעבה לאחרונה עם צירופם של מרקו יאריץ' ואנטה טומיץ' .  תוסיפו לכך את המאזן העגום של פיני גרשון מול אטורה מסינה  ( ניצחון אחד בקריירה )  ומול יריבות ספרדיות בשנים האחרונות  ( 8:0 )  ותקבלו מעט סיבות לאופטימיות .
 אלופת איטליה שלוש פעמים ברציפות ,  שולטת בליגה האיטלקית גם השנה ומחזיקה בינתיים במאזן 0:14 ,  לאחר שבשנה שעברה זכתה בדאבל האיטלקי .  למאמן סימונה פיאניג'יאני יש סגל שחקנים ותיק ומחובר ,  וזה אחד הגורמים המרכזיים להצלחה של הקבוצה מטוסקנה .  הפורוורד הליטאי קשישטוף לברינוביץ' ,  הגארד האמריקאי טרל מקינטייר ,  הסמול פורוורד מהרפובליקה המרכז אפריקאית רומיין סאטו ,  והפורוורד האמריקאי שון סטונרוק - כולם נמצאים לפחות שלוש שנים  ( רובם ארבע ויותר )  בקבוצה ומרכיבים את השלד ,  כשאליהם הצטרפו דייויד הוקינס ,  בנג'מין אזה ,  ניקוס זיסיס ודניס מרקונאטו .  
כבר שנים שסיינה ידועה כשקבוצה שאוהבת לזרוק מחוץ לקשת והרבה .  בשלב הבתים הראשון היא השיגה 44.5 אחוזי הצלחה מהשלוש ,  וזה נתון שצריך להדאיג את אנשי מכבי תל אביב .  העומס מתחלק יפה בין השחקנים ,  קשישטוף לברינוביץ' וטרל מקינטייר ,  רומיין סאטו ודייויד הוקינס הם הקלעים הבולטים .  סיינה חוטפת הכי הרבה כדורים ומאבדת הכי פחות כדורים ביבשת ,  וסיימה את שלב הבתים במאזן 2:8 ,  כאשר שני ההפסדים שלה היו מול ברצלונה .
 פרשנות  ( אודי הירש )  :  אל תתנו לסגל של סיינה ,  שמורכב משמות פחות נוצצים וידועים מאלה של ריאל ואפס פילזן ,  להטעות אתכם .  מדובר במכונה משומנת היטב ,  שמתבססת על הגנה רצחנית ועל התקפה משוחררת ,  שבנויה על היצירתיות של טרל מקינטייר ועל הרבה מאוד זריקות מחוץ לקשת .  מצד אחד ,  ההפגזות המוגזמות של סיינה כבר העניקו פעם למכבי כרטיס לגמר ,  בחצי הגמר של 2008 .  מצד שני ,  פיני גרשון סיים את דרכו באולימפיאקוס אחרי הפסד ביתי לאותה סיינה ,  במשחק שבסופו ספג בקבוקים מהקהל .  גם במקרה הזה ,  הנחמה של מכבי היא שלא מדובר בברצלונה - הקבוצה היחידה ביורוליג שגברה על האיטלקים .
 אחרי שזכתה בדאבל הטורקי ב-2009 ,  המשיכה אפס פילזן במגמת ההתחזקות שלה הקיץ ,  כשחברה המאמצת הגדילה את תקציב המועדון לכ-20 מיליון דולר .  המאמן ארגין עתמאן צירף לסגל את המפציץ איגור ראקוצ'ביץ' ,  שחקן הפנים המנוסה דניאל סנטיאגו ואת כוכב נבחרת סלובניה בוסטיאן נכבאר ,  אבל הציפיות הגבוהות מהקבוצה התרסקו עם פתיחת העונה הרגילה .  פילזן פתחה את העונה בהפסד חוץ לריטאס וילנה ,  ניצחון על פרטיזן בלגרד ואז שני הפסדים ,  למלאגה ואולימפיאקוס .  כבר אז היה ברור שקבוצתו של עתמאן אינה מחוברת ,  והראיה לכך באה בדמות שלושה הפסדים רצופים בהמשך הדרך ,  הפסדים שאיימו להשאיר את קבוצת המיליונים הטורקית מחוץ לשלב הראשון .  ניצחון חוץ על אורליאן במחזור המשחקים האחרון הבטיח לטורקים מקום בטופ 16 ,  כשלהם מאזן שלישי של 6:4 .  ההעפלה לטופ 16 הצילה את עתמאן מפיטורים ,  שכן סביב השמועה רחשו שמועות על החלפתו בבמאמן נבחרת יוגוסלביה וברצלונה לשעבר סבטיסלב פשיץ' .  
ראקוצ'ביץ' הנו הקלע הבולט של פילזן העונה עם ממוצע של 13.4 נקודות בעשרה משחקים .  יחד עם צ'רלס סמית'  ( 11.9 נקודות למשחק )  פילזן מציגה קו אחורי מסוכן שמסוגל לאיים על הסל מכל טווח .  לטורקים קו קדמי עב בשר בדמות סנטיאגו  ( 6.4 נק' ו-3.1 ריב' )  ,  מריו קשון הקרואטי  ( 6.8 נק' ו-4.7 ריב' )  וקאיה פקר  ( 9.5 נק' ו-5.8 ריב' )  .  עתמאן ,  שמשתמש ברוטציה רחבה  ( בוטסי ת'ורנטון עם ממוצע הדקות הגבוה ביותר ,  העומד על 27 )  ,  נהנה מהתקפה הקולעת 57 אחוז ל-2 נקודות  ( רביעית באירופה )  ,  שקולעת את ממוצע הנקודות החמישי בטיבו ביבשת  ( 80 למשחק )  .
 פרשנות  ( אודי הירש )  :  מצד אחד ,  הטורקים מספקים למכבי תקווה :  אם יתחברו ,  הם יכולים לסבך את ריאל וסיינה ולגרום לכך שגם מאזן של 3:3 יספיק להעפלה .  מצד שני ,  הסגל שלהם חזק יותר על הנייר מזה של מכבי ,  הם משתפרים לאחרונה ועשויים לדחוק את הצהובים למקום האחרון .
 
כאב הראש החדש של גרשון
ריאל התחברה מצוין ,  סיינה הפסידה רק לבארסה ופילזן התחשלה מהמשבר .  צפו בסקירת היריבות של מכבי ת"א בטופ 16

