20% מהתלמידים יתקשו להשתלב בחברה ובכלכלה
מבחני פיז"ה של ארגון OECD מדרגים את ישראל במקום 41 מבין 64 מדינות במדעים ובמתמטיקה ובמקום 36 בקריאה - שיפור לעומת המבחנים הקודמים מ-2006  ?  בכל הפרמטרים נמצאת ישראל מתחת לממוצע במדינות המפותחות  ?  פערים אדירים בין התלמידים השונים במערכת החינוך
 >  >  תלמידי ישראל ממשיכים להשיג תוצאות נמוכות במבחנים הבינלאומיים במתמטיקה ,  מדעים וקריאה ,  והישגיהם נמוכים יותר מרוב המדינות המפותחות - כך עולה מתוצאות מבחני פיז"ה האחרונים שערך oecd .  במבחני פיז"ה  ( programme for international student assessment )  ,  שנערכו במארס 2009 ,  לקחו חלק תלמידים מ-64 מדינות .  התלמידים מישראל הגיעו למקום 41 במדעים ,  מקום 36 בקריאה ומקום 41 במתמטיקה .  אף שבשלושת המבחנים ציוני התלמידים מישראל היו נמוכים מהציון הממוצע של מדינות oecd ,  מדובר בשיפור לעומת מבחני פיז"ה הקודמים שנערכו ב-2006 .  השיפור המשמעותי ביותר נרשם במבחני הקריאה ,  שבהם רשמו התלמידים מישראל את העלייה השלישית בגדולה מבין המדינות השונות .  במסיבת העיתונאים שבה הוצגו תוצאות המבחנים ,  אמר שר החינוך גדעון סער כי המבחן נערך בתום תקופת הממשלה הקודמת ,  לפני כניסתו לתפקיד . " התוצאות בסך הכל מלמדות על שינוי לטובה ,  וצריך להודות על כך לשרה הקודמת יולי תמיר ופעילותה במשרד ",  אמר סער . " אנו פועלים לשיפור כלל ההישגים במערכת ,  ואני משוכנע שבמבחנים של 2011 נראה עלייה בתוצאות ". 

20% מהתלמידים יתקשו להשתלב בחברה ובכלכלה
מבחני פיז"ה של ארגון OECD מדרגים את ישראל במקום 41 מבין 64 מדינות במדעים ובמתמטיקה ובמקום 36 בקריאה - שיפור לעומת המבחנים הקודמים מ-2006  ?  בכל הפרמטרים נמצאת ישראל מתחת לממוצע במדינות המפותחות  ?  פערים אדירים בין התלמידים השונים במערכת החינוך

