לא מצליח לשתות מהבארי
ז'וזה מוריניו לא ידע אם להיות מרוצה או מוטרד לאחר ה-2:2 של אינטר עם בארי : " שמח שחזרנו למשחק ,  מאוכזב שפיגרנו "
 כנראה שבארי היא הנאחס של אינטר ,  אחרת קשה להבין כיצד אלופת איטליה הגאה מתקשה פעם אחר פעם מולה .  אמש  ( שבת )  סיימו הנראזורי באצטדיון סן ניקולה בתיקו 2:2 עם הקבוצה מדרום איטליה בפתיחת הסיבוב השני במחזור ה-20 ,  כאשר בסיבוב הראשון הסתיים המשחק בסן סירו גם בתיקו ,  1:1 .  בארי אף הוליכה 0:2 ,  אבל אינטר ,  שעשתה קאמבק מופלא מול סיינה בשבוע שעבר כשחזרה מ-3:2 ל-3:4 ,  כבשה צמד עד הסיום .
 בסיום המשחק ז'וזה מוריניו לא ידע אם לצחוק או לבכות . " אני כמובן מרוצה מכך שחזרנו למשחק ,  כי זה לא קל לחזור מפיגור של שני שערים בחוץ ",  אמר , " אבל אני מאוכזב שפיגרנו מלכתחילה ". 
המאמן הפורטוגלי לא יכול היה שלא להתייחס שוב לשיפוט ,  כאשר שלושה פנדלים נשרקו במשחק ,  שניים לטובת בארי ,  אחד לאינטר . " לא ראיתי עדיין את השידורים החוזרים ,  אבל אני מרגיש שתלויים סימני שאלה רבים באוויר בנוגע לפנדל שנשרק על היד של וולטר סמואל .  אני גם עדיין מנסה להבין למה השופט לא שלף אדום על העבירה שעשו על גוראן פאנדב .
" זה נכון שלא התחלנו טוב את המשחק והשתרכנו לאחר מכן אחרי בארי כשנקלענו לפיגור ,  אבל יש לי תחושה שהבחורים הראו אופי נהדר ונחישות כדי להוציא נקודה ",  חתם מוריניו את דבריו .
 
לא מצליח לשתות מהבארי
ז'וזה מוריניו לא ידע אם להיות מרוצה או מוטרד לאחר ה-2:2 של אינטר עם בארי : " שמח שחזרנו למשחק ,  מאוכזב שפיגרנו "
 
