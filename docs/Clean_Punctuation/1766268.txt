אירן :  האישה שנידונה למוות בסקילה עדיין כלואה
באירן הפריכו את הדיווחים אודות שחרורה של סקינה מוחמדי אשטיאני ,  שנידונה למוות בסקילה לאחר שהורשעה בניאוף . " אין שינוי במצבה המשפטי ,  התיק נמשך על פי הנהלים הרגילים "
 עוד לא סוף טוב :  אירן הכחישה היום  ( שישי )  את הפרסומים לפיהם האישה האירנית שנידונה למוות בסקילה לאחר שהורשעה בניאוף שוחררה ,  והודיעה כי סקינה מוחמדי אשטיאני עדיין כלואה בבידוד .  קודם לכן ,  הודיעו בנה ועורך דינה ,  המייצג אותה מטעם ארגון זכויות אדם גרמני ,  על שחרורה .  
אשטיאני ,  אם לשניים בת 43 ,  נידונה למוות בסקילה בגין ניאוף עם גבר שהורשע ברצח בעלה .  היא גם הורשעה במעורבות ברצח עצמו .  התובע הכללי בעיר טבריז הבהיר כי  " אשטיאני נמצאת בבידוד ,  וכל ידיעה על שחרורה היא שקר טהור ".   " אין שינוי במצבה המשפטי ,  התיק נמשך על פי הנהלים הרגילים ",  הוא הוסיף .
 הכוונה להוציאה להורג בשיטה האכזרית עוררה גל תגובות נזעם ברחבי העולם :  ארגוני זכויות אדם פתחו במסע ציבורי כדי למנוע את סקילתה .  שר החוץ הצרפתי ברנר קושנר שוחח עם שר החוץ האירני וביקש ממנו לבטל את גזר הדין ולחון את אשטיאני .  נשיא ברזיל לשעבר לולה דה סילבה הציע לספק לאישה מקלט מדיני .  משרד החוץ הבריטי פרסם הודעה בה גינה את ההוצאה המתוכננת להורג ואמר כי הדבר  " אינו מקובל לחלוטין "  ומזכירת המדינה האמריקאית הילרי קלינטון אמרה כי היא  " מוטרדת קשות "  מהדיווחים .
 בעקבות הסערה העולמית דחתה אירן את ההוצאה להורג מספר פעמים .  לאחר מכן דווח שההוצאה להורג בסקילה הומרה להוצאה להורג בתלייה .
 
אירן :  האישה שנידונה למוות בסקילה עדיין כלואה
באירן הפריכו את הדיווחים אודות שחרורה של סקינה מוחמדי אשטיאני ,  שנידונה למוות בסקילה לאחר שהורשעה בניאוף . " אין שינוי במצבה המשפטי ,  התיק נמשך על פי הנהלים הרגילים "
 
