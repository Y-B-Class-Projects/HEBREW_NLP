 " התנתקות מהתלות ברוסיה - בעשור הקרוב "
 בשנים האחרונות מנסה ליטא לגוון את מקורות האנרגיה שלה ,  במטרה להשתחרר מהתלות הכבדה ברוסיה :  ליטא תלויה לחלוטין באספקת גז מרוסיה ,  ולכן פגיעה במיוחד לכל דרישה רוסית ,  כמו העלאת מחירים.בשל התלות באספקת הגז הרוסית חשופה ליטא גם לסכסוכים בין רוסיה לשכנותיה .  ביוני ,  כשסכסוך בין רוסיה לבלרוס הוביל את ענקית הגז הרוסית גזפרום לחתוך את אספקת הגז לבלרוס ב-60% ,  צנחה כתוצאה מכך אספקת הגז לליטא ב-30% .  בשנתיים האחרונות בנתה ליטא מסוף lng  ( גז טבעי נוזלי ,  שאפשר להעביר במכליות )  ,  שמה דגש על דלקים ביולוגיים ועל אנרגיית רוח ,  מנסה להקים שוק חשמל משותף למדינות הבלטיות והנורדיות ,  והחלה בבניית כור גרעיני חדש ,  פרויקט שסבל מכמה עיכובים ." את האנרגיה הסולרית נשאיר כנראה לישראל ",  אומר קוביליוס , " אולי מישהו ימציא דרך להפיק אנרגיה משלג ,  לנו זה יהיה טוב ".   " התלות בספק גז יחיד ,  לא משנה מאיפה - מרוסיה ,  או לצורך העניין ,  מנורווגיה - היא בעיה שכל מדינות אירופה מנסות לפתור על ידי גיוון המקורות ",  הוא מוסיף . " לנו יש אסטרטגיה להגיע לעצמאות אנרגטית מרוסיה בעשור הקרוב ".  שלא במפתיע ,  רוסיה מתנגדת בחריפות לתוכניותיה של ליטא ,  וראש הממשלה הרוסי ולדימיר פוטין אף כינה את תוכניתה של ליטא לפצל את חברת הגז הממשלתית ,  שבה יש לגזפרום נתח , " שוד ".  בשבוע שעבר הכריזה רוסיה כי תוריד את מחירי הגז של לטוויה ואסטוניה - ליטא ,  לעומת זאת ,  לא זכתה להנחה . " רוסיה מתנהגת לפעמים בדרך לא מודרנית ,  ובגלל המונופול אנחנו משלמים עבור הגז הרבה יותר מגרמניה ",  אומר קוביליוס . " אין שוק ,  אין תחרות .  גזפרום נוקבת במחיר וזהו .  יש לנו מזל שצינור הגז שלנו עובר דרך קלינינגרד ,  כך שאם היו שיבושים באספקה ,  זה היה פוגע בטריטוריה רוסית ".  

" התנתקות מהתלות ברוסיה - בעשור הקרוב "
 nan
