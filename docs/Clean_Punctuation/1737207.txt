ספרד :  ויאריאל ניצחה 2:3 את מלאגה
הקבוצה של גארידו השיגה ניצחון ליגה רביעי בזכות צמד של סנטי קאסורלה  ( 21 ו-34 )  וג'וספה רוסי ,  ועלתה למקום השני
ויאריאל ניצחה הערב  ( שני )  2:3 את מלאגה במסגרת המחזור החמישי בליגה הספרדית ,  כשכל השערים נכבשו תוך 34 דקות .  לצוללת הצהובה זהו ניצחון הליגה הרביעי העונה והיא עלתה למקום השני עם 12 נקודות ,  אחת פחות משל ולנסיה המוליכה .  ויאריאל נהנתה מצמד מצוין של סנטי קאסורלה  ( 21 ו-34 )  ועוד אחד של ג'וספה רוסי  ( 24 )  סידרו לקבוצה של חואן קרלוס גארידו שלוש נקודות חשובות .  אליסאו  ( 4 )  ,  שגם הורחק ,  וחוזה רונדון  ( 30 )  כבשו לזכות הקבוצה המפסידה .
 בדקה הרביעית אליסאו קיבל מסירה אחרי בעיטה חופשית ובנגיעה אחת בעט טיל מ-22 מטר למשקוף ופנימה בדרך ל-0:1 למלאגה .  בדקה ה-21 השתלט קאסורלה על כדור גובה ובעט מ-23 מטר קו אלכסוני ,  שאחרי טעות קשה של השוער רובן חדר פנימה ,  1:1 .  שלוש דקות לאחר מכן ,  ג'וספה רוסי קיבל מסירת עומק ,  חדר מול השומר שלו ובעט לפינה הרחוקה פנימה ,  1:2 .  
בדקה ה-30 קווינסי אווסו-אביי עבר שני מגנים באגף שמאל והגביה למרכז ,  שם חיכה חוזה רונדון ,  שניצל יציאה גרועה של השוער ונגח מקרוב פנימה .  2:2 .  בדקה ה-34 קיבל קאסורלה מסירת רוחב ,  היתל בשומר שלו ובעט חזק ושטוח לפינה ופנימה .  בדקה ה-40 אליסאו הורחק לאחר שתקף את קרלוס מארצ'נה ,  לאחר שזה הכשיל אותו .  במחצית השנייה הצליחה ויאריאל לשמור על התוצאה ועלתה למקום השני .
 
ספרד :  ויאריאל ניצחה 2:3 את מלאגה
הקבוצה של גארידו השיגה ניצחון ליגה רביעי בזכות צמד של סנטי קאסורלה  ( 21 ו-34 )  וג'וספה רוסי ,  ועלתה למקום השני

