מתגבשת חבילת סיוע בסך 41 מיליארד דולר ליוון בהובלת צרפת וגרמניה
במסגרת חבילת הסיוע ,  בנקים ממשלתיים ומשקיעים פרטיים בגרמניה וצרפת ירכשו אג"ח ממשלתיות יווניות
תוכנית סיוע לחילוץ כלכלת יוון ממשבר החובות שלה ,  בסך 30 מיליארד יורו  ( 41 מיליארד דולר )  ,  מתגבשת בימים אלה על ידי גרמניה וצרפת - כך דיווח היום העיתון  " וול סטריט ג'ורנל ",  שציטט בכירים יוונים.הבכירים אמרו כי הם מקווים להגיע להסכמה על תוכנית סיוע ליוון עד יום שישי ,  אז ייפגש ראש ממשלת יוון יורגוס פפנדריאו עם קאנצלרית גרמניה אנגלה מרקל בברלין .  עם זאת ,  בכיר גרמני התעקש כי חילוץ יוון ,  הנאבקת בחדלות פירעון ,  אינו ודאי וכי גרמניה מבררת אפשרויות אחרות לפני שתתחייב לחלץ את כלכלת המדינה.במסגרת החבילה המתגבשת ,  בנקים ממשלתיים בגרמניה וצרפת ירכשו אג"ח ממשלתיות יווניות בסך עד 30 מיליארד יורו .  עד כה סירבו בכירי האיחוד האירופי לחלץ את כלכלת יוון מגירעונותיה העצומים ,  ודרשו מהממשלה לבצע קיצוצים תקציביים עמוקים יותר .  ביום רביעי צפויה ממשלת יוון לספק פרטים נוספים על תוכנית הצנע שלה ,  שבמסגרתה תכריז על קיצוצים נוספים והעלאות מס בסך 4 מיליארד יורו.שרת האוצר הצרפתית ,  כריסטיאן לגארד ,  אמרה היום בראיון לתחנת רדיו צרפתית כי  " אין לי ספק שיוון תצליח לעמוד בהתחייבויותיה ,  באמצעות הצעדים שאנחנו בוחנים כעת ".  לגארד הוסיפה כי התוכנית הנשקלת כעת עשויה לכלול שותפים פרטיים ,  או מדינות נוספות ,  או שילוב של השניים .  בכיר צרפתי הוסיף כי צרפת תהיה מוכנה לסייע ליוון כל עוד שותפותיה בגוש היורו ,  בעיקר גרמניה ,  ישתתפו איתה בתהליך.ממשלת יוון צפויה להנפיק בשבוע הבא אג"ח ממשלתיות ל-10 שנים ,  במטרה לגייס 5-3 מיליארד יורו  ( 6.8-4 מיליארד דולר )  לצורך מימון חבילת הצנע החדשה שלה ,  לאחר שסוכנויות הדירוג s & p ומודי'ס הודיעו כי הן עלולות להוריד בחודשים הקרובים את דירוג האשראי של יוון עד לרמת אג"ח זבל אם המדינה לא תצליח לעמוד בהורדת הגירעון התקציבי.הגירעון בתקציב של יוון הסתכם בשנת 2009 ב-12.7% מהתוצר המקומי הגולמי  ( gdp )  - השיעור הגבוה ביותר באיחוד האירופי ויותר מפי ארבעה מתקרה של 3% שקבע האיחוד .  ראש ממשלת יוון התחייב לצמצם את הגירעון ל-3% עד שנת 2012 ,  וקבע יעד של 8.7% לשנה הנוכחית .  החוב הלאומי של יוון מהווה 113% מהתוצר ,  ועורר חששות בקרב המשקיעים כי המדינה עלולה להגיע לחדלות פירעון .
 
מתגבשת חבילת סיוע בסך 41 מיליארד דולר ליוון בהובלת צרפת וגרמניה
במסגרת חבילת הסיוע ,  בנקים ממשלתיים ומשקיעים פרטיים בגרמניה וצרפת ירכשו אג"ח ממשלתיות יווניות

