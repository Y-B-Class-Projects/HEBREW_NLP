אין דירות במרכז :  תסכול הזוגות הצעירים
זוגות צעירים שביקרו ביריד הדירות בת"א הפגינו ייאוש :  ההיצע במרכז הארץ נמוך ,  המחירים גבוהים והציפיות לעזרה מהמדינה אינן נענות .  משכנתא ב-800 אלף שקל ?   " לא נוגע לנו "
 המדינה מפסידה אותי כאזרח מאושר .  אני רוצה לעבור לקנדה - שם מעריכים אנשים במקצוע שלי .  זה כואב לי "  - כך נשמעה מורה בת 28 מאזור השפלה ,  נשואה עם ילד ,  בעודה מסתובבת בין הדוכנים ביריד הדירות של מרכז הבנייה הישראלי בגני התערוכה .  המורה ובן זוגה ,  שגרים כיום ביחידת דיור אצל ההורים ,  הגיעו למקום כדי לנסות את מזלם ולמצוא לעצמם דירה מתאימה .  
בעלה של המורה אינו חושב על מעבר לקנדה ,  ומשוכנע שבעיית הדיור צריכה להיפתר על ידי המדינה .  השאיפה שלהם היא לרכוש דירה בעוד הם מתגוררים אצל ההורים ,  כדי שיוכלו לעמוד בהחזרי המשכנתא .  אבל השיטוט הארוך שלהם בין דוכני המכירה לא העלה אפילו דירה אחת אופציונלית עבורם לרכישה .  
על פניהם של בני זוג ,  בדומה למבקרים צעירים אחרים ביריד ,  אפשר היה לזהות תחושה אחת מרכזית :  ייאוש .  ייאוש ממחירי הדירות ,  ייאוש מחוסר המעש של הממשלה ,  ייאוש מצעדי הנגיד וייאוש מהסיכוי שניתן יהיה בעתיד הנראה לעין למצוא דירה סבירה במחיר סביר .  
בני הזוג היו רוצים לקנות אפילו דירה קטנה בת שלושה חדרים ,  אבל הקבלנים לא בונים כאלה .  התחושה המרה אינה שלהם בלבד .  אפי סעט ואשתו ,  בני 30 ששוכרים דירה ברמת גן ,  כמו רבים מבני גילם שנמצאים במצב דומה - רוצים לקנות דירה . " באנו להתרשם ולבדוק אם אנחנו יכולים בכלל לחיות בישראל ",  אומר סעט . " המסקנות לא טובות .  חשבנו לרדת מישראל - לא רק בגלל מחירי הדירות ,  אבל גם בגללם ".  
ההנחיה האחרונה של נגיד בנק ישראל ,  סטנלי פישר ,  להכביד על נוטלי המשכנתאות של יותר מ-800 אלף שקל במסלולים של ריביות משתנות ,  לא מרשימה את סעט : " אני קורא הרבה עיתונים ואת מדורי הכלכלה .  אני מבין את ההוראה ,  אבל זה לא נוגע לנו כי לא ניקח משכנתא של 800 אלף שקל ".   
" ליד טורנטו .  בעיר תורן היל אפשר לקנות בית ב-400 אלף דולר קנדי ודירה ב-200 אלף דולר ".  
אבל קנדה נראית כרגע רחוקה .  הסעטים כבר בדקו את השוק ,  ובינתיים הם נשארים בדירה השכורה ברמת גן - לפחות זה קרוב להורים .  הסיכוי לקנות דירה באותו אזור נראה כרגע קלוש ,  ואין סימנים אופטימיים לשינוי בעתיד . 
" המדינה מגייסת אנשים לצבא בקלות רבה ,  אך לא עוזרת כשצריך ",  מוסיף סעט . " אני לא יודע אם המדינה צריכה לעזור או לממן דירות לזוגות צעירים ,  אבל היא צריכה לדאוג לכך שהפער בין השכר למחיר הדירה יהיה הגיוני ,  או לדאוג למקומות עבודה בפריפריה ,  או לנגישות של תחבורה ורכבות לפריפריה .  הייתי בצבא ובלבנון ואפשר לסכם את זה כך :  המדינה לא רוצה אותי ".  
בני הזוג שרית וליאור פיינה  ( 32 ו-35 )  ,  נשואים עם ילדה ואחד בדרך ,  דווקא מרוצים ממצבם .  הם גרים בדירת 4 חדרים בגבעתיים ומחפשים לשדרג לדירה בת 5 חדרים באזור תל אביב וגבעתיים בתקציב של 3 מיליון שקל , " אבל ביריד אין דירות באזורים האלה ",  אומר ליאור .  
בני הזוג גם בדקו גם את פרויקט גינדי תל אביב ,  ולטעמם מדובר באזור שכיום אינו מתאים למשפחות .  הבעיה האמיתית שלהם לא נוגעת כלל למחירי הדירות - בעוד ליאור רוצה לעבור לדירה גדולה יותר מחשש שהמחירים ימשיכו לעלות ,  שרית בכלל רוצה להישאר בבית הנוכחי .  
אז מה הפתרון ?  קובי לנגליב ,  מבעלי מרכז הבנייה הישראלי ,  מציע לשקול לרכוש דירה ביקנעם ואפילו במעלות - בעיקר בשל פתרונות התחבורה הקרבים : " בעוד שבע-עשר שנים כביש 6 יגיע למעלות ,  10 דקות מצומת כברי ".  מסיכום דבריו אפשר להבין שזוגות צעירים יצטרכו לבחור בסופו של דבר בין מגורים במרכז בשכירות ,  ליד רשת התמיכה המשפחתית והחברתית ,  או לקנות דירה או אפילו בית צמוד קרקע בפריפריה .  
מגרשים במעלות ,  לדבריו ,  יוצעו למכירה בחינם .  ביקנעם ,  למשל ,  חברת גרופית הציעה ביריד קוטג' בן 6 חדרים ב-1.2 מיליון שקל .  
ביריד הבא ,  מבטיח לנגליב ,  יגיעו יותר רשויות ומועצות מקומיות ויקדמו את הערים שלהן ,  לצד הקבלנים .  כבר ביריד הזה הוצב דוכן של ראש העין ,  אך הוא הכיל רק עלונים ,  וכן הוצב דוכן מטעם עיריית חדרה .  
מטעם יקנעם הגיע ליריד מהנדס העיר ,  מייק סקה . " אנחנו מציגים כבר 15 שנה בכל יריד אפשרי .  אנחנו לא מוכרים דירות ,  אלא מוכרים את המותג יקנעם ",  מסביר סקה . " לפני 15 שנה אף אחד לא ידע איפה יקנעם ממוקמת ,  וכיום אנחנו נמצאים 15 דקות מחיפה .  אז היו בעיר רק שני מפעלים ,  וכיום יש 160 - רובם מפעלי היי-טק .  15 אלף איש ,  שאינם תושבי העיר ,  נכנסים אליה מדי יום למקומות העבודה ".  
לגבי היצע הבנייה אומר סקה כי כיום יש ביקנעם 1,000 יחידות דיור בבנייה ,  ובינואר-פברואר ייצאו מכרזים ל-1,500 יחידות נוספות בשכונה אקולוגית .  65% מהיחידות יהיו בתים צמודי קרקע ו-35% יהיו בבנייה רוויה .  בנוסף ,  יהיו דירות קטנות בנות 3 חדרים ,  אך מדובר בדירות גדולות יחסית של כ-80 מ"ר . 
" הצרכן הישראלי בוחר דירה לפי מספר החדרים ,  ולא לפי המטראז' ,  ולכן זה יוריד את המחיר ",  מסביר סקה .  לדבריו ,  יוצא לדרך מכרז אטרקטיבי נוסף ל-100 מגרשים בשיטת  " בנה ביתך "  - בהם מגרשים בשטח חצי דונם עם זכויות בנייה של 300 מ"ר .  
האפשרות של בית במעלות לא רלוונטית לבני הזוג אנדריי ודן ,  שגרים בשכירות בתל אביב ומחפשים דירת 3-4 חדרים באזור המרכז .  ביריד הם לא מצאו דירה כזו שתתאים לדרישותיהם . " ראינו מעט מאוד דברים רלוונטיים ,  היה רק פרויקט אחד בנווה מונסון ואחד בפתח תקוה ".  כשהם נשאלו אם גם הם שמעו על האופנה הקנדית ,  הם מיד התעניינו : " איפה הדוכן של קנדה ?  "  

אין דירות במרכז :  תסכול הזוגות הצעירים
זוגות צעירים שביקרו ביריד הדירות בת"א הפגינו ייאוש :  ההיצע במרכז הארץ נמוך ,  המחירים גבוהים והציפיות לעזרה מהמדינה אינן נענות .  משכנתא ב-800 אלף שקל ?   " לא נוגע לנו "
 
