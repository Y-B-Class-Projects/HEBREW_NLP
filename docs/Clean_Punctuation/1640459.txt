למרות התאונה :  צה"ל לא יפנה שדות מוקשים
לדברי גורם צבאי בכיר ,  אין בכוונת הצבא לפנות שדות מוקשים הפזורים לאורך גבולות המדינה . " אין לנו אפשרות מבצעית לפנות כוח אדם כל כך גדול לפינוי המוקשים "
 פחות מיממה לאחר התאונה בה נפצעו הילדים דניאל ועמית יובל מפיצוץ מוקש בהר אביטל שברמת הגולן ,  צה"ל מבהיר כי חרף הביקורת הציבורית ,  הצבא לא יפנה שדות מוקשים ישנים ,  גם בשל שיקולים תקציביים וגם מסיבות מבצעיות . 
" אין כוונה להתחיל לפנות את כל שדות המוקשים במדינה ",  אמר הבוקר  ( ראשון )  גורם בכיר בצה"ל , " אין לנו אפשרות מבצעית לפנות כוח אדם כל כך גדול לפינוי המוקשים .  בנוסף ,  לחלק גדול מהמקומות אין מיפוי מדויק של המוקשים שהירדנים השאירו ,  וגם אם היה מיפוי ,  חלק גדול מהם כבר אינם במקומם בגלל שיטפונות או גשמים ".  
הגורם הדגיש כי כל אזור ממוקש או שיש בו חשד למוקשים מגודר היטב ומשולט ,  וזאת בניגוד לעדויותיהם של הורי הילדים שנפצעו ,  שאמרו שהשטח לא היה מגודר .  לדבריו ,  באזורי בקעת הירדן ,  עמק בית שאן ,  הערבה והרמה פזורים עדיין שדות מוקשים שהונחו על ידי ירדן וסוריה . " חלק משדות המוקשים הונחו על ידינו למקרה של מלחמה .  אי אפשר לפנות אותם ".  
הורי שני הילדים שנפגעו אתמול מפיצוץ המוקש בצפון ,  הביעו תרעומת על טענות צה"ל ,  לפיהן האזור שבו אירע הפיצוץ היה מגודר .  בהודעה מיוחדת מסרו ההורים כי  " האזור לא היה מגודר באופן המונע כניסה ולא היה במקום שלט בולט וברור המזהיר מפני כניסת מטיילים .  רק בזכות השגחה עליונה ,  לא אירע אסון כבד יותר ". 

למרות התאונה :  צה"ל לא יפנה שדות מוקשים
לדברי גורם צבאי בכיר ,  אין בכוונת הצבא לפנות שדות מוקשים הפזורים לאורך גבולות המדינה . " אין לנו אפשרות מבצעית לפנות כוח אדם כל כך גדול לפינוי המוקשים "
 
