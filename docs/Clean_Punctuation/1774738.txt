האקונומיסט : " סכנת מלחמה הרסנית במזה"ת "
 העיתון הבריטי המשפיע סקר את תהליך השלום וקבע שללא מעורבות מוגברת של נשיא ארה"ב אובמה , " השנה עלולה לפרוץ אחת המלחמות ההרסניות ביותר מזה שנים רבות .  הגיע הזמן לכפות הסכם "
" ללא מעורבות אמיצה של נשיא ארה"ב ברק אובמה ,  עשויה להתחולל מלחמה נוספת באזור "  - כך קבע העיתון  " אקונומיסט "  בכתבה הסוקרת את מצב תהליך השלום בין ישראל ושכנותיה . " אין מלחמה ואין שלום ,  זהו מצב העניינים הרגיל בין ישראל ושכנותיה במזרח התיכון .  אך בכל פעם שתהליך שלום ישראלי-ערבי נכשל ,  כפי שאירע לממשל אובמה לפני חג המולד ,  סכנת המלחמה גוברת .  למרבה העצב ,  שנת 2011 עלולה להיות עדה לאחת המלחמות ההרסניות ביותר מזה שנים רבות ".   
" דרך אחת לפרוץ אותה מלחמה נובעת מרצונה של אירן להשיג נשק גרעיני בכל מחיר ,  והנכונות של ישראל לעצור אותה בכל מחיר .  דרך אחרת היא מירוץ החימוש האדיר בין ישראל לחיזבאללה ,  כאשר שני הצדדים נערכים לסיבוב לחימה שני  " ומכריע ".  מלחמה כזאת תישא דמיון מועט למלחמות קודמות בין ישראל ושכנותיה ".   
" 50,000 רקטות בידי אויביי ישראל מהוות שינוי במאזן הכוח ",  נכתב באקונומיסט .  בפעם הראשונה ,  ארגון קיצוני ולא מדינתי מחזיק את הכוח להרוג אלפי אזרחים בערי ישראל בלחיצת כפתור .  אם זה יקרה ,  ישראל תגיב בעוצמה כפולה .  סוריה ואירן עשויות להישאב פנימה .  כרגע השלום מבוסס על הרתעה ,  אך זהו שלום שברירי .  כל טעות בחישוב עשויה להצית את העימות ".   " מר אובמה ,  כנשיאים רבים לפניו ,  קרוב להגיע למסקנה שהתיווך בי ישראל והערבים מהווה הסחה סיזיפית ",  נכתב ב'אקונומיסט' .  אך ויתור אמריקאי יהיה טעות טרגית לארה"ב ,  ישראל והפלסטינים .  ככל שיתמשך פרק הזמן בו ישראל מותירה את הפלסטינים ללא מדינה ותחת כיבוש צבאי ,  היא הופכת מבודדת יותר ,  וחותרת תחת זהותה כמדינה ליברלית ודמוקרטית .  הגיע הזמן העולם יסכים על מתווה ההסכם ויכפה אותו על הצדדים ",  טענו בעיתון .
 הכתבה התפרסמה במסגרת סדרת מאמרים ,  הסוקרים את מדיניות ארה"ב במזרח התיכון ,  ובוחנים את הסיבות להיחלשות השפעתה באזור .  תחת הכותרת  " קורבנות גדולים ,  החזרים קטנים "  קובע העיתון : " דומה שמדיניות ארה"ב במזרח התיכון מסוכלת בכל שלב .  בת בריתה הקרובה ביותר ,  ישראל ,  שקיבלה סיוע צבאי בסך 27 מיליארד דולר בעשור האחרון ,  הדפה תחינות אמריקאיות - שלוו בהצעות לסיוע נוסף - לעצור את הבנייה הבלתי חוקית בהתנחלויות ".  המלחמה הגלובלית בטרור מנעה מתקפות חמורות כנגד ארה"ב אך רוקנה את האוצר שלה והרחיקה את בנות בריתה .  אירן מצאה את עצמה מחוזקת .  בנות בריתה סוריה ,  חיזבאללה ,  חמאס ,  מרגישות שהן יכולות לקרוא תיגר על ארה"ב כיוון שידיה נכוו בעירק ואפגניסטן .  בנות ברית כמו ישראל וטורקיה ,  נהגו בעבר למלא אחר בקשות ארה"ב מבלי להסס כיוון שחשו תלויות בה .  בזכות כלכלתה המשגשגת ,  ישראל חשה עתה חזקה מספיק כדי לנקוט בקו עצמאי יותר ",  מסכם העיתון .
 
האקונומיסט : " סכנת מלחמה הרסנית במזה"ת "
 העיתון הבריטי המשפיע סקר את תהליך השלום וקבע שללא מעורבות מוגברת של נשיא ארה"ב אובמה , " השנה עלולה לפרוץ אחת המלחמות ההרסניות ביותר מזה שנים רבות .  הגיע הזמן לכפות הסכם "
 
