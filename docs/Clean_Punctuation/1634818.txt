הוידאומט של יוטיוב נפתח
אתר הסרטונים של יוטיוב מתחיל להציע סרטים מלאים להשכרה דרך המערכת של האתר ,  בינתיים רק למשתמשים בארה"ב
יוטיוב מתחילה להשכיר סרטים .  אתר הסרטונים הפופולרי בעולם ,  אשר שייך לחברת גוגל ,  החל לנסות את המערכת להשכרת תוכן וידאו דרך האתר .  החל ממחר ,  יהיו זמינים באתר 5 סרטים מלאים שהוקרנו בפסטיבל סאנדנס 2009 ו-2010 ,  כשההשכרה תתאפשר רק למשתמשים הנמצאים בארצות הברית .
 מחיר ההשכרה לסרטים הראשונים אותם אפשר יהיה להזרים בתשלום יהיה 3.99$ ,  כשחלון הזמן בו תתאפשר הצפייה יעמוד על 48 שעות .  הרכישה עצמה תתבצע באמצעות Google Checkout  מערכת הסליקה של גוגל .  
מדובר ,  כאמור ,  רק בניסוי כלים .  בגוגל מתכננים להרחיב את היצע הסרטים ,  ולאפשר גם לאולפנים גדולים לשים את סרטיהם בשירות .  כך ,  תחל החברה להתחרות ב-Netflix  שירות השכרת סרטים שהחל לא מכבר להציע חלק מהקטלוג שלו להזרמה הן באמצעות דפדפן אינטרנט והן באמצעות מכשירים אחרים ,  דוגמת קונסולות הפלייסטיישן 3 והאקס-בוקס 360 .  גם אמזון מציעה שירות דומה בארה"ב ,  אך רק למחשב האישי ,  זאת בזמן שנטפליקס ויוטיוב זמינים גם כאפליקציות במכשירים קולנוע ביתי ומסכי טלוויזיה .
 
הוידאומט של יוטיוב נפתח
אתר הסרטונים של יוטיוב מתחיל להציע סרטים מלאים להשכרה דרך המערכת של האתר ,  בינתיים רק למשתמשים בארה"ב

