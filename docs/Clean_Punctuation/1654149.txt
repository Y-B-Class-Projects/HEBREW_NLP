דו"חות שנתיים טובים לחברת רפאל
החברה הביטחונית ממשלתית ,  המייצרת אמצעי לחימה מהמתקדמים בעולם ,  סיימה את שנת 2009 ברווח נקי של 441 מיליון שקל ועם מכירות בהיקף של 6.3 מיליארד שקל
החברה הביטחונית-ממשלתית רפאל סיימה את שנת 2009 ברווח נקי של 441 מיליון שקל ועם מכירות בהיקף של 6.3 מיליארד שקל .  הכנסות המימון של החברה :  ריבית ,  הגנות מטבע ,  המרות וניהול תיק השקעות תרמו כשליש מהרווח הנקי של החברה .  כך פרסמה היום החברה .  
ב-2009 חתמה רפאל על חוזים בהיקף של 7.3 מיליארד שקל שהביאו את צבר ההזמנות הכולל שלה ל-13 מיליארד שקל המהווים כשתי שנות פעילות כ-76% מהצבר מיועד לייצוא ומתפרס על פני מדינות רבות בעיקר באירופה ,  אמריקה הלטינית,בארה"ב ובמזרח הרחוק .  
חברת רפאל מפתחת ומייצרת אמצעי לחימה מהמתקדמים ביותר עבור צה"ל ומערכת הביטחון ומשווקת מוצריה גם בשווקים בינלאומיים .  החברה מציעה ללקוחותיה מגוון רחב ביותר של פתרונות חדשניים בחזית הטכנולוגיה העולמית ,  בהם מערכות תת-מימיות ,  אמצעים ומערכות ימיות ,  יבשתיות ואוויריות ומערכות לחלל .
 המערכות המגוונת של החברה אשר נמכרו ללקוחותיה הן בתחומי ההגנה האווירית ,  אוויר-שטח ,  טילים טקטיים ונ"ט ,  פודי התקיפה ,  הניווט והצילום ,  מיגון לסוגיו,עמדות נשק נשלטות ,  אמצעי פריצה,תקשורת ומודיעין ועוד .
 חברת רפאל היא המעסיק התעשייתי הגדול ביותר בצפון ופועלת גם באמצעות חברות בנות ומוחזקות בארץ ובעולם .  החברה מונה למעלה מ-6000 עובדים ומעסיקה במיקור חוץ קבלני משנה וספקי שירותים רבים .  
מרפאל נמסר כי שנת 2009 התאפיינה בעיקר בהמשך מתן מענה מערכתי ונקודתי ללקוחותיה בארץ ובעולם ,  בהמשך קידום והרחבת השווקים הבינלאומיים באמצעות שיתופי פעולה ופעילות חברות בנות ,בפיתוח המשאב האנושי של החברה ובהשקעה מאסיבית בתחומי המחקר והפיתוח  .
 נוסף על כך ,  בסיכום שנת 2009 מציינים ברפאל גם את המאמץ הלאומי שעשתה החברה על מנת לעמוד במחויבותה לפיתוח ויכולת ראשונית של מערכת כיפת ברזל להגנה מפני טילים ורקטות קצרות טווח .
 האלוף  ( במיל' )  ידידיה יערי ,  מנכ"ל רפאל ,  אמר כי רפאל מסיימת את שנת 2009 עם תוצאות כספיות טובות מאד שכלכלית הן בעיקרן פועל יוצא של השקעה מאסיבית במחקר ופיתוח ,  יכולות ייצור ,  ופעילות שיווקית-עסקית אפקטיבית .  
לדברי יערי ,  רפאל למדה להתאים את עצמה לצרכים המבצעיים של לקוחותיה ולספק להם פתרונות רלבנטיים ,  מערכתיים ונקודתיים ,  תוך עמידה בלוחות זמנים ובתקציב .  אנו נשענים על יכולות שפותחו במשך שנים ,  אנשים מעולים ,  ותרבות של חתירה ללא פשרות לעמידה בהתחייבויות החברה ללקוחותיה בארץ ובעולם .
 האלוף  ( במיל' )  אילן בירן ,  יו"ר דירקטוריון רפאל ,  אמר כי המגוון הרחב של היכולות והמוצרים של רפאל שפיתחו עובדיה הביאו לפריצות הדרך השיווקיות שאפשרו לה להמשיך ולהשיג גם השנה הישגים כלכליים ראויים לציון .
 בירן ציין כי רפאל משכילה לשלב בהצלחה את חזונה ,  קרי להיות מעבדה לאומית לה תרומה משמעותית לביטחון מדינת ישראל לבין היותה חברה גלובאלית צומחת ורווחית המפתחת ומייצרת מערכות לחימה בחזית הצורך המבצעי ובקדמת הטכנולוגיה .  לדבריו ,  צבר ההזמנות הגדול של החברה והאיתנות הפיננסית שלה מאפשרים לה להמשיך ולהשקיע משאבים רבים במחקר ופיתוח כמו גם במשאב האנושי שלה והם יחדיו מהווים בסיס יציב לצמיחה והתפתחות המענה אל מול התמורות והשינויים שחלים בעולם הביקושים הביטחוניים .
 
דו"חות שנתיים טובים לחברת רפאל
החברה הביטחונית ממשלתית ,  המייצרת אמצעי לחימה מהמתקדמים בעולם ,  סיימה את שנת 2009 ברווח נקי של 441 מיליון שקל ועם מכירות בהיקף של 6.3 מיליארד שקל

