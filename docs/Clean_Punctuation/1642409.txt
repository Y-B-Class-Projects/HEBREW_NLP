אינפיניטי זכתה במכרז קרן הפנסיה של חברת החשמל 
דרמה במכרז לניהול קרן הפנסיה של עובדי חברת החשמל :  החברה הקטנה זכתה לאחר שהציעה לגבות דמי ניהול בסך 16-17 מיליון שקל לשנה .  בכירים בשוק :  אלו דמי ניהול שאי אפשר להרוויח מהם
דרמה במכרז לניהול קרן הפנסיה של עובדי חברת החשמל .  קרן הפנסיה מכילה נכסים בהיקף של 18 מיליארד שקל ,  אולם המתמודד הקטן יחסית ,  בית ההשקעות אינפיניטי ,  חטף את המכרז למיטב .  אינפיניטי הציעה דמי ניהול קבועים בסך 16-17 מיליון שקל בשנה .
 מקורות בשוק טוענים כי אלו דמי ניהול שלא מותירים מקום להרוויח .  כעת תצטרך אינפיניטי לגייס כסף כדי לעמוד בתנאי הסף של המכרז ,  שכללו הון עצמי מינימלי בגובה של 50 מיליון שקל .
 לגמר המכרז הגיעו שתי חברות בלבד ,  מיטב ואינפיניטי .  לוח זמנים צפוף מנע ממרבית הגופים הקטנים והבינוניים בשוק להתמודד במכרז  ,  זאת כאשר הגופים הגדולים ויתרו מראש על כניסה למכרז בשל ההערכות כי הוא לא אטרקטיבי עבורם .
 עד היום ניהלה את קרן הפנסיה כלל ביטוח תמורת דמי ניהול של 8 מיליון שקל בשנה .  אולם בתום התקופה שנקבעה במכרז היא העלתה את דמי הניהול ל-20 מיליון שקל .
 לפני מספר שבועות חשף themarker כי רישאר בן-חיים ,  דירקטור בכיר ברשות החשמל המפקחת על חברת החשמל ,  קשור לאינפיניטי והיה מועמד מטעמה לתפקיד דירקטור בחברה שהיא הקימה כדי לנהל את קרן הפנסיה של חברת החשמל .  בימים האחרונים התפטר בן-חיים מרשות החשמל .
 לפני מספר חודשים זכתה אינפיניטי במכרז נוסף של חברת החשמל על ניהול קרן השתלמות של עובדי חברת החשמל המכילה נכסים בהיקף של 550 מיליון שקל .  במכרז ההוא השתתפו גם מנורה ,  פסגות ,  דש ,  מיטב ,  ילין לפידות ואי.בי.אי .
 
אינפיניטי זכתה במכרז קרן הפנסיה של חברת החשמל 
דרמה במכרז לניהול קרן הפנסיה של עובדי חברת החשמל :  החברה הקטנה זכתה לאחר שהציעה לגבות דמי ניהול בסך 16-17 מיליון שקל לשנה .  בכירים בשוק :  אלו דמי ניהול שאי אפשר להרוויח מהם

