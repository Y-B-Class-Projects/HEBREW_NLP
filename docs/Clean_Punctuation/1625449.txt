בעקבות ניסיון הפיגוע האווירי בארה"ב ,  הוגברה הכוננות והוחמרה האבטחה בנתב"ג
פיגוע טרור גדול כמעט יצא לפועל הלילה ,  לאחר שמוסלמי מניגריה גרם לפיצוץ בתא הנוסעים של מטוס דלתא
בעקבות ניסיון פיגוע הטרור הלילה בארצות הברית ,  בו ניסה מוסלמי ניגרי לפוצץ מטוס נוסעים בשטח המדינה ,  הגבירה רשות שדות התעופה בישראל את הכוננות והחלה בהחמרת האבטחה בנתב"ג . " להארץ "  נודע כי מדובר בצעדי אבטחה מעשיים ,  אשר נובעים מהעובדה שנוסע הצליח לעלות על מטוס כשברשותו מטען חבלה .  נוסעים אשר ימריאו מנתב"ג ירגישו בהחמרת הבדיקה הביטחונית ,  בפרט בטיסות אשר ממריאות לארה"ב .  יועצת התקשורת של הרשות ,  רונית אפשטיין ,  אמרה כי  " רש"ת ממשיכה לנקוט בכל הפעולות הנדרשות לביטחון התעופה האווירית ". ניסיון הפיגוע נכשל לאחר שתקלה טכנית מנעה מנוסע לפוצץ מטוס של חברת דלתא ,  עליו היו באותה עת 278 נוסעים .  החשוד ,  עבדול מודלר ,  אזרח ניגרי מסולמי בן 23 ,  הודה בחקירתו כי נשלח על ידי ארגון אל קאעדה לפוצץ את המטוס .  הוא הצליח לגרום לפיצוץ קטן בלבד בתא הנוסעים ,  בו נפצעו באורח קל שני בני אדם .  על פי גורם בחברת התעופה ,  מודלר עצמו הוכנע במהירות וללא מאבק ,  ונכווה באורח קשה בכל חלקי גופו מהמעשה ,  שגרם לבהלה רבה.טיסה 253 של חברת דלתא עשתה דרכה מאסמטרדם לדטרויט .  מדברים שעלו בחקירתו של מודלר ,  עולה כי הוא נשלח על ידי פעילי אל-קאעדה בתימן לפוצץ פצצה קטנה בתא הנוסעים של המטוס מעל שטחה של ארצות הברית .  על פי דווחים שונים ,  הוא החביא את מטען הנפץ והציוד - שתואר כמתוחכם - על רגלו .
 
בעקבות ניסיון הפיגוע האווירי בארה"ב ,  הוגברה הכוננות והוחמרה האבטחה בנתב"ג
פיגוע טרור גדול כמעט יצא לפועל הלילה ,  לאחר שמוסלמי מניגריה גרם לפיצוץ בתא הנוסעים של מטוס דלתא

