צפו בנשות קרית אתא זוכות באליפות בכדורעף
הקבוצה מהקריות גברה 1:3 על מ.כ .  רעננה במשחק השני של סדרת גמר הפלייאוף ,  והשלימה דאבל שישי בתולדותיה
עונת כדורעף הנשים הגיעה לסיומה הערב  ( חמישי )  כאשר עירוני קרית אתא השלימה זכייה בדאבל בזכות ניצחון 1:3 על הדאבליסטית היוצאת ,  מ.כ .  רעננה ,  במשחק השני של סדרת גמר הפלייאוף .  קרית אתא השיגה ניצחון דרמטי במשחק הראשון ברעננה ,  והערב סגרה את הסיפור באולמה הביתי לעיני כ-200 צופים ,  בדרך לאליפות תשיעית בהיסטוריה ודאבל שישי בתולדותיה .
 אתא פתחה היטב את המערכה הראשונה והוליכה כבר בשבע ושמונה נקודות הפרש ,  אך רעננה חזרה למשחק בצורה מרשימה ,  והפכה את התוצאה בדרך לניצחון 22:25 .  שחקניות אתא לא נלחצו ובזכות משחק קבוצתי מצוין שלטו בשלוש המערכות הבאות וניצחה במערכה השנייה 20:25 ,  בשלישית 19:25 וברביעית 16:25 ,  בדרך ל-1:3 ו-0:2 בסדרה ,  שהקנה לה את האליפות .
 קפטנית הקבוצה המנצחת ,  טלי ארטמנקו ,  אמרה בסיום המשחק : " הבנות עשו עבודה נהדרת ונתנו יותר ממאה אחוז מעצמן .  לא התאמנו כרגיל מתחילת העונה ,  כל הזמן היו שינויים ,  אבל בסופו של דבר יש לנו קבוצה מאוזנת עם שחקניות ברמה טובה .  הצלחנו ליצור כימיה מצוינת .  זו האליפות הראשונה שלי ואני מודה לכולם שעזרו לי להגשים את החלום הזה ". 

צפו בנשות קרית אתא זוכות באליפות בכדורעף
הקבוצה מהקריות גברה 1:3 על מ.כ .  רעננה במשחק השני של סדרת גמר הפלייאוף ,  והשלימה דאבל שישי בתולדותיה

