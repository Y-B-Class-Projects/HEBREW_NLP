אישום :  פרץ לביתו של שופט וגנב ממנו כסף
כתב אישום הוגש נגד ברוך זוארץ מנתניה ,  יומיים בלבד לאחר שפרץ לביתו של השופט בדימוס עמירם שרון .  זוארץ נכנס לבית וגנב מהמקום ארנק המכיל שטרות כסף טורקי
לבית משפט השלום בנתניה הוגש היום  ( חמישי )  כתב אישום נגד ברוך זוארץ ,  תושב נתניה בן 27 ,  בגין פריצה לביתו של השופט בדימוס עמירם שרון מנתניה ,  המשמש כיו"ר ועדת השחרורים .  לפי כתב האישום ,  זוארץ פרץ לפני יומיים לביתו של השופט דרך החלון ,  נכנס לבית וגנב מהמקום ארנק המכיל שטרות כסף טורקי .  
מתלונתו של השופט בדימוס עולה כי ביום הפריצה לביתו ,  קיבל לטלפון הנייד שברשותו הודעה לפיה האזעקה בביתו פועלת .  בהמשך התברר לו כי ביתו נפרץ וכי נגנב ממנו ארנק המכיל שטרות לירה טורקית .  
מצלמת האבטחה המותקנת בביתו של השופט שרון הצליחה לתעד את זוארץ בעת פריצתו ,  ואתמול הוא נעצר על ידי בלשי היחידה ללוחמה בפשיעה במשטרת נתניה .  בחקירתו הודה זוארץ בביצוע העבירות המיוחסות לו והסביר כי משהבחין שאין איש בדירה ,  הוא פתח את החלון ,  נכנס פנימה ,  נטל את הארנק ,  עזב את הדירה ובהמשך השליך את הארנק לפח .  
בבקשה לעצור את זוארץ עד תום ההליכים המשפטיים נגדו נטען כי  " הנאשם פרץ לבית מגוריו של יו"ר ועדת השחרורים בצהרי היום ,  באופן המלמד על תעוזה רבה והיעדר כל מורא ".  בנוסף צוין בבקשה כי לזוארץ עבר פלילי ,  בין היתר בעבירות של סמים ,  היזק לרכוש במזיד ,  התנהגות פרועה במקום ציבורי ,  פריצה לרכב ,  חבלה במזיד ברכב ,  גניבה מרכב ,  החזקת נשק שלא כדין ,  הפרעה לשוטר במילוי תפקידו ,  התפרצות לבניין שאינו דירה ,  גניבה והונאה בכרטיס חיוב .
 
אישום :  פרץ לביתו של שופט וגנב ממנו כסף
כתב אישום הוגש נגד ברוך זוארץ מנתניה ,  יומיים בלבד לאחר שפרץ לביתו של השופט בדימוס עמירם שרון .  זוארץ נכנס לבית וגנב מהמקום ארנק המכיל שטרות כסף טורקי

