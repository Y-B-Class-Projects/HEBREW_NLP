ליגת העל :  מכבי ת"א ניצחה את מכבי חיפה 92:101
החבורה של בלאט לא התקשתה מול הירוקים .  אשקלון הפתיעה את בני השרון 80:91 ,  אשדוד גברה על גלבוע/גליל 83:89
המחזור התשיעי בליגת העל ,  שינעל את הסיבוב הראשון בעונת 2010/11 ,  נמשך הערב  ( ראשון )  עם שלושה משחקים .  המוקד היה ביד אליהו ,  שם מכבי תל אביב כבר הובילה על מכבי חיפה ב-25 הפרש ברבע הראשון וכך גם לאורך שלושת הרבעים הראשונים ,  עד שהקבוצה של אלעד חסין הצליחה לצמק ולהפסיד ,  בסופו של דבר ,  101:92 בלבד .  עוד לפני כן קיבלנו צמד הפתעות לא קטנות ,  כאשר עירוני אשקלון השיגה סוף סוף ניצחון ביתי ראשון העונה - 80:91 על בני השרון הלא יציבה .  מי שכן יציבה בשבועות האחרונים היא מכבי אשדוד ,  שהמשיכה במומנטום המרשים עם ניצחון נאה במיוחד ,  83:89 על הפועל גלבוע/גליל עליון בגן-נר - ניצחון שלישי בארבעת המשחקים האחרונים ,  שמעלה את העולה החדשה המפתיעה של עופר ברקוביץ' למקום השלישי .
 האמת ?  אין הרבה חדש במכבי תל אביב .  הקבוצה הנחושה של דייויד בלאט הראתה גם הערב ,  למשך שלושה רבעים לכל הפחות ,  שהיא מגיעה לכל משחק העונה במטרה לדרוס .  מבול שלשות ,  אחוזי קליעה גבוהים ואין-הגנה מהצד השני עזרו לצהובים להמטיר 39 נקודות כבר ברבע הראשון  (  !  )  ורק נפילת מתח ברבע האחרון מנעה השפלה גדולה ,  מה שמעביר אותנו לקבוצה השניה של הערב .  משהו רע מאוד עובר על מכבי חיפה .  זה לא רק הפסד ליגה רביעי ברציפות ,  והסגל המעט חסר של אלעד חסין לא יכול להוות תירוץ ליכולת הדלה והנרפית של הירוקים החלשים ,  שנזכרו להתעורר רק ברבע האחרון כדי למנוע השפלה .  המשחק היום החל סדרה של חמישה משחקים בתשעת הימים הקרובים עבור החיפאים ,  ואם לשפוט על פי שלושת הרבעים הראשונים הערב ולא הרביעי - אלה הולכים להיות תשעה ימים מאוד ,  מאוד ארוכים .  כעת נראה האם חסין יצליח לקחת את 10 הדקות הטובות של קבוצתו מהערב ,  ולבנות עליהן .
 הצהובים פתחו חזק ,  כאשר ליאור אליהו ,  גיא פניני וסופוקליס שחורציאניטיס העלו אותם ל-6:12 .  אובאנון הגיב בדאנק ענק על הסנטר היווני העבה ,  אלא ששם חיפה נעצרה :  שלשות רצופות של פרקינס ופניני קבעו 8:19 לקבוצה של בלאט ,  צ'אק אידסון ודייויד בלו עלו מהספסל ,  מכבי המשיכה לטוס ,  רצה 0:18 ,  וסגרה את הרבע הראשון על 12:39 משפיל .  קילינגסוורת' עזר לחיפה לצמק במעט את הפער בתחילת הרבע השני ,  אלא ששחורציאניטיס ופניני הגיבו במהירות וקבעו 25:54 .  עד סיום המחצית שיפר סילבן לנדסברג את הסטטיסטיקה האישית ,  וחיפה אפילו הצליחה לנצח את הרבע השני ,  אך ירדה לחדרי ההלבשה בפיגור 57:37 .
 המיני-מומנטום שהתחילה חיפה בסיום הרבע השני נמשך גם בתחילת הרבע השלישי ,  ולראשונה מזה זמן רב ירד ההפרש מ-20 ,  כאשר לארי אובאנון קבע 67:48 .  אלא שכאן נסיון הקאמבק הזה נעצר :  דייויד בלו הפציץ מחוץ לקשת ,  שחורציאניטיס טחן בצבע ,  ומכבי עלתה ל-55:82 .  המיני-מומנטום שהתחילה חיפה בסיום הרבע השני נמשך גם בתחילת הרבע השלישי ,  ולראשונה מזה זמן רב ירד ההפרש מ-20 ,  כאשר לארי אובאנון קבע 67:48 .  אלא שכאן נסיון הקאמבק הזה נעצר :  דייויד בלו הפציץ מחוץ לקשת ,  שחורציאניטיס טחן בצבע ,  פרקינס ופארגו ייצרו היי-לייטס בצרורות ,  ולרבע האחרון עלתה מכבי עם 66:91 .  בפתיחת הרבע הרביעי רצה חיפה ל-2:11 מהיר ,  וצימקה ל-93:77  " בלבד ".  בלאט הכעוס לקח פסק זמן ארבע דקות לסיום ,  הירוקים המשיכו בהתעוררות המאוחרת ,  והצליחו להמתיק את הגלולה עד הפסד 101:92 בסיום .
  קלעו למכבי תל אביב :  דייויד בלו 23  ( 5 מ-6 לשלוש )  ,  סופוקוליס שחורציאניטיס 20  ( 7 מ-11 מהשדה )  ו-9 ריבאונדים ,  גיא פניני 19  ( 5 מ-8 לשלוש )  ,  דורון פרקינס 15 ,  6 אסיסטים ,  ליאור אליהו 12 ,  7 ריבאונדים ו-7 אסיסטים ,  יניב גרין 5 ,  ג'רמי פארגו 4 ,  9 אסיסטים ו-5 ריבאונדים ,  צ'אק אידסון 3 ו-7 אסיסטים ,  דרק שארפ שיחק ולא קלע .  
 קלעו למכבי חיפה :  סילבן לנדסברג 26  ( 9 מ-12 ל-2 )  ו-6 אסיסטים ,  מרקו קילינגסוורת' 23  ( 11 מ-13 מהשדה )  ו-8 ריבאונדים ,  לארי אובאנון 13 ו-5 ריבאונדים ,  פרנק רובינסון 11 ו-5 ריבאונדים ,  אלישי כדיר 8 ,  סאשה בראטיץ' 6 ,  דרו האוזמן 3 ,  רוברט רות'בארט 2 .
 מי אמר שבני השרון לא מסוגלת לרשום שני משחקים זהים ?  קבוצתו של דן שמיר שניצחה את מכבי תל אביב אך הפסידה לגלבוע/גליל במחזור הקודם ,  רשמה הערב הפסד שני רצוף ,  באולם באשקלון בו לא הצליחה לנצח מאז 2005/6  (  !  )  .  משהו רע עובר על קבוצתו של שמיר ,  שראה הערב את ניילון וג'יימס עושים את מרבית הרבע האחרון על הספסל עם עבירה חמישית .  אבל הסיפור של הערב הוא אשקלון ,  וליתר דיוק ,  ראשון טרנר ,  שבערב מפלצתי רשם שיא נקודות עונתי לכל שחקני הליגה עם 34 נקודות .  טרנר נעזר במשחק ענק של דרור חג'ג' ,  שהשכיח את האיבוד שלו שהוביל להפסד בשבוע שעבר עם משחק מצויין של 19 נקודות ,  והרבה הרבה התלהבות בהתקפה .  
שתי הקבוצות נראו קפואות מעט בפתיחה ,  אולי בגלל מזג האוויר הסוער ,  ומי שהתעוררה מוקדם היא בני השרון ,  שעם ניילון וסטיל עלתה ליתרון 4:9 .  טרנר שמר את המארחים בתמונה ,  וחג'ג' צימק לפיגור נקודה בלבד .  באסטון חגג נקודות ראשונות במדי בני השרון עם שני דאנקים מרהיבים ,  בעוד אשקלון איבדה עוד כדור ואיפשרה לבני השרון לרדת ביתרון 17:18 .  ששון פתח את הרבע השני עם שלשה ובני השרו ןמצאה קצת מומנטום בדרך ל-7 הפרש ,  פארמר החזיר בשלשה משלו אבל סטיל קלע את השלישית שלו ללא החטאה ,  וגרונפלד העלה ל-25:34 .  חג'ג' המשיך להיות האיש של אשקלון וקלע את נקודתו ה-12 כדי להוריד ל-2 בלבד ,  לפני שניילון הוריד את בני השרון ביתרון 38:43 במחצית .
  ניילון וגרונפלד הריצו טוב את בני השרון בפתיחת המחצית השניה ,  בעוד ג'יימס קובע יתרון 10 .  אשקלון חזרה לעצמה בעיקר בעזרת השיפוט ,  לאחר ששתי עבירות בלתי ספורטיביות נשרקו נגד האורחים ,  והריצו את המארחים ל-0:9 ,  בדרך לפיגור נקודה בלבד .  המשחק איבד מעט מהקצב שלו ,  כשאשקלון נראתה מעט אבודה בהתקפה ,  קבוצתו של שמיר כבר עלתה ב-8 ,  אבל עבירה טיפשית של סטיל על ליפשיץ שמרה את אשקלון קרובה ,  68:64 בסיום הרבע השלישי .  שון ג'יימס ביצע את העבירה החמישית שלו בפתיחת הרבע האחרון ,  הותיר את הצבע של בני השרון דליל יותר ,  בעוד חג'ג' המשיך במשחקו הנהדר וקבע שיוויון 70:70 .  ניילון גם הוא מצא את מקומו על הספסל עם עבירה חמישית ,  ואשקלון עלתה ליתרון 7 עם שלשה של ג'ייקס ,  שהובילה לריצת 4:15 .  האורחים פשוט לא מצאו מנהיג בהתקפה בדקות האחרונות ,  ושלשה של פארמר קבעה יתרון 10 ,  2 דקות לסיום ממנו לא הצליחה בני השרון לשוב .
 קלעו לעירוני אשקלון :  ראשון טרנר 34  ( 9 מ-15 מהשדה ,  16 מ-17 מהקו )  ו-9 ריבאונדים ,  דרור חג'ג' 19 ו-4 אסיסטים ,  דזמון פארמר 14 ו-6 ריבאונדים ,  ג'ון ג'ייקס 12 ו-5 ריבאונדים ,  גייב פרואיט  ( 5 אסיסטים ) וליאור ליפשיץ 5 נקודות כל אחד ,  תומאס טרל 2 ,  גור פורת ,  דודו שמריז ,  אחיעד בוקרה שיחקו ולא קלעו .  
קלעו לבני השרון :  רון סטיל 18  ( 4 מ-5 לשלוש )  ו-4 אסיסטים ,  לי ניילון 15 ,  דן גרונפלד 10 ,  מייסיאו באסטון  ( 5 ריבאונדים )  ובן רייס  ( 6 ריבאונדים ,  4 אסיסטים )  9 נקודות כל אחד ,  שון ג'יימס 8 ו-6 ריבאונדים ,  שרון ששון 5 ,  פילברטו ריברה וארז כץ 3 נקודות כל אחד  .
 מישהו צריך עוד הוכחה שמכבי אשדוד כאן כדי להישאר ?  קבוצתו של עופר ברקוביץ' ,  שראתה את רצף שלושת הניצחונות שלה נקטע רק מול מכבי תל אביב המפלצתית ,  חזרה למסלול הניצחונות ועשתה זאת בסטייל ,  מול האלופה ,  שהגיעה אחרי 3 ניצחונות רצופים ,  ועוד בגן נר .  עד כה הכוכב של האשדודים היה ראמל בראדלי הנפיץ ,  אבל הערב האיש של ברקוביץ' והאורחים היה ג'וש קרטר ,  שראה את אחיו ,  וורן קרטר בצידו השני של הפרקט  ( במדי גלבוע/גליל )  ונתן את משחקו הטוב העונה ,  כשהוא רושם 28 נקודות  ( 6 מ-12 לשלוש )  .  מנגד ,  האלופה יכולה לבוא בטענות רק לעצמה ,  לאחר שהוליכה במרבית שלבי המשחק ,  אבל איבדה את הקצב שלה ברבע האחרון ,  וקבלת החלטות לא טובה של מקל ברגעי הסיום עלתה להם בהפסד ביתי כואב .  
יבזורי פתח מצויין את המשחק עם 5 נקודות מהירות והריץ את המארחים ליתרון 4:8 .  מרטין מצא שלשה ,  אבל ווילקרסון החל להתעורר והנקודה השביעית של יבזורי העלתה ל-7:16 .  ג'וש קרטר קלע את הנקודה הראשונה במשחק לבית משפחת קרטר ,  אבל מקל ומקלינטון הורידו את המארחים ביתרון 14:22 בסיום הרבע הראשון .  אשדוד הגיבה טוב עם טפירו ועוד שלשה של מרטין והפיגור של האורחים ירד ל-30:27 .  גרין וקוז'יקרו לקחו אחריות בהתקפה ,  בעוד מקלינטון העלה את ההפרש המקומי ל-9 ,  ג'וש קרטר תפר שלשה ששמרה את אשדוד קרובה ,  אבל אחיו ,  וורן קרטר הוריד את גלבוע/גליל ביתרון 38:45 במחצית .
  ההתקפה של אשדוד נראתה תקועה בפתיחת הרבע השלישי ,  ומקל ו-ווילקרסון ניצלו זאת כדי לרוץ עד יתרון 11 .  ג'וש קרטר ודאנקן היו היחידים שעבדו באותן דקות בהתקפה של האורחים ,  ויחד עם השלשה הראשונה של בראדלי במשחק צימקו ל-64:62 בסיום הרבע השלישי .  שלשה של ג'וש קרטר העלתה את אשדוד ליתרון ראשון במשחק ,  ובראדלי הוסיף אחת מטורפת משלו ,  אבל מקל שמר את המארחים מלפנים עם יתרון 4 .  טפירו נכנס למשחק עם שלשה ,  וג'וש קרטר קלע את השלשה ה-6 שלו בדרך ליתרון 74:76 לאשדוד .  מקל לקח אחריות בהתקפה ושמר את גלבוע/גליל צמודה ,  אבל בראדלי קבע יתרון 3 ,  45 שניות לסיום .  וורן קרטר קלע רק אחת מהקו ,  דאנקן ובראדלי עשו את העבודה מהקו ,  וחגגו ניצחון חוץ מרשים מאוד על האלופה .
 קלעו למכבי אשדוד :  ג'וש קרטר 28  ( 6 מ-12 לשלוש )  ,  ראמל בראדלי 21 ,  4 ריבאונדים ו-4 אסיסטים ,  ג'וש דאנקן 19 נקודות ו-12 ריבאונדים ,  יאן מרטין 9 ו-7 ריבאונדים ,  מאיר טפירו 7 ו-8 אסיסטים ,  ווין וואלאס 5 ,  אור איתן ,  דניאל גור אריה ,  שון דניאל וניב ברקוביץ' שיחקו ולא קלעו .  
קלעו לגלבוע/גליל :  דגן יבזורי 18  ( 4 מ-9 לשלוש )  ו-6 ריבאונדים ,  גל מקל 16 ,  9 אסיסטים ו-6 ריבאונדים ,  טיילר ווילקרסון 14 ,  וורן קרטר 10 ו-7 ריבאונדים ,  ג'ק מקלינטון  ( 5 ריבאונדים )  ורודני גרין 8 נקודות כל אחד ,  עידו קוז'יקרו 7 ,  אנטון קזרנובסקי 2 ,  אבישי גורדון שיחק ולא קלע .
 
ליגת העל :  מכבי ת"א ניצחה את מכבי חיפה 92:101
החבורה של בלאט לא התקשתה מול הירוקים .  אשקלון הפתיעה את בני השרון 80:91 ,  אשדוד גברה על גלבוע/גליל 83:89

