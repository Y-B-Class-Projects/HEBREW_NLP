 " יש כמה קבוצות שמעוניינות בלאמפה "
 אחד מסוכניו החדשים של הסנטר הפולני ,  סטפאנו לופאטלי ,  מעריך כי הוא יעזוב בקרוב את מכבי תל אביב ,  וימצא בית חדש
מאצ'יי לאמפה ,  סנטר מכבי תל אביב ,  יעזוב בימים הקרובים את הקבוצה .  לאחרונה פיטר לאמפה את סוכנו האמריקאי  ( גרג הנקי )  ונציגו בישראל  ( אריק קריין )  והחליפם באחרים .
 לאמפה מיוצג כעת על ידי דאג ניושטאד וכן על ידי מאוריציו באלדוצ'י ,  המנהלים עבורו את המגעים לשחרורו מהמועדון הצהוב .  לאמפה היה מאוכזב מכך שהחליט בקיץ לוותר על חוזה גדול בחימקי מוסקבה ,  ולהמירו בחוזה קטן משמעותית במכבי ,  בה לא הצליח למצוא את מקומו .
 לאמפה שב להתאמן עם הקבוצה לאחר שסבל מווירוס ,  אך ככל הנראה לא ישותף עוד במשחק רשמי .  סטפאנו לופאטלי ,  מסוכנות השחקנים של באלדוצ'י ,  אמר היום לוואלה !  ספורט כי  " אנחנו ודאג עובדים מול מכבי ,  יש כמה קבוצות שמעוניינות בלאמפה .  אנחנו מעריכים שכבר בשבוע הקרוב ,  לכל היותר בעשרת הימים הקרובים ,  תירשם התקדמות ". 
לאמפה ,  כאמור ,  הגיע בקיץ האחרון אך לא הצליח להתאקלם בקבוצה החדשה שבנה פיני גרשון .  הסנטר הפולני סופסל במשחקי הקבוצה בליגה הישראלית ,  כשגם במשחקי היורוליג הוא לא הבריק .

" יש כמה קבוצות שמעוניינות בלאמפה "
 אחד מסוכניו החדשים של הסנטר הפולני ,  סטפאנו לופאטלי ,  מעריך כי הוא יעזוב בקרוב את מכבי תל אביב ,  וימצא בית חדש

