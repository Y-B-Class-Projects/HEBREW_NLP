ענף התיירות הכניס לישראל 33 מיליארד שקל ב-2010 - גידול של 9%
מיסז'ניקוב : " מדובר בשנת שיא בתיירות לישראל עם כ-3.5 מיליון תיירים "
  >  >  הכנסות המדינה מתיירות טיפסו השנה ל-33 מיליארד שקל - גידול של 9% לעומת היקף ההכנסות ב-2009 - כך אמר שר התיירות ,  סטס מיסז'ניקוב ,  במסיבת עיתונאים שנערכה אתמול לסיכום 2010 בענף התיירות .  15 מיליארד שקל מתוך סך ההכנסות הגיעו מתיירות נכנסת ;  10 מיליארד שקל מתיירות פנים ;  ו-8 מיליארד שקל מתחום התיירות היוצאת - אגרות ,  מורי דרך וסוכני נסיעות . " אף שנתונים מדויקים יפורסמו בינואר ,  כבר עתה ברור כי מדובר בשנת שיא של כל הזמנים בתיירות לישראל ,  עם כ-3.5 מיליון תיירים .  מספר זה גבוה מיעד משרד התיירות ל-2010 ,  גבוה משנת השיא הקודמת 2008 וגבוה ביחס ליעד התלת-שנתי - הגעתם של מיליון תיירים נוספים בתוך שלוש שנים ",  אמר מיסז'ניקוב .  לדבריו ,  התיירים שבחרו לבקר בישראל הגיעו בעיקר מארה"ב ולאחריה מרוסיה ;  זאת לאחר קיזוז הביקורים החד-יומיים . " אין ספק שביטול חובת הוויזה מרוסיה היה ניצול הזדמנויות נכון וחשוב ",  אמר שר התיירות .  ב-2011 יושם ,  לדבריו ,  דגש מיוחד על נושא השירות לתייר , " דגש שיעבור בין כל תחומי התיירות :  נהגי המוניות ,  המצילים בים ואנשי הביטחון במעברים ".  כמו כן ,  יגביר משרד התיירות בשנה הקרובה את מאמצי השיווק בחו"ל .  מיסז'ניקוב גם הציג תוכנית חדשה להקמת בתי מלון בשלוש השנים הקרובות .  לפי התוכנית ,  ב-2011 לדוגמה צפויים להיפתח 3,117 חדרי מלון חדשים ,  בהשקעה כוללת של כ-2.3 מיליארד שקל . " ישראל חייבת לעודד ולתמרץ משקיעים לבנות בתי מלון חדשים ,  גם אם התפוסות השנתיות הן עדיין לא 100% ,  ולו רק כי בחודשים רבים לא ניתן להשיג חדר ",  אמר השר .
 
ענף התיירות הכניס לישראל 33 מיליארד שקל ב-2010 - גידול של 9%
מיסז'ניקוב : " מדובר בשנת שיא בתיירות לישראל עם כ-3.5 מיליון תיירים "
 
