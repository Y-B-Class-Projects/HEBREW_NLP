בכיר בחמאס :  ארה"ב הכשילה את עסקת שליט
לדברי בכיר בארגון ,  ישראל חזרה בה מההצעה האחרונה שהגישה למתווך הגרמני ,  בעקבות התערבות הממשל האמריקאי .  טוען : " המו"מ מושעה .  אין שום הצעות חדשות "
" הממשל האמריקאי נושא באחריות לכך שחמאס וישראל לא הצליחו לגבש עסקה לשחרור החייל החטוף גלעד שליט ",  כך האשים היום  ( שני )  גורם בכיר בחמאס בראיון עם אתר  " אל-ערביה ".  הבכיר גילה כי  " ישראל נענתה לדרישת ארה"ב לחזור בה מהצעתה האחרונה שהגישה למתווך הגרמני ושהיתה מקובלת על חמאס .  העסקה היתה על סף חתימה לולא התערבותה של ארה"ב ".  
" ארה"ב התערבה באופן ישיר  ( במשא ומתן  נ.י )  ומילאה תפקיד מרכזי בסיכול העסקה ",  הוסיף הבכיר שגם הכחיש שישראל העבירה באחרונה הצעה חדשה במסגרת המשא ומתן . " המשא ומתן מושעה .  אין שום הצעות .  מאז שהמתווך הגרמני עזב את עזה ,  לא מתנהלים עימו שום מגעים .  ברגע שתהיה תקווה כלשהי לחדש את המגעים ,  המתווך הגרמני ישוב לעזה ". 
הבכיר העביר מסר לישראל לפיו עליה להיענות לדרישותיו של חמאס  " ולא להיכנע ללחצים חיצוניים : " אנחנו מוכנים בכל רגע לגבש עסקה ",  הוסיף .  בהתייחסו לדברי שר הביטחון אהוד ברק בנוגע למבצע צבאי לשחרור שליט אמר : " דבריו של ברק נועדו לצרכי פנים ודעת קהל .  הוא רוצה לכסות על כישלון הממסד הביטחוני והצבאי לשחרר את שליט .  הם לא הצליחו לגלות היכן הוא במהלך המלחמה ,  והם לא יצליחו לגלות גם כעת ". 
גם אביו של גלעד ,  נעם שליט ,  רמז כי האמריקאים עומדים מאחורי עיכוב העסקה .  בדבריו לפני כארבעה ימים בפני מנהיגי יהדות ארה"ב אמר שליט כי  " לצערי אנחנו שומעים לאחרונה גם קולות מכיוון הממשל האמריקאי שמביעים ,  בלשון המעטה ,  אי נחת מעסקת האסירים המונחת על השולחן ורומזים למקבלי ההחלטות הישראלים לא לבצע עסקה כזו בגלל הפגיעה האפשרית במעמדו של ראש הרשות הפלסטינית אבו מאזן וביציבותה של הרשות הפלסטינית ". 

בכיר בחמאס :  ארה"ב הכשילה את עסקת שליט
לדברי בכיר בארגון ,  ישראל חזרה בה מההצעה האחרונה שהגישה למתווך הגרמני ,  בעקבות התערבות הממשל האמריקאי .  טוען : " המו"מ מושעה .  אין שום הצעות חדשות "
 
