יורם קניוק ומנחם פרי בעד ,  אברהם בורג מתנגד 
 >  >   " למצבו של שוק הספרים בישראל אין אח ורע בעולם .  זהו שוק של מבצעים חסרי רסן ,  שאינם מאפשרים למו"לים לשלם באופן סביר לסופרים "  - כך כותב פרופ' מנחם פרי מהחוג לספרות באוניברסיטת תל אביב במכתב שהעביר לחברים בוועדת השרים לענייני חקיקה .  המכתב של פרי הוא רק דוגמה אחת ללחצים המופעלים על חברי ועדת השרים לענייני חקיקה ,  שתדון הבוקר בהצעות החוק להסדרת התחרות בענף הספרים .  בימים האחרונים פנו לוביסטים ,  סופרים ונציגים של הוצאות ורשתות ספרים לחברים בוועדת השרים לחקיקה וביקשו את תמיכתם או התנגדותם לחוק .  הסופר יורם קניוק ,  למשל ,  נפגש בשבוע שעבר בכנסת עם ח"כים והביע תמיכה בהצעת החוק ,  בעוד שיו"ר הכנסת לשעבר ,  אברהם בורג ,  הביע את התנגדותו לחוק וצידד בעריכת מבצעים למכירת ספרים .  התאחדות המו"לים ,  הכוללת את הוצאות הספרים ,  שכרה את משרד הלובינג כהן-רימון-כהן ,  כדי שייצג את עמדתה .  בהתאחדות מציעים כי מבצעי המכירה של ספרים ימומנו על ידי רשתות למכירת ספרים - ולא על ידי ההוצאות והסופרים .  בהתאחדות המו"לים טוענים כי נוצרה העדפה ברורה לבעלי רשת צומת ספרים ,  מבעלי הוצאת הספרים כנרת זמורה ביתן ,  בחנויות הרשת .  צומת ספרים עצמה ,  העובדת עם משרד הלובינג עליזה גורן ותומר עמיר ,  מתנגדת נחרצות לבלימת מבצעי המכירות המאסיביים של ספרים ,  בעוד רשת סטימצקי ,  העובדת עם משרד הלובינג פוליסי ,  מבקשת לאסור על הוצאות הספרים להחזיק ברשתות למכירת ספרים .
 
יורם קניוק ומנחם פרי בעד ,  אברהם בורג מתנגד 
nan
