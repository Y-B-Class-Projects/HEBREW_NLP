מחאה נגד הקיצוצים ברדיו הר הצופים בי-ם : " פגיעה בתרבות "
 האוניברסיטה העברית הודיעה כי תפסיק לתמוך בתחנה ולשלם את שכרם של שלושת רכזי ההפקה שלה .  מנהל הרדיו : " זו פגיעה מהותית ".  האוניברסיטה : " יש מחסור בתקציבים "
 קיצוצים מתוכננים ברדיו הר-הצופים  ( המשדר בתדר FM106 של קול ישראל )  ,  המופעל על ידי המחלקה לתקשורת של הקמפוס הירושלמי ,  מעוררים מחאה בקרב המאזינים .  באחרונה הודיעה המחלקה למנהל הרדיו ,  מוטי ברכאן ,  כי החל מחודש דצמבר היא מפסיקה את התמיכה ברדיו ,  כולל את תשלומי השכר לשלושת רכזי ההפקה של התחנה ,  המפעילים אותה בפועל .  
בעצומה שפורסמה באחרונה הקוראת לאוניברסיטה לחזור בה מהחלטתה ,  נאמר כי  " ללא תמיכה תקציבית כזאת לא יתאפשר להמשיך את שידורי התחנה כפי שהיה עד עכשיו ,  והאוניברסיטה תאבד את אחד הנכסים התרבותיים ,  חברתיים וקהילתיים החשובים שיש לה כרגע ".  יש לציין כי השדרנים המגישים בתחנה עושים זאת בהתנדבות וחלקם בעבור נקודות זכות בלימודיהם .  מאידך ,  לימודי הסטאז' ברדיו יימשכו כרגיל . 
" לאורך השנים היה תקציב שהגיע למשכורות בשבילנו ,  תקציב די פעוט ואנחנו מתחלקים בו שלושה אנשים ",  מספר דודו המנחם ,  מרכזי ההפקה בתחנה . " אנחנו מחזיקים את השידורים עצמם ,  של מה שהוא רדיו בעצם .  הודיעו לנו שאין יותר תקציב ולא מעבירים יותר כסף ,  בלי שום אופציה לדעת איך אפשר לשנות את זה .  אפשר להמשיך את זה בהתנדבות ,  אבל אנחנו מרגישים שזה בלתי אפשרי לעשות זאת .  זה יותר מדי עבודה מבלי לקבל עליה תשלום ". 
המנחם : " זה אפשרי ,  אבל קיבלנו כבר תגובות מכמה שדרנים שאמרו שלא יסכימו .  אני חושב שבלי הריכוז הזה הרדיו לא יישמע טוב .  כל נושא תיאום אירוחים ברדיו ,  העלאת תוכניות לאתר אייקאסט ,  קבלת שדרנים חדשים וההדרכה שלהם פשוט לא יפעל ,  שלא לדבר על כך שאנחנו גם חצי טכנאים .  זה לא עניין של כסף אלינו בתור אנשים פרטיים .  זה עניין של להפעיל את הרדיו ממש ".  
" כל הנושא קרה מהיום להיום ",  אומר מנהל הרדיו ,  מוטי ברכאן ,  שמצא את עצמו בין הפטיש לסדן :  הוא למעשה זה שהמציא את הרדיו במתכונתו הנוכחית ,  אולם הוא גם זה שיפעיל אותו גם לאחר הקיצוץ המדובר ,  אליו הוא כמובן מתנגד . " זה היה מעל הראש שלי ",  הוא אומר . " אין שם כסף וההנהלה צריכה להחליט לאן זה הולך .  ראש המחלקה אומר 'יש לי דוקטורנטים ומחקר וזה קודם לכל' ,  והוא גם צודק ". 
ברכאן : " בסכום של כ-88,000 שקלים לשנה ". 
ברכאן : " אני מסכים ,  לכן אני נפגש עם אנשים באוניברסיטה ,  אולי הם יצליחו לעזור וההחלטה תשונה ,  או שנמצא מקורות מימון שיאפשרו לנו לפעול .  הרדיו הזה ,  ללא הפעילויות המיוחדות שמומנו מהתקציב הזה ,  ייפגע מהותית .  כרגע ,  באופן שבו הרדיו עובד לפני הקיצוץ ,  זה הילד לו ייחלתי .  אבל זה מה יש ".  
בינתיים ,  קצת פחות מ-400 אנשים הצטרפו לעצומה ,  שיוצריה רואים במהלך פגיעה במרקם החיים הצעירים בירושלים ,  לא פחות : "  רדיו הר הצופים נתן לאורך השנים תמיכה משמעותית לתרבות צעירה ופלורליסטית בירושלים והשתתף בפעילויות רבות בעיר ,  כולל מעורבות של אנשי הרדיו באירועי תרבות ברחבי העיר וקיום פעילות תרבותית צעירה ותוססת גם בתוך הקמפוס ",  הם אומרים . " נטילת התמיכה התקציבית מהרדיו שומטת את הקרקע מתחת לפעילותה של התחנה ,  והקיצוץ בפעילותו עלול להיות גם חלק מהפגיעה בתרבות הצעירה בירושלים בכלל ". 
מהאוניברסיטה העברית נמסר בתגובה : " רדיו הר הצופים משמש להכשרה ולהתנסות של תלמידי המחלקה לתקשורת באוניברסיטה והוא ימשיך לפעול במתכונתו הנוכחית .  העסקת הרכזים ,  אשר הועסקו לפי שעות ,  הופסקה בשלב זה בשל מחסור בתקציבים ". 

מחאה נגד הקיצוצים ברדיו הר הצופים בי-ם : " פגיעה בתרבות "
 האוניברסיטה העברית הודיעה כי תפסיק לתמוך בתחנה ולשלם את שכרם של שלושת רכזי ההפקה שלה .  מנהל הרדיו : " זו פגיעה מהותית ".  האוניברסיטה : " יש מחסור בתקציבים "
 
