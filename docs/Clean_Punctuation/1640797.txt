סקר :  סמנכ"לי הכספים אופטימיים - צופים גידול של 20% ברווחים ובדיווידנדים
סקר של פורום CFO :  מנהלי הכספים הישראלים אופטימיים יותר מעמיתיהם האמריקאים והאירופאים
בעוד שוק ההון מתקשה להחליט כיצד לקבל את פניה של 2010 ולמה לצפות ממנה ,  מנהלי הכספים  ( cfo )  הישראלים אופטימיים .  האופטימיות שלהם - שנפוצה הן יחסית לרבעון הקודם והן יחסית למנהלים במקומות אחרים בעולם - באה לידי ביטוי בתוצאותיו של סקר שערך פורום cfo ,  המאגד את סמנכ"לי הכספים בישראל .  ממצאי הסקר מצביעים על ציפיות לצמיחה ברווחים ,  עלייה בהיקף הדיווידנדים שיחולקו והיעדרן של תוכניות לפטר עובדים .  האופטימיות נוגעת גם לכלכלת ישראל בכלל וגם להצלחת החברה הספציפית שבה מכהנים סמנ"כלי הכספים .  65% מהמשיבים הישראלים אופטימיים יותר משהיו לגבי כלכלת המדינה לעומת 64.2% ברבעון הקודם - ולעומת 34% ברבעון השני ורק 15.7% ברבעון הראשון .  בארה"ב רק 48.4% מהסמנכ"לים הביעו אופטימיות ובאירופה רק 44.3% .  סמנכ"לי הכספים בישראל אופטימיים גם לגבי עתיד החברות שבהן הם מכהנים .  רק 3% אמרו שהם פחות אופטימיים לגבי חברתם מאשר ברבעון הקודם - נתון יוצא דופן בעת התאוששות ממיתון עולמי .  נתון זה מקבל תוקף נוסף בהשוואה לפסימיות יחסית של סמנכ"לי הכספים בחו"ל ,  שם אמרו קרוב לרבע מהסמנכ"לים שהם פחות אופטימיים ביחס לביצועי חברתם מאשר ברבעון הקודם .  השאלון בדק את היערכות סמנכ"לי הכספים ל-2010 .  רובם הגדול מעריכים שהחברה שבה הם עובדים תצמח בכל הפרמטרים .  הסמנכ"לים מעריכים שהחברות במשק הישראלי יציגו עלייה ממוצעת של 19.6% ברווחיהן ב-2010 ביחס ל-2009 .  סמנכ"לי הכספים צופים גידול ממוצע 18.7% בחלוקת דיווידנדים בחברותיהם ,  עלייה בהוצאות על הון  ( 18.1% )  ,  על פרסום ושיווק  ( 11.3% )  ,  על טכנולוגיית מידע  ( 9.7% )  ועל מחקר ופיתוח  ( 8% )  .  בתחום התעסוקה צופים הסמנכ"לים גידול של 5.7% בסך השכר המשולם בחברתם ,  גידול של 3% במספר העובדים הקבועים בחברתם וגידול של 2.1% במספר העובדים הזמניים .  כמעט בכל הקטגוריות צופים סמנכ"לי הכספים בישראל צמיחה משמעותית יותר בחברה שבה הם מועסקים משצופים עמיתיהם בארה"ב ובאירופה לגבי החברות שלהם .  בעוד סמנכ"לי הכספים בישראל מעריכים שהחברה שלהם תציג גידול של 19.6% ברווחים ,  מעריכים עמיתיהם בארה"ב שהחברה שלהם תשיג גידול 8.9% ברווחים ועמיתיהם באירופה מעריכים כי חברתם תשיג גידול של 5.2% ברווחים .  פערים דומים ,  ואף גדולים יותר ,  קיימים במרבית הקטגוריות האחרות .  בעוד הסמנכ"לים הישראלים צופים גידול של 18.7% בהיקף הדיווידנדים שתחלק החברה שלהם ,  בארה"ב צופים הסמנכ"לים גידול של 1.6% בלבד ובאירופה הגידול הצפוי הוא 8.8% .  סמנכ"לי הכספים התבקשו לדרג את מידת האופטימיות שלהם לגבי כלכלת מדינתם בטווח שבין 0 ל-100 .  הדירוג הממוצע בישראל היה 76.8 - בהשוואה ל-54.5 נקודות בארה"ב ו-53.1 נקודות באירופה .  לא זו בלבד שהסמנכ"לים בישראל אופטימיים יותר מעמיתיהם בחו"ל ,  אלא שהפער אף גדל :  ביחס לרבעון הקודם עלה מדד האופטימיות של הסמנכ"לים בישראל ב-7% ,  בעוד שבאירופה עלה המדד רק ב-1.3% ובארה"ב אף ירד ב-2% .  הסמנכ"לים נשאלו בסקר אודות הקשיים בהשגת מימון בנקאי .  בתשובה לשאלה אם לבנקים בישראל נכונות גבוהה יותר למתן הלוואות לחברות בהשוואה לנכונותם לפני פרוץ המשבר בקיץ 2008 מתגלה פער גדול בין הסמנכ"לים בישראל לבין עמיתיהם בחו"ל .  כלומר לפי הסקר קל יותר לחברות להשיג מימון בנקאי בישראל מאשר בארה"ב ואירופה .  בעוד 34% מסמנכ"לי הכספים ענו שנכונות הבנקים בישראל להעניק הלוואות היא גבוהה יותר מבעבר ,  רק 11.9% מהסמנכ"לים בארה"ב ו-12.5% מהסמנכ"לים באירופה הצביעו על עלייה כזו בנכונות הבנקים להעניק הלוואות .  רק 15% מהסמנכ"לים בישראל השיבו כי נכונות הבנקים להעניק הלוואות פחתה בעקבות המשבר ,  לעומת 3.1% מעמיתיהם בארה"ב ו-38.9% מעמיתיהם באירופה .  מקצצים פחות מבחו"ל לפי הסקר רוב החברות בישראל  ( 58% )  לא נקטו בתגובה למשבר צעדים שעשויים לפגוע בצמיחתן ארוכת הטווח .  מבין החברות שנקטו ב-20 החודשים האחרונים צעדים כאלה ,  הפעולה השכיחה ביותר היתה קיצוץ בכוח האדם  ( 12.3% )  .  אחריה בדירוג השכיחות הופיע קיצוץ בתקציב הפרסום והשיווק  ( 10.3% )  .  8.5% מהחברות קיצצו בתקציב המחקר והפיתוח ,  6.6% דחו או עיכבו הזדמנויות השקעה אטרקטיביות ושיעור זהה של חברות צימצמו הוצאות על הכשרה ופיתוח מקצועיים .  בהשוואה לחברות בחו"ל ,  החברות בישראל קיצצו הרבה פחות מפעילותן בכל הקטגוריות פרט לקיצוץ בהוצאות מחקר ופיתוח ,  שבו השתוו החברות הישראליות לאלה שבחו"ל .  מרבית סמנכ"לי הכספים הישראלים  ( 56% )  מביעים אופטימיות רבה יותר לגבי עתיד חברתם .  זוהי ירידה קלה וזניחה ביחס ל-57.6% שהביעו אופטימיות ברבעון הקודם ,  ועלייה משמעותית ביחס ל-20.3% ברבעון הראשון השל השנה .  רק 3% מהסמנכ"לים הישראלים השיבו שהם פחות אופטימיים לגבי חברתם מאשר ברבעון הקודם - שיעור שנחשב נמוך ביותר בעת התאוששות ממיתון עולמי .  נתון זה מהווה ירידה משמעותית ביחס ל-8.8% שענו תשובה דומה ברבעון הקודם ,  וירידה משמעותית מאוד ביחס ל-44.3% שהשיבו שהם אופטימיים פחות ברבעון הראשון של 2009 .  טל לוי

סקר :  סמנכ"לי הכספים אופטימיים - צופים גידול של 20% ברווחים ובדיווידנדים
סקר של פורום CFO :  מנהלי הכספים הישראלים אופטימיים יותר מעמיתיהם האמריקאים והאירופאים

