קלוד מאקללה הודיע על פרישה בתום העונה
קשר פריס סן ז'רמן בן ה-37 השאיר תקווה שיחזור בו למרות זאת : " היום אני פורש ,  אבל אי אפשר לדעת מה יקרה מחר "
 שבוע של פרישות ?  בתחילת השבוע היה זה רונאלדו הברזילאי שהודיע על כוונתו לפרוש מכדורגל בתום העונה הבאה והיום  ( חמישי )  הודיעה אגדת כדורגל נוספת על רצונה לפרוש .  הפעם זהו קלוד מאקללה בן ה-37 ,  שהודיע כי יתלה את הנעליים בתום העונה הקרובה .  
קשר פריס סן ז'רמן ,  שכיכב בעבר בריאל מדריד וצ'לסי ,  הבהיר כי הוא עדיין עשוי לחזור בו מהחלטתו בקיץ הקרוב . " זו העונה האחרונה שלי ",  פתח מאקללה , " העתיד שלי מאחורי .  היום ,  זו העונה האחרונה שלי ,  אבל אי אפשר לדעת מה יהיה מחר ".  כזכור ,  לקשר הצרפתי יש היסטוריה של התחרטויות ,  כשבעבר הודיע פעמיים על עזיבת נבחרת צרפת אך פרש סופית רק אחרי יורו 2008 .
 מאקללה הצטרף לפריס סן ז'רמן בקיץ 2008 ,  אחרי חמש עונות בצ'לסי ,  בהן זכה בשתי אליפויות ,  גביע אחד ושני גביעי הליגה האנגלית .  בנוסף ,  זכה מאקללה בשתי אליפויות עם ריאל מדריד ופעם אחת בליגת האלופות .  בנאנט ,  בה התחיל את הקריירה שלו זכה באליפות אחת .  מאקללה כמובן זכה עם נבחרת צרפת במונדיאל 1998 וגם ביורו 2000 .
 
קלוד מאקללה הודיע על פרישה בתום העונה
קשר פריס סן ז'רמן בן ה-37 השאיר תקווה שיחזור בו למרות זאת : " היום אני פורש ,  אבל אי אפשר לדעת מה יקרה מחר "
 
