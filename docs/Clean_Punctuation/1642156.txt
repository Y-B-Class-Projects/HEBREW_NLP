קה"ל השקיעה 130 מיליון שקל בהודו - החתמים של מגדל הרוויחו
החיתום של מגדל הרוויח מאותן הנפקות 10 מיליון שקל
 >  >  חברת החיתום של מגדל שוקי הון קיבלה כ-5 מיליון שקל בעבור השתתפותה - לצד מורגן סטנלי - בהובלת ההקצאה הפרטית בחברת טאואר ויז'ן .  הקשר של מגדל שוקי הון לעסקה לא נגמר בכך .  קרן ההשתלמות קה"ל של מגדל השקיעה בעצמה בחברה כ-7 מיליון דולר .  אין זו הפעם הראשונה שבה מגדל שוקי הון משתתפת בהנפקה פרטית של טאואר ויז'ן .  בסוף 2007 השתתפה חברת החיתום של מגדל שוקי הון  ( גם אז לצד מורגן סטנלי )  בהנפקה הפרטית של טאואר ויז'ן ,  כשהשקיעה בחברה 20 מיליון דולר מתוך גיוס של 100 מיליון דולר .  גם אז קיבלה החברה עמלה בסדר גודל דומה .  בסך הכל קיבלה מגדל חיתום מהעסקות של טאואר ויז'ן כ-10 מיליון שקל ,  בעוד שקה"ל השקיעה בחברה כ-130 מיליון שקל .   טאואר ויז'ן פועלת בהודו ועוסקת בבניית מגדלי תקשורת סלולרית ברחבי המדינה .  החברה נשלטת על ידי קבוצת פור  ( fore )  של האחים שושן והאחים סלוק ,  חברת ג'רביניה של מאיר שמיר ומשפחת שימל  ( שותפתו של נוחי דנקנר לשליטה בגנדן )  ,  וקרן rp קפיטל של רפי ברבר פיטר קלנר ,  שבה מושקעת גם חברת הביטוח מגדל .  באחרונה גייסה טאואר ויז'ן 190 מיליון דולר לפי שווי חברה של 215 מיליון דולר  ( לפני הכסף )  .  מלבד מגדל נכנסו להנפקה קרן תשתיות ישראל של ירון קסטנבאום ,  שאחד המשקיעים הגדולים בה היא חברת הביטוח הראל ,  וקרן ההשקעות האמריקאית quadangle שמנהלת נכסים בהיקף של מיליארדי דולרים בתחומי התקשורת .  המעורבות של מגדל שוקי הון בעסקה של טאואר ויז'ן מעלה סימן שאלה בנוגע לפוטנציאל לניגודי עניינים .  ברור שעבור חברת החיתום שבה היא מחזיקה ,  והמנוהלת על ידי איציק בצלאל ,  מדובר בעסקה מצוינת שמניבה רווחי עתק ,  אלא שה העמיתים של קה"ל לא מקבלים כל עמלה .  יתרה מכך ,  בעוד שהרווח של מגדל שוקי הון מהעסקה ודאי ,  עמיתי קה"ל לוקחים על עצמם את הסיכון בגין השקעה בהיקף כה גדול .  אמנם עד כה ההשקעה הניבה לקה"ל תשואה חיובית ,  שלפי הערכות מסתכמת ב-30% ,  אך בהשקעה החדשה של קה"ל הובטחה לה תשואה של פי שלושה על הכסף אם לא יהיה אקזיט בחברה .  ואולם עדיין אין להתעלם מהסיכון הגדול שכרוך בפעילות במדינה המתפתחת הודו ומהסיכונים הנוספים שנובעים מפעילות בתחום הסלולר .  בתרחיש פסימי שבו מחירי אתרי האנטנות של טאואר ויז'ן יורדים מ-108 אלף דולר ל-52 אלף דולר - עמיתי קה"ל יתחילו להפסיד .  מגדל חיתום ,  לעומת זאת ,  לא תפסיד דבר ,  שכן היא כבר הרוויחה על העסקה .  הנפקות ציבוריות ,  שבהן מפורסם תשקיף ,  מגלות מקרים שבהם גוף מוסדי משקיע בחברה שבגיוס שלה השתתפה חברת החיתום של אותו גוף .  לעומת זאת ,  בהנפקות פרטיות לא ניתן כל גילוי כזה ,  והעמיתים נותרים באפלה באשר לפוטנציאל ניגודי העניינים הקיים בהשקעה שביצעו .  כך קרה בהשקעה של קה"ל בטאואר ויז'ן .
 
קה"ל השקיעה 130 מיליון שקל בהודו - החתמים של מגדל הרוויחו
החיתום של מגדל הרוויח מאותן הנפקות 10 מיליון שקל

