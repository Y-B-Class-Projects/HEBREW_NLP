אות מחאה :  מנכ"ל המשרד לשעבר יחזיר הדרכון
מנכ"ל משרד החוץ לשעבר ,  ד"ר אלון ליאל החזיר את דרכונו הדיפלומטי כאות מחאה על התבטאויותיו של שר החוץ אביגדור ליברמן בנושא הסורי ועל השפלת השגריר הטורקי
מנכ"ל משרד החוץ לשעבר ד"ר אלון ליאל ,  המשמש גם כראש התנועה לשלום ישראל-סוריה ,  החליט היום  ( חמישי )  להחזיר את הדרכון הדיפלומטי שלו במחאה על התבטאויותיו של שר החוץ אביגדור ליברמן כלפי סוריה ובמחאה על השפלת השגריר הטורקי .  בשיחה עם וואלה !  חדשות אמר ד"ר ליאל כי  " בחודש האחרון ביצעו שר החוץ וסגנו דני אילון מהלכים שביזו את הדיפלומטיה הישראלית .  איני יכול להחזיק בדרכון הדיפלומטי כל עוד ישראל מנהלת מדיניות ברוטלית שכזו .  כשאני יוצא לחו"ל ,  אני מעדיף דרכון רגיל ".  
" היום בצהרים שמעתי את הנאום של אביגדור ליברמן ,  וכל כך הזדעזעתי שלא התייעצתי עם אף אחד והחלטתי להחזיר את הדרכון הדיפלומטי שלי ",  סיפר . " שימשתי כדיפלומט ישראלי מפברואר 1971 ,  כיהנתי כמנכ"ל משרד החוץ ,  ומעולם לא חינכו אותי שמנהלים כך דיפלומטיה .  איני יכול להחזיק בדרכון הזה כל עוד אנחנו מנהלים מדיניות ברוטלית כזו ,  גם כלפי השגריר הטורקי וגם כלפי סוריה ".  
לדברי ד"ר ליאל ,  השפלתו של השגריר הטורקי על ידי סגן שר החוץ נובעת ממדיניותו של ליברמן . " שר החוץ הכריז בפני כל הדיפלומטים הישראלים בכנס שנערך באחרונה שהוא מתחיל מדיניות חדשה של 'כבוד לאומי' .  המבחן הראשון של המדיניות הזו היה השפלת השגריר הטורקי .  עכשיו אני רואה שהוא ממשיך - הוא משכיב את אסד על הרצפה .  לפיכך החלטתי שאני לא יכול להחזיק את הדרכון הזה .  מחר אלך להשיבו .  זו מדיניות שגויה שגורמת נזק למדינת ישראל ומבזה את הדיפלומטיה ". 

אות מחאה :  מנכ"ל המשרד לשעבר יחזיר הדרכון
מנכ"ל משרד החוץ לשעבר ,  ד"ר אלון ליאל החזיר את דרכונו הדיפלומטי כאות מחאה על התבטאויותיו של שר החוץ אביגדור ליברמן בנושא הסורי ועל השפלת השגריר הטורקי

