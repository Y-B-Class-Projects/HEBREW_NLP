איבנוביץ' חוזרת לטופ 20
הסרבית בת ה-23 זכתה בטורניר באלי עם ניצחון על קלייבנובה והיא ממשיכה בקאמבק : " יש לי היום יותר כוח ויותר ניסיון "
 אנה איבנוביץ' הבטיחה היום  ( ראשון )  את חזרתה לטופ 20 אחרי שזכתה בטורניר באלי שבאינדונזיה עם ניצחון 2:6 ,  6:7 על אליסה קלייבנובה .  הסרבית שזכתה ברולאן גארוס ב-2008 ודורגה במקום הראשון בעולם במשך 12 שבועות ,  כבר הדרדרה למקום ה-65 בעולם ביולי האחרון ,  אבל חזרה לעצמה בשבועות האחרונים והיא צפויה לסיים את העונה במקום ה-17 .  לאיבנוביץ' זו זכייה שנייה בתוך פחות מחודש אחרי שבאמצע אוקטובר היא הניפה את הגביע בלינץ .
" עוד יהיו לי עליות וירידות עד שאני ארגיש שאני משחקת ברמה מספיק טובה נגד יריבות מהטופ ,  אבל אני מרגישה מלאת ביטחון במשחק שלי ובכושר שלי ",  אמרה איבנוביץ' שחגגה לאחרונה את יום הולדתה ה-23 , " אני מרגישה שהמשחק שלי מתקרב לרמה בה הוא היה פעם ועכשיו אני גם יותר חזקה ויש לי יותר ניסיון ". 

איבנוביץ' חוזרת לטופ 20
הסרבית בת ה-23 זכתה בטורניר באלי עם ניצחון על קלייבנובה והיא ממשיכה בקאמבק : " יש לי היום יותר כוח ויותר ניסיון "
 
