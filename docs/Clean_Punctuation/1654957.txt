 " הלוואי ונשחק ככה נגד מנצ'סטר יונייטד "
 סטיבן ג'רארד ,  מאמין שליברפול עלתה על הגל הנכון אחרי העלייה לרבע גמר הליגה האירופית .  אוהדי יובנטוס התפרעו
מנג'ר ליברפול ,  רפא בניטז ,  היה מרוצה מאוד מהופעתם של שחקניו,שמחקו פיגור 1:0 מול ליל כדי לנצח 1:3 בסיכום שני המפגשים ולעלות לרבע גמר הליגה האירופית . " זה היה משחק טוב ",  אמר בסיום המאמן הספרדי והוסיף : " ידענו שיהיה קשה ,  אבל נעזרנו באווירה הנהדרת ובקהל השמח .  ידענו שאנחנו צריכים ללחוץ כבר מהתחלת המשחק ,  והשער המוקדם של ג'רארד נתן לנו הרבה בטחון .  בסך הכל ליל הייתה מאוד מבוכנת ,  ורק אחרי השער השלישי שלנו חשתי הקלה ".  
הקפטן סטיבן ג'רארד מאמין שדווקא הביקורת שהפנה רפא בניטז כלפי שחקניו ,  היא זו שעזרה להם לצאת לדרך חדשה ,  שכללה ניצחון 1:4 על פורטסמות בליגה ,  והעפלה לרבע גמר הליגה האירופית . " הוא המנג'ר והוא רשאי לבקר את השחקנים מתי שהוא רוצה .  אני חושב שראו את התוצאה של זה על המגרשים בשני המשחקים האחרונים והיא הייתה נפלאה .  אני רק יכול לקוות שנמשיך בכושר הזה גם מול מנצ'סטר יונייטד ביום ראשון ",  אמר ג'רארד .  הקפטן הוסיף והתייחס למשחק החשוב נגד היונייטד ,  כשליברפול חייבת נקודות במאבק על המקום הרביעי שמוביל לליגת האלופות . " חשוב מאוד שהמשחק נגד ליל לא נגרר להארכה ,  כי אנחנו יודעים כמה קשה יהיה לנו נגד מנצ'סטר יונייטד ". 
משהו רע מאוד עובר על יובנטוס .  אחרי שהיא איבדה יתרון של שלושה שערים מול סיינה בליגה ,  הגברת הזקנה איבדה יתרון 1:3 מהמשחק הראשון נגד פולהאם בשמינית גמר הליגה האירופית ,  ואחרי הפסד 4:1 בקרייבן קוטג' ,  היא סיימה את עונתה במפעל בשלב מוקדם מהצפוי .  אם זה לא מספיק ,  לשחקני הקבוצה שחומי העור יש טענות קשות מאוד כלפי כמה מהאוהדים ,  במקרה הזה מדובר בקומץ שהגיע מאיטליה עד לאנגליה כדי לצפות במפלה .  ג'ונתן זבינה הצרפתי ,  שהורחק במהלך המשחק ,  זכה לקריאות קשות מהאוהדים האיטלקים ,  ובסיום הוא כבר לא יכל לשתוק : " ירדתי מהמגרש כשברקע היו כ-30 אוהדים גזענים שקראו לעברי קריאות .  חלקן נסעו אלפי קילומטרים מאיטליה רק כדי לעשות את זה .  למעשה ,  הם התחילו להקניט אותי ואת פליפה מלו כבר מהחימום וממש נמאס לי מהמצב הזה .  האנשים האלה חייבים להפסיק ,  כי אנחנו קיבלנו יותר תמיכה מהקהל של פולהאם מאשר מהקהל שלנו .  הפניתי לעברם את האצבע האמצעית שלי ואני מבקש את סליחתי כי זו לא דוגמא טובה לילדים ,  פשוט הייתי בסערת רגשות ".  אגב ,  אוהדי יובנטוס המשיכו להתפרע גם בסיום המשחק ,  מחוץ לאצטדיון ה"קרייבן קוטג' ",  ולאחר מספר דקה יצא לעברם המנהל רוברטו בטגה שניסה להרגיע .
 באשר למשחק עצמו ,  קפטן יובנטוס אלסנדרו דל פיירו הודה שמדובר באחד הקמפיינים האירופאים העלובים בתולדות הקבוצה - קמפיין שהחל בהדחה מליגת האלופות והמשיך בהדחה המוקדמת מהצפוי במפעל השני של היבשת . " זו בהחלט העונה הכי קשה של יובנטוס מאז שמרצ'לו ליפי עזב את המועדון .  לא דמיינתי שנפסיד משחק כזה ,  ומי שצריכים לקחת את האחריות על מה שקרה כאן הם רק השחקנים ".  

" הלוואי ונשחק ככה נגד מנצ'סטר יונייטד "
 סטיבן ג'רארד ,  מאמין שליברפול עלתה על הגל הנכון אחרי העלייה לרבע גמר הליגה האירופית .  אוהדי יובנטוס התפרעו

