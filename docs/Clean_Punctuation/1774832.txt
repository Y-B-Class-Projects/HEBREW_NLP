הסתיים מבצע התרומות של ויקיפידיה :  כ-3,500 גולשים ישראלים תרמו כ-285 אלף שקל
חצי מיליון תורמים מכל העולם תרמו 16 מיליון דולר לאנציקלופדיה החופשית
כמ3,500 גולשים ישראלים תרמו כ-285 אלף שקל לאנציקלופדיה החופשית ויקיפידיה ,  כך הודיעה הבוקר  ( א' )  קרן ויקימדיה .  מבצע גיוס התרומות השנתי של ויקיפדיה הסתיים כשחצי מיליון תורמים מכל העולם תרמו 16 מיליון דולר לתמיכה בפעילות האנציקלופדיה החופשית .  בשבועות האחרונים כל מי גלש לאתר ויקיפדיה זכה לראות מודעות לתרומה ,  בהן גם של פעילים ישראלים .  מהיום מסתיים הקמפיין במודעות בוויקיפדיה ואת המודעות לתרומה מחליפות מודעות שאומרות  " תודה רבה "  לקהילה ולציבור שתמך בוויקיפדיה ומזמינות את 400 מיליון הקוראים העושים בוויקיפדיה שימוש מדי חודש להפוך גם לעורכים ומתנדבים במיזם.מבצע גיוס התרומות נמשך השנה 50 יום .  התרומה הממוצעת עומדת על 22 דולר מתורמים מכ-140 מדינות .  השנה קיבלה קרן ויקימדיה תרומות מ-500 אלף תורמים - כפול ממספר התורמים בשנת 2009  ( שעמד על 230 אלף )  ." אנחנו מלאים בהכרת תודה והערכה ",  אומרת ,  אמרה סו גרדנר ,  מנכ"ל קרן ויקימדיה . " ויקיפדיה היא האתר היחיד ברשימת 10 האתרים הנצפים בעולם ,  שנקי מפרסומות וממומן בעיקר על ידי הקוראים והמשתמשים שלו .  אנחנו בני מזל שיש לנו קהילה כה תומכת ". ג'ימי ויילס ,  מייסד ויקיפדיה : " במבצע ההתרמה היו כל המרכיבים שאנחנו אוהבים במיזמים של ויקימדיה :  אנשים התכנסו ,  תרמו את מה שהיה להם ,  ויחד עשינו משהו מדהים .  תרומה של עובד טכנולוגי ממומבאי הצטרפה לתרומה של סוחר מניות מלונדון וסטודנט ממוסקבה ,  והתוצאה היא שהצלחנו לקיים את המיזם הזה לעוד שנה ". עם סיום מבצע גיוס התרומות 2010 ,  ויקיפדיה נערכת כעת ליום ההולדת העשירי שלה - ב-15 בינואר 2011 .  מבצע גיוס התרומות השנתי של קרן ויקימדיה מסייע להשלמת תקציב התפעול השנתי של הקרן ,  העומד ב-2010-2011 על 20.4 מיליון דולר .  תקציב הקרן משמש לתשלום בעבור הטכנולוגיה והתשתית להפעלתם של אתרי ויקימדיה ,  תוכניות להפוך את ויקיפדיה לנגישה יותר ותוכניות לעידוד אנשים נוספים להצטרף כמתנדבים .
 
הסתיים מבצע התרומות של ויקיפידיה :  כ-3,500 גולשים ישראלים תרמו כ-285 אלף שקל
חצי מיליון תורמים מכל העולם תרמו 16 מיליון דולר לאנציקלופדיה החופשית

