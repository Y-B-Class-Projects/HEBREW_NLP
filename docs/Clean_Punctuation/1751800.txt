שיעור העוסקים בחקלאות בישראל ירד בעשור האחרון ב-28% - התפוקה גדלה ב-26%
לפי התאחדות האיכרים ,  12% מהכנסות החקלאים מגיע מתמיכה ממשלתית לעומת 40% במדינות מפותחות
נתוני החקלאות בישראל ,  כפי שהוצגו היום  ( חמישי )  בוועידת התאחדות האיכרים המתקיימת בכפר המכבייה ברמת גן ,  מציגים תמונה המאפיינת את מרבית המדינות המפותחות בעולם .  בעוד שמספר העוסקים העצמאיים בחקלאות בישראל הולך ויורד ,  התפוקה החקלאית עולה.לפי מהנתונים שהוצגו ,  ב-1999 עמד מספר החקלאים העצמאיים בישראל על 23,500 ומספרם ירד ב-2009 ל-17,000  ( 28%- )  .  באותה תקופה ,  שווי התפוקה החקלאית גדל ב-26% .  עוד עולה מהנתונים כי הירידה במספר החקלאים בעשורים האחרונים היא עקבית :  מאז 1998 ירד מספרם מ-48,400 ל-17,000 ,  ירידה של 65%.הירידה במספר החקלאים מול העלייה בתפוקה מצביעה על התייעלות הייצור החקלאי ,  ההולך ומתרכז בידי חקלאים מעטים יותר המעבדים שטחים גדולים יותר ,  מגמה המאפיינת את מרבית המדינות המפותחות .  אלא שבמדינות האיחוד האירופאי וה-oecd ,  מסיבות תרבותיות ,  לאומיות וחברתיות ,  נוקטות הממשלות באמצעים שונים ,  בעיקר סבסוד מחירי התוצרת החקלאית ,  לעודד ולתמרץ את החקלאים להישאר בענף ולהתייעל בעת ובעונה אחת.נתונים נוספים שפירסמה התאחדות האיכרים מעלים כי בעשור האחרון התייעלה החקלאות בישראל באופן חסר תקדים בשימוש במים .  מאז 1999 חלה ירידה של 12% בכמות המים שבשימוש החקלאות ,  בעוד שתפוקת ענפי הצומח גדלה ב-26% .  נתונים אלה מראים על קצב התייעלות של 3.8% לשנה בשימוש במים בחקלאות .  יתר על כן ,  הנתונים שפורסמו מעלים שלא רק שהחקלאות בישראל מתייעלת במהירות בשימוש במים ,  היא גם עוברת במהירות להשקיה במים שוליים  ( מים שאינם ראויים ,  או אינם מתאימים לצריכה ביתית כגון מי ביוב מטוהרים ,  מים במליחות גבוהה ומי שיטפונות ) .בעוד שב-1996 השתמשו החקלאים ב-892.3 מיליון מ"ק מים שפירים  ( 69.5% מהמים לחקלאות )  ,  ב-2008 עמדו לרשותם 490.7 מיליון מ"ק מים שפירים  ( 43.7% מהמים בחקלאות )  .  מהנתונים הללו עולה כי מרבית המים שהחקלאות צורכת כיום אינם ראויים לצריכה ביתית ועל המדינה היה להזרים אותם לים אילו לא היו מנוצלים לחקלאות.נשיא התאחדות האיכרים דב אמיתי ,  אמר בפתיחת הוועידה כי אם מגמת הירידה במספר העוסקים העצמאיים בחקלאות תימשך - ב-2020 לא יישארו עוסקים עצמאיים בחקלאות .  את הסיבות לנטישת החקלאות תלה אמיתי במחסור הכרוני בעובדים ובתמיכה הזעומה ,  לדבריו ,  שהחקלאים בישראל זוכים לה מהממשלה בהשוואה לתמיכה במדינות האיחוד ובמדינות ה-oecd .  במדינות אלו שיעור ההחזר לענף  ( תמיכות במחקר ופיתוח ,  מיכון וכולי )  מגיע ל-26% מההכנסה הכוללת ,  ואילו ההחזר לחקלאי ישראל באותם תחומים הוא 17% בלבד .  בסך הכול ,  לפי נתונים שהציג אמיתי ,  40% מהכנסת החקלאים במדינות האיחוד מקורן בתמיכה ממשלתית - בישראל שיעור התמיכה הוא 12% בלבד.אמיתי קרא לממשלה להגדיל את התמיכות בחקלאות המהווה : " מכשיר ציוני והתיישבותי של עם ישראל בארצו ".  * צילום :  אלון רון

שיעור העוסקים בחקלאות בישראל ירד בעשור האחרון ב-28% - התפוקה גדלה ב-26%
לפי התאחדות האיכרים ,  12% מהכנסות החקלאים מגיע מתמיכה ממשלתית לעומת 40% במדינות מפותחות

