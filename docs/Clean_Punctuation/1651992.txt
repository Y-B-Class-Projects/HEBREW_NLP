בלגיה :  לוקרן מסתבכת בתחתית
קבוצתם של סטרול ,  זיו וגולן הובסה על ידי שרלרואה 4:1 ונותרה במרחק נקודה אחת מהקו האדום .  90 דקות לסטרול ,  זיו החליף
לוקרן ,  קבוצתם של אבי סטרול ,  יואב זיו ועומר גולן ,  הובסה הערב  ( רביעי )  4:1 על ידי שרלרואה במשחק השלמה מהמחזור ה-24 בליגה הבלגית .  זה היה למעשה הקרב בין המקום ה-13 וה-14 ,  כשהמנצחת פתחה פער של שש נקודות מהקו האדום .  לוקרן לעומתה ,  נותרה במרחק של נקודה אחת בלבד מרוסלארה ,  שנמצאת במקום ממנו יורדים לליגה השניה .  
אבי סטרול היה היחיד שפתח בהרכב מבין שלושת הישראלים של לוקרן ,  כאשר יואב זיו נכנס כמחליף בדקה ה-77 ולא ממש עזר לקבוצתו שהושפלה באצטדיונה של שרלרואה ,  עומר גולן לא שותף במשחק כלל .  החגיגה של המארחים החלה בדקה ה-36 עם שער של החלוץ הצרפתי סיריל טראו .  הקשר המרוקאי ,  עבדלמאג'יד אולמרס ,  הכפיל את התוצאה לטובת שרלרואה בדקה ה-55 .  בהמשך טראו הוסיף עוד שני שערים בדקות 77 ו-86 כדי להשלים שלושער ולחגוג ניצחון גדול לקבוצתו .  טומו שוקוטה הקרואטי עוד הספיק לכבוש שער מצמק ללוקרן בדקה ה-89 ,  אבל זה לא ניחם אף אחד בקבוצה ,  שתמשיך להיאבק נגד הירידה .
 
בלגיה :  לוקרן מסתבכת בתחתית
קבוצתם של סטרול ,  זיו וגולן הובסה על ידי שרלרואה 4:1 ונותרה במרחק נקודה אחת מהקו האדום .  90 דקות לסטרול ,  זיו החליף

