 " וול סטריט ג'ורנל ":  פייזר עדיין רוצה את רציופארם - מציעה 3 מיליארד דולר
שלמה ינאי הציג בחמישי את הצעת הרכש של טבע - התרשם לטובה מיעילות הייצור של החברה
חברת פייזר ,  יצרנית התרופות הגדולה בעולם ,  עדיין במירוץ לרכישתה של חברת רציופארם ,  החברה הגנרית השניה בגודלה בגרמניה ,  כך דיווח  " וול סטריט ג'ורנל "  בסוף השבוע שעבר.ההערכות קודמות הן שחברת טבע והחברה הגנרית אקטוויס מאיסלנד נותרו המתמודדות היחידות על רכישתה של רציופארם .  עם זאת ,  מקורב לפייזר העריך ,  שהחברה הגישה בסוף השבוע שעבר הצעה משופרת לרכישתה של החברה הגרמנית .  rbs וקומרצבנק הם שני הבנקים שמנהלים את המכירה ,  והנושים הגדולים של vem חברת ההחזקות של משפחת מרקל - בעלת רציופארם.מקורות מקורבים לפייזר מעריכים שמחיר העיסקה עשוי להגיע ל-3 מיליארד יורו כולל נטילת חובותיה של רציופארם ." הג'ורנל "  דיווח עוד כי שלמה ינאי ,  מנכ"ל חברת טבע ,  הציג ביום חמישי שעבר את תוכנית ההשתלטות של טבע על רציופארם .  העיתון מציין ששלמה ינאי התרשם לטובה מהיעילות של מתקני הייצור של רציופארם ומעוניין להמשיך לתפעל אותם כפי שהם .  ינאי התחייב לשמור על מטה החברה בעיר אולם שבדרום מערב גרמניה ,  ולהפוך את העיר למטה של טבע באירופה - נושא שקשור ככל הנראה לחשיבות יחסי העבודה וזכויות עובדים במשא ומתן על רכישתה של החברה הגרמנית.התחייבות זו ,  אם אכן נעשתה ,  עומדת בסתירה מסוימת למהלך שנקטה טבע גרמניה לאחרונה ,  כשסגרה את פעילותה בפרנקפורט .  טבע העבירה אותה לדרזדן ,  העיר שבה מיקמה החברה הבת של באר את פעילותה בגרמניה בטרם נרכשה על ידי טבע .  מהלך זה היה כרוך בפיטורי עובדים ובתשלום פיצויים והוצאות רה ארגון אחרות בסכום של 40 מיליון דולר ,  על פי הדיווח ב"וול סטריט ג'ורנל ". תוכניותיו של ינאי התקבלו בצורה אוהדת על ידי 60 מנהליה הבכירים של רציופארם ושל החברות הבנות של רציופארם מחוץ לגרמניה .  אקטוויס תציג את תוכניות הרכישה שלה בפני בנקי ההשקעות ומנהליה של רציופארם בשבועות הקרובים.vem נאלצה למכור את הבעלות ברציופארם לאחר שהסתבכה בחובות של 5 מיליארד יורו ,  כתוצאה מהימור כושל של אבי המשפחה על ירידת מחירה של מניית פולקסווגן .

" וול סטריט ג'ורנל ":  פייזר עדיין רוצה את רציופארם - מציעה 3 מיליארד דולר
שלמה ינאי הציג בחמישי את הצעת הרכש של טבע - התרשם לטובה מיעילות הייצור של החברה

