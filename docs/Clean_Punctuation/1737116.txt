ישראל למועצה לזכויות אדם :  די לחקירות נגדנו
בדיון שנערך במועצת זכויות האדם של האו"ם בז'נבה ,  קרא השגריר הישראלי להפסיק את החקירות לגבי מבצע  " עופרת יצוקה ",  בטענה שהגוף  " מוטה בצורה אובססיבית "  נגד ישראל
ישראל קראה היום  ( שני )  להפסקת חקירת מבצע  " עופרת יצוקה "  בידי המועצה לזכויות אדם של האו"ם ,  בטענה שהגוף  " מוטה בצורה אובססיבית "  נגדה .  אולם בדיון על דו"ח של ועדת מומחים מטעם המועצה לבדיקת יישום מסקנות דו"ח גולדסטון ,  קראו המדינות המוסלמיות להמשך הפעלת הלחץ על ישראל על מנת לעצור את ה"תוקפנות "  באזור .  
שגריר ישראל למוסדות האו"ם בז'נבה ,  אהרון לשנו יער ,  אמר בדיון כי מבצע  " עופרת יצוקה "  שהתקיים בין סוף 2008 לתחילת 2009 בא  " בתגובה להתקפות חוזרות ונשנות במשך שנים בידי הטרוריסטים של חמאס ".  עמדת המועצה ,  לטענתו , " היתה באופן מתמיד חד-צדדית ומוטה באופן אובססיבי .  זה לא משנה שהצעדים שננקטו בידי ישראל נועדו להגן על אזרחיה תוך צמצום הנזק שנגרם לפלסטינים ,  כשהדבר היה אפשרי ". 
בשבוע שעבר פורסם כי ועדת המומחים קבעה כי ישראל וגם הפלסטינים לא ביצעו חקירות ראויות לגבי טענות כי במהלך המבצע בוצעו פשעי מלחמה .  הוועדה גם מתחה ביקורת על סירובה של ישראל לשתף עמה פעולה .  
לשנו יער אמר היום במועצה כי ישראל פתחה בחקירה עצמאית בנוגע לאופן שבו היא בחנה את פעולת הכוחות ברצועת עזה והאם המערכת המשפטית שלה מסוגלת להתמודד עם טענות לגבי הפעלה מוגזמת של אלימות . " לנוכח התהליך הזה ,  ומאמציה המשמעותיים של ישראל ,  הגיע הזמן לסיים את הפעולות שיוצאות מהאולם הזה ",  הצהיר לשנו יער .  הוא הוסיף כי הדבר יאפשר למועצה להתמקד בחיפוש אחר כשלים אמיתיים בזכויות אדם בעולם .  
בנוסף ,  חברות ארגון הוועידה האיסלמית ,  המונה 57 מדינות מוסלמיות ,  אמרו בדיון כי על המועצה והעצרת הכללית של האו"ם בניו יורק להמשיך ולהתמקד במבצע  " עופרת יצוקה "  ובהשלכותיו .
 
ישראל למועצה לזכויות אדם :  די לחקירות נגדנו
בדיון שנערך במועצת זכויות האדם של האו"ם בז'נבה ,  קרא השגריר הישראלי להפסיק את החקירות לגבי מבצע  " עופרת יצוקה ",  בטענה שהגוף  " מוטה בצורה אובססיבית "  נגד ישראל

