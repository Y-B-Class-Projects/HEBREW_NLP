נשך שוטר באוזנו ונשלח לשנתיים וחצי בכלא
תושב ירושלים התעמת עם שוטרים שניסו לעצור אותו בעת שהתפרע בבית אמו בת ה-80 - ונידון למאסר .  ביהמ"ש : " הוא בעל דפוס התנהגות אלימה "
 בית המשפט המחוזי בירושלים גזר היום  ( ראשון )  שנתיים וחצי מאסר על תושב העיר שהורשע בעבירות של חבלה בכוונה מחמירה ,  תקיפת שוטר בנסיבות מחמירות ,  איומים והעלבת עובד ציבור  .  האדם ,  תושב ירושלים כבן 50 ,  קילל שני שוטרים שניסו לעצור אותו כשהתפרע בבית אמו בת ה-80 .  במהלך העימות עם השוטרים ,  הוא אף נשך לאחד מהם באוזנו .  
לפי כתב האישום שהוגש נגד האיש ,  בחודש מרץ השנה התקשרה אמו להתלונן במשטרה על שהוא משתולל בביתה ,  משום שסירבה לתת לו כסף .  השוטרים שהגיעו למקום אזקו את ידיו ,  ובשלב זה החל המורשע לקלל את השוטרים שעצרו אותו .  
המורשע החל להשתולל ,  דחף את השוטר ,  בעט בו ונשך אותו באוזנו השמאלית .  כתוצאה מהנשיכה חלק מאוזנו של השוטר נתלש ממקומו ונותר תלוי כשהוא מחובר חלקית לאוזן .  הוא אמנם הודה בכך ,  אולם טען שעשה זאת מתוך הגנה עצמית לאחר שהשוטר היכה אותו כשהוא אזוק ,  התיז על פניו גז פלפל וניסה לחנוק אותו .   השופט משה סובל כתב בגזר הדין : " הניסיון מוכיח כי יכולת השליטה העצמית של הנאשם רופסת ביותר ,  וסף ההתפרצות האלימה שלו נמוך עד מאד .  אפילו זיכרונותיהם של מאסרי העבר ,  וכמותם עונשי מאסר על-תנאי בני הפעלה ,  לא הצליחו להרתיע אותו מלחזור על אותו דפוס התנהגות אלימה נגד אמו ונגד אנשי אכיפת החוק ". 

נשך שוטר באוזנו ונשלח לשנתיים וחצי בכלא
תושב ירושלים התעמת עם שוטרים שניסו לעצור אותו בעת שהתפרע בבית אמו בת ה-80 - ונידון למאסר .  ביהמ"ש : " הוא בעל דפוס התנהגות אלימה "
 
