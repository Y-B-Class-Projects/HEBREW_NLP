לידר שוקי הון על דו"חות Q4 של נטוויז'ן :  ריצ'רד האנטר משאיר חברה מצויינת ומסודרת
יעקובי : " המלצתנו על החברה נותרת 'תשואת יתר' עם מחיר יעד של 49 שקל "
" ריצ'רד האנטר משאיר חברה מצויינת ומסודרת ",  אומר היום ערן יעקובי ,  אנליסט בכיר בלידר שוקי הון בהתייחס לדו"חות החברה .  פרסמה הבוקר דו"חות טובים מאד העומדים בציפיות ומחלקת סוכריה למשקיעים - דיבידנד של 65 מיליון שקל .·  החברה מדווחת על הכנסות של כ-318.5 מיליון שקל ברבעון הרביעי - נתון מרשים על רקע העונתיות .  החברה צמחה בכ-28 אלף לקוחות נטו באינטרנט המהיר בשנה החולפת.ה-ebitda הסתכם בכ-69 מיליון שקל - 21.7% מההכנסות .  אחד הרבעונים הכי חזקים בשנתיים האחרונות .  ה-ebitda כולל סך של כ-3.5 מיליון שקל בגין כניסה לפעילות המפ"א ,  כאשר החברה השקיעה בסך הכל כ-10 מיליון שקל במהלך השנה החולפת בתחום המפ"א.הרווח הנקי ברבעון הרביעי הסתכם בכ-26.8 מיליון שקל לעומת 10.3 מיליון שקל ברבעון המקביל  ( לאחר שברבעון המקביל הופחתו נכסים בלתי מוחשיים ) .החברה מחלקת דיבידנד של כ-65 מיליון שקל המגלם תשואה של כ-5.2% - נטוויז'ן מצטרפת לחברות הגדולות בענף המשתפות את המשקיעים ברווחים.013 נטוויז'ן ייצרה בשנת 2009 קצת מעל 100 מיליון שקל תזרים פנוי  ( שוטף בניכוי השקעות ברכוש קבוע ובלתי מוחשי )  בדומה לרווח הנקי השנתי.ראוי לציין כי למרות הירידה בפעילות השיחות הבינלאומיות כתוצאה מהירידה בתיירות נכנסת ויוצאת בשנת 2009 וכן שימוש בטכנולוגיות voip תחליפיות ולמרות כניסה לתחום המפ"א והרחבת פעילות בשווקים חדשים ,  החברה מצליחה להמשיך ולהתייעל ולשפר את הרווחיות שלה.השיפור בפעילות הליבה תוך כניסה יחסית מוצלחת לתחום המפ"א ובמקביל גם שיפור הרווחיות מרשים מאד על רקע הנסיון של חברת סלולר אחת לפחות בישראל המנסה להיכנס לתחומים נוספים עם מותג חזק מאד ,  בינתיים ללא הצלחה יתרה  ( 013 נטוויז'ן גייסה בשנה החולפת כ-28 אלף מנויי אינטרנט ,  ככל הנראה בדומה לגיוס האמיתי של חברת הסלולר עם המותג החזק ביותר ועם היתרון לגודל ) .המלצה :  013 נטוויז'ן נסחרת במכפיל ebitda של 4 לשנה הקרובה בהנחה שמרנית שרמת ה-ebitda לא תשתפר ב-2010 ובמכפיל 10 על התזרים הפנוי לשנה הקרובה .  בנוסף ,  בלידר שוקי הון מעריכים כי החברה תדע לייצר גם בשנת 2010 תשואת דיבידנד של 10% . " לפיכך המלצתנו על החברה נותרת 'תשואת יתר' עם מחיר יעד של 49 שקל  ( עדיין לא מנוכה דיבידנד )  ,  אומר יעקובי , " ואנו מדגישים כי מיזוג אפשרי בעתיד עם סלקום ייטיב עוד יותר עם משקיעי 013 נטוויז'ן ". "אנו חוזרים למשפט בו התחלנו את התגובה ומשוכנעים כי החברה נמצאת במצב מצויין וכי בעלי המניות שלה ידאגו להמשכיות גם בשנים הקרובות ",  מסכם יעקובי .
 
לידר שוקי הון על דו"חות Q4 של נטוויז'ן :  ריצ'רד האנטר משאיר חברה מצויינת ומסודרת
יעקובי : " המלצתנו על החברה נותרת 'תשואת יתר' עם מחיר יעד של 49 שקל "
 
