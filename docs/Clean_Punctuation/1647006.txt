אבי לוזון הוסמך להמליץ על מאמן הנבחרת הבא
יו"ר ההתאחדות ,  סגנו וממלא מקומו ,  יקבלו דוחות משפיגלר וישמשו כממליצים .  שיבוץ משחקי מוקדמות היורו :  ב-7 במארס
ההתאחדות לכדורגל ערכה היום  ( רביעי )  ישיבה עמוסה שעסקה במספר נושאים .  בישיבה דיווח יו"ר ההתאחדות ,  אבי לוזון ,  על כך שב-7 במארס יפגשו ביוון נציגי נבחרות בית ו' של מוקדמות יורו 2012 :  ישראל ,  יוון ,  קרואטיה ,  לטביה ,  גאורגיה ומלטה ,  על מנת לקבוע את סדר המשחקים ביניהן .  בניגוד לקמפיניים בעבר ,  בהם שוחקו המשחקים הבינלאומיים בימי שבת ורביעי ,  אופ"א הודיעה כי החל מהקמפיין הקרוב ישוחקו משחקי המוקדמות בימים שישי/שבת ושלישי .
 עוד בנושא הנבחרת ,  לחברי המזכירות הועבר דיווח על נסיעותיו של מוטל'ה שפיגלר לחו"ל והפגישות שלו עם מועמדים לאימון הנבחרת .  שטרן חלובה נבחר פעם נוספת לממלא מקום וגזבר ההתאחדות ואילו בעלי הפועל תל אביב ,  מוני הראל ,  נבחר לסגן יו"ר ההתאחדות .  בפגישה הוסמכו לוזון ,  חלובה והראל לקבל את הדוחות של שפיגלר ולהביאם בפני המזכירות .
 כמו כן היום חשפו ראשי ההתאחדות את ההכנסות הצפויות מזכויות שידור משחקי החוץ לשני הקמפיינים הקרובים של הנבחרת ,  קצת למעלה מ-33 מיליון שקלים .  הזוכה במכרז על השידורים הייתה חברת אינפרונט והסכום שהיא תשלם גבוה פי ארבעה מהסכום ששולם על שני הקמפיינים הקדומים .
 בתוך כך ,  היום נבחרה מזכירות ההתאחדות שתכלול את :  אבי לוזון ,  שטרן חלובה ,  מוני הראל ,  אריאל שיימן ,  אביב בושינסקי ,  איציק קורנפיין ,  חזי מגן ,  אלונה ברקת ,  דודי גיל ,  צבי וייצנר  ( בדעה מייעצת )  וחסן אבו סלאח  ( בדעה מייעצת )  .  להרכב הזה נרשמו מספר התנגדויות ,  אבל נרשם לו רוב והוא עבר .
 בנושא נוסף :  היום דיווחה ההתאחדות על כך שבתאריכים 24-25 במארס היא תארח קונגרס של פיפ"א שיכלול 400 נציגים מ-53 מדינות ויכלול ביקורים של נשיא פיפ"א ,  ספ בלאטר ונשיא אופ"א מישל פלאטיני .
  *  הנבחרת הצעירה של ישראל נפרדה היום ב-2:2 מהפועל כפר סבא מהליגה הלאומית במשחק הכנה .  טוטו תמוז וחן עזריאל כבשו את השערים של הצעירה .  

אבי לוזון הוסמך להמליץ על מאמן הנבחרת הבא
יו"ר ההתאחדות ,  סגנו וממלא מקומו ,  יקבלו דוחות משפיגלר וישמשו כממליצים .  שיבוץ משחקי מוקדמות היורו :  ב-7 במארס

