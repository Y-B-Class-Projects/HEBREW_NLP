בצלם :  מעצרים לא חוקיים של צעירים בסילוואן
דו"ח בצלם מצביע על עליה חדה במספר הקטינים מסילוואן שנעצרו באשמת יידוי אבנים .  בצלם :  חלק מהצעירים נגררו ממיטותיהם בלילה ,  תוך הפרה של החוק הישראלי
לפחות 81 קטינים תושבי סילוואן נעצרו או עוכבו לחקירה במהלך השנה האחרונה ,  רובם המוחץ בחשד ליידוי אבנים ,  כך עולה מדו"ח ארגון 'בצלם' המתפרסם היום  ( שני )  .  לטענת כותבי הדו"ח ,  מדובר בזינוק חד במספר הקטינים הפלסטינים שנעצרים בחשד ליידוי אבנים בסילואן תוך הפרה ,  לטענתם ,  של חוק הנוער .  מהדו"ח עולה עוד כי מאז שנהרג תושב השכונה סאמר סרחאן מירי מאבטח ישראלי ב-22 בספטמבר ועד לסוף אוקטובר נעצרו בסילוואן לפחות 32 קטינים .
 בדו"ח נטען כי משטרת ירושלים מפרה בשיטתיות את החוק ובעיקר את חוק הנוער .  בין היתר נכתב כי מעצרים רבים נעשו בשעות הלילה ,  בליווי כוח מג"ב חמוש ,  תוך הוצאת הקטינים ממיטותיהם והעברתם לחקירה בתחנת המשטרה במגרש הרוסים .  בנוסף נטען כי לעיתים קרובות מנעו החוקרים את נוכחות ההורים בחקירת ילדיהם ,  למרות שזכותם זו מעוגנת בחוק .
 בדו"ח נכתב עוד כי קטינים רבים התלוננו על אלימות שהופעלה כלפיהם בעת שנלקחו מביתם לחקירה .  טענה נוספת שמועלה היא כי המשטרה עיכבה לחקירה ארבעה קטינים מתחת לגיל 12 ,  גיל האחריות הפלילית .  במקרה אחד נלקח ילד בן 8 ממיטתו לפנות בוקר רק בשל העובדה ששמו זהה לזה של ילד אחר שנחשד ביידוי אבנים . 
" יידוי אבנים בידי קטינים פלסטינים במזרח ירושלים הוא תופעה נרחבת אשר התגברה והלכה במהלך השנה האחרונה ",  נכתב . " המשטרה נדרשת מתוקף תפקידה להתמודד עם העימותים בשכונה ,  ויש לה הסמכות לנקוט בהליכים פליליים נגד חשודים בביצוע עבירות ,  אולם הדבר אינו מצדיק הפרה שיטתית של החוק ". 
עד לפרסום הכתבה לא התקבלה תגובת משטרת ירושלים .
 
בצלם :  מעצרים לא חוקיים של צעירים בסילוואן
דו"ח בצלם מצביע על עליה חדה במספר הקטינים מסילוואן שנעצרו באשמת יידוי אבנים .  בצלם :  חלק מהצעירים נגררו ממיטותיהם בלילה ,  תוך הפרה של החוק הישראלי

