הפרקליטות :נבקש לעצור את גאידמק אם לא יפקיד מיד 3 מיליון דולר 
 >  >  הפרקליטות תבקש לעצור את ארקדי גאידמק ,  אם עד היום לא יפקיד את יתרת הערבות שהסכים עליה בסך 3 מיליון דולר .  בנוסף ,  הודיעה הפרקליטות כי תבקש שבית המשפט יורה על חילוט הכספים שכבר נמצאים בגדר ערבות - בסך 6.6 מיליון דולר .  באוקטובר 2009 הועמד גאידמק לדין בגין עבירות הלבנת הון וקבלת דבר במרמה בנסיבות מחמירות .  לטענת פרקליטות מיסוי וכלכלה ,  גאידמק ניסה באמצעות איש קש ופקיד חברה בת של בנק הפועלים ,  פועלים נאמנויות ,  להשתלט על חברת פוספטים הולנדית .  גאידמק הגיע לסיכום כי הערבויות להבטחת התייצבותו במשפט יגדלו מ-6.1 מיליון דולר ל-9.6 מיליון דולר .  חצי מיליון דולר נוספים הפקיד גאידמק בעת הגשת כתב האישום ועדיין נותר לו להשלים סכום של 3 מיליון דולר .  חרף הסכמה זו ביקש גאידמק באחרונה להסתפק בערבות שכבר הפקיד ,  בין השאר ,  בשל מצבו הכלכלי .  התובע בתיק ,  עו"ד לירן חיים ,  הבהיר השבוע בתגובה לבית המשפט כי המדינה מתנגדת לבקשה .  ודרש להורות על התייצבותו של גאידמק לדיון בבקשה להפחתת הערבויות .  פרקליטי גאידמק ,  דוד ודפנה ליבאי ,  נתי שמחוני ורונן רוזנבלום מסרו בתגובה : " המדינה פועלת כדי למנוע מגאידמק להופיע במשפטו ". 

הפרקליטות :נבקש לעצור את גאידמק אם לא יפקיד מיד 3 מיליון דולר 
nan
