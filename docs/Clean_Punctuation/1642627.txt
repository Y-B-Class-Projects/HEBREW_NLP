חלונות 7 תרגל עבור מיקרוסופט
מיקרוסופט תפיץ עדכון ל'חלונות 7' שיתקשר עם שרת החברה מדי 90 יום ויגיד לו האם המערכת שלכם פיראטית
עדכון חדש ל'חלונות 7' יעקוב אחר הנעשה במחשב שלכם לנצח .  העדכון החדש ,  בעל השם KB970133 יתקין מנגנון שמטרתו היא  " לגלות יותר מ-70 פרצות אקטיבציה מוכרות ופוטנציאלית גם מסוכנות ",  שמטרתן לאפשר התקנת עותק פיראטי של מערכת ההפעלה .  
העדכון ,  שאת התקנתו מיקרוסופט אינה כופה כרגע על משתמשים ,  ייצור קשר עם שרתי מיקרוסופט מדי 90 יום ויוודא כי העותק אותו אתם מריצים הינו חוקי ,  וכי לא הותקנו על המחשב אמצעים לעקיפת מנגנוני האבטחה של מיקרוסופט .  במקרה והמערכת כן מגלה שהעותק הינו פיראטי ,  היא תשנה את הרקע של המחשב ותחל להזכיר למשתמש לפתור את הבעיה  ( על ידי רכישת עותק חוקי של חלונות )  הן באמצעות הודעות והן באמצעות סימן מים שיופיע על שולחן העבודה .
 הטענה של מיקרוסופט היא כי העדכון נועד להגן על המשתמש ,  והמידע אותו הוא שולח הינו אנונימי לחלוטין .  בהודעה שפורסמה בבלוג הרשמי של מפתחי  " חלונות "  מדגישים את אלמנט ה"הגנה "  כל הזמן ,  וטוענים כי הורדת פרצות של  " חלונות 7 זה דבר מסוכן .  הבעיה היא שנסיון העבר מלמד כי הפורצים מוצאים דרך לעקוף את המערכת ולכבות אותה ,  בזמן שמשתמשים רגילים עלולים להיות חשופים להטרדות מצד מיקרוסופט לאחר שהמערכת זיהתה את ה"החלונות 7 שלהם כפיראטית כתוצאה מטעות זיהוי .
 
חלונות 7 תרגל עבור מיקרוסופט
מיקרוסופט תפיץ עדכון ל'חלונות 7' שיתקשר עם שרת החברה מדי 90 יום ויגיד לו האם המערכת שלכם פיראטית

