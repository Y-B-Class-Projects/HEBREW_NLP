התעשיינים :  ירידה של 4.2% בתפוקת ההיי-טק ביולי-אוגוסט 2010
יתר ענפי התעשייה רשמו צמיחה מתונה הנאמדת בכ-1.5% ;  מנגד ,  נמשך הגידול בענפי הטכנולוגיה המעורבת-מסורתית 
" בחודשים יולי-אוגוסט 2010 נרשמה ירידה ריאלית של 1% בתפוקת התעשייה ,  לאחר צמיחה מהירה של 6% ברבע השני של השנה .  ענף ההיי-טק רשם ירידה ריאלית חדה של 4.2% ",  כך אמר היום רובי גינל ,  סמנכ"ל כלכלה בהתאחדות התעשיינים ,  על סמך ניתוח חודשי שערך אגף הכלכלה על מצב התעשייה.הנסיגה בתפוקת התעשייה בחודשים יולי-אוגוסט 2010 נגזרה מנסיגה מחודשת בתפוקת ענפי ההיי-טק ,  בעוד יתר קבוצות ענפי התעשייה רשמו גידול מתון בתפוקתם .  כך ,  בניכוי קבוצת ענפים אלו ,  רשמו יתר ענפי התעשייה צמיחה מתונה הנאמדת בכ-1.5%.מניתוח הנתונים על פי קבוצות ענפים ,  עולה כי בקבוצת ענפי ההיי-טק  ( רכיבים אלקטרונים ,  ציוד לבקרה ורפואי ,  כלי הובלה וציוד תקשורת אלקטרוני )  נרשמה ירידה ריאלית חדה של 4.2% ,  לאחר צמיחה מהירה ביותר של 11.9% ,  ברבע השני של השנה .  נסיגה זו נגזרה בעיקר מנסיגה בתפוקת ענף התרופות ,  לצד נסיגה נוספת בתפוקת ענפי ציוד התקשורת האלקטרוני  ( 2%- )  וכלי ההובלה  ( 1% )  .  מנגד ,  מותנה הנסיגה הודות לצמיחת ענפי הרכיבים האלקטרונים והציוד לבקרה ,  פיקוח ורפואי  ( 2% ) .בנוסף ,  בחודשים יולי-אוגוסט 2010 נרשמה האטה משמעותית בקצב גידול תפוקת ענפי הטכנולוגיה המעורבת-עילית  ( כימיה ונפט ,  מכונות וציוד ומנועים וציוד חשמלי )  :  נרשם גידול מתון של 0.7% בתפוקת הקבוצה ,  לאחר גידול של 3.1% ברבע השני של השנה .  ההאטה בתפוקת הקבוצה נגזרה מנסיגה מחודשת בתפוקת ענף המכונות והציוד  ( 1%- )  לצד האטה בקצב צמיחת ענף המנועים והחשמל  ( 1% )  ,  והכימיה  ( ללא תרופות ) .מנגד ,  נמשך הגידול בתפוקת ענפי הטכנולוגיה המעורבת-מסורתית  ( כרייה וחציבה ,  מינרלים אל-מתכתיים ,  גומי ופלסטיק ,  מתכת בסיסית ,  מוצרי מתכת ותכשיטים )  :  בחודשים יולי- אוגוסט 2010 נרשם גידול של 1.8% בדומה לגידול של 2% ברבע השני של השנה .  על אף הגידול המתמשך ,  רמת הייצור בענפי הטכנולוגיה המעורבת-מסורתית עודנה נמוכה ב-8% בהשוואה לרמתה ברבע הראשון של 2008 ,  טרם החלו הירידות בתפוקת הקבוצה.הגידול בתפוקת הקבוצה בתקופה הנסקרת נגזר כולו מגידול בתפוקת ענף הגומי והפלסטיק  ( 7% )  והמתכת הבסיסית  ( 5% )  בעוד ענף הכרייה והחציבה רשם קיפאון בתפוקתו וענפי מוצרי המתכת ,  התכשיטים והמינרלים האל-מתכתיים רשמו נסיגה  ( בין 1% ל-3% ) .בקבוצת ענפי הטכנולוגיה המסורתית  ( מזון ,  טקסטיל והלבשה ,  עור והנעלה ,  דפוס והוצאה לאור ,  עץ וריהוט ,  נייר ומוצריו )  :  חודשה הצמיחה בתפוקה בשיעור של 2% בחודשים יולי-אוגוסט 2010 ,  לאחר קיפאון ברבע השני של 2010 .  צמיחה זו ,  משקפת גידול בתפוקת מרבית ענפי הקבוצה ,  לרבות ענפי הדפוס וההוצאה לאור ,  שרשמו צמיחה מחודשת ובולטת  ( 6% )  .  מנגד ,  חודשה הנסיגה בתפוקת ענף הנייר ומוצריו  ( 1%- ) .בסיכום החודשים ינואר-אוגוסט 2010 הרמה החודשית הממוצעת של תפוקת התעשייה הייתה גבוהה ריאלית ב-9.9% בהשוואה לממוצע בשנת 2009 ,  זאת לאחר נסיגה ניכרת של 6% ,  בשנת 2009 .  צמיחה זו ,  משקפת גידול מחודש בתפוקת כל קבוצות ענפי התעשייה ,  כאשר למעלה ממחצית מהגידול  ( 53% )  נגזרו מענפי הטכנולוגיה העילית .  קבוצה זו צמחה בכ-12% בעיקר הודות לגידול המשמעותי בתפוקת ענף התרופות .  בנטרול ענף זה ,  רשמו יתר ענפי הקבוצה  ( ענפי האלקטרוניקה )  צמיחה מתונה בלבד ,  הנאמדת בכ-1%.28% נוספים מהגידול בסך תפוקת התעשייה נגזרו מענפי הטכנולוגיה המעורבת-מסורתית ,  11% נגזרו מענפי הטכנולוגיה המעורבת-עילית ,  והיתר  ( 8% )  נגזר מקבוצת ענפי הטכנולוגיה המסורתית .
 
התעשיינים :  ירידה של 4.2% בתפוקת ההיי-טק ביולי-אוגוסט 2010
יתר ענפי התעשייה רשמו צמיחה מתונה הנאמדת בכ-1.5% ;  מנגד ,  נמשך הגידול בענפי הטכנולוגיה המעורבת-מסורתית

