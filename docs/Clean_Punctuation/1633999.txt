ההכרזה המסתורית של אפל
אפל שלחה לעיתונאים ברחבי העולם הזמנה לאירוע שיתקיים ב-27 בינואר ,  בו תכריז החברה על  " היצירה החדשה "  שלה
ב-27 בינואר עולמנו הולך להשתנות ,  כשאפל תכריז על ..  .  משהו .  סופת השמועות אודות מחשב הלוח  ( מחשב נטול מקלדת שבנוי סביב מסך מגע )  של החברה ,  שאולי יוכרז בתאריך הזה ,  הפכה להוריקן כשהחברה שלחה לעיתונאים ברחבי העולם הזמנה ובה היא מזמינה אותם  " לחזות ביצירה החדשה "  של החברה .
 מדובר באישור הרשמי לתאריך שידענו כבר מספר שבועות ,  זאת כיוון שהחברה הזמינה מקום באולם מרכזי בסן פרנסיסקו לאותו היום .  אך מה ייחשף באירוע ?  ובכן ,  משהו חדש .  האם יהיה זה מחשב לוח ?  אולי .  הדור החדש של האייפון ?  אולי .  אוגר ממוחשב ?  לא סביר .
 בין שלל השמועות המקושרות לאירוע החדש ,  שתיים הן הריאליסטיות ביותר .  על הראשונה שבהן מדווח הוול סטריט ג'ורנל היום :  העיתון גורס כי הוצאת הספרים הענקית HarperCollins נמצאת במשא ומתן עם אפל על יצירת גרסאות דיגיטליות של ספריה עבור מחשב הלוח של אפל .  הסכם שכזה יהיה צעד הכרחי כדי לבסס את המעמד של המכשיר החדש ,  ולהראות שימוש אפשרי בו לקונים פוטנציאליים .
 הסיפור השני מגיע באדיבות בלוג הרכילות Valleywag של רשת הבלוגים Gawker .  הבלוג פרסם שישלם סכום של 10,000$ עבור תמונה של מחשב הלוח ,  ו-100,000$ על שעה של שימוש במכשיר לפני ההכרזה .  מספר שעות לאחר הפרסום דרשו עורכי הדין של אפל להפסיק את הפעילות לאלתר ,  כיוון שזו מעודדת גניבה של סודות מסחריים .  בכך ,  אפל בערך-אישרה שיש לה סוד מסחרי בדמות מחשב לוח .
 
ההכרזה המסתורית של אפל
אפל שלחה לעיתונאים ברחבי העולם הזמנה לאירוע שיתקיים ב-27 בינואר ,  בו תכריז החברה על  " היצירה החדשה "  שלה

