בעקבות הנפילות בשוקי האג"ח :  משקיעים משכו מפימקו 2 מיליארד דולר בחודש שעבר
היתה זו הפעם הראשונה שבה הסכום שנמשך מקרן טוטאל ריטרן של פימקו היה גבוה מהסכום שנכנס אליה
בריחת המשקיעים משוקי האג"ח בתקופה האחרונה פגעה גם בכוכבת הבלתי מעורערת של התחום  פימקו ,  חברת ניהול קרנות האג"ח הגדולה בעולם .  בחודש נובמבר משכו משקיעים סכום של 1.9 מיליארד דולר מפימקו טוטאל ריטרן ,  קרן הנאמנות הגדולה בעולם .  היתה זו הפעם הראשונה זה שנתיים שבה סכום הכסף שנמשך מהקרן עלה על זה שנכנס אליה ,  לפי חברת המחקר מורנינגסטאר.קרן טוטאל ריטרן של פימקו ,  אשר מנהלת נכסים בשווי 256 מיליארד דולר ,  איבדה 1.5% בנובמבר ,  החודש הגרוע ביותר שלה מאז שיאו של המשבר הפיננסי בספטמבר 2008 ,  לפי מורנינגסטאר .  האג"ח הממשלתיות ניהנו ממירוץ העליות הממושך בעקבות החולשה הכלכלית המתמשכת בארה"ב .  כשהציפיות לצמיחה דועכות ,  המשקיעים מצפים שהריבית תישאר נמוכה .  במצב כזה ,  אג"ח הן השקעה בטוחה וכדאית .  רכישת האג"ח מקפיצה את מחיריהן ומורידה את התשואה לפדיון .  לפיכך ,  בתקופות של משברים כלכליים וצמיחה אטית ,  אג"ח נהנות מתשואות נמוכות.ואולם באחרונה נמצא שוק האג"ח הממשלתיות האמריקאיות תחת לחץ ,  לנוכח סימנים לכך שהתאוששות כלכלת ארה"ב צוברת תאוצה .  המשיכות שהחלו בחודש שעבר עשויות להימשך ,  בעוד משקיעים מעדיפים להעביר את כספם לניירות ערך בסיכון גבוה יותר ,  כגון מניות.ביום שישי האחרון נמשכו הירידות בשוק האג"ח הממשלתיות האמריקאיות ,  והתשואה על האג"ח ל-10 שנים עלתה ב-0.08% לרמה של 3.3% .  בסיכום שבועי ,  זינקה התשואה על אג"ח אלו ב-0.29% - הקפיצה השבועית החדה ביותר מאז אוגוסט 2009.כלכלנים רבים העלו בשבוע שעבר את תחזית הצמיחה לכלכלת ארה"ב ,  לאחר שנשיא ארה"ב ברק אובמה הגיע לפשרה להארכת הטבות המס מתקופת ממשל בוש בשנתיים נוספות .  פימקו עצמה העלתה את תחזית הצמיחה לכלכלת ארה"ב ,  אך הזהירה כי השפעת הטבות המס על הצמיחה עלולה להיות קצרת טווח .
 
בעקבות הנפילות בשוקי האג"ח :  משקיעים משכו מפימקו 2 מיליארד דולר בחודש שעבר
היתה זו הפעם הראשונה שבה הסכום שנמשך מקרן טוטאל ריטרן של פימקו היה גבוה מהסכום שנכנס אליה

