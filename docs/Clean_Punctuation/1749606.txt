מיקור חוץ - לא מילה גסה
למרות האיומים על הרס כח העבודה בארץ ,  רבים מבעלי העסקים הקטנים רואים בהעסקת עובדים זרים בחו"ל כחבל הצלה של ממש לעסק . " בלי הודו לא היינו מצליחים להעסיק את הישראלים "
 לא כולם חוששים מהעברת העבודה למדינות מזרח אירופה והמזרח הרחוק .  רק לפני כשבוע הזהיר יזם היי-טק יהודה זיסאפל מהוצאת כוח האדם מישראל וטען כי ישראל למעשה מכשירה את המתחרות שירמסו אותה בעתיד ,  וכבר צצים בעלי חברות ההיי-טק הקטנות ,  מתנגדים לדבריו ומגנים על השיטה .  
עיקרון מיקור החוץ  ( אאוטסורסינג )  ,  בו ארגון משאיר בניהול ישיר רק את פעלות הליבה ומוציא לקבלן חיצוני את שאר הפעילויות ,  הפך בזכות צמצום המרחקים בכפר הגלובלי לפופולרי יותר ויותר .  לדברי בעלי העסקים הקטנים ,  השיטה מאפשרת אוויר לנשימה .  
האפשרות לייצא את העבודה למקום בו ניתן להעסיק כח עבודה זול ולצמצם עלויות קסם למנהלי ארגונים רבים זה מכבר ,  אולם בעולם ההיי טק התחיל הרעיון להפוך לנפוץ רק בשנים האחרונות .  כיום ,  כפי שגם זיסאפל בעצמו מעיד ,  מעל ל-10,000 מהנדסים זרים מועסקים בתעשיית ההיי-טק הישראלית בעזרת עיקרון מיקור החוץ .  
זיסאפל ,  שכאמור דיבר לפני כשבוע בכנס מנכ"לי ההיי-טק והזהיר מהתופעה ,  טען כי  " במקום להעסיק ישראלים אנחנו מעסיקים הודים ,  סינים ומהנדסים במזרח אירופה .  אנחנו לא רק מעבירים להם עבודה אלא גם ידע .  ההודים ,  הסינים והמהנדסים במזרח אירופה מוכשרים .  הם לומדים מהפרויקטים שאנו מעבירים להם .  וכך אנחנו מלמדים אותם איך להתחרות בנו ".  אולם נראה כי ביחסו של זיסאפל לתופעה ,  נשכחו אותם בעלי עסקים קטנים ,  המדברים לטובת השיטה ,  שהצילה לדבריהם הרבה מהנדסים ישראלים מאיבוד מקום העבודה .
 אולם לפי מנהלי חברות התוכנה הקטנות הפועלות בישראל ,  תופעת מיקור החוץ לא נועדה רק להגדיל את רווחיהם של ארגוני היי-טק גדולים ,  כי אם לעיתים מהווה חבל הצלה של ממש . " חברות התוכנה הקטנות בישראל פועלות בשוק תחרותי מאוד המצריך מהן מצד אחד אנשי מקצוע בעלי ניסיון וותק רב ,  ומצד שני צמצום העלויות השנתיות שלא יפגע ביכולתן לגייס לקוחות חדשים ",  סיפר מנכ"ל בוטיק לבנייה ופיתוח אתרי אינטרנט דיינמיק ווב ,  אורן רושו ,  המעסיק מתכנתים מעצבי אתרים בהודו עבור החברה .
" כ-3 שנים לאחר מהלך מיקור החוץ הראשון שלנו ,  אין לי ספק שללא היציאה להודו לא היינו מצליחים להתפתח ולהמשיך להעסיק את הצוות שלנו בארץ .  אלמלא היינו מגייסים צוות פיתוח ומהנדסים בהודו ,  החברה שלנו לא הייתה יכולה להמריא ".  אמר רושו בפשטות . " עלויות העסקת מתכנתים ,  מהנדסים ומעצבים מקצועיים ישראליים בעלי ניסיון עשיר היו כה עצומות שעלו במאות אחוזים מהיקף ההכנסות השנתי ". 
לדבריו , " מתכנתים ישראלים מנוסים דרשו משכורות גבוהות באופן משמעותי מול עובדים בהודו .  כמובן ,  ניסינו לפנות לפרילאנסרים מתוך מטרה לחסוך מקצת ההוצאות ,  לפחות הסוציאליות ,  אך הם דרשו סכומים גבוהים ולא הראו מחויבות לפרויקט .  אחד המתכנתים ,  לדוגמא ,  נסע לחו"ל והעביר את הפרויקט לחבר שלו מבלי לספר לי על כך .  החבר היה מוכשר ,  אך לא עמד בלוחות הזמנים והזכיר לי תמיד שהוא רק עוזר לחבר שלו .  מתכנת אחר לא הסכים להתגמש במקרים שלקוח הקצה ביקש שינויים ,  גם אם קלים ,  והתחשבן על כל בקשה והתייעצות ". 
רושו הוסיף ופרט על יתרון גדול נוסף ,  לדבריו ,  בעבודה עם מתכנתים שאינם מישראל . " המתכנתים הישראלים היו בטוחים תמיד בכישרונם ובמקצועיות שלהם ,  ופחות היו פתוחים לקבל וללמוד מהניסיון שלנו .  העובדים בהודו ,  לעומת זאת ,  ראו בכך מקום ללמוד ממנו ,  להתפתח ".  
איכות כוח האדם ,  אומר רושו ,  היא ששכנעה אותו להמשיך בקשר עם הודו .  לפי כארבע שנים פנתה החברה לוי-אינדיה המפעילה מרכזי העסקה בהודו ומעבירה את עובדיה קורסי הכשרה אינטנסיביים ,  ומאז לא התחרטה . 
" בינואר 2007 ,  פנינו לחברת כוח אדם להעסקת מפתחים בהודו .  בתחילה ,  העסקנו עובד שכיר אחד שתכנת במקביל למתכנתת הראשית בחברה בישראל .  נדהמנו לגלות עד כמה מקצועיים יכולים להיות המהנדסים ההודים .  המתכנת שהעסקנו למשל ,  עמד בלוחות הזמנים והראה מחויבות ואחריות .  כפועל יוצא מכך ,  הוספנו עוד מתכנתים ,  ביצועיסטים ומנהל פיתוח ",  סיפר .
 
מיקור חוץ - לא מילה גסה
למרות האיומים על הרס כח העבודה בארץ ,  רבים מבעלי העסקים הקטנים רואים בהעסקת עובדים זרים בחו"ל כחבל הצלה של ממש לעסק . " בלי הודו לא היינו מצליחים להעסיק את הישראלים "
 
