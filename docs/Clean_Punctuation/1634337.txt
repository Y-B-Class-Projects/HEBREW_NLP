מוניות ומשטרה מעדיפים סקודה
המותג הצ'כי רושם את מספר המסירות הרב ביותר בשוק המוניות ,  כוחות הבטחון והדיפלומטים .  מאזדה ,  יונדאי וטויוטה לא בתמונה
איגוד יבואני הרכב מפרסם היום  ( רביעי )  את דו"ח המסירות המלא של מכוניות בישראל ב-2009 .  על פי הדו"ח שכולל גם מוניות ,  רכבי משרד הבטחון ומשטרה ורכבי דיפלומטים ,  נמסרו בשנה החולפת 176,387 מכוניות חדשות ,  תוספת של 3,672 מכוניות לנתון שפרסמנו בתחילת החודש הנוגע רק ללקוחות פרטיים וציי רכב .  בהשוואה ל-2008 אז נמסרו סך כולל של 198,467 מכוניות ,  עדיין מדובר על ירידה שנתית של כ-11 אחוזים .
 מסתבר שבקרב רוכשי הרכב הקבוצות המצויינות לעיל ,  מאזדה אינה המותג המבוקש ביותר .  רק 18 מכוניות נמסרו ב-2009 ,  אולם זה ממש לא מפריע להגמוניה של היבואנית דלק מוטורס בראש הטבלה הכללית .  יונדאי סגניתה ,  לא מסרה אפילו מכונית אחת וטויוטה מסתפקת ב-15 יחידות וגם שתיהן ממשיכות לשמור בלא כל בעייה על דירוגן .  פורד מחזקת מעט את מעמדה במקום הרביעי עם תוספת של 133 מכוניות ל-11,559 שכבר סיפרנו לכם שמסרה .
 אז מי היא אם כן מלכת המכירות בשוק זה ?  את מספר המסירות הרב ביותר למוניות וכוחות הביטחון מציגה סקודה ,  עם 1,255 יחידות שנמסרו לנהגי מוניות ,  משטרה וכדומה .  במצטבר ,  מסר המותג הצ'כי של צ'מפיון מוטורס 6,235 מכוניות אשר מדרגות אותה במקום העשירי בטבלת המסירות הכללית .  שנייה לסקודה היא קיה שמסכמת שנה עם 5,003 מסירות ,  789 לקבוצות הרכש המוזכרות .
 מרצדס היא שחקן מפתח בקרב שוק המוניות וכן הדיפלומטים ,  מה שמדרג אותה שלישית בחלוקה לקבוצות אלה עם 647 מסירות ,  מעט יותר משליש מהסך השנתי .  זה גם עוזר לה להתמקם בראש מותגי הפרימיום בישראל על חשבונה של אודי שמקפידה למכור רק ללקוחות פרטיים .
 עוד בהמשך הדירוג פולקסווגן עם 413 מסירות  ( 7,894 סך הכל ודירוג 6 בטבלה הכללית )  ,  פיג'ו עם 199 מסירות  ( 4,628 ,  דירוג 16 כללי )  ופורד כאמור .
 
מוניות ומשטרה מעדיפים סקודה
המותג הצ'כי רושם את מספר המסירות הרב ביותר בשוק המוניות ,  כוחות הבטחון והדיפלומטים .  מאזדה ,  יונדאי וטויוטה לא בתמונה

