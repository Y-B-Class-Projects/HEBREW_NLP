גודס : " ההגנה הייתה מחרידה "
 הפועל ירושלים המשיכה להיות חסרת יציבות ושוב הפסידה בליגה .  בירנבוים על הפסד ראשל"צ : " קיבלנו בעיטה בתחת "
 צילום וידאו :  אדריאן הרבשטיין ,  עריכה :  דורון שטיין
הפועל ירושלים אמנם עושה חיל באירופה ,  אבל בליגה היא הפסידה הערב  ( ראשון )  פעם נוספת ,  השישית במספר העונה .  המאמן גיא גודס לא חיפש תירוצים : " לא שמרנו ,  ברמת ההגנה הזו מזל שנהיה בכלל בפלייאוף .  זה היה מחריד .  בלתי אפשרי לנצח משחקים ככה ,  לא היינו מסוגלים לשמור על אף אחד .  ידענו שהגבוהים שלהם קולעים מבחוץ אבל קיבלנו סלים בסוף השעון ,  לא סגרנו את הסל ונפלנו בכל פרמטר הגנתי ".  אורי קוקיה הוסיף : " אין תירוצים ,  אנחנו כבר מספיק זמן בתוך העונה לשחק שני משחקים בשבוע .  הסיבה היא לא אירופה אלא שפשוט לא שיחקנו מספיק טוב .  נהריה היו ראשונים לכל כדור והראו איך משחקת קבוצה שנלחמת על החיים שלה ".  מאמן נהריה יעקב ג'ינו סיכם את ההפתעה : " היינו ראשונים לכל כדור .  יכולנו לסיים את זה לפני ההארכה אם לא היינו עושים טעויות .  במשחק כזה צריך להסתכל על הצד החיובי ,  כל מי שעלה עשה הכל מבחינת משמעת .  לא היינו מנצחים היום בלי הישראלים .  יש לנו צוות משלים וטוב ,  הקבוצה היתה יוצאת מן הכלל ".  
" לא עמדנו באף אחד מהמפתחות שרצינו וקיבלנו בעיטה בתחת ".  כך סיכם הערב  ( ראשון )  אפי בירנבוים את הפסדה החמישי בששת המשחקים האחרונים של מכבי ראשון לציון ,  הפעם תבוסת 97:74 לבני השרון .
 אפי הוסיף : " קשה לי להסביר את זה כי מבחינה מנטלית חשבנו שנראה הרבה יותר טוב ,  וזה לא קרה .  כמעט בכל פרמטר במשחק לא היינו שם ,  לא הגנה לא התקפה ,  לא אגרסיביות ולא נחישות .  צריך לנצח ,  צמרת או לא צמרת ,  נהריה ניצחה את ירושלים ". 
לקבוצה מהשרון היה זה ניצחון ראשון אחרי ארבעה הפסדים רצופים והמאמן דן שמיר אמר : " "התייחסנו למשחק הזה כמו ראשון באותה מידה ,  גם הם מאוד רצו את המשחק .  אני שמח שתרגמנו את משחק ההגנה שלנו להרבה נקודות קלות ושמרנו על אינטנסיביות .  בהרבה משחקים לא הגדלנו את הפער ברבע השלישי ,  אני שמח שהיום ידענו לעשות את זה אחרת ". 
שמיר התייחס גם להגעתו של פי ג'יי טאקר ,  שהיום קלע 19 נקודות והוריד 10 ריבאונדים : " זו תוספת שנותנת לנו עוד איזה מימד .  אני לא אתבייש להחמיא לו כי מהקצת שאני מכיר אותו אני יודע שזה לא ישפיע עליו לרעה .  איך שהוא עובד ,  המבט בעיניים והתשוקה במשחק ,  אני מבין מה חולון עשו לפני שנתיים ". 
מכבי חיפה התבססה הערב במקום השני אחרי ניצחון 75:89 על ברק נתניה במשחק צמרת .  ג'סי פלוט רוסה ,  שקלע 6 מ-8 מחוץ לקשת בדרך ל-22 נקודות ,  הסביר את היכולת שלו : " המאמן אמר לי שאם יש לי זריקה פנויה לזרוק .  כל העונה אני עובד על זריקות שלוש ,  רק חיכיתי לאור ירוק מהמאמן ועכשיו הוא נתן לי להתחיל לשחק .  המטרה שלנו היא להגיע למקום השני ,  אבל אנחנו הולכים משחק-משחק ".  
אבי אשכנזי הוסיף : " אנחנו צוברים ניצחונות ,  שומרים על הביתיות ,  הקהל נהנה מהמשחק וזה הכי חשוב .  אני מרוצה מאוד כי הרוטציה התרחבה ויש הבנה של השחקנים לגבי חלוקת הדקות .  הפלייאוף זה סיפור חדש כך שהכל יכול לקרות שם .  אני לא רואה הבדלים גדולים בין רוב הקבוצות ונצטרך להגיע לשיאנו ". 
אריק אלפסי : " אני חושב שעשינו הרבה טעויות הגנתיות .  חזרנו למשחק וירדנו למינוס חמש אבל לא שיחקנו חכם .  נתנו לחיפה לעשות סלים קלים אבל שיחקנו מול קבוצה מאומנת ומאוד אגרסיבית .  הם השאירו אותנו על אחוזים מאוד נמוכים מכל הטווחים ומצד שני הם קלעו בחמישים אחוז משלוש .  אנחנו רוצים לסיים ברביעייה הראשונה וזה יהיה לא פשוט "
 מי שהשיגה הערב ניצחון יפה וחשוב הייתה עירוני רמת גן ,  שאמנם נותרה במקום האחרון בגלל התוצאות האחרות ,  אבל הוכיחה פעם נוספת שהיא רחוקה מלומר נואש בקרבות ההישרדות .  הקבוצה של יניב בורגר גברה 80:88 על עירוני אשקלון בחוץ והשיגה את שתי הנקודות למרות איבוד של יתרון גדות ודו ספרתי . 
" אני לא חושב שהנפילה בסוף זה משהו שקשור לדבר מקצועי .  אני לא יודע אם זה סימפטום של קבוצה צעירה .  זה קרה לנו גם בשבוע שעבר כשהמשחק היה צמוד .  אני צריך לבדוק מה בצד המנטלי קורה לנו ברבע האחרון ",  התייחס בורגר לרבע האחרון הלא טוב של קבוצתו , " פירקנו להם את המשחק וטולברט עשה סלים של שחקן גדול ברבע האחרון .  לא ציפיתי שזה יהיה קל ". 
איציק אוחנון ,  שרשם משחק שיא של 20 נקודות ,  הוסיף : " הגענו מאוד מוכנים למשחק הזה ,  הצוות המקצועי עשה עבודה מדהימה .  ידענו לאן אנחנו הולכים בהתקפה ובהגנה .  שלושה רבעים עשינו עבודה מדהימה .  הקטע של הרבע הרביעי זה משהו מנטלי .  לא יודע מי חשב שכבר ירדנו ". 
אריאל בית הלחמי ,  שאשקלון שלו ניצבת בודדה באמצע הטבלה ,  בין חבורת הצמרת לחבורת התחתית ,  אמר : " אני לא יודע איפה היינו במשך שלושת הרבעים הראשונים .  ההפרש היה נורא גדול וגם המאמץ בסוף לא הספיק לנו .  זה הפסד מאוד מאכזב ואני לא מקבל אותו בשוויון נפש ". 

גודס : " ההגנה הייתה מחרידה "
 הפועל ירושלים המשיכה להיות חסרת יציבות ושוב הפסידה בליגה .  בירנבוים על הפסד ראשל"צ : " קיבלנו בעיטה בתחת "
 
