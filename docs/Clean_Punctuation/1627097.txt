 " לא נספיק לשנות את המחירים מהיום למחר "
 המהלך של האוצר הפתיע את רשתות השיווק ,  הפארם והאופנה ,  שכועסות על ההתראה הקצרה .  מנכ"ל המשביר לצרכן :  החלפת מדבקות המחיר כרוכה בהוצאה של מיליוני שקלים
 >  >  ברשתות השיווק ,  הפארם והאופנה כועסים .  רק לפני חצי שנה הם נדרשו להעלות את כל המחירים עקב העלאת המע"מ ,  והנה עכשיו הם נדרשים לעשות שוב את השינוי היקר - ובהתראה קצרה מאוד .  אמנם החוק אינו דורש כי המחירים אכן ישונו ,  אולם במצב הנוכחי - שילוב של מיתון ,  תחרות עזה וירידה בצריכה - הרשתות לא יכולות להרשות לעצמן להתעלם מעדכון המע"מ . " מספיק שייכנס אלינו לסניף ביום שישי לקוח וישאל למה אתמול והיום המחיר נשאר זהה ,  ואנחנו בבעיה ",  אמר בכיר באחת הרשתות . " נוכל להגיד לו שהחוק לא מחייב אותנו להוריד מחירים ,  אבל זה ייצור בעיה תדמיתית ".  למרות הבעיה התדמיתית ,  סביר להניח כי ביום שישי הקרוב לא ניתקל במחירים שונים בסופרמרקט או ברשתות הפארם .  העלות של שינוי המחיר על התוויות עצומה ,  והרשתות לא מעוניינות לשאת בהוצאה כה כבדה בימים אלה . " אנו בעד הורדת המע"מ ,  כיוון שהצעד יעודד את הצמיחה ואת הצריכה ,  אולם הצד הבעייתי הוא לוח הזמנים ",  אמרה נגה קינן ,  יו"ר פורום מנהלי הכספים הראשיים  ( cfo )  . " לחברות קשה מאוד להתארגן לשינוי כזה מהיום למחר .  אני לא מצליחה להבין למה אי אפשר להודיע עשרה ימים מראש .  גם כך החברות עסוקות עכשיו בהתנהלות של סוף שנה ודו"חות כספיים ".  מעדכנים בקופה ברשתות שונות בחרו להתגבר על העלות היקרה שבהחלפת המחירים על המוצרים באמצעות נקיטת דרך ביניים .  בסופר-פארם ,  למשל ,  לא ישנו את המחיר על המוצרים עצמם ,  אולם יעדכנו את המחיר בקופות .  בסניפים ייתלו שלטים שיודיעו על כך שהמחיר בקופות נמוך ב-0.5% .  גם ברשת השיווק של רמי לוי ינקטו אותה שיטה . " להחליף את המחיר על המוצר עולה עשרות אלפי שקלים ,  ולא נצליח לשנות את המחיר מהיום למחר .  מי שיגיע לקופה יגלה שהמחיר יותר נמוך ",  אמר רמי לוי .  רשתות אחרות בחרו לא לשנות כעת את המחירים ,  גם בקופות .  הן מסרו כי כאשר תיכנס סחורה חדשה ,  מחירה יהיה מעודכן כלפי מטה . " לא אספיק לשנות את המחירים עד יום שישי ,  אבל מחירי כל הסחורות החדשות שייכנסו יהיו נמוכים ב-0.5% ",  אמר אסף בן דב ,  מנכ"ל רשת המשביר לצרכן . " לשנות את כל המדבקות זה לילות שלמים של עבודה .  מדובר בשינוי מיליוני פריטים ובהוצאה של מיליוני שקלים .  גם כשעלה המע"מ לא העלינו את המחיר ,  כי זה לא השתלם לנו ".  גם ברשתות האופנה לא מתכוונים להוריד את המחירים . " גם כך אנחנו נמצאים בסוף עונה עם 50% הנחה ",  אמר אבי מלכה ,  הבעלים של רשתות האופנה ml ,  ג'אמפ ו-mamz . " אי אפשר לשנות את המחיר תוך יומיים ,  זה דורש להחליף ברקודים ומחירונים במחשבים וזו אופרציה לא פשוטה ,  שעולה משהו כמו 200 אלף שקל .  בקולקציות הקיץ ,  שייכנסו בפברואר ,  נעדכן את המחירים כלפי מטה בהתאם ".  מרשת קסטרו נמסר : " עליית המע"מ הקודמת נספגה כולה במחירי הקולקציה ,  ומוצרינו לא רק שלא התייקרו - אלא אף הוזלו .  עם זאת ,  כשם שאנו דואגים להציע ללקוחותינו קולקציה מעוצבת ,  אופנתית ועדכנית במחיר הנכון ,  ניקח גם בחשבון בעדכון המחירים הבא את הפחתת המע"מ ".  רשתות המזון ,  בניגוד לחברות אחרות ,  מחויבות על ידי החוק להוריד את מחירי המוצרים בפיקוח מיד ולשנות את כל התוויות על המוצרים תוך שבעה ימים .  היום סירבו רוב רשתות המזון למסור אם הן מתכוונות להוריד את מחירי המוצרים שאינם בפיקוח ,  אך סביר להניח כי לא נראה שינוי בקרוב על המוצרים .  השאלה המעניינת היא אם נראה בקרוב הוזלה בקופות .

" לא נספיק לשנות את המחירים מהיום למחר "
 המהלך של האוצר הפתיע את רשתות השיווק ,  הפארם והאופנה ,  שכועסות על ההתראה הקצרה .  מנכ"ל המשביר לצרכן :  החלפת מדבקות המחיר כרוכה בהוצאה של מיליוני שקלים

