זאב הולצמן : " להקים חברה כמו נוקיה זה גדול על ישראל "
  >  >  המחקר של תמיר אגמון ועדו קאליר מהמכללה למינהל מחדד את שאלת מדיניות ההשקעה של ישראל - שמעוררת ויכוחים עזים בתעשיית ההון סיכון המקומית .  האם ישראל צריכה להעדיף מדיניות השקעה בסטארט-אפים קטנים ואקזיטים מרובים או לשנות את מדיניותה ולהעדיף מודל של חברות גדולות ?  המכון הישראלי לדמוקרטיה חשף בכנס קיסריה 2009 כי ישראל כשלה במשך השנים לפתח חברות גדולות בענף ההיי-טק . " החוקרים צודקים ,  ישראל לא צריכה לעודד הקמת חברות גדולות .  להקים חברה כמו נוקיה זה גדול על מדינת ישראל ",  אומר זאב הולצמן ,  מייסד קרן ההון סיכון גיזה בראיון ל-themarker . " מה גם שכל תזוזה בחברת ענק יכולה לגרום למעורבות גדולה מדי ולתזוזה במשק כולו .  זה מסוכן למדינה .  אם המצב בנוקיה הישראלית יהיה בכי רע והיא תצטרך לפטר עובדים יהיה מדובר באלפי עובדים .  המחקר מוכיח שוב שהתעסוקה והצמיחה מגיעים מעסקים קטנים ".  לפי נתוני הלשכה המרכזית לסטטיסטיקה ,  בישראל פועלות 36 חברות עתירות ידע שמחזור המכירות שלהן גדול מ-100 מיליון דולר לשנה .  רוב החברות הללו הוקמו לפני 1992 ,  שמונה הוקמו בין 1992 ל-1994 ,  וארבע חברות בלבד הוקמו מאז 1995 .  בנוסף ,  רק כ-1% מכלל החברות עתירות הידע בישראל יכולות להיחשב גדולות במונחים מקומיים  ( כאלה המעסיקות יותר מ-450 עובדים )  .  מצד שני הולצמן יוצא נגד אלה הטוענים נגד מדיניות האקזיטים . " 99% מהכסף המושקע בחברות הסטארט-אפ הישראליות מגיע ממקור זר ,  לכן הבעלות היא ממילא זרה .  כל הטיעונים על כך שבאקזיטים 'מוכרים' את המוח היהודי הם שטויות .  המבחן העיקרי הוא האם חברות זרות הרוכשות כאן חברות מקימות מרכזי מו"פ מקומיים ומספקות שכר לעובדים ".  יוסי ורדי ,  מהמשקיעים המוכרים בחברות סטארט-אפ ישראליות ,  אמר על טענת בריחת המוחות שיש באקזיט כי  " יש להבין שמדובר בחלק מאותה אקו-סיסטמה שמאפשרת לנו לחיות בישראל ולייצא את הרעיונות שלנו לחו"ל .  אנשים נוסעים - ואחר כך הם חוזרים ".  ראש הממשלה בנימין נתניהו אמר בפורום קיסריה האחרון כי תעשיית ההון סיכון מתגמלת את הענף לבצע אקזיטים מהירים . " אסור שיהיה מצב שבו חברות נמכרות כלאחר יד .  יש לעשות הכל כדי שהן יצמחו ויישארו בישראל ",  אמר .  שוקי גלייטמן ,  לשעבר המדען הראשי וכיום שותף בקרן pnv ,  גם חושב שישראל לא יכולה להסתמך על כספי הון סיכון זר .  בשיחה עם themarker גלייטמן אומר כי  " סביר להניח כי בחמש השנים הקרובות היקף השקעות ההון סיכון הזר בישראל יקטן .  כבר לא ישקיעו כאן 1.6 מיליארד דולר בשנה .  האם זו לא רמת סיכון גבוהה מדי ?  האם אפשר להסתמך רק על מודל השקעות ההון סיכון בישראל ?  בייחוד כעת ,  כשהמשקיעים המוסדיים נפגעו .  לדעתי הסיכון אינו סביר . " כשהקרנות ישקיעו פחות כסף אלפי חברות סטארט-אפ ישראליות ייפגעו ",  קובע גלייטמן .  לפיכך , " ישראל צריכה לייצר גם חברות גדולות .  ישנה טענה שאסור להסתמך על נוקיה והמודל הפיני ,  כי כשנוקיה חולה המשק כולו משתעל .  אבל לא מביאים בחשבון שבפילנלד יש 24 חברות עם מכירות של מיליארד דולר בשנה .  המודל הפיני הרבה יותר מאוזן מהמודל הישראלי .  צריך להמשיך עם מודל ההון סיכון ובמקביל ליצור חברות גדולות כמו במודל הסיני והפיני ". 

זאב הולצמן : " להקים חברה כמו נוקיה זה גדול על ישראל "
 nan
