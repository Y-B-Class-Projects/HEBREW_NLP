מתחרתה של בוטוקס מציעה :  אם המוצר לא עובד ,  קבלו זיכוי לקנות בוטוקס 
 >  >  חברת התרופות מדיסיס ,  המתחרה הגדולה של יצרנית הבוטוקס אלרגן ,  מגבירה את התחרות בשוק הטיפול בקמטים ,  ומעניקה בימים אלה החזרים כספיים ללקוחות שאינם מרוצים מדייספורט ,  התרופה שלה לטיפול בקמטים .  מדיסיס אינה מסתפקת בהחזרים למוצריה .  החברה מאפשרת ללקוחות שאינם מרוצים מהטיפול בדייספורט זיכוי לרכישת בוטוקס של אלרגן ,  המתחרה הגדולה שלה . " אנחנו כה בטוחים בעצמנו ,  שאנחנו מוכנים להמר על הכסף שלנו ,  שמטופלים יאהבו את הטיפול בדייספורט ",  אמר ג'ונה שקניי ,  מנכ"ל מדיסיס .  יצרניות תרופות רבות בארה"ב מקדמות כיום את מכירותיהן באמצעות החזרים או הנחות .  ספרקור ,  למשל ,  מציעה התנסות בחינם בתרופת השינה לונסטה למשך שבעה ימים .  ואולם מסע הפרסום של דייספורט ,  שיימשך בארה"ב עד לסוף אפריל ,  הוא הפעם הראשונה שבה חברת תרופות מציעה החזר לרכישת תרופה מתחרה .  החברה מעניקה החזר של 75 דולר ללקוחות שאינם מרוצים מטיפול ראשוני של דייספורט לקמטים בין העיניים ,  שעלותו נעה בין 300 ל-500 דולר .  מי שעובר טיפול נוסף בדייספורט לאחר שלושה חודשים ,  ומביע אי שביעות רצון ,  מקבל החזר כספי של 75 דולר לטיפול נוסף .  מי שאינו מרוצה ,  מקבל זיכוי לטיפול בבוטוקס .  מומחים לאתיקה רפואית חוששים שמא ההנחות וההחזרים יעודדו את הצרכנים ואת הרופאים להחלטות פזיזות מדי ,  בהתבסס על השיקול הכספי ולא על השיקול הבטיחותי . " הטיפול בתרופה כמוצר צרכנות נראה מעט מפחיד ",  אמר ד"ר קארל אליוט ,  פרופסור לביואתיקה בבית הספר לרפואה של אוניברסיטת מינסוטה .  מכירות הבוטוקס ,  המיוצר מהרעלן המשתק בוטולינום טוקסין ,  הסתכמו בשנה שעברה ב-1.3 מיליארד דולר ונתח השוק של התרופה היה 83% .
 
מתחרתה של בוטוקס מציעה :  אם המוצר לא עובד ,  קבלו זיכוי לקנות בוטוקס 
nan
