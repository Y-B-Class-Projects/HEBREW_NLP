סלק סלק תרדוף
עם אורז וגרעינים או בסלטים עם גרעיני חומוס ושלל שורשים חורפיים .  אורן גולדפינגר מוסיף צבע לחיים עם מתכונים סגלגלים
סלק הוא ירק ששייך למשפחה בוטנית של ירקות שפעם לא הייתי נוגע בהם גם אם היו משלמים לי ,  והיום אני אוכל מהם כמעט כל יום .  היא כוללת גם קישוא ,  בטטה ,  כרובית וברוקולי ,  שעד היום אני אוכל רק במצבי צבירה מסוימים ,  וגם זה בגלל אשתי ,  שמנדנדת לי על כמה שזה בריא וטוב לי .
 כאשר התחלתי לאכול סלק ,  הפריע לי נורא הטעם הפראי שלו .  היה חסר לי משהו שירסן אותו .  כשהגעתי לסדנת בישול חורפי של האחיות מיכל ויעל דיין ,  הן הכינו סלק ברוטב חרדל ודבש  ( שהמרתי מאוחר יותר למייפל )  שאיזן לי את טעמו של הסלק והוסיף מעט חריפות ומתיקות .  עד היום אני מאוד אוהב לאכול את הסלק ככה ,  אך זקוק לריסון הזה פחות ופחות .
 הסלק מכיל שפע של שפע ויטמינים ומינרלים ,  כמו :  ויטמינים מקבוצות Aו-B ,  חומצה פולית ,  זרחן ,  סידן ,  ברזל ,  מגנזיום ואשלגן .  הוא אנטי דלקתי ,  אנטי סרטני ,  מוריד רמת כולסטרול ומטהר דם .  אפשר לבשל אותו ,  לאפות אותו ,  לאכול אותו חי ,  לשתות את המיץ שלו וגם העלים מומלצים לאכילה ,  בסלט או במקום חסה בכריך .  הם נראים כמו מנגולד ,  עם גבעול אדום ,  ומוסיפים יופי ,  פריכות וטעם לכל מנה .  
הסלק מוסיף צבע לכל סלט או תבשיל ,  ולעיתים קרובות אף משתלט על צבעי המנה .  מי שלא אוהב את זה יכול להשרות את הסלק במים ,  לסנן ולהוסיף למנה ,  כך תישמר הפרדת הצבעים ,  רק צריך לקחת בחשבון שחלק מהערכים התזונתיים יישארו במים .  כאשר קונים סלק בשוק ,  כדאי מאד לבחור בסלקים כמה שיותר קטנים .  סלק גדול הוא סלק זקן שהושאר יותר מדי זמן באדמה .  הוא סיבי יותר ,  לוקח לו יותר מדי זמן להתבשל והוא טעים פחות .  זה הזמן לסלק ,  אחד מכוכבי החורף ,  שיעשה לכם אוכל ורוד וטעים .
 סלט שנולד מהזבל .  במהלך ההכנות לצילומים נערמו בקופסת השאריות שהולכות לקומפוסט גם חתיכות סלק ,  חומוסים וגבעולי פטרוזיליה ,  מה שנראה לאשתי מאד יפה והיא הציעה לי להכין מזה סלט .  אז הכנתי  ( לא מהשאריות ,  כמובן )  ויצא טעים .  ויפה .
 חומרים:1 סלק 1 כוס גרגירי חומוס מבושלים  ( אפשר חומוס קפוא של סנפרוסט ) חופן פטרוזיליה קצוצהשמן זיתמלחפלפלמיץ מחצי לימוןסומק
אופן ההכנה:1 .  מבשלים את הסלק במים עד לריכוך  ( בערך 45 דקות )  .
 2 .  מביאים חומוס קפוא לרתיחה במים ומבשלים למשך כמה דקות ,  או משרים גרגירי חומוס ללילה ,  שוטפים ומסננים ,  ומבשלים בסיר מלא במים עד לריכוך  ( בערך שעה וחצי-שעתיים )  .
 3 .  מרכיבים את הסלט :  קולפים את הסלק המבושל ,  חותכים לקוביות ,  מוסיפים חומוס ופטרוזיליה ,  מתבלים בשמן זית ,  מלח ,  פלפל ,  מיץ לימון וסומק ,  מערבבים ומגישים
כל כוכבי החורף נמצאים בסלט הזה ,  והוא עשיר בצבעים ,  פריך וטעים .  התפוז מוסיף עסיסיות וטעם חמוץ-מתוק .
 חומרים:1 סלק חי1 גזר1 קולרבי2 תפוזיםמלחפלפלמיץ מחצי לימוןשמן זית
אופן ההכנה:1 .  קולפים את הסלק ואת הקולרבי ,  וחותכים את הירקות לגפרורים  ( את הגזר משאירים עם הקליפה ) 2 .  מפלטים תפוז :  מורידים את הקליפה ובעזרת סכין מפרידים בעדינות את  " בשר "  התפוז מהקרום.3 .  מערבבים את כל חומרי הסלט בקערה ,  מתבלים במלח ,  פלפל ,  מיץ לימון ושמן זית ומגישים .  אפשר להוסיף כמה עלי נענע קצוצים  ( לא חובה ,  אבל מוסיף לטעם ולמראה )  .
 אצלנו אוכלים אורז כמעט כל יום ,  וכל מנה שונה מקודמותיה .  הפעם האורז מקבל תוספת של סלק מבושל ומוקפץ קלות עם סומק ובצל ,  וגרעיני דלעת שמוסיפים פריכות וצבע .  
חומרים:1 כוס אורז½1 כוסות מים1 סלק1 בצל קצוץ1 כף גרעיני דלעתשמן זיתמלח פלפלסומק
אופן ההכנה:1 .  מכינים את האורז :  שוטפים את האורז במים ,  מסננים ,  מטגנים מעט ,  מוסיפים מים רותחים ,  מביאים לרתיחה נוספת ,  מנמיכים את האש ומבשלים עם מכסה סגור במשך 20 דקות
2 .  מכינים את הסלק :  מבשלים את הסלק במים עד לריכוך  ( בערך 45 דקות )  .  קולפים אותו וחותכים לפרוסות ,  מטגנים את הבצל ,  מוסיפים את הסלק ומתבלים במלח ,  פלפל וסומק .
 3 .  מרכיבים את המנה :  עורמים את האורז על צלחת ,  מניחים פרוסות סלק ,  מפזרים גרעיני דלעת ומגישים .  אפשר להוסיף פטרוזיליה קצוצה ולזלף מעט שמן זית .  
אופציה נוספת :  לבשל את האורז עם הסלק ,  באותו אופן בו מבשלים את האורז ,  כולל שלב הטיגון המקדים .  למי שלא נבהל מאורז ורוד ,  זו מנה יפהפייה ,  וגרעיני דלעת ופטרוזיליה קצוצה יוסיפו צבע ומרקם .
 
סלק סלק תרדוף
עם אורז וגרעינים או בסלטים עם גרעיני חומוס ושלל שורשים חורפיים .  אורן גולדפינגר מוסיף צבע לחיים עם מתכונים סגלגלים

