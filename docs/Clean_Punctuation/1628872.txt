מפעל מוליתן שוב בסכנת סגירה
המשקיע שביקש לרכוש את פעילות המפעל החליט להקפיא את המשך הזרמת הכספים לאור ה"סחבת ",  לטענתו ,  בפרסום מכרז המכירה .  סכנה גם לקיומו של מפעל  " ב.א .  אלקטרוניקס "  במעלות
שוב סכנה למשך עתידו של מפעל  " מוליתן "  בנהריה ,  שחידש את פעילותו לאחר שמשקיע הודיע לבית המשפט המחוזי בחיפה על כוונתו לרכוש את המפעל ולהפעילו .  
יו"ר ההסתדרות במרחב הגליל המערבי אשר שמואלי מסר היום  ( שלישי )  ל"וואלה !  עסקים "  כי המשקיע החליט לפי שעה להקפיא את המשך הזרמת הכספים לצורך רכישת חומרי גלם ,  מאחר ונוצרה סחבת בפרסום המכרז למכירת המפעל ,  בידי כונס הנכסים .  
המשקיע  צבי מאיר הודיע רשמית להסתדרות במרחב הגליל המערבי כי בכוונתו להפסיק את פעילות המפעל ב-11 בחודש . " זה דבר חמור ,  ואנו רואים בכך את המשך התנהלות בנק דיסקונט באמצעות כונס הנכסים להביא למעשה לסגירת המפעל - וחבל ,  כי יש לו צבר הזמנות רב ",  ציין שמואלי .
 מפעל מוליתן מתמחה בייצור ושיווק חוטי תפירה ומעסיק כיום כמאה עובדים .
 כונס הנכסים עו"ד רון חכים ,  דחה הערב את טענות ההסתדרות בגליל המערבי כי ישנה סחבת בהליכי המכרז למכירת המפעל .  
חכים ציין כי הכנת תיק המידע הכולל שמאויות מפורטות על נכסי התשלובת הושלמה רק אתמול וזאת נוכח מורכבות התהליך ומצבה העגום של מערכת הנהלת החשבונות בתשלובת ,  שלא אפשר מתן מידע אמין ונכון למציעי הצעות הרכישה ,  אשר ככל הנראה ,  ישנם לפחות שישה כאלה המגלים עניין בתשלובת .
 לדבריו ,  תיק המידע יימסר מחר למציעים הפוטנציאליים ובתוך כשבועיים הם יוכלו להגיש הצעות לרכישת המפעל .  עוד ציין חכים כי בהסכם ההפעלה עם היזם צבי מאיר ,  הוא התחייב להפעיל את התשלובת לתקופה מכסימלית של עד סוף חודש מרץ . 
" העובדה שמאיר בוחר לנצל את אפשרות היציאה מהמשך הפעלת המפעל במקום לבצע השקעה נוספת לצורך הפעלתו ,  מצביעה על כך שגם להערכתו ,  הפעלת המפעל דורשת השקעה גדולה בהרבה ,  ממה שנטען בתחילה על ידי התשלובת ". 
במקביל ,  התגלה כי נשקפת היום סכנה גם להמשך פעילותו של מפעל  " ב.א .  אלקטרוניקס "  במעלות .  
מההסתדרות נמסר כי המפעל מעסיק גם הוא כ-100 עובדים ומייצר רכיבים אלקטרוניים - אך הוא זקוק להלוואה של כ-2 מיליון שקלים על מנת להמשיך ולפעול .  
הלוואה זו אושרה על משרד התעשיה והמסחר ,  אך לדברי יו"ר ההסתדרות במרחב הגליל ,  הבנקים דורשים מהבעלים ערבויות לקבלת ההלוואה שאין באפשרותו לעמוד בהן .  שמואלי מסר כי שר התעשיה והמסחר פואד בן אליעזר שבקר היום במעלות נועד עם ראש העיר שלמה בוחבוט ובעלי המפעל ברוך אוחיון ,  והבטיח לפנות לחשב הכללי באוצר כדי לנסות ולהסדיר את סוגיית הערבויות . 
" אם לא ימצא פתרון ,  נהיה שוב בתסריט של מפעל סגור עם פועלים ללא פרנסה ,  כפי שלצערנו התנסינו בחודשים האחרונים בגליל המערבי ",  ציין שמואלי .
 עדכון ראשון :  20:23

מפעל מוליתן שוב בסכנת סגירה
המשקיע שביקש לרכוש את פעילות המפעל החליט להקפיא את המשך הזרמת הכספים לאור ה"סחבת ",  לטענתו ,  בפרסום מכרז המכירה .  סכנה גם לקיומו של מפעל  " ב.א .  אלקטרוניקס "  במעלות

