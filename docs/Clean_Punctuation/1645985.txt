סלמי מאוכזב ממעמדו בהפועל פתח תקוה
החלוץ הוחלף בבסיט ששיחק בניגוד להמלצה רפואית ,  מחפוד : " תהיה מלחמה על ההרכב ".  דני לוי יכניס את אחיו לעמותה
חלוץ הפועל פתח תקוה ,  איברהים בסיט ,  עלה לשחק מול הפועל רעננה למרות הוראה מפורשת שלא לשתפו .  השחקן סבל ממתיחה במפשעה ולפי בדיקת הצוות הרפואי היה עדיף שיקבל מנוחה .  בסיט בכל זאת נכלל בסגל והחליף את אלנתן סלמי .  גורם במעודון אישר היום : " בסיט שיחק עם חצי רגל .  הוא עלה לשחק למרות שמבחינה רפואית היה אסור לשתף אותו .  לקחו כאן סיכון גדול ".  למרות העובדה שעלה לשחק פצוע ,  המהלך שזכה לביקורת הוא דווקא העובדה שסלמי הוחלף . " יש חוסר הערכה כלפי אלנתן ,  איך מוציאים אותו ומשתפים שחקן פצוע ?  ",  אמרו שחקנים בקבוצה . " הוא תרם העונה הרבה יותר מבשירו ,  למשל ".  
" נגמרה הקייטנה בהפועל פתח תקוה ,  אצלי אף אחד לא בטוח בהרכב ",  אמר מחפוד על העובדה שהעניק פחות קרדיט גם לגיא צרפתי . " כל שבוע אנחנו במלחמה חדשה ".  כזכור ,  גם תומר בן חיים ואודי חנון לא נכללו בסגל למשחק בשבת .  בקבוצה מרוצים מההשתלבות של הקשר כפיר דר ,  שלא הגיע אתמול לאימון בגלל שלא קיבל שחרור מרשויות צה"ל .
 בנושא אחר :  יו"ר עמותת הפועל פתח תקוה ,  דני לוי ,  מתכוון לצרף בקרוב בני משפחה נוספים לעמותת הפועל פתח תקוה ,  כך סיפר לאחרונה לחברי העמותה .  לוי סיפר בימים האחרונים כי הוא מתכוון לצרף חלק מאחיו כנושאי תפקיד ,  זאת ככל הנראה על רקע העובדה שההתאחדות לא מכירה בו כנושא תפקיד רשמי ובמקביל בודקת אפשרות להעמידו לדין . " בכל פעם שההתאחדות לכדורגל תעמיד אותי לדין עוד אחד יצטרף .  אנחנו 11 אחים ",  אמר היום לוי .  כזכור ,  בנו של לוי הצטרף לאחרונה לעמותה והוא מצטרף לחתנו ,  תומר סיני ,  שמשקיע כספים בקבוצה ומכהן כחבר הנהלה מן המניין .
 כזכור ,  ההתאחדות לכדורגל הייתה אמורה לבחון האם לוי נושא בעבירה שיש עמה קלון ,  מה שעשוי להראות לו את הדרך החוצה מהכדורגל ,  אך פרקליטיו ,  עו"ד ציון אמיר ועו"ד שי אליאס ,  טענו בדיון כי בית הדין של ההתאחדות לא יכול לדון בסוגיה .  בסופו של דבר התקבלה החלטה כי בית הדין יוכל לדון בשאלה האם מדובר בעבירה שיש עימה קלון ,  כאשר ההחלטה הסופית בעניין שתקבע למעשה את סוג העבירה ואת עתידו של דני לוי תקבע בדיון הקרוב .
 הנהלת הקבוצה מתכוונת לשבת בקרוב עם הקשר ג'ונתן אסוס ולהגיש לו הצעה רשמית בנוגע לעונה הבאה ,  זאת לאחר שכבר סיכמה את תנאיו של אוסטין אג'ידה לעונה הבאה ,  לאחר שהודיעה לסוכנו כי היא מממשת את האופציה עליו .
 
סלמי מאוכזב ממעמדו בהפועל פתח תקוה
החלוץ הוחלף בבסיט ששיחק בניגוד להמלצה רפואית ,  מחפוד : " תהיה מלחמה על ההרכב ".  דני לוי יכניס את אחיו לעמותה

