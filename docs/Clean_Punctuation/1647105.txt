טרגדיה בפארק המים :  לוויתן הרג מאמנת
רגע לפני המופע המרכזי ,  אירע האסון באורלנדו ,  ארה"ב :  טילי ,  לוויתן קטלן באורך ששה מטרים ,  תקף את המאמנת המנוסה בעוד שזו טיילה על גדות הבריכה .  בעבר גרם הקטלן למותם של עוד שני בני אדם
 ( צילום :  רויטרס .  עריכה :  גדי וינסטוק ) 
טרגדיה בפארק המים :  לוויתן קטלן הרג אמש  ( רביעי )  מאמנת לוויתנים בפארק השעשועים  " עולם המים "  במרכז אורלנדו ,  פלורידה . " ככל הנראה ,  המאמנת החליקה ונפלה לבריכת הלוויתנים ,  ואחד הלוויתנים ששחה בטנק פצע אותה אנושות ",  אמר מפקד המשטרה המקומית .  
עם זאת ,  על פי דיווחים מעדי ראייה שנכחו במקום בזמן האירוע ,  דווקא הלוויתן הוא שיזם את התקיפה .  הלוויתן הנקרא  " טילי ",  שאורכו שישה מטרים ומשקלו מעל חמישה טונות ,  זינק מן המים ,  תפס את המאמנת ,  דון בראנשו בזרועה וגרר אותה אל תוך המים .  המאמנת בת ה-40 ,  הידועה בפארק כבעלת ניסיון רב ,  מתה מפציעותיה מספר רגעים לאחר מכן .
 האירוע התרחש באחת מבריכות האימונים הצדדיות ,  רגע לפני תחילת המופע הגדול באצטדיון המרכזי שבפארק ,  אשר בוטל ברגע שנפוצה הידיעה על המקרה הקשה .  
לפי דיווח הטלוויזיה המקומית ,  טילי גרם למותם של שני מאמנים נוספים במהלך השנים .  ב-1991 הרג הלוויתן מאמן באירוע דומה בפארק מים בקנדה .  לאחר מכן ,  נמכר טילי לפארק בפלורידה ,  וב-1999 נמצאה במיכלו גופה עירומה של גבר צעיר ,  שככל הנראה התגנב לפארק בשעה שהפארק היה סגור והותקף על ידי הלוויתן .  עובד הפארק לשעבר ציין ,  כי לפי הוראות הבטיחות בפארק ,  יש להחזיק את הלוויתן בעל המוניטין  " הקטלני "  במיכל מבודד ,  הרחק מהמאמנים ומיתר הלוויתנים .
 
טרגדיה בפארק המים :  לוויתן הרג מאמנת
רגע לפני המופע המרכזי ,  אירע האסון באורלנדו ,  ארה"ב :  טילי ,  לוויתן קטלן באורך ששה מטרים ,  תקף את המאמנת המנוסה בעוד שזו טיילה על גדות הבריכה .  בעבר גרם הקטלן למותם של עוד שני בני אדם

