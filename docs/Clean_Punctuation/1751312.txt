שר האוצר האוסטרלי הבטיח רפורמה פיננסית מקיפה : " הבנקים הגדולים פועלים ביהירות "
 וויין סוואן תקף בחריפות את הבנקים הגדולים במדינה ,  לאחר שקומונוולת' בנק הודיע כי יעלה ריביות
שר האוצר האוסטרלי ,  וויין סוואן ,  תקף היום בחריפות את הבנקים הגדולים במדינה ,  אותם כינה  " יהירים ",  והבטיח כי המדינה תפעל נגדם - זאת על רקע זעם ציבורי הולך וגובר על הבנקים בשל העלאת עמלות וריביות.סוואן הבטיח להוביל רפורמות מקיפות במטרה להחליש את אחיזתם של ארבעת הבנקים הגדולים באוסטרליה על כלכלת המדינה ,  על רקע החלטתו השנויה במחלוקת של קומונוולת' בנק להעלות את הריבית על הלוואות מעל הריבית הרשמית במדינה ,  4.75% ." התנהגותו של קומונוולת' בנק היתה יהירה ביותר ",  אמר סוואן לעיתונאים במהלך ביקור בסין . " הבנק פעל בניגוד לדעתו של הבנק המרכזי ,  שהעריך כי שולי הרווח שלהם מריביות חזרו לרמה בה היו לפני המשבר הפיננסי ",  הוסיף סוואן .  אתמול העלה הבנק המרכזי של אוסטרליה את הריבית ב-0.25% ,  אולם קומונוולת' בנק הודיע כי יעלה את הריביות שלו ב-0.45% .  היום כינה סוואן את המהלך  " ניסיון ציני לגרוף רווח מהיר ". ארבעת הבנקים הגדולים באוסטרליה דיווחו על עלייה של עשרות אחוזים ברווחיהם ברבעון השלישי .  קומונוולת' דיווח על עלייה של 20% ברווחיו ,  לעומת הרבעון המקביל שנה קודם לכן ,  בעוד ש-anz דיווח על זינוק של 53% ברווחיו הרבעוניים ,  ווסטפאק דיווח על עלייה של 84% ברווחיו ונשיונל אוסטרליה בנק דיווח על עלייה של 63% ברווחיו.סוואן הוסיף כי המשבר הפיננסי העולמי הוביל למגמת מיזוגים במגזר הבנקאי האוסטרלי ,  בעקבות נפילתם של בנקים קטנים יותר ,  והעניק יותר מדי כוח לידיהם של הבנקים הגדולים .  סוואן הודיע כי בחודש הבא יחשוף רפורמה רגולטורית שתעניק יותר חופש בחירה לצרכנים והזהיר את הבנקים  " לא לזלזל לרגע "  בהיקפה של הרפורמה המתוכננת .
 
שר האוצר האוסטרלי הבטיח רפורמה פיננסית מקיפה : " הבנקים הגדולים פועלים ביהירות "
 וויין סוואן תקף בחריפות את הבנקים הגדולים במדינה ,  לאחר שקומונוולת' בנק הודיע כי יעלה ריביות

