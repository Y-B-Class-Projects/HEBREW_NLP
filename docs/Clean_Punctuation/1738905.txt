דלק שכרה את הלוביסט ישראל יהושע ,  המקורב לנתניהו ,  במלחמה נגד העלאת התמלוגים 
בלעדי חברת דלק מגבירה את המלחמה נגד העלאת תמלוגי הגז למדינה :  דלק קידוחים הודיעה אתמול לכנסת כי שכרה את הלוביסט ישראל יהושע ,  בעל משרד הלובינג  " סגולה לישראל ",  שייצג אותה בבית המחוקקים .  יהושע מקורב לראש הממשלה בנימין נתניהו ,  שטרם הביע עמדה רשמית בהעלאת התמלוגים ;  לשר האוצר יובל שטייניץ ,  המבקש להעלות את התמלוגים ;  ולשר החוץ אביגדור ליברמן ,  המתנגד להעלאת התמלוגים .  יהושע מעסיק את הלוביסטית בכנסת לאה מגן ,  ששימשה במשך תקופה ארוכה יועצת לשרה לימור ליבנת .  בכנסת מעריכים כי יהושע נשכר בין השאר בשל קירבתו לנתניהו ,  לשטייניץ ולליברמן ולנוכח ההשפעה הרבה שיש לו בקרב ח"כים בליכוד .  דלק ,  בשליטת יצחק תשובה ,  על כל החברות הבנות שלה ,  שוכרת שורה של לוביסטים בכנסת כדי להדוף את ההצעות להעלאת התמלוגים .  דלק אנרגיה שוכרת בדרך קבע את הלוביסטית אורלי בן-שמאי ממשרד אימפקט ,  ודלק תשתיות עובדת כבר תקופה ארוכה עם משרד הלובינג עליזה גורן ותומר עמיר .  גם חברת נובל אנרג'י ,  השותפה של דלק בקידוחי הגז ,  שכרה את שירותי משרד הלובינג גלעד .  מנגד ,  חברת מרחב ,  המייבאת גז ממצרים ,  שכרה את משרד הלובינג כהן-רימון-כהן .  במהלך מושב החורף תתבקש מליאת הכנסת לאשר בקריאה הטרומית הצעת חוק פרטית להעלאת התמלוגים מ-12.5% ל-20% .  הצעת החוק הוגשה על ידי קבוצת ח"כים בראשות שלי יחימוביץ'  ( עבודה )  וכרמל שאמה  ( ליכוד )  .  קודם להצבעה בקריאה הטרומית תתבקש ועדת השרים לענייני חקיקה לגבש את עמדת הממשלה בעניין .  אם ועדת השרים לענייני חקיקה תתנגד להצעת החוק ,  יתבקשו השרים וחברי הכנסת מהקואליציה להצביע נגדה .  אם ועדת השרים לחקיקה תתמוך בחוק ,  השרים והח"כים בקואליציה יתנגדו לה .  מחר תקיים ועדת הכלכלה דיון בהעלאת התמלוגים .  בדיון לא צפויות להתקבל הכרעות מעשיות .
 
דלק שכרה את הלוביסט ישראל יהושע ,  המקורב לנתניהו ,  במלחמה נגד העלאת התמלוגים 
nan
