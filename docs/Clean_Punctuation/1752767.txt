השלד אדומים מעוניין להכנס לתחום האנרגיה הסולארית ;  ירכוש חברה בעלת חוזי שכירות בגגות מבנים
אדומים ירכוש 20 מערכות בהספק של 50 קילווואט כל אחת ;  הסכום שתשלם מוערך ב-19-14 מיליון שקל
השלד הבורסאי אדומים ,  שבשליטת איש העסקים היהודי-אמריקאי אלכס דמביצר ,  הודיע היום כי בכוונתו להיכנס לתחום ייצור חשמל מאנרגיה סולארית .  לשם כך ,  בכוונתו לרכוש חברה ייעודית לה חוזי שכירות בגגות מבנים.אדומים ,  שניהל בעבר משא ומתן עם אלביט הדמיה של מוטי זיסר ליציקת פעילותה לתוכו ,  החליט ככל הנראה לצאת לדרך חדשה בכוחות עצמו .  השלד חתם על מסמך עקרונות לרכישת 20 מערכות לייצור אנרגיה סולארית להתקנה בגגות בהספק של 50 קילווואט כל אחת.הסכום שישלם השלד הבורסאי עבור רכישת החברה ייקבע באמצעות הערכת שווי ,  אך מוערך ב-19-14 מיליון שקל .  החברה המוכרת תעניק לאדומים שירותי תחזוקה ותפעול במשך 5 שנים.בעבר כבר הודיע השלד על רצונו להיכנס לתחום האנרגיה הסולארית והכריז על הקמת חוות מתקנים סולאריים בנכס בצפון הארץ .  כעת מודיע השלד כי המו"מ בקשר לעסקה זו הופסק ואת כניסתו לתחום הוא מתכנן דווקא בשכירת גגות.אמיליה פיתוח מכרה ביוני 2007 לחברת פרוטרום את פעילותה של אדומים בתחום תוספי המזון תמורת 4.25 מיליון דולר ,  ומאז למעשה הפכה לשלד בורסאי .  בפברואר השנה רכש דמריצר את השלד מאמיליה פיתוח .
 
השלד אדומים מעוניין להכנס לתחום האנרגיה הסולארית ;  ירכוש חברה בעלת חוזי שכירות בגגות מבנים
אדומים ירכוש 20 מערכות בהספק של 50 קילווואט כל אחת ;  הסכום שתשלם מוערך ב-19-14 מיליון שקל

