 " הבריאות היא לא השיקול המרכזי בתזונה "
 מה אנחנו אוכלים
מה אוכלים אצלכם בבית ?   " הרבה מוצרי חלב ,  נקניק ,  פירות וירקות ,  הרבה קפואים - עוף טוב וטבעול .  כל יום-יומיים אני קונה בורקסים ומאפים טריים שיהיה בבית .  תמיד יש משהו מבושל לילדים - מרק עוף ,  פתיתים וכאלה .  יש גם הרבה חטיפים בבית ,  כמו דובונים ובמבה .  לקראת סוף השבוע אני נערכת עם כמות של אוכל מוכן .  לרוב אני קונה בחוץ אוכל חם מוכן .  מעבר לזה אני גם מבשלת וגם אמא שלי מכינה .  תמיד אני דואגת שיהיו לסוף השבוע שניצלים ,  פתיתים ואורז ".  איזה מאכלים לא נכנסים אליכם הביתה ?   " אין כזה דבר .  הכל נכנס הביתה ,  חוץ ממה שלא אוהבים לאכול .  עם הילדים אני מנסה הרבה דברים ,  הרבה סוגים של אוכל ".  מה הילדים אוכלים בגן ?   " יואל בגן שבכל יום מבשלים בו אוכל חם בשרי .  כל יום אוכל טרי .  לא מוציאים שם מהמקפיא .  זה מאוד חשוב לי בגלל שאני לא כזאת קפדנית .  הקטנים אוכלים בגן של אמא שלהם - בבית ".  אתם מבשלים הרבה ?   " בהשוואה למה שהייתי עושה פעם ,  אני מבשלת הרבה .  מאז שנולדו הילדים אני מחויבת לבשל כל שלושה ימים בשביל שיהיה להם אוכל חם - מרק וקציצות .  לעצמנו אני כמעט שלא מבשלת .  דרור אוכל את הארוחה החמה בעבודה ואני לא זקוקה לאוכל חם כל יום ".  ומה לגבי מזון מהיר ?   " אנחנו לא מזמינים אבל לפעמים יואל אוכל פיצה 'יובל המבולבל' מהמקפיא .  כשבאים חברים אני שמה בתנור פיצות או צ'יפס מהמקפיא ".  אתם אוכלים במסעדות ?   " מדי פעם .  זה לא קל עם שלושתם כי הם קטנים ,  אז לא יוצא הרבה .  בערך פעם בחודש ".  איך אתם בוחרים את המזון בסופרמרקט ?   " בדרך כלל אני קונה לפי מבצעים שאני רואה כשאני בסופר ,  אבל בסך הכל רוב הדברים שאני קונה הם כאלה שאני מכירה כבר .  אני לא קונה אורגני ולא עושה מזה סיפור .  העיקר שתהיה להם ארוחה אחת חמה ביום .  הייתי רוצה שגם הבריאות תהיה שיקול מרכזי בבחירה ,  אבל אני לא יכולה להגיד שזה המצב ".  את בודקת את רכיבי המזון של המוצרים שאת קונה ?   " לא ".  מה דעתכם על מזון אורגני ?   " אבא שלי אומר שמזון אורגני זה קשקוש ושהוא לא בריא יותר ,  והוא אגרונום במקצועו .  דווקא שאלתי אותו לא מזמן ,  בגלל הילדים .  בכל זאת - אני רוצה שהם יאכלו יותר טוב ממה שאנחנו אוכלים .  אבל אם אבא שלי אומר ,  אני מאמינה לו ".  כמה כסף להערכתכם אתם מוציאים על סל מזון חודשי ?   " 2,500 שקל ".  -- משפחת גליס ,  הרצליה שלי  ( 33 )  ,  מפיקת מסיבות וימי הולדת ;  דרור  ( 39 )  ,  מנכ"ל ובעלים של חברת היי-טק ;  יואל  ( שנתיים ושבעה חודשים )  הולך לגן והתאומים לירי וליאון  ( בני שנה )  בבית 

" הבריאות היא לא השיקול המרכזי בתזונה "
 מה אנחנו אוכלים

