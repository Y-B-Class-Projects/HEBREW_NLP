סוכנות דירוג האשראי מודי'ס הורידה את דירוג האשראי של ספרד מהרמה הגבוהה ביותר
מודי'ס הורידה את דירוג ספרד ל-Aa1 ;  פיץ' וסטנדרד אנד פורס כבר הורידו בעבר את דירוג האשראי של ספרד
סוכנות דירוג האשראי מודי'ס הורידה את דירוגה של ספרד ,  בעקבות מה שכינתה הצמיחה הכלכלית החלשה במדינה.מודי'ס הורידה את דירוג האשראי של ספרד לרמה של aa1 מהדירוג הגבוה ביותר - aaa .  תחזית דירוג האשראי של מודי'ס יציבה .  ספרד איבדה את דירוג האשראי הגבוה ביותר גם בקרב סוכנות פיץ' בחודש מאי ובסוכנות סטנדרד אנד פורס בינואר 2009.הורדת דירוג האשראי של ספרד על ידי מודי'ס מוסיפה לחץ על ראש הממשלה חוזה לואיס רודריגז זפטרו ,  אשר מנסה בימים אלה לשכנע את המשקיעים כי הוא יכול להתמודד עם הגירעון התקציבי השלישי בגודלו בגוש היורו וגם להשיב את הכלכלה המקומית לצמיחה לאחר שנתיים של מיתון.הפער בין התשואה על אג"ח ממשלתיות ספרדיות ל-10 שנים לעומת המקבילות הגרמניות - הנחשבות סולידיות - התרחב לכדי 1.99% היום .  הפער הגיע לכדי 2.33% נקודות ב-17 ביוני - הרחב מאז השקתו של מטבע היורו.בשבוע שעבר פירסמה ספרד פרטים בנוגע לתוכנית לקיצוץ הגירעון התקציבי .  ספרד תעלה את המסים לעשירים ותקצץ בהוצאות הממשלתיות במסגרת תוכנית הצנע המחמירה ביותר בשלושת העשורים האחרונים.ספרד תעלה את המסים למשתכרים הגבוהים ,  אלה המרוויחים למעלה מ-120 אלף יורו  ( 161,120 דולר )  ואלה המרוויחים למעלה מ-175 אלף יורו .  לפי ההערכות הממשלתיות ,  ההכנסות מהעלאת המסים יניבו למדינה 200 מיליון יורו .  הקיצוץ בהוצאות הממשלתיות בשנת 2011 יעמוד על 3% לעומת 2010.הממשלה הספרדית הסוציאליסטית מנסה בימים אלה להוכיח כי ביכולתה להקטין את הגירעון ,  שעמד על 11% מהתמ"ג המקומי ב-2009 ,  לכדי 6% מהתמ"ג בשנת 2011 .
 
סוכנות דירוג האשראי מודי'ס הורידה את דירוג האשראי של ספרד מהרמה הגבוהה ביותר
מודי'ס הורידה את דירוג ספרד ל-Aa1 ;  פיץ' וסטנדרד אנד פורס כבר הורידו בעבר את דירוג האשראי של ספרד

