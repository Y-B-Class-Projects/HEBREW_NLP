חמאס :  הצעתנו בעניין שליט היא סופית
אחרי שהורי החייל החטוף האשימו את חמאס בקיפאון המו"מ לשחרור בנם ,  הבהיר דובר הזרוע הצבאית של הארגון : " התנאים שהצבנו בהתחלה הם סופיים ,  ואין בכוונתו לוותר עליהם "
 על רקע דבריו של בכיר חמאס הכלוא בישראל ,  עבדאללה ברגותי ,  לפיהם ראש הממשלה בנימין נתניהו סיכל את העסקה לשחרור החייל החטוף גלעד שליט ,  אמר אמש  ( ראשון )  דובר הזרוע הצבאית של חמאס אבו עוביידה כי תנאיו של חמאס במשא ומתן  " הם סופיים ".  הוא הוסיף והאשים את ישראל בניסיון להכשיל את העסקה : " לאורך כל המשא ומתן גילתה ישראל עקשנות וסירבה למלא אחר התנאים של חמאס ,  אולם התנאים שהצבנו בהתחלה לא השתנו .  אין בכוונתו לוותר עליהם ". 
בהתייחסו להאשמות לפיהן הזרוע הצבאית של חמאס הפסיקה את פעילותה הצבאית נגד ישראל ,  אמר : " שמענו את הדיבורים האלה כבר ב-2006 .  אמרו לנו שלא נירה לעבר ישראל וכולכם ראיתם מה קרה בשטח .  אם הדיבורים הללו נועדו לפגוע בחמאס ,  מדובר ב'משחק' ישן והדיבורים הללו לא ראויים לתגובה .  המערכה מול הכיבוש עדיין ארוכה ,  והזמן שיעבור רק יוכיח שלא נפסיק לעולם את ההתנגדות הצבאית ". 
משפחת שליט הגיבה מוקדם יותר אתמול אף היא לדבריו של ברגותי .  לדבריה , " מדובר בתעמולה נוספת של חמאס ,  והיחידים שנפגעים הם תושבי עזה הבלתי מעורבים .  החמאס ומנהיגיו ממשיכים לנהוג בציניות כלפי עמם שלהם מבלי לתת תשובה להצעה הישראלית ,  שלושה חודשים מאז נמסרה בידי המתווך הגרמני .  צר לנו לראות שאסיר חמאס זכאי להגיע לבית משפט לבקש צדק ואף לשוחח עם התקשורת בשעה שגלעד אינו זכאי לראות קרן שמש ,  שלא לדבר על קשר עם העולם החיצון ". 
ברגותי מרצה 67 מאסרי עולם בכלא בעקבות מעורבותו בשורה של פיגוע טרור בהם נרצחו עשרות ישראלים ,  בהם הפיגוע בבית הקפה  " מומנט "  ובמסעדת  " סבארו "  שבירושלים .  במהלך הדיון הוא אמר לעיתונאים כי כאשר תהיה מדינה פלסטינית ,  גלעד שליט יזכה למשפט צדק .
 הוא הוסיף כי להערכתו ,  לא תיחתם בקרוב עסקת חילופי שבויים וסיפר ששליט מוחזק בתנאים טובים .  הוא הוסיף שמימוש עסקת שחרורו של החייל החטוף מתעכבת מכיוון שראש הממשלה בנימין נתניהו עסוק בנושאים אחרים מלבד העסקה ,  עליה כבר סיכם החמאס עם המתווך הגרמני .  הוא הוסיף שאביו של גלעד ,  נעם שליט ,  יודע שהאשמה על עיכוב השחרור טמונה בנתניהו ,  אולם הוא מפחד לומר זאת .
 
חמאס :  הצעתנו בעניין שליט היא סופית
אחרי שהורי החייל החטוף האשימו את חמאס בקיפאון המו"מ לשחרור בנם ,  הבהיר דובר הזרוע הצבאית של הארגון : " התנאים שהצבנו בהתחלה הם סופיים ,  ואין בכוונתו לוותר עליהם "
 
