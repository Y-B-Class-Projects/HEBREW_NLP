המדינה תשלם לאפריקה ולמנרב 280 מ' ש' בגין הלאמת הכלא הפרטי
המדובר בכיסוי עלויות ההקמה של הפרויקט בסך 210 מיליון שקל ,  בתוספת פיצוי חלקי על אובדן ההכנסות בפרויקט
המדינה תשלם לזכייניות פרויקט בית הסוהר הפרטי ,  קבוצות אפריקה ישראל ומנרב הנדסה ,  פיצוי בסך 279 מיליון שקל בגין ביטול הפרויקט בבג"צ - כך סיכמו הצדדים .  המדובר בכיסוי עלויות ההקמה של הפרויקט  ( 210 מיליון שקל )  ,  בתוספת פיצוי חלקי על אובדן ההכנסות בפרויקט .  מתוך סכום זה כבר העבירה המדינה לזכייניות כ-42 מיליון שקל במסגרת מענקי הקמה .  לאחר החתימה ,  יועבר מבנה הכלא החדש להפעלת שירות בתי הסוהר.לפני כחמישה חודשים ביטל בג"צ את פרויקט בית הסוהר הפרטי בטענה לפגיעה בזכויות אדם .  זאת ,  4.5 שנים לאחר שהוגשה העתירה נגד הקמתו .  הפרויקט בוטל כשלוש שנים לאחר שהחלה בנייתו מתוקף מכרז ממשלתי אשר עוגן בחקיקה ראשית בכנסת .  המדובר במקרה ראשון של ביטול פרויקט בתום תקופת הקמתו .  בית-הסוהר הפרטי הוקם כפרויקט b.o.t שבמסגרתו יזם פרטי בונה ,  מתפעל ומתחזק את בית-הסוהר עבור המדינה לתקופה מוגדרת תמורת תשלום ,  ומוסר את הפרויקט לידיה בתום התקופה בלא תמורה .  מדובר במכרז בהיקף כולל של 1.5 מיליארד שקל לבנייה בתוך 32 חודש של בית-סוהר על שטח של 55 דונם ,  מרחק 3 ק"מ דרומית לבאר-שבע.עלות הקמת בית הסוהר מוערכת ב-210 מיליון שקל ,  מהם 176 מיליון שקל ניטלו כהלוואה מבנק לאומי ו-34 מיליון שקל הועמדו מהונן העצמי של השותפות .  עלויות המימון בגין ההלוואה נאמדות בסכום חודשי של 450 אלף שקל .  בנוסף ,  נדרשה זכיינית הפרויקט לשאת בעלויות שימור תשתית בית הסוהר הנאמדות ב-1.6 מיליון שקל בחודש .  זאת ,  לאחר שגייסה והחלה בהכשרתם של כ-80 מאבטחי אסירים ,  יחד עם כ-25 עובדי זכיין אחרים אשר נועדו להוות את צוות בית הסוהר .  בית-הסוהר נמסר רשמית למדינה רק בספטמבר 2009 ,  כך שהמדינה חשופה לתשלום חודשי של 1.6 מיליון שקל רק החל בחודש זה .  עוד סוגיה שנדונה בין הצדדים ,  היא שיפוי הזכיינית כתוצאה מתביעות שיוגשו נגדה בגין ביטול הפרויקט ,  מצד ספקים למשל ,  עימם חתמה על הסכמים ארוכי-טווח ,  וכן מצד 100 העובדים שגייסה ,  אשר נותרו ללא מקום עבודה .
 
המדינה תשלם לאפריקה ולמנרב 280 מ' ש' בגין הלאמת הכלא הפרטי
המדובר בכיסוי עלויות ההקמה של הפרויקט בסך 210 מיליון שקל ,  בתוספת פיצוי חלקי על אובדן ההכנסות בפרויקט

