עשו מעל ומ ? עבר :  אוהד גרינוולד על המשחק של מכבי ת"א בבלגרד
מכבי תל אביב של בלאט עדיין לא קולעת ,  אבל היא נותנת הכל בהגנה והתקפות המעבר שלה קטלניות .  נגד קבוצות כמו פרטיזן זה מספיק ,  מול קבוצות טובות יותר ייתכן שלא .  אוהד גרינוולד מסכם את הניצחון בבלגרד ומגניב מבט למשבר של צסק"א 
" כדורסל ומלחמה דומים במובן הזה שכלי הנשק ההתקפיים מתפתחים קודם ,  ולהגנה לוקח זמן להדביק את הפער ",  אמר פעם רד אאורבך המנוח .  נדמה לי שיש יוצאים מן הכלל :  מכבי תל אביב הנוכחית ,  לדוגמה .
 נכון להיום ,  כל עוד סופו שחורציאניטיס ,  שהוא הנשק ההתקפי הבלתי-קונבנציונאלי היחיד שיש למכבי ,  עולה לפרקט לא מאופס ,  משחק ההתקפה של מכבי נראה כמו תאונת שרשרת .  כובד המשקל עובר לקו האחורי ,  ואז ,  איך נגיד ,  זו לא בדיוק שמחה גדולה .  עושה רושם שדייויד בלאט מודע לכך .  ולכן ,  ביחד עם העובדה שסגנון החפירות האהוב על פרטיזן כופה משחק ממועט-פוזשנים ,  הדרך היחידה שהייתה למכבי לצבור נקודות בפיוניר היא בהתקפות מעבר מהירות וקטלניות .
 בשש הדקות הראשונות למשחק אמש איבדה פרטיזן ארבעה או חמישה כדורים .  מכבי הייתה חדה ,  ממוקדת ,  ותרגמה אותם ל-18 נקודות מהירות .  מאותה נקודה פרטיזן די התייצבה ,  כמות האיבודים שלה פחתה ושחקניה התחילו לרוץ להגנה ,  במקום להתגלגל לשם באדישות .  התוצאה הייתה שב-34 הדקות הנותרות קלעה מכבי 49 נקודות .  אלמלא משחק ההתקפה האיום של פרטיזן ,  קשה להאמין שזה היה יכול להספיק .  
אבל אולי מגיעות למכבי מחמאות דווקא בשל העובדה הזו :  שכן אפילו באולם כה קשה ,  היא הצליחה לשמור מרחק סביר מפרטיזן ,  לאורך כל המשחק ,  גם כשההתקפה שלה כמעט ולא מתפקדת .  מכבי של העונה שעברה הייתה בוודאי מאבדת את הראש ואת היתרון בשלב כלשהו .  מכבי של בלאט אולי עדיין לא קולעת ,  אבל היא מספיק עיקשת בהגנה כדי לצאת מנצחת גם מהסיטואציה הזו .  אין לי ספק שבשלב הזה ,  משחק הגנה חשוב לאין ערוך מהתקפה .  התקפה תמיד משתפרת .  אבל קבוצה שלא שומרת בתחילת העונה ,  כנראה שגם לא תשמור בסופה .
 הגנה בכדורסל מחולקת לשני קווים  הקו הראשון ,  המורכב משחקני החוץ ,  והקו השני ,  המורכב משחקני הפנים .  צסק"א הגדולה של מסינה הציגה קו הגנה ראשון כמעט בלתי-חדיר ,  שכלל שומרים מעולים כמו הולדן ולנגדון .  בפנאתינייקוס המוצלחת היו אלה ספאנוליס ודיאמנטידיס ,  ברצלונה הטרידה אשתקד את יריבותיה עם רוביו ופיט מייקל .  פרקינס ופארגו הם שני סופר-אתלטים ,  שחקני הגנה מעולים בדרך כלל ,  שיוצרים עבור מכבי קו הגנה ראשון אלסטי מצד אחד ,  אבל גם קשוח מאוד מנגד .  הם מפעילים לחץ בלתי-פוסק על הגארדים של הקבוצה היריבה .  וכאשר מנגד נמצאים סרבים איטיים ,  התוצאה היא שש חטיפות משותפות ,  שהובילו ל-10-12 נקודות קלות .  למעשה ,  זה היה כל ההבדל בין מכבי לפרטיזן אמש .
 קבוצת הגנה חזקה באמת מחזיקה לפחות שחקן אחד או שניים שמסוגלים לספק מטרייה אווירית ,  כאשר קו ההגנה הראשון נפרץ .  במקרים הללו ,  נקלעת מכבי לבעיה :  שחורציאניטיס אומנם מזיע בהגנה ,  שם גוף גדול ומשתדל לסתום את הצבע ,  אבל זה לא יכול להספיק .  בניגוד לשנים האחרונות ,  אין למכבי שחקן פנים שמסוגל לשנות זריקות .  ביל ראסל אמר שהחוכמה בכדורסל היא לא לחסום את כל הזריקות של היריב שלך ,  אלא רק לגרום לו לחשוב שאתה הולך לחסום את כולן .  אלא שכל עוד יציגו היריבות של מכבי שחקנים כל כך מסורבלים ,  כל כך לא-אתלטים ,  כפי שממלאים את הסגל של פרטיזן ,  היא תוכל לחזור הביתה בשלום .
 א-פרופו פרטיזן :  כמעט בכל שנה נוהגת פרטיזן להציג כדורסל כה לא-אסתטי ,  עד שנדמה שגרוע מזה לא יכול להיות .  ובכל שנה היא חוזרת עם סגל חדש ,  כבד יותר ,  איטי יותר ,  לבן יותר ,  שמשחק כדורסל מסורבל יותר .  למעשה ,  8 נקודות מדד במחצית הן מעבר לכיעור .  אבל הן ,  כנראה ,  גם מקור קסמה של הקבוצה הזו .
 צסק"א מוסקבה הובסה ביום רביעי בוולנסיה .  משחק מביך נוסף שלה הסתיים ב-82:57 ,  אבל גרוע מכך  היה מדובר בהפסדה השלישי ברציפות מתחילת העונה .  זו כנראה הפתיחה הרעה ביותר של צסק"א ביורוליג זה עידן ועידנים .
 מדהים לחזות במספרים שצסק"א רושמת עד כה :  היא קולעת פחות מכל קבוצה אחרת במפעל  ( 63.3 נקודות בממוצע )  .  מעבר לכך :  מהגנת הברזל המפורסמת לא נותר זכר  צסק"א סופגת 81.3 נקודות בממוצע ,  כאשר רק לובליאנה  ( 82 )  סופגת יותר ממנה .  מה שנראה בתחילה כמו שילוב טבעי בין משמעת הברזל ההגנתית של דולה וויושביץ' והמסורת הדפנסיבית של קבוצת הצבא האדום ,  בינתיים לא עובד .
 במסיבת העיתונאים שנערכה לאחר המשחק בולנסיה ,  כבר איבד וויושביץ' את קור רוחו . " יש לנו פצועים ,  אבל הערב היו לנו בעיות אחרות ",  אמר . " היום לא שיחקנו ברמת המקצועיות שהתחרות הזו דורשת מאיתנו .  אנחנו צריכים לערוך שיחה רצינית בנוגע לבעיות שלנו ".  כשהגנרל הסרבי אומר  " שיחה ",  הוא מתכוון בוודאי לסיטואציה שבה הוא מקלל וצורח ,  ושחקניו מנסים להבין את פשר הדברים תוך כדי ריצה .
 בשבוע הבא תארח צסק"א את אולימפיה לובליאנה ,  הפתעת העונה בלי ספק ,  שמובילה את בית ד' עם מאזן נקי  ( חילצה אתמול ניצחון ביתי מדהים על פנאתינייקוס )  .  יהיה דיסקו.ohad@walla.net.il

עשו מעל ומ ? עבר :  אוהד גרינוולד על המשחק של מכבי ת"א בבלגרד
מכבי תל אביב של בלאט עדיין לא קולעת ,  אבל היא נותנת הכל בהגנה והתקפות המעבר שלה קטלניות .  נגד קבוצות כמו פרטיזן זה מספיק ,  מול קבוצות טובות יותר ייתכן שלא .  אוהד גרינוולד מסכם את הניצחון בבלגרד ומגניב מבט למשבר של צסק"א

