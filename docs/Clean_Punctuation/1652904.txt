כספי : " הגיע הזמן להעלות הילוך "
 הרוקי הישראלי נחוש לזכות מחדש במקום בחמישייה של הקינגס : " אני מרגיש טוב מנטלית ופיזית ".  לארי יוז חתם בשארלוט
אחרי שכבר היה נדמה שסקרמנטו פתחה דף חדש בסוף פברואר ,  חזרה הקבוצה לסורה בשבועיים האחרונים עם ארבעה הפסדים בחמשת משחקיה האחרונים ,  ועם 16 משחקים לסיום העונה מנסים כעת הקינגס ,  העומדים על מאזן של 44:22 ,  לנסות לפחות להגיע לרף 30 הניצחונות שישאיר בסופו של דבר טעם מתוק לעונה שהחלה נהדר ונמשכה בצורה דומה לאשתקד ,  אז סיימו עם 17 ניצחונות בלבד .
 הלילה  ( בין ראשון לשני ,  4:00 ,  אין שידור )  תפגוש קבוצתו של עמרי כספי את מינסוטה האומללה ,  שמגיעה לבירת קליפורניה עם רצף של שמונה הפסדים ,  והרוקי הישראלי ,  שחוזר בהדרגה לרוטציה של פול ווסטפאל אחרי שסבל מעייפות בתחילת החודש ,  נשמע הלילה נחוש לזכות מחדש בתפקיד הסמול פורוורד הפותח .
" יש לי הרבה מוטיבציה לחזור ולפתוח ",  אמר כספי ל-'סקרמנטו בי' . " יש הרבה תחרות על העמדה הזו והגיע הזמן להעלות הילוך .  אני מרגיש טוב מבחינה מנטלית ופיזית ,  ויש לי הרבה אנרגיה ,  כך שאין סיבה שלא אחזור לשחק טוב ". 
ווסטפאל התייחס לאפשרות שיערוך שינוי בחמישייה ואמר : " קיבלנו תפוקות טובות מגרין ,  כספי ,  יודוקה ,  נוצ'יוני וגארסיה ,  אבל אני לא חושב שמישהו מהפורוורדים שלנו הבטיח לעצמו מקום בחמישייה ". 
דונטה גרין ,  שפתח בעמדה 3 בחמשת המשחקים האחרונים ,  דיבר על השיפור ביכולתו : " ביצעתי קפיצת מדרגה גדולה ,  ולמרות שאני לא יציב כמו שהייתי רוצה ,  אני בטוח שאף אחד לא היה חושב שאהיה במצב הזה בתחילת העונה .  כעת אני רק רוצה להמשיך לעבוד קשה ולמצב את מעמדי כשחקן חמישייה ". 
לארי יוז ,  שנחתך מסקרמנטו מיד עם הגעתו מניו יורק בטרייד המשולש ששלח את קארל לאנדרי לקינגס ,  את קווין מרטין ליוסטון ואת טרייסי מקגריידי לניקס ,  חתם בשארלוט ,  שם יחזור לשתף פעולה עם לארי בראון ,  שבחר אותו במקום השמיני בדראפט 1998 כשאימן את פילדלפיה .
 
כספי : " הגיע הזמן להעלות הילוך "
 הרוקי הישראלי נחוש לזכות מחדש במקום בחמישייה של הקינגס : " אני מרגיש טוב מנטלית ופיזית ".  לארי יוז חתם בשארלוט

