לא על האקזיט לבדו :  ישראל מרוויחה גם מחברות שנסגרו
מחקר חדש שנערך בבית הספר למינהל עסקים במכללה למינהל קובע כי המדינה מרוויחה גם כשחלק מהמשקיעים מפסידים - כל עוד כסף זר ממשיך לזרום מקרנות ההון סיכון ליזמים ;  הרווח העיקרי למשק מגיע ממסים ומצריכה פרטית של העובדים
 >  >  מהי התועלת לכלכלת ישראל מההשקעות של קרנות ההון סיכון ?  מחקר של החוקרים תמיר אגמון ועדו קאליר מהמכללה למינהל מספק תשובה מעניינת לכך .  הדעה הרווחת היא שלאקזיטים של חברות ישראליות המתפרסמים חדשות לבקרים יש משקל משמעותי בהצלחת ענף ההיי-טק הישראלי - ושל המשק כולו .  ואולם המחקר החדש קובע כי למעשה ,  מבחינת ישראל זה משמעותי פחות אם האקזיטים יימשכו ,  כל עוד ההשקעות של קרנות ההון סיכון ימשיכו לזרום .  קאליר ,  חוקר ומרצה המתמחה במימון ורגולציה של שוק ההון ,  ופרופ' אגמון ,  מומחה לשוק ההון והשקעות הון סיכון ויו"ר הוועדה המייעצת של ביה"ס למינהל עסקים ,  מצאו כי מנקודת מבטה של המדינה ,  התמורה המשמעותית איננה אם ההשקעות בהון סיכון היו מוצלחות עבור היזמים והמשקיעים ;  החשיבות היא ההמשכיות של תזרים ההשקעות .  מהמחקר עולה כי התמורה העיקרית לכלכלת ישראל מההשקעות של קרנות ההון סיכון היא ביצירת מקומות תעסוקה בשכר גבוה ,  וכתוצאה מכך גידול בהכנסות המדינה הישירות ממס הכנסה והעקיפות - מעלייה בצריכה של עובדי תעשיית ההיי-טק .  התמורה הזו מתקבלת בין אם ההשקעה בחברה עלתה יפה מנקודת המבט של המשקיעים והיזמים ובין אם לאו .  החברות הנכשלות תורמות פי 20 במחקר ,  שנערך במסלול האקדמי של בית הספר למינהל עסקים המכללה למינהל ,  מצאו החוקרים כי בשנים 1998 עד 2008 השקיעו קרנות הון סיכון 16.8 מיליארד דולר ביותר מ-5,000 חברות טכנולוגיה צעירות בישראל .  ההשקעה של הקרנות היתה כ-70% מסך ההשקעה בחברות סטארט-אפ ,  כאשר שאר ההשקעה באה ממקורות ממשלתיים ואחרים .  כמעט כל ההשקעה של קרנות ההון סיכון ,  הישראליות והזרות כאחד ,  באה מחוץ לישראל .  מרביתה ממשקיעים מוסדיים מארה"ב .  רק כחצי מיליארד דולר גויסו ממשקיעים מוסדיים ישראליים .  מרבית ההשקעות בוצעו בסיבוב ראשון ושני ,  שבהם ההשקעה היתה קטנה יחסית .  מהמחקר עולה כי רק כ-200 חברות ביצעו אקזיט משמעותי ,  בערך חברה של יותר מ-50 מיליון דולר .  יותר ממחצית החברות שבהן בוצעו השקעות בתקופה הנדונה היו פעילות ב-2009 .  הרוב המוחלט של החברות הללו מייצרות תזרים מזומנים התומך בשכר העובדים בהן ,  אבל אינו מייצר תשואה למשקיעים .  אגמון וקאליר טוענים כי המחקר שלהם מוכיח שהתמורה למשק מהחברות שנכשלו היתה גדולה פי 20 מאשר מהחברות שהצליחו . " המטרה אם כן היא אינה יצירת חברות 'גדולות' כמקובל לחשוב ,  אלא הכשרת התנאים ליצירת המון חברות קטנות ",  אומר אגמון .  על פי המחקר ,  בעשור שהם בחנו ,  תעשיית ההון סיכון והיזמים הישראלים יצרו כ-75 אלף מקומות עבודה בעלות שכר שנתית ממוצעת של יותר מ-200 אלף שקל לשנה .  בסך הכל שילמה התעשייה שכר עבודה של כ-40 מיליארד דולר באותן שנים ,  כאשר כ-60% מהשכר שולמו על ידי המשקיעים ,  אשר 70% מהם היו קרנות הון סיכון .  ההשקעה של קרנות ההון סיכון היא כמעט כולה זרה ,  ובתוך כך שולמו מיליארדי דולרים כשכר עבודה בישראל . " כרבע מהסכום שולם כמסים ישירים ,  בסדרי גודל יותר ממס על רווחי ההון שנגבה מאקזיטים ",  אומר קאליר .  השניים טוענים כי באופן פרדוקסלי לכאורה ,  לפטור את המשקיעים ממס על רווחי הון יגרום דווקא לעלייה בהכנסת המדינה - כי אז המשקיעים ישקיעו יותר .  השניים אומרים כי יש להגביר את ההשקעה במחקר בסיסי וראשוני ויש לתת פטור גורף למיסוי ההצלחה למשקיעים זרים .  החוקרים טוענים כי השקעה במחקר בסיסי תוביל ליצירת יותר חברות סטארט-אפ שיגייסו בהתאם יותר כספים ממשקיעי הון סיכון .  פטור גורף למיסוי ההצלחה למשקיעים זרים עשוי לעודד משקיעים להמשיך ולהשקיע בישראל . " מאידך גיסא פחות ראוי שהממשלה תעסוק בסיוע לחברות בשלות בפרויקטים שונים .  התערבות ריכוזית באילו פרויקטים יזכו למימון ואילו לא הוא עניין ששוק ההון התחרותי עושה לבד היטב ,  ואילו הממשלה נכשלת בו שוב ושוב ",  אומר קאליר .  הופכים רעיונות למזומנים אחת המסקנות החשובות של המחקר היא שהיזמים הישראלים המצליחים לגייס השקעה מקרנות ההון סיכון הופכים את הרעיונות שלהם - נכסים אינטלקטואלים - לתזרים מזומנים בדרך של שכר עבודה להם ולצוות העובד אתם .  אפשר להסתכל על זה כעל  " אקזיט "  קטן ליזם ו"אקזיט "  גדול למשק .  לכלכלת ישראל זהו האקזיט האמיתי ,  הם טוענים . " נניח שיזם בא לקרן הון סיכון עם רעיון לפתח מכשיר חדש לאבחון סרטן שד .  היזם למעשה הפך חלק מהנכס האינטלקטואלי שלו לתזרים מזומנים המשולם לעובדים המנסים לממש את הרעיון .  גם אם בתום שלוש שנים החברה תיסגר או תהפוך לקבוצת ייעוץ בתחום המכשור הרפואי ,  כלכלת ישראל יצאה נשכרת מכך שמשקיעים אמריקאים שילמו כסף לעובדים ישראלים תמורת רעיונות של יזמים ישראלים .  ללא ההשקעה היה הרעיון נשאר רעיון ",  אומרים אגמון . " ההשקעה הפכה את הרעיון למקור הכנסה לקבוצת עובדים ,  ודרך מס ההכנסה - למדינה כולה ".   " מבחינה מקרו-כלכלית הוקמה תעשייה המעסיקה עשרות אלפי עובדים בשכר גבוה .  במובנים רבים זו תעשייה שונה ממה שהיינו רגילים - הבעלות מבוזרת .  עובדים נכנסים ויוצאים .  חברות נסגרות ואחרות נפתחות .  זה המודל של תעשיות העתיד .  בכל מקרה יש בכך תרומה מתמשכת לכלכלת המדינה .  מבחינה מקרו-כלכלית ,  ישראל מצליחה למכור נכסים מסוכנים לעולם תמורת תזרים מזומנים בטוח המממן שכר עבודה .  זו עסקה נכונה וכדאית . " מבחינת מבנה הסיכונים של המשק זה פחות מסוכן מהניסיון להקים חברות טכנולוגיה גדולות .  אלסינט ,  סייטקס ,  פיברוניקס ,  אינדיגו וקומברס הן כמה דוגמאות לסיכונים הכרוכים בהקמת וניהול חברות טכנולוגיה גדולות .  בגלל הבדלי גודל זו גם עסקה נכונה למשקיעים אמריקאים ואחרים בעולם ,  ולפיכך זה תהליך היכול להימשך לאורך זמן ",  אומר אגמון .  השניים מבינים שלמרות החשיבות הרבה שיש להשקעות הון סיכון ,  גם לאקזיטים יש חלק חשוב ותרומה לכלכלה הישראלית .  אם חברה ישראלית נמכרת לחברה זרה והיא נטלה כספים מהמדען הראשי - עליה להחזיר אותם בתוספת תמלוגים .  כמו כן ,  אם לא יהיו אקזיטים משקיעי הון סיכון ידירו את רגליהם מהזירה הישראלית ויעדיפו את סין ,  הודו ,  אירופה או ארה"ב .  כל הסימנים מצביעים על כך שבעקבות המשבר הכלכלי ,  פחות משקיעים מוסדיים ישקיעו בקרנות ההון סיכון בעולם ובישראל .  אמנם המחקר מצביע כי כל עוד נמשכות השקעות קרנות ההון סיכון המדינה ניהנית ,  אך כעת זרם השקעות המוסדיים בקרנות צפוי להצטמצם ,  ולכן תעשיית חברות הסטארט-אפ הישראלית עומדת בשנה הקרובה בפני פגיעה קשה .  כל עוד המשכורות משולמות - המדינה ניהנית  >  >  האם חברה שגייסה כ-20 מיליון דולר ויצאה לאקזיט של כ-115 מיליון דולר תורמת למשק יותר מחברה שעשור לאחר הקמתה גייסה כ-60 מיליון דולר וכעת עומדת על סף סגירה ?  לחברה מהסוג הראשון מתאים הסיפור של חברת קומראנט ,  שנמכרה לרד האט האמריקאית בספטמבר 2008 ב-107 מיליון דולר .  בקומראנט ,  שפיתחה פלטפורמת תוכנה המשתמשת בטכנולוגיות וירטואליזציה על מנת לאחסן את סביבת העבודה של המשתמש בשרת מרכזי ,  הושקעו קצת פחות מ-20 מיליון דולר .  מרבית הכסף הגיע ממשקיעים זרים .  המשקיעה הגדולה בקומראנט היתה קרן סקויה ,  שהשקיעה כ-6 מיליון דולר והחזיקה כשליש ממניות החברה .  בעקבות האקזיט היא הרוויחה מהעסקה כ-30 מיליון דולר .  לקרן נורווסט  ( nvp )  האמריקאית היו אחזקות בהיקף כמעט דומה לזה של סקויה והיא רשמה החזר דומה לסקויה .  היזמים ,  ד"ר גיורא ירון ,  בני שניידר ורמי תמיר ,  והעובדים  ( באמצעות אופציות )  החזיקו בערך כ-45% - וקיבלו כ-52 מיליון דולר .  באקזיט של קומראנט ,  כפי שקורה באופן שכיח באקזיטים אחרים ,  החלק הארי של הכסף הגיע לקרנות הזרות .  קומראנט נוסדה ב-2005 ,  כך שבמשך כמעט שלוש שנים פירנסה את עובדיה .  רובם ממשיכים להתפרנס עד היום במרכז פיתוח של רד האט בישראל .  דוגמה לחברה השנייה היא אקסאנט ,  שהוקמה ב-2000 ועד היום גייסה כ-70 מיליון דולר .  בין המשקיעים שלה ניתן לציין את קרן קוראל האמריקאית ,  קרן qvt ,  אינטל קפיטל ,  קרן הון סיכון של קודאק ,  csk ,  חברת קופרטינו ,  קרן מיקרודנט של איתן ורטהיימר ,  קרן אוורגרין ,  אוהד פינקלשטיין וגיורא ירון .  עשור לאחר הקמתה החברה כמעט נסגרה .  החברה נקלעה לקשיים ובחודשיים הקרובים תמשיך לפעול לאחר שמשקיעי החברה הסכימו להזרים לה 450 אלף דולר להמשך מימון פעילותה .  במהלך חודשיים אלה החברה תעשה מאמץ למכור את נכסיה .  למרות שהחברה נכשלה ביצירת ערך למשקיעיה ועל אף שהיקף המכירות שלה לא עלה על כ-8 מיליון דולר בשיא ב-2008 ,  היא הצליחה במשך עשר שנים לקיים עשרות רבות של עובדים שעבדו בה .  אם החברה תיסגר ,  כ-80 העובדים שחרב הפיטורים מאיימת עליהם כיום ,  יקימו כנראה חברות סטארט-אפ חדשות או שימצאו מקומות עבודה חדשים .  וכן המדינה נהנתה במשך שנים ממס גבוה על שכרם .  החוקרים אגמון וקאליר טוענים כי לא בטוח שדווקא חברות כמו אקסאנט שלא הצליחו להגיע לאקזיט הועילו פחות למשק הישראלי מאש קומראנט שנמכרו לאחר זמן קצר מאוד .  מצד שני ,  קומראנט עדיין ממשיכה להעסיק כאן עובדים כמרכז הפיתוח של רד האט .
 
לא על האקזיט לבדו :  ישראל מרוויחה גם מחברות שנסגרו
מחקר חדש שנערך בבית הספר למינהל עסקים במכללה למינהל קובע כי המדינה מרוויחה גם כשחלק מהמשקיעים מפסידים - כל עוד כסף זר ממשיך לזרום מקרנות ההון סיכון ליזמים ;  הרווח העיקרי למשק מגיע ממסים ומצריכה פרטית של העובדים

