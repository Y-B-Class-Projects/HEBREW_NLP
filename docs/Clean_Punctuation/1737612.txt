גביע המדינה :  סינדרלה לא הגיעה
מכבי אשדוד  ( 91:98 בלב השרון )  ,  מכבי ראשל"צ  ( 71:87 בכפר סבא )  ועירוני אשקלון  ( 65:87 בנהריה )  דילגו שלב בגביע בקלות
משחקי סיבוב א' של גביע המדינה יצאו הערב  ( שלישי )  לדרך כשרק שלוש קבוצות מליגת העל חונכות את הסיבוב המוקדם .  מכבי ראשון לציון התגברה על הפועל כפר סבא מהלאומית ,  וכך גם העולה החדשה מכבי אשדוד ,  שניצחה בחוץ את הפועל לב השרון .  עירוני אשקלון יצאה למשחק לא פשוט בנהריה ,  וגם כן ידעה לנצח די בקלות .  בנוסף התמודדו עוד שמונה קבוצות מהלאומית על ארבעה כרטיסים לשמינית הגמר ,  ומי שזכו בהם היו הפועל תל אביב ,  הפועל עפולה ,  מ.כ הבקעה ומכבי הוד השרון .  שלושה משחקים נוספים בסיבוב א' ייערכו בחודש אוקטובר :  הפועל קרית טבעון תארח את הפועל חולון ,  אליצור רמלה תארח את מכבי חיפה ומכבי באר יעקב תפגוש בביתה את הפועל ירושלים .
 העולה החדשה לליגת העל לא התקשתה מול לב השרון והוליכה 19:28 בסוף הרבע הראשון .  הרבע השני המשיך באותה המגמה ,  כשאשדוד מציגה משחק קבוצתי מרשים ומוליכה 37:48 במחצית .  הרבע השלישי סיים למעשה את המשחק ,  שחקניו של עופר ברקוביץ' ניצלו את היתרון האיכותי וברחו ל-58:79 בסיומו .  ברבע האחרון ניצלו שחקני לב השרון ריפיון של שחקני אשדוד וצימקו את התוצאה עד ל-98:91 .  בלטו באשדוד :  ג'וש דאנקן 16 ,  ראמל בראדלי ,  ג'וש קארטר ויאן מרטין 14 כל אחד ,  מאיר טפירו  ( 8 אסיסטים )  וניב ברקוביץ' 13 .  בלטו בלב השרון :  טל רונן ואופיר הובר 23 כל אחד .
 הפועל כפר סבא  מכבי ראשון לציון 87:71
הקבוצה של אפי בירנבוים פתחה את המשחק בכפר סבא בצורה טובה ,  והוליכה 19:27 בסוף הרבע הראשון ,  אך ברבע השני לחצה כפר סבא וצימקה ל-3 .  רק דקות טובות של דרל טאקר סגרו את המחצית ביתרון 40:51 לכתומים .  שתי הקבוצות ניהלו רבע שלישי צמוד שנגמר ביתרון 59:67 לראשון לציון ,  ופתיחה חזקה של הרבע האחרון גמרה את הסיפור .  בלטו בראשון לציון :  ארון מגי 21 ,  דרל טאקר 19 ניצן חנוכי 14 ,  וריימר מורגן 10 .  בלטו בכפר סבא :  אריק טריימל 24 ,  שלומי הרוש 21 .
 עירוני נהריה  עירוני אשקלון 87:65
אשקלון הגיעה לעין שרה ללא ניצחונות במשחקי האימון ,  ועם טים פיקט שרק נחת אמש בישראל ,  ולא התקשתה .  כבר ברבע הראשון ברחה אשקלון ל-14:26 ,  ובמחצית הוליכה 28:43 .  המחצית השנייה הייתה ברובה לפרוטוקול כשאריאל בית הלחמי נותן דקות נכבדות גם לאחיעד בוקרא הצעיר .  בסיום 65:87 לאשקלון .  בלטו באשקלון :  גייב פרואיט 22 ,  טים פיקט 15 ,  דרור חג'ג' 12 ,  ארז מרקוביץ' 11 ,  אחיעד בוקרא 9 .  בלטו בנהריה :  שיי רוקט 22 ,  איתי קרביוב 8 .
 150 צופים אדומים הגיעו למשחק הבכורה של הפועל תל אביב ,  ששינתה את שמה מהפועל אוסישקין ,  וקיבלו הצגה מאחת המועמדות הבולטות לעלייה לליגת העל .  כבר במחצית הראשונה שלטו שחקניו של שרון אברהמי על הפרקט וברחו ל-32:45 במחצית .  במחצית השנייה המשיכה המגמה ,  ויבנה המבטיחה לא הצליחה להימנע מההפסד 93:72 .  בלטו בהפועל תל אביב :  בריאן אוסבורי 32 ,  טוהר חיימוביץ' 16 ו-10 אסיסטים ,  אדריאן אוטר 12 ו-7 ריבאונדים ,  מתן נאור 10 .  בלטו ביבנה :  צ'אד טימברלייק וניר גולן 13 כל אחד ,  דניאל תמיר 11 .
 מ.כ הבקעה  עירוני רמת גן 70:77
קרב איתנים בין שתי מועמדות בכירות לעלייה לליגת העל הסתיים בניצחונה של אלופת הלאומית .  רמת גן הייתה עדיפה במחצית הראשונה ,  והוליכה בהפרש שכמעט הגיע לדו ספרתי ,  אך הבקעה חזרה לתמונה והשוותה ל-39:39 במחצית .  רבע שלישי מצוין של שחקניו של חנן הירשוביץ נתן להם את הכרטיס לסיבוב ב' של הגביע ובסיום כאמור 70:77 לבקעה .  בלטו במ.כ הבקעה :  סטפון ברדפורד 22 ,  רוב בראון 18 ,  איתי לב 15 .  בלטו ברמת גן :  איציק אוחנון 16 ,  אור ברנר 15 ,  ולאדי ירמישין 13 .
 הפועל עפולה  הפועל יקנעם/מגידו 77:91
הדרבי של העמק שלח את הקבוצה של רועי פרל לסיבוב השני .  עפולה ניצלה יום מצוין של הזר ג'וזף מאוריס כדי לברוח ליתרון דו ספרתי בתחילת המשחק ובמחצית ירדה ביתרון 42:51 .  יקנעם/מגידו לא הצליחה לחזור במחצית השנייה כשעפולה כבר מוליכה ב-25 הפרש ,  ובסיום 77:91 לעפולה .  בלטו בעפולה :  ג'וזף מאוריס 31 ,  אייל סולומונוביץ וטל דן  ( 15 ריבאונדים )  15 כל אחד .  בלטו ביקנעם/מגידו :  נייט מילר 18 ,  יונתן שטרקמן ורמון קלמנטה  ( 15 ריבאונדים )  15 כל אחד .
 מכבי הוד השרון  הפועל בארי 78:80
הקבוצה של חנוך מינץ הגיעה עם הרבה ציפיות למשחק הגביע בהוד השרון ,  אך נתקלה בגרי גנדל ,  אחד הקלעים הבולטים בליגה השנייה בשנים האחרונות ,  בערב מצוין מחוץ לקשת .  הוד השרון ברחה ליתרון 31:43 במחצית ,  והוליכה עשר הפרש דקה לסיום המשחק .  בארי ניצלה רפיון מסוים בקבוצה המארחת כדי לצמק עד לסיום ל-80:78 .  בלטו בהוד השרון :  גרי גנדל 25 ,  ג'טים יאנג 22 ,  סטנלי ברנדי 10 .  בלטו בבארי :  אל פישר 18 ,  דניאל איידן 13 .
 
גביע המדינה :  סינדרלה לא הגיעה
מכבי אשדוד  ( 91:98 בלב השרון )  ,  מכבי ראשל"צ  ( 71:87 בכפר סבא )  ועירוני אשקלון  ( 65:87 בנהריה )  דילגו שלב בגביע בקלות

