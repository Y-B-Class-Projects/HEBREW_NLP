טפשת נפוצה :  על  " השועלים "
 מה הטעם לייצר סיטקום כחול לבן אם הוא מתנער מכל אלמנט ישראלי ?  מה ההבדל בין הומור מטומטם קלאסי לסתם בדיחות ילדותיות ?  פז חסדאי צפה ב"השועלים ",  ועדיין מחפש תשובות
הבעיה הכי גדולה של  " השועלים ",  הסיטקום החדש שעלה אמש  ( ראשון )  ב-yes ,  היא השיבוץ שלה בערוץ yes קומדי .  ראוי היה שהסדרה הזו תופיע בערוץ הילדים לצד  " השמינייה "  ו"האנה מונטנה ",  וכך הציפיות ממנה יהיו למלא זמן מת של מתבגרים משועממים ולא לייצר קומדיה אמיתית או לספק את צורכיהם של חובבי טלוויזיה מנוסים ,  כאלו שכבר שבעים מקומדיות בנאליות ומכירים היטב את רזי הז'אנר .  מעולם לא נבהלנו מ"הומור מטומטם ",  כפי שמגדירים יוצרי  " שועלים "  את הסדרה ;  להיפך ,  רבים מאיתנו יודעים להעריך הומור מטומטם משובח ,  ועבורנו  " טיפשים בלי הפסקה "  הוא קלאסיקה קולנועית ו-וויל פארל הוא גאון הדור ,  אבל יש פער עצום בין  " הומור מטומטם "  לבין סתם הומור ילדותי .  
הסדרה מספרת את סיפורם של ארבעה עובדים ברשת  " fאנקייק "   ( מיכאל אלוני ,  דוד שאול ,  שלומי ברטונוב ויעל גרובגלס )  ,  שביום עובדים כמלצרים ובלילה יוצרים סרטוני אימה ליוטיוב .  לא ברור בני כמה הם  ( תיכוניסטים ?  סטודנטים ?  )  ,  לא ברור איפה הם גרים ,  והקשר בין האירועים למציאות מעומעם לחלוטין  ( פנקייק עולה עשרה שקלים כמדומני )  .  כל המשתתפים הם טיפשים ותמימים ,  כולם ילדותיים וחסרי מודעות עצמית ,  ואין אף דמות שניתן להזדהות עם הלך המחשבה שלה או להעריך את המקוריות שלה .  
לא ציפינו לטירוף של  " פילדלפיה זורחת ",  לא ציפינו לסרקאזם של  " רוק 30 ",  גם לא פיללנו לגאוניות של לארי דייויד ;  בסך הכל רצינו קומדיה ,  כזו שתגרום לנו לצחוק מפעם לפעם .  אפשר היה לפתור את פער הציפיות הזה עם שיבוץ של  " השועלים "  בערוץ נישה ,  אבל כנראה ש-yes השקיעו בה יותר מדי על מנת לקבור אותה אי שם בערוץ 46 ,  בין ניקולודיאון לדיסני ,  או שאולי הם חוששים שסצינות האימה עלולות להפחיד מדי חלק מהצופים הצעירים .  התוצאה הסופית ,  למרבה הצער ,  לא מוסיפה כבוד ל-yes קומדי ,  שבדרך כלל מנסה לכוון גבוה ,  אך כמו כל ערוצי הקומדיות מתקשה לשמור על רמה אחידה .
" השועלים "  דווקא מציעה חידוש מרענן ,  בוודאי בכל הנוגע לקומדיות ישראליות .  העיסוק בסרטי אימה מאפשר ליוצרים להתפרע ומייצר פוטנציאל לסצינות מפתיעות ,  כשז'אנר האימה  ( שמשום מה פורח פה לאחרונה )  מתלבש בול על היומרות של  " השועלים ".  הקטעים לא מפחידים מדי ,  כולם עם קריצה קומית ,  ובעיקר מאופיינים בתפאורת טראש משעשעת .  איברים נתלשים ,  עיניים נעקרות ,  הדם נשפך והקיא משפריץ לכל עבר ,  והסצינות האלה מייצרות את הרגעים הבודדים בהם  " השועלים "  סוטה מהבנאליה ומייצרת איזושהי אלטרנטיבה .  אך אלו מעטים מדי ולא מצליחים לחפות על כל שאר החוליים  הצחוקים המוקלטים ,  התגובות הצפויות והבדיחות העבשות .
 מה שבעיקר צורם זה הניחוח האמריקאי ,  שמורגש בכל נדבך בהפקה .  התפאורה הקלישאתית של הדיינר זורקת אותך לפרברי ניו ג'רזי ,  התלבושות הצהובות של העובדים קרובות יותר לסרטי תיכונים של ג'ון יוז מאשר לשיפודיות ברמת גן ,  המוצר המשווק הוא  " fאנקייק "   ( מה רע ב"fלאפל "?  )  ,  וגם השימוש בז'אנר האימה  ( עם כל הרצון הטוב )  עדיין מזוהה יותר עם התרבות האמריקאית ומשדר הכל מלבד ישראליות .  עצוב לגלות שכדי ליצור  " סיטקום רענן ומעודכן ",  כדברי היוצרים ,  חובה על הסדרה להתנער מכל מאפיין ישראלי .  מה הטעם בקומדיה ישראלית אם היא לא מאופיינת בהומור מקומי ,  לא מצליחה לגעת בכל המקומות הנכונים והמוכרים ולא גוררת הזדהות אותנטית ? 
אם  " השועלים "  בכל זאת תהפוך ללהיט בקרב בני הנוער ,  זה כנראה יהיה בעיקר בזכות יעל גרובלס  ( שמשחקת את אלי )  ,  הבלונדינית היפהפייה  ( ושוב ,  עם מראה מאוד לא ישראלי )  ,  עם עיניה הגדולות ,  אוזניה הבולטות והופעתה הקומית החיננית .  אותה ,  יש להודות ,  זה באמת בזבוז לקבור בערוץ הילדים .  עם חסרונם של כל השאר נוכל להסתדר בקלות .
 

טפשת נפוצה :  על  " השועלים "
 מה הטעם לייצר סיטקום כחול לבן אם הוא מתנער מכל אלמנט ישראלי ?  מה ההבדל בין הומור מטומטם קלאסי לסתם בדיחות ילדותיות ?  פז חסדאי צפה ב"השועלים ",  ועדיין מחפש תשובות

