מרווין לואיס מאמן העונה
מאמן סינסינטי צבר 20.5 קולות והקדים את שון פייטון ונורב טרנר .  פייר תומאס ישחק בניו אורלינס ,  טוד היפ בבולטימור
בשבוע שעבר הפסידו מרווין לואיס וסינסינטי בנגאלס לניו יורק ג'טס והודחו מהפלייאוף כבר בשלב הוויילד קארד ,  אבל ההגעה כשלעצמה הייתה מפתיעה דיה כדי להעניק ללואיס את תואר מאמן העונה ב-NFL .  עם מאזן 6:10 ,  הבנגאלס הוכתרו כאלופי ה-AFC צפון בפעם השניה בסך הכל מאז 1990  ( הספירה כוללת את ה-AFC מרכז ,  שהיו חלק ממנו עד 2001 )  .  לואיס זכה ב-20.5 מתוך 50 קולות העיתונאים שבחרו ,  לפני שון פייטון מניו אורלינס  ( 11.5 )  ונורב טרנר מסן דייגו  ( 9 )  .
 חדשות נוספות מהליגה ומליגת המכללות :  ג'ים האסלט יהיה מתאם ההגנה בוושינגטון ,  תחת מייק שנאהאן .  אין עדיין לו"ז לפגישה נוספת בין טום קייבל לאל דייויס ,  וכרגע מאמן אוקלנד לא יודע אם ימשיך בקבוצה .  דרק דולי יאמן את טנסי ויחליף במכללה את ליין קיפין שעזב לדרום קליפורניה .  
דו"ח פציעות למשחקי הפלייאוף :
 ניו אורלינס - אריזונה  ( 23:30 ,  METV )  :  הרץ האחורי של הסיינטס פייר תומאס צפוי לשחק וכמוהו מגן הפינה מלקולם ג'נקינס .  התופס אנקואן בולדין בסימן שאלה באריזונה .
 אינדיאנפוליס - בולטימור  ( 3:15 ,  ESPN ו-METV )  :  הטייט אנד טוד היפ ,  שנפצע במשחק בפוקסבורו ,  ישחק בבולטימור .  
מינסוטה - דאלאס  ( ראשון ,  20:00 ,  FOX )  :  הרץ האחורי של דאלאס מריון בארבר צפוי לשחק .  
סן דייגו - ניו יורק ג'טס  ( ראשון ,  23:40 ,  METV )  :  מייק סייפרס ,  הבועט המרחיק של הצ'ארג'רס הפצוע במפשעה ,  ייטול חלק במשחק .  

מרווין לואיס מאמן העונה
מאמן סינסינטי צבר 20.5 קולות והקדים את שון פייטון ונורב טרנר .  פייר תומאס ישחק בניו אורלינס ,  טוד היפ בבולטימור

