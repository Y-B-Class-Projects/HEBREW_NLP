משטרת איטליה הודיעה על חילוט נכסים של בנק דקסיה ובנק אוף אמריקה בסך 102 מיליון דולר
החילוט על רע חקירת חשדות כי הבנקים הונו רשויות מקומיות באיטליה בהשקעות בנגזרים
משטרת איטליה הודיעה על חילוט נכסים של בנק אוף אמריקה ושל החטיבה האיטלקית של הבנק הבלגי-צרפתי דקסיה בסך 73 מיליון יורו  ( 102 מיליון דולר )  על רקע חקירת חשדות הונאה נגד הבנקים .  לפי החשד ,  הבנקים הטעו את שלטונות מחוז אפוליה באיטליה לגבי היקף העמלות על השקעות שביצעו עבורם בשוק הנגזרים ,  ולא סיפקו להם מידע מלא לגבי מהות ההשקעה .  החקירה מתמקדת בהפסדים שספגה אפוליה בגין השקעה בנגזרים הקשורים להנפקת אג"ח מוניציפליות בסך 870 מיליון יורו שמכר המחוז בשנים 2003 ו-2004 .  לדברי התובע הכללי של העיר בארי ,  הבנקים הטעו את שלטונות המחוז לגבי היתרונות הכלכליים הטמונים בעסקה ,  והסתירו מהם את העמלות שגבו במסגרתה .  יתר על כן ,  נציגי מחוז אפוליה כלל לא דיברו אנגלית ,  והחוזים עם הבנקים לא תורגמו לאיטלקית .  שלטונות מחוז אפוליה ולמעלה מ-500 רשויות מקומיות אחרות באיטליה הפסידו 990 מיליון יורו עקב השקעות בנגזרים שביצעו ,  לפי נתוני הבנק המרכזי של איטליה .  בחודש אפריל ,  משרד התובע הכללי של מילאנו החרים נכסים בסך 620 מיליון דולר של ארבעה בנקים ,  בהם ubs ,  דויטשה בנק וג'י.פי מורגן צ'ייס ,  המליצו להעמיד לדין את הבנקים בגין הונאת עירית מילאנו ,  אשר הפסידה קרוב ל-300 מיליון יורו מהשקעות בנגזרים שביצעה באמצעות הבנקים .  דקסיה ,  אחד הבנקים האירופיים שנפגעו באופן הקשה ביותר עקב משבר האשראי ,  הוא החברה האם של דקסיה ישראל  ( לשעבר בנק אוצר השלטון המקומי )  .
 
משטרת איטליה הודיעה על חילוט נכסים של בנק דקסיה ובנק אוף אמריקה בסך 102 מיליון דולר
החילוט על רע חקירת חשדות כי הבנקים הונו רשויות מקומיות באיטליה בהשקעות בנגזרים

