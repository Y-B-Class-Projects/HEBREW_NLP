יזם ישראלי :  המחסור בתקציב מהמדען הראשי גורם לי לחוש בושה מול עמיתי האירופים
לשכת המדען : " לא ניתן לכנס את ועדות המדען למיניהן בלא גיבוי תקציבי "
 בחברות הסטארט אפ ממשיכים לסבול מהקפאת המענקים שאמורים היו להגיע אליהן מהמדען הראשי .  ד"ר זאב סמילנסקי ,  המייסד והמנהל הטכנולוגי של חברת הסטארטאפ הישראלית אמזה  ( emza visual sense )  ,  אומר כי הוא חש בושה אל מול עמיתיו האירופים ,  זאת לאחר ששישה חודשים עברו מאז פרויקט המו"פ המשותף ,  העוסק בעיר בטוחה ,  שבה רשת צפופה של גלאים מתריעה על אירועים חריגים כמו פיגוע ,  תאונה ,  תנועות חשודות וכו'.בתחילת חודש ספטמבר פורסם ב-themarker כי שבוע לאחר כניסתו של אבי חסון לתפקיד המדען הראשי במשרד התמ"ת ,  משרד המדען מושבת ואינו מחלק מענקי מחקר ופיתוח  ( מו"פ )  .  נראה ששום דבר בעניין הזה לא התקדם מאז .  חודשים חולפים .  עשרות ,  אם לא מאות חברות סטארט אפ ,  לא מצליחות לקבל מימון מהתוכניות השונות של המדען הראשי ." המים של המדען הראשי הגיעו לנו עד נפש הפעם ",  אומר סמילנסקי , " יזמנו פרויקט למאגד celtic  ( מאגד של חברות סלולר אירופיות )  ,  וזכינו באישור המאגד .  את האישור קיבלנו כקונסורציום הכולל 13 חברות מישראל ,  ספרד ,  טורקיה ,  ורומניה  בתחילת דצמבר 2009 .  את הבקשה הגשנו בפברואר השנה.הועדה היתה אמורה להתכנס במאי .  מאז התאריך נדחה ונדחה ,  וכיום תאריך ישיבת הועדה לא ידוע ". "כנראה אין להם תקציב ואיש לא מעדכן את החברות בסטטוס של הפרויקט .  כיוזמי הפרויקט ,  אני מתבייש לתקשר עם החברות האחרות מאירופה .  עברו שישה חודשים מתחילת הפרויקט ועדיין איננו יודעים אם נצא לדרך בכלל .  שלחתי מכתב ללשכת השר אבל איש לא טרח לענות ". בלשכת המדען הראשי ענו תגובה : " היקפי הביקושים מהשטח עולים באופן דרמתי על התקציב הקיים בכל מסלולי התמיכה של לשכת המדען הראשי .  הבקשות המוגשות הינן בהתאם לחוק ולהוראות המנכ"ל והעדר תקציב מספיק מונע מלשכת המדען הראשי לעמוד בדרישות החוק למתן תמיכה לפרויקטים ראויים .  יצויין כי בהתאם לחוק התקציב ,  לא ניתן לכנס את ועדות המדען למיניהן ,  כולל הועדה הדנה בעניין מאגד סלטיק ,  בלא גיבוי תקציבי .  ראשי משרד התמ"ת עומדים בקשר רציף מול נציגי משרד האוצר על מנת למצוא פתרון לבעיה ,  אנו בטוחים כי בסופו של דבר ימצא תקציב שיוכל לתת מענה לחלק מהבקשות ". 

יזם ישראלי :  המחסור בתקציב מהמדען הראשי גורם לי לחוש בושה מול עמיתי האירופים
לשכת המדען : " לא ניתן לכנס את ועדות המדען למיניהן בלא גיבוי תקציבי "
 
