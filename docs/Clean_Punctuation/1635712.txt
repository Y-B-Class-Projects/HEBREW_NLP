ונגר : " אני לא מתחרט על ההרכב שהצבתי "
 מאמן ארסנל ראה את ההרכב המשני שלו מודח מהגביע על ידי סטוק והסביר : " לא הייתה לי ברירה ".  נערכה הגרלת 1/8 הגמר
ארסנל סיימה היום  ( ראשון )  את דרכה בגביע האנגלי עם הפסד 1:3 לסטוק בסיבוב הרביעי ,  ובסיום נאלץ ארסן ונגר להסביר את בחירת ההרכב שלו למשחק ,  שכללה שורה של שחקנים צעירים וחסרי ניסיון ,  לצידו של סול קמפבל בן ה-35 שערך בכורה מחודשת במרכז ההגנה של התותחנים .
" המשחק הזה היה יותר פיזי מטכני ",  אמר ונגר אחרי ההפסד . " הם היו עדיפים מבחינה פיזית וזה היה פשוט מאוד .  כמה מהשחקנים שלנו צעירים מדי בשביל מאבקים כאלה ,  והיום ראינו מה החשיבות של שחקנים מנוסים לפעמים .  אני לא מתחרט על ההרכב שהצבתי ,  לא הייתה לי יותר מדי ברירה .  היו לנו עשר פציעות שונות ,  ולו"ז קשה מאוד בהמשך .  ועדיין ,  אם אנחנו מפסידים במצב כזה זו אשמתי ". 
הגרלת המשחקים של שמינית הגמר נערכה היום באנגליה ,  כאשר מחזיקת הגביע צ'לסי ,  שלא התקשתה להגיע ל-16 הגדולות ,  קיבלה בפעם השלישית ברציפות קבוצה מליגת הצ'מפיונשיפ  ( השנייה בחשיבותה )  ,  הפעם זאת קארדיף ועוד בסטמפורד ברידג' שבלונדון ,  לאחר שעברה את ווטפורד ופרסטון בשלבים הקודמים .
 מנצ'סטר סיטי ,  שגם דילגה לשלב הבא ,  תנסה להישמר מול סטוק סיטי ,  שהדיחה את ארסנל .  אסטון וילה ,  שתגלה באמצע השבוע את מי היא תפגוש בגמר גביע הליגה  ( מנצ'סטר יונייטד תארח בגומלין את הסיטי בדרבי ,  לאחר שהפסידה 2:1 במשחק הראשון )  ,  תחכה למנצחת במשחק החוזר בסיבוב הרביעי בין וולבס וקריסטל פאלאס מליגת המשנה .
 הקבוצה המפתיעה של המפעל ,  לידס יונייטד ,  שהדיחה את מנצ'סטר יונייטד בסיבוב השלישי ,  סיימה ב-2:2 עם טוטנהאם בסיבוב הרביעי בוויט הארט ליין .  אם היא תנצח במשחק החוזר באלנד רואד את הספרס היא תשחק בסיבוב הבא נגד בולטון ותמיר כהן .
 בקרב מסקרן של דרום אנגליה תארח סאות'המפטון ,  מליגת המשנה ,  את קבוצתו של אברהם גרנט ,  פורטסמות ,  שבינתיים עושה חיל בגביע .  נוטס קאונטי ,  הקבוצה היחידה מהליגה השנייה  ( הרביעית בחשיבותה )  שנמצאת עדיין במעגל המשחקים ,  תשחק נגד פולהאם ,  זאת אם תנצח ,  כמובן ,  במשחק החוזר את וויגאן ,  לאחר שהמשחק הראשון ביניהן הסתיים בתיקו 2:2 .
 
ונגר : " אני לא מתחרט על ההרכב שהצבתי "
 מאמן ארסנל ראה את ההרכב המשני שלו מודח מהגביע על ידי סטוק והסביר : " לא הייתה לי ברירה ".  נערכה הגרלת 1/8 הגמר

