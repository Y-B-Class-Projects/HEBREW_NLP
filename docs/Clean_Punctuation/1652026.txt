הנהג הישראלי חושב שהוא יודע הכל .  הוא לא 
 >  >  אחת הבעיות עם המלחמה בתאונות הדרכים היא החוכמולוגיה הישראלית :  מכיוון שכולם נוהגים בעצמם בכבישים ,  כולם משוכנעים שהם מומחים שיודעים כיצד יש למגר את תאונות הדרכים .  כך ,  הנהג הישראלי מרבה לזלזל במשטרת התנועה על שהיא אוכפת נהיגה במהירות מופרזת ,  ורואה בכך עדות לחדלונה - כאילו המשטרה אוכפת את העבירה שנמצאת מתחת לפנס ושהיא הכי קלה לאכיפה ,  אף שאינה גורמת לתאונות .  רק שהתפישה המושרשת הזאת של הנהג הישראלי היא מופרכת מיסודה .  כל המחקרים בעולם בתחום תאונות הדרכים מצביעים על מהירות מופרזת כאחד ממחוללי התאונות העיקריים .  לפי מחקרים ,  95% מהתאונות נובעות מהגורם האנושי - טעויות של נהגים .  טעות כזאת ,  שנעשית במהירות של 90 קמ"ש ,  אולי עוד ניתן יהיה להיחלץ ממנה .  ואולם אותה טעות במהירות של 140 קמ"ש ,  קרוב לוודאי שתיהפך לקטלנית .  לפיכך ,  המהירות הופכת טעות אנוש מסלחנית לקטלנית .  הראיה המובהקת ביותר לכך היא המספר הגבוה יחסית של הרוגי תאונות דרכים בכביש האיכותי ביותר בישראל - כביש 6 .  אף שהתשתיות בכביש הן מצוינות ,  מאז פתיחתו נהרגו בו 34 אנשים - כולם ,  להערכת משטרת התנועה ,  בשל נהיגה במהירות מופרזת שגורמת לאובדן שליטה על הרכב ,  מפעילה לחץ כבד על הצמיגים  ( הלא תקינים מלכתחילה )  ומביאה להתפוצצותם ,  או פשוט אינה מאפשרת היחלצות במקרה של תקלה כלשהי .  מאז שהתחילה משטרת התנועה לאכוף את הגבלת המהירות בכביש ,  מספר ההרוגים בו פחת מאוד . " צרפת הגיעה ל-8,000 הרוגים בשנה ,  כאשר הם זיהו שהתאונות נבעו בעיקר ממהירות מופרזת ",  מספר פרופ' דוד שנער ,  המדען הראשי של הרשות הלאומית לבטיחות בדרכים . " הם פתחו בקמפיין לאומי שהונהג בידי נשיא צרפת עצמו ,  ושכלל אכיפה ,  הצבת מצלמות מהירות בכל הכבישים המהירים ושיפור תשתיות - והצליחו בתוך כמה שנים להקטין את מספר ההרוגים ב-50% ".  בניגוד גמור לדעה הרווחת ,  המלחמה בתאונות דרכים אינה עניין לאינסטנקטים ולניסיון נלמד של נהגים .  המלחמה בתאונות דרכים היא עניין מקצועי ,  המתבסס על מחקרים ועל ניסיון שנצבר בקרב גורמים מקצועיים בכל העולם .  בדיוק לשם כך הוקמה הרשות הלאומית לבטיחות בדרכים ,  כאשר במרכזה אגף מחקר ,  העוסק הן באיסוף נתונים ומחקרים מהעולם והן בביצוע מחקרים ספציפיים בישראל .  בראש האגף עומד שנער ,  פסיכולוג ומומחה להנדסת אנוש ,  המתמחה כבר 35 שנה בחקר הגורמים האנושיים לתאונות דרכים . " המלחמה בתאונות הדרכים בישראל היא מסובכת ",  קובע שנער , " כי אין אצלנו גורם מוביל אחד בתאונות .  בצרפת זיהו את בעיית המהירות .  באוסטרליה זיהו וטיפלו בבעיית הנהיגה בשכרות .  אצלנו זה גם וגם ,  וגורמים רבים נוספים .  מכאן החשיבות הרבה של הרשות הלאומית לבטיחות בדרכים כגורם מרכזי שאוסף את כל הידע ,  מתאם את הפעילות של כל הגורמים בתחום ,  וגם דואג לחלוקת תקציבים לפי שיקולים מקצועיים בלבד ".  כך ,  הרשות הלאומית פיתחה לראשונה את הטיפול בנקודת התורפה הבולטת ביותר של ישראל בתחום התאונות - התאונות העירוניות .  בעוד שבכבישים הבין-עירוניים יש אכיפה של משטרת התנועה וטיפול במפגעים בטיחותיים על ידי מעצ ,  האחריות על הכבישים העירוניים נמצאת בידי הרשויות המקומיות בלבד - והן ,  בשל חוסר ידע ואולי גם חוסר אכפתיות ,  הזניחו לחלוטין את תשתית הבטיחות העירונית .  התוצאה - ישראל היא אחת השיאניות העולמיות בשיעור ההרוגים בקרב הולכי הרגל .  30% מכלל ההרוגים בתאונות הדרכים הם הולכי רגל ,  לעומת ממוצע של 15% במדינות oecd .  בשיעור ההרוגים בתאונות בקרב ילדים ישראל היא המובילה בעולם - 7% .  כדי לטפל בבעיה ,  הרשות מינתה מפקחי בטיחות עירוניים בערים השונות ,  והיא גם מסייעת לרשויות חלשות בתקציב של 200 מיליון שקל בשנה לטיפול במפגעי בטיחות שהמפקחים העירוניים מזהים .  כרגע נשקלת ברשות מדיניות של הגברת הבטיחות של מעברי חצייה - בדרך של רמזורים מהבהבים לפניהם ,  או הגבהת המעברים כך שהם יהפכו לפסי האטה .  זאת ,  בנוסף למדינות קבועה של הצבת פסי האטה ומעגלי תנועה - שני מהלכים שהוכחו כמורידים את מהירות הנסיעה בעיר . " בדקנו וגילינו ",  מספר שנער , " שיש מספר רב של ילדים ערבים הרוגים ,  רובם בתאונות חצר .  במגזר הערבי אין הפרדה ברורה בין הכביש לבין הבית ,  והחצר משמשת לעתים גם חנייה של המכונית או של המשאית שבה נוהג האב .  באמצעות הסברה ושיפור תשתיות הצלחנו למנוע כליל תאונות כאלה ב-2009 ".  הכביש כשדה קרב מחקר נוסף שעורכת כיום הרשות מתמקד בתוקפנות של הנהג הישראלי - המתייחס לכביש כאל שדה קרב .  מדד מקובל לתוקפנות בנהיגה הוא  " כמה זמן חולף עד שמצפצפים למכונית ,  שאינה נוסעת באור ירוק ".  המדד הזה בישראל הוא מהקצרים ביותר בעולם .  עם זאת ,  מחקרים של הרשות גילו כי יש הבדלים עצומים במידת התוקפנות של נהגים במקומות שונים במדינה  ( בת"א מצפצפים הרבה יותר מוקדם מאשר בב"ש )  ,  וכי ניתן להפחית את התוקפנות במידה ניכרת .  למשל ,  התברר כי הנטייה של נהגים לחצות את הצומת לאחר שהרמזור התחלף לאדום  ( "לגנוב את הרמזור ")  גוברת כשמופע הרמזור קצר מאוד .  עוד התברר כי שכאשר מתאמים את הרמזורים לגל ירוק - הנטייה לגנוב את הרמזור יורדת באופן חד . " המלחמה בתאונות הדרכים ",  אומר אבי נאור ,  שהקים את עמותת אור ירוק , " היא מלחמה רב-תחומית ,  שדורשת ידע ,  תיאום ותקציבים .  אין ספק שהרשות הלאומית לבטיחות בדרכים ,  כגוף המקצועי שמתאם את הפעילות ,  מגביר את הידע וגם מפקח ששיקולי התקציב יהיו מקצועיים ולא פוליטיים ,  היא המפתח להצלחה בהפחתת תאונות הדרכים ".  הבעיה היא שלהשקפה המקצועית של נאור אין מספיק שותפים - וכעת גם משרד האוצר וגם משרד החבורה עושים יד אחת כדי להחליש את הרשות ובכך לסכן את ההישג החשוב של הפחתת מספר תאונות הדרכים ב-2009 .
 
הנהג הישראלי חושב שהוא יודע הכל .  הוא לא 
nan
