פסגות :  150 מיליון שקל הם עונש הולם ? 
העסקה של מכירת בית ההשקעות פסגות ,  כמו גם הנסיבות שבהן הסתיימה עיסקה זו ,  אינן עוד מאותן עסקאות רגילות של העברת בעלות בחברה עסקית מיד אחת לאחרת .  מדובר בבית ההשקעות הגדול ביותר בישראל ,  המנהל נכסי ציבור בהיקף של 140 מיליארד שקל .  אולם מעבר לכך היתה זו עיסקה יוצאת דופן במובן זה שהתנאים להעברת הבעלות גובשו בד בבד עם פרקליטות המדינה והרשות לניירות ערך .  
כמעט כל נכסי הציבור בישראל מנוהלים בידי שלוש חטיבות מרכזיות :  הבנקים ,  חברות הביטוח והארגונים הפועלים בשוק ההון .  
עד לשלב שבו יושמו המלצות ועדת בכר מרכז הכובד והשליטה היו בידי הבנקים .  מיום שיושמו ההמלצות ועדת בכר ,  חלק גדול מנכסי הציבור הועבר לניהול ולשליטה בפועל של חברות פרטיות .  החברות בשוק ההון פועלות במגוון אופנים :  ניהול קרנות נאמנות ,  ניהול תיקי השקעה ,  תעודות סל ,  ניהול קרנות פנסיה ,  ניהול קופות גמל - כל הכספים האלה הם ,  בפועל ,  חסכונות של הציבור .  
חברת פסגות המריאה לראש רשימת בתי ההשקעות הגדולים בישראל .  מה שהפתיע וייחד אותה היה טמון בכך שהמנכ"ל שלה ,  רועי ורמוס ,  היה אדם צעיר שטרם הגיע לגיל 40 .  בשלב מסוים הודלפו לעיתונות ידיעות כאילו הנהלת פסגות השפיעה על שוק ההון ועל ערכי ניירות הערך הסחירים במכוון ובניגוד לכללי התנועה של שוק חופשי .  קשה להעריך אם אכן היה יסוד לשמועות אלה ועד כמה הן היו מדויקות .  היה ברור שהתנהלה חקירה בנושא על ידי הרשויות המוסמכות .
 יש להבין שהאמון שהציבור נותן באותם גורמים המנהלים את כספו ואת חסכונותיו הוא בעצם היסוד להתנהלות תקינה ונורמלית של שוק ההון .  היעדר אמון יכול להרוס את המוסדות הפיננסיים הגדולים ביותר ויש די אירועים היסטוריים המוכיחים זאת .  משום כך אפשר להבין את הרגישות הגבוהה שגם הציבור וגם הרשויות המפקחות מייחסים להתנהלות אמינה ואחראית של נכסי הציבור .  
פעם נתן הציבור אמון רב מערכת הבנקאית ,  כמעט ללא סייג .  אלא ששני משברים חמורים שינו את עמדת הציבור :  משבר מניות הבנקים בתחילת שנות ה ? 80 ,  ומשבר האשראי הבנקאי בתחילת שנות ה ? 90 .  
שני משברים אלו עירערו במידה רבה את אמון הציבור במערכת הבנקאית וייתכן שהם היו התשתית להמלצות ועדת בכר ,  שהוציאה חלק גדול מהשליטה בנכסי הציבור מידי הבנקים .  כך או כך ,  בכל מוסד המנהל את כספי הציבור אמון הציבור באותו מוסד הוא נכסו החשוב ביותר .
 בתום החקירה ובמסגרת רכישת פסגות ,  הוחלט להטיל על פסגות קנס בסך 150 מיליון שקלים .  יש להניח ששום חברה לא היתה מוכנה להגיע להסדר של תשלום קנס כה גבוה ,  אם היא לא היתה סבורה שזה עדיף לה על פני התייצבות בפני הליכי חקירה ומשפט .  בכך הבטיחה פסגות את הפסקת ההליכים הפליליים נגדה ,  והבטיחה את חוסנה עבור המשקיעים החדשים .  
עם זאת ,  חשוב לציין כי ברמה האישית ,  החקירות נגד המנהלים שלה יימשכו .  
לכן במסגרת ההסדר פרשו המנהלים מעמדות הניהול ובדרך זו נותקה החקירה שלהם מהמשך ניהול ענייני החברה .  זו פעולה מתבקשת כדי לנתק את החברה מהחשדות הקשורים במנהלים שלה .  לא נותר אלא לקוות כי תשלום הקנס ייעשה בדרך המבטיחה כי נכסי הציבור המנוהלים בידי החברה לא ייפגעו במאום .
 
פסגות :  150 מיליון שקל הם עונש הולם ? 
nan
