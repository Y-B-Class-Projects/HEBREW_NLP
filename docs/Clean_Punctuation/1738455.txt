 7 כללים לניהול חדשנות בארגון
קריאת תיגר על המודל החשיבתי המקובע של התעשייה שלכם היא רק כלל אחד מבין שבעה שיסייעו לכם להפיק ערך רב יותר מפעילויות החברה באווירה העסקית המשתנה של ימינו
 >  >  מה משותף לפדרל אקספרס ,  ויאגרה ,  סטארבקס ,  פוסט-איט ,  גוגל ,  יוטיוב ,  הום דיפו ,  טויוטה פריוס ואי-ביי ?  במבט ראשון נראה כי למותגים מצליחים אין תעשיות ,  בסיסי לקוחות ,  או מאפיינים משותפים ברורים אחרים ,  ואולם במבט מעמיק יותר ניתן לראות שכולן קראו תיגר על מודלים מנטליים שהיו קיימים בתעשיות שלהן ,  והצליחו לשנותם .  1 קריאת תיגר קריאת תיגר על המודל החשיבתי של התעשייה שלכם היא תנאי הכרחי לכל חדשנות פורצת דרך ,  והיא הכלל הראשון שלנו לחשיבה מחדש על חדשנות בעולם שלא מפסיק להשתנות .  יתרה מזאת ,  ככל שהמותג המדובר מצליח יותר ,  כך קשה יותר למנהליו לחדש .  לפיכך אין זה מפתיע שהמשקאות הקלים הדיאטטיים ונטולי הקפאין לא הומצאו על ידי קוקה קולה או פפסי ;  שמחשבי המיני והמיקרו לא הומצאו על ידי ענקית המחשוב יבמ ;  ושסוויס ווטשמייקרס או טיימקס לא היו אלה שהמציאו את השעון הדיגיטלי .  מנהלים יכולים לנקוט כמה גישות לקריאת תיגר בפני המודלים המנטליים הדומיננטיים בענפיהם ,  אך הצעד הראשון הוא הערכת המידה שבה המודלים הנוכחיים של הניהול ושל התעשייה הולמים את השינויים באווירה העסקית .  שאלו את עצמכם האם כדאי לכם לקרוא תיגר בפני המודלים המנטליים שלכם ?  2 אימוץ פילוסופיה של חדשנות פתוחה מה גרם למהפך המוצלח של פרוקטר אנד גמבל מאז 2001 ולהצלחה הפנומנלית של אינוסנטיב ?  המפתח לשני סיפורי הצלחה אלה הוא הכלל השני שלנו לחשיבה מחדש על חדשנות :  אימוץ פילוסופיה של חדשנות פתוחה .  ב-2001 ,  כאשר איי ג'י לאפלי מונה למנכ"ל p & g ,  הוא הבין שקבוצת המחקר והפיתוח בחברה ,  המונה 9,000 איש ,  אינה יכולה לייצר מספיק מוצרים חדשים כדי לעמוד בציפיות של וול סטריט .  הוא הבין גם שברחבי העולם נמצאו עשרות אלפי ממציאים שיכולים לפתח מוצרים עבור החברה שלו .  כיעד גמיש ,  הוא ציין שעד סוף העשור ,  50% מכלל המוצרים של p & g יפותחו בידי אנשים מבחוץ .  יעד זה הושג כבר לפני כמה שנים .  אינוסנטיב ,  כאי-ביי של החדשנות ,  מאפשרת חדשנות פתוחה עם יותר מ-180 אלף פותרים מומחים מכל רחבי העולם שפועלים בסביבת שוק מקוון ונותנים מענה לאתגרים ולבעיות של מספר רב של חברות .  הישגיה של אינוסנטיב מרשימים למדי :  פתרון של יותר מ-40% מהבעיות שהועלו לאתר על ידי חברות וארגונים .  יותר ויותר ארגונים משתמשים בחדשנות הפתוחה ,  ועליה להיות מרכיב מפתח בכל ניסיון לחשיבה מחדש לגבי הגישה לחדשנות .  האם אתם מיישמים חדשנות פתוחה ?  3 היצירה ההדדית מושג נוסף שקשור לחדשנות פתוחה הוא ה"כלל "  המוכר של רתימת הלקוחות ,  והלקוחות הפוטנציאליים שלכם ליצירה הדדית של העיצוב ,  הייצור והשיווק של המוצרים והשירותים שלכם .  יותר ויותר צרכנים מתעניינים ביצירה הדדית .  קחו לדוגמה את ההצלחה האדירה של ideastorm של דל או יוזמות אחרות שהצליחו לייצר פלטפורמות המוניות להתאמה עצמית של מוצרים .  אפשר להבחין במגמת הפנייה לעבר תוכן שיוצרים המשתמשים כדוגמת תחרות הפרסומות של דוריטוס בסופר בול .  כחלק מהתפשטות הרשתות החברתיות באינטנרט נעשה שימוש ברתימת מעורבות הלקוחות בחדשנות ,  בעיצוב ובשיווק מוצרים ושירותים .  עוד דוגמה היא ההשקה של הדגם החדש של פורד פיאסטה .  ההשקה התמקדה סביב 100  " סוכנים "  נבחרים שקיבלו מכונית בחינם לשישה חודשים ,  אשר בתמורה התחייבו לתקשר לעולם את חוויית השימוש שלהם במכונית .  בעוד האמון והביטחון שנותנים הצרכנים בחברות פוחת והולך ,  גדלה והולכת הסתמכות על רשתות חברתיות ועל המלצות הצרכנים ,  כמו גם השימוש הנבון שעושות החברות במדיה החברתית כפי שבא לידי ביטוי היטב בקמפיין המצליח של ברק אובמה לנשיאות .  האם אתם רותמים לצידכם את הלקוחות הקיימים ,  ואת הלקוחות הפוטנציאליים שלכם ,  כשותפים הדדיים ליצירה ?  4 הטמעת רשתות בבניית כוכבי החדשנות בארגון שלכם ובאימוץ חדשנות פתוחה ,  האם אתם מנצלים לטובתכם כישרונות ומשאבים אדירים ומגוונים מרחבי העולם ,  שלעתים קרובות הם זולים יותר וטובים יותר מהמשאבים בשוק המקומי שלכם ?  קחו לדוגמה את התפקיד של שיוך והטמעת הרשתות בחברות כמו לי אנד פאנג ובואינג .  לי אנד פאנג כלל אינה מחזיקה במתקני ייצור .  אולם על ידי שיוך של 10 אלף מפעלים ביותר מ-40 מדינות היא מסוגלת לעצב ,  לייצר ולספק מוצרים באיכות הגבוהה ביותר ובמחיר משתלם .  בדומה ,  בואינג מטמיעה מרכיבים המיוצרים על ידי אלפי ספקים במספר רב של מדינות .  שינוי המיקוד מיכולות הליבה של החברה אל רשת משויכת ,  כדי להתחבר לכישרונות ולמשאבים ברחבי העולם הוא מפתח הן ליכולת שלכם להמציא מחדש את מנוע החדשנות שלכם ,  והן לשיפור יעילות ההנהלה שלכם בכלכלה מרושתת .  בכלכלה שבה התחרות היא של רשתות מול רשתות ,  צריכים מאמצי החדשנות להתמקד בסביבה המורחבת ולא רק במוצרים ובשירותים של חברה אחת ובתהליכים הפנימיים שלה .  החשיבות של השגת כישרונות מגוונים ויצירת קשרים ביניהם ניכרת בבירור בממצאים של אינוסנטיב :  ככל שהדיסציפלינה של פותר הבעיה רחוקה מזו של הבעיה עצמה ,  עולים סיכויי ההצלחה .  יתרה מכך ,  לאור ההיקף הבינלאומי של הרשתות ,  ניתן לנצל את הפרשי הזמן בין מדינות שונות בעולם כדי לפעול 24 שעות ביממה ,  דבר שלמרות היותו מסובך לביצוע עשוי לספק יתרונות אדירים .  האם אתם מנצלים לטובתכם כשרונות ומשאבים מרחבי העולם ?  5 פתרונות הוליסטיים בין אם החדשנות שלכם מיועדת לעיצוב מוצרים או שירותים חדשים ,  למיצוב ,  לתמחור ,  לפרסום ,  להפצה או לאסטרטגיות שיווקיות ,  חשוב לזכור שעל אף שכל מותג בחברה שמחזיקה במגוון מותגים מנוהל בפני עצמו על ידי החברה ,  הדבר אינו מעניין בהכרח את הלקוחות .  יותר ויותר לקוחות מחפשים פתרונות הוליסטיים - מוצרים ושירותים משולבים שכוללים את מודל התמחור ,  חוויית לקוח וזיהוי מותג כוללת שממוקדת בצרכים המתפתחים וברצונות של הלקוחות .  מאיו קליניק משתמשת בגישה הוליסטית במקום בטיפול נקודתי באיברי גוף כפי שמקובל ברפואה המערבית .  המפתח להצלחתו של פתרון הוליסטי הוא עיצוב המערכת הנדרשת ,  כך שתכלול לא רק הצעות למוצרים ולשירותים ,  אלא גם חוויית לקוח ומודלים לניהול העסקים .  ניתן להמחיש זאת על ידי הצלחת האייפוד והאייטונס של אפל ששינו את פני תעשיית המוסיקה .  האם מאמצי החדשנות שלכם מספקים פתרון וחוויה הוליסטיים ?  6 מנועי חדשנות מתוך החשיבות המכרעת של יצירתיות וחדשנות באווירה עסקית מורכבת ,  משתנה וחסרת ודאות ,  עולה מערכת של עקרונות שתתרום למאמצי חדשנות מוצלחים .  בידקו אם אתם פועלים לפי עקרונות מנועי החדשנות המוצלחים כפי שהם משתקפים בשאלות ההמחשה הבאות :  האם יש לכם יעדים גמישים שלא ניתן להשיגם בעזרת הגישות הנוכחיות ?  האם תהליך קבלת החלטות החדשנות שלכם מסוגל  " להרוג "  במהירות מפסידים פוטנציאליים ולדרג במהירות את הזוכים ?  האם תהליך החדשנות שלכם מהיר מספיק ומאפשר מעבר מרעיון למזומן בתוך שלושה או שישה חודשים ?  האחרון אפשרי רק אם אתם משתפים את הלקוחות שלכם ומפתחים אחרים בתהליך כשותפים בפיתוח .  האם יש לכם מדדים מתאימים להערכת ביצועי מנוע החדשנות שלכם ?  האם התהליך שלכם בנוי לטפל בצרכים המשתנים של הלקוחות והלקוחות הפוטנציאליים שלכם ושל השותפים החשובים שלכם - ספקים ומפיצים ?  האם התהליך שלכם מטפל בצרכים האמיתיים של החברה כגון מקורות אנרגיה חלופיים ,  מים ,  בריאות וסביבה נקייה ,  ומתמקד לא רק ביעדי העסק שלכם ובצרכים המשתנים של הלקוחות ,  אלא גם ביצירת השפעה חיובית אמיתית על חיינו ?  7 תמיכה ארגונית בחדשנות שעה שכללים אלה לחשיבה מחדש על מנוע החדשנות שלכם הם בגדר חובה ,  המפתח ליישום מצליח שלהם הוא יצירת תרבות ארגונית שמעודדת חדשנות .  האם החברה שלכם פועלת לפי הפילוסופיה של 3m שקובעת : " לעשות כל דבר שמפר את הסטטוס קוו ,  משנה את חוקי המשחק ומגדיל את הערך ללקוחות שלנו ,  ולכן מספק יתרון תחרותי חדשני ורב עוצמה שמולו יתקשו המתחרים להתמודד ?  "  אם לא ,  אתם חייבים להתחיל בבחינת מרכיבי המפתח להצלחה על ידי מענה לשאלות אלה :  האם אתם מסוגלים לגייס ,  לטפח ולשמור על הכשרונות היצירתיים שלהם אתם זקוקים ?  האם אתם מעודדים את העובדים שלכם לחקור וליזום רעיונות חדשים ללא קשיים ביורוקרטים ?  האם אתם מעודדים למידה מכישלון או שהעובדים שלכם חוששים מדי מפני כישלון ?  האם אתם עוסקים בניסויים תמידיים ?  אם התשובה לאחת משאלות בסיסיות אלה היא  " לא ",  הצעד הראשון שלכם צריך להיות להמציא מחדש את הערכים ואת התרבות הארגונית שלכם .  במאמר קצר זה הצענו שאלות המבוססות על שבעת הכללים לחשיבה מחדש על מנוע החדשנות שלכם . " כללים "  אלה שלובים ביניהם וצריכים להנחות את היצירה של מנוע חדשנות יעיל .  הצעד הראשון בחשיבה מחדש על החדשנות שלכם הוא להגדיר את המודל המנטלי שעומד מאחורי מאמצי החדשנות שלכם ולקרוא תיגר עליו כדי לוודא שהוא מאפשר לכם לנצל את ההזדמנויות הנובעות מהשינויים באווירה העסקית .  בראש ובראשונה דרוש אומץ כדי לשנות את ההרגלים שלכם וליזום את הניסויים הנחוצים .  - הכותב הוא פרופ' לשיווק בבית הספר למינהל עסקים וורטון ,  באוניברסיטת פנסילבניה ,  ויו"ר הוועדה האקדמית במרכז הבינתחומי בהרצליה - הסוגיה :  איך ניתן לשמור על חשיבה חדשנית בעולם שלא מפסיק להתחדש ?  הפתרון :  לשנן שבעה כללים שיעזרו הדרך :  בין הכללים :  קריאת תיגר על החשיבה המקובלת בתעשייה ,  התמקדות במודל הוליסטי ואימוץ קוד פתוח על ידי רתימת הלקוחות

 7 כללים לניהול חדשנות בארגון
קריאת תיגר על המודל החשיבתי המקובע של התעשייה שלכם היא רק כלל אחד מבין שבעה שיסייעו לכם להפיק ערך רב יותר מפעילויות החברה באווירה העסקית המשתנה של ימינו

