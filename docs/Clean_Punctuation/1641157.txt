וול סטריט :  מדד הדאו ג'ונס נפל ב-1%
לראשונה זה 3 חודשים - מדד דאו ג'ונס נסגר מתחת ל-10,000 נקודות .  התשואה על האג"ח הממשלתיות בארה"ב זינקה ל-3.59% ;  קומברס ירדה ב-5%
בורסות וול סטריט ,  אשר השלימו בשבוע שעבר שבוע רביעי ברציפות של ירידות ,  המשיכו במגמה השלילית על רקע המשך חששות סביב משבר החוב של מדינות דרום אירופה .  מדד דאו ג'ונס נסגר מתחת לרמה של 10,000 נקודות בראשונה זה שלושה חודשים .  מניות הפיננסים הובילו את הירידות .  
מדד דאו גונס ירד ב-1% לרמה של 9,908 - סגירה ראשונה מתחת לרמה של 10,000 נקודות מאז ה-9 בנובמבר ;  מדד S & P 500 איבד 0.9% לרמה של 1,056 נקודות ;  מדד נאסד"ק ירד ב-0.7% לרמה של 2,126 נקודות .  שוק האג"ח הממשלתיות האמריקאיות רשם ירידות ,  והתשואה על האג"ח ל-10 שנים עלתה ב-0.05% לרמה של 3.59% .  
מניות הפיננסים הובילו את הירידות היום בוול סטריט .  בנק אוף אמריקה ,  הבנק הגדול בארה"ב ,  וחברת כרטיסי האשראי אמריקן אקספרס הובילו את הירידות במגזר .  
בקרב המניות הישראליות בוול סטריט,נס טכנולוגיות זכתה בחוזה מיקור חוץ בהיקף של 42 מיליון שקל ,  של משרד לקליטת העלייה .  החוזה הינו לחמש שנים וכולל אופציה להארכה לתקופה של עד חמש שנים נוספות .  נס זכתה בחוזה במכרז פומבי שפורסם ע"י המשרד .  
שבועות אחרי שנודע כי בכוונת קומברס לפטר מאות עובדים ,  העניק לכך מנכ"ל החברה אנדריי דהן ,  חותמת רשמית .  במכתב ששלח לעובדי החברה ,  אשר צורף לדיווחים הכספיים שהגישה החברה לרשות ני"ע בארה"ב  ( SEC )  בשבוע שעבר ,  דהן כתב כי בכוונת החברה לפטר כ-5% מעובדי החברה ,  המונה כ-4,500 איש .  בשעות האחרונות הוזמנו עובדי קומברס הצפויים להיות מפוטרים ברחבי העולם ,  לשימוע לפני הפיטורים .  גם בישראל הוזמנו העובדים לשימוע ,  כאשר ההערכה היא כי בישראל יפוטרו עשרות עובדים .
 
וול סטריט :  מדד הדאו ג'ונס נפל ב-1%
לראשונה זה 3 חודשים - מדד דאו ג'ונס נסגר מתחת ל-10,000 נקודות .  התשואה על האג"ח הממשלתיות בארה"ב זינקה ל-3.59% ;  קומברס ירדה ב-5%

