העלאה ?  במוטיבציה ! 
כיצד להניע עובדים בתקופה בה המשאבים מצומצמים ?  מסתבר שצריך להבין מה עובדים רוצים ושניתן ליישם זאת גם בתקופות של הידוק חגורה
מוטיבציה  ( הנעה )  היא כוח - דחף ,  הנוצר כאשר צרכים גופניים ,  נפשיים או חברתיים תובעים את סיפוקם .  רמת המוטיבציה מוזנת משיקולי כדאיות ותועלת של העובד ומצויה בקשר חיובי עם המענה על צרכיו .  ברמות הנעה גבוהות  העובד נרתם לשליחות הארגונית ,  באמצעות חיבור בין מטרותיו למטרות הארגון .
 מאידך ,  מוטיבציה נמוכה ,  פוגעת באופן באיכות ובתפוקת העבודה ועלולה להביא לשחיקה .  לגבי העובד ,  שחיקה עלולה להתפשט גם לתחומים אחרים בחייו ,  ולפגוע בחיוניותו בשעות המשפחה והפנאי שלו .  לאור פגיעה פוטנציאלית זו בחוסן האישי והארגוני ,  מנהלים רבים מכוונים להשקעה בהנעת עובדים ככלי ניהולי ראשון במעלה להשגת תוצאות ארגוניות רצויות .
 מחקר אורך בן 50 שנה ,  מעידן התעשייה ועד להייטק ,  בארגונים שונים  ( ע"י  ( 1999 Kovach מציג נתונים מעניינים על פער בתפיסה שבין מנהלים לעובדים ,  לגבי מה מניע את העובדים .  מנהלים נוטים לדרג שכר ,  קידום וביטחון תעסוקתי כגורמים המרכזיים להנעה ,  בעוד שעובדים מדווחים שנושאים אלה אכן חשובים ,  אך רק אחרי גורמי הנעה כגון עניין ,  שייכות ארגונית והערכה לגבי ביצועיהם ותרומתם  ( בסדר זה )  .
 מחקר דומה שנערך בארץ לפני שנים ספורות מצא ממצאים דומים ,  תוך הבדלים קלים הנובעים מענף התעסוקה הספציפי וכמובן שיתכנו משתנים נוספים .  למשל Kovach עצמו מצא הבדל בין גברים לנשים במחקר ,  שמראה כי עבור נשים שייכות היא במקום הראשון ועניין במקום השני ,  בעוד שלגברים עניין במקום הראשון ושייכות אחריו .  כפי שעולה ממחקרים שיווקיים ,  הצרכים של עובדים בכלל מושפעים מעולם הערכים שלהם ,  וסגנון חייהם .  
כך או כך ,  המיקוד החשוב ביותר בממצאים אלו ,  הנו הפער בתפיסה שבין מנהלים לעובדים ,  לגבי מה מניע עובדים .  שכן מי שאמון על ההנעה זה המנהל ,  אולם אם הוא לא מבין מה מניע את עובדיו ,  הוא יתקשה להניעם .  ובפרט אם הוא תולה את כוח הנעתו בגורמים תלויי כסף ,  בתקופה ,  בה המשאבים הארגוניים מצומצמים .  
לאור זאת ,  חשוב לדעת כי שלושת גורמי ההנעה שהעובדים מציינים ,  כחשובים להם ביותר בדירוג  עניין ,  השתייכות והערכה ,  הם גורמים שמנהלים יכולים להעניקם גם ללא עלויות לארגון .
 להלן מספר מיומנויות מנהיגות שמנהלים יכולים לסגל בכדי לתת מענה לעובדים בשלושת גורמי ההנעה החשובים להם  עניין השתייכות והערכה
עד כמה אתם מוודאים כי העובד שלכם מאותגר ונתרם מעבודתו ברמה האינטלקטואלית ?  או שמה הוא כבר עושה את אותו הדבר לאורך זמן ונתון בסכנת שחיקה ? 
 דוגמא לכלים למניעת שחיקה והגברת מוטיבציה ברמת העניין - שיתוף בתמונה הרחבה ורתימה לחזון הארגוני ,  פעולות העשרה ,  ניהול פורום מקצועי ,  למידת עמיתים ,  ישיבות הצוות כפורום למידה והפקת לקחים ,  שותפות בתהליכי קבלת החלטות וכלים לסיעור מוחות יצירתי ,  האצלת סמכויות והעשרת תפקיד  ( במידה ואין עומסי יתר ביחידה )  .
 עד כמה העובדים שלכם מרגישים שייכות וגאוות יחידה ?  או שהם רק באים לשם הפרנסה ?  
כלים למניעת שחיקה בשל חוסר שייכות חברתית - יצירת אווירת שותפות בישיבות צוות ומקום לשיח מעבר לעדכונים גרידא ,  תהליכי קבלת החלטות שיתופיים ,  פעילויות גיבוש ופיתוח צוות  ( ניתן גם פנים ארגוני ,  לחיסכון במשאבים )  ,  טיפוח המשאב האנושי ,  אכפתיות בין אישית ,  פרסום סיפורי הצלחה ושביעות רצון ,  הבהרה כיצד העבודה של הפרט מתקשרת למטרות הארגון ותורמת לשליחות הארגונית .
 ההערכה העצמית של העובד מבוססת במידה רבה על הערכתו בארגון .  ולכן במידה ולא יקבל הערכה מסודרת ,  הוא יבנה לעצמו תמונת מציאות מחזקת ערך עצמי .  ועלול להיות בבועה לא מציאותית ,  או לחליפין ,  אם הוא אכן עושה עבודה טובה ,  הוא עלול להישחק בשל חוסר הערכה .  כלים להפוך את הערכת העובדים השנתית מטופסולוגיה לכלי ניהולי מיטבי :
 א .  על המנהל לבדוק את עצמו ולשפר מיומנויות מתן משוב בדגש על גישה חיובית והימנעות משיפוטיות והאשמה לשם יצירת פתיחות העובד לצמיחה מהמשוב .  
ב .  צרו תשתית להערכה בלתי פורמאלית שוטפת במדיניות דלת פתוחה של התייעצויות ולמידה מתמדת ,  כך שהעובד לא יהיה מופתע בשיחת ההערכה .  פרגנו לעובדים על מאמציהם ,  גם כאשר הם רק בכיוון ,  כדי שיהיה להם הדלק ,  להמשיך כך עד להשגת התוצאה הרצויה .
 ג .  את שיחות ההערכה חשוב לנהל בצורה מקצועית ,  עם הכנה מראש ובכובד ראש .  בשיחה יש לשים דגש גם על המשימה וגם על העובד ,  לראות מה התמיכה שהוא צריך בכדי לעמוד ביעדיו ולוודא שהיעדים ברורים ומוגדרים לו באופן שיקל על יצור הצלחה  ( לוחות זמנים ברורים לביצוע ,  יעדים מוגדרים באופן שאינו משתמע לשתי פנים ,  ואבני דרך שיסייעו עמידה ביעדים )  .  
ד .  מומלץ להוות דוגמא ניהולית אישית באמצעות בקשת משוב מהעובדים אחת לתקופה לגבי הדברים שמאפשרים להם להיות במיטבים ומה עוד נחוץ להם מכם המנהל שלהם ,  בכדי לעמוד ביעדים .
 
העלאה ?  במוטיבציה ! 
כיצד להניע עובדים בתקופה בה המשאבים מצומצמים ?  מסתבר שצריך להבין מה עובדים רוצים ושניתן ליישם זאת גם בתקופות של הידוק חגורה

