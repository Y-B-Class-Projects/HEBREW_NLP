סופית :  מזוז לא יכריע בתיק נגד ליברמן
התנועה לאיכות השלטון פנתה ליועץ המשפטי לממשלה כדי לברר מדוע הוא משתהה בקבלת הכרעה בנוגע להעמדתו לדין של שר החוץ .  עוזרו של מזוז השיב : " מדובר בתיק מורכב במיוחד "
 עו"ד רז נזרי ,  עוזרו הבכיר של היועץ המשפטי לממשלה מני מזוז ,  הודיע היום  ( רביעי )  לתנועה לאיכות השלטון באופן סופי ,  כי מזוז לא יטפל טרם סיום תפקידו בנושא העמדתו לדין של שר החוץ אביגדור ליברמן .  במכתב שהועבר לנציגת התנועה לאיכות השלטון ,  דחה עו"ד נזרי את טענת הסחבת בעניין וציין כי  " תיק החקירה העומד כיום על הפרק נפתח במחצית שנת 2006 ,  ומתמקד בחשדות הנוגעים לחומרים חדשים שהתקבלו באותה עת ,  לרבות חומרים שנתפסו ונתקבלו בשנתיים האחרונות ". 
עוד ציין עוזרו של מזוז ,  כי  " כבר בחודש אוגוסט 2008 נמסרה הודעה לבא כוחו של השר ליברמן על החלטת היועץ המשפטי לממשלה לגנוז את תיק החקירה נגדו בכל הנוגע לחלק מהחשדות ,  בעיקר אלה שעניינם עבירות על חוק מימון מפלגות ועבירות תאגיד במפלגת ישראל ביתנו - אשר היו בבסיס תיק החקירה הראשון שנפתח בסוף שנת 2000 ".  
עוד טען עו"ד נזרי כי  " כפי שנמסר על ידינו לא פעם בעבר ,  המדובר בתיק מורכב במיוחד ,  אשר החקירה בעניינו היתה מסועפת ,  הצריכה חיקורי דין רבים והתפרסה על פני מספר ארצות .  במהלך החודשים האחרונים ,  ולאחר קבלת חומר החקירה וסיכום המשטרה בראשית אוגוסט 2009 ,  עסקה המחלקה הכלכלית בפרקליטות המדינה באופן אינטנסיבי בבחינת חומרי החקירה ובהכנת חוות דעת משפטיות בנוגע אליהם .  לפני כחודשיים הועברו על ידי המחלקה הכלכלית שני מסמכים - סיכום ביניים של עיקר הראיות בתיק וחוות דעת משפטית הנוגעת לאחת מן הסוגיות המשפטיות בתיק ". 
בסיכום הדברים מציין נזרי כי  " מירב המאמצים על ידי כל העושים במלאכה לקדם את הטיפול בתיק ולהגיע לכדי גיבוש החלטה במועד קרוב ככל הניתן ,  טרם הושלמה בדיקת כל חומר הראיות בתיק ,  כנדרש ,  וממילא גם טרם הושלמו כל הליכי הבחינה של הסוגיות השונות הטעונות הכרעה לשם קבלת החלטה .  התוצאה היא אפוא ,  כי למרות המאמצים והעבודה האינטנסיבית של כל הנוגעים בדבר ,  ההליכים בתיק זה טרם הבשילו לשלב של קבלת החלטה על ידי היועץ המשפטי לממשלה ". 

סופית :  מזוז לא יכריע בתיק נגד ליברמן
התנועה לאיכות השלטון פנתה ליועץ המשפטי לממשלה כדי לברר מדוע הוא משתהה בקבלת הכרעה בנוגע להעמדתו לדין של שר החוץ .  עוזרו של מזוז השיב : " מדובר בתיק מורכב במיוחד "
 
