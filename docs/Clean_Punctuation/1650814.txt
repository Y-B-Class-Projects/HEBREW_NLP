קובי : " ראיתי מה שרציתי לראות "
 על אף ההפסד לאורלנדו ,  כוכב הלייקרס דווקא היה מבסוט : " אם נשחק כך ,  יהיה קשה לנצח אותנו ".  פריזבילה שוב נפצע בברך
כיאה לשחזור של גמר ה-NBA ,  יופי של משחק קיבלנו הלילה  ( בין ראשון לשני )  בין הלייקרס ואורלנדו .  בסופו של דבר קובי בריאנט ,  שהיה נפלא ברגעי ההכרעה ,  החטיא ג'אמפ שהיה יכול לשלוח את המשחק להארכה ,  והמג'יק ניצחו 94:96 .  קל ,  כאמור ,  זה לא היה . " אפשר היה לראות את זה על הפרצופים של כולם ",  אמר בסיום וינס קרטר ,  שקלע 25 לסגנית האלופה . " כולם רצו לנצח .  זה היה כמו משחק שביעי בפלייאוף ". 
הגיבור האלמוני  ( באופן יחסי )  של המשחק היה מאט בארנס ,  שעשה עבודה לא רעה על בריאנט ואף תפר שלשה קריטית ,  דקה וחצי לסיום ,  שעזרה לקבוצתו לצאת עם ידה על העליונה . " אנחנו לא יכולים להיות ניצדים יותר ,  אלא צריכים להיות ציידים ",  אמר הסמול פורוורד ,  ושמע את הסנטר שלו ,  דוויט הווארד ,  מפרגן גם כן : " מאט משחק פיזי כל יום .  כל משחק .  זה מה שהוא עושה ".  
מנגד ,  לא מדובר בסתם עוד הפסד ללייקרס .  לראשונה מזה שנתיים ,  הקבוצה של פיל ג'קסון רושמת שלושה משחקים ברציפות מבלי ניצחון .  פאו גאסול ,  עם זאת ,  לא ממש מודאג . " אני לא מודאג מרצפים ,  אלא חושב מה אנחנו צריכים לעשות כדי לנצח משחקים .  אנחנו צריכים למצוא איזון במשחק הפנים שלנו .  קובי אגרסיבי ותחרותי ואנחנו מבינים מה הולך לקרות אבל באותו זמן ,  צריך למצוא את האיזון הזה ".  
בריאנט עצמו ניסה למצוא את חצי הכוס המלאה בהפסד ,  והוא לא ממש התקשה . " לא ניצחנו ,  אבל ראיתי מה שרציתי לראות .  אם נשחק עם מאמץ כזה ,  יהיה מאוד קשה לקבוצה כלשהי לנצח אותנו ארבע פעמים בסדרה ".  
מילים רבות כבר נכתבו על המזל הנורא שעובר על שחקני פורטלנד העונה ,  ובפרט על הסנטרים שלה .  תוך שבועיים נפצעו גרג אודן וג'ואל פריזבילה וסיימו את העונה ,  אלא שהבוקר מתברר שהמזל הרע אכן יכול להכות פעמיים .  פריזבילה ,  שנפצע בברכו ב-22 בדצמבר ,  עבר ניתוח לשקם את הברך הפצועה ,  אלא שאמש הוא החליק במקלחת ,  נפצע באותה ברך בדיוק ,  ויזדקק לניתוח נוסף .  
על פי דיווחים ,  הסנטר ההגנתי המצוין עלול להחמיץ את כל העונה הבאה . " הרופאים חושבים על מה לעשות כעת ",  אמר מאמן הבלייזרס המודכדך ,  נייט מקמילן . " זו סוג העונה שעוברת עלינו ,  ואנחנו פשוט צריכים להמשיך הלאה ". 
 *  מאמן דנבר ,  ג'ורג' קארל ,  יעבור הערב ניתוח ולאחר מכן יתחיל בתהליך כימוטרפיה כדי לטפל בסרטן שאובחן לו בגרון . " סביר להניח שלא תראו אותי למשך זמן מה ",  אמר המאמן לתקשורת ,  רגע לפני שהוליך את קבוצתו לניצחון נוסף ,  הפעם על הבלייזרס .  קארל בטוח יחמיץ את משחק הנאגטס מול מינסוטה יום רביעי ,  והוא עשוי לשוב רגע לפני המפגש מול ניו אורלינס בשישי .  

קובי : " ראיתי מה שרציתי לראות "
 על אף ההפסד לאורלנדו ,  כוכב הלייקרס דווקא היה מבסוט : " אם נשחק כך ,  יהיה קשה לנצח אותנו ".  פריזבילה שוב נפצע בברך

