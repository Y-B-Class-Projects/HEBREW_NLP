נענע10 תמכור את שטחי הפרסום של פייסבוק בישראל
מנכ"ל נענע10 : " פייסבוק תיהפך לחלק אינטגרלי בכל קמפיין בישראל .  נייצר תחרות קשה לאתרים המתחרים "
  >  >  חברת נענע10 ,  שבבעלות ערוץ 10 ו-013 נטוויז'ן מקבוצת איי.די.בי ,  הודיעה אתמול כי חתמה על הסכם ייצוג ושיווק עם פייסבוק .  במסגרת ההסכם ,  תשווק נענע10 את כלל מוצרי פייסבוק למפרסמים הישראלים .  הסכם פייסבוק-נענע10 מצטרף להסכם ההבנות לשיתוף פעולה בין נענע10 למיקרוסופט ישראל ,  שעליו הודיעו החברות בנובמבר .  במסגרת ההסכם ,  הכפוף לאישור הממונה על ההגבלים העסקיים ,  יישות מאוחדת תמכור את שטחי המדיה של שני הגופים .  בנענע10 אומרים כי החיבור עם מיקרוסופט ופייסבוק  " יוצר את גוף האינטרנט הגדול והחזק בישראל ,  ומשנה את המציאות בשוק האינטרנט הישראלי ,  שנשלט בשנה האחרונה על-ידי הדואופול וואלה-ynet ".  נענע10 תחליף למעשה את חברת המדיה האינטרנטית אורידיאן  ( oridian )  כמשווקת שטחי הפרסום בפייסבוק .  ההתקשרות בין אורידיאן לפייסבוק החלה לפני כשנתיים ,  כשפייסבוק החלה לשלב פרסומות בעמודיה .  לאורידיאן לא היה הסכם בלעדיות עם פייסבוק אך בפועל היתה הגוף הישראלי היחיד שקיבל מהרשת החברתית הרשאה לשיבוץ פרסומות באתר .  לדברי בלייק צ'נדלי ,  סגן נשיא בפייסבוק , " חברנו לנענע10 מתוך ההכרה שלנו במובילות שלהם בשוק הפרסום הישראלי וההבנה של נענע10 שמדובר בהזדמנות פז בעבור חברות לפנות ללקוחותיהן דרך פייסבוק .  אנחנו מצפים מהצוות בנענע10 לעזור לחברות ישראליות לתכנן בהצלחה את הקמפיינים שלהן ".  מנכ"ל נענע10 ,  גיא אליאב ,  מסביר את ההיגיון מאחורי העסקות האחרונות : " כדי למכור בסכומים גדולים באינטרנט ,  צריך את יתרון הגודל .  לפי נתוני קומסקור ,  בניכוי חפיפות ,  כמות שטחי המדיה שבשליטת גוף המכירות של נענע10 עוברת בעקבות העסקה את כמות שטחי המדיה של וואלה ו-ynet ביחד ".  לדברי אליאב , " נוסף ליתרון הכמותי ,  פייסבוק מציעה פרסום מפולח לפי מין ,  גיל ,  מצב משפחתי ,  מיקום גיאוגרפי ותחומי עניין .  לא הגיוני לשים באנר באתר שבו גולשים גברים בני 40-50 אם אתה רוצה לפרסם לילדות בנות 7-14 ".  כמו כן מוסיף אליאב כי  " ברגע שגולש מצרף מותג כחבר בפייסבוק ,  המפרסם מרוויח אותו לא רק לקמפיין ,  אלא גם לעתיד .  אמנם ,  כל אחד יכול לפתוח עמוד מעריצים  ( fan page )  בפייסבוק אבל למפרסמים מוצעים כלים נוספים ,  כמו מודעות שיעודדו גולשים להירשם ,  הזמנות לאירועים ומתנות לחלוקה ".  אליאב מסביר המפרסם הישראלי יוכל לבחור היכן לפרסם ,  אם הוא מעוניין במודעות וידאו ובפרסום בנענע10 ,  מסנג'ר או פייסבוק .  מסקר tim לנובמבר עולה כי פייסבוק ,  הרשת החברתית הגדולה בעולם ,  הוא האתר השלישי הפופולרי ביותר בישראל ,  עם שיעור חשיפה של 61% .  לפי הסקר ,  שיעור החשיפה לפייסבוק ,  עבר בראשונה את אתר ynet מבית ידיעות אחרונות ,  והוא שלישי רק לפורטל וואלה ולמנוע החיפוש גוגל .  לפי הסקר ,  החשיפה לנענע10 היתה בנובמבר 28% והחשיפה ל-msn היתה 16% .  נתוני חברת מדידת הרייטינג לאתרים קומסקור מחמיאים אף יותר לפייסבוק .  לפי נתוני החברה ,  לפייסבוק הגיעו בנובמבר 2.86 מיליון גולשים מישראל ,  לעומת 2.83 מיליון לוואלה .  לפי קומסקור ,  לנענע10 גולשים 1.6 מיליון איש בחודש ,  לאתרי מיקרוסופט גולשים 2.6 מיליון ,  לפייסבוק כ-2.9 מיליון גולשים בחודש ול-ynet יש כ-2.2 מיליון גולשים .  זמן הגלישה בפייסבוק מישראל ,  לפי קומסקור ,  הוא 5.43 שעות בממוצע בחודש - הרביעי בעולם אחרי קנדה ,  טורקיה ובריטניה .  לפי נתונים שמספק אתר פייסבוק עצמו למפרסמים ,  מספר החברים הישראלים באתר הוא כעת כ-2.23 מיליון .  במסגרת ההסכם עם פייסבוק תקיים נענע10 הדרכות וסדנאות למפרסמים ישראלים על אפשרויות פרסום .  הפעילות צפויה להתחיל ברבעון הראשון של 2010 ובמסגרתה תגיע לישראל משלחת של נציגי פייסבוק שתערוך פגישות עם מפרסמים ומשרדי פרסום .
 
נענע10 תמכור את שטחי הפרסום של פייסבוק בישראל
מנכ"ל נענע10 : " פייסבוק תיהפך לחלק אינטגרלי בכל קמפיין בישראל .  נייצר תחרות קשה לאתרים המתחרים "
 
