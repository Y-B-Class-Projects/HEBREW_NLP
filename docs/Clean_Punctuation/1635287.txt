מרצדס C63AMG :  מה קורה כשלוקחים C קלאס תמימה ונותנים לה זריקה מרוכזת של סטרואידים
כתב הרכב שיכור ,  ולא מיין - מאדרנלין ■ מרצדס C63AMG לקחה אותו לסיבוב פרוע עם מנוע מטורף ותיבת הילוכים מעולה ■ אחרי כמעט 100 ק"מ ,  המכונית והכתב משדרים על אותו גל :  פרץ אלימות פרימיטיבי בליווי נהמות ■ נסיעת מבחן של רעידות מענגות ■ הפעם
זה היה לילה משובח .  חלמתי שאני מרביץ לכמה אנשים .  בבוקר קמתי עם ראש צלול ועם רגליים רועדות .  גילוח ,  צחצוח וירדתי למכונית השחורה .  זה היה בשבת ,  בשבע בבוקר .  לחצתי על כפתור ה-start ,  וה-v8 התעורר ברעש .  לא ,  לא רעש של מונית .  חגורה ,  גיר במצב s ,  שילוב ל-d - והסרט מתחיל .  המסוק לא ישיג אותי  " רישיונות בבקשה ",  אמרה לי השחרחורת .  חברתה הבלונדה עמדה שותקת בצד .  השחרחורת בדקה בקשר .  אמרו לה  " הוא בסדר ".   " אני בסדר !  ",  אמרתי .  אבל השחרחורת חיפשה אותי . " למה הרישיון מצולם ?  ",   " למה המידה של הצמיג שונה ממה שכתוב ברישיון ?  "  ועוד .  המחשבה לברוח משם ,  אני חייב לומר ,  היתה מפתה מאוד .  457 כ"ס ,  4.5 שניות ל-100 קמ"ש .  אפילו המסוק המשטרתי יתקשה לעמוד בקצב ,  שלא לדבר על סקודה אוקטביה . " תשמעי ,  זאת מכונית הדגמה של יבואן מרצדס ,  והוא בטח לא ישחק במידות צמיגים לא חוקיות ".   " אוקיי ,  אני אשחרר אותך .  אבל תעשה קודם בדיקת אלכוהול ".  נשפתי למכשיר .  יצאתי נקי .  כמה טוב שהוא לא מזהה רמות אדרנלין בדם .   המנוע הוא הסיפור קהל נכבד ,  המכונית שלכם לסוף השבוע הקרוב היא מרצדס c63amg .  c זה c קלאס ,  סדרת הסאלון הבסיסית של מרצדס .  63 זה 6.2 ליטרים ,  נפח המנוע  ( בקירוב )  של המכונית .  amg היא זריקה מרוכזת של סטרואידים .  הזריקה מתבצעת בסדנה בבעלות מרצדס .  מהצד האחד של הסדנה נכנסת c קלאס תמימה ,  מהצד השני יוצאת מפלצת עם מנוע משופר ,  מתלים משופרים ועוד .  המחיר של c63amg בישראל הוא 720 אלף שקל .  amg יקרה פי שניים מ-c קלאס רגילה .  בפער הזה מקבלים בעיקר את המנוע .  על המנוע ב-amg שלי חתום אחד ,  rijed ksndzkocic .  הוא פיקח באופן אישי על הרכבת המנוע ,  אולי אפילו הבריג כמה ברגים בעצמו .  המנוע הזה עצום בגודלו .  בקושי מצאו לו מקום מתחת למכסה של ה-c .  המנוע הוא הסיפור של המכונית .  מישהו מנסה להרגיע אני נוהג בכביש ההרים החביב עלי ,  וככל שאני מרחיק ,  אני מבחין שקשה לי לדבר .  זה לא שהגרון שלי חנוק או משהו ,  אבל אוצר המלים שלי פוחת והולך .  אחרי כמעט 100 ק"מ של נהיגה ,  אני לא מצליח להוציא משפטים ברורים אלא רק שברי מלים .  אחרי עוד 50 ק"מ ,  בוקעות ממני רק נהמות .  שוב אותו פרץ אלימות פרימיטיבי .  שוב הזרימה המשונה לאורך עמוד השדרה .  שוב הרעד ברגליים .  אוי ואבוי ,  איזה תענוג .  בשלב הזה ,  שדה הראייה שלי נעשה צר .  אני רואה רק רצועת אספלט מפותלת .  אני משליך בברוטאליות את המכונית מסיבוב לסיבוב .  המנוע שואג ואני אתו .  מישהו במושב לידי מנסה להרגיע אותי ,  מבטיח סטייק עסיסי .  אני מלטף לעצמי את החזה ,  מרגיש איך השיער מלבלב .  מסתדרת עם כל כביש בעוד שנתיים ,  אולי שלוש ,  יוציאו מכוניות כאלה מחוץ לחוק .  יותר מדי כוח ,  יותר מדי זיהום אוויר ,  יותר מדי דלק .  בנהיגה מאומצת ,  צריכת הדלק ב-c63amg היא שלושה ק"מ לליטר .  קבוצת הזיהום של המכונית היא 15 ,  ורק מפני ש-15 היא הדרגה המרבית .  לו היו מציבים לאורך איילון שלט חוצות עם הפס הצבעוני של דרגות הזיהום ,  שהיה מתחיל ברוקח ,  אז הפס האדום של c63amg היה יוצא איפשהו ליד לה גווארדיה .  אלא שלמרות העוצמה הפסיכית ,  c63amg היא מכונית שאפשר לחיות אתה .  למרבה ההפתעה זו מכונית נוחה ושימושית .  ואולי לא למרבה ההפתעה - הרי זו מרצדס .  נכון שהמתלים נוקשים ,  אבל c63amg מסתדרת עם כל כביש .  לא חייבים לנהוג בה מהר ,  יש לה תא מטען גדול ומושב אחורי מרווח  ( אבל בלי שום תמיכה צדית לנוסעים )  .  ההילוכים קצרים מדי ואם בכל זאת רוצים להתפרע ,  צריך ללחוץ על הכפתור .  לחיצה אחת מעבירה את בקרת היציבות האלקטרונית למצב ספורט .  לחיצה נוספת ,  ארוכה ,  מנתקת אותה כליל .  במצב המנותק זה עלול להיות מסוכן .  c63amg ,  גם במהירות גבוהה ,  יכולה להיכנס בקלות להחלקת זנב .  וחוץ מזה ,  הצמיגים מסתחררים ונשרפים בקלות .  המצב המומלץ לרוב הנהגים הוא ספורט .  במצב הזה ,  מתיר המחשב חופש מסוים של החלקה ,  ורק אם העניינים נהפכים למרגשים מדי הוא שולח פקודת בלימה וביטול כוח מנוע .  אני חייב מלה על תיבת ההילוכים :  מעולה .  התיבה מכילה שלושה מצבי פעולה - c פירושה נוחות  ( comfort )  .  s פירושה ספורט ,  שמאפשרת משיכת סל"ד בהאצה והורדה מוקדמת של ההילוכים בבלימה .  m פירושהmanual - העברה ידנית בעזרת מנופים מאחורי ההגה .  התיבה מכילה שבעה יחסי העברה ,  ולדעתי זה מוגזם - ההילוכים קצרים מדי ,  ועם גוש המומנט העצום של המנוע אפשר ורצוי לתת הילוכים ארוכים יותר .  זן נדיר היא לא צעקנית מדי למראה .  מבפנים ,  למרות ההגה הקטום אה-לה פורמולה 1 ,  היא נראית כמו מונית .  מי שלא מבין ,  לא יפנה לעברה מבט שני .  אבל המבינים ינעצו עיניים ביראה .  מרצדס c63amg - אין עוד חיה כזאת .
 
מרצדס C63AMG :  מה קורה כשלוקחים C קלאס תמימה ונותנים לה זריקה מרוכזת של סטרואידים
כתב הרכב שיכור ,  ולא מיין - מאדרנלין ■ מרצדס C63AMG לקחה אותו לסיבוב פרוע עם מנוע מטורף ותיבת הילוכים מעולה ■ אחרי כמעט 100 ק"מ ,  המכונית והכתב משדרים על אותו גל :  פרץ אלימות פרימיטיבי בליווי נהמות ■ נסיעת מבחן של רעידות מענגות ■ הפעם

