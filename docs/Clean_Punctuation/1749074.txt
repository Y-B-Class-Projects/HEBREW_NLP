דיווח :  ארה"ב מגבשת הצעה חדשה למו"מ עם אירן
גורמים בממשל האמריקאי מסרו לעיתון  " ניו יורק טיימס ",  כי ארה"ב ובעלות בריתה מגבשות הצעה מחמירה יותר לנהל עם אירן מו"מ בנוגע לתכנית הגרעין שלה .  לפי היוזמה ,  טהרן תידרש להעביר משטחה 2,000 ק"ג של אורניום מועשר
הממשל האמריקאי ובעלות בריתו האירופיות מגבשים הצעה חדשה לחידוש המשא ומתן עם אירן בנוגע לתכנית הגרעין שלה .  כך דיווח היום  ( חמישי )  העיתון  " ניו יורק טיימס ".  גורם בכיר בממשל אובמה מסר לעיתון ,  כי התנאים יהיו מחמירים יותר מההצעה אותה דחה בשנה שעברה האייתוללה עלי חמנאי ,  המנהיג הרוחני העליון של אירן .  
לדברי אנשי ממשל ,  תגובתה של אירן להצעה תהיה המבחן הראשון להשפעת הסנקציות החדשות והחריפות שהוטלו עליה בחודשים האחרונים .  
ההצעה כוללת דרישה כי אירן תעביר משטחה 2,000 קילוגרמים של אורניום מועשר בדרגה נמוכה .  זוהי עלייה משמעותית בהשוואה לכמות שנדרשה בטיוטת ההסכם שהסוכנות הבינלאומית לאנרגיה אטומית הגישה לאירן בשנה שעברה ,  מכיוון שמאז אירן הספיקה להעשיר עוד אורניום ,  וארצות הברית רוצה להבטיח שלטהרן לא תהיה כמות מספיקה להרכבת פצצה אחת .  
בנוסף ,  אירן תידרש לעצור את הפקת הדלק הגרעיני ,  אותו היא מעשירה בשלב זה לדרגה של 20% .  כמו כן ,  היא תצטרך לעמוד בהתחייבותה ולנהל משא ומתן בנוגע לעתיד תכנית הגרעין שלה .
" זאת תהיה התגובה הראשונה באשר לשאלה האם האירנים עדין חושבים שהם יכולים לעמוד  ( בסנקציות )  או שהם מוכנים לנהל משא ומתן ",  אמר בכיר בממשל האמריקאי . " אנו צריכים לשכנע אותם שהחיים יכולים להפוך לקשים יותר ,  לא טובים יותר ,  אם הם לא יתחילו לזוז ".  
אירן טרם הגיבה לבקשתה של שרת החוץ של האיחוד האירופי קת'רין אשטון להיפגש בווינה באמצע נובמבר .  טהרן מתעקשת כי קודם לכן אשטון צריכה להשיב לה מתי הסנקציות יסתיימו ,  מתי ישראל תוותר על מה שהיא מכנה  " הפצצה הציונית ",  ומתי ארצות הברית תחסל את כלי הנשק הגרעיניים שלה .
 
דיווח :  ארה"ב מגבשת הצעה חדשה למו"מ עם אירן
גורמים בממשל האמריקאי מסרו לעיתון  " ניו יורק טיימס ",  כי ארה"ב ובעלות בריתה מגבשות הצעה מחמירה יותר לנהל עם אירן מו"מ בנוגע לתכנית הגרעין שלה .  לפי היוזמה ,  טהרן תידרש להעביר משטחה 2,000 ק"ג של אורניום מועשר

