גוטמן : " הקור לא יהווה סיבות מקלות "
 מאמן הפועל תל אביב מוכן גם לכפור וגם לקאזאן ,  במסגרת הליגה האירופית .  בן דיין הפצוע לא המריא .  מאיר לוי ישפוט בדרבי
צילום ועריכה :  יותם רונן
הפועל תל אביב תמריא היום  ( שלישי )  לקאזאן ,  לקראת משחקה במסגרת הליגה האירופית .  מי שנשאר בארץ ולא ימריא עם הקבוצה הוא המגן השמאלי דדי בן דיין ,  שסובל מפציעה ברגלו .  בן דיין ינצל את הזמן עד לדרבי למנוחה וטיפולים .  הקשר ערן זהבי ,  שמנהל בימים אלה משא ומתן עם ההנהלה באשר לעתידו במועדון ,  ימריא עם הקבוצה לרוסיה .  דני בונדר יחליף ככח הנראה את עמרי קנדה בהרכב של אלי גוטמן ,  כאשר מאמנה של הפועל תל אביב עדיין מתלבט אם לפתוח ברוסיה עם מערך שיכלול חמישה קשרים .  
שחקני הפועל תל אביב לא יודעים בוודאות היכן יתקיים המשחק ,  וממתינים להודעת אופ"א בנושא . " יש לנו אתגר גדול ",  אמר מאמן הפועל תל אביב ,  אלי גוטמן ,  לפני ההמראה . " הפועל ,  עם המסורת שלה ,  הוכיחה אופי השנה .  סיימנו בית מאוד קשה במקום הראשון .  אנחנו נוסעים לקאזאן ,  למזג אוויר שאני עוד לא נתקלתי בו .  לא יהיו סיבות מקלות ".   
" אני מאמין שאופ"א הייתה צריכה לאשר מזמן אם משחקים או לא ",  הוסיף גוטמן באשר לחוסר הידיעה סביב קיום המשחק . " אני מאוכזב מכל הגורמים הממונים ומאופ"א ,  כי בשבילי הם הטופ ואני חושב שהיה צריך לקיים משחק במועד אחר ,  ולא להגיד תגיעו לשם ונראה בדקה ה-90 ". 
וואליד באדיר הוסיף : " ראיתי את הקבוצה הזאת לפני חודש וחצי ,  היא קבוצה חזקה וטובה מאוד .  יהיה קרב חזק אבל אנחנו מוכנים לזה ומגיעים עם קבוצה טובה ,  אז הכל יהיה בסדר .  אנחנו הולכים לשחק כדורגל כמו שאנחנו יודעים ".  
יו"ר ההתאחדות אבי לוזון פעל להבאת שופט גרמני לדרבי התל אביב בין הפועל למכבי ,  אולם לבסוף ינהל את המשחק המרתק בין האדומים לצהובים השופט הישראלי הבכיר מאיר לוי .  ההתאחדות פרסמה את שיבוץ השופטים ,  ולוי ינהל את המשחק במרכזי במחזור ה-23 ,  שיתקיים בבלומפילד  ( יום ב' )  .  את משחקה של מכבי חיפה מול מכבי נתניה ישפוט מנשה משיח  ( שבת ,  19:30 )  .
 
גוטמן : " הקור לא יהווה סיבות מקלות "
 מאמן הפועל תל אביב מוכן גם לכפור וגם לקאזאן ,  במסגרת הליגה האירופית .  בן דיין הפצוע לא המריא .  מאיר לוי ישפוט בדרבי

