אורמת וסאנדיי יקימו תחנות סולאריות על גגות - בעלות של 350 מיליון שקל 
בלעדי החשמל שייוצר במתקנים יימכר לחברת החשמל לפי חוזים לטווח של 20 שנה .  ההכנסות הצפויות :  50 מיליון שקל לשנה
 >  >  אורמת טכנולוגיות ,  הנמצאת בשליטת יהודה ודיתה ברוניצקי ,  וסאנדיי אנרג'י חתמו על הסכם שותפות למימון ,  הקמה ותפעול של תחנות כוח סולריות בינוניות במתח גבוה בהספק מצטבר של 22 מגה-ואט בעלות כוללת של 350 מיליון שקל .  תחנות הכוח יפעלו בטכנולוגיה פוטו-וולטאית על גגות נכסים שעמם חתמה סאנדיי הסכמי שכירות .  החשמל שייוצר במתקנים אלה יימכר לחברת החשמל לפי חוזים לטווח של 20 שנה לפי תעריף שיחל ב-1.49 שקלים לקילו-ואט שעה ויירד ב-5% לשנה או שיירד לאחר השלמת המכסה המאושרת לאותה שנה ,  המוקדם מהשניים :  50 מגה-ואט ל-2010-2011 ,  מכסה נוספת של 65 מגה-ואט ב-2012 ,  מכסה נוספת של 85 מגה-ואט ב-2013 ועוד 100 מגה-ואט ב-2014 .  ההכנסות הצפויות מהחשמל שיימכר מסתכמות ב-50 מיליון שקל לשנה .  כחלק מהשותפות יוקמו חברות שיהיו בבעלות אורמת  ( 51% )  וסאנדיי  ( 49% )  .  סאנדיי תעביר לחברות אלה את הזכויות להקמת מתקנים פוטו-וולטאיים תחת הרגולציה למתקנים בינוניים - כלומר ,  פרויקטים שהספקם יותר מ-50 קילו-ואט .  סאנדיי תהיה אחראית לפיתוח ,  תשמש קבלן משנה לפרויקט ותהיה אחראית על התחזוקה והתפעול ,  בעוד אורמת תשמש קבלן הראשי של הפרויקטים .  צבר הפרויקטים של סאנדיי ,  המוחזקת על ידי חברת מגדל  ( 10% )  ,  מגיע ל-200 מגה-ואט ,  כולל פרויקטים בהספק מצטבר של 40 מגה-ואט .  החוזה הנוכחי הוא שיתוף הפעולה השני בין אורמת לסאנדיי ,  לאחר שבאוקטובר 2009 נחתם חוזה בין החברות על השקעה משותפת של 720 מיליון שקל בפרויקטים של אנרגיה סולרית בטכנולוגיה פוטו-וולטאית בהספק כולל של 36 מגה-ואט .
 
אורמת וסאנדיי יקימו תחנות סולאריות על גגות - בעלות של 350 מיליון שקל 
בלעדי החשמל שייוצר במתקנים יימכר לחברת החשמל לפי חוזים לטווח של 20 שנה .  ההכנסות הצפויות :  50 מיליון שקל לשנה

