תחקיר :  החייל שנפצע בעזה נפגע מירי צה"ל
מתחקיר צה"ל עולה כי חייל הצנחנים שנפצע אמש בהיתקלות עם פלסטינים בגבול הרצועה נפגע מאש כוחותינו .  ההערכה היא כי הירי בוצע בשל טעות בזיהוי שנבעה מתנאי מזג האוויר הקשים
לוחם בצנחנים שנפצע אמש  ( שבת )  בבטנו במהלך תקרית עם פלסטינים במרכז הרצועה נפגע כתוצאה מירי של כוח שיריון של צה"ל שפעל במקום - כך עולה מתחקיר ראשוני שקיימו הבוקר באוגדת עזה .  
מהתחקיר ,  שהתנהל תחת פיקודם של מפקד פיקוד הדרום ,  האלוף טל רוסו ,  ומפקד אוגדת עזה ,  תת-אלוף יוסי בכר ,  עולה כי אחרי שכוח טנקים פגע בשני פלסטינים שהתקרבו לגדר ,  סמוך לקיבוץ רעים ,  נכנס כוח נוסף לאזור ההיתקלות .  בשלב ההוא ,  כתוצאה מטעות בזיהוי ,  פתח כוח השריון בירי נשק קל לעבר כוח הצנחנים .  ההערכה כעת היא שהטעות בזיהוי אירעה בשל תנאי מזג האוויר הקשים ששררו במקום .
 בתקרית שאירעה אמש ,  נפצע חייל הצנחנים באורח קשה ופונה במסוק לבית החולים סורוקה בבאר שבע .  הוא הובהל לחדר הניתוח בכדי להוציא קליע שחדר לגופו ,  ולאחר מכן חל שיפור במצבו ,  וכעת הוא מוגדר  " בינוני ".  כמו כן ,  בתקרית נהרגו שני פלסטינים .
 
תחקיר :  החייל שנפצע בעזה נפגע מירי צה"ל
מתחקיר צה"ל עולה כי חייל הצנחנים שנפצע אמש בהיתקלות עם פלסטינים בגבול הרצועה נפגע מאש כוחותינו .  ההערכה היא כי הירי בוצע בשל טעות בזיהוי שנבעה מתנאי מזג האוויר הקשים

