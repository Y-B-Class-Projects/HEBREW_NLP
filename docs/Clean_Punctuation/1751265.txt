עבריין מין מורשע חשוד שפיתה קטינים לביתו
תושב נתניה שהורשע בעבר בתקיפת קטינים וריצה מאסר נתפס כשהוא מפתה קטינים לביתו ,  שם ביצע בהם לפי החשד מעשים מגונים .  בנוסף ,  תושב ירושלים מואשם כי הציע לילדים ממתקים - ותקף אותם מינית
גבר בן 44 נעצר הבוקר  ( רביעי )  בנתניה בחשד שביצע מעשים מגונים ומעשי סדום בקטינים .  לדברי המשטרה ,  האיש ,  עבריין מין שהורשע בתקיפה מיניות של נערים והשתחרר לפני כחמש שנים מהכלא ,  נהג לפתות את הקטינים לבוא עמו לביתו ,  שם ביצע בהם את המעשים ,  לפי החשד .
 החשוד יובא להארכת מעצרו בבית משפט השלום ברמלה ,  והפרקליטות תבקש שם להאריך את מעצרו עד תום ההליכים המשפטיים נגדו . " נסיבות ביצוע העבירה ונסיבותיו האישיות של המשיב מקימות חשש קרוב לודאי ,  כי אם לא ייעצר ,  הוא ימשיך לעבור עבירות דומות ולסכן את בטחון הציבור ",  נכתב בבקשת המעצר .
 בתוך כך ,  לבית המשפט המחוזי בירושלים הוגש הבוקר כתב אישום נגד תושב העיר בן 43 ,  בגין ביצוע מעשים מגונים בקטינים .  על פי כתב האישום ,  שהוגש באמצעות עורך הדין ירון מינטקביץ' מפרקליטות מחוז ירושלים ,  סץ נהג לפתות ילדים לביתו בהבטחה שייתן להם ממתקים ,  ואז נהג להפשיט אותם ולגעת באיברי המין שלהם .  באחד המקרים ביצע מעשה סדום בילד בן חמש .  הפרקליטות מבקשת להאריך את מעצרו עד תום ההליכים המשפטיים נגדו .
 מאוחר יותר דווח כי תושב תל אביב בן 74 נעצר אתמול בחשד שבמהלך השנים האחרונות ביצע מעשים מגונים בשתי נכדותיו של בת זוגו ,  כיום בנות 12 ו-16 .  מהחקירה של תחנת תל אביב צפון ,  עולה כי החשוד נהג לבצע את המעשים בילדות כאשר היו מגיעות לבקר את סבתן עמה התגורר .  הוא יובא היום להארכת מעצרו בבית משפט השלום תל אביב .
 
עבריין מין מורשע חשוד שפיתה קטינים לביתו
תושב נתניה שהורשע בעבר בתקיפת קטינים וריצה מאסר נתפס כשהוא מפתה קטינים לביתו ,  שם ביצע בהם לפי החשד מעשים מגונים .  בנוסף ,  תושב ירושלים מואשם כי הציע לילדים ממתקים - ותקף אותם מינית

