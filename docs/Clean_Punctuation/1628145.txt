ספרד :  שמרו על הסדאר
ריאל התארחה באל סדאר של אוסאסונה במטרה לנצח ולעלות לפסגה ,  אבל 0:0 השאיר אותה במקום השני .  מאיורקה רביעית
המחזור ה-16 בלה-ליגה הספרדית יצא לדרך כבר אמש  ( שבת )  עם שלושה משחקים ,  אבל בינתיים ברצלונה כבר פינתה את הבמה לטובתה של ריאל מדריד ,  שחתמה את משחקי סוף השבוע עם משחק חוץ נגד אוסאסונה ונפרדה ממנה בתיקו מאכזב ללא שערים .  
אוסאסונה - ריאל מדריד 0:0
אחרי התיקו של ברצלונה אמש ,  בריאל ידעו שכל ניצחון ,  מכל סוג שהוא ,  יעלה אותם למקום הראשון בטבלה אחרי זמן ארוך .  אלא שהקבוצה מפמפלונה לא הסכימה להכנע ללא מלחמה והתנגדות אקטיבית במיוחד .  הבלאנקוס שלטו במשחק כמעט לכל אורכו ,  בעטו הרבה יותר לשער ,  אבל התקשו למצוא את המסגרת וכשכבר פרצו את ההגנה האדמה ,  מצאו את ריקרדו הוותיק מוכן ודרוך בשער של המקומייים .  גם הכנסתם של קארים בנזמה במקום רפאל ואן דר וארט ומאוחר יותר של ראול במקום גונזלו היגואין ,  לא עזרו .  רק נקודה לריאל המאוכזבת ,  שתיאלץ להמתין לפחות עוד שבוע כדי לכבוש את הפסגה .
 מאיורקה - אתלטיק בילאו 0:2
הקבוצה מהאיים הבאלריים היא הקבוצה עם המאזן הביתי הטוב בספרד ולא אתלטיק בילבאו הייתה זו שתהרוס אותו .  הברמלונס היו טובים יותר לאורך כל 90 הדקות ,  אבל כבשו את הראשון רק אחרי 49 דקות ,  כשבעיטה של חוליו אלברז פגעה בשחקן יריב ,  הכדור הוסט במעט ונכנס .  17 דקות חלפו ואריץ אדוריץ כבש את השמיני שלו העונה ודווקא נגד האקסית .
 על דפור עוברת עונה מצוינת וכרגע היא חזק אפילו במאבק על מקום בליגת האלופות ,  אלא שהתיקו המאופס הערב מנע ממנה היצמדות לסביליה שבמקום הרביעי .  סראגוסה קטעה רצף של ארבעה הפסדים ,  האחרון שבהם תבוסת 6:0 לריאל מדריד ,  אבל גם היא לא יכולה להיות מרוצה מדי נוכח העובדה שהיא עדיין מתחת לקו האדום וחלק מיריבותיה לתחתית השיגו ניצחונות חשובים .  
ספורטינג חיחון - מלאגה 2:2
ספורטינג נהנית מעונה טובה בינתיים ,  במסגרתה היא מצויה כרגע רחוק ממאבקי ההישארות .  הערב היא אירחה את יריבתה האנדלוסית באל מולינון הביתי בו היא השיגה 14 מ-20 הנקודות שלה ערב המחזור ,  אבל דווקא מלאגה הייתה זו שעלתה ליתרון משער של דודה הפורטוגלי תשע דקות מהפתיחה .  ארנולן גרגורי השווה בדקה ה-45 ,  ווליגטון החזיר את היתרון לאורחים אחרי בישול של דודה בדקה ה-60 ורוברטו קאניה קבע 2:2 בדקה ה-69 בבעיטה מחוץ לרחבה .
 הקבוצה מפאתי מדריד התייצבה למשחק הביתי שלה מבלי שרשמה העונה ולו תוצאת תיקו אחת בליגה .  הפעם זה היה קרוב ,  אבל שער של הקפטן פרנסיסקו קאסקרו בדקה ה-83 הכריע את המשחק והקפיץ את חטאפה למקום השביעי .
 ראסינג סנטאנדר - טנריפה 0:2
ראסינג החלה להתאושש מעט מהפתיחה הגרועה שלה לפני הפגרה ועכשיו לא התכוונה להפסקה הקטנה להאט אותה והשיגה ניצחון חשוב במשחק תחתית .  הקבוצה מקנטבריה המתינה בסבלנות עד הדקה ה-72 לשער הראשון של גונזלו קולסה ,  אבל שלוש דקות לאחר מכן הכפיל סיסקו והקבוצה הביתית השאירה את הנקודות בסרדינרו .  
אלמריה - חרז 0:1 
חרז האומללה הייתה קרובה להשגת נקודה שמינית העונה ,  אבל ספגה בדקה ה-89 מרגלי חוסה אורטיז ורשמה הפסד 11 מ-16 משחקים העונה .  אלמריה לעומת זאת ,  עשתה לעצמה שירות מצוין כשהתרחקה מהקו האדום .
 
ספרד :  שמרו על הסדאר
ריאל התארחה באל סדאר של אוסאסונה במטרה לנצח ולעלות לפסגה ,  אבל 0:0 השאיר אותה במקום השני .  מאיורקה רביעית

