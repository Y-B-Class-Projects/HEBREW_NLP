בראון : " מדיניות כלכלית של צ'רלי צ'פלין "
 למרות מחאת חברי כנסת מהאופוזיציה שטענו כי מדובר בצעד פופוליסטי ,  אישרה מליאת הכנסת את הורדת המע"מ בחצי אחוז מיום שישי הקרוב .  שטייניץ : " מדובר בצעד חיוני לצמצום הפערים החברתיים "
 באדיבות ערוץ הכנסת .
" מדיניות מסים לא יכולה להיות תעמולת בחירות מתמשכת ופופוליסטית !  "  - במילים חריפות אלה תקף היום  ( רביעי )  שר האוצר לשעבר וחבר האופוזיציה ,  ח"כ רוני בראון  ( קדימה )  ,  את ההחלטה המפתיעה של שר האוצר שטייניץ ,  בגיבוי של ראש הממשלה ,  להוריד את שיעור המע"מ במדינת ישראל בחצי אחוז כבר ביום שישי הקרוב . " ראש הממשלה יצר פאניקה ואחר כך אתם אומרים שהוצאתם אותנו מהפאניקה .  כשמדברים על לזגזג ,  הממשלה הזאת מזכירה לי תמיד את צ'רלי צ'פלין :  הולך הזגג ,  שובר את השמשות ומיד אחריו הולך הילד וצועק 'זגג' 'זגג' .  אם אתם מתקנים ,  תתקנו באחוז .  טעיתם ?  העליתם באחוז בפאניקה שלכם ?  תתקנו את זה !  ". 
העימות בין שר האוצר לשעבר לשר האוצר המכהן אף התפתח שעה ששטייניץ עצמו נימק את ההחלטה למול החברים במלאה טרם ההצבעה בה אושר באופן רשמי הצעד ,  זאת כאשר ח"כ בראון צעק לעברו בעת שזה דיבר  " מה אתה מבלבל את המוח ?  ".  שר האוצר ,  מצידו ,  ענה לעברו  " אני מציע לך לשמור על השפה .  זה נגרם מהמצב הקשה ביותר שהעברתם לנו את המדינה .  כעת חלה תפנית במשק .  היינו שישה חודשים בצמיחה שלילית ועברנו לצמיחה חיובית ". 
שטייניץ המשיך ונימק את הצעד עליו הוחלט הבוקר בשיפור המשמעותי שנרשם במצבו של המשק בישראל בחודשים האחרונים ובצמיחה הצפויה . " אנחנו מפחיתים בחצי אחוז ולא באחוז שלם ,  מפני שעדיין יש אי ודאות "  הבהיר שטייניץ והוסיף : " כהעלינו מע"מ באחוז רבים מכם דיברו נגד ,  היום כשאנחנו מורידים חלק אומרים למה רק בחצי אחוז וחלק מתלוננים שאנחנו בכלל מורידים את המע"מ - כואב לאופוזיציה לראות שהממשלה הזאת צליחה להגדיל את הצמיחה ולהתמודד טוב יותר עם המשבר הכלכלי מרוב המדינות בעולם ". 
שטייניץ הדגיש כי עמדת הממשלה היא כי הפחתת המע"מ היא צעד חיוני בצמצום הפערים החברתיים באמצעות הגברת כוח הקנייה של השכבות החלשות ,  זאת בנוסף לערך המשמעותי ,  לדבריו ,  של צעד זה ביחד עם החלטת הריבית שקיבל הנגיד סטנלי פישר מוקדם יותר השבוע בכל הנוגע למאמצים להביא לריסון הלחצים האינפלציוניים ". 

בראון : " מדיניות כלכלית של צ'רלי צ'פלין "
 למרות מחאת חברי כנסת מהאופוזיציה שטענו כי מדובר בצעד פופוליסטי ,  אישרה מליאת הכנסת את הורדת המע"מ בחצי אחוז מיום שישי הקרוב .  שטייניץ : " מדובר בצעד חיוני לצמצום הפערים החברתיים "
 
