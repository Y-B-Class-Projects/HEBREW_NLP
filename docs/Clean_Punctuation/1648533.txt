הפלסטינים לא אוהבים עוגיות עבאדי
משרד הכלכלה הפלסטיני השיק אתר של  " קרן הכבוד הלאומי וההעצמה ",  שמטרתה מימון הפעילות לחיסול מוצרים מההתנחלויות .  על הכוונת :  עוגיות עבאדי ומוצרי חברת  " אהבה "
 משרד הכלכלה הפלסטיני השיק אתר אלקטרוני של  " קרן הכבוד הלאומי וההעצמה ",  שמטרתה מימון הפעילות לחיסול מוצרי ההתנחלויות מהשוק הפלסטיני ועידוד קניית מוצרים מתוצרת לאומית פלסטינית .  שר הכלכלה הפלסטיני חסן אבו לבדה ,  ציין כי  " צעד זה הוא חלק מפעילות ההסברה של הקרן כדי לחשוף את התושבים למוצרי ההתנחלויות ,  ולעודד אותם להחרימם ".  
בין המוצרים שניתן למצוא באתר :  עוגיות עבאדי שהמפעל המייצר אותן נמצא בעטרות ,  מוצרי קוסמטיקה של חברת  " אהבה "  מים המלח ,  מוצרי הגיינה של אבגול המיוצרים בברקן ,  ומגוון מוצרים נוספים . 
" קרן הכבוד הלאומי וההעצמה "  הוקמה ע"פ החלטת הממשלה הפלסטינית ,  במסגרת תוכניתה לבניית מוסדות המדינה .  הקרן הושקה לפני כחודשיים באירוע חגיגי שהצליח לגייס 2 מיליון דולר לקופת הקרן ,  שמיועדת בין השאר ,  למימון פעילות הסברתית להחרמת מוצרי ההתנחלויות ,  הקמת מאגר מידע כוללני ועדכני לצרכן המקומי ,  ריכוז פעילותם של צוותי השטח ,  שיפור איכות התוצרת הפלסטינית וכן למתן הטבות לעסקים שמפסיקים לסחור במוצרי ההתנחלויות .  
כזכור ,  לפני שבועיים אישרה הממשלה הפלסטינית חוק למניעת סחר במוצרי התנחלויות בשטחים הפלסטינים .  אבו לבדה הדגיש כי הקרן מקדמת  " את הרעיון של העצמה עצמית ,  שעומדת בראשה של מדיניות הממשלה להשקעת מאמץ לאומי ומשאבי אנוש כדי לספק את הצרכים של השוק שלנו מתוצרת מקומית ,  ולנקות את השווקים שלנו ממוצרי ההתנחלויות ".  
האתר  " קארמה "  עלה בשתי שפות - אנגלית וערבית ,  וכולל בין השאר רשימה של מוצרי התנחלויות שיש להחרים ,  מידע על ההתנחלויות ופרסומת לעידוד החרם .
 
הפלסטינים לא אוהבים עוגיות עבאדי
משרד הכלכלה הפלסטיני השיק אתר של  " קרן הכבוד הלאומי וההעצמה ",  שמטרתה מימון הפעילות לחיסול מוצרים מההתנחלויות .  על הכוונת :  עוגיות עבאדי ומוצרי חברת  " אהבה "
 
