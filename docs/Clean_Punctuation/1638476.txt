הוכרזו המועמדים הסופיים לפרס גוטסדינר
ארז ישראלי ,  נירה פרג ונעמה צבר הם שלושת האמנים מביניהם ייבחר הזוכה בפרס היוקרתי ביותר לאמנות בישראל ,  ששוויו הוא 10,000 דולר .  תערוכה משותפת לשלושה תיפתח בחודש מרץ
הוכרזו שלושת המועמדים הסופיים לפרס קרן גוטסדינר לאמן ישראלי צעיר לשנת 2009 ,  הפרס היוקרתי ביותר לאמנות בישראל .  שלושת המועמדים הם ארז ישראלי ,  נירה פרג ונעמה צבר ,  אשר יציגו תערוכת יחיד מיצירותיהם החל מה-13 במרץ במוזיאון תל אביב .  הזוכה בפרס ,  ששוויו הוא 10,000 דולרים ,  יוכרז ב-13 באפריל .  
הבחירה בשלושה נעשתה על ידי חבר שופטים שכלל את פרופ' מרדכי עומר ,  מנכ"ל ואוצר ראשי במוזיאון תל אביב לאמנות ,  דייויד ניומן ,  מנהל מוזיאון MAGASIN 3 בשטוקהולם ,  דניאלה לוכסמבורג ,  אלן גינתון ,  אוצרת לאמנות ישראלית במוזיאון תל אביב לאמנות ,  נתן גוטסדינר .  לחבר שופטים זה יצטרף שופט נוסף ,  אשר יקבע את זהות הזוכה .  
ישראלי ,  יליד 1974 ,  הוא בוגר בוגר בית הספר לאמנות המדרשה ,  מכללת בית ברל והתוכנית ללימודי המשך באמנות ,  בצלאל אקדמיה לאמנות ועיצוב ,  תל אביב .  פרג ,  ילידת 1969 ,  היא בוגרת קופר יוניון ,  האקדמיה לאמנות ומדע ניו-יורק והתכנית ללימודי המשך באמנות בבצלאל .  צבר ,  ילידת 1982 והצעירה מבין השלושה ,  היא בוגרת בית הספר לאמנות המדרשה ,  מכללת בית ברל וכיום מסיימת לימודיה בתוכנית לתואר שני באמנויות באוניברסיטת קולומביה ,  ניו-יורק .  
פרס גוטסדינר מוענק החל משנת 1995 לאמן ישראלי צעיר  ( עד גיל 40 )  והחל משנת 2006 הוא פועל במתכונת פרס טרנר הבריטי ,  במסגרתו נבחרים שלושה מועמדים סופיים המציגים תערוכה משותפת ולאחריה נבחר הזוכה בפרס .  בין הזוכים בשנים קודמות נמצאים מרים כבסה ,  יהודית סספורטס ,  עדי נס ,  אחלאם שיבלי ,  סיגלית לנדאו וזוכה השנה שעברה גיל מרקו שני .
 
הוכרזו המועמדים הסופיים לפרס גוטסדינר
ארז ישראלי ,  נירה פרג ונעמה צבר הם שלושת האמנים מביניהם ייבחר הזוכה בפרס היוקרתי ביותר לאמנות בישראל ,  ששוויו הוא 10,000 דולר .  תערוכה משותפת לשלושה תיפתח בחודש מרץ

