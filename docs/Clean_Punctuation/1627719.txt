ח"כ חסון : " מופז הכתים מפלגה שלמה "
 ח"כ ישראל חסון מתח באירוע שבת תרבות בבאר שבע ביקורת על מספר 2 במפלגה : " אם הוא טוען משהו כזה ,  עליו ללכת למשטרה ".  על ברגותי אמר חסון כי  " אני מוכן שינכו לו שליש מ-150 שנות המאסר "
 חבר הכנסת ישראל חסון  ( קדימה )  הטיח היום  ( שבת )  ביקורת בהתנהלות של חברי הכנסת שאול מופז ואלי אפללו בשבוע האחרון .  באירוע שבת תרבות בבאר שבע אמר חסון שדבריהם של השניים על מעשים בלתי כשרים שאירעו כביכול בפריימריז במפלגה , " הכתימו מפלגה שלמה ".  חסון הוסיף כי  " לא מקובל עלי שאיש ציבור שטוען שיודע משהו על גבול הפלילי ,  יטיח הטחה מסוג כזה ולא ישים את ההוכחות עד הסוף וילך עם זה למשטרה ". 
בהתייחסו לטרור היהודי אמר חסון ,  לשעבר המשנה לראש השב"כ ,  כי  " תמיד היה דבר אחד שזימזם לי במוח  עניין הר הבית .  טייטלים יכולים להיות עוד כמה עשרות .  זה לא נעים .  אבל זה לא אסון לאומי כמו פיגוע בהר הבית .  לשלושה חבר'ה שפוגעים בהר הבית ,  יכולה להיות השפעה רבה וברמה הלאומית זה יכול להיות הרסני ".  
חסון התייחס גם לעניין שחרורו של מרואן ברגותי ואמר שהוא מוכן  " שינכו לברגותי שליש מ-150 שנות המאסר שנגזרו עליו ".  יו"ר מרצ ,  ח"כ חיים אורון ,  שנטל אף הוא חלק באירוע ,  אמר כי  " לישראל יש אינטרס שמרואן ברגותי יהיה בחוץ .  הוא אחת מהדמויות הבולטות באותו חלק של העם הפלסטיני שרוצה משא ומתן .  לגבי אילו דרכים יובילו אותו אל מחוץ לכלא - על כך הטלתי על עצמי שתיקה ". 

ח"כ חסון : " מופז הכתים מפלגה שלמה "
 ח"כ ישראל חסון מתח באירוע שבת תרבות בבאר שבע ביקורת על מספר 2 במפלגה : " אם הוא טוען משהו כזה ,  עליו ללכת למשטרה ".  על ברגותי אמר חסון כי  " אני מוכן שינכו לו שליש מ-150 שנות המאסר "
 
