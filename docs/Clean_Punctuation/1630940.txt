אוליבר סטון : " היטלר היה שעיר לעזאזל "
 הבמאי האמריקאי ממשיך לנפק אמירות פרובוקטיביות ,  הפעם במהלך מסיבת עיתונאים בה הציג מיני סדרה חדשה שתנפץ מיתוסים אודות כמה מהמנהיגים הבולטים של המאה ה-20
הבמאי אוליבר סטון הצליח לסבך עצמו שוב :  אחרי התבטאויות שנויות במחלוקת בנושאים היסטוריים שונים ,  הבמאי המפורסם בחר אמש  ( ראשון )  להביע את דעתו על הנושא הרגיש מכולם  היטלר . " היטלר היה שעיר לעזאזל לאורך ההיסטוריה והוא נוצל באופן זול ",  אמר סטון לעיתונאים בכנס . " הוא היה תוצר של מספר פעולות ,  זה עניין של סיבה ותולדה .  אנשים בארצות הברית לא יודעים מה הקשר בין מלחמת העולם הראשונה לשנייה ".  
סטון אמר את הדברים במסיבת עיתונאים בה הציג מיני סדרה דוקומנטרית בשם  " The Secret History of America ",  יצירה באורך עשר שעות במסגרתה מתכוון סטון להציג כמה מהדמויות החשובות במאה שעברה ולנפץ מיתוסים הקשורים בהן . " אתה לא יכול לגשת להיסטוריה ללא אמפתיה למישהו שאתה עשוי לשנוא ",  אמר סטון בטריילר של הסדרה .  
במסיבת העיתונאים הוסיף הבמאי ואמר כי  " אי אפשר לשפוט אנשים רק במונחים של טוב ורע ".  עם זאת ,  הכותב הראשי של הסדרה ,  פרופסור פיטר קוזניק ,  הדגיש כי אין בכוונת הסדרה לצייר את היטלר באור רך יותר . " אנחנו הולכים לתאר אותו בתור תופעה היסטורית ולא כמישהו שצץ משומקום ".  
סטון  ( 63 )  הוא אחד הבמאים החשובים בארצות הברית ,  שסרטיו נוטים לאמירה חברתית/פוליטית חריפה ולעתים מעוררת סערה .  מאחוריו פרויקטים כמו  " פלאטון ",   " רדיו חזק ",   " וול סטריט ",   " רוצחים מלידה ",   " JFK ",   " ניקסון ",   " W "  על הנשיא לשעבר ג'ורג' בוש הבן , " יום ראשון הגדול ",   " הדלתות ",   " נולד בארבעה ביולי "  ועוד .  השנה אמור להשלים סטון את העבודה על סרט ההמשך ל"וול סטריט "  בכיכובו של מייקל דאגלס ,  שזכה עבור תפקידו בסרט המקורי בפרס האוסקר לשחקן הטוב ביותר .
 
אוליבר סטון : " היטלר היה שעיר לעזאזל "
 הבמאי האמריקאי ממשיך לנפק אמירות פרובוקטיביות ,  הפעם במהלך מסיבת עיתונאים בה הציג מיני סדרה חדשה שתנפץ מיתוסים אודות כמה מהמנהיגים הבולטים של המאה ה-20

