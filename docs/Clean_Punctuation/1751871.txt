המערכת הפיננסית בישראל - במקום ה-27
לפי דירוג הפיתוח הפיננסי של הפורום הכלכלי העולמי ,  ישראל נמצאת במקום ה-27 מתוך 57 הכלכלות המובילות .  במקום הראשון - ארה"ב .  בשנה שעברה דורגה ישראל במקום ה-28
ישראל דורגה במקום ה-27 בדירוג הפיתוח הפיננסי של הפורום הכלכלי העולמי לשנת 2010 ,  מתוך 57 השווקים המובילים בעולם .  ארה"ב חזרה להוביל את הדירוג ,  לאחר שבשנה שעברה דורגה במקום השלישי .  
בדירוג ,  הנערך זו השנה השלישית ,  עלתה ישראל למקום ה-27 לעומת המקום ה-28 שבו דורגה בשנה שעברה על ידי הפורום הכלכלי העולמי .  במדד הפיתוח הפיננסי ,  הקובע את הדירוג ,  קיבלה כלכלת ישראל 3.85 נקודות מתוך סקאלה של בין 1 ל-7 .  לשם השוואה ,  ארה"ב ,  שדורגה במקום הראשון בדירוג ,  קיבלה 5.12 נקודות .  
דירוג הפיתוח הפיננסי  ( FDI )  של הפורום הכלכלי העולמי מבוסס על ניתוח של הגורמים המניעים את פיתוח המערכת הפיננסית ותומכים בצמיחה הכלכלית .  הדו"ח מגדיר פיתוח פיננסי על פי הגורמים ,  המדיניות והמוסדות שמובילים ליעילות המערכת הפיננסית והשווקים ,  וכן על פי מידת הגישה להון ולשירותים פיננסיים .  לפי הגדרה זו ,  נמדד הפיתוח הפיננסי לפי שבעה משתנים :  אווירה מוסדית ,  אווירה עסקית ,  יציבות פיננסית ,  שירותים פיננסיים בנקאיים ,  שירותים פיננסיים לא בנקאיים ,  שווקים פיננסיים וגישה פיננסית .  
בקטגוריית האווירה המוסדית ,  אשר נוגעת לחוקים וכללים המאפשרים את הפיתוח הכלכלי כמו גם הפיקוח על המערכת הפיננסית ,  דורגה ישראל במקום ה-19 ,  ובקטגוריית הגישה הפיננסית ,  אשר נוגעת למידת הגישה של אנשים וחברות להון ולשירותים פיננסיים ,  מוקמה במקום ה-17 .  בשאר המשתנים שאותם בחן הדירוג נעה ישראל בין המקומות 20-30 . 
" ישראל זכתה לניקוד יציב בכל הקטגוריות של המדד ",  נכתב בדו"ח . " הניקוד הגבוה שלה באווירה המוסדית תואם את הניקוד הגבוה שלו זכתה בקטגוריות של מנהל תאגידי תקין  ( מקום 25 )  ובסוגיות רגולטוריות ומשפטיות  ( מקום 19 )  .  אף כי היא חלשה באיגוח ובפעילות מיזוגים ורכישות ,  הגישה המסחרית לשירותים הפיננסיים עדיין חזקה יחסית ,  וזמינות הון סיכון בולטת במיוחד  ( מקום 8 )  .  
בריטניה ,  שדורגה ראשונה בשנה שעברה ,  תפסה את המקום השני בדירוג ,  כשאחריה הונג קונג ,  אשר זינקה בדירוג לעומת המקום החמישי בשנה שעברה ,  וזאת בעיקר הודות ליציבותה הפיננסית .  ארה"ב ובריטניה זכו למיקום גבוה בדירוג ,  בשל הדומיננטיות שלהן בתחום השירותים הפיננסיים הלא בנקאיים ,  כגון פעילות מיזוגים ורכישות ואיגוח ,  וכן השווקים הפיננסיים .  בתחום היציבות הפיננסית והאווירה העסקית צוינו שתי הכלכלות כחלשות .  
במקום הרביעי דורגה סינגפור ,  זו השנה השניה ברציפות .  הפורום ציין לחיוב את  " האווירה המוסדית והעסקית החזקה ויציבות גדולה של המערכת הפיננסית "  בהונג קונג ובסינגפור ,  אשר תרמו למיקומן הגבוה .  אוסטרליה ירדה למקום החמישי בדירוג ,  לעומת המקום השני שבו דורגה בשנה שעברה ,  בשל ירידה בפעילות השירותים הפיננסיים הלא בנקאיים בה .  במקום השישי דורגה קנדה ,  אחריה הולנד .  במקום השמיני שווייץ ,  ובמקום התשיעי יפן .  את העשיריה הראשונה סגרה בלגיה .
 
המערכת הפיננסית בישראל - במקום ה-27
לפי דירוג הפיתוח הפיננסי של הפורום הכלכלי העולמי ,  ישראל נמצאת במקום ה-27 מתוך 57 הכלכלות המובילות .  במקום הראשון - ארה"ב .  בשנה שעברה דורגה ישראל במקום ה-28

