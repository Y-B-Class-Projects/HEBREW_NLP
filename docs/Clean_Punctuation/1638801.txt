שיא ישראלי בקפיצה לגובה למעיין פורמן 
האתלטית הישראלית ניתרה ל-1.86 מ' בתחרות במוסקבה ,  ושיפרה בשלושה סנטימטרים את שיאה הקודם באולם 
הקופצת לגובה מעיין פורמן קבעה אתמול  ( שני )  שיא ישראלי חדש בקפיצה לגובה באולם ,  בתחרות שהתקיימה במוסקבה .  פורמן ניתרה בהצלחה ל-1.86 מ' ,  ושיפרה בשלושה סנטימטרים את השיא הקודם שקבעה בשנה שעברה .  לאחר מכן היא פסלה שלוש פעמים בנסיון לעבור גובה של 1.89 מ' .  
ההישג החדש מהווה גם שיפור של סנטימטר אחד לשיאה האישי ,  ומדרג אותה במקום השלישי בכל הזמנים במקצוע זה ,  יחד עם לודמילה מרמן ,  שלה הישג דומה .  למעשה ההישג של פורמן רחוק עתה בסנטימטר אחד בלבד מהשיא הישראלי באצטדיון ,  אשר מוחזק בידי אולגה קורקולין .
 באותה תחרות קפצה דניאל פרנקל לגובה של 1.79 מ'  ,  ויוליה פושקריוב קבעה 1.70 מ' .  רותם בטאט קבעה 5.96 מ' בקפיצה לרוחק .  היום  ( שלישי )  יתחרו דמיטרי קרויטר בקפיצה לגובה ויוחאי הלוי בקפיצה משולשת .
 

שיא ישראלי בקפיצה לגובה למעיין פורמן 
האתלטית הישראלית ניתרה ל-1.86 מ' בתחרות במוסקבה ,  ושיפרה בשלושה סנטימטרים את שיאה הקודם באולם 

