אישום :  נהג מונית אנס בת 17 בליל הסילבסטר
נהג מונית בן 45 מכפר קרע נאשם שבליל הסילבסטר אנס נערה שהסיע .  לפי כתב האישום ,  הנהג עצר בחניון בצד הדרך ואז תקף אותה
לבית המשפט המחוזי בתל אביב הוגש הבוקר  ( ראשון )  כתב אישום נגד כארם מסארווה ,  נהג מונית בן 45 מכפר קרע ,  בגין אונס של נערה בת 17 בליל הסילבסטר .  הפרקליטות ביקשה להאריך את מעצרו עד תום ההליכים המשפטיים נגדו .
 לפי כתב האישום ,  הנערה שתתה באותו ערב משקאות אלכוהוליים ,  ואז עצרה מונית כדי להגיע לבית אחותה .  הנאשם אסף אותה במונית והחל בנסיעה לכיוון בית אחותה בשכונת פלורנטין בעיר .  במהלך הנסיעה סטה הנהג לתוך חניון צדדי ,  שם עצר את המונית ,  כיבה את המנוע ועבר למושב האחורי .  הוא הפשיט את הנערה בניגוד לרצונה ,  ואז אנס אותה תוך שימוש בכוח רב .
 מבקשת הארכת המעצר עולה ,  כי כשסיים הנהג לבצע את זממו בנערה ,  הוא יצא החוצה להטיל את מימיו .  אז נעלה הנערה את עצמה בתוך המונית והחלה לקרוא לעזרה .  עוברי האורח סיפרו כי מצאו את הנערה כשהיא נעולה ברכב ,  בוכה ומתחננת לעזרה בעוד שנהג המונית נמצא בחוץ .  עוד עולה מבקשת המעצר ,  כי שרידי זרע של הנאשם נמצאו בתחתוניה של הנערה .
 לטענת הנאשם ,  הוא עצר בחניון לבקשת המתלוננת ,  יצא להטיל את מימיו ואז ננעל מחוץ למונית .  הנאשם הכחיש קיום יחסי מין עם המתלוננת .
 
אישום :  נהג מונית אנס בת 17 בליל הסילבסטר
נהג מונית בן 45 מכפר קרע נאשם שבליל הסילבסטר אנס נערה שהסיע .  לפי כתב האישום ,  הנהג עצר בחניון בצד הדרך ואז תקף אותה

