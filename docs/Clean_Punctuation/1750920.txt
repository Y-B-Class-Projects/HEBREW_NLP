גל טרור ביוון :  מטענים התפוצצו בשגרירויות
נמשך גל החבילות הממולכדות שנשלחות לשגרירויות ביוון .  בשגרירויות שוויץ ורוסיה התפוצצו מטענים ,  יום אחרי שחבלנים ניטרלו חבילות ממולכדות שמוענו לנשיא צרפת ושגרירויות זרות
 ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ' ) 
כוחות הביטחון ביוון מתמודדים עם יום שני של מטעני חבלה שיועדו לשגרירויות זרות בעיר הבירה .  בצהרים  ( שלישי )  התפוצצו מטענים קטנים בשגרירויות שוויץ ורוסיה באתונה ,  בשלב זה לא ידוע על נפגעים ,  כך נמסר ממשטרת יוון .  במקביל ,  חבלני משטרה ניטרלו חבילות ממולכדת נוספות - אחת בשגרירות בולגריה ,  אחת שמוענה לשגרירות גרמניה ,  ואחת שמוענה לשגרירת צ'ילה .
  שגרירת צ'ילה ביוון כרמן איבנז אמרה כי חבילה אחת מוענה אליה ,  וכי נעצרו שני חשודים במעורבות בפרשה .  בחבילה נוספת שמוענה לשגרירות צ'ילה לא התגלו חומרי נפץ .  
גורם משטרתי אמר כי הפצצה שנשלחה לשגרירות גרמניה הוחזרה לחברת המשלוח מכיוון שלא נכתב מי השולח .  המטען בשגרירות שוויץ התפוצץ לאחר שעובד זרק לחצר השגרירות חבילה חשודה .  
המקרים אירעו יום לאחר שחבילה ממולכדת שמוענה לשגרירות מקסיקו במדינה התפוצצה במשרדי חברת משלוחים וגרמה לפציעתה של עובדת .  בנוסף ,  המשטרה נטרלה מספר פצצות שהיו טמונות בחבילות ,  שמוענו לנשיא צרפת ניקולא סרקוזי ולשגרירויות בלגיה והולנד באתונה .  
משטרת יוון עצרה שני חשודים בשליחת אחת החבילות ,  והעריכה כי ארגון גרילה שמאלני עומד מאחורי האירועים .
  ( עדכון ראשון :  13:48 ) 

גל טרור ביוון :  מטענים התפוצצו בשגרירויות
נמשך גל החבילות הממולכדות שנשלחות לשגרירויות ביוון .  בשגרירויות שוויץ ורוסיה התפוצצו מטענים ,  יום אחרי שחבלנים ניטרלו חבילות ממולכדות שמוענו לנשיא צרפת ושגרירויות זרות

