עודף המשקל במרבית מדינות ה-OECD הוכפל ואף שולש מאז 1980
בארה"ב ובמקסיקו קרוב ל-70% מהאוכלוסייה סובלים מעודף משקל ;  ישראל במקום ה-22 ,  עם 48%
דו"ח של הארגון לשיתוף פעולה ופיתוח כלכלי  ( ה-oecd )  דירג את המדינות בהן תופעת עודף המשקל היא הרווחת ביותר וניסה לאמוד את השפעותיה הכלכליות .  לפי הדו"ח ,  מאז 1980 הוכפלו ואף שולשו שיעורי עודף המשקל במרבית מדינות ה-oecd.עוד עולה מן הדו"ח כי מקסיקו היא המדינה בה שיעור האוכלוסייה הבוגרת הסובל מעודף משקל הוא הגבוה ביותר ,  עם 70% מן האוכלוסייה .  ארה"ב נמצאת אחריה ,  עם שיעור עודף משקל של 68% ,  ואחריהן ניו זילנד ,  אוסטרליה ,  בריטניה ,  אירלנד ,  קנדה ,  צ'ילה ואיסלנד - כולן עם שיעורי עודף משקל הגדולים מ-60% .  ישראל מדורגת במקום ה-22 מבין מדינות ה-oecd ,  עם שיעור עודף משקל של 48% .  שיעור המשקל העודף הממוצע במדינות ה-oecd עומד על 50% ,  לעומת פחות מ-10% לפני 1980.מבחינת השמנת יתר  ( obesity )  ,  ארה"ב היא המדינה עם השיעור הגבוה ביותר של אנשים הסובלים מהתופעה - 34% ,  לעומת ממוצע oecd של 16% .  בישראל שיעור השמנת היתר הוא 14% .  המדינה בעלת שיעורי עודף המשקל והשמנת היתר הנמוכים ביותר ב-oecd היא יפן ,  עם שיעור עודף משקל של 24% ושיעור השמנת יתר של 1% בלבד.השמנת יתר עולה לכלכלת ארה"ב לפחות 215 מיליארד דולר בשנה ,  בגין עלויות רפואיות ואובדן כושר עבודה ,  לפי מחקר שפירסם החודש מכון ברוקינגס .  לפי המחקר ,  העלויות הרפואיות עבור מבוגרים הסובלים מהשמנת יתר ,  גבוהות ב-147 מיליארד דולר לעומת בעלי משקל בריא .  עלויות השמנת היתר אינן מסתכמות בהוצאות על צרכים רפואיים בלבד ,  אלא גם בפגיעה בכושר העבודה ,  חיסורים ,  נכות ותמותה מוקדמת .  עוד מצא המחקר כי עלויות התחבורה עשויות להיות גבוהות יותר ,  בשל המשקל המוגדל של נוסעים ,  למשל עבור חברות תעופה.בנוסף ,  להשמנת יתר עלויות חינוכיות וחברתיות ,  אותן קשה יותר לכמת . " נשים הסובלות מהשמנת יתר לרוב השלימו פחות שנות לימוד ,  נטו להינשא פחות ,  וסבלו משיעורי עוני גבוהים יותר .  עבור גברים ,  נראתה נטייה נמוכה יותר להינשא ",  נכתב במחקר .
 
עודף המשקל במרבית מדינות ה-OECD הוכפל ואף שולש מאז 1980
בארה"ב ובמקסיקו קרוב ל-70% מהאוכלוסייה סובלים מעודף משקל ;  ישראל במקום ה-22 ,  עם 48%

