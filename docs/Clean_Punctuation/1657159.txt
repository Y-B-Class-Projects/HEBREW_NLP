להתרגש בבית
במקום לפזול לכל הכיוונים ולחשוב שבחוץ מחכה לכם משהו יותר טוב ,  כדאי שתשחקו בתוך הזוגיות הקיימת .  12 המסכות
מדוע  " אסור "  לעשות קריאה יותר מפעם אחת ?  אולי זה יפתיע כמה מכם ,  אולם ברוב המקרים בהם אנו שואלים שאלה ,  ולא רק את קלפי הטארוט ,  אנו שואלים שלא על מנת לקבל תשובה ,  אלא פועלים מתוך ניסיון להתחבר למשהו שאבד לנו ,  למקום בו היינו מאוזנים ושלווים ,  מקום לו אני קורא גרעין האמת שלנו .  
כאשר מגיע אלינו שואל עם בעיה ,  זו טעות לחשוב שהוא רוצה לדעת אם הוא יפגוש בת זוג בשנה הקרובה ,  אם הוא יקבל קידום בעבודה או אם הבעיה עם הביטוח הלאומי תסתדר .  הוא לא שואל את השאלה כדי לקבל תשובה - בפועל השאלה שלו היא זעקה לעזרה והוא מבקש שנסייע לו לחזור לאיזון .  
ברוב המקרים תשובה של  " כן "  או  " לא ",  לא תספק את השואל .  גם אם הוא יקבל תשובה חיובית ויובטח לו שהוא יתחתן השנה זה לא יעזור לו ,  כי הוא מרגיש שמשהו השתבש ולכן הוא מגיע לקריאה - מה שהוא רוצה באמת זה למצוא שוב את גרעין האמת .  זו מטרתה האמיתית של קריאת הקלפים ,  וזו המשימה החשובה של הקורא בקלפים :  להחזיר את השואל למקום השלם הזה ,  אל גרעין האמת .
 לאדם המחובר אל גרעין האמת שלו אין שאלות .  הוא יודע הכל על חייו ,  עולמו הפנימי מובן והוא אינו צריך תיווך חיצוני בכדי להבין את עצמו .  כאשר אנו מחוברים לגרעין האמת שלנו ,  אנו ניהנים מהביטחון שבידיעה המוחלטת ש"זה זה ".  אנו מבינים את הפוטנציאל של העתיד לקרות ,  אנו יודעים איך לתקן את הטעויות שלנו ,  מה מיותר בחיינו ומה צריך להוסיף כדי שהכל יהיה מושלם .  בעצם ,  כולנו היינו במקום הזה וכולנו אף שואפים לחזור אליו ,  באמצעות המסע פנימה .  עלינו להבין כי כאשר אנו מתרחקים מגרעין האמת עולים בנו ספקות ,  נרגיש שמשהו חסר ונתחיל לשאול שאלות .
 קריאה בקלפים זו הזמנה לשיחה ,  כאשר נושאי השיחה מונחים על השולחן .  זהו מפגש עוצמתי עם האמת ובדיוק כפי שאהבה ראשונה היא אירוע יחיד ומיוחד שלא ניתן לשחזר אותו ,  כך רק לקריאה הראשונה יש את הכוח והיכולת להחזיר את השואל אל גרעין האמת שלו .  כל קריאה נוספת באותו נושא ,  מרחיקה אותנו מאותו גרעין ,  ומהסיבה הזו לא נכון לשאול את הקלפים את אותה שאלה יותר מפעם אחת .  
אמנם ,  לעתים במהלך הקריאה וגם אחריה אנו נתקלים בספקות ולא תמיד הכל ברור ,  אולם עלינו לזכור כי כל הידע והאינפורמציה שאנו צריכים נמצאים בקריאה הראשונה .  לכן ,  אם יש לנו ספק או שאנו זקוקים להבהרה ,  הדבר הנכון לעשות הוא לחזור לקריאה המקורית ולנסות שוב להבין אותה .  רק היא ,  הקריאה הראשונה ,  מכילה את כל התשובות .
 אני ,  למשל ,  נוהג לעשות לעצמי קריאת קלפים פעם אחת בשנה .  אני עושה את הקריאה הקלטית ובה אני מבקש להבין את השנה הקרובה .  את הקריאה הזו אני שומר כל השנה ובכל התלבטות ,  קושי ,  או צורך אחר אני פותח אותה שוב ,  מתבונן בה ומוצא את התשובות .  הכל נמצא שם ,  ואף קריאה אחרת לא תוכל לחבר אותי טוב יותר מאשר הקריאה הראשונה .
 המסכה של נסיך החרבות  ( מזל תאומים )    " העיתונאי ": 
את לובשי המסכה של נסיך החרבות אנו בטוח מכירים .  אלו יהיו אותם אנשים מהירי חשיבה ,  עם לשון חדה ,  המחפשים כל הזמן את הדבר הבא ,  את הסקופ ,  ושקשה להם להישאר במקום אחד .  מה שאנו פחות יודעים עליהם הוא שיש להם תחושת פספוס פנימית ושעד שהם לא ילמדו לטפל בה הם לא ימצאו שקט .
 אחת התכונות הבולטות שמגלה לובש מסכה זו היא יכולת תקשורת מצוינת .  אנשים אלו הם אמנים בתחום התקשורת ויהיו נואמים מצוינים ,  מוכרים מעולים ,  וחשוב אף יותר - הם יודעים לפתח קשר מצוין עם אנשים :  הם יודעים איך לדבר ולהקסים כל אחד .  במידה מסוימת אנשים אלו מזכירים את קלף הקוסם ,  וכמו ילדים הם צמאים לידע ולחוויות והחיים עבורם הם אוסף של אינספור התנסויות מרתקות .  
אולם ,  לבישת מסכה זו גובה מחיר ,  ובכל תחום כמעט לובש מסכה זו ירגיש שהוא מפספס משהו .  יש לו כל הזמן תחושה בסיסית שבמקום אחר יש משהו יותר טוב ,  חדש ומעניין .  אלו יהיו סוג האנשים שיישבו איתכם במסעדה ,  המבט שלהם תמיד יחפש משהו ויהיה בכל מקום ,  והם יתבוננו לכל הכיוונים פרט לכיוון של אלו שהגיעו איתם למסעדה .  ולמה ?  כיוון שהם כל הזמן מחפשים ,  גם במסעדה ,  משהו יותר טוב ,  אחר ושונה .  
הראש שלהם נמצא בכל מקום וכל דבר מעניין אותם .  הם סקרנים וצמאים לידע ,  אולם פעמים רבות תכונות אלו דומיננטיות מידי בחייהם והם אינם יודעים מתי להפסיק וליהנות ממה שיש .  הרצון שלהם לחדש ולהשתנות מונע מהם את היכולת ליהנות מהרגע ,  הם צריכים גיוון וטוב יהיה אם הסביבה הקרובה תכיר בכך ותעזור להם ליצור את אותם שינויים וגיוון שהם זקוקים להם .  כך ,  למשל ,  לובשי מסכות אלו יתפקדו טוב יותר בסביבת עבודה בה הם צריכים לעשות תפקידים מגוונים ,  לדבר עם אנשים ולנסוע למקומות מרוחקים .
 הפתרון הנכון עבור לובשי מסכות אלו הוא גיוון ,  אולם עליהם ללמוד לגוון בתוך המערכת ולא לחפש פתרונות חדשים בחוץ .  אני ,  למשל ,  בן מזל תאומים ולא פעם אני מזהה מסכה זו אצלי ,  במיוחד כשאני צריך לשבת ולעבוד 12 שעות ליד שולחן ומחשב .  כשאני נקרא לעשות הרצאות בפני ארגון זה או אחר ולהסביר איך אני עושה את זה ,  איך אני  " מנצח "  את המסכה שטבועה בי כל-כך חזק ,  התשובה שלי היא שזה ממש קל ,  כיוון שאני פשוט לא עובד מול שולחן ומחשב 12 שעות .
 שעתיים אני משוחח עם אנשים בטלפון ,  שעתיים אני עובד מול המחשב ,  שעתיים אני עושה עבודת ניירת ,  שעתיים כותב מכתבים ,  שעתיים עוסק בשיווק וכן הלאה .  הגיוון שלובש מסכה זו צריך לעשות אינו חייב להיות כל-כך קיצוני ,  ואם הוא ילמד לשנות בתוך המערכת עצמה הכל יהיה טוב וקל יותר עבורו .
 לובש מסכה זו יגלה שהמקום הבעייתי עבורו הוא תחום הזוגיות ,  כיוון שיש בו תחושת פספוס תמידית והוא כל הזמן מרגיש צורך לשנות ולגוון .  התחושה הבסיסית שמלווה אותו היא שאיפשהו בחוץ מחכה לו משהו יותר טוב ,  ולכן מתקיים פה המאבק הקשה מכל .  גם כאן הפתרון הוא גיוון ,  ואם הוא ימצא דרך לגוון ולשנות בתוך מערכת היחסים הקיימת הוא אמנם לא יירגע ,  אך יהיה מאושר .
 מה מניע אותנו ? 
אנו מונעים על ידי תחושה בסיסית שאנו מפספסים משהו ועסוקים בחיפוש תמידי אחרי קוריוז חדש לדווח עליו .  אנו פרקטיים ,  שכלתניים ,  מתקשרים ,  ומסתגלים לחיים .  
תמצית הקלף  ( מה להגיד לשואל כשיוצא הקלף )  :
 נסיך החרבות מייצג הלך רוח בו אנו חווים תחושה של פספוס כי תמיד נדמה לנו שבמקום אחר יש משהו טוב יותר ,  חדש יותר או מעניין יותר .  אנו כל הזמן מחפשים גיוון ושינוי ונוטים לרצות להחליף את הקיים .  בפועל ,  הגיוון והשינוי שאנו זקוקים להם יכולים להימצא בתוך מסגרת החיים הקיימת בלי צורך לשנותם .
 הקלף מראה כי אנו תקשורתיים ,  יש לנו קשר מצוין עם אנשים ,  ואנו יודעים להקסים כל אחד .  אנו שואפים לחוות את העולם מבחינה אינטלקטואלית וכל דבר עבורנו הוא חוויה או התנסות מעניינת .  יחד עם זאת ,  אם כל הזמן נחפש ריגושים חדשים מחוץ לקיים לא נוכל להתפתח ,  והאתגר שלנו הוא לחדש וליזום ביחד עם הסביבה הקרובה שלנו .  למשל ,  עלינו ליזום ולחדש בתוך הזוגיות הקיימת ולא לחפש בן/בת זוג אחרת .
 
להתרגש בבית
במקום לפזול לכל הכיוונים ולחשוב שבחוץ מחכה לכם משהו יותר טוב ,  כדאי שתשחקו בתוך הזוגיות הקיימת .  12 המסכות

