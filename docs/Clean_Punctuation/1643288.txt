האלתור המפוקפק של השופטת הדסי-הרמן 
נכנעים ללחץ
 >  >  היעלה על הדעת שקבוצת סניגורים תבקש פגישה בלשכתו של נשיא בית משפט מכיוון שהם אינם שבעי רצון משופט פלוני ומעוניינים שהוא יעבור לתחום משפטי אחר ?  יש להניח שהנשיא היה מסרב לפנייה כזו ואולי אף משגר פנייה נזעמת ללשכת עורכי הדין על החוצפה הרבה של עורכי הדין .  התחושה של רשויות התביעה היא שבית המשפט הוא שחקן בקבוצה שלהם .  לפני שנים אחדות ביקשה פרקליטה בכירה ,  שנחשבת הגונה ביותר ,  פגישת עבודה עם שופט כי תיקים גדולים שהיא מופקדת עליהם הגיעו לשולחנו .  השופט ביטל בסופו של דבר את המפגש מחשש לדליפת העניין וביקורת ציבורית .  לפיכך אין להרים גבה כשנשיאת בית משפט השלום בתל אביב ,  זיוה הדסי הרמן ,  קיבלה באחרונה לשיחה בכירים במשטרת תל אביב שהלינו על החלטות מור נגדם .  בסרט אודותיו , " מר שמגר ",  סיפר נשיא בית המשפט העליון בדימוס ,  מאיר שמגר ,  כי הנשיא שבא אחריו ,  אהרן ברק ,  שיתף אותו פעם במחשבותיו . " אם אתה היית מקבל חלק מההחלטות שלי לא היו מטיחים בך את הביקורת שהטיחו בי ",  אמר ברק לשמגר .  מור חף מאלגנטיות שמגרית או מכתיבה יבשה .  כמי שעבד בשנות ה-70 בפרקליטות ,  הוא תופש עצמו כמי שנשלח לתקן ולשפר את עבודת התביעה .  בפרקליטות מיסוי וכלכלה עדיין מלקקים את הפצעים מהזיכוי של בעל השליטה ביובל הנדסה ,  מרדכי כבירי ,  מהרצת מניות והעלמת מס לפני שנה וחצי .  מור לא החמיץ אז הזדמנות לבקר את ניסיון הפרקליטות לתקן את כתב האישום כדי להוכיח את כוונת כבירי להתחמק מהעלמת המס . " לטעמי ,  הגשת כתב האישום הנוסף היתה הליך פגום ובלתי ראוי ולא היה כל מקום לכך ,  והדבר גובל ברדיפה ממש ",  קבע מור .  הכניעה של המערכת השיפוטית ללחץ התביעה והעברת מור לתחום האזרחי היא שערורייתית - אם אכן לחץ התביעה הוא שהוביל להעברתו של מור מתחום מומחיותו .  מחר יכעס פרקליט המדינה על שופט מחוזי בחיפה ומחרתיים היועץ המשפטי לממשלה יבקר הכרעות שיפוטיות של שופט שלום בקרית גת .  האם זו סיבה להעביר שופט לתחום אחר ?  מערכת המשפט חסרה במנגנוני ביקורת עצמית .  זה דבר ידוע .  חרף כך ,  ספק אם האלתור של הדסי-הרמן ,  נשיאה טרייה יחסית ,  יירשם באותיות זהב בקורות חייה .
 
האלתור המפוקפק של השופטת הדסי-הרמן 
נכנעים ללחץ

