ח"כ סעיד נפאע יודח ממפלגת בל"ד
ח"כ נפאע יודח מהסיעה על רקע סירובו למלא הסכם רוטציה עם מספר 4 ברשימה ועל רקע פגישתו בלבנון עם מנהיג הדרוזים במדינה ,  וואליד ג'ונבלאט
חבר הכנסת סעיד נפאע יודח מסיעת בל"ד  כך החליטה הערב  ( חמישי )  הלשכה הפוליטית של המפלגה על רקע סירובו של נפעא למלא את הסכם הרוטציה בינו לבין מספר 4 ברשימה  השייח' והח"כ לשעבר עבאס זכור .  בהודעה שפירסמה בתום פגישתה נמסר כי הלשכה תדרוש מהוועד המרכזי של המפלגה לנקוט בצעדים נגד ח"כ נפאע שהפר ,  לדבריה ,  את חוקת המפלגה .
 ממנהיגי בל"ד נמסר כי ההחלטה התקבלה בשל עמדותיו והתנהגותו של ח"כ נפאע  " העומדות בסתירה למצע של המפלגה ולהחלטות של מוסדותיה הפוליטיים והארגוניים ".  על פי ההודעה ,  סיבה נוספת להדחתו של נפאע ,  מלבד אי-מילוי הסכם הרוטציה ,  היא העובדה כי יצא לפגישה בקפריסין עם מנהיג הדרוזים בלבנון ,  וואליד ג'ונבלאט , " מבלי שעדכן את המפלגה ". 
הסכסוך בין נפאע לבין יתר חברי מפלגתו אינו חדש ויצר קרע עמוק בבל"ד בחודשים האחרונים :  ח"כ נפאע טוען כי הסכם הרוטציה מנוגד לחוקת המפלגה אולם במפלגה דורשים ממנו לפנות את כיסאו בכנסת .  מספר 4 ברשימת בל"ד לכנסת ,  עבאס זכור ,  כיהן בכנסת שעברה כח"כ ברשימת רע"מ-תע"ל .
 במקביל לעימותים הפנים-מפלגתיים ,  נערך בימים אלה נפאע להגשת כתב אישום שצפוי להגיש נגדו היועץ המשפטי לממשלה בגין עבירות של מגע עם סוכן זר ,  זאת לאחר שביקר בסוריה בשנת 2007 ונפגש עם סגן מזכ"ל החזית העממית ,  טלאל נאג'י .  ביום שני האחרון הגיש ח"כ נפאע בקשה בכתב ליו"ר הכנסת ראובן ריבלין וליו"ר ועדת הכנסת ח"כ יריב לוין  ( ליכוד )  במטרה לזכות לחסינות בפני כתב האישום הצפוי כנגדו .
 
ח"כ סעיד נפאע יודח ממפלגת בל"ד
ח"כ נפאע יודח מהסיעה על רקע סירובו למלא הסכם רוטציה עם מספר 4 ברשימה ועל רקע פגישתו בלבנון עם מנהיג הדרוזים במדינה ,  וואליד ג'ונבלאט

