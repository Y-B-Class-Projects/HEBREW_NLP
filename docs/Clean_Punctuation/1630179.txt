מורה פוטר מסיאטל ,  קרול במקומו
בהנהלת הסיהוקס החליטו להיפרד מהמאמן שהצעיד אותם למאזן 11:5 ,  ומינו במקומו את מאמן מכללת דרום קליפורניה
מאמן סיאטל סיהוקס ג'ים מורה פוטר מתפקידו בקבוצה ,  לאחר עונה אחת בלבד בתפקיד ,  כך דווח אתמול  ( שישי )  באתר הליגה .  מורה ,  שמונה למאמן הראשי בעונה האחרונה לאחר שהיה מתאם ההגנה של הקבוצה ,  הוביל את הסיהוקס למאזן של 11:5 בעונה היחידה בה שימש מאמן ראשי .  למורה זו הייתה קדנציית האימון השנייה ,  לאחר שבאטלנטה פלקונס השיג מאזן כולל של 22:26 .  מי שתפס את מקומו של מורה כמאמן הראשי של הסיהוקס הוא פיט קרול ,  שעד לעונה החולפת אימן את מכללת USC .  קרול והסיהוקס הגיעו לאחר דיונים לסיכום ,  והכרזה רשמית צפויה ביום שני .
" קיבלנו החלטה קשה ",  מסרו בסיאטל . " לאחר התייעצויות ,  החלטנו שהקבוצה צריכה כיוון חדש על מנת להצליח .  ההחלטה שנלקחה ,  על אף היותה קשה ,  היא חלק מתהליך הבנייה לעונה הבאה .  מורה עשה הרבה למען הקבוצה ".  
" הקבוצה הזו ,  ויותר חשוב - הקהילה הזו ,  חשובים לי מאוד ,  כך שזה כואב לי שלא צפיתי זאת ",  אמר מורה ,  לאחר שקיבל את הודעת הפיטורים . " אני מאוכזב מכך שלא קיבלתי צ'אנס להשלים את החוזה שלי בקבוצה ". 
לקרול ,  שהתמחה לאורך הקריירה באימון מכללות ,  הייתה קדנציה קודמת לא רעה בניו אינגלנד פטריוטס ,  אותה הוביל לפלייאוף ב-1997 וב-1998 ,  ובניו יורק ג'טס ,  אותם אימן ב-1994 .  על פי מקורות בקבוצה ,  קרול כבר רואיין בלוס אנג'לס על ידי ראשי הסיהוקס ,  ונראה כי מינויו יוכרז בימים הקרובים .
 עדכון ראשון :  8.1.10 ,  23:05

מורה פוטר מסיאטל ,  קרול במקומו
בהנהלת הסיהוקס החליטו להיפרד מהמאמן שהצעיד אותם למאזן 11:5 ,  ומינו במקומו את מאמן מכללת דרום קליפורניה

