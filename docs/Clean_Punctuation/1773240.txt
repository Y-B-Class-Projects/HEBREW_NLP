השריפה ברכבת - 4 ימים לפני תום הביטוח
השריפה ברכבת ישראל חתמה בטעם מר את חוזה הביטוח של חברת הפניקס ,  המסיימת את הקשר עם רכבת ישראל לאחר עשור .  בסוף השבוע יעבור חוזה הביטוח לחברת הראל 
ארבעה ימים לפני סיום חוזה הביטוח בין חברת הביטוח הפניקס  ( -0.09%  ,  5840.0 )  לרכבת ישראל ,  פרצה היום שריפה ברכבת עמוסת נוסעים באזור שפיים חמישה נוסעים נפצעו באורח בינוני ו-70 נפגעו באורח קל .  קרונות הרכבת ניזוקו קשה ותנועת הרכבות הופסקה .  
חברת הביטוח הראל ,  שהעבירה לעצמה את תיק הביטוח של רכבת ישראל ,  בהיקף של כ-40 מיליון שקל בשנה תתחיל לשאת באחריות הביטוחית לרכבת ישראל רק מיום שבת הקרוב ,  ה-1 בינואר 2011 .  האחריות הביטוחית של הפניקס לאירוע צפויה לכלול את הנזק הפיזי לקרונות הרכבת ,  הנזק לנפגעים ובתרחישים מסוימים גם אובדן הכנסות לרכבת ישראל שינבע מהשריפה .  
הפניקס ביטחה את רכבת ישראל במשך כ-10 שנים .  במהלך השנים נאלצה הפניקס לשאת באחריות לשתי תאונות גדולות שארעו ברכבת ,  התאונה ב-2005 ליד קיבוץ רבדים בה נהרגו שמונה אנשים ושנה לאחר מכן בתאונה ב-2006 שארעה בבית יהושע בה נהרגו חמישה נוסעים .
 
השריפה ברכבת - 4 ימים לפני תום הביטוח
השריפה ברכבת ישראל חתמה בטעם מר את חוזה הביטוח של חברת הפניקס ,  המסיימת את הקשר עם רכבת ישראל לאחר עשור .  בסוף השבוע יעבור חוזה הביטוח לחברת הראל 

