למעלה מ-150 הרוגים בקרבות מורדים בקונגו
כוח האו"ם מסר כי 157 חמושים נהרגו בקרבות עם חיילי צבא קונגו בצפון מערב המדינה .  לפחות חייל אחד נהרג בסכסוך אלים על רקע מחלוקת על זכויות דיג
יותר מ-150 בני אדם נהרגו בשבוע שעבר בקרבות בין כוחות הממשלה לבין חמושים ברפובליקה הדמוקרטית של קונגו ,  כך מסר היום  ( ראשון )  צוות מיוחד של האו"ם באיזור .
 רדיו  " אוקפי "  של משלחת האו"ם במדינה הודיע כי 157 חמושים וחייל אחד נהרגו במסגרת הקרבות הקשים שנערכו בימים חמישי ושישי בסביבות העיירה איניאלה .  העיירה ממוקמת כ-65 ק"מ מדונגו ,  שם פרץ גל אלימות קשה על רקע אתני בסוף חודש אוקטובר .  
העימות באזור החל על רקע מחלוקת על זכויות דיג בין התושבים באיניאלה לבין התושבים במונזאיה .  מאז פרסמו כמה קבוצות הודעות באינטרנט ,  בהן הכריזו על פתיחת התקוממות נגד ממשלת הנשיא לורן קבילה .  עם זאת ,  באו"ם טוענים כי אין קשר בין המתרחש באזור זה לבין האלימות המתמשכת במחוזות קיבו שבמזרח המדינה . 
" המידע שהתקבל ממשקיפי השלום מלמד על לחימה עזה בין הצבא לבין גורמים חמושים ",  מסר ז'אן פול דיטריך ,  דובר כוח משקיפי האו"ם ברפובליקה הדמוקרטית של קונגו . " דווח כי 157 חמושים נהרגו .  נמסר שגם הצבא ספג כמה נפגעים ".  
בשבוע שעבר הודיע האו"ם כי הוא מאריך את המנדט של כוחותיו במדינה בחמישה חודשים בלבד במקום שנה .  קיצור השהות אמור לאפשר לאו"ם לעבוד עם הממשלה בקינשסה על מנדט מחודש ,  שבמסגרתו יאמנו הכוחות את הצבא המקומי לקראת הנסיגה .  
מונו"ק ,  כוח משקיפי האו"ם הגדול ביותר בעולם עם 20 אלף אנשים ,  מוצב במדינה המרכז אפריקאית מאז סיום מלחמת האזרחים .  המלחמה בשנים 2003-1998 הביאה למותם של מיליוני בני אדם ואיימה על היציבות במרכז היבשת השחורה .
 
למעלה מ-150 הרוגים בקרבות מורדים בקונגו
כוח האו"ם מסר כי 157 חמושים נהרגו בקרבות עם חיילי צבא קונגו בצפון מערב המדינה .  לפחות חייל אחד נהרג בסכסוך אלים על רקע מחלוקת על זכויות דיג

