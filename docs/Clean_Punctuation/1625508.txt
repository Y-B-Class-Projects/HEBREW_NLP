היעד לפיצוץ :  נציג חמאס בלבנון
לפי דיווחים ראשונים ,  שלושה בני אדם נהרגו בפיצוץ שאירע ברובע דאחייה שבדרום ביירות .  כוחות ביטחון רבים הגיעו למקום והטילו עוצר מלא
 ( צילום :  רויטרס ,  עריכת וידיאו :  עידן גוראל ) 
פיצוץ אירע אמש  ( שבת )  במכונית בפרברים הדרומיים של ביירות ,  בירת לבנון .  מקורות ביטחוניים במדינה מסרו כי המכונית שימשה בכיר בארגון חמאס .  רשת החדשות אל ערביה מדווחת כי בפיצוץ נהרגו שלושה בני אדם וחמישה נפצעו .  
עוד דווח כי ככל הנראה הפיצוץ היה ניסיון לפגוע בעלי ברכה ,  נציג חמאס בלבנון .  ברכה לא נפגע והחמאס הכחיש כי מישהו מאנשיו נפגע בפיצוץ .  אל ערבייה מדווחת עוד כי שני ההרוגים הם אנשי חיזבאללה וכי פעילי חיזבאללה פעלו במקום לפירוק מטען החבלה שהתגלה במכונית ,  אולם הוא התפוצץ והרג שניים .  יחד עם זאת ,  מקורות ביטחוניים בלבנון הכחישו כי היעד לפיצוץ היה עלי ברכה .  
לאחר הפיצוץ הגיעו למקום כוחות גדולים של משטרה והטילו עוצר על השכונה וכן הוצבו מחסומים בכל הכניסות לאזור .  הפיצוץ ,  כך לפי כלי תקשורת בלבנון ,  נועד לפגוע במטה חמאס בבירות אשר משמש לאימונים צבאיים של אנשי חמאס ואשר הכיל חומרי נפץ .
 
היעד לפיצוץ :  נציג חמאס בלבנון
לפי דיווחים ראשונים ,  שלושה בני אדם נהרגו בפיצוץ שאירע ברובע דאחייה שבדרום ביירות .  כוחות ביטחון רבים הגיעו למקום והטילו עוצר מלא

