טוויסטד משנה אסטרטגיה
החברה תתמקד מעתה באינטראקטיב ושיווק דיגיטלי ותגייס עובדים חדשים .  המנכ"ל אלון מוליאן : " רוצים להיות אחת משלוש חברות האינטראקטיב המובילות בישראל "
 חברת  " טוויסטד "  המתמחה בשיווק ברשתות חברתיות משנה אסטרטגיה והופכת לסוכנות אינטראקטיב ושיווק דיגיטלי אשר תספק פתרונות כוללים בעולם הדיגיטל ללקוחותיה .  במסגרת שינוי האסטרטגיה החברה מתרחבת ומשיקה שלוש מחלקות מקצועיות ייעודיות חדשות שיעסקו בתחומי הוידאו ,  הסלולר והחיפוש .  המהלך יתבצע בהשקעה של כחצי מיליון שקל ולצורך ההתרחבות יגויסו לחברה עובדים חדשים .  
מחלקת הסלולר החדשה של החברה תכלול פיתוח והפקה של אפליקציות סלולריות לכלל סוגי המכשירים ,  מחלקת הוידאו תעסוק בהפקות וידאו אינטרנטיות ותוכן ובהקמת ערוצי וידאו ביו-טיוב לעולם האינטראקטיבי ,  ומחלקת החיפוש תפעל ליצירת קריאייטיב מעורר שיחה בגוגל . 
" טוויסטד "  הוקמה בשנת 2006 על ידי אלון מוליאן וקרן פרידמן .  בין לקוחותיה ישנם שירותי בריאות כללית ,  פלאפון ,  בזק בינלאומי ,  נירלט ,  בנק לאומי ,  דורקס ועוד .
 אלון מוליאן מסר : " אחת משאיפותיה המרכזיות של 'טוויסטד' היא להישאר בראש הפירמידה בכל הקשור לחדשנות ופריצות דרך ולהביא למשווקים פתרונות החורגים מבאנרים .  כך אנו פועלים מתחילת דרכנו ,  ולצורך כך אנו משקיעים היום משאבים רבים על מנת להוביל את תחום הדיגיטל .  המשימה שהצבנו לעצמנו היא להיות אחת משלוש חברות האינטראקטיב המובילות בישראל .  אנחנו רוצים להביא את המומחיות שלנו ביצירת שיחה לערוצים השונים :  וידאו ,  אפליקציות הסלולר ,  פייסבוק והרשתות החברתיות - ומעל הכל להתוות את האסטרטגיה הדיגיטלית של מותגים וחברות ". 

טוויסטד משנה אסטרטגיה
החברה תתמקד מעתה באינטראקטיב ושיווק דיגיטלי ותגייס עובדים חדשים .  המנכ"ל אלון מוליאן : " רוצים להיות אחת משלוש חברות האינטראקטיב המובילות בישראל "
 
