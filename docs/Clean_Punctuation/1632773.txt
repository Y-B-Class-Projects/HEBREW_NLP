קרופורד : " אמרתי למאמן שאני אנצח את המשחק "
 שחקן ההוקס הסביר את השלשה המטורפת שניצחה את הסאנס עם הבאזר .  גאסול ,  ששב למגרשים : " הייתי קצת עייף ולחוץ "
 לוס אנג'לס לייקרס נעזרה הלילה  ( בין שישי לשבת )  בשירותיו של פאו גאסול ,  שחזר לאחר היעדרות בת שישה משחקים .  האלופה הביסה בדרבי ,  שנערך בסטייפלס סנטר את הקליפרס 86:126 ,  כשגאסול עוזר לקובי  ( שקלע 30 )  עם 20 משלו . " הרגשתי טוב מאוד ",  אמר הסנטר הספרדי ,  שאיתו השיגה הקבוצה מאזן 3:20 ובלעדיו 6:11 . " הייתי קצת עייף ולחוץ ,  אבל ציפיתי שזה מה שיהיה ". 
בארון דייויס ,  שסבל מנחת ידם של גאסול וחברו דרק פישר ,  בעימות שהיה במשחק בין השלושה ,  אמר בסיום : " אני חושב שבמחצית השנייה הלייקרס ששו אלי קרב .  הם שיחקו ביתר אגרסיביות ".  על העימות אמר דייויס : " הרגשתי שקיבלתי יותר מדי מכות בפניי .  מה עוד יכולתי לעשות ?  ",  תהה השחקן ,  שהחזיר עם מרפק בחזהו של גאסול . " הייתי מופתע מאיך שהוא התנהג ",  אמר הספרדי על בארון .
  *  ג'מאל קרופורד קלע חמש נקודות ב-3.5 השניות האחרונות במשחק נגד הסאנס והביא לאטלנטה ניצחון כביר  ( 101:102 )  עם שלשה ענקית מכתשעה מטרים רגע לפני הבאזר . " בדרך כלל ,  בבית ,  אתה רוצה ללכת על שתי נקודות בטוחות ",  הסביר קרופורד , " אבל רצינו לגמור עם זה ולנצח .  אמרתי למאמן :  'אם אתה נותן לי את זה ,  אני מנצח' ". 
 *  באורלנדו התאכזבו כמובן מההפסד באורגון ,  102:87 לפורטלנד . " שום דבר לא הלך לנו במשחק הזה ",  אמר בסיום מאמן הקבוצה סטן ואן גנדי . " המחצית הראשונה במשחק הזה דמתה למחצית השנייה שלנו במשחק נגד דנבר  ( גם שם הפסידו המג'יק )  .  יצאנו לגמרי מתוכנית המשחק שלנו ". 
 *  שיקגו הזדקקה לשתי הארכות כדי לגבור בבית על הוויזארדס .  דרק רוז קבע שיא קריירה של 37 נקודות ,  וקלע את סל הניצחון בסיום . " זה היה קשה ",  אמר מאמן הבולס בסיום ויני דל נגרו . " זה היה קרב בין שתי קבוצות ,  ואנחנו מצאנו את הדרך לנצח בסיום .  עשינו דבר אחד יותר מהם ".  רוז עצמו אמר : " זה היה מפחיד .  הם הובילו בשלב מסוים בהארכה והיינו צריכים לרדוף אחריהם ".  על סל הניצחון הוא אמר : " אני עושה את התנועה הזו מאז הקולג' ". 

קרופורד : " אמרתי למאמן שאני אנצח את המשחק "
 שחקן ההוקס הסביר את השלשה המטורפת שניצחה את הסאנס עם הבאזר .  גאסול ,  ששב למגרשים : " הייתי קצת עייף ולחוץ "
 
