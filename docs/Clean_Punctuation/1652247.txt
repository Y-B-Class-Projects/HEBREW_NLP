איגוד התעופה הבינלאומי הוריד את תחזית ההפסד לחברות התעופה ל-2.8 מיליארד דולר השנה
התחזית הקודמת ציפתה להפסדים של 5.6 מיליארד דולר בשנת 2010 ;  הכנסות החברות יסתכמו ב-552 מיליארד דולר
איגוד התעופה הבינלאומי  ( iata )  הוריד את תחזית ההפסד הכולל לחברות התעופה ברחבי העולם בחצי ל-2.8 מיליארד דולר השנה .  האיגוד הוריד את התחזית מ-5.6 מיליארד דולר הודות ל"התאוששות חזקה בביקוש העולמי לטיסות בחודשים האחרונים של שנת 2009 ,  אשר נמשכה גם בחודשים הראשונים של 2010 ",  כך נכתב בהודעת ה-iata.הפסדי חברות התעופה נאמדו בכ-9.4 מיליארד דולר בשנה שעברה ,  ולא ב-11 מיליארד דולר כפי שהעריך האיגוד בתחילה ,  לפי ההודעה .  תנועת הטסים עשויה לעלות ב-5.6% בשנת 2010 ,  בהובלת העלייה בביקוש בשווקים המתעוררים .  הביקוש לטיסות בשווקים המפותחים צפוי לעלות הרבה פחות ." אנחנו ללא ספק רואים צמיחה בשתי מהירויות שונות בתעשייה ",  אמר מנכ"ל ה-iata ג'יובאני ביסיניאני לבלומברג ,  והוסיף : " אסיה וארצות אמריקה הלטינית מובילות את ההתאוששות בביקוש לטיסות .  השווקים הבינלאומיים החלשים הם צפון האטלנטי והאירופאי ,  אשר התכווצו באופן קבוע מאז אמצע 2008.הכנסות תעשיית התעופה השנה צפויות לעמוד על 552 מיליארד דולר ,  43 מיליארד דולר יותר משנת 2009 .  עדיין ,  ההכנסות יהיו נמוכות ב-42 מיליארד דולר מרמת השיא שנרשמה ב-2008 ,  לפי ביסיניאני .
 
איגוד התעופה הבינלאומי הוריד את תחזית ההפסד לחברות התעופה ל-2.8 מיליארד דולר השנה
התחזית הקודמת ציפתה להפסדים של 5.6 מיליארד דולר בשנת 2010 ;  הכנסות החברות יסתכמו ב-552 מיליארד דולר

