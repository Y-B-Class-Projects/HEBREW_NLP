משעל לאחמדינג'ד : " ישראל תובס בכל קרב "
 יו"ר הלשכה המדינית של חמאס פגש היום את נשיא אירן בדמשק .  בפגישה אמר משעל ,  כי נפגש עם אחמדינג'ד במסגרת  " איחוד המאמצים במאבק ביהירות הישראלית "
 נשיא אירן מחמוד אחמדינג'ד ,  המבקר בסוריה ,  נועד היום  ( חמישי )  בדמשק עם בכירי הארגונים הפלסטינים היושבים בדמשק ,  ביניהם ראש הלשכה המדינית של חמאס חאלד משעל ומזכ"ל הג'יהאד האיסלמי רמדאן שלח .  בתום הפגישה אמר משעל בראיון לתחנת הטלוויזיה הלבנונית  " אל-מנאר "  כי על אירן וסוריה להקים חזית מלוכדת נגד ישראל , " כשמאחוריהן פלגי ההתנגדות בלבנון ובפלסטין ". 
משעל אמר עוד כי נפגש עם אחמדינג'ד במסגרת  " איחוד המאמצים במאבק ביהירות הישראלית "  והוסיף כי הוא סבור כי לביקור אחמדינג'ד בדמשק יש  " חשיבות גדולה "  וזאת לאור התגברות האיומים הישראלים ולאור  " המבוכה השוררת במחנה האמריקאי והישראלי ".  הוא הוסיף והדגיש כי ישראל לא תוכל להביס את ההתנגדות : " בכל מערכה שתפרוץ ,  ישראל תובס ". 
הבוקר נפגש נשיא סוריה בשאר אסד אחמדינג'ד ודן עמו ב"איומים הישראלים "  על המזרח התיכון וכן ביחסים בין אירן לסוריה .  במסיבת עיתונאים משותפת שקיימו בתום הפגישה מתח אסד ביקורת על מדינות המערב שלא מאפשרות לאירן לפתח פרויקט גרעין . " זו צורה חדשה של אימפריאליזם באזור ",  אמר . " מונעים ממדינה עצמאית החברה באו"ם להעשיר אורניום למרות שהיא הביעה גמישות רבה בחודשים האחרונים בנושא זה ". 
נשיא אירן מחמוד אחמדינג'ד אמר במסיבת העיתונאים כי היחסים בין אירן לסוריה  " איתנים ,  עמוקים והדוקים "  והם לא יאפשרו לאף אחד לפגוע בהם . " לסוריה ולאירן מטרות משותפות ,  אינטרסים משותפים ואויבים משותפים ",  הוסיף .  לדבריו ,  ישראל נמצאת במבוי סתום והיא בדרך להיעלם . " עמי האזור ,  ובראשם עמי סוריה ,  לבנון ,  אירן ועירק יילחמו בישראל אם היא תחליט לחזור על טעויותיה ולתקוף ",  אמר .
 
משעל לאחמדינג'ד : " ישראל תובס בכל קרב "
 יו"ר הלשכה המדינית של חמאס פגש היום את נשיא אירן בדמשק .  בפגישה אמר משעל ,  כי נפגש עם אחמדינג'ד במסגרת  " איחוד המאמצים במאבק ביהירות הישראלית "
 
