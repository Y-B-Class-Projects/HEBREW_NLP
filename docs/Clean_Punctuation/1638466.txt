אישום :  איים על מתנדב שצילם אותו עובר עבירת תנועה
תושב כפר יאסיף כבן 20 מואשם בניסיון שוד ובאיומים על מתנדב המשמר האזרחי ,  שלפי החשד צילם במכשיר הסלולרי שלו עבירת תנועה שביצע הצעיר לפני שבוע .  מטענות התביעה בכתב האישום שהוגש הבוקר  ( שני )  לבית המשפט המחוזי בחיפה עולה כי המקרה אירע בכביש 70 בסמוך ליישוב טל-אל .  לפי כתב האישום ,  נהג הנאשם במהירות וחצה פס הפרדה לבן בעקיפה .  לאחר שגילה כי צולם על ידי המתלונן ,  ניסה הנאשם לפגוע בו ולגנוב את מכשיר הטלפון ששימש לתיעוד העבירה .  הנאשם העמיד את רכבו לרוחב הכביש ,  הוציא ממנו מקל שבאמצעותו התכוון לפגוע בצלם ,  ורק לאחר שהלה שלף את אקדחו ,  חזר הנאשם לרכבו .  בכתב האישום מיוחסות לנאשם עבירות של ניסיון שוד בנסיבות מחמירות ,  פריצה לרכב ,  איומים ,  הפרעה לתנועה ומעשי פזיזות ורשלנות ברכב .
 
אישום :  איים על מתנדב שצילם אותו עובר עבירת תנועה
nan
