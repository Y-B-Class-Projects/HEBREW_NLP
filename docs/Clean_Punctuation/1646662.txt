שכרם של הנשיא פרס ושל השופטים יעודכן ב-2.3% 
 >  >  שכרם של נשיא המדינה שמעון פרס ושל השופטים יעודכן החודש ב-2.3% ,  וב-2011 יעודכן שוב כדי להשלים את התוספת ל-3.3% - כך החליטה אתמול ועדת הכספים .  השכר יעודכן בגין הקפאתו ב-2008 .  שכרם של הנשיא והשופטים צמוד לשכר הממוצע למשק ומתעדכן אחת לשנה במשכורת ינואר .  ב-2009 החליטה הכנסת על הקפאת השכר ואי עדכונו בעקבות עליית השכר הממוצע ב-2008 .  כתוצאה מכך הפסידו הללו עדכון שכר של 3.3% .  בעקבות דרישת השופטים לעדכן כעת את שכרם בגין 2008 בעקבות הפסקת ההקפאה ,  החליטה הוועדה לקבל את הצעתו של שר המשפטים יעקב נאמן שעדכון שכרם יבוצע בשני מהלכים :  החודש יקבלו עדכון של 1.65% בגין הקפאתו ב-2008 וכן עדכון שוטף של 0.61% בגין עליית השכר הממוצע ב-2009 - בסך הכל תוספת 2.26% .  בינואר 2011 ייהנו השופטים מעדכון נוסף של 1.65% שיתווסף לעדכון שנתי בהתאם לעליית השכר הממוצע ב-2010 .  העדכון יחול על 800 שופטים ויועצים משפטיים בשירות הציבורי ,  וכן על הנשיא לשעבר משה קצב .  לשכר השופטים צמודים גם הרמטכ"ל ,  אלופי צה"ל ,  המפכ"ל ,  ניצבים במשטרה ,  ראש המוסד ,  ראש השב"כ ,  יועצים משפטיים במשרדי הממשלה ובכירים במשרד המשפטים .
 
שכרם של הנשיא פרס ושל השופטים יעודכן ב-2.3% 
nan
