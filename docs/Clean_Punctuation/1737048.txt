שלישי :  גביע המדינה יוצא לדרך
סיבוב א' בגביע ייערך בחלקו כאשר ראשון לציון  ( בכפר סבא )  ,  אשקלון  ( בנהריה )  ואשדוד  ( בלב השרון )  ינסו לא להיות מופתעות
משחקי סיבוב א' של גביע המדינה לעונת 2010/11 יצאו מחר  ( שלישי )  לדרך ,  כשרק שלוש מתוך ששת קבוצות ליגת העל שאמורות להשתתף בסיבוב זה ישתתפו .  משחקיהן של הפועל ירושלים ומכבי חיפה נדחו מראש ל-20 באוקטובר בעקבות השתתפות הקבוצות באירופה ,  ואילו הפועל חולון והפועל קרית טבעון הסכימו ביניהן על דחיית המשחק ל-9 באוקטובר .  שאר הקבוצות ינסו להעפיל לסיבוב ב' שיערך ב-29 לדצמבר ,  אליו יצטרפו גם ברק נתניה ובני השרון .  בשנים האחרונות לא נרשמה הפתעה בה קבוצה בלאומית ניצחה קבוצה של ליגת העל .
 עירוני אשקלון של אריאל בית הלחמי עדיין לא ניצחה משחק אימון אחד ,  ועם לא מעט חששות תצא מחר  ( 19:30 )  למפגש מול שאול אייזנברג ועירוני נהריה .  בקבוצה מקווים כי טים פיקט ,  שנחת רק היום בישראל ,  יספיק לעבור באיגוד הכדורסל ,  ולעזור לקבוצה להמנע ממבוכה גדולה .  מנגד בנהריה מקווים כי הגארדים עדי פרג ,  אסף אוחנה וולרי גנדלין והזר ג'ושיי רוקט ,  יוכלו לעשות את העבודה .
 מכבי ראשון לציון לא נמצאת במצב טוב בהרבה מאשקלון ,  הקבוצה של אפי בירנבוים חורקת ובשישי האחרון הובסה במשחק אימון מול נתניה .  הקבוצה עדיין מנסה להתחזק בזר נוסף ובינתיים תגיע לכפר סבא  ( 19:00 )  למשחק מול הקבוצה של הוד בן הרצל שם הזרים אריק טריימל וג'רמייל ג'קסון והישראלים שי מולנר ,  אבירם זליקוביץ ותומר אטלס יחפשו את הסנסציה .
 העולה החדשה ,  מכבי אשדוד ,  תצא למפגש מול הפועל לב השרון  ( 19:00 )  ,  אותה קבוצה שלפני שנתיים הדהימה אותה ומנעה ממנה לעלות לליגת העל .  הקבוצה של עופר ברקוביץ' מציגה עד כה יכולת גבוהה במשחקי האימון ,  כשהזרים ראמל בראדלי ,  ג'וש קארטר וג'וש דאנקן מרשימים מאוד .  מנגד בלב השרון ,  אותה מאמן יניב בורגר ,  ינסו להדהים בעיקר בזכות הזרים אייבן מקפרלין ואנטואן דובי ,  והישראלים המוכשרים רביב פיטשון ,  טל רונן וינעם אירם ,  ששיחק בעונה שעברה באשדוד .
 ארבעה משחקים בסיבוב א' יערכו על טהרת הליגה הלאומית ,  עובדה שתשלח ארבע קבוצות מהלאומית אל שמינית הגמר .  הפועל תל אביב של המאמן שרון אברהמי שבסגלה נמצאים מתן נאור והזרים המצוינים בריאן אוסבורי וקבלן העליות אדריאן אוטר תצא למשחק חוץ קשה ביבנה של נתי כהן ,  שמנגד מציגים את הזרים הלא פחות מרשימים צ'אד טימברלייק ודבון הארדין ואת הישראלים צפריר וולפר ודניאל תמיר .  שתי קבוצות שמכוונות עלייה יפגשו בגני תקווה כשמ.כ הבקעה עם רוב בראון ,  סטפון ברדפורד ואיתי לב ,  תארח את עירוני רמת גן עם איציק אוחנון ,  יריב יצקן ,  ולאדי ירמישין וג'אי לואיס .
 בעמק ירשם לא מעט רעש כאשר שנה שנייה ברציפות יערך דרבי בו תארח הפועל עפולה את הפועל יקנעם/מגידו ,  שהשנה חתמה על הסכם עם מכבי תל אביב וקיבלה לא מעט מבוגרי מחלקת הנוער שלה כולל כרמל בוכמן ונמרוד טישמן .  בעפולה מנגד יקוו לתפוקה מטל דן ואבי אליהו ,  ששיחקו אשתקד בליגת העל .  במשחק האחרון על טהרת הלאומית תארח מכבי הוד השרון עם גרי גנדל וג'טים יאנג את הפועל בארי אותה מאמן חנוך מינץ .  

שלישי :  גביע המדינה יוצא לדרך
סיבוב א' בגביע ייערך בחלקו כאשר ראשון לציון  ( בכפר סבא )  ,  אשקלון  ( בנהריה )  ואשדוד  ( בלב השרון )  ינסו לא להיות מופתעות

