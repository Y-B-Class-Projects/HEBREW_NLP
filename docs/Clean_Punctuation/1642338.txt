מיזם ספרים סלולרי חדש - סלפר ;  סמדר שיר ,  יורם טהרלב וגלילה רון פדר אצלכם בסלולר
הורדת ספר למכשיר תעלה 14.90 ש' ;  הממשק מאפשר מגוון גדלי פונטים ,  צבעי טקסט ורקע ,  שיטות דפדוף וסימניה
הקינדל ודומיו טרם הגיעו לארץ אך בינתיים מיזם סלולרי חדש בא לגשר על הפער ולספק כבר מהיום ספרים מלאים לכל מכשיר נייד ,  בלי צורך לרכוש קינדל או ipad .  לחברה החדשה קוראים סלפר ,  והיא השיגה לאחרונה חוזים עם כל מפעילות הסלולר הישראליות לאספקת ספרים סלולרים דרך הפורטלים שלהם.השירות הוא פשוט - הלקוח מוריד באופן חד פעמי למכשיר הסלולר שלו  ( כל מכשירי דור 3 ,  בינתיים בלי אנדרואיד ואייפון )  אפליקציה לקריאת ספרים שנמצאת בכתובת הסלולרית www.cellfer.mobi .  מאותו האתר הלקוח יכול לרכוש גם ספרים.נכון לעכשיו ,  עם השקת המוצר ,  יש באתר 4 ספרים ,  של הסופרים סמדר שיר ,  יורם טהרלב ,  גלילה רון פדר ואופיר עוז .  בשבועות הקרובים צפויים לעלות ספרים נוספים ,  כאשר הורדה של כל ספר מלא תעלה ללקוח 14.90 שקל .  הסכום יחולק בין סלפר ,  חברת הסלולר והמוציא לאור או הסופר .  סלפר מבטיחה להיות נדיבה מאד בחלק שעובר ליוצרים ." סלפר יכול להפוך לרינגטון החדש ",  מוסרים היזמים איתי גדות ושחר בורשטיין ,  האחרון אגב ,  הוא בנו של מנכ"ל מירס ,  אברשה בורשטיין , " אנחנו לא עובדים נגד המו"לים אלא משתפים איתם פעולה .  אחד הרעיונות הוא לאפשר דרך האפליקציה פרק ראשון בספר חינם ,  ובאמצעות קופון סלולר הלקוח יכול לרכוש את הספר בחנות .  למעשה ,  האפליקציה יכולה לשמש את חברות ההוצאה לאור כפלטפורמה שיווקית לפיתוח ספרים יחודיים לסלולר לצד הפיכת ספרים קיימים לפורמט סלולרי ,  ובאמצעות כך להגדיל משמעותית את היקף מכירות הספרים בקרב הצעירים ".  לסלפר כעת שיתופי פעולה עם כתר ומודן.יזמי החברה מודעים היטב לחששות של אנשים לקרוא ספרים בסלולר ולכן הם השקיעו בממשק שמאפשר גדלי פונטים שונים ,  צבעי טקסט ורקע שונים ,  שיטות דפדוף חלופיות ואפשרות של סימניה .
 
מיזם ספרים סלולרי חדש - סלפר ;  סמדר שיר ,  יורם טהרלב וגלילה רון פדר אצלכם בסלולר
הורדת ספר למכשיר תעלה 14.90 ש' ;  הממשק מאפשר מגוון גדלי פונטים ,  צבעי טקסט ורקע ,  שיטות דפדוף וסימניה

