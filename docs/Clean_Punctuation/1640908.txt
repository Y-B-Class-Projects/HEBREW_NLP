בג"צ שני נגד מועמדות מאור ליו"ר בנק לאומי : " על פישר לנמק מדוע אינו מתנגד מיידית למינוי "
  ( עדכון )  הבוקר פורסם ב-TheMarker כי נוספו שני מועמדים חדשים לתפקיד יו"ר לאומי - עמוס ספיר ורוברט צנטלר
התנועה לאיכות השלטון עתרה לבג"צ למניעת מנויה של גליה מאור כיו"ר בנק לאומי .  עתירה זו מצטרפת לעתירה קודמת של תנועת אומ"ץ שהוגשה בשבוע שעבר .  התנועה לאיכות השלטון מבקשת כי בג"צ יוציא שלושה צווים על תנאי:הראשון ,  המורה לוועד הציבורי למניות הבנקים שבהסדר לחזור בו מהכללת מאור ברשימת המועמדים לדירקטוריון ולפעול בהתאם לחוות דעת היועמ"ש כי מאור צריכה צינון .  בנוסף ,  התנועה מבקשת לחשוף את כל רשימת המועמדים הכשירים לתפקיד.הצו השני נוכעד למפקח על הבנקים ,  לפיו עליו לנמק מדוע לא יביע מיידית עמדה ציבורית המתנגדת להכללת מאור ברשימת המועמדים .  הצו השלישי מיועד לנגיד בנק ישראל ,  המבקש שפישר ינמק מדוע לא יפעיל את סמכותו בהתאם לפקודת הבנקאות ,  ייטול את סמכויות המפקח על הבנקים ויתנגד להכללת מאור ברשימת המועמדים לדירקטוריון בנק לאומי.הצו האחרון מיועד ליועץ המשפטי לממשלה ,  שבו מבקשים להנחות את הוועד הציבורי לחזור בו מהכללת מאור ברשימת המועמדים ,  ולבחור מועמד אחר מהרשימה שעונה על תנאי הכשירות ,  וכמו כן להורות לוועד הציבורי לחשוף את רשימת המועמדים .  שני מועמדים חדשים לתפקיד יו"ר לאומילאחר שגליה מאור הציעה עצמה לתפקיד יו"ר בנק לאומי ,  אתמול דיווח הבנק כי שני בעלי מניות נוספים החליטו להציע עצמם לתפקיד .  מדובר בעמוס ספיר ,  לשעבר יו"ר חברת הדירוג מעלות ,  וברוברט צנטלר ,  לשעבר סגן המפקח על הבנק .  כעת מתמודדים על חמישה תפקידי דירקטור שמונה מתמודדים .  עוד נודע אתמול כי מאור שוכרת את שירותיהם של שר המשפטים לשעבר פרופ' דוד ליבאי ועו"ד צביקה אגמון לקראת הדיון בבג"צ בשאלת כשירותה להתמנות ליו"ר .  מאור משלמת את שכרם של השניים מכיסה .  בשבוע שעבר הגישה תנועת אומ"ץ ,  באמצעות עו"ד שמואל שנהר ,  עתירה למתן צו על תנאי במטרה למנוע את מינויה של מאור לתפקיד יו"ר דירקטוריון בנק לאומי .  את העתירה הגישה התנועה נגד ועדת המניות ,  שר האוצר ,  המפקח על הבנקים ,  היועץ המשפטי לממשלה וגליה מאור .  אומ"ץ מבקשת מבג"ץ לתת צו על תנאי לביטול מועמדותה של מאור ,  מכיוון שהיא עומדת בניגוד להוראות הצינון הנדרשות על פי חוק המניות הבנקאיות שבהסדר .  אומ"ץ טוענת כי לשון החוק ברורה ודורשת תקופת צינון ממנכ"ל הבנק .  בנוסף ,  טוענת התנועה כי תקופת צינון חלה גם על מועמדותה של מאור שהוגשה לא דרך ועדת המניות ,  אלא לפי תקנון הבנק ומכוח אחזקתה במניות הבנק .  התנועה לאיכות השלטון ,  המתנגדת אף היא למועמדותה של מאור לדירקטוריון הבנק ,  פנתה במכתב לוועדת המניות ,  לשר האוצר ולבנק ישראל ,  בבקשה כי  " כל הגורמים הרגולטורים הרלוונטיים לפעילות הבנקים ,  ובפרט נגיד בנק ישראל והמפקח על הבנקים ,  יביעו עמדתם בסוגיה ".  שופטת בית המשפט העליון אילה פרוקצ'יה הורתה למשיבים לעתירת תנועת אומ"ץ להגיש את תגובותיהם בתוך שבעה ימים .
 
בג"צ שני נגד מועמדות מאור ליו"ר בנק לאומי : " על פישר לנמק מדוע אינו מתנגד מיידית למינוי "
  ( עדכון )  הבוקר פורסם ב-TheMarker כי נוספו שני מועמדים חדשים לתפקיד יו"ר לאומי - עמוס ספיר ורוברט צנטלר

