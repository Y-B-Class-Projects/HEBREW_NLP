המתנחלים : " נמשיך להיכנס לערים הפלסטיניות "
 המתנחלים שנכנסו ליריחו ללא אישורי צה"ל הכריזו כי ימשיכו ליזום כניסות דומות . " עברנו למגרש בו הכללים של מערכת הביטחון והאכיפה אינם ברורים - שם כבר צריך להתעסק עם הפלסטינים והכוחות שלהם "
" נמשיך להיכנס אל תוך הערים הפלסטיניות ",  כך אמרו הבוקר  ( שני )  פעילי ימין ,  ממארגני הכניסה אמש ליריחו .  הכניסה ליריחו אולי הסתיימה בהוצאתם ללא פגע של 35 ישראלים ,  אולם המתנחלים הצהירו כי בכוונתם להמשיך וליזום כניסות ללא אישורים של צה"ל לערים פלסטיניות ,  במטרה לשבש את תוכניות הפעולה של צה"ל ובכך לשבש גם את הפעילות כנגד הקפאת הבנייה .  
לכניסה אמש קדמו מספר ניסיונות של קבוצות גדולות להיכנס לעיר שכם ,  שם תכננו הפעילים להתיישב בקבר יוסף . " קו הפעולה הוא שבמקום שהכדור יהיה במגרש שבו הכללים ידועים ,  כמו עוד הפגנה בחברון או סגירת מרפסת נוספת בקריית ארבע ,  המשחק עובר למגרש שבו הכללים של מערכת הביטחון והאכיפה אינם ברורים .  כלומר ,  לערים הפלסטיניות ,  שם הצבא והמנהל האזרחי כבר צריכים להתעסק עם הפלסטינים והכוחות שלהם ",  אומרים גורמים בימין . " נמשיך להיאבק על מנת ליישב את כל ארץ ישראל ,  החל מהמאחזים ועד לערים בכל יהודה ושומרון ",  הוסיפו הגורמים .
 כוחות הביטחון פינו אמש 35 פעילי ימין מארגון גרעין יריחו שפרצו מחסומים של צה"ל ונכנסו ליריחו .  הפעילים הועברו לתחנת המשטרה במעלה אדומים בעקבות הפרת צו אלוף .  בין העצורים היו גם שתי נשים ומספר קטינים אולם במשטרה לא יכלו לומר כמה מהם קטינים משום שהם סירבו להזדהות .
 חלק מהפעילים ביריחו התפנו מרצון ,  אך חלקם סרבו לעזוב ואמרו כי  " יריחו זו ארץ ישראל ,  תפנו את הערבים ,  לא אותנו ".  הפעילים טוענים כי כוחות מג"ב פועלים באלימות רבה כלפיהם ואף טוענים שיש שלושה פצועים .  לדברי גורמים בצה"ל הפינוי נערך ללא התנגדות משמעותית .  בצה"ל אומרים כי הם מנסים לרכז את כל הפעילים למקום מסודר ,  משם יועלו לאוטובוס ויועברו לטיפול המשטרה .
 פעילי הימין הגיעו בצעדה לתוך העיר יריחו ,  כשבראשותם עומד חבר הכנסת מיכאל בן ארי  ( האיחוד הלאומי )  ונכנסו לבית הכנסת  " נערן "  בעיר .  הפעילים פרצו מחסומים צבאיים שניסו למנוע מהם להיכנס לתחומי העיר .  לדברי הפעילים יש להם זכות להיכנס לכל יישוב בארץ ישראל ובתוכו גם לבית הכנסת שבעיר יריחו .
 בצה"ל אומרים כי הם רואים בחומרה רבה את הכניסה ליריחו .  קצין בכיר אמר כי  " כל האירוע היום הוא פרובוקציה לשמה ,  הרי ידוע שאנחנו מארגנים אחת לתקופה כניסות ליריחו בצורה מאורגנת ומאובטחת ,  אז למה לשבור את החלון ולהיכנס דרכו ".  הקצין אמר כי  " הכניסה היום ליריחו נעשתה תוך סיכון חיי אדם ובאופן חסר אחריות .  אירוע שיכול היה להיגמר בצורה קשה מאוד כלפי הנכנסים ליריחו וכלפי הכוחות באזור .  הפעילים היו יכולים להביא להתדרדרות משמעותית במצב הנוכחי בשטח ".  במערכת הביטחון הגדירו את בן ארי כפרובוקטור שמנהיג את הציבור שלו בחוסר אחריות .
 ח"כ בן ארי אמר לאחר הפינוי כי  " מי שמתנהג בצורה חסרת אחריות הוא מי שהכניס את המתיישבים מאחורי גדרות ,  מי שהפך את יריחו לעיר מקלט לפושעים ומחבלים ומי שיזם את הסכמי אוסלו שהביאו עלינו טרור ואסון .  זכותינו לחזור לנחלת אבותינו .  גם לפי הסכמי אוסלו הארורים מותר לנו להיכנס לבית הכנסת ביריחו .  לצערי אני ראיתי בעיניים אלימות של שוטרי מג"ב כלפי מתיישבים .  יש לנו שלושה פצועים .  יש להצטער שברק מוביל אותם לסיטואציה הזאת ".  גורמים בצבא אמרו כי  " העיסוק המיותר במרדף של כוחות הביטחון אחר פורעי החוק פוגע במערכת הביטחונית ומיותר .  בצה"ל מצרים על ההתנהגות המבישה של אותם אנשים ".  
לדברי הפעילים הם נכנסו ליריחו דווקא אמשמשום שאז צוין יום פטירת משה רבנו שציווה על הכניסה לארץ .  עוד לפני שהפעילים פרצו את הגדרות התקיימו עימותים ביניהם לבין כוחות הביטחון .
  ( עדכון ראשון :  22:30

המתנחלים : " נמשיך להיכנס לערים הפלסטיניות "
 המתנחלים שנכנסו ליריחו ללא אישורי צה"ל הכריזו כי ימשיכו ליזום כניסות דומות . " עברנו למגרש בו הכללים של מערכת הביטחון והאכיפה אינם ברורים - שם כבר צריך להתעסק עם הפלסטינים והכוחות שלהם "
 
