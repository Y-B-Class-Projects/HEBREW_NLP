התחרות בשוק הסלולר הפלסטיני מובילה לעסקות ענק 
בעקבות שיתוף פעולה בין מפעילת הסלולר הפלסטינית ג'וואל לענקית סלולר מכוויית הפועלת ברחבי העולם הערבי :  פלסטינים שמבקרים בירדן יוכלו להשתמש במכשירים שלהם ולשלם תעריף ירדני מקומי
 >  >  עסקה חסרת תקדים שנחתמה בין מפעילת הסלולר הפלסטינית ג'וואל לבין חברת zain הכווייתית - המספקת שירותי טלפון נייד ברחבי העולם הערבי - תאפשר לתושבי הרשות הפלסטינית המבקרים בירדן להשתמש במכשיר הנייד שלהם בירדן ולשלם תעריף מקומי ירדני על שיחות ,  הודעות טקסט ושירותי מידע .  העסקה תצא לפועל בפברואר .  העסקה שמציעות zain וג'וואל נקראת  " רשת אחת ",  ובעתיד היא אמורה להציע שירות דומה גם למדינות ערב אחרות שבהן פועלת zain כמו עיראק ובחריין - כך על פי הודעת החברות .  zain התעניינה בעבר ברכישת ג'וואל ,  שבבעלות חברת התקשורת הפלסטינית פלטל  ( paltel )  ,  אך העסקה לא יצאה לפועל .  בירדן חיים כ-3 מיליון פלסטינים ולכן יש חשיבות עליונה לעסקה שכזו למנויי ג'וואל תושבי הגדה ועזה ,  שיוצאים לבקר את משפחותיהם בממלכה ההאשמית .  העסקה היא תגובה לניסיון של חברת אל-ווטניה ,  זכיינית הסלולר השנייה בשטחים שהחלה לפעול באחרונה ,  למשוך אליה לקוחות של ג'וואל .  זאת ,  בין היתר ,  באמצעות תעריפים נמוכים במיוחד לשימוש בטלפון הנייד של אל-ווטניה בעת שהות בירדן .  יו"ר פלטל ,  איש העסקים הפלסטיני סביח אל-מצרי ,  אמר בטקס החתימה כי השאיפה של שתי החברות היא לאיחוד ול"שותפות אסטרטגית ".  המנהל בפועל של zain ,  עבד אל-מאלכ אל-ג'אבר ,  אף הוא איש עסקים פלסטיני ,  אמר כי יו"ר הרשות הפלסטינית ,  מחמוד עבאס ,  נפגש עם נציג החברה ועם שגריר כוויית בירדן במהלך ביקורו שלשום בעמאן ,  ונתן את ברכתו למהלך האיחוד בין החברות .  בטקס נכח גם שר התקשורת הירדני .
 
התחרות בשוק הסלולר הפלסטיני מובילה לעסקות ענק 
בעקבות שיתוף פעולה בין מפעילת הסלולר הפלסטינית ג'וואל לענקית סלולר מכוויית הפועלת ברחבי העולם הערבי :  פלסטינים שמבקרים בירדן יוכלו להשתמש במכשירים שלהם ולשלם תעריף ירדני מקומי

