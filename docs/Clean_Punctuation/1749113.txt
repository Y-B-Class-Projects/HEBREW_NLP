הרצח וההתאבדות בפ"ת :  למשטרה אין עדיין קצה חוט
אחותה של מחלף אנדרגיה ,  שנרצחה על ידי בעלה בפתח תקווה ,  הזדעזעה כששמעה על האירוע ואמרה כי ככל הידוע לה לשניים לא היה סכסוך קודם .  החקירה נמשכת
בני משפחתה של מחלף אנדרגיה ,  תושבת פתח תקווה בת 31 ,  שנדקרה הלילה  ( חמישי )  למוות בידי בעלה שהתאבד בתלייה לאחר המעשה ,  טוענים כי לא ידוע להם על סכסוך שהיה בין בני הזוג .  שוטרי תחנת פתח תקווה הצליחו לאתר את אחותה של מחלף ,  אך גם במהלך גביית עדותה לא עלה כל סימן לסכסוך בין בני הזוג .  
דובר מרחב שרון ,  שלמה ג'ורנו ,  סיפר לוואלה !  חדשות כי אין בידי המשטרה קצה חוט באשר לסיבת הרצח וההתאבדות .  לדבריו , " הם לקחו את זה לקבר ".  
גופתו של אבי אנדרגיה ,  בשנות ה-40 לחייו ,  נמצאה הלילה בחצר ביתו ברחוב מסריק בעיר לאחר שלפי החשד דקר את אשתו ,  מחלף אנדרגיה ,  בכל חלקי גופה .  צוות של מד"א ירקון פינה את האישה במצב קשה כשהיא סובלת מדקירות בגפיים ובפנים לבית החולם בילינסון ,  שם היא מתה מפצעיה .  בנוסף ,  חובשי מד"א ביצעו החייאה בגבר ,  אך בסופה נאלצו לקבוע את מותו .
 סמוך לשעה 2:00 התקבלו מספר דיווחים על קולות מריבה הבוקעים מדירת השניים .  שוטרי תחנת פתח תקווה שהגיעו למקום מצאו את דירתם של השניים לאחר שעובר אורח ניגש אליהם וציין כי בבניין ברחוב עומד גבר על מרפסת ביתו ועומד לקפוץ ושוטרת שרצה לחזית הבניין ראתה את הגבר קופץ אל מותו .  השוטרים פרצו לדירה ומצאו בה את האישה פצועה באורח קשה .  ככל הנראה ,  הבעל דקר את אשתו בכל חלקי גופה בעזרת סכין ובקבוק שבור .  
מבדיקה ראשונית עולה ,  כי לבני הזוג אין ילדים והם אינם מוכרים למשטרה בגין עבר של תלונות קודמות על אלימות .  מדוברות עיריית פתח תקווה נמסר ,  כי  " בני המשפחה אינם מוכרים לרשויות הרווחה .  הם נמצאים זה כשלוש שנים בעיר ,  אבל לא נדרשנו מעולם לטפל בהם ". 
מנהלת האגף לקידום מעמד האישה בעמותת  " ויצ"ו ",  רונית ארפרוינד כהן ,  התייחסה למקרה ואמרה כי  " רצח נשים בידי בני זוגם ,  הופך להיות 'שגרתי' בחדשות היומיות במדינה .  אלימות נגד נשים פוגעת במשפחה ,  בסביבה הקרובה ובכל החברה .  קיימת הסלמה מזעזעת בדיווחים על האירועים 'השגרתיים' הללו .  האחריות להציל את החיים של הנשים והילדים ,  שחיים בפחד ,  היא של כולנו ומדובר במאות אלפי משפחות ". 

הרצח וההתאבדות בפ"ת :  למשטרה אין עדיין קצה חוט
אחותה של מחלף אנדרגיה ,  שנרצחה על ידי בעלה בפתח תקווה ,  הזדעזעה כששמעה על האירוע ואמרה כי ככל הידוע לה לשניים לא היה סכסוך קודם .  החקירה נמשכת

