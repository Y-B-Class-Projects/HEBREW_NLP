פרגוסון : " אולי בפעם הבאה ההחלטה תלך לטובתנו "
 מנג'ר היונייטד לא התרגש מהפנדל הלא מוצדק שנפסק לטובת הסיטי בחצי גמר גביע הליגה .  מאנצ'יני : " בהחלט אפשרי לעבור "
 הרבה דם רע היה אמש  ( שלישי )  בסיטי אוף מנצ'סטר סטאדיום .  מנצ'סטר סיטי אירחה במשחק הראשון של חצי גמר גביע הליגה את מנצ'סטר יונייטד בדרבי שהוא תמיד לוהט .  מאז 1969 לא נפגשו שתי הקבוצות במעמד חצי הגמר בגביע הליגה ,  והמנצחת תפגוש את המנצחת בהתמודדות בין אסטון וילה לבלקבורן רוברס ב-28 בפברואר באצטדיון וומבלי .
 קרלוס טבז ניצב נגד קבוצתו לשעבר ורצה כל כך לנצח ,  לכבוש ולהשתיק את אלכס פרגוסון ,  שיצא נגדו לא מעט לאחר המעבר שלו בקיץ את הכביש .  בשבוע שקדם למשחק אף התבטא שחקנה של היונייטד גארי נוויל ואמר ש"היונייטד עשתה החלטה נכונה כאשר נתנו לטבז ללכת ". 
טבז התפוצץ עם צמד במשחק בו ניצחה בסופו של דבר קבוצתו 1:2 .  הראשון שלו נכבש מפנדל שלא היה ,  ובשער השני ,  שער הניצחון אותו כבש בראש ,  הוא רץ לעבר הספסלים עם תנועות של  " מי מדבר עכשיו "  ו"אני רוצה לשמוע אתכם ",  כששם את ידיו לצידי האוזניים ,  אלא שמנג'ר היונייטד אלכס פרגוסון ,  שועל קרבות ותיק ,  לא התרגש ,  ובחר הפעם לא להתייחס אליו : " הרבה שחקנים שעזבו את מנצ'סטר יונייטד הבקיעו נגדנו .  אין כאן עניין ,  אנחנו שמחים בחלקנו ". 
פרגוסון גם לא רתח ,  כפי שקורה לו הרבה לאחרונה ,  על הפנדל הלא מוצדק שנשרק לחובת הקבוצה שלו .  השופט מייק דין שרק לבעיטת עונשין מ-11 מטרים בדקה ה-42 ,  לאחר שרפאל הכשיל כביכול ברחבה את קרייג בלאמי .  צילומי הטלוויזיה הוכיחו אחר כך כי מגע לא היה . " לא אדבר על הפנדל ,  כי כולם יכולים לראות שלא היה בעיניים שלהם ",  אמר פרגי . " אני אפילו לא צריך לדבר על זה בכלל ".  עם זאת ,  המנג'ר הסקוטי הערמומי הוסיף ,  ואולי פתח בכך פתח לבאות כשאמר : " ההחלטה הלכה הפעם נגדנו ,  אבל היא יכולה לבוא לטובתנו בפעם הבאה ..  ."  .
 בסיטי כמובן לוטשים עיניים לוומבלי ,  שם לא ביקרו מאז 1981 .  לקבוצה של רוברטו מאנצ'יני ,  שמקווה להביא תואר ראשון זמן קצר אחרי שהחליף את מארק יוז ,  יספיק כמובן גם תיקו . " אנחנו מתחילים באולד טראפורד ממצב של 1:2 לטובתנו אמנם ",  אמר המאמן האיטלקי של הסיטי , " אבל אנחנו מודעים לכך שזה יהיה משחק קשה מאוד .  אנחנו יכולים לנצח ,  ואנחנו יכולים גם לסיים בתיקו באולד טראפורד ,  זה בהחלט אפשרי ". 

פרגוסון : " אולי בפעם הבאה ההחלטה תלך לטובתנו "
 מנג'ר היונייטד לא התרגש מהפנדל הלא מוצדק שנפסק לטובת הסיטי בחצי גמר גביע הליגה .  מאנצ'יני : " בהחלט אפשרי לעבור "
 
