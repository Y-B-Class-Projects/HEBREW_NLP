מכללות :  מרגישים את מרץ באוויר
שתי המוליכות הופתעו ,  כשאוקלהומה סטייט הדהימה את קנזס 77:85 ,  וטנסי גברה על קנטאקי 65:74 .  סירקיוז-וילאנובה 77:95
רגע לפני שהחודש האהוב עלינו בשנה מגיע ,  סיפק לנו הלילה האחרון של פברואר שתי הפתעות סטייל מרץ ,  עם נפילתן של שתי מוליכות הדירוג ,  שספגו שתיהן את הפסדן השני בלבד העונה .  קנזס הגיעה למשחק חוץ מול אוקלהומה סטייט עם 13 ניצחונות רצופים ,  אבל נקלעה לפיגור מוקדם ורדפה אחרי הקאובויז במשך כל המשחק ,  עד שניסיון קאמבק אחרון נבלם על ידי ג'יימס אנדרסון המצוין  ( 27 נקודות )  ,  ואוקלהומה סטייט סידרה לעצמה ניצחון יוקרתי 77:85 ,  שייתן לה נקודות זכות רבות בסלקשן סאנדיי בעוד שבועיים .
 היחידה שניצחה את קנזס עד הלילה הייתה טנסי ,  שהוסיפה לרשימת הקורבנות הנוצצת שלה גם את קנטאקי עם 65:74 ביתי .  המתנדבים חסרי היציבות של ברוס פרל ניצלו יום קליעות איום של הוויילדקאטס  ( 2 מ-22 מחוץ לקשת )  וכבר הוליכו ב-19 הפרש ,  לפני שג'ון וול  ( 19 נקודות )  החזיר את המדורגת שנייה עד לשוויון 65:65 ,  אבל טנסי קלעה את תשע הנקודות האחרונות במשחק כשג'יי פי פרינס  ( 20 נקודות )  עמד בלחץ ברגעי ההכרעה ,  ומיצב את מעמדם של הכתומים כקוטלי ענקיות .
 המדורגת שלישית ,  פרדו ,  אומנם האריכה את רצף הניצחונות שלה לעשרה עם 58:59 דרמטי על מינסוטה ,  אבל איבדה את כוכבה הגדול רובי האמל ,  שקרע את הרצועה הצולבת בברכו וגמר את העונה ,  בלעדיו הפסידה בבית למישיגן סטייט בתוצאה הלא מחמיאה 53:44 .  את הבלגאן בצמרת ניצלה סירקיוז ,  שהתבססה בראשות הביג איסט עם ניצחון ביתי ענק 77:95 על וילאנובה המידרדרת ,  שהקפיץ אותה לראשות הדירוג לראשונה מאז 1990 .
 קנזס סטייט ,  שתגיע ללורנס לדרבי לוהט מול קנזס השבוע ,  המשיכה להתקדם במעלה הדירוג עם 53:63 על מיזורי ,  ווסט וירג'יניה איבדה גובה עם הפסד 73:62 בקונטיקט והתאוששה עם 68:74 על סינסינטי ,  וג'ורג'טאון חזרה לסורה עם מעידה ביתית 78:64 לנוטרדאם .  אוהיו סטייט גברה 55:66 על יריבתה הגדולה מישיגן ,  ניו מקסיקו שיפרה את מאזנה מול יריבות מדורגות ל-0:6 עם 81:83 מרשים על BYU ,  וטקסס חזרה מקולג' סטיישן עם תבוסה 74:58 לטקסס A & M .
 1 .  סירקיוז2 .  קנזס3 .  קנטאקי4 .  דיוק5 .  קנזס סטייט6 .  אוהיו סטייט7 .  פרדו8 .  ניו מקסיקו9 .  וילאנובה10 .  ווסט וירג'יניה11 .  מישיגן סטייט12 .  באטלר13 .  ואנדרבילט14 .  BYU15 .  וויסקונסין16 .  טנסי17 .  פיטסבורג18 .  גונזאגה19 .  ג'ורג'טאון20 .  טמפל21 .  ביילור22 .  מרילנד23 .  טקסס A & M24 .  UTEP25 .  קסבייר

מכללות :  מרגישים את מרץ באוויר
שתי המוליכות הופתעו ,  כשאוקלהומה סטייט הדהימה את קנזס 77:85 ,  וטנסי גברה על קנטאקי 65:74 .  סירקיוז-וילאנובה 77:95

