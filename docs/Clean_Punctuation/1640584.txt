אירן :  עצרנו מפגינים שנשכרו ע"י ה-CIA
משרד המודיעין האירני מסר כי עצר שבעה בני אדם החשודים בליבוי ההפגנות האנטי ממשלתיות .  לטענת הממשל האירני השבעה אומנו על ידי סוכנות הביון האמריקאית
שבעה בני אדם נעצרו באירן בחשד שליבו את המהומות לאחר הבחירות לנשיאות המדינה ביוני שעבר ,  כך דיווחה היום  ( ראשון )  סוכנות הידיעות IRNA .  על פי הדיווח ,  בין העצורים מפגינים שנשכרו למשימה על ידי ה-CIA האמריקאי .  
הידיעה על המעצרים מגיעה בעוד שבאירן מתכוננים לסיבוב נוסף של הפגנות אנטי-ממשלתיות השבוע ,  לציון 31 שנים למהפכה האיסלמית .  תומכי האופוזיציה מנצלים אירועים רשמיים כדי לנסות ולהחיות את מחאתם על תוצאות הבחירות ביוני ,  שלטענתם זויפו על מנת להבטיח את בחירתו המחודשת של מחמוד אחמדינג'ד .  מפקד במשמרות המהפכה אף הזהיר כי כוחותיו יתעמתו עם מפגינים . " יום השנה למהפכה שייך ל-70 מיליון אירנים ,  ולא ניתן לאף אחד להחרים אותו למען קבוצה מסוימת ",  נאמר בהודעה . 
" שבעה אנשים הקשורים באופן ארגוני לאנטי-מהפכניים ,  התקשורת הציונית וגורמי הסתה נעצרו ",  נאמר בהודעה מטעם משרד מודיעין שפורסמה ב-IRNA .  ההודעה הוסיפה כי העצורים קשורים לתחנת רדיו הנתמכת על ידי ארצות הברית .  וכי הם אומנו בהפרות סדר והפצת שמועות באיסטנבול ובדובאי .  עוד נאמר כי  " חלק מהעצורים נשכרו באופן רשמי על ידי סוכנות המודיעין האמריקאית CIA ",  וכי הם נטלו חלק משמעותי בהפגנות האנטי-ממשלתיות ,  במיוחד אלה שנערכו במהלך חג  " העשורא "  בסוף דצמבר .  לפחות שמונה בני אדם נהרגו באותן מהומות .
 
אירן :  עצרנו מפגינים שנשכרו ע"י ה-CIA
משרד המודיעין האירני מסר כי עצר שבעה בני אדם החשודים בליבוי ההפגנות האנטי ממשלתיות .  לטענת הממשל האירני השבעה אומנו על ידי סוכנות הביון האמריקאית

