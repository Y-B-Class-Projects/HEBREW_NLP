חם מהרשת 
בלוגים לענייני בישול מהעולם ומישראל מציפים את הרשת - עם טיפים והגיגים לחובבי ולמתוסכלי מטבח
בלוגים לענייני בישול משמשים לכותבים שלהם בעיקר כמקפצה טובה לשיווק ספרים .  המשמעות - מערכת יעילה של בלוג ,  ספר ואפילו ,  במקרים המוצלחים יותר ,  תוכנית טלוויזיה .  בלוגים מחו"ל :  קלוטילד דוסויה הפריסאית כותבת כבר שש שנים בבלוג שלה  " שוקולד וזוקיני "  על כל מה שקשור בבישול - ממתכונים ,  כלי מטבח מוזרים ,  חוויות קולינריות במסעדות ועד סתם מחשבות על אוכל .  במקום לבלבל לחברים שלה במוח על התחביב שלה ,  היא תיעלה את האנרגיות לבלוג ומאז נהפכה למומחית עולמית של המטבח הצרפתי עם חמישה ספרי בישול בחנויות .  chocolateandzucchini.com נקודת המוצא של הבלוג  " 101 ספרי בישול "  היא שאם יש בספריה שלך 101 ספרי בישול - הגיע הזמן שתפסיק לקנות ספרים ותתחיל לבשל .  היידי סוונסון ,  צלמת ,  כותבת ובשלנית מסן פרנסיסקו מושכת יותר לכיוון הבישול הצמחוני עם מתכונים כמו טופו מקורמל ,  בראוניז שעועית שחורה וסלט קינואה בניחוח לימון .  ישנה גם אפליקציה תואמת באייפון .  101cookbooks.com אווירה היי-טקיסטית נושבת גם מהבלוג של פים , " שה פים ",  שעזבה משרה בעמק הסיליקון כדי להתמסר לבלוג הבישול שלה .  הכתיבה של פים הצליחה ללכוד את תשומת לבם של מיטב המגזינים המקצועיים והיא אף כיכבה כשופטת בתוכנית הטלוויזיה  " איירון שף - ארה"ב ".  המתכונים וההגיגים של פים מופצים מדי יום לרשימת דיוור של 140 אלף קוראים וכמובן מופיעים בספרים שהיא הוציאה לאור .  www.chezpim.com בלוגים מישראל :  גם בבלוגוספירה הישראלית נוצצים לא מעט כוכבי בישול ומזון מקומיים .  הבלוג של ניקי בתפוז ,  למשל - צבר כבר כמעט 4 מיליון כניסות .  תמצאו שם עוגות ,  בצקים ,  נשנושים ,  אוכל לילדים וגם סעיף בשם  " לא זורקים לחם ".  tinyurl.com/ya3mb9l אחד הבלוגים הוותיקים והפופולריים ביותר בעברית הוא  " בצק אלים - רשימות ממטבחה של מעצבת ",  שמוקדש למתוסכלי מטבח ולבשלנים חובבים .  כותבת הבלוג ,  מאיה מרום ,  מבלה את רוב זמנה בלעשות שטויות במטבח ומתעדת את כל מעלליה במצלמת ניקון d50 .  רוב המתכונים בבלוג התגלגלו במשפחתה וחלקם נשלפו מספרי בישול שהיא אוספת באובססיביות .  bazekalim.com

חם מהרשת 
בלוגים לענייני בישול מהעולם ומישראל מציפים את הרשת - עם טיפים והגיגים לחובבי ולמתוסכלי מטבח

