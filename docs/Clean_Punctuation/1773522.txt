פרגוסון : " אם השופטים לא רואים ,  מה יש לנו לעשות ?  "
 מנג'ר מנצ'סטר יונייטד זעם על שער השוויון הלא חוקי של בירמינגהאם : " אין לי תלונות לקבוצה שלי .  זה לא הגיע לנו "
 בישול של ניקולה זיגיץ' ללי בוייר בעזרת היד ,  קבע אמש  ( שלישי )  שוויון 1:1 בין בירמינגהאם למנצ'סטר יונייטד ומנע מהשדים האדומים שלוש נקודות חשובות למאבק האליפות שלהם .  השופט לי מייסון ,  והקוון שסייע לו ,  לא ראו שהחלוץ הסרבי משתמש בידו כדי למסור ,  מה שהביא לזעמו של אלכס פרגוסון .
" היו נגיעת יד ועבירה .  אם השופטים לא רואים את זה ,  מה יש לנו לעשות ?  ",  אמר פרגוסון המאוכזב , " היית מצפה שבמשחק כל כך חשוב השופטים יראו ארוע כזה .  אם הם לא מסוגלים ,  מה יש לנו לעשות ?  אין לי תלונות לקבוצה שלי ". 
פרגוסון הוסיף : " אני חושב שהגיע לנו לנצח .  שלטנו במחצית השנייה והתיקו הזה לא מגיע לנו .  היינו הקבוצה הטובה יותר והיינו צריכים לגמור את המשחק אחרי שעלינו ל-0:1 .  היו לנו מתפרצות מסוכנות והיינו זקוקים לקצת יותר ריכוז במסירה האחרונה או בסיומת ".  
למרות שנאלצה להסתפק בתיקו ,  מנצ'סטר יונייטד עלתה לראש הטבלה בזכות הפרש שערים עדיף על פני מנצ'סטר סיטי ,  לה יש שני משחקים עודפים .  הסקוטי הוותיק התייחס לצפיפות בצמרת הפרמיירליג : " כרגע יש חמש-שש קבוצות שנאבקות בצמרת .  אני תמיד אומר שאם אתה מסיים את השנה במקום הראשון ,  יש לך סיכוי גדול לזכות באליפות ". 

פרגוסון : " אם השופטים לא רואים ,  מה יש לנו לעשות ?  "
 מנג'ר מנצ'סטר יונייטד זעם על שער השוויון הלא חוקי של בירמינגהאם : " אין לי תלונות לקבוצה שלי .  זה לא הגיע לנו "
 
