אירועים לפורים עד 50 שקל
 *  גן חיות מיתולוגי בתל אביב אירוע פורים המרכזי בתל אביב ייערך בסימן גן החיות המיתולוגי בעיר .  האירוע יתקיים ביום ראשון ,  28 בפברואר ,  בין 11:00-16:00 ויתפרס בכמה מוקדים ,  מרחוב המלך שלמה ועד גשר העירייה .  התפאורה שעוצבה לאירוע תשחזר את מתחם גן החיות .  מבעד לכלובים יופיעו בובות בדמות חיות ,  ולצידן יוצגו פוחלצים שיובאו במיוחד מהספארי .  במתחם יסתובבו שחקנים מחופשים לחיות .  מחיר :  חינם  *  מופע מוסיקלי בגני יהושע חברת גני יהושע בשיתוף מותג הילדים דובל'ה תערוך ביום שבת חגיגת פורים בסמוך לאגם שבמרכז הפארק .  הפעילות תכלול מופע מוסיקלי של דובל'ה בהשתתפות הקהל .  עם סיום המופע ,  שיימשך כ-50 דקות ,  תיערך סדנת יצירת מסכות מחומרים ממוחזרים .  הפעילות תתקיים בין 10:00-14:00 בפארק מנחם בגין  ( הכניסה מרחוב בירנית )  .  מחיר :  חינם  *  קרנבל פורים של אתר אקולוקו אתר האינטרנט אקולוקו עורך קרנבל בסימן איכות הסביבה באולם האירועים אלופי הזהב שבפארק פולג ,  נתניה .  באירוע יתקיים מופע של ד"ר מולקולה ,  שבו ידגים כיצד נרתם המדע לשמירה על כדור הארץ ובמקום יופעלו דוכנים .  המשתתפים מוזמנים להביא משלוחי מנות שייתרמו לעמותת לתת .  מחיר :  40 שקל במכירה מוקדמת ,  50 שקל ביום האירוע  *  פעילויות לפורים במדעטק במהלך חג הפורים יסתובבו שחקני תיאטרון מחופשים בין מבקרי המוזיאון הלאומי למדע בחיפה ,  במקום ייתקיימו פעילויות בנושא קסמים וסדנאות יצירה .  מחיר :  50 שקל  *  הפנינג בפארק הקופים בן שמן בפארק הקופים יחגגו בהפנינג לכל המשפחה ביום שבת .  במרכז הפעילות הצגה בהשראת צ'רלי צ'פלין ,  סיורים ,  הכנת מסכות וסדנת איפור .  הפעילות תתקיים בין 12:00-14:00 .  מחיר :  48 שקל  *  כדורים פורחים בפסטיבל הדרום פסטיבל הדרום יערוך פעילויות לחג שיחלו ב-25 בפברואר ויסתיימו ב-1 במארס .  בין היתר ייערכו מטסי כדורים פורחים וסדנת הפרחת כדורים פורחים מנייר .  פרטים באתר habsor.co.il מחיר :  חינם  *  מופע דרקונים בפארק אשכול בגן לאומי פארק אשכול יתקיים ביום שבת בין 10:00-16:00 המופע  " הדרקון האדום ",  שבמסגרתו יופיע דרקון במתחם האירוע .  במקום ייערך גם שוק איכרים .  מחיר :  20 שקל למבוגר ,  9 שקלים לילד  *  סדנת איפור באוטופיה בפארק הסחלבים אוטופיה בעמק חפר ייפתח ב-28 בפברואר פסטיבל ,  שייחתם ב-1 במארס ויכלול טיול חווייתי וסדנת איפור .  בין 10:00-16:00 .  מחיר :  49 שקל למבוגר ,  35 שקל לילדים .  מבצעים לבעלי ישראכרט ואמריקן אקספרס  *  מבצעים בטרמינל בירושלים הטרמינל בירושלים מציע מבצעים לפורים .  מי שיתחפש לרופא ,  יקבל כניסה חינם לסימולטור התלת ממד  " מסע בגוף האדם ":  מי שיתחפש לאסטרונאוט ,  יקבל כניסה חינם ל"מסע ביקום ";  מי שיתחפש להודי ייכנס בחינם לסרט  " הודו המדהימה ". 

אירועים לפורים עד 50 שקל
nan
