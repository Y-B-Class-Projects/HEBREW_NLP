ארגנטינה :  שבוע לפני הסופר קלאסיקו ,  בוקה וריבר הפסידו
גם חזרתו של ריקלמה לא הועילה לבוסטרוס ,  שהפסידו בבית 2:0 לארחנטינוס .  אול בויס גברה 0:1 על ריבר ,  אסטודיאנטס בפסגה
הליגה הארגנטינאית חזרה לפעילות בתום האבל על מותו של הנשיא לשעבר נסטור קירשנר ,  והמגמות נמשכו .  אסטודיאנטס ניצחה 0:3 את לאנוס ונראית בדרך הנכונה לעבר תואר האליפות ,  בעוד בוקה ג'וניורס ממשיכה להתבזות והפסידה במגרשה 2:0 לארחנטינוס ג'וניורס במשחק הקאמבק של חואן רומן ריקלמה .  גם ריבר פלייט חוותה הפסד ,  1:0 לאול בויס .  שתי המאכזבות תיפגשנה לסופר קלאסיקו בשבוע הבא .
 אסטודיאנטס - לאנוס 0:3
הקבוצה של אלחנדרו סאבלה שוב לא התעלתה ,  אך מחצית שנייה טובה בניצוחו של גסטון פרננדז סידרה לה ניצחון חשוב .  'לה גאטה' כבש את הראשון בדקה ה-52 ובישל את השלישי הנהדר לאנסו פרז בדקה ה-85 .  מייקל הוז'וס הבקיע בין לבין בדקה ה-63 ,  כאשר אצל לאנוס הורחקו אגוסטין פלטיירי  ( 54 )  וסנטיאגו הוז'וס  ( 90 )  .
 בנפילד - ולז סארספילד 3:2
האורחים שמרו על מרחק של שלוש נקודות מאסטודיאנטס בזכות ניצחון דרמטי ועוד יום גדול של חואן מנואל מרטינז .  סנטיאגו סילבה הקפיץ את הראשון של ולז בדקה החמישית ,  אבל גבריאל מנדז איזן עם גולאסו עבור בנפילד בדקה ה-19 .  שלוש דקות לאחר מכן 'אל בוריטו' מרטינז החזיר את היתרון לוולז ,  מרסלו בוסטמנטה עשה שוויון נוסף עם עוד שער גדול  ( 59 )  ובישול נפלא של מרטינז לג'ונתן כריסטלדו הכריע את המשחק  ( 73 )  .
 בוקה ג'וניורס - ארחנטינוס ג'וניורס 2:0
אז ריקלמה חזר להרכב הבוסטרוס אחרי יותר מחצי שנה ,  אבל גם הוא לא עזר לקבוצה המאכזבת של קלאודיו בורגי .  בוקה הציגה יכולת איומה בבומבונרה ושילמה את המחיר בדקות הסיום .  שתי טעויות של השוער כריסטיאן לוקטי הובילו לשערים של סנטיאגו ג'נטילטי  ( 86 )  וסירו ריוס  ( 88 )  .  אולי בסופר קלאסיקו יילך לבוקה טוב יותר .
 אול בויס - ריבר פלייט 0:1
כמו יריבתה המושבעת ,  גם ריבר פלייט תגיע לסופר קלאסיקו אחרי הפסד ,  רק שהיא גם מסובכת בטבלת הממוצעים ועוד עלולה למצוא עצמה בסוף הטורניר הבא בליגה השנייה .  כריסטיאן פביאנו פתח בהרכב אול בויס מול האקסית ,  וראה את חואן פאבלו רודריגז מבקיע את שער הניצחון עם שמאלית חדה בדקה ה-53 .
 סן לורנצו - אינדפנדיינטה 1:1
הקלאסיקו הסתיים בחלוקת נקודות בין שתי קבוצות שבסך הכל חוות קמפיין די מאכזב .  הקפטן כריסטיאן טולה העלה את סן לורנצו ליתרון כשהשתלט על ריבאונד שחזר מהקורה ודחק פנימה בדקה ה-45 .  אלא שהצעיר חרמן פאצ'קו השווה עם הראשון שלו העונה בדקה ה-53 .  לאונל גליאנו האורח הורחק בדקה ה-87 .
 ראסינג קלאב - ארסנאל 2:2
המדורגת שלישית איבדה נקודות חשובות במגרשה של ראסינג .  מאורו אובולו העלה את ארסנאל ליתרון בדקה ה-18 ,  אבל פאבלו לוגוארסיו איזן בדקה ה-73 .  בעיטה שטוחה מ-20 מטרים של כריסטיאן אלברז קבעה 1:2 לארסנאל ,  אך הבלם לוקאס אבלדאניו השווה מקרוב חמש דקות לסיום עבור ראסינג שנמצאת במרכז הטבלה .
 משחקים נוספים :
 בנפילד - ולז סארספילד 3:2לבנפילד :  גבריאל מנדז  ( 20 )  ,  מרסלו בוסטמנטה  ( 59 )  .  לולז :  סנטיאגו סילבה  ( 6 )  ,  חואן מנואל מרטינז  ( 22 )  ,  ג'ונתן כריסטלדו  ( 72 ) 
אולימפו - הורקאן 0:4לאולימפו :  דייגו גלבאן  ( 8 )  ,  רוברטו ברום  ( 25 )  ,  נסטור בריירו  ( 32 )  ,  דניאל וגה  ( 55 ) 
קולון - טיגרה 0:1לקולון :  מאורו בז'ונה  ( 6 ) 
חימנסיה לה פלאטה - קילמס 0:1לחימנסיה אריאל אגוארו  ( 69 ) 
גודוי קרוז - ניואל'ס אולד בויס 0:0

ארגנטינה :  שבוע לפני הסופר קלאסיקו ,  בוקה וריבר הפסידו
גם חזרתו של ריקלמה לא הועילה לבוסטרוס ,  שהפסידו בבית 2:0 לארחנטינוס .  אול בויס גברה 0:1 על ריבר ,  אסטודיאנטס בפסגה

