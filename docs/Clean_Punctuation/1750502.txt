אנרכיה ברשות השידור
מנהלי החטיבות שלא מילאו אחר ההוראות החדשות קיבלו מכתבי השעיה ,  המשחק המרכזי בליגת העל הערב הועבר לערוץ הספורט וממחר - אין  " מבט "
 אנרכיה ברשות השידור ?  ועדי העובדים מוחים על כך שמחר יוחל שעון הנוכחות ותופסק העברת התשלום על שעות נוספות .  הנהלת רשות השידור הוציאה מכתבי השעיה אל מנהלי החטיבות ,  בהם נכתב כי בעקבות העובדה שלא הוכנו שיבוצי עבודה לפי ההנחיות החדשות ולא נלקחו כרטיסי נוכחות , " הנך מתבקש שלא להגיע למקום העבודה ולא ישולם לך שכר ".  
בתגובה הוציא ועד עובדי ההנסה הודעה לעובדים לפיה : " אנו מורים לעבוד לפי הסכמי העבודה הקיימים ולדווח כפי שדיווחנו כל השנים ".  בהודעת הוועד נאמר כי חומרים וכתבות המגיעים מקבלנים חיצוניים ,  אולפני חוץ וכל חומר שלא נעשה באמצעות עובדי ההנדסה לא ישודר ולא יועבר לחדרי עריכה .
 גורם בוועד אמר לוואלה !  ברנז'ה  :" אם מתייחסים אלינו כמו לילדים קטנים ,  אז הם התחילו .  אנחנו שלוש שנים מנהלים משא ומתן לא בכדי ,  יושבים יחד כדי להתקדם והם התחילו עם ההנחתות האלה באופן חד צדדי .  יש הסכמים ".  יש לציין כי מופעל לחץ מטעם מליאת הרשות לחברי הוועדים בבקשה לחזור בהם מהעיצומים .
 כעת מסתמן כי גם שידורי הרדיו יופסקו החל מחצות ועד לשעה 06:00 ,  זאת בעקבות טענות בוועד הטכנאים על קיצורי משמרות במסגרת הסכם העבודה בלילה על ידי הנהלת הרשות ,  דבר המהווה לטענתם הפרת הסכם עבודה .  גורם בוועד אמר לוואלה !  ברנז'ה  :"  יש אנרכיה שלמה .  ברור שההנהלה לא מצליחה לנהל את רשות השידור .  הניהול הוא כושל מנהלתית ,  פרסונלית וכספית .  מדובר בפשיטת רגל מוחלטת .  ההנהלה מתנהגת בקיסרות של הפקרות ,  העובדים קוראים לראש הממשלה למנות הנהלה קרואה לרשות לאלתר ". 
כאמור ,  מחר אמור להיכנס לתוקפו נוהל הפעלת שעון הנוכחות והפסקת התשלום עבור שעות נוספות שאינן בפועל .  נוכח זאת יופסקו שידורי הטלוויזיה החיים בשעה 19:00 ,  כאשר לאחר מכן ישודרו שידורים חוזרים ולקטים בלבד .  מהדורת מבט לא תשודר החל ממחר .  בשעה 17:30 ישודר מגזין אקטואליה בו ישולב גם מגיש  " מבט ",  ינון מגל .
 מרשות השידור נמסר בתגובה לנושא המכתבים שהוצאו למנהלים : " לא מדובר במכתבי פיטורים אלא במכתב המבהיר את עמדת ההנהלה באשר לסירוב לקבלת עבודה חלקית .  המכתבים נשלחו למנהלי חטיבה שלא מילאו אחר ההוראות המפורטות של ההנהלה ,  לא לקחו כרטיסי נוכחות ,  ולא הכינו סידורי עבודה ". 

אנרכיה ברשות השידור
מנהלי החטיבות שלא מילאו אחר ההוראות החדשות קיבלו מכתבי השעיה ,  המשחק המרכזי בליגת העל הערב הועבר לערוץ הספורט וממחר - אין  " מבט "
 
