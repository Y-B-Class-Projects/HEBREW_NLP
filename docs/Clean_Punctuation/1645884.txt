חמישה שרי אוצר לשעבר בארה"ב הפצירו בקונגרס :  קבלו את  " חוק וולקר "  והגבילו פעילות המסחר של הבנקים
במכתב ל"וול סטריט ג'ורנל ",  כתבו השרים לשעבר : " הבנקים לא צריכים לעסוק בפעילות ספקולטיבית "
 חמישה שרי אוצר לשעבר בארה"ב הפצירו היום בקונגרס להעביר את  " חוק וולקר ",  באמצעות מכתב פומבי לחברי הקונגרס שפורסם בעיתון  " וול סטריט ג'ורנל ".  החוק המוצע מגביל את הסיכונים הנלקחים על ידי הבנקים הגדולים בארה"ב ,  ומונע מהם לנקוט בפעילות השקעות ומסחר ספקולטיבית ." בנקים שמקבלים תמיכה ציבורית ,  באמצעות גישה לבנק הפדרלי וביטוח פקדונות של ה-fdic ,  לא צריכים לעסוק בפעילות ספקולטיבית שאינה קשורה לשירותים בנקאיים בסיסיים ",  כתבו חמשת שרי האוצר לשעבר :  מייקל בלומנטל ,  ניקולס בריידי ,  פול אוניל ,  ג'ורג' שולץ וג'ון סנואו.חברות השקעה פרטיות ,  קרנות גידור וחברות פיננסים אחרות העוסקות במסחר ספקולטיבי  " צריכות להיות חופשיות להתחרות ולהיות חדשניות ,  מבלי לצפות שמשלמי המסים יערבו ליוזמות שלהן .  כמו עסקים פרטיים אחרים ,  יש לתת להן ליפול ללא תמיכה ישירה או עקיפה מצד משלמי המסים ",  קבעו שרי האוצר לשעבר במכתבם.ההצעה בה הביעו שרי האוצר תמיכה ,  אשר זכתה לשם  " חוק וולקר "  על שמו של יו"ר הבנק הפדרלי לשעבר פול וולקר שניסח אותה ,  מטילה מגבלות על יכולתם של הבנקים בארה"ב לקחת סיכונים .  בין היתר ,  תאסור עליהם ההצעה לסחור בכספי הבנקים עצמם  ( נוסטרו )  ולהשקיע בקרנות גידור ,  אלא אם ירצו לוותר על מעמדם כבנקים מסחריים .  נשיא ארה"ב ,  ברק אובמה ,  חשף את הצעתו של וולקר בחודש שעבר והביע בה תמיכה.עוד במכתב : " אנחנו מבינים לגמרי שהגבלת המסחר של הבנקים בכספי עצמם היא רק פרט אחד ברפורמה פיננסית מקיפה .  עם זאת ,  מדובר באלמנט חשוב להגנה על המערכת הפיננסית שלנו ,  שיבטיח כי הבנקים יעניקו עדיפות לפעילות ההלוואות החיונית שלהם ולאחריותם כלפי בעלי הפקדונות ". מוקדם יותר החודש אמר וולקר ,  אחד מיועציו הכלכליים הבכירים של אובמה ,  כי אם הקונגרס לא יטיל מגבלות על פעילות המסחר של הבנקים הדבר יוביל למשבר כלכלי נוסף . " ייתכן שלא אחיה מספיק זמן כדי לראות את המשבר הזה ,  אך רוחי תחזור ותרדוף אתכם ",  אמר וולקר בעת שימוע בפני ועדת הבנקאות של הסנאט .
 
חמישה שרי אוצר לשעבר בארה"ב הפצירו בקונגרס :  קבלו את  " חוק וולקר "  והגבילו פעילות המסחר של הבנקים
במכתב ל"וול סטריט ג'ורנל ",  כתבו השרים לשעבר : " הבנקים לא צריכים לעסוק בפעילות ספקולטיבית "
 
