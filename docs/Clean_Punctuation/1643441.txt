בעקבות המשבר הכלכלי עשירי דובאי פתחו במכירת חיסול :  יאכטות ,  מכוניות ומטוסי מנהלים בהנחות ענק
נכסי היוקרה נמכרים על ידי בעליהם המצויים במצוקה כספית - יאכטות ומכוניות פרארי בהנחות של יותר מ-40%
המשבר הכלכלי העולמי ובעיותיה הכלכליות של דובאי הנאבקת לארגן מחדש את חובותיה ,  הפכו את איחוד נסיכויות המפרץ לאחד מהשווקים הגדולים בעולם לנכסים יקרים כמו מטוסים ,  יאכטות ומכוניות יוקרה הנמכרים בהנחות ענק על ידי בעליהם הזקוקים לכסף - כך דיווח העיתון  " דה נשיונל "  מאבו דאבי ." איחוד נסיכויות המפרץ הפך לשוק מספר אחד בעולם לקנייה ומכירה של נכסים במצוקה ",  אמר נועם פרסקי ,  מנכ"ל אתר המכירות המקוונות ג'יימס ליסט ,  המשמש למכירת מוצרי יוקרה .  לדברי פרסקי ,  פריטים כמו מטוסים ,  יאכטות ומכוניות פרארי נמכרים לעיתים בהנחות של יותר מ-40% ." איחוד נסיכויות המפרץ היה פעם שוק ליבוא מכוניות מכל העולם .  במחצית השנייה של 2009 הוא פנה ליצוא ,  ככל הנראה לראשונה אי פעם ",  אמר פרסקי .  כך לדוגמא ,  מכונית פרארי 430 הועמדה למכירה תמורת 83 אלף יורו  ( 113 אלף דולר )  בג'יימס ליסט ,  הנחה משמעותית לעומת מחירה של מכונית פרארי 430 חדשה ,  העומד על 123 אלף יורו .  שוק המכוניות המשומשות אל-עוויר השוכן בסמוך לדובאי ,  נחשב כיום למקום הזול ביותר בו ניתן לקנות מכוניות יוקרה יד שנייה.בשנות הבועה שלפני המשבר הכלכלי בין 2004 ל-2008 ,  זינק שוק מטוסי המנהלים באיחוד נסיכויות המפרץ בעשרות אחוזים ,  אולם כעת כ-18% מתוך 3,300 מטוסי המנהלים הנמצאים באזור הועמדו למכירה בעקבות המשבר .  מחירי המטוסים גם נפלו ב-15%-40% לעומת השיא שרשמו לפני כשנתיים .  לפי הדיווח ,  מטוס בומברדייה צ'לנג'ר 605 ,  המסוגל להטיס 12 נוסעים ולטוס 7,427 קילומטרים ,  נמכר ב-7 מיליון דולר ,  לעומת 25 מיליון דולר למטוס חדש.גם שורה ארוכה של יאכטות הציפו לאחרונה את השוק באיחוד נסיכויות המפרץ .  בשנים שלפני המשבר רכשו עשירים באיחוד יאכטות יקרות ,  אך כעת בעקבות המשבר הם נאלצו למכור אותן ,  לעיתים בהנחות של עשרות אחוזים .  מתוך כ-150 יאכטות העומדות למכירה בדובאי כיום ,  כ-40% שייכות לבעלים המצויים במצוקה כלכלית . " בעלות על יאכטה היא דבר מאד יקר ,  זה כמו לתמוך בעוד שתי משפחות ",  אמר סאם אל עבאסי ,  מנהל פור-יאכט ערביה - סוכנות תיווך למכירת יאכטות .
 
בעקבות המשבר הכלכלי עשירי דובאי פתחו במכירת חיסול :  יאכטות ,  מכוניות ומטוסי מנהלים בהנחות ענק
נכסי היוקרה נמכרים על ידי בעליהם המצויים במצוקה כספית - יאכטות ומכוניות פרארי בהנחות של יותר מ-40%

