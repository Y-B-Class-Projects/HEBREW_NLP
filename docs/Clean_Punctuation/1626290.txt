אזרח בריטי שהבריח סמים הוצא להורג בסין
לראשונה מזה 50 שנה הוצא להורג בסין אזרח אירופי שהורשע בסחר בסמים .  ממשלת בריטניה טענה שהוא לוקה בנפשו וכי החוק הבינלאומי אוסר על הוצאה להורג של מעורערים בנפשם
הרשויות בסין הוציאו להורג היום  ( שלישי )  את אקמאל שייח ,  אזרח בריטי בן 53 שהורשע בהברחת סמים ,  על אף בקשות חוזרות ונשנות של דיפלומטים בריטים לחנון אותו .  הממשלה בבריטניה גינתה את ההוצאה להורג וטענה כי שייח היה לוקה בנפשו .
" אני נחרד ומאוכזב שהפצרותינו לחנון את האזרח הבריטי נפלו על אוזניים ערלות "'  אמר הבוקר ראש ממשלת בריטניה ,  גורדון בראון . " אני מודאג במיוחד מהעובדה שלנאשם לא נעשתה שום הערכה נפשית לפני ביצוע העונש ". 
שייח נמצא אשם בספטמבר 2007 בנשיאה של ארבעה קילוגרמים הרואין .  השלטון בסין טען כי שייח זכה להליך חוקי והוגן ,  אולם משפחתו של הנאשם והממשלה הבריטית ביקשו מהנהגת סין לחנון את שייח בשל מצבו הנפשי .  המשפחה טענה כי הוא סובל מפיצול אישיות ובריאותו הלקויה לא נלקחה בחשבון במהלך משפטו .  עוד טענה המשפחה כי  " מישהו ניצל את מצבו הנפשי כדי לגרום לו להעביר סמים למדינה ,  עם הבטחה להפוך אותו לכוכב פופ ".  שייח הוא אזרח אירופה הראשון שמוצא להורג בחמישים השנים האחרונות .  לפני ביצוע גזר הדין אמר פיליפ אלסטון ,  שליח האו"ם המדווח מסין על הוצאות להורג ,  כי  " ההוצאה להורג היא צעד גדול אחורה עבור סין .  גם בחוק הסיני ,  כמו בחוק הבינלאומי ,  יש הבנה ברורה כי אדם הלוקה בנפשו לא יקבל גזר דין מוות על מעשיו ",  הוסיף .
 
אזרח בריטי שהבריח סמים הוצא להורג בסין
לראשונה מזה 50 שנה הוצא להורג בסין אזרח אירופי שהורשע בסחר בסמים .  ממשלת בריטניה טענה שהוא לוקה בנפשו וכי החוק הבינלאומי אוסר על הוצאה להורג של מעורערים בנפשם

