שר הרווחה הורה על הקמת ועדה לבחינת תלונות על מצוקת קשישים בקיבוצים המופרטים
סמנכ"ל עמותת  " ידיד ":  746 פניות של חברי קיבוצים הגיעו לעמותה בבקשה לסיוע
שר הרווחה יצחק  ( בוז'י )  הרצוג ,  הורה למנכ"ל משרדו נחום איצקוביץ ,  להקים במשרדו ועדה ממלכתית לבחינת התלונות על מצוקה כלכלית בה שרויים חברים קשישים רבים בקיבוצים המופרטים  ( מתחדשים )  - כך לפי מקומון הקיבוצים  " ידיעות הקיבוץ ". הרצוג החליט על הקמת הוועדה בעקבות מידע שקיבל ממנהל הקליניקה הקהילתית באוניברסיטה העברית וסמנכ"ל עמותת  " ידיד "   ( הפועלת לתמיכה בשכבות החלשות והגברת הסולידאריות החברתית )  ,  יובל אלבשן.לדברי אלבשן הגיעו בשנה שעברה לכתובתה של העמותה 746 פניות של חברי קיבוצים מתחדשים ,  בבקשה לסיוע חומרי ולמידע לגבי זכויותיהם הסוציאליות .  לדברי אלבשן ,  רשם האגודות השיתופיות  ( קיבוצים הם אגודות שיתופיות - ע.כ )  והתנועה הקיבוצית מתקשים לסייע לאותם חברים וניסיונות שעשתה העמותה לסייע לחברים אלו נתקלו בקשיים מרובים.לדברי השר הרצוג ,  סוגיית הגיל השלישי בקיבוצים שעברו שינוי והתחדשות מהווה אתגר אמיתי ,  שהוא נתקל בו לא אחת ,  וקיימת מצוקה של בני הגיל השלישי באותם קיבוצים לאחר שמצאו כי מעמדם השתנה ללא היכר.במכתב למזכיר התנועה הקיבוצית זאב שור  ( ולוולה )  ,  כותב הרצוג כי משרדו מבקש להקים צוות שיהיה משותף לתנועה הקיבוצית ולשירות הקהילתי והשרות לזקן במשרדו כדי לבחון את התופעה ולבנות מודלים להתמודדות איתה .  בכוונתו לערב בבדיקה גם את רשם אגודות השיתופיות עו"ד אורי זליגמן.בתשובה לשר הרצוג כותב מזכיר התנועה הקיבוצית ,  כי הנתונים עליהם מסתמך משרד הרווחה אינם מדויקים : " זה אינו המצב המוכר לנו ולא ברור לנו על איזה מידע ,  כביכול ,  מסתמך אלבשן ".  יחד עם זאת ,  אומר שור ,  התנועה הקיבוצית תשתף פעולה עם משרד הרווחה ועם רשם האגודות השיתופיות לבחינת הנושא.בשנים האחרונות פורסמו בתקשורת דיווחים רבים על מצוקת קשישים בקיבוצים המופרטים .  בין היתר קבע רשם האגודות השיתופיות כי 120 קיבוצים מתוך 185 קיבוצים שהופרטו לא יישמו את כללי הערבות ההדדית עליהם התחייבו בהפרטה .  מדו"ח מבקר המדינה עולה כי 137 קיבוצים שהופרטו עד סוף 2008 עשו זאת ללא שקיבלו את הסיווג  " מתחדשים "  ועל כן אין כל ביטחון כי בקיבוצים אלה נשמרות הזכויות של האוכלוסיות המיוחדות ושל הגמלאים וכי נשמרת הערבות ההדדית.מדברים שאמרה לאחרונה רכזת רווחה בתנועה הקיבוצית דנה גורן ,  עולה כי נשים בגילאי 60-65 שפרשו מעבודתן מחוץ לקיבוץ ,  כגון משרד החינוך ,  אינן מוצאות עבודה בקיבוצן ,  כל זאת בעוד שעדיין הן לא זכאיות לקבלת פנסיה כך שהן סובלות ממצוקה כלכלית .  לדבריה ,  אין בקיבוצים חברים שהגיעו למצוקת רעב ,  אך יש בהם חברים החיים  " מהיד לפה ",  כדבריה .
 
שר הרווחה הורה על הקמת ועדה לבחינת תלונות על מצוקת קשישים בקיבוצים המופרטים
סמנכ"ל עמותת  " ידיד ":  746 פניות של חברי קיבוצים הגיעו לעמותה בבקשה לסיוע

