בית המשפט בשוויץ :  הרשות לני"ע עברה על החוק כשהורתה ל-UBS להעביר מידע על לקוחות לארה"ב
בפברואר הרשות הורתה לבנק להעביר שמותיהם של כ-300 לקוחות לידי רשויות ארה"ב ,  בעקבות איום בתביעה פלילית
בית המשפט בשוויץ קבע בסוף השבוע כי רגולטור הפיננסים במדינה עבר על החוק כשהורה לבנק ubs להעביר מידע על כ-300 לקוחות החשודים בהעלמת מס לרשויות בארה"ב לפני כשנה .  בית המשפט הפדרלי האדמיניסטרטיבי בברן הודיע כי הרשות לניירות ערך בשוויץ ,  finma ,  חרגה מסמכויותיה .  הרשות לניירות ערך טענה כי פעולותיה היו מוצדקות וכי החוק מאפשר לה לנקוט צעדי מנע אם על הבנקים מרחף איום חדלות פירעון .  אך בפסק הדין בן ה-60 עמודים ,  השופטים אמרו כי הממשלה והפרלמנט בשוויץ הם שני המוסדות היחידים שלהם הסמכות ליישם את חוקי החירום הללו .  finma עדיין לא החליטה אם לערער על פסק הדין לבית המשפט העליון בשוויץ .  במקרה זה מאוחר מידי לעכב את העברת הפרטים לרשויות המס בארה"ב ,  אך קביעת בית המשפט עשויה להשפיע על מקרים עתידיים ,  כל עוד שוויץ נמצאת בעיצומן של מחלוקות בנושא העלמות מס - בעיקר עם צרפת .  באוגוסט ubs הגיע להסכם עם משרד המשפטים האמריקאי להעברת שמותיהם ופרטי החשבון של 4,450 אמריקאים עשירים החשודים בהעלמת מסים באמצעות חשבונותיהם בבנק השוויצי .  מבין 4,450 השמות האלה ,  הליכים נפתחו נגד 500 בחודש נובמבר .  בפברואר הורתה finma לבנק ubs להעביר שמותיהם של כמעט 300 לקוחות בבנק לידי הרשויות בארה"ב ,  לאחר שארה"ב איימה על הבנק בתביעה פלילית .  ubs הסכימה גם לשלם קנס בשווי 780 מיליון דולר .  באותה העת חשש הבנק השוויצי כי לא ישרוד אם יעמוד בפני כתב אישום בארה"ב ,  וכי קריסת הבנק השוויצי תפגע בכלכלה המקומית כולה .
 
בית המשפט בשוויץ :  הרשות לני"ע עברה על החוק כשהורתה ל-UBS להעביר מידע על לקוחות לארה"ב
בפברואר הרשות הורתה לבנק להעביר שמותיהם של כ-300 לקוחות לידי רשויות ארה"ב ,  בעקבות איום בתביעה פלילית

