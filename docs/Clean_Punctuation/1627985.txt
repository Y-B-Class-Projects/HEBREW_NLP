בקהאם מצטער שלא נשאר שד כל חייו
האנגלי בוכה על חלב שנשפך  ( "הלוואי שהייתי נשאר ביונייטד ")  ,  משבח את גיגס ,  ולא בטוח שיאמן .  טבז מתכנן ריקוד בדרבי
יחסיו של דייויד בקהאם עם האקסית המיתולוגית ,  מנצ'סטר יונייטד ,  יהיו כנראה לעולם סבוכים ,  והיום  ( ראשון )  נרשם פרק נוסף בעלילה המפותלת ,  כאשר הקשר האנגלי הבינלאומי הודה בראיון לרדיו של ה-BBC כי הוא קיווה להעביר את כל הקריירה שלו ביונייטד . " הייתי שמח להיות במנצ'סטר כל הקריירה שלי ולא לעזוב לשום מקום ,  אבל זה כנראה לא נועד להיות ",  אמר הסטאר .
" צריך אישיות מיוחדת כדי להישאר כל הקריירה במועדון אחד במשך שנים ארוכות כל כך ",  הוסיף בקס . " ריאן גיגס נמצא במנצ'סטר כל כך הרבה שנים ,  והוא יהיה חלק מהמועדון לעד - הוא איש מנצ'סטר וזה בדמו .  נפל בחלקי כבוד גדול לשחק עימו ולהכיר אותו כשחקן ואדם .  הוא ראוי לכל ההצלחה שיש לו בשנה האחרונה ובכלל ". 
בקהאם גם לא שכח לציין ולשבח את שני המנג'רים ,  אלכס פרגוסון ופאביו קאפלו . " פאביו נותן לנו בנבחרת ביטחון ,  דבר שאולי נעדר מאיתנו בעבר .  צריך לכבד את שני המנג'רים האלו .  סיר אלכס הביא אותי ושימש לי כאב רוחני .  אני רוחש לו כבוד עצום וכך גם עבור קאפלו .  הם שני מנג'רים שלא רק מאמנים קבוצות ,  הם אוהבים כדורגל ,  בגלל זה הם כה מצליחים ". 
חרף הכבוד הגדול שהוא רוחש למאמניו ,  בקהאם לא מעוניין ,  לפחות כרגע ,  בקריירת אימון . " אין סיכוי שאני אהיה מאמן ",  הוסיף . " זה לא מעניין אותי .  אני אוהב לאמן ילדים ,  זו התשוקה הגדולה ביותר שלי ,  אבל נראה ,  אולי בעתיד אאשנה את דעתי ". 
בקהאם ,  שבילה עשור ביונייטד בין השנים 1993-2003 ,  עבר לריאל מדריד ,  כשנמכר לאחר מכן  ( 2007 )  ללוס אנג'לס גלאקסי .  השנה ,  כמו אשתקד ,  הוא הושאל למילאן החל מחודש ינואר ,  כאשר בפברואר הוא צפוי להתעמת עם קבוצתו לשעבר בשמינית גמר ליגת האלופות .  זו תהיה הפעם הראשונה לבקהאם שהוא פוגש את הקבוצה שלו לשעבר מאנגליה .
 ביום רביעי הקרוב  ( 21:40 ,  שידור ישיר בספורט1 )  ייערך הדרבי של מנצ'סטר במסגרת חצי גמר גביע הליגה ,  כאשר הסיטי תארח בסיטי אוף מנצ'סטר סטאדיום את היונייטד במשחק הראשון לפני הגומלין באולד טראפורד .
 התכולים של העיר מתכוננים ברצינות גמורה למשחק ,  כאשר למי שיש הרבה מה להוכיח הוא קרלוס טבז ,  שחקן הסיטי ולשעבר של היונייטד .  כזכור ,  בתחילת העונה התארחו הסיטיזנס בתיאטרון החלומות ונוצחו 4:3 במשחק דרמטי ,  משער בדקה ה-96 של מייקל אואן במסגרת הליגה .  טבז ,  שעבר הקיץ ,  ספג שריקות בוז צורמניות באותו משחק מהקהל שאהב אותו עד לא מכבר ,  ולא הצליח לכבוש .  גם הפעם הוא ינסה לעשות זאת ,  ואם כן ,  יוסיף ריקוד אל מול פניו של מנג'ר היונייטד ,  אלכס פרגוסון .
 חברו הארגנטינאי של טבז לקבוצה ,  פאבלו זבאלטה ,  חשף מאין נובע הריקוד : " בארגנטינה שיחקנו הרבה פעמים קלפים ,  ואלו שהפסידו היו צריכים לעשות משהו .  כשאחיו של קרלוס היה מפסיד הוא היה רוקד ,  ומאז קרלוס רוקד אחרי שהוא מבקיע .  הוא ישמח מאוד להבקיע נגד היונייטד ולרקוד מול הפנים של פרגוסון .  אני מקווה שהוא ירקוד הרבה פעמים נגד היונייטד ".  זבאלטה הוסיף גם על האהבה שרבים רוחשים לטבז : " אני אוהב את קרלוס ,  כולם אוהבים את קרלוס ,  בכל מקום שהוא הוא אהוב ". 

בקהאם מצטער שלא נשאר שד כל חייו
האנגלי בוכה על חלב שנשפך  ( "הלוואי שהייתי נשאר ביונייטד ")  ,  משבח את גיגס ,  ולא בטוח שיאמן .  טבז מתכנן ריקוד בדרבי

