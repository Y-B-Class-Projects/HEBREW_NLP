אבו מאזן : " אין הסכם בלי סוף הכיבוש בי-ם "
" אין שום משמעות למדינת פלסטין מבלי שירושלים תהא בירתה "  אמר יו"ר הרשות הפלסטינית בכינוס הליגה הערבית בלוב .  ראש ממשלת טורקיה אמר כי  " הבערת ירושלים היא כמו הבערת פלסטין והמזרח התיכון בכללותו "
  ( צילום :  רויטרס ,  עריכת וידאו :  עידן גוראל ) 
כינוס הליגה הערבית נפתח אתמול  ( שבת )  בעיר סירת שבלוב בהשתתפות מרבית מנהיגי מדינות ערב ורבים מהמשתתפים התייחסו לבניית ישראל במזרח ירושלים .  יושב ראש הרשות הפלסטינית אבו מאזן אמר בנאומו בכינוס כי  " אי אפשר להמשיך במשא ומתן העקיף עם ישראל כל עוד היא ממשיכה לבנות בהתנחלויות ולהפקיע אדמות ".  הוא הוסיף כי  " ירושלים היא שער השלום וכל פגיעה בה עלולה להצית את המזרח התיכון .  אני קורא לכם לחזק את העיר ירושלים ולשמור על אופייה ההיסטורי ",  אמר אבו מאזן לבאי הכינוס . " אין שום משמעות למדינת פלסטין מבלי שירושלים תהא בירתה .  לא יהיה שום הסכם מבלי שהכיבוש הישראלי על אדמותינו ,  ובראשן ירושלים ,  יסתיים ",  אמר .
 ראש ממשלת טוריקה רג'יפ טייפ ארודאן אמר בנאומו בפני משתתפי ועידת הליגה הערבית כי  " ירושלים היא בבת עינה של כל העולם המוסלמי "  ומשאת הנפש המרכזית שלו .  הוא הבהיר עוד כי  " אי אפשר לקבל את המתקפות הישראליות על ירושלים ועל המקומות הקדושים בעיר .  שר הפנים הישראלי אמר שירושלים היא הבירה ,  אבל זה ממש שיגעון ",  אמר ארדואן . " אין זה מקובל עלינו שיבנו במזרח ירושלים .  הבערת ירושלים היא כמו הבערת פלסטין והמזרח התיכון בכללותו ".  
שר החוץ הפלסטיני ריאד אל מאלכי התייחס לתהליך השלום בכללותו ואמר כי הפלסטינים משוכנעים שישראל אינה מעוניינת במשא ומתן . " אנו משוכנעים גם שאם הייתה לישראל אפשרות לעשות זאת ,  היא לא הייתה מבטלת בחיים את הכיבוש של השטחים הפלסטינים ,  לא הייתה מאפשרת הקמת מדינה פלסטינית ולא הייתה מתירה החזרה של פליטים פלסטינים ".  הוא קרא למשתתפי הוועידה לתמוך בירושלים לאור העימותים האחרונים שפרצו בעיר .  
מזכ"ל הליגה הערבית ,  עמרו מוסא אמר כי על המדינות הערביות להתכונן לאפשרות שתהליך השלום בין ישראל לפלסטינים ייכשל ולהכין אלטרנטיבות . " עלינו ללמוד את האפשרות שתהליך השלום בין ישראל לפלסטינים יהיה כישלון גמור .  זה הזמן להתייצב מול ישראל .  עלינו למצוא תוכניות אלטרנטיבות כי נראה שהמצב הגיע לנקודת הכרעה ".  מוסא לא פירט מהן האלטרנטיבות לתהליך השלום .
 בשוליו של הכינוס אמר מזכ"ל האו"ם באן קי מון כי הוא מודאג מהעימותים ברצועת עזה בהם נהרגו שני חיילים ישראלים ופלסטיני . " אני מודאג מאוד מההסלמה באלימות ומאובדן חיי האדם ביום שישי סמוך לגבול עם רצועת עזה ",  אמר . " אני חוזר על בקשתי לאיפוק מקסימלי וסוף לכל האלימות במיוחד בזמן קריטי זה כאשר אנו מנסים להחיות את תהליך השלום ". 

אבו מאזן : " אין הסכם בלי סוף הכיבוש בי-ם "
" אין שום משמעות למדינת פלסטין מבלי שירושלים תהא בירתה "  אמר יו"ר הרשות הפלסטינית בכינוס הליגה הערבית בלוב .  ראש ממשלת טורקיה אמר כי  " הבערת ירושלים היא כמו הבערת פלסטין והמזרח התיכון בכללותו "
 
