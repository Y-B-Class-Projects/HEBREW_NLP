יחידת המחקר של בנק הפועלים על אלביט מערכות :  דו"ח מאכזב - צבר ההזמנות לטווח הקצר בשפל
מעניקים לחברה המלצת  " תשואת שוק "  ומעדכנים מחיר מחיר היעד ל-65 דולר למניה ,  כ-5% מעל למחירה הנוכחי
דו"חותיה האחרונים של מצביעים על האטה מהותית בקצב צמיחת המכירות - בשלוש השנים האחרונות הורגלנו לצמיחה שנתית ממוצעת של כ-35% ,  צמיחה אורגנית  ( בנטרול רכישות )  של למעלה מ-20% .  בשנת 2009 אלביט מערכות הציגה צמיחה חד-ספרתית של 7.4% בלבד ." על פי צבר ההזמנות אנו מעריכים כי שנת 2010 תסתיים בצמיחה נמוכה אף יותר .  צמיחת המכירות ברבעון הרביעי היתה 2.4% בלבד ,  נתון מאכזב בהתחשב בכך כי רבעון זה עונתית מהווה הרבעון החזק ביותר בשנת הכספים של אלביט מערכות ",  כך אומר היום דוד לוינסון ,  אנליסט יחידת המחקר של בנק הפועלים.ניתוח צבר ההזמנות והודעות החברה ברבעונים האחרונים מעלה כי צבר ההזמנות לטווח הקצר נמצא בשפל חסר תקדים ,  וכי מכירות הרבעונים הקרובים עשויות להיקלע לצמיחה נמוכה עד דשדוש מתמשך !  פרסום חוזים בהיקף נמוך במהלך הרבעונים האחרונים מדאיג באשר לצמיחה ארוכת הטווח של אלביט מערכות.שולי הרווח הגולמי של החברה השתפרו ברבעון הרביעי ביחס לרבעון המקביל אשתקד ,  הישג מרשים נוכח המשך הישחקות קלה של הדולר ביחס לשקל .  מנגד שולי הרווח התפעולי נשחקו כתוצאה מעלייה חדה בהוצאות השיווק המשקפות עליה במאמצי בחברה לאתר הזדמנויות.שיעורי מס אפסיים ברבעון הרביעי  " הצילו "  את הרווח הנקי - אלביט הפרישה למס 0.4 מיליון דולר  ( שיעור מס אפקטיבי של 0.8% בלבד )  בהשוואה ל-26.3 מיליון דולר  ( שיעור מס אפקטיבי של 17.7% )  ברבעון המקביל אשתקד .  אילולא שיעורי המס יוצאי הדופן ,  הרווח הנקי היה נשחק בעשרות אחוזים ביחס לרבעון המקביל אשתקד.שיפור בסנטימנט מניות התעשייה הביטחונית בארה"ב - ממשל אובמה לא מקצץ בתקציבי הביטחון לעת עתה ,  ומכפילי התעשייה משתפרים .  מניית החברה נסחרת לראשונה מתחת למכפיל התעשייה ,  נוכח קצבי צמיחה הולכים ויורדים ." לסיכום ",  אומר לוינסון , " האטה בצמיחת צבר ההזמנות והמכירות ,  ופרסומי עסקאות הולכים ופוחתים תומכים בהותרת ההמלצה למניית החברה ב"תשואת שוק ".  לאור עדכון תחזית מכירות 2010 כלפי מטה עדכנו את מחיר היעד למניית החברה ל-65 דולר למניה ,  כ-5% מעל למחירה הנוכחי ." 

יחידת המחקר של בנק הפועלים על אלביט מערכות :  דו"ח מאכזב - צבר ההזמנות לטווח הקצר בשפל
מעניקים לחברה המלצת  " תשואת שוק "  ומעדכנים מחיר מחיר היעד ל-65 דולר למניה ,  כ-5% מעל למחירה הנוכחי

