אובמה נלחם ברודפי הסיכונים :  הודיע על מיסוי של 50 חברות הפיננסים הגדולות בארה"ב
צפוי לפגוע בגולדמן סאקס ,  מורגן סטנלי וסיטי ;  ההכנסות הצפויות 90 מיליארד דולר
נשיא ארה"ב ,  ברק אובמה ,  הציג היום תוכנית למיסוי של כ-50 הבנקים וחברות הפיננסים הגדולים בארה"ב בגין חשיפה לסיכונים .  המס המוצע ,  בשיעור של 0.15% ,  יוטל על סך החבויות של חברות החזקות בנקאיות ,  בנקים מסחריים ,  חברות ביטוח עם זרועות שירותים פיננסים ,  וברוקרים ,  שבמאזניהם נכסים בהיקף של לפחות 50 מיליארד דולר ,  ואשר נהנו משלל תוכניות החירום של הממשל במהלך המשבר הפיננסי .  המס יוטל על סך הנכסים של החברות ,  בניכוי נכסים באיכות גבוהה .  המס הוא לתקופה של עשר שנים ,  אולם יבוטל כאשר סך הכנסותיו יעלה על הפסדי הממשל עקב חילוץ המגזר הפיננסי .  המס נועד להשיב לממשל הפסדים בסך 117 מיליארד דולר שספג עקב חילוץ הבנקים בארה"ב במהלך המשבר ,  וגם צפוי לסייע לממשל בארה"ב לצמצם את הגירעון בתקציב ,  אשר הסתכם בשיא של 1.4 טריליון דולר בשנת התקציב האחרונה .  הממשל צופה כי ההכנסות מהמס צפויות להסתכם ב-90 מיליארד דולר במהלך עשר שנים .  הפסדי הממשל עקב תוכנית החילוץ למגזר הפיננסי בסך 700 מיליארד דולר  ( tarp )  שאושרה באוקטובר 2008 ,  מסתכמים כעת ב-117 מיליארד דולר ,  לעומת תחזית בקיץ להפסדים של 341 מיליארד דולר .  גורמים בממשל העריכו כי ההפסדים צפויים בסופו של דבר להסתכם ב-90 מיליארד דולר ,  דיווח  " וול סטריט ג'ורנל ".  הנשיא אובמה אמר בעת הצגת המס המתוכנן היום ,  כי המס יהיה לתקופה של עשור שנים ,  ונועד לסייע להשיב למשלמי המסים בארה"ב את כספי הסיוע  " אני מחויב להשיב כל פרוטה שחייבים לעם האמריקאי ",  אמר אובמה . " זו הסיבה שאני יוזם את 'עמלת האחריות למשבר הפיננסי'  ( financial crisis responsibility fee )  אשר יוטל על חברות הפיננסים הגדולות עד אשר העם האמריקאי יפוצה במלואו על הסיוע יוצא הדופן שהממשל העניק לוול סטריט"המס צפוי לחול על כ-35 חברות בארה"ב וכ-15 חברות בנות של חברות זרות .  כמחצית מהחברות שעליהן יחול המס החדש יהיו בנקים ,  ועשרה המוסדות הפיננסים הגדולים ביותר צפויים לשלם כ-60% מסך המס .  המס לא יחול על קרנות גידור או קרנות נאמנות ,  וגם לא את ענקיות המשכנתאות פאני מיי ופרדי מאק ,  שהולאמו על ידי הממשל ,  או את יצרניות המכוניות ג'נרל מוטורס וקרייזלר שחולצו על ידי הממשל.עם זאת ,  המס כן צפוי לחול על חברת הביטוח aig ,  ובנקים דוגמת בנק אוף אמריקה וג'י.פי מורגן צ'ייס ,  ויחול גם על חברות גדולות שאינן פיננסיות בעיקרן ,  אשר קיבלו סיוע מהממשל בצורה של ערבויות להלוואות ,  דוגמת ענקית התעשייה ג'נרל אלקטריק ,  הפעילה בתחום הפיננסים באמצעות ge קפיטל .  המס צפוי לפגוע בעיקר בחברות פיננסים המתבססות על הלוואות לטווח קצר ,  דוגמת גולדמן סאקס ,  מורגן סטנלי וסיטי ,  העריך גורם בממשל לעיתון  " וול סטריט ג'ורנל ".  תוכנית אובמה למיסוי הבנקים באה על רקע התגברות הזעם הציבורי בארה"ב כלפי המגזר הבנקאי עקב הבונוסים הנדיבים שמקבלים בכיריו למרות חילוץ המגזר על ידי הממשל במהלך המשבר ,  שהמגזר הפיננסי היה אחראי להיווצרותו .  עוד תורמים לזעם בציבור הרחב העובדות כי שיעור אבטלה בארה"ב הוא כ-10% ,  בשעה שחמישה בנקים הגדולים בוול סטריט רשמו ברבעון השלישי של 2009 רווח מצטבר של כ-30 מיליארד דולר .  מחוץ לארה"ב ,  נשמעים קולות ברורים אף יותר התומכים במיסוי המגזר הבנקאי .  האיחוד האירופי קרא בחודש דצמבר להטלת מס כלל עולמי על עסקות בשוקי הפיננסים ,  וראש ממשלת בריטניה ,  גורדון בראון ,  העלה את הרעיון בנובמבר בפגישת מדינות ה-g20 .
 
אובמה נלחם ברודפי הסיכונים :  הודיע על מיסוי של 50 חברות הפיננסים הגדולות בארה"ב
צפוי לפגוע בגולדמן סאקס ,  מורגן סטנלי וסיטי ;  ההכנסות הצפויות 90 מיליארד דולר

