הקבלנים יכולים לחייך :  מכירות דירות חדשות ב-2009 עלו ב-13.4% ;  ירידה של 7.5% בדצמבר לעומת נובמבר
הערים בהן נמכרו הכי הרבה דירות חדשות :  פתח תקוה ,  ירושלים ונתניה ;  ת"א רביעית - ללא נתוני קבוצות הרכישה
חודש דצמבר ממשיך את מגמת ההאטה במכירת דירות חדשות .  בצירוף נתוני מכירת הדירות ביוזמה הפרטית והציבורית ,  נמכרו בישראל בחודש זה 1,395 דירות לעומת 1,507 בחודש נובמבר  ירידה של 7.5% .  גם בהשוואה לדצמבר 2008 נרשמה דווקא עלייה שכן אז נמכרו בישראל 1,289 דירות.השוואה זו מלמדת גם על כמות הדירות שנמכרו לכל אורך 2009 לעומת 2008 .  לפי נתוני הלמ"ס שהתפרסמו היום ,  נמכרו ב-2009 18,594 דירות חדשות  ( לא כולל קבוצות רכישה )  .  זאת לעומת 16,839 דירות חדשות ב-2008 - עלייה של 13.4% במכירת דירות חדשות.בלמ"ס אף פירסמו סקר של ביקוש לדירות  ( שכולל מכירת דירות ודירות שהוחל בבנייתן )  לפיו נרשמה עלייה של 10% בביקוש ב-2009 לעומת 2008 וכי בסך הכל מדובר בכמות הביקושים הגדולה ביותר מאז 2002.במצעד הערים שמכרו הכי הרבה דירות חדשות קוטפת פתח תקווה ,  זו השנה השנייה ברציפות ,  את המקום הראשון בישראל עם שיא של 1,774 דירות לעומת 1,292 ב-2008 .  במקום השני ניצבת ירושלים עם 1,320 דירות ואחריה נתניה עם 1,245 דירות חדשות .  תל אביב ניצבת במקום הרביעי עם 836 דירות חדשות בלבד ,  אלא שיש להזכיר כי הסקר נתוני הלמ"ס לא לוקחים בחשבון פעילות של קבוצות רכישה שכידוע פעילות במיוחד בתל אביב .  את החמישייה הראשונה במכירת דירות סוגרות מודיעין ומכבים רעות עם 836 דירות שנמכרו ב-2009 לעומת 567 ב-2008 .
 
הקבלנים יכולים לחייך :  מכירות דירות חדשות ב-2009 עלו ב-13.4% ;  ירידה של 7.5% בדצמבר לעומת נובמבר
הערים בהן נמכרו הכי הרבה דירות חדשות :  פתח תקוה ,  ירושלים ונתניה ;  ת"א רביעית - ללא נתוני קבוצות הרכישה

