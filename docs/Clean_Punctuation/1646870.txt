טבריה על המפה :  משרד הבינוי והשיכון ישווק כ-2,000 דירות בעיר
במהלך העשור האחרון כמעט לא שווקו קרקעות לבנייה רוויה בעיר ,  ולאלו ששווקו לא הוגשו הצעות
משרד הבינוי והשיכון ומינהל מקרקעי ישראל מבקשים לחזק את העיר טבריה ולהפוך אותה ליעד הנדל"ן הבא בעיקר למשפרי דיור וזוגות צעירים .  בעיר טבריה קיימות היום תוכניות בתוקף של למעלה מ-2000 יחידות דיור ובחודשים הקרובים צפוי שיווקן של כמעט 1,000 יחידות בעיר .  לדברי גורמים במשרד ,  בשנים האחרונות נרשם ביקוש גובר והולך לדירות מגורים בעיר ,  בעיקר מצד תושבי חוץ ומשפרי דיור .  עם זאת מתוצאות המכרזים שהוציא מינהל מקרקעי ישראל ,  עולה כי במהלך העשור האחרון לא שווקו קרקעות לבנייה רוויה בעיר ,  ולאלה ששווקו לא הוגשו הצעות .  המכרז היחיד ששווק בהצלחה היה בפברואר 2009 ,  כאשר נמכרה קרקע לבניית 9 יחידות דיור תמורת 885 אלף שקל ,  כ-95 אלף שקל קרקע ליחידת דיור ,  לא כולל הוצאות פיתוח .  לפני כחודשיים שיווק המינהל מכרזים לבניית 85 דירות בשכונה מצפה רקת ,  אך המכרזים ינעלו בעוד כשלושה שבועות .  בין השכונות שתוכננו על ידי מינהל מקרקעי ישראל ושיווקן צפוי בקרוב ,  מצויה שכונת 'מול הארבל' .  השכונה ממוקמת על בסיס כביש 90 צמוד לכנרת  ( מתחם 'קלאב הוטל' )  שם ישווקו 433 דירות ,  בתמהיל של בנייה צמודה ורוויה .  לצורך פיתוח השכונה יועברו לעירייה על-ידי מינהל מקרקעי ישראל 19 מיליון שקל לביצוע פיתוח טיילת החוף ,  כבישים פנימיים והקמת פרויקטים מלונאים .  בשכונת מדרון האקליפטוס במבואה המערבית לעיר מתוכננת בנייה צמודת קרקע ומדורגת .  באזור זה תשווק קרקע לבניית 153 יחידות דיור כמקשה אחת .  שכונה נוספת שתוכננה ושיווקה יצא בקרוב היא יער צבי בכניסה לעיר ממערב הכוללת 168 יחידות בבנייה מדורגת .  בשכונת פאר יש תוכנית בניין עיר לבנייה של כ-370 יחידות דיור.לצורך חיזוקה של העיר מתכוון משרד הבינוי והשיכון להשקיע בה 15 מיליון שקלים בשנתיים הבאות ,  לתכנון כולל של מרכז העסקים הראשי לעיר ,  ביצוע תשתיות ,  איתור פרויקטים לתכנון ופיתוח השוק העירוני והפיכתו לשוק מודרני . " השיווקים הצפויים עשויים לחולל בעיר שינויים כלכלים וחברתיים ולהחזיר את טבריה למפת הנדל"ן הישראלית ",  נמסר ממשרד הבינוי והשיכון ." טבריה נבחרה כאחת מעשר הערים בה נעשה מאמץ לפיתוחה בקידום פרויקטים שיהיו מחוללי שינוי ובכוונתנו לעורר את השיווק על ידי ההשקעות רחבות היקף בשדרוג וחידוש העיר ,  לרבות שיקום מרכז העיר הסובל מהזנחה .  המשרד גם יסבסד עלויות פיתוח גבוהות כדי לעודד כניסה של אוכלוסיה חזקה מחד והוזלת מחירי הדירות מאידך ,  לצד שיווק פרויקטים במקומות אטרקטיביים הצפויים לביקושים ערים ". 

טבריה על המפה :  משרד הבינוי והשיכון ישווק כ-2,000 דירות בעיר
במהלך העשור האחרון כמעט לא שווקו קרקעות לבנייה רוויה בעיר ,  ולאלו ששווקו לא הוגשו הצעות

