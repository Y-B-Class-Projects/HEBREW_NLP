סקר TIM לפברואר :  כולם יורדים ,  חוץ מפייסבוק וזאפ
mako המשיך להנות מ"האח הגדול ";  ירידה חדה ל-MSN ישראל
וואלה ,  ynet ואפילו יוטיוב וגוגל בחודש שעבר ירדה החשיפה ,  במונחי אחוזים מכלל אוכלוסיית הגולשים ,  של 18 מבין 22 האתרים בסקר tim ,  בהשוואה לינואר 2010 .  חלק מהאתרים ,  בהם msn ישראל ,  חוו ירידות משמעותיות .  לאן הלכו כל הגולשים ?  אולי לפגוש חברים ולהשוות מחירים .  האתרים היחידים שעלו היו הרשת החברתית פייסבוק ואתר השוואות המחירים זאפ .  החשיפה לאתרים יאהו ודפי זהב נותרה זהה לזו שבינואר .  themarker ממשיך להוביל את הזירה הכלכלית.לאחר חודשיים בהם ירדה החשיפה לפייסבוק בשיעור מזערי ,  היא שבה ועלתה בפברואר ועמדה על 60.8 אחוזים - מעט פחות מהשיא בנובמבר 2009 .  החשיפה לאתר הווידאו יו טיוב צנחה בפברואר ל-55.8 ,  לעומת 59.1 אחוזים בינואר .  החשיפה ליו טיוב ,  שהוא האתר בעל החשיפה הרביעית בגובהה בישראל אחרי גוגל ,  וואלה ו-ynet ,  עולה בהתמדה כמעט מדי חודש ,  כאשר הפעם האחרונה שחלה ירידה בחשיפה לאתר היתה במרץ 2009.בסקר החודש נבדקו פעילויות הגולשים ברשתות חברתיות .  מתברר כי רוב האנשים משתמשים באתרים אלה ל"תקשורת בין חברים "   ( 37% )  ,  עדכוני סטטוס  ( 29% )  ,  ונתון מעניין נוסף הוא שכ-20% מהחברים ברשת חברתית אוהדים  ( או חברים בקבוצה )  של מותג או חברה מסחרית - ובקרב בני נוער בגילאי 13-17 שיעורם מגיע לכדי 32% .  לאחר זינוק מרשים בחשיפה ל-mako בינואר בזכות שידורי האח הגדול ,  שמר האתר מבית קשת גם בפברואר על רמת חשיפה כמעט זהה לזו שהיתה לאתר בפברואר - 40.7 אחוזים .  לעומת זאת ,  הירידה של אתרי הטלוויזיה האחרים היתה יותר משמעותית .  נענע10 ירדה מ-29.2 אחוזים ל-27.6 אחוזים ואילו רשת ירדה מ-17.5 אחוזים ל-15.7 אחוזים .  אתר ynet מבית ידיעות אחרונות ירד בפברואר חודש השלישי ברציפות .  החשיפה לאתר ירדה מ-58.2 אחוזים בינואר ל-56.7 אחוזים בפברואר - הרמה הנמוכה ביותר מאז אפריל 2009 .  הסקר מצביע על ירידות קלות גם של האתרים nrg-מעריב ,  b144 ,  תפוז והארץ .  ירידות משמעותיות בחשיפה חוו יד2 ,  one ,  ספורט5 ,  ואורנג'.סקר tim למקומות עבודהסקר האינטרנט של tns טלסקר נערך באופן מקוון ומשתתפים בו כ-800 גולשים המהווים מדגם מייצג של האוכלוסייה היהודית בגילאי 13 ומעלה .  סקר tim נערך מאז שנת 2000 ,  והסקר הנוכחי הוא ה-49 במספר .
 
סקר TIM לפברואר :  כולם יורדים ,  חוץ מפייסבוק וזאפ
mako המשיך להנות מ"האח הגדול ";  ירידה חדה ל-MSN ישראל

