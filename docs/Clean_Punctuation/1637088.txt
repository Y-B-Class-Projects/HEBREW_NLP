חמאס :  בעופרת יצוקה ירינו רק למטרות צבאיות
הארגון צפוי להעביר לאו"ם מסקנות של ועדת בדיקה פנימית שבחנה את ההאשמות בפשעי מלחמה שהועלו נגדה בדו"ח גולדסטון . " אם פגענו במטרות אזרחיות זה בגלל חוסר כיוון "
 חמאס הודיע הערב  ( רביעי )  כי סיים לבצע חקירה פנימית לבדיקת ההאשמות שהועלו בדו"ח גולדסטון ,  לפיהן הוא ביצע פשעי מלחמה במהלך מבצע  " עופרת יצוקה "  וכי המסקנות מזכות מאשמה את כל הארגונים הפלסטינים .  במסמך שיוגש לאו"ם טוען הארגון כי הקסאמים ששוגרו לעבר ישראל במהלך המבצע כוונו אך ורק למטרות צבאיות ולא נועדו לפגוע באזרחים .
 בסוכנות הידיעות AFP דווח כי חמאס הקים ועדה מיוחדת לבדיקת הטענה שהועלתה בדו"ח גולדסטון ,  לפיה חמאס ושאר הארגונים הפלסטינים ,  ירו כ-800 רקטות לעבר ישראל במהלך המבצע ,  וכתוצאה מהירי נהרגו שלושה אזרחים ישראלים ונפצעו עשרות .  בדו"ח גולדסטון נטען ,  כי ירי הרקטות לעבר ערים בישראל ,  במטרה לפגוע באזרחים ,  הוא בגדר פשע נגד האנושות .
 בחמאס דחו את הטענות והודיעו היום כי הנושא נבדק על ידי  " ועדה שעבדה מסביב לשעון כדי לחקור את העובדות ,  אף שהיינו בטוחים לחלוטין שלא בוצעו כל הפרות של חוקים בינלאומיים או של זכויות אדם ,  הנחשבות כפשעי מלחמה ",  אמר שר המשפטים של חמאס מוחמד אל-ר'ול שעמד בראש ועדת הבדיקה . 
" הממשלה הפלסטינית הזהירה ,  יותר מפעם אחת ,  את הארגונים הפלסטינים החמושים ,  מפני פגיעה באזרחים ",  נכתב בדו"ח חמאס . " הארגונים ביצעו ירי רק לעבר מטרות צבאיות ונמנעו מלפגוע במטרות אזרחיות .  כל האשמה אחרת בנושא זה היא תוצאה של אש לא מדויקת ". 
גם ישראל צפוייה להעביר דיווח עד סוף החודש למזכ"ל האו"ם באן קי מון באשר לבדיקות של צה"ל בעקבות מבצע  " עופרת יצוקה ".  ב-5 בפברואר ידווח מזכ"ל האו"ם לעצרת הכללית של האו"ם על הפעולות שנעשו בעקבות דו"ח גולדסטון .  עם זאת ,  גורמים מדיניים בישראל אמרו לוואלה !  חדשות כי הדיווח יינתן ללא קשר לדו"ח גולדסטון ,  שאיתו ישראל מסרבת לשתף פעולה .  הגורמים המדיניים הבהירו כי  " איננו מכירים בתוקפו של הדו"ח ,  אך אנו נותנים אמון במזכ"ל האו"ם ומעוניינים לעבוד בשיתוף פעולה ,  כפי שהיה בסיכום עם אנשיו בשבוע שעבר אשר לפנים משורת הדין ישראל הסכימה לפצות על הפגיעה במבנים של האו"ם שנמצאים ברצועת עזה במהלך מבצע עופרת יצוקה ". 

חמאס :  בעופרת יצוקה ירינו רק למטרות צבאיות
הארגון צפוי להעביר לאו"ם מסקנות של ועדת בדיקה פנימית שבחנה את ההאשמות בפשעי מלחמה שהועלו נגדה בדו"ח גולדסטון . " אם פגענו במטרות אזרחיות זה בגלל חוסר כיוון "
 
