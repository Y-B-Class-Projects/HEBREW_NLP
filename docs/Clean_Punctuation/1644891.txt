דיווחים מאפגניסטן :  נחלש כוחו של הטליבן
המבצע של כוחות בעלות הברית באפגניסטן נכנס ליומו השישי .  מהשטח מגיעים דיווחים לפיהם כוחו של הטליבן נחלש משמעותית וזאת למרות לחימה עיקשת של לוחמיו
 ( צילום :  רויטרס ,  עריכת וידאו :  דורון שטיין ) 
הנשק של מורדי הטליבן הנלחמים נגד כוחות בעלות הברית ואפגניסטן במארג'ה שבמחוז הלמנד אוזל ,  כך אמר היום  ( חמישי )  בכיר בנאט"ו .  רשת BBC דיווחה כי מהאזנה לרשת תקשורת של הטליבן ,  בנאט"ו מסיקים שהטליבן קרא לעזרה .  אתמול סיפר בכיר בצבא האפגני כי הטליבן החל להשתמש באזרחים כמגן אנושי בתדירות גבוהה יותר ,  וקצינים בנאט"ו דיווחו שהתנגדות הטליבן מגיעה מקבוצה קטנה אך נחושה של לוחמים .  מבצע מושתראק החל לפני שישה ימים ,  והידיעות על מידת הצלחתו הן לא פעם סותרות ,  בעיקר לגבי ההשתלטות על העיר מרג'ה  מעוז טליבן וסוחרי סמים שלטענת המערב מממנים את הלוחמים .
 בעוד שמפקד בצבא האפגני אמר שכבר אין מוקדי התנגדות של הטליבן בעיר ,  חיילי נחתים אמריקאים דיווחו שהם נתקלים באש כבדה ומטענים .  
בימים הראשונים של המבצע דווח כי מספר המטענים המאולתרים הנמצא בשטח הוא גדול יותר ממה שכוחות נאט"ו שיערו ,  וכי סילוקם מעכב את התקדמות הכוחות .
 
דיווחים מאפגניסטן :  נחלש כוחו של הטליבן
המבצע של כוחות בעלות הברית באפגניסטן נכנס ליומו השישי .  מהשטח מגיעים דיווחים לפיהם כוחו של הטליבן נחלש משמעותית וזאת למרות לחימה עיקשת של לוחמיו

