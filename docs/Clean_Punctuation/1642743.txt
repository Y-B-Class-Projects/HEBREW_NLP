פישר-פרייס מציגה :  אייפד לילדים במחיר 80 דולר ;  יאפשר לראות תמונות ,  לקרוא ספרים ולשחק במשחקים
המכשיר מיועד לבני 3-6 והוא צפוי לצאת לשוק החל מיולי
הכירו את ה-ixl ,  מכשיר דמוי אייפד לבני 3-6 שמשלב בין אלבום תמונות ,  קורא ספרים אלקטרוניים ,  נגן מוזיקה ,  מחברת ,  סטודיו לאמנות ופלטפורמת משחקים .  פישר-פרייס ,  השייכת ליצרנית הצעצועים האמריקאית מאטל ,  הציגה בסוף השבוע את המכשיר ביריד המשחקים בניו יורק ,  והוא צפוי לצאת לשוק ב-79.99 דולר החל מיולי.פיתוח ה-ixl היא ההשקעה הגדולה ביותר של פישר-פרייס בקו המוצרים שלה ב-2010 ,  לפי קווין קורן ,  מנהל וסגן נשיא בחטיבת המותגים של פרייס-פישר .  החברה מהמרת כי המוצר יסייע לצמיחת הרווחים השנה ,  הוא אמר.בשנה שעברה ,  ירדו מכירות פישר-פרייס ב-8% ל-2.17 מיליארד דולר ,  ומכירות מאטל ירדו ב-8.5% ל-5.93 מיליארד דולר ,  על רקע הירידה בצריכה הפרטית בארה"ב.מכירות ה-ixl צפויות להיות נמוכות בשנה הראשונה ולהסתכם ב-10 מיליון דולר עד 25 מיליון דולר ,  אמר גריק ג'ונסון ,  אנליסט לתעשיית הצעצועים ב-bmo קפיטל בניו יורק לסוכנות הידיעות בלומברג .  לדברי קורן ,  החברה מקווה להגיע לפחות לסך מכירות זה.חברת אפל חשפה בשבוע שעבר את האייפד ,  מחשב טאבלט שמחירו החל ב-499 דולר .  המכשיר יכול להציג דפי אינטרנט שלמים ,  ספרים ויישומי אייפון ,  וכולל מקלדת מסך-מגע .  לדברי פישר ,  בזכות הירידה בעלויות הרכיבים הצליחה פישר-פרייס להשיק מוצר בקטגוריה של פחות מ-100 דולר ,  ולפי הערכתו ,  מחיר המוצר היה מגיע לכ-250 דולר אילו היה מיוצר לפני חמש שנים . " אני מניח שזה הסוף לקנאת הגאדג'טים של ההורים ",  הוא נזכר במה שאמרו באחת מקבוצות המיקוד .
 
פישר-פרייס מציגה :  אייפד לילדים במחיר 80 דולר ;  יאפשר לראות תמונות ,  לקרוא ספרים ולשחק במשחקים
המכשיר מיועד לבני 3-6 והוא צפוי לצאת לשוק החל מיולי

