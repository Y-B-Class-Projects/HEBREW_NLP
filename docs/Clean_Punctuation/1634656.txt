ככה מקבלים אורחים ? 
ראשיד וואלאס שב לדטרויט ,  אבל הפיסטונס הנחילו הפסד שלישי ברציפות לבוסטון ,  92:86 .  שארלוט הביסה 65:104 את מיאמי
לילה עמוס במשחקים נערך הלילה  ( חמישי )  ברחבי ה-NBA ,  לילה שכלל 13 משחקים ולא מעט דרמות ומפגשים מעניינים .  בוסטון ממשיכה להיראות רע ,  והלילה ראשיד וואלאס חזר לדטרויט רק כדי לראות איך חבריו לשעבר מנחילים לסלטיקס הפסד שלישי ברציפות ,  92:86 ,  שאמור להדאיג את דוק ריברס וחניכיו .  את הפירוק של הלילה רשמה שארלוט הלוהטת ,  שהביסה 65:104 את מיאמי החלשה ושמרה על רצף ביתי נהדר .  גם אוקלוהומה ממשיכה להיראות טוב ,  כשהשוותה כבר עכשיו את מאזן הניצחונות שלה מהעונה שעברה אחרי ניצחון צמוד על הוולבס במינסוטה .  סן אנטוניו הפסידה בבית ליוטה ,  דאלאס ניצחה עוד משחק צמוד ,  הפעם בוושינגטון ,  אורלנדו עצרה רצף של שלושה משחקים עם ניצחון על אינדיאנה ,  ודנבר נמנעה מהפסד בגולדן סטייט עם ניצחון אחרי הארכה .
 כל תוצאות הלילה:אטלנטה  ( 14:27 )  - סקרמנטו  ( 26:15 )  97:108אורלנדו  ( 15:27 )  - אינדיאנה  ( 28:14 )  98:109פילדלפיה  ( 28:13 )  - פורטלנד  ( 17:26 )  98:90וושינגטון  ( 27:14 )  - דאלאס  ( 14:28 )  94:93שארלוט  ( 19:21 )  - מיאמי  ( 20:21 )  65:104דטרויט  ( 26:15 )  - בוסטון  ( 13:27 )  86:92ניו אורלינס  ( 19:22 )  - ממפיס  ( 19:22 )  111:113מילווקי  ( 23:17 )  - טורונטו  ( 22:21 )  107:113מינסוטה  ( 34:9 )  - אוקלוהומה  ( 18:24 )  94:92פיניקס  ( 18:25 )  - ניו ג'רזי  ( 38:3 )  94:118סן אנטוניו  ( 16:25 )  - יוטה  ( 18:24 )  105:98ל.א קליפרס  ( 22:19 )  - שיקגו  ( 22:18 )  97:104גולדן סטייט  ( 28:12 )  - דנבר  ( 14:27 )  123:118  ( אחרי הארכה ) 
ראשיד וואלאס חזר לראשונה לדטריוט ,  אבל גם המוטיבציה המוגברת שלו לא עזרה לסלטיקס לצאת מהמשברון שבו היא נמצאת ,  והירוקים רשמו הפסד שלישי ברציפות ושמיני ב-12 האחרונים שלהם .  למרות רבע ראשון טוב ,  במחצית השנייה קלעו האורחים 30 נקודות בלבד ,  ומצב הרוח החיובי של ראשיד - למרות קבלת הפנים המעורבת באולם שבו תרם את מיטב שנותיו - נהרס .  רודני סטאקי קלע 27 נקודות לדטרויט  ( והוסיף שיא קריירה של 11 ריבאונדים )  ,  צ'רלי וילאנואבה הוסיף 19 ,  מתוכן 10 ברבע האחרון ,  והפיסטונס רשמו ניצחון על אף ששיחקו בלי טיישון פרינס ,  בן גורדון ו-וויל ביינום הפצועים .  בוסטון ,  לעומת זאת ,  במשחקם ה-11 ללא קווין גארנט  ( שצפוי לחזור ביום שישי למשחק מול פורטלנד )  ,  הוליכה בחמש הפרש תשע דקות לסיום ,  אך ריצת 0:11 של דטרויט הכריעה את המשחק .  ראשיד קלע 16 נקודות וקלט 7 ריבאונדים ,  רייג'ון רונדו הוסיף 21 ,  8 ריבאונדים ,  7 אסיסטים ו-4 חטיפות ,  פול פירס קלע 21 גם הוא ,  אבל הסלטיקס קיבלו רק 12 נקודות מהספסל ,  איבדו 18 פעמים את הכדור ,  פגעו רק ב-5 מ-19 מעבר לקשת ופיגרו 45:35 בריבאונד .
 שארלוט  ( 19:21 )  - מיאמי  ( 20:21 )  65:104
אוי ואבוי מיאמי ,  אוי ואבוי .  דווין וויד קלע 16 ,  דורל רייט הוסיף 16 גם הוא ,  אבל אף אחד אחר מההיט לא קלע מעל ל-6 נקודות ,  ומיאמי מסיימת את המשחק עם 29 אחוז מהשדה ,  8.7 אחוז מהשלוש  ( 2 מ-23 !  )  ,  61 אחוז מהקו ו-65 נקודות עלובות ומעוררות רחמים .  שארלוט ,  מנגד ,  ממשיכה לפרוח ,  כשסטיבן ג'קסון קולע 24 ,  ג'ראלד וואלאס מוסיף 20 נקודות ו-10 ריבאונדים ,  כשהבובקאטס כבר מוליכים ב-21 הפרש בתום הרבע הראשון ,  שבו קלעו ב-82 אחוז מהשדה .  זה הניצחון התשיעי ברציפות של שארלוט בבית ,  מתחילת השנה הקבוצה של לארי בראון במאזן 1:9 ,  ועתה היא עלתה למקום החמישי במזרח .  והיד עוד נטויה .
 אחרי שסן אנטוניו רשמה 20 ניצחונות ביתיים רצופים על הג'אז ,  הניצחון של יוטה בתחילת העונה ב-AT & T Center שינה מעט את העניינים ,  והלילה הג'אז רשמו עוד ניצחון בסן אנטוניו והשלימו סוויפ עונתי של 0:4 ,  כשקרלוס בוזר קולע 31 וקוטף 13 ,  אנדריי קירילנקו קולע 26 ,  ודרון ווילאימס תורם 18 נקודות ו-10 אסיסטים .  יוטה ,  שסיימה את המשחק עם 30 אסיסטים ,  השלימה ניצחון חמישה מהשישה האחרונים שלה .  המשחק אופיין בשינויים קיצוניים ,  ומאנו ג'ינובילי ,  שסיים עם 22 נקודות ו-8 אסיסטים ,  הוליך את המארחת לריצת 0:25 ,  אך גם זה לא הספיק .  טים דאנקן קלע 14 נקודות ב-5 מ-15 מהשדה ורחוק כרגע נקודה אחת מ-20 אלף בקריירה ועומד על 19,999 .  העבירה השישית שלו 30 שניות לסיום ,  ששלחה את בוזר לקו וקבעה 96:101 ,  סגרה למעשה את המשחק .
 אורלנדו  ( 15:27 )  - אינדיאנה  ( 28:14 )  98:109
אורלנדו הגיעה למשחק אחרי שלושה הפסדים רצופים ,  והפתיחה הרצחנית שלה  ( 20:40 ברבע הראשון ,  9 מ-13 מהשלוש בחצי הראשון )  הוכיחה כמה שחקני המג'יק רעבים לניצחון ,  אבל המחצית השנייה הזכירה שוב את הבעיות שעומדות בפני קואץ' ואן גנדי ,  כשאינדיאנה חזרה מפיגור 29 נקודות וצימקה ל-96:88 .  בסופו של דבר ,  משחק מצוין של דווייט הווארד ,  שסיים עם 32 נקודות ו-11 ריבאונדים ,  הבטיח את הניצחון למארחת ,  יחד עם 18 נקודות של רשארד לואיס ,  10 נקודות ו-16 ריבאונדים של מט בארנס ,  ו-14 נקודות ו-9 אסיסטים של ג'ייסון וויליאמס .  דני גריינג'ר קלע 25 לפייסרס ,  טרוי מרפי הוסיף 17 ו-10 ,  אבל אינדיאנה עם הפסד שלישי רצוף .
 מינסוטה  ( 34:9 )  - אוקלוהומה  ( 18:24 )  94:92
מה יהיה עם קווין דוראנט ?  זה אמיתי ?  בפעם ה-13 ב-16 המשחקים האחרונים ,  דוראנט הפגיז 30 ומעלה  ( הלילה 30 בדיוק ,  עם 11 מ-11 מהקו )  ,  כשהפעם הוא גם מוסיף עשרה ריבאונדים ורואה את קבוצתו בשלב הזה של העונה משווה את מספר הניצחונות לזה של העונה שעברה ,  כשעוד נותרו שלושה חודשים לשחק .  קורי ברואר קלע 25 למארחים ,  אל ג'פרסון הוסיף 20 ו-9 ,  אבל ג'וני פלין ,  שהסתפק ב-10 נקודות ו-8 אסיסטים ,  החטיא שלשה עם הבאזר .
 דנבר כבר הרגישה איך היא רושמת עוד הפסד חוץ מאכזב ,  אך בהארכה צ'ונסי בילאפס קלע 10 נקודות מתוך ה-37 שלו  ( השווה שיא קריירה והוסיף 8 ריבאונדים ו-8 אסיסטים )  ,  והנאגטס עם ניצחון שני בלבד מתוך תשעת המשחקים האחרונים שלהם בדרכים .  בילאפס השחיל שתי שלשות בהארכה ,  כולל שתיים מכריעות מהקו ,  כרמלו אנתוני תרם 23 ,  כולל שתיים מהקו 12.5 שניות לסיום ,  והנאגטס ,  שעד עכשיו היו עם מאזן לא מרשים של 8:11 מול קבוצות עם מאזן 0.500 ומטה ,  נמנעו מעוד מבוכה .  מונטה אליס ,  עם 53 דקות על הפרקט ,  קלע 39  ( 12 מ-28 מהשדה )  והוסיף 10 אסיסטים ,  קורי מאגטי קלע 33  ( 10 מ-18 מהשדה ,  12 מ-12 מהקו ,  9 ריבאונדים ו-6 אסיסטים )  ,  והווריורס ,  ששיתפו שמונה שחקנים בלבד ,  רשמו הפסד רביעי בחמשת האחרונים שלהם .
 ניו אורלינס  ( 19:22 )  - ממפיס  ( 19:22 )  111:113
1.1 שניות ג'יימס פוזי חדר יפה ,  הסתבסב מול או-ג'יי מאיו וקלע ליי-אפ  ( כולל עבירה )  שהבטיח לצרעות ניצחון ביתי לא פשוט על ממפיס ,  שכבר הוליכה ב-9 הפרש לקראת הסיום .  כריס פול קלע 10 מתוך ה-21 שלו ב-4:20 דקות האחרונות וקינח עם 13 אסיסטים ,  דייויד ווסט סיים עם 21 נקודות ו-13 ריבאונדים ,  וניו אורלינס כמעט שאיבדה יתרון גדול אחרי שכבר הפגיזה 64 נקודות בחצי הראשון .  ריצת 8:27 ברבע השלישי החזירה את הגריזליס למשחק ,  אבל כשממפיס כבר הוליכו 93:102 ,  כריס פול השתלט על העניינים ,  ומשם הכל היסטוריה .  רודי גיי קלע 26 למפסידים אך לא הגיע להלי-הופ שנמסר לעברו עם הבאזר ,  זק רנדולף קלע 25 וקלט 12 .
 בפיגור נקודה לוויזארדס ,  הכדור היה בידיים של קרון באטלר ,  אבל אם הוא היה מביט בדף הסטטיסטיקה ,  הוא היה מגלה שאין לו הרבה סיכוי :  דאלאס ניצחה בשמונת המשחקים האחרונים שהוכרעו בהפרש של נקודה אחת ,  וכך היה גם הפעם ,  כששון מריון שלף הגנה נהדרת וגג ענק על באטלר ,  והעניק למאבריקס ניצחון תשיעי ברציפות במשחק שמוכרע על חודה של נקודה - רחוק משחק אחד משיא ה-NBA שקבעה סנט לואיס הוקס ב-1960 .  מריון אף הוסיף 12 ו-12 ,  דרק נוביצקי קלע 28 עם 11 מ-19 מהשדה ,  וג'ייסון טרי הוסיף 21 .  רנדי פוי קלע 26 לוויזארדס ,  קרון באטלר קלע 20 וקטף 10 ,  ברנדון הייווד עם 13 נקודות ו-18 ריבאונדים ,  והוויזארדס פספסו הזדמנות נוחה ליצור רצף של שלושה ניצחונות לראשונה מאז מארס 2008 .
 פיניקס  ( 18:25 )  - ניו ג'רזי  ( 38:3 )  94:118
מה כבר יש להגיד על המשחקים של הנטס ?  הסאנס לא התאמצו במיוחד מול הקבוצה העלובה מניו ג'רזי ,  שעדיין לא ניצחה קבוצות מהמערב  ( 17:0 )  ,  ואמארה סטודמאייר  ( עם 27 )  ,  ג'ייסון ריצ'רדסון  ( עם 26 )  ,  רובין לופז  ( עם 20 )  ,  וסטיב נאש  ( 12 נקודות ו-15 אסיסטים )  נהנו מהחיים הטובים .  המאבק בין האחים לופז הוסיף פיקנטריה  ( ברוק קלע 26 וקטף 13 )  ,  אבל זהו ,  אין הרבה מה להוסיף .
 פילדלפיה  ( 28:13 )  - פורטלנד  ( 17:26 )  98:90
מה יהיה עם הנאחס של הבלייזרס ?  עכשיו גם ברנדון רוי נפצע ?  רוי נחת לא טוב אחרי סל ברבע השלישי ויצא מהמשחק אחרי שמתח את שריר הירך ,  אבל מי שמילאו היטב את מקומו היו אנדרה מילר וג'ראד ביילס ,  שקלעו 32 מתוך ה-42 המשותפות שלו בחצי השני .  מילר סיים עם 24 ,  ביילס הוסיף 18 ,  למרקוס אולדרידג' תרם 23 ,  ועכשיו נייט מקמילן וחניכיו יצפו לראות כמה זמן ייעדר רוי .  אנדרה איגואדלה קלע 23 לפילי ,  אלן אייברסון הסתפק ב-9 ,  אבל הגיבור של הסיקסרס היה סמואל דאלמבר ,  שחזר בצהריים משהייה בת יומיים בהאיטי ,  שם לקח חלק בסיוע ההומינטרי לנפגעי רעידת האדמה ,  אבל הצליח בכל זאת לתרום 10 נקודות ו-15 ריבאונדים ,  בדאבל דאבל החמישי שלו בשמונת המשחקים האחרונים .
 מרקוס קמבי קלט מספר אדיר של 25 ריבאונדים  ( 6 בהתקפה )  ,  אך קלע 6 בלבד ,  ג'ואקים נואה נתן לו מלחמה מתחת לסלים עם 15 ריבאונדים  ( ו-14 נקודות )  ,  אבל מי שניצח את המשחק לקליפרס היה ברון דייויס ,  שקלע 23 למנצחים ולהט בדקות הסיום  ( עם 11 נקודות ב-4:00 דקות האחרונות )  .  כריס קיימן שב וקלע 20 ,  והקליפרס עם ניצחון שמיני בתשעת משחקיהם האחרונים בבית .  שיקגו קרטעה עם 2 מ-11 לשלוש  ( 18 אחוז )  ורק 17 מ-26 מהקו  ( 65 אחוז )  ,  וזאת למרות שהקליפרס היו עם אחוזים אפילו עלובים יותר מהעונשין  ( 23 מ-39 ,  59 אחוז )  ,  ו-23 נקודות מדרק רוז לא הועילו .
 מילווקי  ( 23:17 )  - טורונטו  ( 22:21 )  107:113
כריס בוש ,  הטורף ,  היה בלתי ניתו לעצירה עם 44 נקודות  ( 15 מ-26 מהשדה ,  14 מ-15 מהקו )  ו-12 ריבאונדים ,  אבל 27 נקודות של אנדרו בוגוט  ( 11 מ-14 מהשדה ,  פלאסד 12 ריבאונד )  ו-22 של קרלוס דלפינו העניקו לבאקס את הניצחון הביתי .
 
ככה מקבלים אורחים ? 
ראשיד וואלאס שב לדטרויט ,  אבל הפיסטונס הנחילו הפסד שלישי ברציפות לבוסטון ,  92:86 .  שארלוט הביסה 65:104 את מיאמי

