המשטרה הוציאה צו סגירה לאולם בנהריה
בעקבות מחלוקת על מספר הסדרנים ,  ידחה המשחק בין עירוני נהריה להוד השרון .  שאול אייזנברג : " קיבלתי הוראה לא להתערב "
 משחק הליגה הלאומית בין עירוני נהריה למכבי הוד השרון שהיה אמור להיערך הערב  ( שלישי )  עשוי להדחות למועד מאוחר יותר ,  וזאת לאחר ששעתיים לפני המשחק ,  שהיה אמור להיפתח ב-19:30 ,  הוציאה משטרת ישראל צו סגירה כנגד האולם בנהריה .  במהלך היום ניסו באיגוד הכדורסל להגיע לפשרה מול משטרת ישראל ,  כשמוקד המחלוקת היה מספר הסדרנים שהיו אמורים לאבטח את המשחק .
 המשחק היה אמור להיות הראשון של המאמן החדש של נהריה מיקי גורקה ,  מי שהיה עוזרו של אבי אשכנזי בשנתיים האחרונות במכבי חיפה .  בנהריה ביצעו במהלך השבוע האחרון שינוי בסגל השחקנים כששיחררו את איברהים סאני וצירפו במקומו את ג'רמיין ג'ונסון .  יו"ר עירוני נהריה שאול אייזנברג אמר בתגובה לוואלה !  ספורט : " אני פועל בהתאם להנחיות מנכ"ל איגוד הכדורסל יענקל'ה בן שושן והממונה על הקשר בין האיגוד למשטרה מוטי אקסמיט .  קיבלתי הוראה לא להתערב בנושא ". 
הממונה על הקשר בין משטרת ישראל לאיגוד הכדורסל מוטי אקסמיט מסר בתגובה : " המשטרה הוציאה צו סגירה ,  קיבלתי את הצו כרגע בידי .  בצו נכתב כי  " לפי הערכות מנהל האירוע במשטרה והמודיעין שבידינו נדרשים 23 סדרני ספורט מאושרים ועוד שני מאבטחים חמושים ,  כל זאת כדי למנוע את הפרת הסדר ולשמור על ביטחון הציבור ".  נכון ל-18:20 הגיע אוטובוס הוד השרון ולא נמצא שם אוהד אחד של הקבוצה היריבה .  הודענו למשטרה במכתב שהוצאתי הבוקר שאין צפי לאירועים חמורים והפרות סדר .  לא ראינו הצדקה להביא לשם 30 מאבטחים לאחר שהגבלנו את הכניסה ל-170 איש .  אין הצדקה לכמות כזאת ,  עם כל הכבוד למשטרת ישראל ". 
עוד הוסיף אקסמיט כי : " הבהרתי לגורמים במטה הארצי ,  מתוקף תפקידי באיגוד הכדורסל ,  כי אם וכאשר יצא צו סגירה על ידי מפקד משטרת נהריה סגן ניצב אילן הרוש ,  הם יצטרכו לתת הסברים על למה יצא הצו .  עוד ציינתי כי עד היום כל הערכות המודיעין שהוא הפיץ בחודשיים האחרונים לא היה להם שום תמיכה וביסוס במציאות .  נגד הפועל תל אביב הוא טען שיגיעו 300 אוהדי הפועל תל אביב ,  וביקש 40 מאבטחים ,  ולא הגיעו יותר מ-30 אוהדי הפועל תל אביב ,  בסך הכל היו שם 200 אוהדים ,  ללא הפרות סדר .  פעם או פעמיים הוא יכול לשחק משחקי כוח ,  אבל היום עם הצעד הקיצוני שהוא עשה עם סגירת האולם ואי אפשרות לקיים שם משחק כדורסל עם 170 צופים יהיה לשם משמעויות והם יצטרכו לתת הסברים ". 
על אפשרות של קיום המשחק ללא אישור המשטרה מסר אקסמיט : " הקבוצות נמצאות שם ,  ואנחנו לא צד בענין ,  אנחנו בסך הכל מגנים על הפועל נהריה .  הצו הוגש למשה שטרית ,  מנהל האולם בנהריה ,  יבואו השוטרים למשה שטרית לסגור את האולם ולא לקיים את המשחק .  אם הוא יקיים אותו ,  יעצרו אותו ". 

המשטרה הוציאה צו סגירה לאולם בנהריה
בעקבות מחלוקת על מספר הסדרנים ,  ידחה המשחק בין עירוני נהריה להוד השרון .  שאול אייזנברג : " קיבלתי הוראה לא להתערב "
 
