האם זמנו של יניב גרין במכבי תל אביב קצוב ? 
עוזר המאמן גודס וגורם בהנהלה שוחחו בנוגע לאפשרות להשאיל את הסנטר בעוד כחודש .  כדיר : " מה שבלאט נותן ,  אני לוקח "
 ערב המשחק החשוב מול ז'לגיריס הליטאית ,  וכשעתיים לאחר סיומו של האימון המסכם ביום רביעי ,  שוחח גורם בהנהלת מכבי תל אביב עם עוזר המאמן גיא גודס .  במהלך השיחה הטלפונית דיברו גודס והגורם בהנהלה לגבי שינויים אפשריים שייערכו במצבת השחקנים בקבוצה .  לוואלה !  ספורט נודע כי במהלך השיחה עלתה האפשרות להשאיל את יניב גרין בעוד כחודש ,  השניים אף דסקסו באותו דיון טלפוני לגבי עתידו של כדיר - כשהגורם תהה האם יש מקום להשאיל את השחקן להפועל ירושלים בשל מיעוט הדקות להן הוא זוכה .  
לאחר שדיויד בלו ספג עבירה רביעית במשחק אמש שהסתיים בניצחונה של מכבי על ז'לגיריס בתוצאה 70:86 ,  כדיר ,  שלא שותף במשחקיה האחרונים של קבוצתו ,  זכה לשחק כשעלה לארבע דקות וחצי .  השחקן ,  המעוניין להישאר במכבי תל אביב ,  משתדל להפגין רצון ונחישות להצליח בקבוצתו הנוכחית . " הדבר הכי חשוב זה להמשיך לעבוד קשה ,  אף פעם לא להוריד את הראש ,  ואם עוד פעם תגיע הזדמנות אז תמיד להיות מוכן ",  הסביר כדיר לאחר המשחק . 
" מה שבלאט נותן ,  אני לוקח - ולוקח את זה באהבה .  תמיד אשמח אם הוא יזרוק אותי למים ,  כי זה כיף  "  ,  הוסיף כדיר .  ומה תחושתו לגבי הופעת הבכורה שלו ביורוליג ?   "  אין מה להגיד ,  זה נחמד וזה כיף כי זה יורוליג ,  אבל קודם כל זה כדורסל ",  הוא מדגיש . " חטפתי גג ,  כואב לי בכל מיני מקומות ,  אבל אמרתי - אם להיכנס משחק ראשון אז בסטייל .  שמתי לב למחיאות כפיים מהאוהדים כשירדתי ,  זה באמת היה מרגש לשמוע אותן ",  סיכם כדיר .   כאשר דיויד בלו ספג את העבירה רביעית ,  הורדתו לספסל לוותה בגערות נמרצות מצד המאמן דיויד בלאט . " המאמן צודק כשהוא כעס עליי ",  הסביר בלו בשיחה עם וואלה !  ספורט . " עשיתי טעות במהלך המחצית השנייה וקיבלתי עליה עבירה רביעית .  בלאט צודק בכעס עליי ,  כי אני לא יכול לעשות עבירות כאלו ,  בייחוד בשלב קריטי כזה של המשחק .  בקבוצה סומכים עליי ואני חייב להיות חכם יותר ",  סבור בלו .  
אולם השחקן שמח על כך שצלחו את המשחק . " בסופו של דבר ,  הכי חשוב זה שניצחנו .  זה ניצחון שהיה חשוב עבורנו ,  משחק שהיינו צריכים לנצח בו .  מה ההבדלים ממכבי של שבוע שעבר למשחק הזה ?  ההגנה מההתחלה ,  אך קאחה היא גם קבוצה קשה יותר מזלגיריס ,  בטח כשהיא משחק בבית שלה ",  סיכם בלו .
 
האם זמנו של יניב גרין במכבי תל אביב קצוב ? 
עוזר המאמן גודס וגורם בהנהלה שוחחו בנוגע לאפשרות להשאיל את הסנטר בעוד כחודש .  כדיר : " מה שבלאט נותן ,  אני לוקח "
 
