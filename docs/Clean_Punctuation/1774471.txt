הריבית שמשגעת את המצפן
המלה שאחראית יותר מכל לעליות בשווקים היא הריבית .  בשנה האחרונה התברר איזו השפעה אדירה יש לה ועד כמה היא משתקת את תפישת הסיכון ומבלבלת את המצפנים  ?  ומה יהיה בעתיד ?  אל תתנו לתחזיות האופטימיות לעלות לכם לראש
 >  >  איזו דרך חגיגית לסיים את 2010 - השותפות בקידוח לווייתן מודיעות על תגלית הגז הגדולה בעולם בעשור האחרון והבורסה כובשת שיא של 1,330 נקודות .  זה לא רק צירוף מקרים :  תגליות הגז מבשרות על התפתחות חיובית לכלכלת ישראל ,  מה שמשליך אוטומטית על הבורסה .  למניות הגז והנפט יש גם השפעה ישירה על המדדים :  משקלן של מניות הגז במדד ת"א 25 הוא 7% ,  כך שעלייה של 35%-75% ב-2010 תרמה כ-4% למדד - כרבע מהעלייה שלו השנה .  גם בלי הגז ,  2010 היתה טובה לבורסה ולחסכונות שלנו ,  עם עליות בכל האפיקים ושיאים במרביתם .  אבל כשקוראים את התחזיות של הימים האחרונים נראה כאילו האופטימיות השתלטה על השיח הכלכלי באופן מוגזם .  רוב האנליסטים ומנהלי ההשקעות מעריכים ש-2011 תהיה עוד שנה של מניות ומצפים לתשואה של 7%-15% .  כלכלנים רבים ממליצים אפילו להוציא את הכסף מהאג"ח - שם התשואות כבר נמוכות מדי אחרי עליות חדות של שנתיים - ולהעבירו למניות ,  כאילו שאם יהיה משבר באג"ח המניות לא ייפגעו .  הטענה שלהם היא שלתשואה באג"ח יש גג ,  ואילו במניות היא יכולה לעלות לנצח .  האופטימיות האחידה הזאת נראית קצת חשודה ,  ולכן בסיועו האדיב של ארכיון themarker ניסינו להיזכר מה היו ההמלצות של אנשי שוק ההון שנה וחצי וחצי שנה  ( בהתאמה )  לפני הקריסה של 2008 .  הנה כמה כותרות מדצמבר 2006 וינואר 2007 : " הבנקים חוזים שנה טובה בשווקים ";   " הכלכלה האמריקאית עברה את נקודת השפל ";   " גוש היורו ימשיך לצמוח ";   " השגשוג בת"א יימשך ";   " שוק המניות יהיה מעניין יותר מהאג"ח ";   " הבורסות יעלו בשיעור דו-ספרתי ".  ומה אמרו בסוף 2007 ,  כאשר הבורסה בישראל סיכמה שנה של עליות  ( 31% )  אך הסימנים למשבר כבר נראו בכל פינה ?   " מיטב :  להגדיל החשיפה למניות ";   " אנליסטים אמריקאים :  s & p יעלה ב-15% ,  הפוטסי ב-7% ,  הדקס ב-9% והקאק הצרפתי ב-12% ";   " אקסלנס :  56% מהיועצים בבנקים מעריכים שהמעו"ף יעלה ביותר מ-10% ".  הסוף ידוע .  השווקים קרסו ובהלה אחזה בכל .  באחד המקומות בסוף 2007 מצאנו שיחה משעשעת בין אנליסטים למנכ"ל בנק הפועלים לשעבר ,  צבי זיו ,  כחלק מהדיווח של הבנק על חשיפה של 5 מיליארד דולר לשוק המשכנתאות האמריקאי .  זיו ניסה להרגיע את האנליסטים ,  שדאגתם התבררה כנכונה :  חודשים מאוחר יותר הבנק דיווח על הפסדי עתק .  אז מה משעשע ?  מקומות העבודה של אותם אנליסטים התאיידו - ליהמן ברדרס קרס שנה מאוחר יותר ,  מריל לינץ' כמעט קרס ונרכש בידי בנק אוף אמריקה ופריזמה נקלע למשבר ופורק .  בסוף 2008 ,  השנה הגרועה בבורסה המקומית מאז 1983 ,  האנליסטים היו הרבה יותר פסימיים - ושוב טעו . " גם הרגל השנייה של הכלכלה הגלובלית בבוץ ",  אמר כלכלן בבנק גדול . " המערכת הפיננסית לא תיפתח לפני 2010 ",  אמר מנכ"ל חברה גדולה . " הבעיות חסרות תקדים ,  אין אחד שיישאר יבש ",  סיכמו בכירים בשוק ההון .  באקסלנס אמרו : " אנו צועדים למיתון הכבד זה 80 שנה ".  ואז התברר ש-2009 היתה אחת השנים הטובות בבורסה ,  עם זינוק של 75% .  אז מה אפשר לומר לקראת 2011 ?  האם זה הזמן להגדיל השקעות בבורסה ?  נראה שלא .  האופטימיות מוגזמת והסיכונים גדולים מדי .  אין ספק ,  המלה שאחראית יותר מכל לעליות בשווקים ולאווירה החיובית בכלכלה בשנתיים האחרונות היא הריבית .  תמיד היתה כלי מדיניות טוב ,  אבל בשנה האחרונה התברר איזו השפעה אדירה יש לה ועד כמה היא משתקת את תפישת הסיכון ומבלבלת את המצפנים .  למה הריבית כל כך משפיעה על השווקים ?  כי אין בכלל אלטרנטיבות .  כסף גדול המחפש תשואה נתקל באפס ריבית .  אג"ח של ממשלת ישראל לשש שנים נותנות כיום תשואה של 1.3% ,  וסל של אג"ח קונצרניות  ( הנחשבות מסוכנת יותר )  נותן ריבית של 3.3% .  זו תשואה עלובה לכסף ,  והיא גוררת הגדלת סיכונים מיידית .  גם לעבור מאג"ח למניות זו המלצה שבסופה הגדלת סיכונים .  פעם מכרו נדל"ן מניב בתשואה של 7% בשנה וזה נחשב מסוכן ,  כי באג"ח ממשלתיות קיבלו אז 5% - פער קטן מדי בשביל תוספת הסיכון .  כיום התשואות האלה לא קיימות .  התופעה הזו העלתה את מחירי הנכסים ,  מה שתרם לתחושת העושר בציבור .  הכלכלה האמריקאית בנויה על זה .  לטווח הקצר זה עובד .  בשווקים יש כיום ביטחון רב יותר ,  שכן ברור שהריבית תישאר נמוכה לאורך זמן ושהממשלות והבנקים המרכזיים מחויבים לא לתת לכלכלה להידרדר .  אבל ריבית נמוכה אינה סיבה טובה להיכנס לשוק המניות .  מדובר בניסוי הפיננסי הגדול בהיסטוריה ,  והוא נעשה משום שאין פתרון טוב יותר ואין מה להפסיד .  הבעיה הגדולה של ארה"ב היא החוב הענק מול החולשה הכלכלית .  כשהריבית נמוכה כל כך והמחירים בבורסות גבוהים - העולם פגיע וככל שהשווקים עולים מתחזקת הפגיעות .  המערכת החיסונית חלשה ובעיות קטנות יכולות לצאת משליטה .  ייתכן ש-2011 תעבור בשלום ,  הרווחים הקטנים למשקיעים יימשכו ולא יהיו אירועים שליליים חריגים .  אך מה יהיה ב-2012 ?  ומה אחר כך ?  מי שטייל בדרום אמריקה ודאי זוכר את המשאיות הישנות שנעות על דרכי העפר המפותלות וכמעט צונחות לתהום בדרכים המסוכנות ,  כאשר מצד ימין מצוק ,  משמאל תהום ובחזית סיבובים מסוכנים .  בבוליביה נקראת אחת הדרכים האלה - דרך המוות .  יש גם תרחיש שהכל יעבור בסדר ,  שהריבית הנמוכה תסייע לכלכלה להשתקם ושגם עניין החובות יתמסמס לאטו .  גם את דרך המוות רוב המשאיות עוברות בשלום .  עדיף לא לחשוב מה יהיה אם לא .  2011גם כסף זול לא יכול לדחוף את הבורסה לנצח  * ריבית מספר הפעמים שהמונח הופיע ב"הארץ "  וב-themarker 2009 3,478 2010 2,309

הריבית שמשגעת את המצפן
המלה שאחראית יותר מכל לעליות בשווקים היא הריבית .  בשנה האחרונה התברר איזו השפעה אדירה יש לה ועד כמה היא משתקת את תפישת הסיכון ומבלבלת את המצפנים  ?  ומה יהיה בעתיד ?  אל תתנו לתחזיות האופטימיות לעלות לכם לראש

