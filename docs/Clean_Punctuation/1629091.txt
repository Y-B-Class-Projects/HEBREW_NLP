רנדי ג'ונסון פורש מבייסבול 
אחרי 22 שנה תולה אחד מגדולי המגישים בהיסטוריה את הכפפה .  הולידיי נשאר בסט .  לואיס :  120 מיליון דולר לשבע שנים
סופו של עידן בבייסבול :  רנדי ג'ונסון ,  ה"ביג יוניט ",  פורש מבייסבול .  ג'ונסון בן ה-46 הגיש ב-MLB במשך 22 עונות ,  רשם 303 ניצחונות וזכה חמש פעמים בתואר הסיי יאנג ,  המוענק למגיש הטוב ביותר .  הוא גם רשם משחק מושלם במדי אריזונה דיאמונדבקס ,  מול אטלנטה ב-2004 ,  שלוש שנים לאחר שזכה עם הקבוצה בוורלד סירייס ,  טבעת האליפות היחידה שלו .  
ג'ונסון החל את הקריירה במונטריאול והמשיך לסיאטל ,  יוסטון ,  אריזונה ,  ניו יורק יאנקיז ,  שוב אריזונה וסן פרנסיסקו .  הוא רשם 4,875 סטרייקאאוטים בקריירה ,  שני רק לנולאן ריאן וראשון בין כל המגישים השמאליים .  הוא גם נבחר עשר פעמים לאולסטאר ומשתייך למועדון 300 הניצחונות האקסקלוסיבי ,  הכולל 24 מגישים בסך הכל . 
" רציתי לעזוב בתנאים שלי ",  אמר ה"ביג יוניט "  לפני שיצא בהודעה רשמית , " אני מרגיש שאני לא יכול לתרום יותר למשחק הזה .  אני חושב שזה טבעי שאחרי שאתה משחק כל כך הרבה זמן ,  מגיע הזמן לומר שלום ".  
מאט הולידיי ,  הדג השמן האחרון שנשאר בשוק ההעברות ב-MLB ,  חתם הלילה  ( בין שלישי לרביעי )  בסט .  לואיס קרדינלס ,  על חוזה של 120 מיליון דולר לשבע שנים .  הולידיי והקרדינלס ניהלו מו"מ ארוך ,  ובסופו של דבר הגיעו לסיכום . " מאוד אהבתי לשחק פה ",  אמר הולידיי ,  שהגיע לקרדינלס במהלך העונה החולפת בטרייד עם אוקלנד , " אני חושב שזה המקום בשבילי .  שני הצדדים הגיעו להחלטה הטובה ביותר ".  
אדריאן בלטרה חתם בבוסטון לעונה אחת .  על ההחתמה הזו ,  כמו גם על שאר ההחתמות של הרד סוקס ,  בקרוב בנפרד .  

רנדי ג'ונסון פורש מבייסבול 
אחרי 22 שנה תולה אחד מגדולי המגישים בהיסטוריה את הכפפה .  הולידיי נשאר בסט .  לואיס :  120 מיליון דולר לשבע שנים

