המנהל האזרחי אישר :  ניתן לבנות מאות בתים באפרת
המנהל האזרחי אישר כי שתי שכונות בהתנחלות אפרת נמצאות על אדמות מדינה .  המשמעות :  ניתן לאשר בנייה של מאות יחידות דיור חדשות בשכונות .  שלום עכשיו :  ממשלת נתניהו לא רוצה הסדר
המנהל האזרחי אישר כי שתי שכונות בהתנחלות אפרת ,  שהוקמו לפי דו"ח של מערכת הביטחון בניגוד לתוכניות ,  נמצאות על אדמות מדינה ,  דבר שצפוי לאפשר בנייה של מאות יחידות דיור חדשות .  בשבועות האחרונים אישר  " צוות קו כחול "  של המנהל האזרחי כי שלוש שכונות שהוקמו בשנים האחרונות באפרת נמצאות על שטחי מדינה .  
אישור זה ,  שלא היה קיים עד כה בידי המועצה המקומית ,  מאפשר קידום משמעותי לתוכנית שעיקריה בניית מאות יחידות דיור חדשות .  שתיים מהשכונות ,  גבעת הדגן וגבעת התמר הנמצאות בצפון היישוב ,  מאוכלסות כיום בעשרות קרוואנים בהם מתגוררים זוגות צעירים .  
בעקבות האישור העביר המנהל האזרחי לידי משרד הביטחון בקשות לאישורי שיווק לבניית מאות יחידות דיור חדשות ,  מתוכן 100 בגבעת התמר ו-40 בגבעת הדגן .  זאת ,  על פי בקשת המועצה המקומית .  כמו כן הוגשו בקשות לאישורי שיווק עבור 277 יחידות דיור בשכונה השלישית ,  גבעת הזית .
 שתי השכונות הנחשבות כ"בעייתיות ",  גבעת הדגן וגבעת התמר ,  הינן שכונות בעלי תוכנית מתאר קיימת ,  אולם עד כה לא היה ברור האם מדובר באדמות מדינה .  על פי דו"ח שהכין בעבר תא"ל במיל' ברוך שפיגל עבור מערכת הביטחון ,  הקמת השכונות נעשתה שלא בהתאם להוראות התוכנית ,  עם זאת שתי השכונות אינן מוגדרות כמאחזים על פי דו"ח טליה ששון .
 בתנועת שלום עכשיו הופתעו לשמוע על האישורים הרשמיים שניתנו לאפרת ,  וטענו כי מדובר בהחלטה פוליטית . " קביעת גבולות של התנחלות איננה הליך בירוקרטי כי אם הליך מדיני ",  אומרים בארגון , " מדובר בהוכחה נוספת לכך שממשלת נתניהו איננה רוצה להגיע להסדר של שתי מדינות לשני עמים ועושה הכל כדי למנוע את תהליך השלום .  ראש הממשלה שהתחייב בקולו שלא להפקיע שטחים חדשים ולא להרחיב את שטחי השיפוט של ההתנחלויות מפר את מחויבותו ומביא לקרע בין ישראל והעולם בשל הרצון לרצות את המתנחלים ". 
במועצה המקומית אפרת ,  לעומת זאת ,  בירכו על קבלת האישור אך אומרים שהדבר אינו מקדם את הבנייה . " כבר לפני שמונה שנים קיבלנו אישור לשווק בגבעת התמר והדגן יחידות דיור ,  אולם בגלל המצאה של ועדת קו כחול על ידי עמיר פרץ וטליה ששון עיכבו אותנו למשך שמונה שנים ,  כך שחזרנו לאותה נקודה ",  אמר ראש המועצה עודד רביבי . 
" בפועל ,  אין כאן פריצת דרך מכיוון שהסמכות למתן אישורי שיווק עדיין נמצאת אצל שר הביטחון ובסך הכל עברנו הליך ביורוקרטי .  לא צריך להתבלבל ,  אין בנייה בדגן ובתמר .  יש שם קרוואנים שאמורים להתפנות ברגע שתהיה בנייה של קבע .  ובכל מקרה ,  למרות כל ההצהרות לפיהן יש לאשר בנייה בגושי ההתיישבויות ,  בפועל לא קיבלנו אישור בנייה אחד במשך עשר שנים וזוג המעוניין להקים פה בית נאלץ ללכת לאותם יישובים מבודדים .  אם המפלגות הגדולות מדברות על בנייה בגושי ההתיישבויות ,  שיתכבדו ויאשרו זאת ". 

המנהל האזרחי אישר :  ניתן לבנות מאות בתים באפרת
המנהל האזרחי אישר כי שתי שכונות בהתנחלות אפרת נמצאות על אדמות מדינה .  המשמעות :  ניתן לאשר בנייה של מאות יחידות דיור חדשות בשכונות .  שלום עכשיו :  ממשלת נתניהו לא רוצה הסדר

