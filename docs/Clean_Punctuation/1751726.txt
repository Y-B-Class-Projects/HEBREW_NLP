הבטטה קמה מהכורסא :  מכינים פיצה בבית
מתוך פירגון עצמי ,  מחליט אורן גולדפינגר להכין לעצמו פיצה מושקעת מבצק בטטה שהופך אותה לעסיסית ורכה
פיצה היא המאכל האולטימטיבי לשעות בהן אין כח להכין כלום ,  ורק רוצים לבהות באיזה מסך ולאכול משהו זריז ,  כזה שמחזיקים ביד והיד השניה פנויה לזפזף או להקליד .  
אבל מדי פעם ,  כשיש לנו זמן וחשק אנחנו מכינים פיצה בבית .  קונים חומרים שאנחנו אוהבים ,  לשים ,  מתפיחים ,  אופים ויושבים לאכול פיצה מושקעת ,  כזו שיש לה את הטעם שאי אפשר לנצח  הטעם של משהו שאפית בעצמך ,  מתוך אהבה לעצמך .  
בפעם האחרונה שהכנתי פיצה ,  שמתי לב לבטטה אפויה מיותמת שישבה לה על התבנית וחיכתה לתורה להיאכל .  נזכרתי שפעם טעמתי בצק בטטה של טבעול אז החלטתי לנסות להכין כזה תוצרת בית .  מיד מעכתי את הבטטה לתוך הבצק והיא העניקה לו רכות ועסיסיות ,  אך לא השתלטה על הטעם .  למעשה ,  היה די קשה להבחין בנוכחות שלה .  מאז ,  בכל פעם שבא לי להשקיע ,  אני מכין פיצה מבצק בטטה ,  כפרגון עצמי .  
את הפיצה הזו ניתן להכין בתנור או בסיר גריל  ( הסיר בו הכנו את הפיתות )  .  יש הממליצים להצטייד באבן ,  על מנת שהפיצה תצא כמה שיותר דומה לפיצה של פיצריה ,  אבל גם בלי אבן זה יוצא טעים .
 חומרים לבצק:2 כוסות קמח1/2 1 כפיות שמרים יבשים1 בטטה גדולה 3 כפות שמן זית1 כפית מלח1/2 1 כוסות מים
תוספות על הפיצה:רוטב עגבניות קנוי או תוצרת בית ,  גבינת טופו ,  טופו מגורד ,  שמרי בירה ,  זיתי קלמטה ,  עלי בזיליקום ,  פטריות טריות ,  עגבניות ,  בצל ,  תירס
אופן ההכנה:1 .	 אופים את הבטטה בתנור/טוסטר אובן בחום של 200 מעלות עד להתרככות מלאה  ( בערך 30 דקות )  ,  מוציאים ומצננים .
 2 .	 מנפים את הקמח ,  מוסיפים את השמרים ומערבבים .
 3 .	 מועכים את הבטטה ומוסיפים לקמח ,  מוסיפים את השמן והמלח ומערבבים .  4 .	 מוסיפים בהדרגה את המים ומתחילים ללוש במיקסר בעל וו לישה או ביד ,  במשך 10 דקות ,  במהלך הלישה בודקים את הבצק ,  ומוסיפים עוד מים או קמח במידת הצורך .
 5 .	 מכסים במגבת לחה ומניחים לתפיחה ראשונה למשך שעה .
 6 .	 כאשר הבצק מכפיל את נפחו ,  לשים אותו עוד קצת ומכסים אותו שוב ,  לתפיחה שניה .
 7 .	 מחממים תנור לחום המקסימלי .
 8 .	 מקמחים משטח ,  מרדדים את הבצק לגודל ולעובי הרצוי ,  מורחים כמות נדיבה של רוטב עגבניות ,  ועל הרוטב עורמים תוספות שאוהבים ,  מפזרים עלי בזיליקום קרועים ואופים בתנור במשך 10 דקות .
 9 .	 מוציאים מהתנור ,  חותכים למשולשים ואוכלים .
 
הבטטה קמה מהכורסא :  מכינים פיצה בבית
מתוך פירגון עצמי ,  מחליט אורן גולדפינגר להכין לעצמו פיצה מושקעת מבצק בטטה שהופך אותה לעסיסית ורכה

