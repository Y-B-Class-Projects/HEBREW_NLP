נייר חדרה עברה להציג רווח תפעולי של 438 אלף שקל ברבעון הרביעי
עלות העסקתו של המנכ"ל הפורש אבי ברנר הסתכמה ב-4.6 מיליון שקל
 ,  שבשליטת של אי.די.בי פיתוח ,  מציגה הבוקר את דו"חותיה לרבעון הרביעי של 2009 ,  בהם נראה שיפור בהכנסות החברה ,  מעבר לרווח תפעולי ועלייה ניכרת ברווח הנקי .  החברה מסבירה כי חברות הקבוצה פעלו בשנת 2009 על בסיס תוכנית אגרסיבית להתייעלות וחסכון ברכש.את הרבעון הרביעי סיימה נייר חדרה עם הכנסות של 237.5 מיליון שקל ,  גידול של 5% לעומת הרבעון המקביל ב-2008 .  החברה עברה להציג רווח תפעולי של 438 אלף שקל ,  לעומת הפסד תפעולי בהיקף של 2.6 מיליון שקל בתקופה המקבילה .  בשורה התחתונה ,  מציגה החברה רווח נקי של 21 מיליון שקל המיוחס לבעלי מניות החברה- פי 2 מהרווח הנקי שהציגה בתקופה המקבילה.נייר חדרה עוסקת בייצור ובמכירה של ניירות אריזה ,  קרטון גלי ,  אריזות למוצרי צריכה ואריזות לתעשייה .  בנוסף עוסקת החברה בפעילות מחזור פסולת נייר ופלסטיק ושיווק צרכי משרד .  החברה מחזיקה בחברות כלולות ,  העוסקות בייצור ובשיווק מוצרי נייר ביתיים ,  מוצרי היגיינה ,  חיתולים חד פעמיים ומוצרים משלימים למטבח .  במבט שנתי עלה היקף המכירות של החברה ב-32% והסתכם ב-892 מיליון שקל .  על רקע זינוק בהוצאות המכירה והשיווק של החברה ,  הצטמצם הרווח הנקי ב-55% והסתכם ב-15.5 מיליון שקל .  אך חלקה של החברה ברווחי חברות כלולות הוביל אותה להציג שיפור של 31% בשורה התחתונה ,  והחברה הציגה רווח של 91.2 מיליון שקל המיוחס לבעלי המניות .  בנייר חדרה מעריכים כי מגמת השיפור במחירי הנייר בעולם ,  שבאה לידי ביטוי ברבעון האחרון של 2009 ,  צפויה להמשיך ב-2010 .  חברות הנייר הגדולות בעולם הכריזו על העלאת מחירים נוספת הצפויה במהלך הרבעון השני ב-2010 בהיקף של כ-60 יורו לטון  ( כ-18% )  .  בחברה מעריכים כי מגמה זו ,  בנוסף לעליות המחיר החדות שבוצעו במחצית השנייה של 2009 ,  תתמוך בהמשך הצמיחה והגידול בהיקפי הפעילות ב-2010 .  עלות העסקתו של אבי ברנר ,  מנכ"ל החברה שפרש בסוף ינואר 2010 ,  הסתכמה ב-4.6 מיליון שקל .  עלות שכרו השנתית הסתכמה ב-1.9 מיליון שקל  ( כ-158 אלף שקל ברוטו בחודש )  ובנוסף זכה לבונוס בהיקף של 971 אלף שקל ולאופציות בהיקף של כ-1.4 מיליו שקל .  עלות העסקתו של שאול גליקסברג ,  סמנכ"ל כספים ופיתוח עסקי בחברה ,  הסתכמה ב-1.8 מיליון שקל .  עלות שכרו של גליקסברג הסתכמה ב-1.2 מיליון שקל  ( כ-100 אלף שקל בחודש )  ובנוסף זכה לבונוס בהיקף של 300 אלף שקל ולאופציות בהיקף של 226 אלף שקל .  -הרחבה תובא בהמשך-

נייר חדרה עברה להציג רווח תפעולי של 438 אלף שקל ברבעון הרביעי
עלות העסקתו של המנכ"ל הפורש אבי ברנר הסתכמה ב-4.6 מיליון שקל

