 " המטרה היא להרחיב את הקשרים של מיקרוסופט עם החברות הישראליות "
  >  >  האיש החזק של מרכז המו"פ של מיקרוסופט בישראל לתחום סטארט-אפים וקרנות הון סיכון הוא צחי וייספלד ,  שמונה באחרונה לתפקיד דירקטור בכיר לאסטרטגיה ופיתוח עסקי במרכז .  במיקרוסופט הבינו שנוצר צורך בתפקיד שיקשר בינה לבין קרנות הון סיכון וחברות סטארט-אפ ,  ולתפקיד התמנה וייספלד ,  לאחר שמילא תפקידים בכירים בשתי חברות סטארט-אפ ישראליות  ( מודו ומינטיגו )  ,  וקודם לכן שימש דירקטור בחטיבת מוצרי הבידור במטה מיקרוסופט ברדמונד .  איך יכול מרכז הפיתוח בישראל לסייע לחברות מקומיות ,  ומה אתם מרוויחים מכך ?   " אנחנו מסייעים לחברות באמצעות תוכנית bizspark .  מדובר בתוכנית לסיוע לחברות בשלבים מוקדמים ,  שעובדת בצורה רוחבית עם אלפי חברות מכל העולם .  המינוי שלי לתפקיד הוא לטובת קשר ברמה עמוקה יותר עם חברות הסטארט-אפ ,  במטרה לחבר אותן למיקרוסופט . " מעבר לאינטרנס הידוע שלנו ,  אנחנו רוצים גם לקדם את התעשייה בישראל .  יש כיום תחרות קשה בכל הקשור לגושי זירות הטכנולוגיה שנוצרים בעולם :  סין ,  הודו ,  אירלנד ,  בוסטון ועמק הסיליקון .  התחרות מול ישראל הופכת להיות קשה יותר .  אחת הסיבות שגויסתי לתפקיד היא כי אני חושב שישראל צריכה לתפוס מקום מרכזי במיקרוסופט העולמית .  ננסה לקשר חברות שלדעתנו מעניינות גם קרנות הון סיכון .  אנחנו נמצאים עם הקרנות בקשר שוטף ומספרים להן היכן מיקרוסופט מתכננת להשקיע ואילו תחומים היא מתפתחת בעתיד .  הקרנות במקביל מזינות אותנו בחברות הפורטפוליו שלהן . " יש תכנון גם להשיק בחודשים הקרובים 'תוכנית עומק' בישראל ,  שתאפשר לחברות לקבל עזרה אקטיבית בחיבור ישיר לקבוצות המוצרים הטכנולוגיים של מיקרוסופט .  התוכנית תאפשר לסטארט-אפיסטים הישראלים להיפגש גם עם דמויות רלוונטיות ברדמונד .  זו תוכנית שרק חברות מועטות יתקבלו אליה מדי שנה .  יוקם ועד ונבחר את הרלוונטיות מבחינתנו ".  תנסו לשתף פעולה עם חברות צעירות כשיש להן רק מצגת ,  או שהן חייבות לסיים אבטיפוס ?   " קשה לומר .  נייעץ לכל החברות ,  אבל מכיוון שלמיקרוסופט אין את הכלים לומר איזו חברה תצליח ואיזו לא ,  נשמח לראות רעיונות יותר מתקדמים ואפויים ".  מניסיונך ,  מה עקב האכילס של הסטארט-אפיסטים הישראלים ?   " בישראל יש חדשנות גדולה והבנה טכנולוגית פנטסטית ,  אבל אחת הנקודות החלשות היא ניהול מוצר או פרויקט .  נשמח במיקרוסופט לסייע מהידע שלנו בנושא ,  איך מביאים מוצר מושלם לשוק ומהי המתודולוגיה שצריך להפעיל לשם כך . " כשהייתי במודו ,  אחד האתגרים הגדולים היה להביא אנשי מקצוע שיבינו מה הלקוחות הסופיים רוצים .  היה קשה למצוא מנהלים שיש להם גם את ההבנה של הלקוח במרכז ולא רק הטכנולוגיה במרכז ,  וגם לדעת מהי המתודולוגיה הנכונה ליצירת מוצר שידבר ללקוח הסופי .  משיחות שלי עם משקיעים בינלאומיים אני שומע שהם חושבים שישראל זה אזור שזקוק לעזרה .  יש כאן טכנולוגים מבריקים ,  אבל אין הרבה הצלחות למוצרים אצל הלקוח הסופי ".  אם אני יזם ומפתח בקוד פתוח ,  יש לי סיכוי לשתף פעולה עם מיקרוסופט ?   " אין דרישה שהחברה תפתח בטכנולוגיות של מיקרוסופט ,  אבל אין ספק שיש לכך יתרונות גדולים בחלק מהתחומים .  נשמח לעזור לשלב טכנולוגיות שלנו ,  אבל זו לא דרישה מקדמית ".  האם המטרה היא שבסופו של דבר מיקרוסופט תרכוש חברות סטארט-אפ ישראליות ?   " הייתי מאוד רוצה שנגיע למצב שאם תשאל קרנות הון סיכון ואנשים בתעשיית הסטארט-אפים הם יאמרו לך שמיקרוסופט עוזרת באופן אקטיבי לחברות מקומיות .  אבל אין יעד מסוים של מספר שיתופי פעולה או רכישות .  המטרה היא להרחיב את הקשרים של מיקרוסופט עם החברות המקומיות .  יש חברות ישראליות רבות שאשמח לראות את מיקרוסופט משתפת אתן פעולה .  בחלק מהמקרים זה יסתיים ברכישה ,  כנראה לא בכולם ".  

" המטרה היא להרחיב את הקשרים של מיקרוסופט עם החברות הישראליות "
 nan
