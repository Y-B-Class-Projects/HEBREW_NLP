סיכום 2010 :  הפריפריה מככבת על מפת הנדל"ן
מנתוני רשת התיווך רי/מקס ,  שנת 2010 בנדל"ן הייתה שנת הפריפריה .  אחרי המובילה הקבועה בעליות המחירים בתל אביב ,  ניצבות באר שבע ,  קרית גת ודימונה ,  שרשמו זינוקים של כ-40% במחיר
2010 היתה שנת הפריפריה - לפי רשת התיווך רי/מקס .  אמנם את שיא עליות המחירים בשנה הזו רשמו דירות ארבעה חדרים בצפון הישן של תל אביב ,  אך מיד אחריהן נמצאים נכסים שמעולם לא כיכבו על מפת הנדל"ן בישראל ,  כמו דירות להשקעה בבאר שבע ,  וילות בקרית גת וקוטג'ים בדימונה .  
הנתונים נמסרו במסיבת העיתונאים השנתית שערכה הרשת .  זכיין הרשת בישראל ,  ברנרד רסקין ,  מסר שסניפי הרשת הגדילו את מספר העסקות שלהם בשנה החולפת ב-30% לעומת 2009 .  
כאמור ,  מממצאי הבדיקה שערכה הרשת בקרב הסניפים עלה כי דירת ארבעה חדרים בצפון הישן של תל אביב עלתה בשיעור הגבוה ביותר .  דירה כזו נמכרה ב-2009 ב-1.7 מיליון שקל בממוצע ,  ואילו השנה קפץ מחירה ל-2.5 מיליון שקל - עלייה של 47% .  במקום השני נרשם זינוק של 44% בדירות שלושה חדרים בבאר שבע ,  שמחירן הממוצע ב-2009 היה 250 אלף שקל ,  וזינק ב-2010 ל-360 אלף שקל .  
העיר היחידה שבה נרשמה ירידה במחירי דירות יד שנייה היא נתניה ,  שבשנים האחרונות רשמה עליות מחירים גדולות .  במיוחד אמורים הדברים לגבי דירות פנטהאוז - פנטהאוז שנמכר ב-2009 במחיר ממוצע של 3 מיליון שקל ,  נמכר ב-2010 ב-2.8 מיליון .  
במסיבת העיתונאים התלונן רסקין על התנהלות הממשלה בתחום הבנייה . " משרד השיכון מפחיד את היזמים ומגרש אותם ,  בטענה שאם יבנו פרויקט הוא לא יהיה רווחי ",  אמר רסקין . " היזמים אכן חוששים לבנות ולכן אין בנייה חדשה ,  ובניגוד לתחזיות של הממשלה המחירים ימשיכו לעלות להערכתי ב-2011 ב-4%-12% .  תפקידו של משרד השיכון הוא לשחרר קרקעות ולא להתערב בכדאיות הבנייה ".  
רסקין תקף בחריפות את יוזמת הממשלה לדכא פעילות של משקיעים המספקים דירות להשכרה : " כוונת הממשלה להוציא את המשקיעים מהשוק ,  לא מובנת לי .  יש כל כך הרבה אנשים שרוצים לגור בשכירות ,  וזה מתאפשר רק בזכות דירות של משקיעים . 
" כשהפוליטיקאים מדברים על הורדת מחירים למען זוגות צעירים ,  הם לא אומרים את האמת - שזוגות צעירים לא יתחילו את חייהם במרכז תל אביב או במרכז ירושלים .  הם יתחילו את חייהם במקומות רחוקים יותר .  באר שבע ,  למשל ,  אטרקטיבית מאוד לזוגות צעירים כי יש בה פתרונות תעסוקה ,  דיור ,  תרבות נגישות תחבורתית - והמגמה הזו תימשך שם ".  הלהיטים הבאים ,  לדברי רסקין ,  יהיו נתניה ,  יבנה ,  ראש העין ,  לוד והקריות .
 
סיכום 2010 :  הפריפריה מככבת על מפת הנדל"ן
מנתוני רשת התיווך רי/מקס ,  שנת 2010 בנדל"ן הייתה שנת הפריפריה .  אחרי המובילה הקבועה בעליות המחירים בתל אביב ,  ניצבות באר שבע ,  קרית גת ודימונה ,  שרשמו זינוקים של כ-40% במחיר

