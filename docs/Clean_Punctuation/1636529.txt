דו"ח באירופה :  הכשרה לקויה בהוראת השואה
דו"ח של האיחוד האירופי שסקר את חינוך השואה בבתי"ס ומוזיאונים ,  מגלה כי המדריכים והמורים מקבלים הכשרה לקויה בנושא . " יותר מדי אתרי זיכרון מעבירים ידע היסטורי בלבד "
 דו"ח שנכתב מטעם האיחוד האירופי קובע כי בתי ספר ומוזיאונים באירופה ,  חייבים ליצור קשר ברור יותר בין נושא השואה לבין נושא זכויות האדם ,  בבואם ללמד על פעולות הנאצים .  כמו כן מותח הדו"ח ביקורת על ההכשרה הלקויה של המדריכים והמורים לגבי השואה וזכויות אדם ,  והמחסור במימון לאתרים וביקורי תלמידים .
 הדו"ח שפורסם היום  ( שלישי )  הוכן על ידי הסוכנות לזכויות בסיסיות  ( FRA )  של האיחוד האירופי .  מדובר בסקירה המקיפה הראשונה על הדרך בה משמשים אתרים היסטוריים ברחבי היבשת ללימוד השואה וזכויות האדם .  שרי החינוך של אירופה ידונו בכינוס בממצאי הדו"ח וישתתפו מחר באירועי יום השואה הבינלאומי לציון 65 שנים לשחרור מחנה אושוויץ . 
" ממצאי המחקר מראים שקשירה בין חינוך על השואה וחינוך על זכויות אדם מהווה אתגר רציני לא רק לצוותי אתרי זיכרון אלא גם למורים בבתי ספר ",  נמסר בהודעת ה-FRA . " ביסוס קשר בין שני הנושאים הוא חיוני ,  בהנחה שידע והתבוננות על העבר יכולים להשתלב בדיון על האתגרים העומדים בפני החברה בת-זמננו ".  הסוכנות הוסיפה כי יותר מדי אתרי זיכרון רואים את תפקידם באופן הצר של העברת ידע היסטורי בלבד : " בסך הכל ,  לא נראה שחינוך על זכויות אדם הוא תפיסה מבוססת ,  לא ברמה של אתרי זיכרון ולא רמת בתי הספר ". 
רבים מהתלמידים שרואיינו על ידי הסוכנות אמרו שהם  " יעריכו חיבור חזק יותר להווה בפעולות החינוכיות על שואה ,  הן בבתי ספר והן באתרים היסטוריים ".  הדו"ח אף מביא ציטוט של מורה הטוען כי  " זה לא מספיק לשמוע עד שהוא בן יותר מ-80 אם אתה לא מקשר את הניסיון שלו לזמן הנוכחי ואם אתה לא מכיר בכך שעדיין יש חסרונות בזכויות האדם כיום ". 

דו"ח באירופה :  הכשרה לקויה בהוראת השואה
דו"ח של האיחוד האירופי שסקר את חינוך השואה בבתי"ס ומוזיאונים ,  מגלה כי המדריכים והמורים מקבלים הכשרה לקויה בנושא . " יותר מדי אתרי זיכרון מעבירים ידע היסטורי בלבד "
 
