העשור הזה שייך לפאט טילמן
אפשר לסכם את זה ב"שיחק פוטבול ,  התנדב לצבא ,  נרצח ",  אבל בשביל זאב אברהמי ,  הסיפור של פאט טילמן הרבה יותר גדול
לפני מספר שנים יצא לי לשבת בכנס עיתונאות ספורט ברוד איילנד לארוחת צהריים עם סנדי פאדוויי ,  אחד ממארגני הכנס ואחד מהעורכים והמורים הדגולים ביותר של עיתונאות הספורט האמריקאית ,  ועם בוב לי ,  המארח של תוכנית התחקירים המצוינת של ESPN , " מחוץ לקווים "   ( אאוטסייד דה ליינס )  .  כמה שבועות לפני כן ,  פאדוויי  ( שהייתה לי הזכות להיות תלמיד שלו באוניברסיטת קולומביה )  נתן לי לעיין במסמכים לגבי נסיבות מותו של פאט טילמן .  פאדוויי היה האחראי לתחקיר ענק שהתפרסם בנושא באתר של ESPN ,  תחקיר ששימש בסיס לאחת התוכניות של  " מחוץ לקווים "   ( למי שמעוניין ולמי שיש זמן פנוי ,  אפשר לקרוא את התחקיר המפואר בלינק המצורף )  .
 בשלב מסוים בשיחה ,  לי שאל אותי מה אני חושב .  גמרתי לבלוע פוזילי עם מוצרלה ואמרתי לשניהם שכל הנושא פשוט מאוד בעיני :  פאט טילמן שבר קודים של התנהגות ביחידות עלית ,  פאט טילמן היה חייב למות .  טילמן לא נהרג בקרב הרואי ולא מאש ידידותית  ( מה זה ?  )  .  טילמן נרצח .  הזמן עשה להשערה שלי רק טוב .  מהלך חייו ומותו של טילמן עושים אותו ,  בלי מתחרים בכלל ,  ספורטאי העשור שלי .  
טילמן היה ספורטאי טוב .  לא אחד שהקבוצה שלו עמדה לחתוך אותו ,  אבל לא אחד שהיה הפנים של הליגה .  בכל מקרה ,  ובניגוד להרבה אתלטים מקצועניים ,  היכולת הספורטיבית שלו עמדה בצל אישיותו .  אחרי מתקפת ספטמבר 2001 ,  כשאמריקה הכריזה על סוף עידן התמימות ,  טילמן עשה את המעשה הכי תמים ,  כמעט מטופש בתמימותו ,  ועזב קריירה מקצוענית של מיליוני דולרים כדי להצטרף לצבא האמריקאי .  ג'ון קנדי היה אמור להתגלגל בקברו מגאווה ביום שבו טילמן הכריז על השירות הלאומי שלו .  
שאר הסיפור ידוע :  טילמן התגייס ביחד עם אחיו ליחידת עלית ,  הגיע להחלטה שזו לא המלחמה שאליה הוא התנדב להילחם ,  יצא כנגדה ,  תכנן להיפגש עם שמאלנים כמו נועם חומסקי ,  ונרצח בקרב שהיה מבוים או לא .  האיש שהיה אמור להיות הפנים שבזכותם יצליח ממשל בוש לגייס עוד ועוד לוחמים ,  איבד את הזכות שלו לחיות ברגע שהפנה את גבו לחבורת האקדוחנים בבית הלבן .  החקירות שהגיעו אחרי הירצחו גוללו מסכת של שקרים וכיסוי ראיות שהביאו להתפטרותם של גנרלים בצבא האמריקאי .  
היה פשוט לכתוב שהרצח של טילמן הוא מראה לאמריקה ,  לאומה שהפנתה גבה למי שבאמת הרגיש שהוא חייב לשאול מה הוא צריך לעשות עבור האומה .  היה פשוט לכתוב שהרצח של טילמן הוא פוסטר החוצות לממשל שקרי ,  חסר אחריות ,  שחוסר המוסר שלו התמתח מפקיסטן ,  דרך שכבת האוזון בואכה ניו אורלינס .  שזה מה שצופן העתיד למי שמחליט לנהוג נגד כיוון התנועה שמפריטה ,  אחת לאחד ,  את הלאומיות שלה .  אפשר להיות ציניים ולכתוב שטילמן נרצח על מזבח האליברטון .  
אבל אני חושב שהדרך היחידה לכבד את זכרו את טילמן היא בסיפור הפשוט :  נולד ,  שיחק ,  פרש ,  התנדב ,  מחה ,  נרצח .  בין כל המילים הללו מסתתר סיפור אנושי ענק ,  סיפור שמגמד עוד גרנד סלאם של פדרר או טייגר ,  שמאט את בולט ,  שהופך את לאנס ארמסטרונג לבן תמותה .  האמת הטהורה של טילמן נוגעת בי הרבה יותר מהאימאג'ים של הספורטאים שהזכרתי כאן ועוד כמה שהצטיינו בעשור הזה .  
מוחמד עלי נחשב לספורטאי הגדול ביותר בכל הזמנים .  הוא הרוויח את התואר הזה בשורה מזהירה של קרבות זירה ,  וגם בפעילות שהפכה אותו לאחד הפרצופים המזוהים ביותר עם תרבות הנגד של שנות השישים .  טילמן לא הגיע לקרסוליים של עלי בתחום המקצועני נטו .  עלי שילם בשלוש שנים מחייו המקצועיים כדי לעמוד על העקרונות שלו ,  טילמן שילם בחייו .  במתמטיקה שלי ,  מגיע לטילמן עשור .
 
העשור הזה שייך לפאט טילמן
אפשר לסכם את זה ב"שיחק פוטבול ,  התנדב לצבא ,  נרצח ",  אבל בשביל זאב אברהמי ,  הסיפור של פאט טילמן הרבה יותר גדול

