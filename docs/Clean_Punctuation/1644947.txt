בדרך להתאוששות חזקה ?  עקום התשואות על האג"ח הממשלתיות בארה"ב בשיא
הפער בין התשואה על האג"ח לשנתיים ו-10 שנים התרחב ל-2.93% - סימן שהשוק צופה האצה בצמיחה ובאינפלציה
הפער בין התשואה על האג"ח הממשלתיות האמריקאיות לשנתיים לבין התשואה על האג"ח ל-10 שנים התרחב היום לרמתו הגבוהה בעולם לאחר שפעילות הייצור באזור פילדלפיה צמחה בפברואר זה החודש השישי ברציפות - עלייה חודשית עשירית ברציפות של מדד המדדים הכלכליים המובילים בארה"ב.התרחבות הפער באה בעקבות העלייה השנתית החדה ביותר של מדד המחירים ליצרן מאז פרץ המשבר הפיננסי בשלהי 2008 ,  כך דיווחה סוכנות הידיעות בלומברג .  התרחבות עקום התשואות לשיא מהווה סימן לכך שהשוק מעריך כי צפויה האצה בצמיחה ובאינפלציה בארה"ב ." עקום התשואות צפוי להמשיך להתרחב כל עוד אנחנו - הבנק הפדרלי - נמצא בהלך רוח של ריביות נמוכות בטווח הקצר ,  ומגוון רמות של צמיחה כלכלית ואינפלציה ,  שיכבידו על האג"ח הארוכות ",  אמר ראש מחלקת מכירות ,  מסחר ומחקר באג"ח בברוקראז' מורגן קיגן ,  קווין גידיס .  עקום התשואות התרחב היום ל-2.93% ,  ושבר בכך את השיא של 2.9% שנרשם ב-11 בינואר .  התשואה על האג"ח הממשלתיות ל-10 שנים עולה ב-0.06% לרמה של 3.8% - רמתה הגבוהה ביותר מאז ה-12 בינואר .  התשואה על האג"ח הממשלתיות האמריקאיות לשנתיים עולה ב-0.02% לרמה של 0.87% ." לאור האקלים הכלכלי ,  עקום התשואות צפוי להישאר גבוה ",  העריך ראש מחלקת מסחר באג"ח ממשלתיות בברוקראז' סטיפל ניקולאוס ,  מרטין מיצ'ל . " עקום התשואות מתחילת משקף סימנים של סטגפלציה ",  אמר ראש מחלקת אג"ח ממשלתיות בחברת wunderlich securites ,  מייקל פרציזי . " הקצה הקצר יישאר צמוד לריבית הפדרלית .  אבל אנחנו עדים לסימנים להתגברות האינפלציה ,  וכתוצאה מכך ,  האג"ח הארוכות נפגעות ",  הוסיף .  מדד המדדים הכלכליים המובילים בארה"ב עלה בינואר ב-0.3% - עלייה חודשית עשירית ברציפות - לאחר עלייה של 1.2% בדצמבר ,  מסר היום חברת המחקר קונפרנס בורד .  כלכלנים צפו עלייה חדה יותר של 0.5% לאחר עלייה של 1.1% שעליה דווח במקור בדצמבר .  מדד פעילות מגזר הייצור באזור פילדלפיה עלה בפברואר לרמה של 17.6 נקודות לעומת 15.2 בינואר ,  מסר היום הבנק הפדרלי של פילדלפיה .  העלייה היתה בהתאם לתחזיות הכלכלנים .  מדד מעל לרמה של אפס משקף צמיחה בפעילות ,  ואילו מדד מתחת לרמה זו מצביע על התכווצות בפעילות .  מדד המחירים ליצרן בארה"ב עלה בינואר ב-1.4% - העלייה החדה ביותר מאז נובמבר - מסר היום משרד העבודה האמריקאי .  העלייה היתה חדה מתחזיות הכלכלנים לעלייה של 0.9% .  בניכוי מחירי מזון ואנרגיה ,  עלה מדד הליבה ב-0.3% - מעל לתחזיות לעלייה של 0.1% .  לעומת ינואר 2009 ,  עלה מדד המחירים ליצרן ב-4.6% - העלייה השנתית החדה ביותר מאז פרץ המשבר הפיננסי בשלהי 2008 .  מדד הליבה עלה ב-1% בשנה החולפת .  ירידות חדות נרשמו אתמול בשוק האג"ח הממשלתיות בארה"ב לאחר שפרוטוקול ישיבת הריבית האחרונה של הבנק הפדרלי ,  שפורסם אתמול ,  חשף כי גוברים הלחצים בצמרת הבנק המרכזי להתחיל למכור בקרוב נכסים שרכש במהלך המשבר.מספר חברים בוועדת השוק הפתוח של הבנק הפדרלי  ( fomc )  תמכו בכך שהבנק המרכזי של ארה"ב יתחיל למכור אג"ח מגובות משכנתאות שרכש במהלך המשבר הכלכלי ,  ואשר הקפיצו את היקף הנכסים במאזני הבנק ליותר משני טריליון דולר .  כך לפי פרוטוקול ישיבת הריבית האחרונה של הבנק הפדרלי שפורסם אתמול .  חברי הוועדה גם המשיכו להיות חלוקים בתחזית האינפלציה ,  כאשר מחנה אחד חושש מפני דיפלציה והשני מודאג מעליות מחירים .  מוקדם יותר אתמול אמר נשיא הבנק הפדרלי של פילדלפיה ,  צ'רלס פלוסר ,  כי הבנק הפדרלי צריך להתחיל למכור אג"ח מגובות משכנתאות שרכש במהלך המשבר . " על רקע התנופה שצוברת התאוששות הכלכלה וחזרה של המדיניות המוניטרית למצב נורמלי ,  אני נוטה לתמוך בכך שנתחיל למכור חלק מאג"ח מגובות משכנתאות שרכשנו במקום להמתין לפירעון של נכסים אלו ",  אמר פלוסר בנאום אתמול .
 
בדרך להתאוששות חזקה ?  עקום התשואות על האג"ח הממשלתיות בארה"ב בשיא
הפער בין התשואה על האג"ח לשנתיים ו-10 שנים התרחב ל-2.93% - סימן שהשוק צופה האצה בצמיחה ובאינפלציה

