פיני קמרי ,  סמנכ"ל התפעול של שטראוס ישראל פורש מהחברה ;  איתי אנגלנדר מונה למחליפו
קמרי עבד בשטראוס 23 שנים - אנגלנדר ,  שימש עד כה כמנהל התפעול של אשכול תענוג והנאה בחברה
פיני קמרי ,  סמנכ"ל התפעול של שטראוס ישראל ,  ביקש לפרוש מהחברה .  איתי אנגלנדר ,  ששימש עד כה כמנהל התפעול של אשכול תענוג והנאה בחברה ,  מונה להחליפו ולחבר הנהלת שטראוס ישראל .  הוא יחל את תפקידו ב-1 למרץ 2010.קמרי החל את דרכו המקצועית בשטראוס ב-1987 בתפקיד מתכנת במחלקת מערכות מידע .  מאז ביצע מגוון רחב של תפקידים והתקדם לתפקידי ניהול .  ב-1995 התמנה לסמנכ"ל מערכות מידע ובהמשך מונה לתפקיד משנה למנכ"ל שטראוס מזון טרי .  ב-2003 ,  שנת המיזוג בין שטראוס ועלית ,  מונה למשנה למנכ"ל שטראוס עלית ישראל והוביל את מהלך המיזוג של שתי החברות.ב-2005 התמנה לסמנכ"ל שרשרת ההספקה של החברה .  ב-2007 מונה לסמנכ"ל תפעול.ציון בלס ,  מנכ"ל שטראוס ישראל הודה לקמרי על תרומתו לקבוצה במשך 23 שנות עבודתו בקבוצה : " חטיבת התפעול של שטראוס ישראל ממשיכה בפיתוח תהליכי מצוינות תפעולית על בסיס תשתיות שהניח פיני קמרי יחד עם צוות ההנהלה של החטיבה .  אני משוכנע כי כישורי המנהיגות וההובלה של איתי ,  בשילוב עם נסיונו הרב בתחום הלוגיסטיקה והתפעול יאפשרו לו להוביל את החטיבה להצלחות בשנים הבאות ." איתי אנגלנדר ,  שמונה לסמנכ"ל התפעול של שטראוס ישראל ,  החל את דרכו בחברה ב-1995 ,  ומאז מילא שורה של תפקידים מרכזיים בתחום הלוגיסטיקה והתפעול ;  ביניהם :  מנהל פרויקטים ,  מנהל ההנדסה של חטיבת הלוגיסטיקה של שטראוס ,  מנהל הלוגיסטיקה של המחלבה ,  מנהל תפעול בסלטים ומנהל תפעול במפעל הממתקים .  מאז הקמת חטיבת התפעול בישראל ב-2007 ,  משמש אנגלנדר כמנהל אשכול תפעול תענוג והנאה.לאיתי אנגלנדר תואר ראשון בהנדסת תעשייה וניהול ותואר שני במנהל עסקים .
 
פיני קמרי ,  סמנכ"ל התפעול של שטראוס ישראל פורש מהחברה ;  איתי אנגלנדר מונה למחליפו
קמרי עבד בשטראוס 23 שנים - אנגלנדר ,  שימש עד כה כמנהל התפעול של אשכול תענוג והנאה בחברה

