בנק לאומי גייס 1.6 מיליארד שקל ממשקיעים מוסדיים 
הבנק צפוי לגייס 400 מיליון שקל נוספים בהמשך .  מחצית מהסכום גויס בריבית של 4% בתוספת הצמדה למדד המחירים לצרכן .  לפי ההערכות ,  המוסדיים הזרימו ביקושים של 4.5-4 מיליארד שקל
 >  >  בנק לאומי השלים שלשום גיוס של 1.6 מיליארד שקל ממשקיעים מוסדיים ,  מתוך גיוס מתוכנן של 2 מיליארד שקל .  הבנק צפוי לגייס היום 400 מיליון שקל נוספים מהציבור .  ההערכות הן כי המשקיעים המוסדיים הזרימו להנפקה ביקושים בהיקף של 4-4.5 מיליארד שקל .  חברות הדירוג העניקו לבנק לאומי דירוג עבור גיוס של 3 מיליארד שקל ,  שמתוכו ,  ינוצלו בשלב זה 2 מיליארד שקל .  דירוג מעלות לגיוס הוא a+ עם אופק דירוג  " שלילי ".  ומידרוג העניקה לגיוס דירוג גבוה יותר - aa2 .  באופן רשמי ,  הבנק אמור לפדות את איגרות החוב בעוד 50 שנה ,  אך לבנק עומדת הזכות לפדות את האיגרות בכל שנה בתום 11 שנה מיום ההנפקה .  אם בנק הבנק לא יבצע את הפירעון המוקדם ,  תעלה הריבית שיהיה עליו לשלם ,  כך שיש לבנק תמריץ לפרוע את האיגרות ב-2021 .  כמחצית מהסכום גויסה בריבית של 4% בתוספת הצמדה למדד המחירים לצרכן .  לשם השוואה ,  איגרת חוב ממשלתית צמודה  ( "גליל ")  המיועדת לפדיון ב-2021 ,  מציעה כיום תשואה של 2.67% בתוספת הצמדה למדד המחירים לצרכן .  כלומר מדובר בפער של 1.33% לעומת הריבית הממשלתית .  המחצית השנייה של הסכום גויסה במסלול שקלי בריבית של תשואת המק"מ לשנה - בתוספת מרווח של 1.5% .  הגיוס נחשב  " הון משני עליון "  ואמור לשפר את יחס הלימות ההון של לאומי שהגיע בסוף הרבעון השלישי של 2009 ל-14.14% .  עם זאת ,  הבנק אמור לפרוע חלק ניכר מהאיגרות שהונפקו בעבר ,  כך שהוא כבר נערך למלא את החוב שישולם .  בשוק מעריכים כי הבנק העדיף לגייס את הכסף היום ,  כשהתנאים נוחים ,  ולא להמתין כמה חודשים .  יחס הלימות ההון מגדיר מהו היקף ההון שאותו יכולים הבנקים לחלק כאשראי מתוך כלל ההון שברשותם .  בפיקוח על הבנקים מחייבים את הבנקים לשמור על יחס הלימות של לפחות 9%  ( ופירוש הדבר כי על כל שקל שיש לבנק ,  הוא יכול להעניק הלוואות בהיקף של כ-11 שקל )  .  המפקח על הבנקים מעוניין לראות את הבנקים מציגים יחס הלימות הון של 12% לפחות .
 
בנק לאומי גייס 1.6 מיליארד שקל ממשקיעים מוסדיים 
הבנק צפוי לגייס 400 מיליון שקל נוספים בהמשך .  מחצית מהסכום גויס בריבית של 4% בתוספת הצמדה למדד המחירים לצרכן .  לפי ההערכות ,  המוסדיים הזרימו ביקושים של 4.5-4 מיליארד שקל

