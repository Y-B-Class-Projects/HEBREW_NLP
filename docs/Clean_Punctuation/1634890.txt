אוסטרליה :  נדאל נלחם ,  קלייסטרס הובסה
האלוף נאבק קשות עד שגבר על קולשרייבר במשחק נהדר .  הבלגית נוצחה ב-52 דקות ע"י פטרובה ,  פאר וסלע הודחו בזוגות
רפאל נדאל נאלץ לעבוד היום  ( שישי )  קשה מאוד מול פיליפ קולשרייבר הגרמני ,  בטרם גבר עליו בארבע מערכות והעפיל לשמינית הגמר באליפות אוסטרליה הפתוחה .  גם חואן מרטין דל פוטרו הזיע וקרטע במשחק שלו במסגרת הסיבוב השלישי ,  אך לבסוף עלה גם הוא לשמינית .  אנדי רודיק ואנדי מארי ,  מנגד ,  הסתדרו קצת יותר בקלות ,  והשתחלו ל-16 האחרונים .
 דרמות נרשמו גם בסבב הנשים ,  כשז'סטין הנין ממשיכה במסעה הנפלא ,  והבוקר  ( שישי )  ,  ביומה החמישי של האליפות ,  גברה בסיבוב השלישי על אליסה קלייבנובה הרוסייה בשלוש מערכות מותחות והעפילה לשמינית הגמר ,  שם תפגוש בדרבי בלגי את ויקמאייר .  בלגית אחרת ,  מנגד ,  קים קלייסטרס ,  חוותה אכזבה כשנוצחה על ידי נדיה פטרובה תוך 52 דקות ,  כשהיא מציגה משחק אומלל .  
נציגינו הישראלים בטורניר ממשיכים להצטמצם ,  והלילה שחר פאר ודודי סלע הודחו מטורניר הזוגות .  פאר ובת זוגתה גלינה ווסקובואבה מקזחסטן נוצחו 7:6 ,  6:4 למדורגות 3 בטורניר הזוגות ,  הספרדיות נוריה לאגוסטרה ויווס ומריה חוסה מרטינז סאנצ'ז .  פאר ,  כמובן ,  עדיין לא סיימה את דרכה בטורניר ,  כשהיא מתכוננת לקרב האמיתי שלה ,  מול קרולינה ווז'ניאקי במסגרת הסיבוב השלישי ליחידות ,  שייערך מחר .  
אגב ,  שחר צפויה לשחק מחר בערב  ( שעון אוסטרליה ,  צהריים שעון ישראל )  במשחק שיסגור את היום באולם המרכזי ,  רוד לייבר ארינה .  המשחק הראשון של משחקי הערב יפגיש בין לייטון יואיט למרכוס בגדאטיס ,  ורק לאחר מכן יעלו פרא ו-ווז'ניאקי .  פאר תקווה שהמשחקים שלפניה לא יארכו מעל לצפוי ,  ושלא תפתח את המשחק בשעה מאוחרת מדי .
 סלע ובן זוגו ,  הרוסי איגור קוניצין ,  הודחו בסיבוב השני ,  לאחר שנוצחו 6:3 ,  6:2 על ידי המדורגים 5 בטורניר הזוגות ,  הפולני לוקאש קובוט והאוסטרי אוליבר מאראץ' .  
אנדי רם ,  מנגד ,  שהודח מטורניר הזוגות כבר אמש יחד עם מיכאל לודרה ,  מתנחם בניצחון בטורניר הזוגות המעורבים ,  כשהוא ובת זוגו הרוסייה ,  אלנה ונסינה ,  ניצחו את האוסטרלים אלישה מוליק ומת'יו אבדן 0:6 ,  3:6 .
 אלוף אוסטרליה מאשתקד ,  רפאל נדאל הגדול ,  נתן היום תגמול הולם לכל משלמי הכרטיסים ברוד לייבר ארינה ,  כשניצח בקרב נהדר את פיליפ קולשרייבר בסיבוב השלישי ועלה לשמינית הגמר .  נדאל ,  המדורג שני בטורניר ,  ניצח 4:6 ,  2:6 ,  6:2 ,  5:7 את הגרמני במשחק שנמשך שלוש שעות וחצי והתעלה לרמה גבוהה וסיפק לא מעט נקודות מרהיבות ורגעים מותחים .  הספרדי כבר פיגר במערכה הרביעית וראה את קולשרייבר  ( 27 בטורניר )  מציג משחק מצוין ,  אבל לא נכנע ,  הגיב בשתי שבירות מהירות והצליח לסיים את המשחק בארבע מערכות  " בלבד ",  לקול תשואות האוהדים הנלהבים באולם .
 בשמינית הגמר יפגוש נדאל את איבו קרלוביץ' הקרואטי  ( 39 בעולם )  ,  שגבר על בן ארצו איוון ליוביצ'יץ'  ( 24 בטורניר )  3:6 ,  6:3 ,  3:6 ,  6:7 במשחק שנמשך שלוש שעות .  קרלוביץ' הענק ,  בעל ההגשה האימתנית ,  הפגיז 33 אסים ו-64 ווינרים ,  וזכה ב-71 אחוז מהנקודות שלו בסרב הראשון .
 את ההפתעה של היום בטורניר הגברים רשם ג'ון איסנר האמריקאי  ( 33 בעולם )  ,  שהדיח בסיבוב השלישי את גאל מונפיס הצרפתי  ( 12 בטורניר )  אחרי שגבר עליו בארבע מערכות 1:6 ,  6:4 ,  6:7 ,  6:7 .  איסנר בן ה-24 ,  שהכה 26 אסים מול מונפיס ,  יפגוש בשמינית הגמר את אנדי מארי הבריטי  ( המדורג חמישי בטורניר )  ,  שגבר על פלורן סרה הצרפתי  ( 64 בעולם )  5:7 ,  1:6 ,  4:6 תוך תצוגת טניס מרשימה ,  על אף שהדאיג מעט את מעריציו כשהתפתל מכאבים בגבו במהלך אחת הנקודות .  
אנדי רודיק  ( שביעי בטורניר )  איבד את המערכה הראשונה ונקלע לפיגור מול פליסיאנו לופז  ( 46 בעולם )  ,  אבל האמריקאי הצליח להתאושש וגבר על הספרדי 7:6 ,  4:6 ,  4:6 ,  6:7 במשחק בו כל אחד מהטניסאיםם הפגיז 29 אסים ,  והעפיל לשמינית הגמר .  בשלב הבא יחכה לו משחק קשה מאוד מול פרננדו גונזאלס הצ'יליאני  ( 11 בטורניר )  ,  שנאבק קשה לפני שגבר בחמש מערכות על ייבגני קוראלב הקזאחי  ( 53 בעולם )  7:6 ,  3:6 ,  6:1 ,  3:6 ,  4:6 במשחק שנמשך שלוש שעות וחצי .
 מי שממשיך להראות סימנים של יכולת לא מדאיגה הוא חואן מרטין דל פוטרו הארגנטינאי  ( 4 בעולם )  ,  שמחזיק בתואר הגראנד סלאם האחרון שנערך בארה"ב ,  שגם היום נאבק קשה מדי בטרם ניצח את פלוריאן מאייר הגרמני 3:6 ,  6:0 ,  4:6 ,  5:7 .  דל פוטרו ,  שחבט 46 שגיאות לא מחויבויות ,  כמעט שנקלע למשחק של חמש מערכות ,  כשכבר נשבר במערכה הרביעית ,  אך התאושש והצליח לגבור על הגרמני חסר הביטחון  ( 60 בעולם )  .  דל פוטרו ,  כזכור ,  איבד מערכה בסיבוב הראשון מול מייקל ראסל ,  איבד שתיים מול בלייק בסיבוב השני וגם הבוקר לא נראה במיטבו .  בשמינית הגמר הוא יפגוש את מרין סיליץ' הקרואטי  ( 14 בטורניר )  ,  שניצח 6:4 ,  4:6 ,  3:6 ,  3:6 את סטניסלס ואווינקה השוויצרי  ( 19 בטורניר )  .
 ז'סטין הנין ממשיכה להדהים ,  והבוקר הבלגית הצנומה נלחמה ארוכות בטרם גברה 6:3 ,  4:6 ,  2:6 על אליסה קלייבנובה הרוסייה .  קלייבנובה העוצמתית פתחה מצוין את המשחק ונראתה חזקה ומדויקת ,  אך במערכה השנייה הראתה סימני עייפות ,  בעוד דווקא הנין ,  שלא שיחקה טניס מקצועני במשך 18 חודשים ,  נראתה בכושר טוב ורשמה ציון דרך - ניצחון 500 בקריירה .  מעניין יהיה לראות האם הנין תקרוס בהמשך בעקבות המאמץ שהשקיעה במשחקים האחרונים ,  כשבשמינית הגמר כבר מצפה לה משוכה קשה מאוד בדמותה של ילינה ויקמאייר ,  בת ארצה המדורגת 16 בעולם ,  שגברה על סרה אראני האיטלקייה 1:6 ,  7:6 ,  3:6 .
 אבל לא הכל זורח אצל הטניסאיות הבלגיות ,  והיום קים קלייסטרס הובסה תוך 52 דקות  (  !  )  על ידי נדיה פטרובה .  קלייסטרס  ( 15 בעולם )  ,  אלופת ארה"ב ,  הצליחה לזכות רק במשחקון אחד מול הרוסייה מהמקום ה-19 ,  זכתה בחמש נקודות בלבד בכל המערה הראשונה ,  נשברה חמש פעמים מתוך ששת משחקוני ההגשה שלה ,  עשתה 26 שגיאות לא מחויבויות והתפרקה בצורה מביכה מעט .  פטרובה תפגוש בסיבוב הבא את סבטלנה קוזנצובה  ( 3 בטורניר )  ,  שניצחה 6:3 ,  5:7 ,  4:6 את אנג'ליק קרבר הגרמנייה  ( 118 בעולם )  .
 דינארה סאפינה ,  המדורגת שנייה בטורניר ,  נהנית אולי מהעובדה שהזרקורים מופנים לעבר יריבותיה ,  ובינתיים עושה עבודה שקטה כשהיא גוברת בקלות 1:6 ,  2:6 על אלנה בלטאצ'ה הבריטית  ( 83 בעולם )  .  סאפינה תפגוש בשמינית בדרבי רוסי מסקרן את מריה קירילנקו  ( 58 בעולם )  ,  שהדיחה בסיבוב הראשון את שראפובה והלילה גברה 6:7 ,  5:7 על רוברטה וינצ'י האיטלקייה .
 האכזבה של הסרביות נמשכת ,  ואחרי ההדחה של אנה איבנוביץ' ,  הבוקר הודחה גם ילנה יאנקוביץ'  ( 8 בטורניר )  ,  שנוצחה על ידי אלונה בונדרנקו 6:3 ,  6:2 .  בונדרנקו  ( 31 בטורניר )  תפגוש בשמינית הגמר את ג'י ז'אנג הסינית  ( 35 בעולם )  ,  שגברה על מריון ברטולי 7:5 ,  3:6 ,  0:6 .
 
אוסטרליה :  נדאל נלחם ,  קלייסטרס הובסה
האלוף נאבק קשות עד שגבר על קולשרייבר במשחק נהדר .  הבלגית נוצחה ב-52 דקות ע"י פטרובה ,  פאר וסלע הודחו בזוגות

