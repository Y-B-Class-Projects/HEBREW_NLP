כמה במבה אפשר לקנות ב-22 מיליון שקל 
רק לפני שנה התחרו ביניהם המנהלים הישראלים מי מקצץ לעצמו יותר במשכורת .  עם פתיחת עונת הדו"חות אנו צפויים לגלות ששום דבר לא השתנה .  החתולים נותרו שמנים ורעבים לשמנת .  תשאלו את אפי רוזנהויז וסמנכ"ליו בשופרסל ,  שהרוויחו יחד 22 מיליון שקל ב-2009
 >  >  אחת הקלישאות בעולם העסקים האמריקאי אומרת שבעל עסק שמוכר לעניים יהיה בדרך כלל יותר עשיר מהמתחרה שהחנות שלו משרתת עשירים .  שלשום נפתחה עונת הדו"חות הכספיים השנתיים ל-2009 בבורסה שלנו ,  ומתברר שהקלישאה הזאת עובדת במקרה של הסנונית הראשונה - הדו"ח של רשת שופרסל .  שופרסל עושה בשנים האחרונות בית ספר בשיווק וקמעונות למתחרותיה  ( לפעמים תוך שהיא חוצה גבולות אסורים )  והדו"ח שלה באמת מוכיח כי מדובר בחברה שמנוהלת באופן מצוין .  אחד הסעיפים המעניינים בדו"ח בן 253 העמודים ששיגרה שופרסל לבורסה קבור אי שם בעמוד 212 ,  תחת הכותרת תקנה 21 .  זוהי תקנה שמחייבת את החברות לפרט את מרכיבי השכר של חמשת בעלי השכר הגבוה בחברה .  מהטבלה עולה שחמשת מנהלי שופרסל קיבלו יחד שכר והטבות של 22 מיליון שקל .  22 מיליון שקל שהרעיפו על חמשת מנהלי שופרסל הלקוחות שחיפשו קנייה שבועית של חומרי ניקיון ומזון במחיר טוב .  רגע ,  זה בכלל לא חמישה .  למעשה מדובר בשלושה וחצי אנשים ,  שכן שניים מהם - רפי ביסקר ויעקב שלום פישר עובדים בשופרסל רק ב-25%  ( רבע !  )  משרה .  ועל הרבע הזה הם קיבלו ב-2009 שכר של 4 מיליון שקל כל אחד .  באמת שופרסל דיל .  בנוסף אליהם ,  המנכ"ל ,  אפי רוזנהויז ,  שעובד ב-100% משרה ,  זכה לשכר ולהטבות של כמעט 9 מיליון שקל ואילו שני הסמנכ"לים שלו ,  אלי גידור ואיציק אברכהן ,  קיבלו כ-2.5 מיליון שקל כל אחד .  מה שבעיקר מביך במבול המיליונים הזה הוא שמדובר בשנה שבה הופחת שכרם של רבים ממנהלי ישראל .  זוכרים שהיה משבר ?  המשבר ההוא של קיץ 2008 ?  אז זהו ,  באותו משבר ,  כאשר המניות והאג"ח צנחו ,  הטייקונים פירפרו בין חיים ומוות ואנשים רבים איבדו את מקום עבודתם או לפחות חלק מתנאיהם ,  גם מנהלים הפחיתו לעצמם שכר .  היה אז גל צניעות שהשתלט על הציבור עד שהיה לא נעים להישאר עם השכר המקורי .  מדי יום התמלאו תיבות הדואר של הכתבים הכלכליים בהודעות יח"צניות על קיצוצי שכר והמנהלים זכו לכותרות ולמחמאות על מנהיגותם והשתתפותם במאמץ המלחמתי .  אלא שהמשבר ירד מהכותרות והחתולים השמנים לא רוצים להישאר פראיירים ולוותר על קצת שמנת שנותרה בכלי .  לכן ,  עונת הדו"חות תגלה לנו אילו משכורות מטורפות משלמים כאן .  זה הרגע שבו יתברר שהכל היה בלוף אחד גדול .  ספין קיצוצי השכר של המנהלים השמנים נחשף :  הפחתת שכר זמנית של 10%-20% שעליה הם מפוצים באמצעות מענקים ,  אופציות ושאר תרגילים של רואי חשבון .  הוויכוח סביב שכר המנהלים יתחדש בחודשים הקרובים - האם וכיצד יש להתערב .  מי שתומך בחוסר התערבות יטען כי השכר ,  גם אם הוא גבוה ,  נקבע על ידי מנגנון השוק החופשי  ( או  " היד הנעלמה ")  .  הטענה היא כי שוק המנהלים ,  כמו שווקים אחרים במשק ,  פתוח ,  ומכיוון שבעלי החברות לא אוהבים לבזבז סתם כסף הם ישלמו למנהל סכום כזה שיתמרץ אותו לספק להם ביצועים מעולים .  כלומר ,  אם רוזנהויז מקבל 9 מיליון שקל על משרה מלאה וביסקר ופישר מקבלים 8 מיליון שקל על חצי משרה  ( יחד )  ,  סימן שנוחי דנקנר ,  בעל הבית בשופרסל ,  לא יכול לשלם להם פחות .  כלומר ,  הוא יכול ,  אבל אז ,  או שהם יברחו לו או שהם יספקו לו רווחיות נמוכה יותר .  זו טעות כמובן .  שוק המנהלים אינו תחרותי .  הוא נגוע בהמוני אינטרסים ,  קשרים משפחתיים ופוליטיים ,  עסקות סיבוביות וכוח .  שכר המנהלים בישראל מנופח מדי והוא רק עולה כל שנה .  התערבות במצב הזה היא באמת בעייתית ,  אבל מכיוון שאין פתרון אחר ,  נראה שהיא מחויבת המציאות .  בעיקר אחרי שברור שחבילות התגמול של מנהלים היו אחת הסיבות המרכזיות למשבר העולמי המסוכן שעברנו לפני שנה .
 
כמה במבה אפשר לקנות ב-22 מיליון שקל 
רק לפני שנה התחרו ביניהם המנהלים הישראלים מי מקצץ לעצמו יותר במשכורת .  עם פתיחת עונת הדו"חות אנו צפויים לגלות ששום דבר לא השתנה .  החתולים נותרו שמנים ורעבים לשמנת .  תשאלו את אפי רוזנהויז וסמנכ"ליו בשופרסל ,  שהרוויחו יחד 22 מיליון שקל ב-2009

