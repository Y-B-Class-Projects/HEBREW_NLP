דיווח :  מכבי תל אביב מעוניינת בקווין פלטשר
התקשורת האיטלקית טוענת כי הצהובים כבר פנו לטראמו בנוגע לפורוורד בן ה-30  ( 2.08 מ' )  ,  שמחזיק בסעיף יציאה ליורוליג
על אף המומנטום החיובי בו היא שרויה בזמן האחרון ,  אין זה סוד כי מכבי תל אביב ממשיכה בחיפושיה אחרי שחקן או שניים שיחזקו את הסגל .  הצהובים בעיקר מעוניינים בצירוף שחקן גבוה נוסף ,  והיום  ( שבת )  הצטרף שם חדש לבורסת השמות .  מדובר בקווין פלטשר  ( 30 ,  2.08 מטר )  ,  פאוור פורוורד אמריקאי עם אזרחות מקדונית ,  שמשחק העונה בקבוצת טראמו האיטלקית .
 על פי דיווח בתקשורת האיטלקית הקבוצה של דייויד בלאט כבר פנתה למדורגת לפני-אחרונה באיטליה בנוגע לשחקן ,  שחתם בשורותיה רק הקיץ .  עם זאת ,  בחוזהו של פלטשר ישנו סעיף יציאה קטן המאפשר לו לעזוב אם יקבל פניה מקבוצת יורוליג ,  תמורת סכום שחרור לא גבוה במיוחד .  
פלטשר הגיע לאירופה כבר בשנת 2002 ,  לאחר שסיים קריירת מכללת בקולורדו ולא נבחר בדראפט ה-NBA .  מאז הוא הספיק לשחק בפורטוגל ,  בפולין ,  ביוון וברוסיה ,  כאשר את העונה שעברה הוא בילה בבשיקטאש הטורקית ,  במדיה העמיד ממוצעים של 6.7 נקודות ו-3 ריבאונדים ב-13 דקות משחק .  העונה ,  בשלושת המשחקים הראשונים ,  קלע עבור טראמו 11 נקודות והוריד 7.7 ריבאונדים .
 
דיווח :  מכבי תל אביב מעוניינת בקווין פלטשר
התקשורת האיטלקית טוענת כי הצהובים כבר פנו לטראמו בנוגע לפורוורד בן ה-30  ( 2.08 מ' )  ,  שמחזיק בסעיף יציאה ליורוליג

