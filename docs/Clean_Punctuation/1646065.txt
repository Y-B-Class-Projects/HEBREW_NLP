DTT לכל פועל
שר האוצר הורה על מתן סיוע לאוכלוסיות נזקקות לצורך רכישת ממיר לקליטת שידורי טלוויזיה המופצים בטכנולוגיה דיגיטלית  ( DTT ) 
שר האוצר ד"ר יובל שטייניץ חתם היום על צו הרשות השנייה לטלוויזיה ורדיו הקובע כי יינתן סיוע לאוכלוסיות נזקקות לצורך רכישת ממיר לקליטת שידורי טלוויזיה המופצים בטכנולוגיה דיגיטלית  ( DTT )  .  באמצעות הממיר ניתן היום לקלוט את הערוצים 1 ,  2 ,  10 ,  33 וערוץ הכנסת .  החל מתחילת 2012 תורחב חבילת הערוצים והיא תכלול כל בעל רישיון לשידורים מסחריים .
 הצו עליו חתם שר האוצר מהווה צעד משלים לרפורמה להפצת שידורי טלוויזיה דיגיטליים שמטרתה להביא להפחתת הוצאות משקי הבית על שידורי טלויזיה ולהנגיש את הערוצים הפתוחים לכלל הציבור ,  באיכות גבוהה יותר ,  באופן חופשי וללא תשלום חודשי בעבור דמי מנוי .  
בחודש אוגוסט האחרון החל המערך לשדר והממירים הוצעו ללקוחות בעלות חד פעמית של כ-400 שקל .  חוק הרשות השנייה קבע כי שר האוצר רשאי לקבוע בצו מתן סכומים למימון רכישת הממיר לאוכלוסיות נזקקות .  במסגרת זו גובש הצו שנחתם היום שקבוע סבסוד של 50% ובהתאם לאמור בחוק ,  הועבר הצו לאישור ועדת הכלכלה של הכנסת .
 
DTT לכל פועל
שר האוצר הורה על מתן סיוע לאוכלוסיות נזקקות לצורך רכישת ממיר לקליטת שידורי טלוויזיה המופצים בטכנולוגיה דיגיטלית  ( DTT ) 

