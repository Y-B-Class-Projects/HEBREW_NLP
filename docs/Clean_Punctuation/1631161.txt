נובה תספק מערכות ליצרן שבבים אסייתי שישמשו למדידה בשלב החריטה על פרוסות הסיליקון
החברה צופה כי היא תחתום על עסקות נוספות מסוג זה במהלך השנה הקרובה
 ,  ספקית פתרונות מטרולוגיה עבור בקרת התהליכים בשוק המוליכים למחצה ,  חתמה על הסכם לאספקת מערכות המדידה של החברה לאחד ממפעלי הייצור המובילים באסיה פאסיפיק ששמו לא נמסר .  על פי הערכות בשוק ,  העסקה אינה משמעותית אך מערכותיה של החברה ששימשו בעבר למדידות בחלקים אחרים של פס הייצור ,  נכנסות כעת לשלב של החריטה על פרוסות הסיליקון.המפעל האסייתי החליט להרחיב את השימוש במכונות novascan לשלב נוסף בתהליך הייצור .  הפתרון שנרכש כולל מערכת מדידה אופטית משולבת יחד עם תוכנה להגדרת יישומים ,  עבור ייצור בטכנולוגית 44 ננו-מטר .  החברה מצפה להתקנה של מספר מערכות נוספות מסוג זה במהלך 2010 .  לפני שבועיים הודיעה החברה כי היא קיבלה הזמנות חדשות בהיקף של 10 מיליון דולר .  ביחד עם ההזמנות שהוכרזו במהלך הרבעון ,  רושמת החברה שיא הזמנות ברבעון.את הרבעון השלישי סיימה החברה עם הכנסות של 11.4 מיליון דולר - עלייה של 29% לעומת הרבעון המקביל ,  בו היו ההכנסות 8.8 מיליון דולר .  בניכוי תגמולי מניות ומחיקות ,  סיכמה החברה את הרבעון עם רווח נקי של 1.8 מיליון דולר או 9 סנטים למניה בהשוואה להפסד של 1.7 מיליון דולר או 9 סנטים למניה ברבעון המקביל .  ב-12 החודשים האחרונים הוסיפה מניית החברה 880% והיא נסחרת במחיר של 6.29 דולר ,  המשקף לחברה שווי של כ-122 מיליון דולר .
 
נובה תספק מערכות ליצרן שבבים אסייתי שישמשו למדידה בשלב החריטה על פרוסות הסיליקון
החברה צופה כי היא תחתום על עסקות נוספות מסוג זה במהלך השנה הקרובה

