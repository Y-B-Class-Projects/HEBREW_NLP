הבנק הקנדי TD מנתק קשריו בתחום הסליקה עם דיסקונט
הניתוק ייכנס לתוקף באפריל ;  כנראה על רקע הפרשיות בכאל ,  ובהן החריגות שהובילו את ויזה אירופה להטיל עליה קנס של 9 מיליון יורו
 >  >  הבנק הקנדי הגדול toronto dominion )  td )  הודיע לפני כמה ימים על ניתוק חד-צדדי של הקשרים העסקיים שלו בתחום הסליקה האלקטרונית עם בנק דיסקונט - כך נודע ל-themarker .  ככל הידוע ניתוק הקשרים נעשה בשל הפרשיות האחרונות שהתגלו בחברת כאל ,  ובכללן החריגות שהובילו את ויזה אירופה להטיל קנס בהיקף של 9 מיליון יורו .  הניתוק ייכנס לתוקף בתחילת אפריל .  td הוא הבנק היחיד המתווך בין בתי העסק הפועלים בקנדה לבין קבוצת דיסקונט .  אם עד מועד זה לא ישכנע דיסקונט את td לחזור בו מהחלטתו ,  או לחילופין לא יצליח לשכנע בנק אחר לתת לו את השירותים ,  הוא לא יוכל לפעול בקנדה בתחום הסליקה האלקטרונית .  בבנק דיסקונט אישרו את הידיעה .  כאל פעילה בתחום הסליקה האלקטרונית הבינלאומית בכל העולם .  בקנדה ,  בנק td משמש כבנק מתווך של כאל והעסקים בקנדה בתחום הסליקה האלקטרונית .  הבנק המתווך הוא למעשה צינור בין חשבונות קנדיים שונים ,  שנקראים  " חשבון מאגד "  לבין כאל וקבוצת דיסקונט .  החשבון המאגד הוא חשבון שפותחים כמה בתי עסק או רשתות קנדיים שלהם הסכמי סליקה עם כאל .  אל החשבון המאגד מועברים כספים ,  עמלות וכדומה ,  בהתחשבנות בין אותם בתי עסק לבין כאל .  הבנק המתווך אחראי לאיסוף הכספים ופיזורם בעסקאות השונות בין כל החשבונות המאגדים .  td הוא הבנק המתווך היחיד של דיסקונט בקנדה ,  ובימים אלו דיסקונט מקיים מגעים עם ראשי הבנק הקנדי לשינוי החלטה זו .  במקביל ,  אם לא יצליחו בבנק דיסקונט לשכנע את td לשנות את החלטתו עד לאפריל ,  יפעלו למציאת בנק מתווך חילופי בעסקות הסליקה האלקטרונית .  כאל ,  חברת כרטיסי האשראי של בנק דיסקונט ,  עלתה לכותרות בחודשים האחרונים בעקבות שרשרת של פרשיות שהתגלו בה ,  שהובילו לסיום העסקתו של מנכ"ל החברה בעז צ'ציק .  כאל היא חברת כרטיסי האשראי היחידה הפועלת בתחום סליקת העסקות באינטרנט - בכלל זה עסקות בתחום הפורנו ,  ההימורים ,  הוויאגרה ותוספי המזון .  את שרשרת הפרשות בחברה התחיל קנס של 9 מיליון יורו שהטיל על כאל ארגון ויזה אירופה ,  בגין חריגות בסליקה בתחום תוספי המזון .  בהמשך קיבלה החברה דרישת קנס בגובה 10.5 מיליון שקל ממאסטרכארד העולמית ,  על חריגות בתחום סליקת ההימורים ,  בגין בתי עסק שפועלים במסווה .  בהמשך הודיעה החברה על יציאתה מסליקת עסקים בתחום הפורנו .  בעקבות כך החלה ביקורת חשבונאית של דיסקונט בחברה ,  שגילתה ליקויים בתחומים שונים ,  בין היתר בהליך החיתום  ( הערכת הסיכון )  של החברה ,  ליקויים בתחום ניהול הסיכונים ,  אי קיום של בקרות ותיעוד ,  אי ציות לכללי הארגונים הבינלאומיים ואי קיום ,  לכאורה ,  של חובות הנובעות מכללי איסור הלבנת הון .  הביקורת גררה הצגה מחדש של הדו"חות הכספיים לשנים 2007-2009 ,  בעקבות הביקורת החשבונאית שנדרשה בסעיפים רבים במאזן .  בכאל בוצעו חריגות מכללי החשבונאות ,  דבר שהוביל להכרה מוקדמת בהוצאות שונות - כמו הוצאות הפרסום למשרד הפרסום גלר נסיס .  בשנים לאחר מכן היה קל יותר לחברה להראות צמיחה ברווחים ,  כיוון שלא נדרשה לשאת בהוצאות אלו .  אולם השפעתם המצטברת של כל השינויים שבוצעו היתה מיליונים בודדים .
 
הבנק הקנדי TD מנתק קשריו בתחום הסליקה עם דיסקונט
הניתוק ייכנס לתוקף באפריל ;  כנראה על רקע הפרשיות בכאל ,  ובהן החריגות שהובילו את ויזה אירופה להטיל עליה קנס של 9 מיליון יורו

