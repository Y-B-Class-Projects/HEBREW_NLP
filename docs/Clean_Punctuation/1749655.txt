הרמב"ם נגד קצבת הבטחת ההכנסה לאברכים ? 
במסגרת המחאה נגד המלגות לאברכים ,  עמותת חדו"ש הפיצה סטיקר עם דברי הרמב"ם ב"משנה תורה ",  לפיהם המתפרנס מן התורה ,  מבזה אותה ומאבד את חלקו בעולם הבא
לקראת המצעד נגד קצבת הבטחת ההכנסה לאברכים ביום שני בירושלים גייסו היום  ( שבת )  בעמותת חדו"ש לחופש דת ושוויון את הרמב"ם למאבק בחוק המלגות .  העמותה הפיצה סטיקר ובו דבריו הרמב"ם ב"משנה תורה "  לפיהם המתפרנס מן התורה ,  מבזה אותה ומאבד את חלקו בעולם הבא .  
הסטיקר מצטט את דבריו של רמב"ם לפיהם : " כל המשים על לבו שיעסוק בתורה ולא יעשה מלאכה ,  ויתפרנס מן הצדקה - הרי זה חילל את השם וביזה את התורה וכיבה מאור הדת וגרם רעה לעצמו ,  ונטל חייו מן העולם הבא :  לפי שאסור ליהנות בדברי תורה בעולם הזה .  אמרו חכמים ..  .  אהוב את המלאכה ושנא את הרבנות .  וכל תורה שאין עימה מלאכה סופה בטלה ;  וסוף אדם זה ,  שיהא מלסטם את הבריות "   .   ( משנה תורה ,  הלכות תלמוד תורה ,  פרק ג ,  הלכה י )  .
 מנכ"ל חדו"ש הרב עו"ד אורי רגב אמר כי  " דרך היהדות היא דרך של שילוב תורה ועבודה ושילוב השכלה יהודית עם מדעים והשכלה כללית .  התעקשותה של היהדות החרדית למנוע מבניה השכלה רחבה ועבודה היא סילוף של היהדות ,  והיא מאיימת לדרדר את המשק הישראלי לעולם השלישי .  על המדינה להבטיח מלגות קיום לאברכים מצטיינים ",  מסכים רגב , " אך תקציב הבטחת ההכנסה ליותר מרבבת אברכים הרסני למשק ,  ויש לבטלו כליל ". 

הרמב"ם נגד קצבת הבטחת ההכנסה לאברכים ? 
במסגרת המחאה נגד המלגות לאברכים ,  עמותת חדו"ש הפיצה סטיקר עם דברי הרמב"ם ב"משנה תורה ",  לפיהם המתפרנס מן התורה ,  מבזה אותה ומאבד את חלקו בעולם הבא

