הדיקטטורה של הפקס לביטול עסקות 
חתול בשק
 >  >  הדרישה לשלוח פקס כדי לבטל עסקה היא שיטה בעייתית ,  שנפוצה בחברות רבות .  הבעיה מתחילה בכך שללקוח אין אפשרות לוודא שהפקס אכן הגיע ליעדו .  כך קרה לד' ,  שנאלץ לשלוח פקס למשרדי גוליבר כדי לבטל נסיעה שהזמין באוגוסט .  ד' הזמין שני כרטיסי טיסה דרך אתר האינטרנט של גוליבר ,  אך נאלץ לבטל אותם בשל אילוצי עבודה .  חמישה ימים בלבד לאחר הזמנת הכרטיסים התקשר לגוליבר כדי לבטל את ההזמנה ,  ונציג השירות של החברה ביקש ממנו לשלוח בקשת ביטול בפקס .  הנציג גם אמר שיתקשר אליו בחזרה כאשר הפקס יתקבל .  ד' ידע שלא יקבל את מלוא הסכום בחזרה ,  והנציג אמר לו כי ייאלץ לשלם דמי ביטול בסך 30% מהעסקה .  ד' שלח את בקשת הביטול בפקס ,  אך הנציג של גוליבר לא חזר אליו .  למחרת שוב התקשר ד' לחברה ,  ושוב התבקש לשלוח בקשת ביטול בפקס .  ד' שלח את בקשת הביטול ,  ופעם נוספת אף אחד לא חזר אליו .  כמה ימים לאחר מכן התקשר שוב לגוליבר כדי לוודא שהביטול נעשה כבקשתו .  הפעם התבקש ד' לשלוח פרטי ביטול בדואר אלקטרוני ,  ונאמר לו שיחזרו אליו .  אך אף נציג מגוליבר לא טרח להתקשר .  ד' התחיל להקשר מדי יום לחברה ,  ובכל פעם נאמר לו כי האדם שעוסק בביטולים לא נמצא ויחזור אליו .  עם זאת הובהר לו כי בקשת ביטול ההזמנה שלו ,  לפי מחשבי החברה ,  התקבלה בתאריך מאוחר יותר מזה שבו נשלחה בפועל ,  ולכן יהיה עליו לשלם את מלוא מחיר הכרטיסים - 3,616 שקל .  ד' ידע מראש שיהיה עליו לשלם קנס ביטול ,  אך לא היה בכוונתו לשלם יותר מ-30% שהיו אמורים להיגבות ממנו במועד שליחת בקשת הביטול .  הסכום המלא נגבה מחשבונו ,  וטלפונים חוזרים ונשנים לגוליבר נותרו ללא מענה וללא פתרון .  מגוליבר נמסר בתגובה : " מבדיקה שעשינו בנוגע לפנייתו של ד' עולה כי לפי תנאי ביטול העסקה שביקש לעשות ,  מגיע לו החזר על פי חוק הגנת הצרכן של 100 שקל לאדם או 5% מערך העסקה  ( הנמוך מביניהם )  .  לפיכך ,  זוכה הלקוח בגין העסקה שביצע ושילם 200 שקל בלבד על פי חוק .  עם זאת ,  אנו מתנצלים אם נגרמה ללקוח אי נעימות בתהליך ביטול העסקה .  אנו נלמד מהמקרה לפעמים הבאות .  שוחחנו עם הלקוח והוא הביע שביעות רצון מסיום הטיפול במקרה ". 

הדיקטטורה של הפקס לביטול עסקות 
חתול בשק

