טוכמאייר ורוזן ממזגים את פאנגאיה נדל"ן ופאנגאיה ישראל 
 >  >  החברות פאנגאיה ישראל ופאנגאיה נדל"ן הודיעו אתמול על כוונתן להתמזג לחברה אחת שתרכז את פעילות הנדל"ן בישראל .  נכון להיום בעלי השליטה בפאנגאיה ישראל הם ברק רוזן  ( 33.3% )  ,  אסף טוכמאייר  ( 33.56% )  ומשה פטרבורג  ( 15.45% )  .  שלושתם מחזיקים גם בחברה האחות פאנגאיה נדל"ן .  במסגרת התוכניות של השותפים תמוזג פאנגאיה ישראל לתוך פאנגאיה נדל"ן לפי יחס החלפה של 6.51 מניות של פאנגאיה נדל"ן תמורת כל מניה של פאנגאיה ישראל ,  והחברה הממוזגת תרכז את כל פעילות הנדל"ן בישראל .  פעילות בחו"ל תרוכז ככל הנראה בחברת קנדה ישראל הפרטית .  העסקה צפויה לקבל את אישור בעלי המניות באסיפות של שתי החברות שיתקיימו בחודש הבא .  העסקות בוצעו לפי שווי חברה של 89.7 מיליון שקל לפאנגאיה ישראל ,  בדומה למחירה בבורסה אתמול בסיום המסחר  ( לאחר שנפלה ב-8% )  ,  ושווי של 151.5 מיליון שקל לפאנגאיה נדל"ן ,  בהשוואה לשווי שוק של 125 מיליון שקל לאחר זינוק של 15% אתמול .  הערכות השווי בוצעו על ידי משרד רואי החשבון והייעוץ הכלכלי פאהן קנה .
 
טוכמאייר ורוזן ממזגים את פאנגאיה נדל"ן ופאנגאיה ישראל 
nan
