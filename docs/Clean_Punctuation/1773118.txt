על האש :  סקירת סינגלים של ליאור נרקיס ,  שרית חדד ,  קובי פרץ ועוד
חגי אוזן משפד את הסינגלים החדשים של קובי פרץ ,  זהבה בן ,  ליאור נרקיס ואביהו ושלומי שבת .  משיר לוי ושרית חדד הוא דווקא מרוצה .  מדור מיוחד של  " וישים "
 מבול של סינגלים מציף את האוזניים בשבועות האחרונים .  כל השמות הגדולים יוצאים עם שירים חדשים ובמקביל גם פרחי סלסולים ירוקים מנסים את מזלם .  אצל התותחים הכבדים ,  רוב הסינגלים לא ממש מבשרים על אלבום מיידי ומטרתם היא יותר להפגין נוכחות ,  לבדוק את חום המים ולנסות לשמור על האש בטמפרטורה הרצויה .  במקרה של הזמרים הטריים ,  הסיבה היא שונה :  אין טעם להוציא אלבום מלא כששיר אחד יכול לעשות מהפכה סלולרית ,  מה גם שהכדאיות הכלכלית לא משתלמת מכיוון שאין קליינטורה של ממש לאלבומים מלאים ,  בטח לא לכאלו שאינם של כוכבי על בעלי קהל נאמן .  
ובכל זאת ,  בגלל שקשה להתעלם מהכמות  ( גם אם לא תמיד מהאיכות )  ,  אנחנו מגישים לכם מדור מורחב של  " וישים ",  סקירת הסינגלים של מדור  " רעש וסלסולים ".  תיהנו .
 מילים ולחן :  אבישי ספיר
נמאס ,  פשוט נמאס משירי המסטיק המתוקים האלה .  זה כבר מגיע לרמת בנאליות ושטחיות בלתי נסבלת .  בשיר החדש של קובי פרץ , " אני מוכן לך ",  אין שום רמז לעומק הרגשי האמיתי שקיים במוזיקה המסתלסלת האסלית .  אם קובי באמת מחזיק מהמעמד שאליו הוא הגיע ,  כדאי לו להתחיל לדרוש שירים אמיתיים שננעצים בלב ונשארים שם .
 מילים ולחן :  עמיר בניון
במקום להתעסק בהתנגחויות החליט עמיר בניון להתמקד בעשייה והפעם לזמרים בז'אנר המסתלסל .  מהרגע שפרץ לחיינו עם האלבום האלמותי  " רק את ",  תמיד היתה פנטזיה בתעשייה על שיתוף פעולה מהסוג שנרקם בימים אלה בין בניון לבין זמרים דוגמת ישי לוי .  אז לפני שהוא מתפנה לעבוד עם האבא ,  כתב והלחין בניון שלושה שירים לבנו של ישי ,  שיר .  אחד השירים , " בוקר ",  יצא לאחרונה והתוצאה לא מאכזבת .  בניון כתב ללוי ג'וניור שיר מצוין ,  מלא ברגש ועמוק .  לוי מצידו מבצע את השיר מעולה אולי אפילו מעולה מדי .  יש דבר כזה .  זה בא לו קל מדי .  כל סלסול אצלו קליל .  זה טוב בשביל הנון שאלנטיות אבל פחות טוב בשביל הרגש .  אני מעדיף זמר שנקרע על השיר ,  זאת הדרך הטובה ביותר להגיע לנשמה .
 מילים :  יוסי גיספן ,  לחן :  עמר מוסטפא מוחמד ואלסעיד אבואלמגד
בזמן ששני יצהרי עסוקה במאבקים מול מנהליה ,  נפתח חלון הזדמנויות לזמרות אחרות .  אחת הבולטות שבהן היא אתי ביטון ,  זמרת שתמיר קליסקי מאתניקס חתום על ניהולה האמנותי .  הסינגל הראשון שלה , " פתגם סיני "  מציג זמרת שמנסה לעשות את זה קצת אחרת .  קליסקי מנסה להמציא משהו חדש והוא ראוי להערכה על כך ,  שהרי אין לו בעיה לייצר להיט מוכח תוך כדי שינה .  אבל הפעם הוא בחר להביא שיר שמאתגר את האוזן וגם אם הוא עדיין לא בשל והמילים לא בדיוק מתנגנות על הלחן ,  כדאי לשים לב למהלך .
 מילים :  רון שובל לחן :  רון שובל ודודו קומה
אין הרבה זמרים איכותיים מהסוג של רון שובל .  ההגשה החמה והחכמה שלו מעניקה לשיר מימד נוסף גם כשהוא פשוט וחסר עומק .  שובל מתאים הרבה יותר לבלדות ולרגש .  זה המגרש הביתי שלו ובו הוא ינצח עם שירים בוגרים ומחוספסים יותר .
 מילים :  יוסי גיספן ,  לחן :  ליאור נרקיס
סוד הצלחת  " ערב טוב "  טמון בשפיץ .  שינוי אחד קטן שעושה את ההבדל .  הגיה נכונה של מילה , " ערב טוב ללללך ",  בתוספת צליל אחד חדשני ושיוף נוסף לקצב ,  הפכו את השיר ללהיט .  האלמנטים האלו חסרים בשיר החדש של ליאור נרקיס , " זה מתחיל ".  אין בו שום דבר מחדש .  לא צריך מהפכה ,  מספיק נגיעה אחת ממזרית .  נרקיס מלחין טוב ,  גם הטקסט של יוסי גיספן יפה ,  העיבוד של תמיר צור מקצועי ,  אבל בשלושת המרכיבים האלה חסר זיק של חדשנות .
 מילים ולחן :  הנרי
בלי שאפשר היה להתכונן לכך ,  שרית חדד נקלעה לסיטואציה בעייתית בקריירה שלה .  הסינגלים שהוציאה לאחרונה היו מגומגמים וחוסר ביטחון מורגש היטב בסביבתה .  המצב הולך ומחמיר ככל שעובר הזמן וסינגלים נוספים מדשדשים .  השבוע יצא הסינגל החדש שלה , " מאחלת לך ",  שבו היא הלכה הכי בטוח שאפשר .  הנרי המצוין כתב והלחין לה שיר מסולסל היטב ,  עם קצב שלועס את הלב ושרית מבצעת אותו ברגש .  זה עדיין לא אומר שהיא חזרה לעניינים .  לראשונה בקריירה שלה ,  היא לא משדרת ניצחון בטוח .
 מילים ולחן :  אביהו שבת וניצן קייקוב
דואט מתבקש שהתעכב .  שלומי שבת והבן שלו ,  אביהו ,  מוציאים את  " אמונה "  עם ציפיות ענק שלא ברור על מה הן מבוססות .  הרי בסופו של דבר המוצר שהשבתים הוציאו הוא הכי צפוי בעולם .  אביהו עדיין לא זמר עם נשמה אמיתית אלא אחד שעושה כאילו ,  וגם השיר שלו כזה ,  כך שגם העזרה של אבא לא ממש עוזרת .
 מילים ולחן :  שי גבסו
מבחינה תיאורטית ,  חיבור בין זהבה בן לשי גבסו היה צריך להיות מעניין ,  אלא שבמבחן המציאות הוא די מאכזב . " שוכחת לזכור "  הוא שיר משעמם שבו גבסו מפספס הזדמנות להוכיח שהוא יוצר משמעותי ולא סתם פלספן .
 מילים :  יוסי גיספן לחן :  עדי לאון
פוזת האסליות של מרגול לא עומדת במבחן התוצאה .  יש במרגול משהו אירוני .  בזמן שהיא מדברת על אורגינליות ,  היא בעצמה לא משדרת מקוריות וחשיבה עצמאית .  בכל אחד מהסינגלים והאלבומים שהוציאה בשנים האחרונות היא שינתה כיוון לפי בקשת הקהל .  אין לה עמוד שדרה אמנותי .  בלוף .
 
על האש :  סקירת סינגלים של ליאור נרקיס ,  שרית חדד ,  קובי פרץ ועוד
חגי אוזן משפד את הסינגלים החדשים של קובי פרץ ,  זהבה בן ,  ליאור נרקיס ואביהו ושלומי שבת .  משיר לוי ושרית חדד הוא דווקא מרוצה .  מדור מיוחד של  " וישים "
 
