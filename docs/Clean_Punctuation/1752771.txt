עשרות הפגינו בתל אביב :  די לחוקי הגזע
אנשי רוח ופעילי שמאל הפגינו בשדרות רוטשילד בעיר במחאה על  " החוקים הגזעניים ",  כלשונם , " שאישרו באחרונה הכנסת והממשלה ".  אורי אבנרי : " על כל החוקים טבועה החותמת של עיר גרמנית אחת - נירנברג "
  ( צילום :  נועם אשל ,  עריכת וידאו :  יותם בן-דוד ) 
עשרות בני אדם ,  בהם גם אנשי רוח ,  מרצים ואמנים ,  הפגינו אחר הצהריים  ( ראשון )  בשדרות רוטשילד בתל אביב במחאה על מה שהם מגדירים כ"חוקים הגזעניים שאישרו באחרונה הממשלה והכנסת וסותרים את רוח מגילת העצמאות ".  בין הנוכחים היו גם השרה לשעבר שולמית אלוני ויו"ר תנועת  " גוש שלום "  אורי אבנרי .
  לדברי אבנרי , " כמעט כל שבוע מתקבלים עכשיו בכנסת חוקי גזע חדשים - חוק אחרי חוק ,  ועל כולם טבועה החותמת של עיר גרמנית אחת  נירנברג .  המכונית שלנו דוהרת במדרון ,  ואין בה בלמים .  אין בלמים מפני שאין אופוזיציה ,  לא בכנסת ולא במדינה .  מפלגת העבודה הולכת ומתפוררת .  חברי קדימה חתומים על כל החוקים הגזעניים האלה ".  
" על מי אנחנו מלינים ?  ",  שאל אבנרי . " אין עלינו להלין אלא על עצמנו .  איפה מחנה השלום כשכל זה קורה ?  איפה הצעקה הגדולה ?  איפה הפעולה של האלפים בכיכר רבין ?  איפה השמאל הישראלי ?  המילים חשובות ,  אבל במילים בלבד לא נעצור את הפשיזם ,  דרושים מעשים ". 
אבנרי גם התייחס בנאומו לקריאת האמנים להחרים את היכל התרבות באריאל ואמר כי  " השחקנים האמיצים המסכנים את פרנסתם ומכריזים שלא יבואו לאריאל הם הדוגמה .  כל אחד מאתנו חייב לפעול ,  כל אחד במקומו וכולנו ביחד .  אם לא נפעל ,  אם לא נקום עכשיו כשיש עוד זמן לפעול יבוא יום וישאלו אבא איפה היית ?  אימא איפה היית ?  בבית הזה קמה מדינת ישראל ,  עכשיו עלינו החובה להציל אותה ". 
יו"ר אגודת הסטודנטים של אוניברסיטת תל אביב ,  שחר בוצר ,  נאם אף הוא בהפגנה ואמר כי  " המדינה בשנים האחרונות נסוגה מההתחייבויות שלה כלפי אזרחיה .  היא אינה מספקת את הצרכים של מי שחי בה .  יוזמות החקיקה האחרונות זוממות לעגן ולחרוט בספרינו חוקים ,  נורמות וערכים שסותרים ומבזים את מגילת העצמאות ". 
שולמית אלוני אמרה בהפגנה ,  כי  " ראש הממשלה הודיע כי לא קיים עם ישראל ,  יש רק העם היהודי .  אני רוצה לגלות לכם שחיפשתי בכל ספרי התפילה ולא קיימת בהם המילה יהודי .  יש עם ישראל ,  אלוהי ישראל ,  ואנחנו רוצים להיות ישראלים ". 

עשרות הפגינו בתל אביב :  די לחוקי הגזע
אנשי רוח ופעילי שמאל הפגינו בשדרות רוטשילד בעיר במחאה על  " החוקים הגזעניים ",  כלשונם , " שאישרו באחרונה הכנסת והממשלה ".  אורי אבנרי : " על כל החוקים טבועה החותמת של עיר גרמנית אחת - נירנברג "
 
