מהיום :  עובדים זרים עם ילדים מועמדים לגירוש
תקופת הזמן בה יכלו העובדים הזרים להגיש בקשה לקבלת מעמד חוקי בישראל הסתיימה לפני החגים ,  אולם רק היום יחל הליך האכיפה בפועל .  שוהים בלתי חוקיים ללא אישורים מתאימים יהיו מועמדים לגירוש
רשות האוכלוסין וההגירה במשרד הפנים הודיעה כי תמה התקופה בה לא נאכפה ההחלטה לגרש את העובדים שלא עומדים בקריטריונים להישאר ולא הגישו בקשה לקבלת מעמד חוקי בארץ .  המשמעות :  החל מהיום  ( ראשון )  ,  שוהים בלתי חוקיים שלא הגישו את הטפסים יהיו מועדים לגירוש ויכנסו למעגל האכיפה ,  גם אם הם בעלי משפחות עם ילדים .  מתוך 701 העובדים שהגישו את הבקשה ,  85 לא עמדו בקריטריונים ונתבשרו כבר כי עליהם לעזוב את הארץ .
 מדובר למעשה ביישומה של החלטת הממשלה מ-1 באוגוסט ,  בה אומצו מסקנות הוועדה הבינמשרדית בעניין מעמד ילדי העובדים הזרים .  הוועדה המליצה אז לאפשר לילדים להישאר בישראל ,  אם הם שהו בה לפחות חמש שנים ,  דוברים את השפה העברית ,  לומדים במערכת החינוך הממלכתית ,  הגיעו לישראל לפני גיל 13 והוריהם שוהים בארץ כחוק .
 בהחלטת הממשלה שאושרה באוגוסט צויין עוד כי על המבקשים להישאר בישראל להגיש מסמכים המעידים כי הם עומדים בקריטריונים שנקבעו על ידי הוועדה תוך פרק זמן קצוב .  תקופה זו חלפה כאמור ,  והחל ממחר תחל רשות ההגירה באכיפה .  ברשות ציינו כי  " המטרה היא להבהיר שישראל היא מדינת חוק .  הרשות עמדה בחלק שלה ואנחנו מצפים כי שלא עומד בקריטריונים יעזוב את הארץ ". 
ממוקד הסיוע לעובדים זרים נמסר בתגובה להצהרה : " אנו מצרים על כך שרשות ההגירה ממשיכה לדבוק בתכניתה לגרש ילדים וזאת למרות התמיכה של הציבור בהשארת הילדים בארץ .  מדובר במספר קטן של ילדים ,  שלא ישנו את המאזן הדמוגרפי ,  אך גירושם ומראה החזקתם מאחורי סורג ובריח יגרום נזק אדיר לילדים וכן לתדמיתה של מדינת ישראל ". 
עדכון ראשון :  22:22

מהיום :  עובדים זרים עם ילדים מועמדים לגירוש
תקופת הזמן בה יכלו העובדים הזרים להגיש בקשה לקבלת מעמד חוקי בישראל הסתיימה לפני החגים ,  אולם רק היום יחל הליך האכיפה בפועל .  שוהים בלתי חוקיים ללא אישורים מתאימים יהיו מועמדים לגירוש

