שכרה השנתי של מנכ"לית קראפט שהובילה המהלך לרכישת קדבורי - 26.3 מיליון דולר
זינוק של 41% בשכרה של איירין רוזנפלד ,  המשמשת כמנכ"ל ויו"ר ענקית המזון האמריקאית ,  לעומת 2008
חבילת השכר של איירין רוזנפלד ,  המשמשת כמנכ"ל ויו"ר ענקית המזון האמריקאית קראפט ,  הסתכמה בשנה שעברה ב-26.3 מיליון דולר ,  זינוק של 41% לעומת שנת 2008 ,  לפי מסמכים שהגישה החברה לרשות ני"ע בארה"ב  ( sec )  .  המשכורת השנתית של רוזנפלד אמנם הסתכמה בפחות מ-1.5 מיליון דולר ,  אולם היא קיבלה מענקי מניות ובונוסים אחרים בסך יותר מ-18 מיליון דולר ,  אופציות למניות בשווי של כמעט שני מיליון דולר ,  וכן עלייה של יותר מארבעה מיליון דולר בשווי הפנסיה שלה .  רוזנפלד ,  ששכרה בשנת 2008 הסתכם ב-18.7 מיליון דולר ,  הובילה את המהלך לרכישת חברת קדבורי הבריטית בחודש שעבר .  חבילת השכר השנתית של נשיא חטיבת צפון אמריקה של קראפט ,  ריצ'ר סירר ,  הסתכמה ב-7.5 מיליון דולר ,  ושכרם של שלושה מנהלים בכירים נוספים בחברה היה יותר מחמישה מיליון דולר .
 
שכרה השנתי של מנכ"לית קראפט שהובילה המהלך לרכישת קדבורי - 26.3 מיליון דולר
זינוק של 41% בשכרה של איירין רוזנפלד ,  המשמשת כמנכ"ל ויו"ר ענקית המזון האמריקאית ,  לעומת 2008

