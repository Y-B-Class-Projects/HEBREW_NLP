פרגוסון : " אנחנו לא יכולים להרשות לעצמנו תוצאות כאלו "
 מנג'ר היונייטד זעם לאחר ההפסד לאברטון .  דייויד מויס : " ניצחון מדהים ".  גרנט : " זה לא הלך כפי שקיווינו ,  יכולנו לנצח את המשחק "
 המחזור ה-27 בליגה האנגלית נפתח היום  ( שבת )  בניצחון 1:3 של אברטון על מנצ'סטר יונייטד .  אפשר להתייחס אליו כאל ניצחון מפתיע ,  בהתחשב בזה שהטופיס קיבלו את השדים האדומים אחרי הניצחון הגדול שלהם על מילאן במשחק הראשון של שמינית גמר ליגת האלופות ,  2:3 בסן סירו .  מצד שני ,  אולי דווקא בגלל זה הניצחון של הכחולים לא כזה מפתיע ,  גם בהתחשב בעובדה שבמחזור הקודם הקבוצה של דייויד מויס גברה בגודיסון פארק על גדולה אחרת ,  צ'לסי ,  1:2 .
" זה היה ניצחון מדהים ",  אמר מויס בגאווה . " זו הייתה תצוגה קבוצתית נהדרת ,  עבודה משותפת מעולה ,  ואנחנו סופסוף חוזרים למה שהיינו בשנה-שנתיים האחרונות ".  המנג'ר הג'ינג'י מכוון כעת ,  אחרי פתיחת העונה הרעה של אברטון ,  כלפי מעלה : " אנחנו יכולים לחשוב כעת יותר על הצמרת מאשר על התחתית ,  כיוון שההופעות שלנו בחודש האחרון לערך היו טובות מאוד ". 
מנג'ר מנצ'סטר יונייטד אלכס פרגוסון לא אהב ,  בלשון המעטה ,  את ההפסד ,  שהוציא מהקבוצה שלו את הרוח מהמפרשים שמילאה אותם לאחר הניצחון על הרוסונרי . " נוצחנו בצורה מעוררת כבוד ",  אמר השועל הסקוטי הוותיק . " אברטון שיחקה טוב יותר מאיתנו במחצית השנייה .  אנחנו רצים לאליפות ואי אפשר שמנצ'סטר יונייטד תיראה עייפה כפי שהיא נראתה .  זו תוצאה רעה בזמן הזה של העונה .  אנחנו לא יכולים להרשות לעצמנו תוצאות כאלו .  אנחנו מקווים ,  כמובן ,  שקבוצות אחרות ישמטו נקודות ,  ואיך שהליגה מתנהלת העונה זה בהחלט יכול לקרות ". 
בפורטסמות עושה רושם שהשבועות חולפים ,  היריבות משתנות ,  אבל התוצאה הסופית נראית תמיד אותו דבר .  קבוצתו של אברהם גרנט ,  שקיבלה תשובה שלילית מהנהלת הפרמיירליג בנוגע לבקשתה למכור שחקנים מעבר למועד ההעברות ,  נחלה הערב הפסד נוסף ,  בבית ,  הפעם 2:1 מול עשרה שחקני סטוק סיטי .  בכך נותרים שחקניו של גרנט 8 נקודות מהקו האדום ,  וכשאפשרות הפירוק עדיין נותרת מעל לראשם ,  עושה רושם כי המצב במועדון מעולם לא היה רע יותר . 
" לחצנו קדימה כשהורחק להם שחקן כדי לנצח את המשחק ,  בגלל שנקודה אחת עבורנו לא ממש תעזור לנו ,  והם הבקיעו מהתקפה מתפרצת ".  גרנט המאוכזב המשיך ואמר : " אני חושב ששיחקנו טוב במחצית הראשונה ויכולנו להוליך בשני שערים במחצית .  גם את המחצית השניה התחלנו טוב ,  אבל כולם יודעים שסטוק מסוכנת ממצבים נייחים ,  והם הוכיחו זאת עם שער השיוויון ".  
המאמן הישראלי ניסה להסביר אילו עוד דברים תרמו להפסד הקבוצה ,  ואמר : " איבדנו גובה עם עזיבתו של יונאס קאבול ,  וחלק מהשחקנים שלנו לא כל כך טובים במצבים נייחים .  התקפנו קצת בסיום ,  אבל לצערנו זה לא הלך כפי שקיווינו .  אף אחד לא שמח על מה שקרה היום .  אנחנו יודעים שהיינו יכולים לנצח את המשחק- הובלנו 0:1- ובהחלט נחשוב על כך בשבוע הבא ". 
קרלו אנצ'לוטי חגג את הניצחון החלק של צ'לסי . " אני באמת מאוד שמח ,  כי אחרי ההפסד של היונייטד ,  ידענו שנוכל להגדיל את הפער ,  וכך עשינו ",  אמר המאמן האיטלקי , " ניצחנו משחק חשוב מאוד ,  אבל אנחנו חייבים להישאר רגועים ושלווים ,  בגלל שנשארו עוד הרבה מאוד משחקים .  הצגנו היום רוח טובה ,  הגענו מוכנים לקרב ולהיאבק על הניצחון ,  ובהחלט היינו ראויים לו ". 
אנצ'לוטי התגאה בחלוצו דידייה דרוגבה ,  שכבש היום צמד והשלים את שערו ה-24 ב-25 משחקים . " הוא מאוד חשוב לנו ,  כמובן ",  אמר אנצ'לוטי , " אבל הוא רק משפר את המנהיגות שלו .  הוא עוזר לקבוצה ,  ואנו רק מקווים שיוכל לשמור על הרמה הזאת ". 

פרגוסון : " אנחנו לא יכולים להרשות לעצמנו תוצאות כאלו "
 מנג'ר היונייטד זעם לאחר ההפסד לאברטון .  דייויד מויס : " ניצחון מדהים ".  גרנט : " זה לא הלך כפי שקיווינו ,  יכולנו לנצח את המשחק "
 
