מכבי ת"א חוששת ממצבו הרפואי של יאסיקביצ'יוס
הצהובים מודאגים מהפציעה ברגלו של הרכז הוותיק .  כמו כן ,  קיימים פערים כספיים בין הצדדים שעשויים למנוע את הגעתו
אף שהגבירה בימים האחרונים את מאמציה לצרף את שרונאס יאסיקביצ'יוס ,  היום  ( שישי )  נראה כי הרכז הליטאי הוותיק מתרחק מקדנציה שניה בישראל .  בין השחקן ומכבי תל אביב קיימים לעת עתה פערים כספיים ,  זאת למרות שהרכז הוריד את דרישותיו הכספיות הקיץ בתקווה להישאר בפנאתינייקוס .  מלבד הפערים ,  מכבי תל אביב חוששת ממצבו הרפואי של יאסיקביצ'יוס ,  שסבל מפציעה ברגלו בעונה שעברה .
 כזכור ,  אמש נודע כי ההנהלה הצהובה היא זו שרוצה להחזיר את הרכז הליטאי לישראל ,  בעוד המאמן דייויד בלאט דווקא מעדיף את השוטינג גארד הניו זילנדי ,  קירק פני ,  שגם כן שיחק בעבר בקבוצה ,  ונבחן בימים אלה בסן אנטוניו מה-NBA .
 יאסיקביצ'יוס  ( 34 ,  1.93 )  הגיע לישראל בקיץ 2003 ושיחק במכבי תל אביב במשך שנתיים ,  בהן זכתה הקבוצה בשני גביעי אירופה .  הוא נחשב לאחד הזרים הנערצים והאהובים ששיחקו אי פעם בישראל .  אחרי שעזב את מכבי ,  שיחק שאראס שנתיים במדי אינדיאנה וגולדן סטייט ב-NBA לפני ששב לאירופה והצטרף לפנאתינייקוס היוונית ,  ממנה שוחרר בקיץ .
 
מכבי ת"א חוששת ממצבו הרפואי של יאסיקביצ'יוס
הצהובים מודאגים מהפציעה ברגלו של הרכז הוותיק .  כמו כן ,  קיימים פערים כספיים בין הצדדים שעשויים למנוע את הגעתו

