רשות השידור :  דרושה לנו גיליוטינה מושחזת
מינויו של איל גבאי ,  מנכ"ל משרד ראש הממשלה ,  לממונה על ביצוע חוק רשות השידור במקומו של השר יולי אדלשטיין ,  שהתפטר מאחריותו לתיק זה ,  עשוי להציל את רשות השידור ,  מקום עבודתי ,  משקיעה אל הקרקעית .  
אם יחליט ראש הממשלה ,  בנימין נתניהו ,  לממש את הבטחתו כי רשות השידור תוסיף להתקיים משום שהיא ראויה לכך ,  ויעניק לגבאי גיבוי של ממש ,  אפשר שייפתח פרק חדש בתפקודו של מוסד ותיק זה .  אבל זאת בתנאי אחד :  אל לו ,  לגבאי ,  להוסיף טלאי ,  או צינורית הנשמה ,  לריאות המצטמקות של המוסד המחשב לקרוס .  רשות השידור ,  מניסיונו ארוך השנים של הח"מ ,  זקוקה ל"מהפכה צרפתית ",  כלומר מהפכה אכזרית ,  עם גיליוטינה .  גיליוטינה עורפת ראשים ,  גיליוטינה המכחידה נוהגי ארגון וסדרי עבודה משובשים לחלוטין .  
עתה מדברים על  " רפורמה ".  הלוואי שרפורמה זו תהיה מהפכנית ,  שתאפשר לאלה שיוסיפו לעבוד ברשות השידור ,  אבל במיוחד לאלה שיחליפו את הפורשים ,  למצות את מלוא יכולותיהם וכישרונותיהם .  הרי נדרש שינוי קיצוני ביחסי מנהל ? עובד ,  נדרש שילוב של טכנולוגיה חדישה ,  ולא פחות :  הגדרת ייעודה של רשות השידור והגדרת התכנים שעליה לשדר לקהל הצופים והמאזינים .  זה המעט ,  אבל החיוני ,  שעל גבאי לחתור למימושו ,  אלא אם כן יסתפק בעוד טלאי ,  ואז יתברר כי נתניהו רק  " העניש "  את מנכ"ל משרדו בהטילו על כתפיו את האחריות לרשות השידור .  
אפשר שגבאי ייענה לקולות שמשמיעים כמה ח"כים הטוענים כי במינויו יהפוך השידור הציבורי לשידור פוליטי ,  ויוותר על התפקיד .  אבל מה אז ?  מי יבצע משימה זו ?  מי יהיה ה"משוגע "  הבא במקומו של גבאי ?  מי ייטול על עצמו משימת  " אטלס "  זו ?  
אכן ,  סכנת התלות בפוליטיקאים קיימת .  אבל השוואה בין שלוש מהדורות החדשות המרכזיות מעידה כי לא ניכרים הבדלים  " פוליטיים "  משמעותיים המרמזים על תלות  " בולשביקית "  בין קברניטי החדשות לבין השלטון .  
מה שמצער טמון בעובדה כי סכנת התלות שרירה וקיימת ,  אבל בכיוון אחר .  לאן פנו ,  למשל ,  ראשי ערוץ 10 ,  המסחרי ,  הבלתי תלוי  ( כביכול )  ,  בעת מצוקתו הכספית ?  
הם שטחו את תחינתם בפני הח"כים ,  בפני משרד התקשורת ,  כלומר הם כיוונו את פניהם לעבר השלטון .  הח"כים גילו יחס אוהד למצוקת אותו ערוץ ,  ואז לא נשמעה מצידם הטענה בדבר סכנת התלות ,  טיעון רציני כשלעצמו .  זאת ועוד :  סכנת התלות מרחפת לא רק מעל ערוצי הטלוויזיה ,  אם ייקלעו ,  כרשות השידור ,  למצוקה כלכלית איומה .  סכנת התלות מרחפת גם מעל חלק מן העיתונות הנדפסת :  האם ,  במקרה זה ,  ימליצו הח"כים המודאגים בפני הממשלה שלא לנהוג כמו צרפת אשר החליטה להכיר בחיוניות העיתונות המודפסת למשטר הדמוקרטי ,  על כל המשתמע מכך מבחינה כלכלית ?  
המשימה שהוטלה על גבאי היא כבדה ,  מהרבה מאוד סיבות .  אבל תחילה צריכה רשות השידור להוסיף ולנשום ,  ובאופן עצמוני .  ואת המצע הערכי ,  המקצועי ,  של סכנת התלות ,  ניתן יהיה ללבן לאחר שהמוסד הזה יעמוד על רגליו ויוסר סימן השאלה המרחף מעל המשך קיומו .
 
רשות השידור :  דרושה לנו גיליוטינה מושחזת
nan
