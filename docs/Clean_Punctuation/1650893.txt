בזכות הגשמים :  יוקפא היטל הבצורת
הגשמים חוסכים לנו כסף :  ועדת הכספים החליטה שלא לגבות מהציבור את ההיטל עד לסוף חודש דצמבר .  רשות המים : " כמות המים בחודשים האחרונים גבוהה ב-20% לעומת השנה שעברה "
 עליית מפלס הכינרת מעל לקו האדום לראשונה מאז 2008 צפוייה לתת את אותותיה גם בכיס של כולנו :  ועדת הכספים של הכנסת אישרה היום בקריאה ראשונה את ההצעה להקפיא את היטל הבצורה עד לסוף שנת 2010 - זאת בניגוד להחלטה הקודמת להתחיל ולגבות את ההיטל כבר החל מאמצע חודש אפריל .  משמעות הצעד היא חיסכון משמעותי בעלויות המים לציבור במהלך חודשי הקיץ בהם עולה משמעותית הצריכה .
 עם זאת ,  בוועדה הבהירו היום כי במידה ורשות המים תגיע למסקנה כי יש צורך בגבייה מחודשת של ההיטל בשל מצוקת מים - יהיה באפשרותה להמליץ על חידוש גביית ההיטל באישור הוועדה ולאחר פנייה בנושא לשר האוצר .
 מנהל רשות המים ,  פרופ' אורי שני ,  הסכים להצעת החוק והביע תמיכתו אך ביקש להבהיר לחברי הוועדה ולציבור כי למרות הנתונים המעודדים ,  מצב משק המים עודנו קשה במיוחד : " אמרנו שאם תהיה שנה ברוכה נמליץ לוותר על היטל הבצורת ,  אנחנו בתחום האפור ,  הייתה שנה טובה עד כה ,  ירד גשם עשרים אחוזים יותר מאשר בשנה שעברה ,  ושלושים אחוזים יותר מאשר ירד לפני שנתיים ,  עם זאת ,  למרות הנתונים ,  המצב עדיין גרוע ",  דברי שני .
 יו"ר ועדת הכספים ,  ח"כ משה גפני ,  התחייב בפני הנוכחים כי יפעל להשלים את הליכי החקיקה הדרושים לאישור סופי של המהלך עד תום המושב הנוכחי של הכנסת .
 לפי נתוני רשות המים בחודשים יולי-דצמבר 2009 נרשמה ההתפלגות הבאה בגביית היטל הבצורת לבתי אב:ל-73% מבתי האב אין חיוב בהיטל .  14% שילמו היטל עד 100 שקל .  6% שילמו 100-200 שקל .  4.5% שילמו היטל 201-400 שקל .  1.5% שילמו 401-600 שקל .  0.7% שילמו כ-600-1000 שקל ורק 0.3% שילמו היטל העולה על 1,000 שקל .
 
בזכות הגשמים :  יוקפא היטל הבצורת
הגשמים חוסכים לנו כסף :  ועדת הכספים החליטה שלא לגבות מהציבור את ההיטל עד לסוף חודש דצמבר .  רשות המים : " כמות המים בחודשים האחרונים גבוהה ב-20% לעומת השנה שעברה "
 
