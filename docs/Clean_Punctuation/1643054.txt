רייקארד נוטה לסרב ,  קומאן ביקש זמן לחשוב
נמשך המרדף אחר מאמן זר לנבחרת :  רייקארד לא מתלהב לגור בישראל ,  קומאן לא פסל את ההצעה ,  דונאדוני עשוי להגיע לארץ
המאמן ההולנדי פרנק רייקארד הודיע היום  ( ראשון )  ליו"ר הוועדה לאיתור מאמן לנבחרת ,  מוט'לה שפיגלר ,  שהוא נוטה לרדת מההצעה לאמן את נבחרת ישראל .  זאת בעקבות שתי סיבות עיקריות :  רייקארד סיפר לשפיגלר כי לא נראה שיצליח להשתחרר מהחוזה שלו בגלאטסראיי ,  ובנוסף המאמן הבהיר שהוא מעדיף לא לגור בישראל ,  שזה אחד התנאים ההכרחיים שהציב אבי לוזון לפני המשאים ומתנים של שפיגלר עם המאמנים .  
אחר הצהריים התקיימה פגישה עם מועמד הולנדי אחר - רונאלד קומאן ,  שפוטר במהלך העונה מאלקמאר והוא כרגע מחוסר עבודה .  שפיגלר החמיא לקומאן ואמר לו שהוא מועמד לגיטימי ,  למרות שהוא הצהיר בפני מקורביו שדונאדוני מועמד מוביל .  קומאן מצדו ,  ביקש לשקול את ההצעה ולא פסל אותה על הסף .
 בסביבתו של לוזון אמרו כי תיתכן פגישה במהלך השבוע עם רייקארד ,  אך בשלב זה ,  ולאור ההמלצות של שפיגלר ,  נראה כי מי שיומלץ למזכירות ההתאחדות שאמורה להיבחר ביום שלישי הוא רוברטו דונאדוני .  
גורם בהתאחדות הבהיר : " אנחנו עדיין לא פוסלים אף אחד מהמועמדים ,  הבעיה היא שחלק מהמועמדים לא מוכנים לעבור לגור בישראל ,  או דורשים יותר מדי כסף ".  במידה שדונאדוני וקומאן יישארו המועמדים האחרונים ,  השניים יגיעו לישראל לשיחות עם לוזון .  
ההתאחדות לכדורגל הודיעה היום לבנק דיסקונט כי מאחר שהמו"מ בין הצדדים לא עלה יפה היא מממשת את זכותה לפנות לגורמים נוספים במגזר העסקי אשר הביעו התעניינות בנושא .  
כזכור ,  לפני כשלושה חודשים פורסם מכרז הכרטיסים למשחקי נבחרת ישראל ,  אשר בנק דיסקונט הוכרז בו כזוכה יחיד .  עם זכייתו נכנסו הצדדים למו"מ לתיאום התנאים המסחריים אולם מו"מ זה לא צלח ,  ובהסכמת שני הצדדים הוחלט כי ההתאחדות תפנה לגורמים נוספים אשר הביעו התעניינות בנושא .
 עדכון ראשון :  14.2 14:07

רייקארד נוטה לסרב ,  קומאן ביקש זמן לחשוב
נמשך המרדף אחר מאמן זר לנבחרת :  רייקארד לא מתלהב לגור בישראל ,  קומאן לא פסל את ההצעה ,  דונאדוני עשוי להגיע לארץ

