מיצובישי ראליארט היא לא איוו מוחלשת ,  אלא לאנסר משופרת
אני מסובב את ההגה ,  כבר במידה הנכונה ומניח כף רגל קלה על הדוושה הימנית ■ בואכה בית שמש מתעוררת תחושה מדאיגה - מחוג הדלק מצביע על חצי מיכל ונסעתי רק כ-50 ק"מ ■ אחרי עוד 50 ק"מ זה כבר היה ברור לגמרי :  המכונית הזו היא שתיינית כבדה ■ המחיר של 
מינוס 3 .  מיצובישי לאנסר ראליארט בצבע כתום אדיר רוטטת בדרך למעלה .  מינוס 2 .  אני מסובב את ההגה ,  כבד במידה הנכונה ,  ומניח כף רגל קלה על הדוושה הימנית .  מקבל מהמכונית ויברציות חיוביות .  התחושה מזכירה לי מיצובישי לאנסר איוו ,  ומיצובישי לאנסר איוו היא אחת מחמש המכוניות האהובות עלי ביותר בישראל .  מינוס 1 .  צמיגים בקוטר 18 אינץ' .  מנוע טורבו 2.0 ליטרים ,  240 כ"ס והנעה לכל הגלגלים .  אני יוצא מהחניון החוצה ומרגיש שזה עומד להיות יום טוב .  הכה את המומחה המחיר של מיצובישי לאנסר איוו 10 עם תיבת הילוכים אוטומטית כפולת מצמדים הוא 430 אלף שקל .  מחירה של מיצובישי לאנסר ראליארט הוא 256 אלף שקל .  המומחה הטכני של יבואן מיצובישי מסביר לי שראליארט ,  למרות הטורבו וההנעה לכל הגלגלים ,  היא לא איוו לעניים . " זאת לא איוו מוחלשת ,  זאת לאנסר מחוזקת ",  הוא אומר .  למה הוא אומר זה ?  כי אם ראליארט היא איוו מוחלשת ,  אז למה בכלל לשפוך 430 אלף על איוו ?  קנה ראליארט ,  תשדרג לך את הצ'יפ ותקבל איוו במחיר מציאה .  מכונית ספורט ?  אני עכשיו בכביש מספר 1 ,  ממהר להוציא את הילדה מהגן ,  מזגזג בין מאזדה3יות וקורולות ,  אבל מקפיד לאותת בנימוס .  האמת ,  לא קשה למהר עם ראליארט .  סיכום ביניים :  אם אתה ממהר להוציא את הילדה מהגן ,  לאנסר ראליארט היא בחירה מצוינת .  משפחתית מהירה ?  אני אוסף את הילדה מהגן .  היא מנתרת לכסא שלה במושב האחורי ואני מתחיל לחשוד בראליארט הכתומה הזאת .  אולי היא בכלל לא מכונית ספורט ,  אולי היא מכונית משפחתית מהירה .  אני חייב לבדוק את זה מקרוב ,  מוריד את הילדה בבית וממריא לכיוון ההרים .  לאנסר ראליארט מצוידת בתיבת הילוכים רובוטית עם שני מצמדים ,  מה שנקרא בפולקסווגנית dsg .  לתיבה הזאת בראליארט יש שני מצבי פעולה :  נורמל וספורט .  אני לוחץ על הכפתור .  חושפת שיניים התיבה עוברת למצב ספורט .  עכשיו היא מושכת יותר סל"ד לפני העלאת הילוך ומורידה הילוך מוקדם יותר בבלימה והאטה .  השינוי מוחשי מאוד .  מפעם לפעם נשמעות ומורגשות דפיקות מכניות מכיוון התיבה .  גם ב-dsg הייתי עד לדפיקות ,  אבל כאן יש יותר .  בואכה בית שמש מתעוררת תחושה מדאיגה .  מחוג הדלק מצביע על חצי מכל ונסעתי רק כ-50 ק"מ .  אחרי עוד 50 ק"מ זה כבר ברור לגמרי :  המכונית הזאת שתיינית כבדה .  איזה שטח רוצה אדוני ?  כביש ההרים החביב עליי .  אני לוחץ על כפתור עם גרפיקה שמזכירה נעילת דיפרנציאל ברכב שטח .  על הלוח מופיעה הודעה דיגיטלית :  gravel .  לאנסר ראליארט מציעה בחירה :  אספלט ,  עפר או שלג .  ההבדל הוא בהתנהגות של הדיפרנציאל המרכזי .  במצב אספלט המכונית מעבירה יותר כוח לגלגלים הקדמיים וכך מייצרת יותר תת-היגוי בטוח וידידותי לנהג האספלט המצוי .  במצב עפר היא מעבירה יותר כוח לגלגלים האחוריים ,  וכך מקלה על ביצוע החלקות זנב בסגנון ראלי .  ובמצב שלג ?  הכוח מחולק באופן שווה יותר בין הגלגלים הקדמיים לאחוריים .  ואל עפר תשוב למרות האספלט ולנוכח הפניות החדות ,  אני מעביר למצב  " עפר ",  מנתק את מה שאפשר לנתק ומתחיל ללחוץ .  לאנסר ראליארט היא מכונית חזקה .  עם זאת ,  כשמפעילים עליה לחץ פיסי לא מתון ,  מגלים שהיא חזקה ,  אבל לא חזקה רצח .  ולהוכחה - התאוצה ל-100 קמ"ש נמשכת 7 שניות ארוכות .  מה שיותר מפריע לי ,  ממש מפריע לי ,  ממש ממש מפריע לי ,  אלה הם המתלים .  הנדנוד חוזר בכביש ההררי וביתר שאת .  עכשיו ,  בגלל הסיבובים ,  סובלת המכונית גם מזווית גלגול .  מבאס .  ומתסכל .  מכונית ספורט ?  תנו לי מתלים עם שיכוך חד משמעי .  לא איוו מוחלשת הדלק אוזל במהירות .  אני עוצר בצד ,  מתכופף ומביט .  אולי יש לה חור .  שטות מוחלטת .  זו מכונית כבדה עם טורבו ,  ומכוניות כבדות עם טורבו שותות .  ולא מדובר בקוניאק זול ,  אלא באוקטן 98 במחיר של 8 שקלים לליטר .  אני מחליט להחזיר את המכונית לבעליה החוקיים .  האיש הטכני של מיצובישי צדק .  ראליארט היא לא איוו מוחלשת .  ראליארט היא לאנסר מחוזקת .  ולאנסר מחוזקת לא מצדיקה 256 אלף שקל .
 
מיצובישי ראליארט היא לא איוו מוחלשת ,  אלא לאנסר משופרת
אני מסובב את ההגה ,  כבר במידה הנכונה ומניח כף רגל קלה על הדוושה הימנית ■ בואכה בית שמש מתעוררת תחושה מדאיגה - מחוג הדלק מצביע על חצי מיכל ונסעתי רק כ-50 ק"מ ■ אחרי עוד 50 ק"מ זה כבר היה ברור לגמרי :  המכונית הזו היא שתיינית כבדה ■ המחיר של 

