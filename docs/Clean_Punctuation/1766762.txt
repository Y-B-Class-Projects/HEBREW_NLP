העסקים הקטנים באזור הכרמל זוכים לתמיכה
הסוכנות לעסקים קטנים ובינוניים מפרסמת חבילת סיוע ייעודית ליזמים ובעלי עסקים מאזור הכרמל בתקציב מיוחד של למעלה מ-3 מיליון שקל .  בתוכנית :  העמדת הלוואות של עד 100 אלף שקל
שר התמ"ת ,  בנימין בן אליעזר ערך בשבוע שעבר ישיבה מיוחדת עם הנהלת המשרד לבדיקת האפשרויות לסיוע של המשרד בהשבת החיים ביישובי הכרמל למסלולם ,  זאת בעקבות שריפת הענק .  בין היתר ,  הנחה השר את הסוכנות לעסקים קטנים ובינוניים להוציא במהירות האפשרית חבילת כלי סיוע לעסקים שנפגעו .  בנוסף השר קיבל עדכון על פעילות האגפים השונים במשרד בעת הדליקה ולאחריה .  
בן אליעזר אמר כי  " מחובתנו ,  כמשרד האמון על שורה של כלים לעידוד צמיחה כולל בעת משבר ,  לסייע לעסקים שנפגעו כתוצאה מהשריפה ,  ולנסות ולסייע להם להשיב בהקדם את החיים למסלולם התקין .  עוד בטרם כבו הלהבות בכרמל הנחתי את מנהל הסוכנות במשרדי להגיש לי במהירות חבילת סיוע .  החבילה הזו הינה חבילה בסיסית שהוכנה עוד בטרם ידוע לנו מהו היקף הנזק שנגרם .  לכשיגיעו נתוני המיפוי שנערך בימים אלו נוסיף כלים ואמצעים בהתאם לצורך ". 
כתוצאה מההנחיה ,  חתמו מנכ"ל משרד התמ"ת שרון קדמי ומנהל הסוכנות לעסקים קטנים ובינוניים רן קויתי על 'הוראת שעה' ובה פירוט חבילת סיוע ייעודית ליזמים ובעלי עסקים מאזור הכרמל בתקציב מיוחד של למעלה מ-3 מיליון ש"ח .  
במקביל לסיוע המיידי שיינתן לעסקים באזור ,  הסוכנות החלה בביצוע מיפוי שבו יאמדו את היקף הנזקים שנגרמו לעסקים מהאזור ואת צרכיהם .
 ההטבות שיינתנו במסגרת תכנית הסיוע כוללות חונכות עסקית שתתבטא במתן של עד 50 שעות ייעוץ בסבסוד של 90% מהעלות ,  העמדת קרן הלוואות לעסקים קטנים של עד 100 אלף שקל ,  הכנת תכנית עסקיות שיסייעו ויעניקו סבסוד נוסף וקיום סדנאות להתמודדות במצבי משבר ואי וודאות .
 חבילת הסיוע הייחודית תהיה בתוקף עד לתאריך ה-30.6.12 והיא תועמד לרשות כל היזמים ובעלי העסקים המתגוררים ו/או מפעילים עסקים בתחומי הרשויות המקומיות הבאות  חיפה ,  עתלית ,  דלית אל כרמל ,  טירת הכרמל ,  מועצה אזורית חוף הכרמל  .
 מנכ"ל משרד התמ"ת שרון קדמי אמר כי  " עוד בטרם החלה השריפה הנחיתי את מנהלי היחידות המקצועיות במשרדי להכין תכנית היערכות למצבי משבר בכלכלה .  האסון בכרמל תפס אותנו בעיצומו של התהליך ואפשר לנו להכין במהירות תכנית סיוע ראשונית אשר יתווספו אליה כלים נוספים בהמשך על פי הצורך ". 

העסקים הקטנים באזור הכרמל זוכים לתמיכה
הסוכנות לעסקים קטנים ובינוניים מפרסמת חבילת סיוע ייעודית ליזמים ובעלי עסקים מאזור הכרמל בתקציב מיוחד של למעלה מ-3 מיליון שקל .  בתוכנית :  העמדת הלוואות של עד 100 אלף שקל

