ככה משחקים פוטבול נכון  
" לשחק כמו המקצוענים ":  אור שר התרשם מדארל ריוויס ,  קרלוס דנסבי וצ'רלס וודסון ,  שהראו איך נראית עבודת הגנה נכונה
החטיפה של דארל ריוויס מהג'טס ,  8:40 דקות לסיום הרבע השני במשחק הניצחון בסינסינטי ,  היא שיעור מעולה למגני הפינה באשר הם .  אחד הדברים הכי בעייתיים בעמדה הוא להצליח להעיף מבט אחורה אל הקוורטרבק והכדור מבלי לאבד את השחקן שלך .  ריוויס יצר מצב בעקבות המהירות שלו  ( במדידות הדראפט ,  לפני שלוש שנים ,  ריבס רשם מהירות של 4.38 שניות בריצת הארבעים יארד )  ,  ובעקבות ניחוש נכון של מסלול הריצה של אוצ'סינקו  ( נכון להשנה 4.5 שניות )  ,  הוא משיג את התוקף במסלול הריצה שלו .  במצב כזה הוא יכול להסתובב בביטחון יחסי  ( דואג להוריד את היד שבצד ה'מת' שלו ,  כדי שאם אוצ'סינקו יגביר מהירות הוא ירגיש אותו וידע לאן הוא רץ )  לכיוון הכדור .  אמנם המסירה הייתה קצת חלשה ,  אבל זה לא לוקח מריוויס את התזמון המושלם ,  את היציאה לכדור ואת התפיסה .
 קרלוס דנסבי מאריזונה  ( 4:45 מתחילת המשחק )  וצ'ארלס וודסון מגרין ביי פאקרס  ( 3:45 בתוך השני )  הראו לנו כיצד מתקלים בתוספת 'עקירת' הכדור מהיריב .  נסקור את המהלכים כרונולוגית .  דנסבי הליינבקר יצא לשמור על דונלד דרייבר ,  שקיבל מסירה באזור קו ההתנגשות במהלך של סקרין  ( או  " מיסוך ",  אם תרצו )  .  הוא תיקל אותו תיקול מוצלח שסיים את הריצה של דרייבר ,  ואז ,  כאשר המהלך היה בשליטתו ,  הושיט יד לכדור ובתנועה מהירה עקר אותו .  מה שמרשים במיוחד במהלך הזה הוא שדרנסבי קודם כל ביצע תיקול בטוח ורק אחר כך הפעיל מחשבה והלך על הכדור .  פעמים רבות מדי רואים שחקנים שהולכים על עקירת הכדור אך מפספסים את התאקל  ( ואת עקירת הכדור )  ,  ושחקן ההתקפה ממשיך בתנועתו .  
וודסון ,  לעומת זאת ,  הלך קודם על הכדור ,  לאחר שלארי פיצג'רלד הטעה אותו והוציא אותו משיווי משקל .  בחבטה מדויקת ומוצלחת הוא עקר את הכדור מפיצג'רלד ורק אחר-כך תיקל אותו .  החבטה על הכדור ,  במקרה זה ,  נבעה מחוסר שיווי המשקל שנוצר מההטעיה של פיצג'רלד והייתה מעין  " מוצא אחרון "  של וודסון ,  שבמקרה הזה הצליח .  וודסון ,  דנסבי וריוויס הראו יסודות הגנתיים טובים במיוחד ,  והעובדה שמהלכי ההגנה המוצלחים שלהם בוצעו על רסיברים טובים במיוחד  ( פיצג'רלד ,  דרייבר ואוצ'סינקו בהתאמה )  ,  מעצימה את המצוינות של המהלכים ושל השחקנים .
 
ככה משחקים פוטבול נכון  
" לשחק כמו המקצוענים ":  אור שר התרשם מדארל ריוויס ,  קרלוס דנסבי וצ'רלס וודסון ,  שהראו איך נראית עבודת הגנה נכונה

