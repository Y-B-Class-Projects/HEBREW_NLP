מחסור בכבאים :  מי ישתלט על שריפת הענק הבאה ? 
השריפה ברמת הגולן אמנם כבר כובתה ,  אבל מחסור בתקציב ,  ציוד וכוח אדם מעלים סימני שאלה באשר ליכולת של שירותי הכיבוי בצפון להתמודד עם השריפה הגדולה הבאה . " אין לנו תקציב .  זה פגיעה בטבע ",  אומרים הכבאים
השריפה הגדולה שדלקה במשך יומיים ברמת הגולן מעלה ספקות באשר ליכולת של הכבאים להשתלט על שריפות גדולות .  הבעיה העיקרית היא מחסור בתקציב - וכתוצאה מכך בציוד ובכוח אדם .  במשך יומיים כילתה השריפה בנחל סמק כ-13,500 דונם של שטחי מרעה וחורש טבעי .  
תקציב הקרן לסיוע אווירי לכיבוי שריפות עמד השנה על חמישה מיליוני שקלים ,  אך בסוף הקיץ הוכפל התקציב בשל הצורך בשעות טיסה נוספות לכיבוי השריפות הרבות שאירעו במהלך חודשי הקיץ .  בשנת 2009 השתמשו הכבאים 66 פעמים במטוסים ובסך הכל ב-228 שעות טיסה .  בשנת 2010 עומד הנתון עד כה על 160 פעמים שתורגמו ל-690 שעות טיסה .  
שירותי הכיבוי משתמשים בשתי חברות פרטיות המפעילות מספר מטוסים המשמשים לכיבוי שריפות ,  אך אין די בכך .  מפקד שירותי הכיבוי בגליל המערבי והאחראי על הפעלת המטוסים ,  אמיר לוי ,  בוחן בימים אלו מספר אפשרויות אחרות לכיבוי השריפות : " מאז שחיל האוויר הפסיק להשתתף בכיבוי שריפות ,  אין לנו היכולת לעבוד בלילה .  קיימות מדינות בעולם שיש להן מטוסים גדולים ,  מסוקים ומגוון רחב של כלי טיס שמתאימים לכיבוי שריפות .  בארץ יש לנו רק המטוסים הקיימים ,  וזה מוגבל ". 
לדבריו , " הבעיה היא תקציב .  הכיבוי לא יכול להחזיק מטוסים ,  זה אולי יהיה בעתיד ,  אבל לא כרגע .  אין ספק שיש משמעות לזה שחיל האוויר הפסיק לסייע לנו .  זו פגיעה בטבע .  אבל זו החלטה של הרמטכ"ל ,  ולנו אין מה לעשות נגד זה ". 
מלבד מטוסי הכיבוי ,  הכבאים פועלים בסיוע של גורמים שונים בהם חיילים ,  כבאיות של הקרן הקיימת לישראל וכן גופים נוספים השומרים על הטבע .  מפקד תחנת הכיבוי בגולן ,  יאיר אלקיים ,  סבור שכוח אדם נוסף יכול היה לסייע .  לדבריו , " אין לנו אישור לקבל עוד כבאים .  יש לנו תקן לעשרה כבאים אבל הוא מאויש על ידי שמונה .  האיגוד מתנהל נכון ,  אבל בלי תקציב ותקנים אי אפשר להכפיל את כוח האדם .  בעיקר כשהכסף מגיע מהרשויות המקומיות ולא מהמדינה .  בנוסף בתקציב הקיים אנחנו מנסים לרכוש כלי רכב ייעודיים שיוכלו להיכנס לשטח עם מספיק מים ולעבור בתנאי שטח קשים ".  
עם זאת ,  אלקייים אינו בטוח שאילו היו ברשותו כלי הרכב הדרושים ,  ניתן היה להשתלט בשלב מוקדם יותר על השריפה שאירעה בסוף השבוע בנחל סמק .  לדבריו , " אם היה לי רכב ייעודי שיכול להיכנס לשטח הזה ,  אני סקפטי אם הייתי יכול לטפל .  זה לא רכב אחד ולא שניים או כבאי או שניים .  זה הרבה יותר .  אנו מכפילים את הכוח על ידי חיילים ,  אבל הם לא מקצועיים .  אנחנו עושים את העבודה .  חייבים אנשי קרקע .  המטוסים נותים רוב הזמן את המענה ,  אבל מטוסים גדולים לא יוכלו להיכנס בנקיקים ,  ובסופו של דבר האנשים על הקרקע מסיימים את העבודה ". 

מחסור בכבאים :  מי ישתלט על שריפת הענק הבאה ? 
השריפה ברמת הגולן אמנם כבר כובתה ,  אבל מחסור בתקציב ,  ציוד וכוח אדם מעלים סימני שאלה באשר ליכולת של שירותי הכיבוי בצפון להתמודד עם השריפה הגדולה הבאה . " אין לנו תקציב .  זה פגיעה בטבע ",  אומרים הכבאים

