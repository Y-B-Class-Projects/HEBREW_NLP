נתניה :  קרופניק עשוי לשחק כבר בשבת
בהנחה שטופס השחרור של הבלם האמריקאי יגיע בזמן ,  הוא יעמוד לרשות ראובן עטר במשחק הליגה הקרוב מול הפועל חיפה
ליאוניד קרופניק עבר הערב  ( חמישי )  בבקרת התקציבים של ההתאחדות ,  וכעת במכבי נתניה מחכים לטופס השחרור הבין לאומי של הבלם מקבוצתו לשעבר ניו יורק רד בולס האמריקאית .  אם השחרור יגיע עד מועד סגירת משרדי ההתאחדות מחר ,  יוכל קרופניק לעמוד לרשותו של ראובן עטר כבר במשחק הקרוב מול הפועל חיפה בקרית אליעזר בשבת .
 קרופניק נחת בארץ כבר לפני מספר ימים והתאמן עם הקבוצה ,  אך לא ברור אם יפתח בהרכב גם אם השחרור יגיע בזמן .  על אף ההיכרות של הבלם עם ראובן עטר ושיטת המשחק שלו ,  ועל אף שהוא בכושר משחק סביר ,  התיאום שלו עם יתר ההגנה עדיין לוקה בחסר ,  ועטר ישקול להמשיך לתת קרדיט לאותו הרכב הגנתי שפתח בשבועות האחרונים .  אחמד סבע ,  שעדיין סובל מפציעה בשרירי הבטן ,  התאמן לסירוגין השבוע וצפוי להיות כשיר .  יגאל אנטבי הפצוע צפוי להחמיץ את המשחק .
 
נתניה :  קרופניק עשוי לשחק כבר בשבת
בהנחה שטופס השחרור של הבלם האמריקאי יגיע בזמן ,  הוא יעמוד לרשות ראובן עטר במשחק הליגה הקרוב מול הפועל חיפה

