הדולר בדרכו לירידה שנתית של 6%
למרות מסע הרכישות שערך נגיד בנק ישראל בשנה האחרונה ,  ממשיך הדולר להיחלש מול השקל ,  ורק היום איבד מערכו 0.5% נוספים . " פישר רכש השנה 10 מיליארד דולר אך לא הצליח לשנות את המגמה "
 הדולר ממשיך גם הבוקר את מסע ההיחלשות ,  ומאבד במסחר בין הבנקים 0.5% לשער של 3.544 שקלים - בדומה למגמה בעולם .  גם היורו מתחזק הבוקר מול הדולר ועולה ב-0.6% לשער של 1.33 דולרים ליורו .  בישראל ,  מתחזק היורו בכ-0.5% לשער של 4.7319 שקלים ליורו .  מתחילת החודש איבד הדולר 3.3% מול השקל ,  והוא בדרך לשנות את 2010 בירידה של 6% . 
" בסיכום שנתי הפגין השקל עוצמה יחסית ,  זאת בניגוד להתחזקותו של המטבע האמריקאי מול מטבעות מובילים בעולם ובראשם היורו .  מגמה זו נתמכה בנתונים הכלכליים החיוביים שהציג המשק הישראלי בשנה החולפת .  אלו ,  בשילוב עם פערי הריביות הקיימים בין ישראל לבין השווקים המפותים הביאו לזרימת מט"ח ארצה ",  כותבים כלכלני בנק לאומי בסקירה שפירסמו .  
אתמול התערב בנק ישראל במסחר ורכש כ-200 מיליון דולר במטרה לעצור נפילה של 0.7% במטבע האמריקאי .  הרכישה אמנם הצליחה למתן את מגמת ההיחלשות ,  אך הדולר סיים בסופו של יום בירידה של 0.5% .  
בלאומי כותבים כי עוצמת המטבע המקומי הביאה בשנה החולפת התערבות מאסיבית מצד בנק ישראל ,  שרכש סכום כולל המוערך בכ-10 מליארד דולר . " התערבות זו הצליחה אולי למתן מעט את היחלשות הדולר אך לא הצליחה לשנות את המגמה ",  מציינים שם .  
להערכת הכלכנים ,  התנהגות הדולר מול השקל תמשיך בתקופה הקרובה להיות מושפעת ממגמת המסחר בעולם ,  תוך שהשקל ימשיך להפגין איתנות ".  השקל יתחזק במידה והמטבע האמריקאי ייחלש בעולם ,  וישמור על יציבות במידה ותחול מגמה הפוכה .  בעולם ,  צפוי המטבע האמריקאי להתנהג הפוך ביחס למפלס החששות של המשקיעים מפני חדלות פירעון אפשרית במדינות בגוש האירו :  התגברות החששות תביא להתבצרות בדולר ולהיפך ".  

הדולר בדרכו לירידה שנתית של 6%
למרות מסע הרכישות שערך נגיד בנק ישראל בשנה האחרונה ,  ממשיך הדולר להיחלש מול השקל ,  ורק היום איבד מערכו 0.5% נוספים . " פישר רכש השנה 10 מיליארד דולר אך לא הצליח לשנות את המגמה "
 
