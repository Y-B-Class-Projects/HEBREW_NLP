כדורעף :  מטה אשר ומכבי תל אביב ייפגשו בגמר הפלייאוף
השתיים השלימו 0:3 חלק בסדרות חצאי הגמר .  שחקניו של נועם כץ ניצחו 1:3 את קרית אתא ,  הדאבליסטית גברה 1:3 על כפ"ס
אחרי עונה כמעט משעממת ,  נראה שהדבר האמיתי בליגת העל בכדורעף אולי יחל ביום ראשון ,  כאשר מכבי תל אביב והפועל מטה אשר הבטיחו את מקומן בגמר הפלייאוף .  השתיים השלימו את העבודה הערב  ( שלישי )  עם ניצחונות קלילים כאשר השתיים השלימו 0:3 חלק בסדרות חצי הגמר והבטיחו את מקומן בגמר ,  שיתקיים בסדרת הטוב מחמישה משחקים .
 הפועל מטה אשר - הפועל כפר סבא 0:3
מטה אשר השלימה סוויפ נהדר 0:3 .  אחרי שסיימה את הליגה הרגילה במקום השני ,  הקבוצה איבדה רק שתי מערכות במהלך חצי הגמר .  קרית אתא קיוותה לשחזר את הניצחון היחיד שלה בחמשת המשחקים שנערכו עד כה העונה בין הקבוצות ,  אבל מהר מאוד היא הבינה שלא יהיה לה פשוט בהיכל הספורט נעמן כשלא מעט אוהדים הגיעו כדי לדחוף את הקבוצה לגמר .
 קרית אתא פתחה את המשחק דווקא טוב ושמרה על מערכה ראשונה צמודה ,  אבל לקראת סופה היא דעכה ,  מה שאיפשר לאדומים לברוח ל-19:25 .  גם במערכה השנייה אתא הייתה קרובה ,  אבל מטה אשר הכניעה אותה עם 21:25 .  האורחים היו הרבה יותר דומיננטים במערכה השלישית ,  כאשר מטה אשר נתקעה בהתקפה והפסידה 25:14 ,  אבל מטה אשר עשתה הכל כדי להכריע את ההתמודדות במערכה האחרונה ,  שהייתה גם היא צמודה ,  כשתומר כץ עם שתי הנקודות האחרונות סגר את הסיפור .  קרלוס קולה ממטה אשר ,  שסיים עם 19 נקודות ,  היה המצטיין במשחק .
 נועם כץ ,  מאמן מטה אשר ,  אמר בסיום : " כל הסדרה הזו הייתה קשה וזה הישג אדיר של הקבוצה שלנו .  אני מסתכל על התמונה הכוללת והשחקנים עשו פה עונה גדולה .  מבחינתנו ,  היום לקחנו אליפות .  ניצחנו את הליגה שלנו ,  עם כל הכבוד למקום שבו מכבי נמצאת .  אנחנו לא מרימים ידיים ,  נבוא לתת את המקסימום נגדם ". 
שחף הרטמן ,  שחקן קרית אתא ,  אמר : " זו הרגשת פספוס והעונה הסתיימה .  בראייה כוללת על כל העונה ,  בסך הכל השגנו את המטרות שלנו כי לא יכולנו להגיע ליותר מזה .  לא היינו מספיק טובים ולא הגענו בכושר מספיק טוב ". 
למכבי תל אביב זה המשיך קל מתמיד .  הדאבליסטית ,  שלא הפסידה העונה באף משחק ,  פגשה בהדר יוסף את הפועל כפר סבא ,  שקיוותה להשאיר את הסדרה בחיים ,  אבל נוצחה בשלוש מערכות 3:1 וסיימה את חלקה העונה .
 המערכה הראשונה הייתה צמודה ובסיומה הייתה זו כפר סבא שניצחה 23:25 ועלתה ל-0:1 מפתיע .  המשך המשחק היה כולו של המארחים ,  שניצחו בשלוש המערכות הבאות 15:25 ,  18:25 ו-19:25 ,  בדרך ל-1:3 במשחק כולו ו-0:3 בסדרה .  שון פייגה והזר מאוריסיו ארואה הצטיינו בשורות המנצחים .
 
כדורעף :  מטה אשר ומכבי תל אביב ייפגשו בגמר הפלייאוף
השתיים השלימו 0:3 חלק בסדרות חצאי הגמר .  שחקניו של נועם כץ ניצחו 1:3 את קרית אתא ,  הדאבליסטית גברה 1:3 על כפ"ס

