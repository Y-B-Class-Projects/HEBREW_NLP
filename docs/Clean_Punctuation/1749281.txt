ועד רשות השידור קורא להנהלה להתפטר : " ההנהלה מודה באי יכולתה לקיים את השידור הציבורי "
 ועדי הרשות בהודעה מיוחדת : " נמשיך להפיק ולשדר כרגיל ,  אין לנו כוונה לחבל או לפגוע בשידור הציבורי "
 ועדי רשות השידור הוציאו בשעות האחרונות הודעה משותפת לכלל הוועדים ,  ובה הם קוראים להנהלת הרשות להתפטר ומצהירים כי אין להם כוונה לפגוע בשידור הציבורי .  עם זאת ,  העובדים ציינו כי הם יעבדו רק לפי ההסכמים הנהוגים כיום  ( זאת עד לביצועה של הרפורמה ) .הוועדים ,  אשר שנים עברו מאז פעלו בצוותא ,  הודיעו כי  " נמשיך לשדר ולהפיק כרגיל ולא נאפשר כל עבודה של מי שאינם עובדי רשות השידור ".  עם זאת ,  העובדים ציינו כי  " נמשיך לעבוד רק לפי ההסכמים הנהוגים כיום ".  העובדים מצהירים כי  " אין לנו כוונה לחבל או לפגוע בשידור הציבורי ,  אלא למנוע פגיעה בזכויות הציבור ומשלמי האגרה ובזכויותינו אנו העובדים ". העובדים קוראים להנהלה הנוכחית להתפטר מתפקידה : " עצם הודעתה של ההנהלה על שורת הצעדים המתוכננים ל-1 בנובמבר ,  כמוה כהודאה באי יכולתה לקיים את השידור הציבורי שהיא אמונה עליו ,  ועליה להודיע על התפטרותה על פי חוק ,  ועל הממשלה למנות לאלתר הנהלה חדשה ". כזכור ,  ההנהלה נענתה לדרישות האוצר להכניס לרשות שעוני נוכחות החל מחודש הבא ,  ואילו העובדים מסרבים להחתים כרטיס נוכחות בטענה כי מדובר בצעד חד צדדי הפוגע בזכויותיהם במהלך שלבים סופיים של משא ומתן לרפורמה .  ההנהלה נערכת להפסקת השידורים בשעה 19:00 והנחתה את מנהלי הרדיו והטלוויזיה להציג לוח שידורים חלופי המורכב משידורים מוקלטים.מרשות השידור טרם נמסרה תגובה .
 
ועד רשות השידור קורא להנהלה להתפטר : " ההנהלה מודה באי יכולתה לקיים את השידור הציבורי "
 ועדי הרשות בהודעה מיוחדת : " נמשיך להפיק ולשדר כרגיל ,  אין לנו כוונה לחבל או לפגוע בשידור הציבורי "
 
