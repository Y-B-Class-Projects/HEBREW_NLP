ביום אחד :  53,549 מתושבי בייג'ין הגישו בקשה ללוחית רישוי לרכב
עיריית בייג'ין הגבילה הנפקת לוחיות כדי לצמצם את עומסי התנועה ויצרה היסטריית הזדמנות
התושבים בבייג'ין ,  העיר שדורגה כבעלת התנועה העמוסה בעולם ,  מיהרו להירשם להוצאת לוחית רישוי חדשה אתמול ,  לאחר כניסתם לתוקף של חוקים המגבילים רכישת מכוניות חדשות ,  במטרה להקל על העומסים .  ביום אחד בלבד הוגשו 53,549 בקשות ללוחיות רישוי חדשות על ידי תושבי בייג'ין ,  למעלה מכפול ממספר רישיונות רכישת המכוניות שיונפקו מדי חודש - כך דיווחה העיתונות הסינית.בשבוע שעבר פורסם כי מכירותיהן של מכוניות חדשות בבייג'ין צפויות לרדת השנה במחצית ,  ולהסתכם ב-400 אלף בלבד ,  בשל מגבלות חדשות של העירייה על הוצאת לוחיות רישוי חדשות ,  כך אמר לו ליי ,  סגן מזכ"ל ארגון סוחרי הרכב של סין.העירייה תתיר את הנפקתן של 20 אלף לוחיות רישוי מדי חודש ,  או 240 אלף לוחיות רישוי בלבד למכוניות חדשות בבייג'ין ב-2011 ,  ורק אזרחים הרשומים כתושבי העיר יוכלו להחזיק במכונית ,  כך הודיעה עיריית בייג'ין ביום חמישי ,  וזאת בניסיון לצמצם את עומסי התנועה הכבדים והפקקים בעיר ,  ולהפחית את זיהום האוויר .  מלבד 240 אלף המכוניות שניתן יהיה לרכוש במסגרת המכסה ,  160 אלף מכוניות נוספות צפויות להימכר בשנה הבאה בעיר לתושבים אשר ימכרו את מכוניתם הישנה וירכשו במקומה חדשה ,  ציין לו .  על פי החוק ,  בעלי מכוניות בבייג'ין יכולים להשתמש בלוחיות רישוי ישנות במכוניותיהם החדשות ,  לאחר מכירתן של המכוניות הישנות .  בשנה שעברה עקפה סין את ארה"ב כשוק הרכב הגדול בעולם ,  עם 13.6 מיליון מכוניות שנמכרות בה בשנה .  פקקי התנועה הם בעיה קשה בבייג'ין .  בערב אחד בספטמבר האחרון נרשם שיא של 140 פקקי תנועה בעיר .  בכביש מבייג'ין לטיבט השתרך פקק באורך 120 ק"מ בתחילת ספטמבר ,  שבוע בלבד לאחר שבאותו אזור השתחרר פקק באורך 100 ק"מ .
 
ביום אחד :  53,549 מתושבי בייג'ין הגישו בקשה ללוחית רישוי לרכב
עיריית בייג'ין הגבילה הנפקת לוחיות כדי לצמצם את עומסי התנועה ויצרה היסטריית הזדמנות

