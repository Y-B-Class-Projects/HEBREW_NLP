סופרבול :  ההימורים שלנו
בריס או מאנינג ,  הקולטס או הסיינטס ?  מערכת וואלה !  ספורט מנבאת את המנצחת בסופרבול .  קונצנזוס לא תמצאו פה
תומר ספירשטיין - נדמה כי מאז הסופרבול של 1997 ,  זה שהפגיש בין ברט פארב לג'ון אלוויי ,  לא היה סופרבול כל כך מרתק על הנייר ,  כזה שהפגיש בין שני ק"בים גדולים .  אך עם זאת ,  דווקא הסופרבול של שנת 1985 ,  סופרבול 19  שהפגיש בין סן פרנסיסקו של ג'ו מונטנה למיאמי של דן מרינו  יותר דומה למה שאנו אמורים לקבל השנה .  הייתה זו הופעתו השנייה של מונטנה בסופרבול ,  מול הק"ב הצעיר ששבר את כל השיאים במסירה והייתה זו הופעתו הראשונה בגמר .  כמעט כמו השנה .  וכמו שאי אפשר להמר נגד מונטנה ,  אי אפשר להמר נגד מאנינג .  אני לא יודע אם זה ייגמר בצורה כה חד צדדית כמו הסופרבול של אז ,  אבל השורה הסופית תהיה זהה :  ניצחון למונטנה ,  אה ,  סליחה  למאנינג .  
עמוס וקסמן - אחת הקלישאות העתיקות בספורט היא שההתקפות מנצחות משחקים ואילו ההגנות לוקחות אליפויות .  בעוד שהגנת הקולטס עוד לא פגשה בפלייאוף התקפה קטלנית כמו זו של ניו אורלינס ,  הגנת הקדושים הצליחה לעצור את וורנר ופארב .  לא ,  הם לא יעצרו את מאנינג ,  אבל לדעתי כן יצליחו לעכב ולהפריע לו מספיק בשביל שדרו בריס ושות' יעשו את העבודה- אני הולך על הסיינטס .  
אריאל גרייזס - לאנשים יש נטיה לזכור רק את המשחק האחרון ,  אבל לסיינטס יש מספיק כלים התקפיים וההגנה של הקולטס  ( בטח עם פריני פצוע )  לא מספיק טובה כדי לעצור את בריס ,  מכדי שהמשחק הזה ייגמר במחצית כמו שהרבה מעריכים .  קשה לי מאוד ללכת נגד הקולטס ופייטון מאנינג ,  ולו בגלל הניסיון העודף שלהם ,  אבל אני עדיין אעשה את זה  סיינטס במשחק צמוד .
 אור שר - מרקז קולסטון הוא שחקן שלקולטס אין פיתרון עבורו .  הוא לחלוטין מיס מץ' של התקפת הסיינטס מול הגנת הקולטס ,  אבל בניגוד לרג'י ויין שמנגד ,  אני סבור שניו אורלינס יכולה להסתדר גם בלי משחק טוב שלו .  ויין טוב הוא הסיכוי של הקולטס לנצח ,  אבל אני חושב שלניו אורלינס יש יותר מדי כלים התקפיים .  סיינטס .  
דוד רוזנטל - בניגוד לתחזיות ,  אני לא חושב שיהיה פה שוט אאוט מטורף .  הגנת הקולטס התעלמה בפלייאוף הזה ,  כמו בפלייאוף של 2006 ,  מכל הסטטיסטיקות שהציבו אותה אחרונה או בינונית בכמה קטגוריות ,  וגם התקפת הריצה עבדה לא רע .  אנשים מדברים על האיבודים של מינסוטה במשחק הקודם ,  ושוכחים שהווייקינגס החזיקו בכדור המון פעמים בגלל ההיעלמות של דרו בריס במחצית השניה .  חוץ מזה ,  אף קבוצה לא מצאה עדיין פיתרון לפייטון מאנינג .  בכל משחק העונה שבו הוא היה יותר משלושה רבעים על המגרש ,  הקולטס ניצחו .  זה יקרה גם הפעם .  אינדיאנפוליס .
 
סופרבול :  ההימורים שלנו
בריס או מאנינג ,  הקולטס או הסיינטס ?  מערכת וואלה !  ספורט מנבאת את המנצחת בסופרבול .  קונצנזוס לא תמצאו פה

