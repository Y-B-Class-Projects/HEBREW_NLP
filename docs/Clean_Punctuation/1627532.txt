או.סי.די פאשן 
את חייבת את הטרנד של מחר אצלך בארון ;  בבוקר את מתלבטת שעות מול המראה ;  יש לך את אתר H במועדפים ,  את הבוטיק של עדה מכיכר המדינה בחיוג המקוצר וכל המוכרות בקניון רמת אביב מכירות אותך בשמך הפרטי ;  את בטח חושבת שזה הופך אותך לבחורה אופנתית - אך האמת היא שיש לך הפר
 >  >  אומרים שהעשור האחרון מאופיין בהתייחסות אובססיבית לאופנה .  כלומר ,  לא מדובר רק על  " אני נורא רוצה שמלת סריג בצבע שמנת ",  אלא ממש הפרעת חרדה שמתבטאת במחשבות טורדניות והתמכרות לפעילות טקסית חוזרת .  טוב ,  אולי לא באמת צריך להיכנס להגדרות מתחום הפסיכיאטריה ,  אבל אין ספק שמשהו באופן שבו אנחנו רוכשים-חושבים-עוסקים באופנה ,  נעשה קצת מוגזם .  האופנה נהפכה לדת  ( ולא ,  זה לא אומר שגליאנו הוא אלוהים )  .  פרויד כבר הצביע על כך שלהתנהגות דתית ולהפרעה כפייתית יש מאפיינים דומים .  במלים אחרות ,  השופינג הוא  " הנחת התפילין "  החדשה ,  וההתעדכנות הכפייתית ב"מה חדש בטופ-שופ לונדון "  היא  " והיו לטוטפות בין עינכם ".  וכדרכם של דתיים-להכעיס ,  כך גם מאמיני האופנה מבליטים בגאווה את ההתמכרות הדביקה שלהם לתרי"ג המצוות של הלבוש .  בנות 12 כבר מצהירות על עצמן בגאווה כ"מופרעות אופנה ",  האמהות שלהן ,  שחולקות עמן במשותף ארון בגדים והפרעת אכילה ,  מסמנות להן את עומק האובססיה .  אלה ואלה מתארות את ההתמכרות שלהן לאופנה בטרמינולוגיה הלקוחה היישר מהעולם הנרקוטי .  החרדה מאופנה קשורה ,  אולי ,  לעולם שנהפך גדוש אינפורמציה ובלתי מובן .  הטקסים המשמשים לשיכוך החרדה והדחקתה הם סדר הפעולות הקבוע :  חיפוש ,  מדידה ,  רכישה - הריגוש המשולש האולטימטיבי .  כדרכו של ריגוש כזה ,  הוא לא מספק באמת אלא יוצר קהות המבקשת את בריגוש הגדול הבא ,  והבא ,  והבא .  מי שסימן את אובססיית האופנה כלגיטימית ,  ואף נחשקת ,  היתה קרי ברדשאו ,  הגמדונית מטורללת הגרדרובה מ"סקס והעיר הגדולה ".  ברדשאו לקחה את הפוסט-מודרניזם ,  פיזרה עליו נצנצים ותקעה לו נוצה בתחת .  לשיטתה זה לגמרי לא מופרך להתייחס לזוג נעלי ג'ימי צ'ו כמו אל הסדקים במערכת היחסים האישית שלך ,  וכמו להשפעת הנפיחות של פרות אוסטרליות על התחממות כדור הארץ .  הכל אישי ואין היררכיות .  ברדשאו ,  הבת המועדפת של העיר הגדולה ,  נתנה לנו להבין שלמכור כליה בשביל שמלה של ורה וואנג זו בחירה לגיטימית ,  ושלחבוש טווס מת על הראש זו אמירה אקזיסטנציאלית מנומקת .  בראדשו עצמה אולי כבר פאסה ,  אבל מורשתה נותרה עמנו והעיסוק באופנה מתרכז במיתוג .  ממש כמו השאלה הנשאלת ביותר על השטיח האדום בטקס פרסי ה-משהו : " את מי את לובשת ?  "  איך נראה הספקטרום של  " טורדנות כפייתית "  באופנה ?  החל בדחף שאינו בר-כיבוש לסוודרים מזארה ,  ועד בהייה משתקת בראי בהתלבטות בין המכופתרת הירוקה לנטולת השרוולים בהדפס הנקודות .  אבל הטורדנית המוכרת מכולן היא מי שאפשר לכנות  " המתעדכנת הסדרתית "  - זו שרצה אחרי כל טרנד הזוי ;  תמיד חסרת נשימה ,  תמיד עם הלשון בחוץ ,  תמיד מפסידה ;  זו שמעודכנת במה שקורה בלונדון וניו יורק ;  יש לה את האתר של h & m במועדפים ,  היא יודעת בזמן אמת שהסקיני-מת-אבל-לא-באמת ,  שמגפי בוקרים זה הכי שנה שעברה ושווינטג' זה השחור החדש .  יש לה את אנה וינטור כשומר מסך ,  הבוטיק של עדה מכיכר המדינה בחיוג המקוצר וכל המוכרות בקניון רמת אביב קוראות לה בשמה הפרטי ודורשות בשלום ניתוח מתיחת הצוואר שעברה השבוע .  אבל מאחר שלטרנדים יש נטייה לחלוף בזמזום עצבני מעל ראשנו כשהטרנד הבא כבר אוחז בעקביהם  ( השנה ,  אגב ,  מרובעים ועבים )  ,  הטורדנית נהפכת לטורנדו .  היא שועטת סביב הכיכר ,  אוספת מכל הבא ליד את ה"חדש של מחר "  ועד שהיא מסיימת את הסיבוב ,  הוא נהפך כבר ל"ישן של אתמול ".  אין ספק :  יש לה או.סי.די פאשן ,  אבל היא מכנה אותו  " מודעות אופנתית ".  הכותב הוא מעצב ראשי בפיקס-גיבור סברינה ,  מרצה במחלקה לאופנה בשנקר ,  אבא של גאיה ושירה וחושב שאופנה זה לא חשוב ,  אבל חשוב שיהיה

או.סי.די פאשן 
את חייבת את הטרנד של מחר אצלך בארון ;  בבוקר את מתלבטת שעות מול המראה ;  יש לך את אתר H במועדפים ,  את הבוטיק של עדה מכיכר המדינה בחיוג המקוצר וכל המוכרות בקניון רמת אביב מכירות אותך בשמך הפרטי ;  את בטח חושבת שזה הופך אותך לבחורה אופנתית - אך האמת היא שיש לך הפר

