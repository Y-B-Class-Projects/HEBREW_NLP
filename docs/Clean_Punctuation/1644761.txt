ה-R פקטור של ה-XK
יגואר משחררת את היצר הרע עם גרסאות משופרות למכונית הקופה הקרבית XKR .  יש לכם מה לעשות עם 510 כ"ס ? 
 ( צילום ועריכה :  יצרן ) 
הכותרת להודעה הרשמית של יגואר כוללת הצהרה דרמטית : " ה-XK המהירה מאז ומעולם ".  ברוב התרחישים המודרניים תאוצה היא עניין יחסי ,  בטח כשמאחרי הקלעים ישנן סדנאות שיפורים המוחקות במחי מברג ולפטופ כל נתון שיוצא מטעם היצרניות .  האמנם ה-XKR היא המכונית האידאלית לפרוץ את הגבולות או שמא עסקינן בעוד אפיזודה זמנית בקרבן של מכוניות ספורט יקרות וחסרות-פשרות ?  
את ה-XKR  " המהירה בעולם "  תציג יגואר בתערוכת ז'נבה .  שני סטים נתפרו לקופה החטובה על מנת לבדל אותה מהיתר  'ספיד'  ( Speed )  ובלק אדישן  ( Black edition )  .  כל אחת תורמת למכונית משהו אחר בתחום הביצוע והמראה ,  אולם שתיהן מנצלות שיפורים בתחום מערכות ניהול  ( ECU )  המנוע כדי לחלץ מיחידת הבנזין המקורית V8 בנפח 5.0 ל' ,  כ-510 כ"ס וכמעט 64 קג"מ .
 התוצאה היא מהירות מרבית מעקמת ראשים של 280 קמ"ש ,  תוספת של 35 קמ"ש על פני ה-XKR הנמכרת בחבילה הסטנדרטית .  שדרוג חשוב נעשה במשטח החיצוני על ידי החלפת הכנפיים ועדכון למנגנון ה-EADC  ( סימול ל-Electronic Active Differential Control )  המחדד את תחושת ההיגוי .  הופעתה הכללית באה כאן כפריט משלים בלבד ,  ולכן התוספות המשמעותיות הן בגזרת הפגושים והחישוקים  ( 20 אינטש )  ואפשרות בחירה בין שלושה צבעים שונים בתא הנוסעים .  
המחיר ל-XKR המשופרת מבית ,  יעמוד על כ-80 אלף יורו כולל אחד מהסטים הנ"ל ,  שהם פחות מחצי מיליון שקלים לפני מסים מקומיים בתרגום לעברית .  אם היה לנו איפה לנהוג באחת כזו במדינתנו ,  אולי היינו מתחילים לחסוך .
 
ה-R פקטור של ה-XK
יגואר משחררת את היצר הרע עם גרסאות משופרות למכונית הקופה הקרבית XKR .  יש לכם מה לעשות עם 510 כ"ס ? 

