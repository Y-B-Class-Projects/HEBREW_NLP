פרוטליקס החלה בניסוי שלב ראשון באנזים המיועד להגנה מגז עצבים
החברה לא תצטרך לבצע ניסויי שלב שני ושלישי באנזים בשל טבעו של הטיפול
פרוטליקס החלה בניסוי קליני בשלב ראשון ב-prx-105 ,  אצטילכולינאסטרז אנושי המבוטא בתאי צמח מהונדסים גנטית אשר עבר תוספת פגילציה ,  ופותח להתוויית הגנה ביולוגית .  הניסוי ייערך במתנדבים בריאים אשר יקבלו הזרקה תוך ורידית של החלבון prx-105.מינהל המזון והתרופות האמריקאי  ( fda )  ומשרד הבריאות הישראלי אישרו את הבקשה למחקר ראשוני בתרופה חדשה  ( exploratory ind )  והתחלת ניסוי קליני בשלב ראשון .  ניסויים פרה קליניים שנערכו בבעלי חיים הוכיחו הצלחה של prx-105 בהגנה על חיות שנחשפו לזרחן אורגני המדמה גז עצבים ,  גם בשלב המניעה לפני הרעלה וגם כטיפול לאחר חשיפה לרעלן .  כמו כן ,  הוכחו נתוני בטיחות של-prx-105 כאשר הוא ניתן למכרסמים בניסוי פרה קליני מנוטר ,  בתנאי מעבדה נאותים  ( glp ) .לפני בקשה לאישור סופי לשיווק ה-prx-105 ממינהל המזון והתרופות האמריקאי  ( fda )  ורשויות נוספות בעולם ,  יידרשו ניסויי בטיחות נוספים במתנדבים בריאים ובחיות מעבדה ,  אולם לא יידרשו ניסויי יעילות  ( שלב שני ושלב שלישי )  בבני אדם בשל טבעה של ההתוויה הקלינית.גזי עצבים מסוג זרחנים אורגניים נקשרים ומדכאים את פעילות האצטילכולינאסטרז ,  אנזים אנדוגני שתפקידו לפרק את המוליך העצבי אצטילכולין .  עיכוב זה מוביל להצטברות רעילה של אצטילכולין ,  ולכך יש השפעות מזיקות על מערכות מרכזיות בגוף הכוללות את הלב ,  הריאות ומערכת העצבים המרכזית.prx מתפקד כמסלק ביולוגי  ( bioscavenger )  של זרחנים אורגניים ובכך מאזן את רמות האצטילכולין .  החברה נמצאת במגעים עם הרשויות האזרחיות והצבאיות בארה"ב ובישראל בקשר לפרויקט זה.פרוטליקס נמצאת בשלבים מתקדמים לקראת שיווקה של התרופה הראשונה שפיתחה החברה ,  למחלת הגושה .  ג'נזיים שולטת בשוק זה ,  אולם מנסה לשקם את מעמדה בשוק לאחר תקלות בתהליך בקרת האיכות במערך הייצור שגרמו להפסקת השיווק .  המתחרה השנייה היא חברת שייר .
 
פרוטליקס החלה בניסוי שלב ראשון באנזים המיועד להגנה מגז עצבים
החברה לא תצטרך לבצע ניסויי שלב שני ושלישי באנזים בשל טבעו של הטיפול

