ההחלטה למיגון ביה"ח ברזילי בעוד שבועיים
בתגובתה לבג"ץ מסרה המדינה כי בתוך שבועיים תחליט הממשלה לגבי מיגון והרחבת ביה"ח באשקלון .  המחלוקת החלה לאחר שבאתר המיועד להרחבה נמצאו קברים עתיקים
הממשלה תחליט בתוך כשבועיים לגבי הרחבת בית החולים ברזילי באשקלון ומיגונו - כך עולה מתשובת המדינה לעתירה בנושא ,  שהוגשה היום  ( רביעי )  לבג"ץ .  בפרקליטות ביקשו לדחות את התביעה ,  מכיוון שטרם התקבלה החלטה סופית בממשלה על המשך הפרויקט שעלותו נאמדת בכ-185 מיליון שקלים .
 ביוני 2007 החליטה הממשלה להקים חדרי מיון ושטחי אשפוז ממוגנים בבתי החולים השונים בארץ ,  בעקבות מלחמת לבנון השנייה .  בתחילת שנת 2008 החלו עבודות השיפוץ בבית החולים ,  ואז התגלו במקום קברים ,  ככל הנראה פגאניים ,  ובעקבות זאת הופסקו העבודות .  בעקבות שורה של דיונים עלו בתקופת ממשלת אולמרט כמה הצעות לפתרון הבעיה - העתקת הקברים ,  בנייה לגובה ללא חפירות או בנייה במגרש החניה הסמוך .  
סגן שר הבריאות יעקב ליצמן ,  שנכנס לתפקיד עם הממשלה החדשה ,  תמך באפשרות לבנות את ההרחבה במגרש החניה ,  דבר שהצריך תוספת תקציבית ,  שעדיין לא אושרה באוצר .  לפני כשבועיים הובא הנושא בפני ראש הממשלה ,  בנימין נתניהו ,  שהורה על מיגון המבנים הקיימים בבית החולים וכי אפשרות העתקת מקום ההרחבה תקודם .  בתגובה הודיע האוצר על הקפאת תקציב תוכניות מיגון בכל בתי החולים . 
" עוסקים אנו בסוגיה רגישה של בניית פרויקט ציבורי על מקרקעין אשר התגלו בהם קברים ,  אשר לא ניתן לשלול כי הינם קברים יהודיים או כי נמצאים באתר קברים יהודיים ",  נכתב בתגובת המדינה ,  שהוגשה באמצעות עו"ד אורי קידר מפרקליטות המדינה .  
עוד נכתב ,  כי  " דין העתירה להידחות על הסף ,  שכן כאמור לעיל ,  הממשלה טרם קיבלה החלטה סופית בנדון .  לעמדת המשיבים ,  יש לאפשר לממשלה לקבל החלטה בסוגייה רגישה זו ,  ואין מקום לעת הזו להכרעה שיפוטית .  עם זאת ,  וכפי שתואר לעיל ,  הנושא נמצא בטיפול מתמיד ,  ובין היתר ,  הובא אישית לפתחם של ראש הממשלה ,  שר האוצר ,  וסגן שר הבריאות ". 

ההחלטה למיגון ביה"ח ברזילי בעוד שבועיים
בתגובתה לבג"ץ מסרה המדינה כי בתוך שבועיים תחליט הממשלה לגבי מיגון והרחבת ביה"ח באשקלון .  המחלוקת החלה לאחר שבאתר המיועד להרחבה נמצאו קברים עתיקים

