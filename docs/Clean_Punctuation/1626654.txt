ג'ייסון ביי סיכם במטס
האאוטפילדר המבוקש צפוי להשתכר 66 מיליון דולר בארבע העונות הקרובות .  המטס החתימו גם את קלווים אסקובר לעונה
אחד משני הדגים השמנים ששחו בבריכת השחקנים החופשיים מצא בית חדש .  יחד עם מאט הולידיי ,  היה ג'ייסון ביי יעד מבוקש במספר קבוצות ,  והלילה  ( רביעי )  סיכם על חוזה רב-שנתי עם הקבוצה שהייתה הכי חזקה במרדף אחריו ,  ניו יורק מטס .  על פי ה"ניו יורק פוסט ",  שווי העסקה הוא 66 מיליון דולר לארבע שנים ,  עם אופציה לשנה חמישית .
 ביי בן ה-31 עבר בטרייד מפיטסבורג לבוסטון במהלך עונת 2008 ,  ונשאר ברד סוקס עד סיום חוזהו ,  שפג בעונה החולפת .  בוסטון רצתה אותו ,  אולם השחקן השיב בשלילה להצעה של 60 מיליון דולר לארבע שנים .  לאחר מספר משחקים של חתול ועכבר עם המטס הגיעו לבסוף הצדדים להסכמה .  בשבוע שעבר ,  אגב ,  החתימו המטס את המגיש קלווים אסקובר על חוזה לעונה אחת .  
החתמות נוספות בשוק ההעברות בבייסבול :  האינפילדר מארק דה רוסה חתם לשנתיים בסן פרנסיסקו על חוזה של 12 מיליון דולר .  שחקן הבסיס השלישי הוותיק טרוי גלאוס צפוי להצטרף לאטלנטה והמגיש ג'סטין דושר יישאר באוקלנד .  האיינג'לס החתימו את פרננדו רודני ,  שהיה קלוזר בדטרויט ,  לשנתיים .
 
ג'ייסון ביי סיכם במטס
האאוטפילדר המבוקש צפוי להשתכר 66 מיליון דולר בארבע העונות הקרובות .  המטס החתימו גם את קלווים אסקובר לעונה

