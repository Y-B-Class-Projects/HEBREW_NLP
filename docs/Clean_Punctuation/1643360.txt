ג'ים אוניל מגולדמן סאקס :  סין עשויה לייסף את המטבע ב-5% כדי לרסן את צמיחת הכלכלה
כלכלת סין עשויה לצמוח השנה ב-12%-14% ,  צופה הכלכלן הראשי של גולדמן סאקס
סין עשויה לאפשר למטבע שלה להתחזק בעד ל-5% ,  כדי לרסן את צמיחתה המהירה של כלכלתה ,  כך אמר אתמול הכלכלן הראשי של גולדמן סאקס ,  ג'ים אוניל . " יש לי תחושה חזקה שהם קרובים להנעת שער המטבע ",  אמר אוניל בראיון לבלומברג . " משהו מתבשל .  זה עשוי לקרות בכל זמן נתון כעת ".   " הם צריכים לעשות משהו כדי לצנן את התחממות הכלכלה ,  ולטפל בהשלכות האינפלציה ",  אמר אוניל ,  והוסיף כי הוא צופה שכלכלת סין תצמח השנה בשיעור של 12%-14% .  הבנק העולמי צופה כי כלכלת סין תצמח ב-9% השנה ,  לעומת צמיחה עולמית של 2.7% .  ב-2009 צמח התמ"ג של סין ב-8.7% ,  לפי ממשלת סין .  ביום שישי הורתה ממשלת סין לבנקים במדינה להגדיל את יחס הלימות ההון בפעם השנייה זה חודש ,  כדי לנסות ולרסן את הצמיחה בכלכלה המקומית ,  לאחר שהזינוק בהיקף האשראי של הבנקים והעלייה העקבית במחירי הבתים עוררו חשש מהיווצרות בועות בכלכלה הסינית .
 
ג'ים אוניל מגולדמן סאקס :  סין עשויה לייסף את המטבע ב-5% כדי לרסן את צמיחת הכלכלה
כלכלת סין עשויה לצמוח השנה ב-12%-14% ,  צופה הכלכלן הראשי של גולדמן סאקס

