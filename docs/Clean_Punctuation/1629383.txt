נוטל וויז'ן קיבלה את אישור ה-FDA לשיווק מכשיר רפואי ביתי לניטור ואבחון מוקדם של פגיעה ברשתית
שיווק מכשיר ה-ForeseeHome בארה"ב יחל בחודש פברואר הקרוב ;  גודל השוק מוערך במאות מיליוני דולרים
חברת נוטל וויז'ן  ( notal vision )  ,  המפתחת מכשור רפואי לניטור ואבחון מוקדם של ניוון מקולרי גילי  ( amd )  ,  קיבלה את אישור מינהל המזון והתרופות האמריקאי  ( fda )  לשיווק מכשיר ה- foreseehome בארה"ב.שיווק מכשיר ה-foreseehome בארה"ב יחל בחודש פברואר הקרוב ;  גודל השוק מוערך במאות מיליוני דולרים .  הסיבה לכך היא שבעולם קיימים כ-8 מיליון מטופלים ,  כאשר ישנם כ-20 מיליון מטופלים פוטנציאליים.מודל החברה הוא להשכיר את המכשיר על בסיס חודשי ,  כאשר העלות הינה כ-1,000 דולר לחודש .  הדר לוי ,  מנהל הכספים של החברה ,  אמר : " השכרת מערכת זו תאפשר לרופאים לבצע בדיקה וניטור מרחוק אחר החולים ,  ובכך לצמצם את עלויות הבדיקה .  כמו כן במחקר אותו ביצע ה-nih ,  בו נמצא כי צריכת ויטמינים מסוימים המכילים אבץ מצמצמת את הסיכוי לחלות במחלה .  מחקר זה יצר תעשיית ויטמינים המגלגלת 3 מיליארד דולר ". ה- ,  amd  ( age-related macular degeneration היא מחלה ניוונית של הרשתית ,  הפוגעת בראיה מרכזית של מטופלים בגיל השלישי .  מחלה זו מהווה את הגורם העיקרי לעיוורון בעולם המערבי .  בארה"ב לבדה ,  תשעה מיליון מטופלים סובלים מהשלב הראשוני ,  הטרום-קליני של amd ,  ו-1.5 מיליון הם עיוורים .  ישנו כיום טיפול למחלה ,  אך יעילותו תלויה בראש ובראשונה בזמן האבחון .  כיום ,  רוב החולים מגיעים לטיפול מאוחר מדי ,  לאחר שהראיה כבר נפגעה באופן בלתי הפיך.נוטל וויז'ן פיתחה בעבר מוצר בשם php foresee professional ,  המיועד לבתי חולים וקליניקות רופאי עיניים .  מכשיר זה שווק על ידי חברת נוטל וויז'ן ברחבי העולם .  לאחרונה נמכר ה-php foresee professional לחברת reichert האמריקאית.foreseehome הינו מכשיר ביתי המאפשר לחולים בסיכון לבחון באופן תכוף את ראייתם ,  באמצעות בדיקה בלתי פולשנית פשוטה ומהירה .  מיד לאחר הבדיקה ,  התוצאות מועברות בתקשורת אלקטרונית לבסיס נתונים מרכזי .  אנליזה אוטומטית של תוצאות הבדיקה מתריעה לצוות הרפואי כאשר חל שינוי בראיה .  תוצאות הבדיקה זמינות לעיונו של הצוות הרפואי דרך אתר אינטרנט מאובטח .  מערכת זו מאפשרת לצוות הרפואי לזמן את המטופל לבדיקה במרפאה כאשר חל שינוי בראיה ,  דבר המביא לאבחון מוקדם יותר של המחלה ולהקדמת הטיפול.נוטל וויז'ן נוסדה בשנת 2000 על ידי ד"ר ברק עצמון ,  מנכ"ל החברה ,  וד"ר יאיר אלסטר .  מאז הקמתה גייסה החברה כ-10 מיליוני דולר מחברת אלרון וג'רוזלם גלובל של שלמה קליש .  כמו כן ידוע כי היא מעסיקה כ-25 עובדים במשרדיה בתל אביב .
 
נוטל וויז'ן קיבלה את אישור ה-FDA לשיווק מכשיר רפואי ביתי לניטור ואבחון מוקדם של פגיעה ברשתית
שיווק מכשיר ה-ForeseeHome בארה"ב יחל בחודש פברואר הקרוב ;  גודל השוק מוערך במאות מיליוני דולרים

