הפועל פ"ת הציעה לגוצ'ירדזה להאריך ההסכם בשבוע
רק בישראל :  סוכנו של החלוץ התבקש להחליט האם הגיאורגי ,  שחתם לשבועיים ,  יישאר לשבת .  הקבוצה : " הכל תלוי בשחקן "
 מקרה כזה יכול לקרות רק בליגה שלנו :  הפועל פתח תקוה הציעה היום  ( שלישי )  לסוכנו של החלוץ הגיאורגי רוואז גוצ'ירידזה ,  להאריך את ההסכם עליו חתם לפני שבועיים בשבוע נוסף ,  זאת לאחר שכבר שוחרר מהקבוצה .  כזכור ,  השחקן חתם לפני שבועיים על הסכם עד תום העונה ,  המאפשר לקבוצה לשחררו לאחר שבועיים .  גוצ'ירידזה שיחק פחות משני משחקים מאז שחתם אך למרות זאת הוחלט לשחררו אתמול ונדמה היה כי ימריא חזרה לגיאורגיה .  
גורם בקבוצה אישר הערב כי : " הצענו לשחקן להישאר גם בסוף השבוע ,  מחוץ להסכם שנקבע .  ההחלטה תלויה בו ".  גוצ'ירידזה שכבר ארז את המזוודות החליט להישאר בישראל והיום התאמן עם הקבוצה .  מחר יחליט השחקן האם להישאר בישראל ולהיכלל בסגל הקבוצה למשחק בשבת מול בית"ר ירושלים .
 הקשר איציק זעפרן מעירוני חדרה החל להתאמן בקבוצה .  הקשר מחוף השנהב ,  אלכסנדר טוקפה ,  ישוחרר כנראה למרות שהוא מותיר רושם חיובי באימונים .  מחפוד מעדיף להחתים חלוץ ולא קשר ,  בתקווה שישראל זגורי ישוחרר עד סוף השבוע ממכבי חיפה .  בהפועל חיפה יצרו קשר עם גיא צרפתי והודיעו לו כי הם מוכנים לצרפו אם אלי מחפוד יסכים לשחררו ,  זאת לאחר השיחה שהתקיימה אתמול בין המנכ"ל אפי צפריר לבעלים של הפועל חיפה ,  יואב כץ .
 
הפועל פ"ת הציעה לגוצ'ירדזה להאריך ההסכם בשבוע
רק בישראל :  סוכנו של החלוץ התבקש להחליט האם הגיאורגי ,  שחתם לשבועיים ,  יישאר לשבת .  הקבוצה : " הכל תלוי בשחקן "
 
