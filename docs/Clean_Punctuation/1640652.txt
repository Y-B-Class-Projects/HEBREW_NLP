איטליה :  אינטר בורחת ,  רומא רותחת
אינטר הביסה 0:3 את קליארי ,  רומא ניצחה 0:1 בפיורנטינה ועלתה למקום השני על חשבון מילאן ,  שסיימה ב-0:0 בבולוניה
המחזור ה-23 בליגה האיטלקית התחיל כבר בשבת כשיובנטוס סגרה משחק חמישי ברציפות ללא ניצחון עם 1:1 בליבורנו ועם ניצחון של פאלרמו ,  1:2 על פארמה .  הערב  ( ראשון )  ,  אינטר לא התקשתה במיוחד מול קליארי ,  הביסה אותה 0:3 ופתחה פער של 10 נקודות ממילאן ,  שעשתה רק תיקו 0:0 בבולוניה .  נאפולי ספגה שני שערים בדקות האחרונות ,  הפסידה 3:1 באודינזה ואיבדה אפשרות להגדיל את הפער מהמקום החמישי .  רומא ניצחה 0:1 בפיורנטינה משער של ווצ'יניץ' בדקה ה-82 ועלתה למקום השני .
 האלופה השיגה ניצחון ליגה חמישי בששת המחזורים האחרונים .  הנראזורי עלו ליתרון כבר בדקה השישית כשגוראן פאנדב כבש את השלישי שלו מאז הצטרף לקבוצה .  בדקה ה-20 אינטר עלתה כבר ל-0:2 מנגיחה של הבלם וולטר סמואל ,  אחרי בישול של מייקון .  
שתי דקות מפתיחת המחצית השנייה ,  כבש דייגו מיליטו ,  אחרי בישול של גוראן פאנדב ,  וקבע את תוצאת המשחק - 0:3 לאינטר .  הרכש החדש של הנראזורי ,  מקדונלד מאריגה ,  ערך הופעת בכורה כשהחליף בדקה ה-75 את טיאגו מוטה .  מהצד השני ,  קליארי ,  שפיתחה לאחרונה ציפיות להתקרב למקום הרביעי ,  תחפש את הנקודות במקום אחר .
 מאז ההפסד בדרבי לאינטר ,  נראה שכל הפסד נקודות של הרוסונרי עשוי לסיים את העניין בליגה ולהעניק את האליפות ליריבה העירונית .  כך קרה הערב ,  כשמילאן סיימה ב-0:0 מאכזב בבולוניה המדורגת במקום ה-14 בליגה ונמצאת מרחק עצום של 10 נקודות מהנראזורי ,  כך שנראה שהמטרה היחידה שנותרה לה העונה היא ליגת האלופות .  
חניכיו של לאונרדו ,  שהושיב לראשונה את דייויד בקהאם על הספסל לטובת הרכש מאינטר אמנטינו מאנסיני ,  אמנם שלטו במשחק והגיעו למספר הזדמנויות ,  אך יכולת מצוינת של שוער בולוניה רוברטו קולומבו השאירה את התוצאה על 0:0 .  מילאן סגרה משחק רביעי ברציפות ללא ניצחון בכל המסגרות .
 אחרי שניצחו רק פעם אחת בשלשות המשחקים האחרונים ,  אין ספק כי נאפולי נרגעה מעט ,  ובשבועות האחרונים ההתקפה שלה לא היטיבה לתפקד .  הערב החבורה של וולטאר מצארי פגשה את אודינזה ,  שבעצמה לא ניצחה כבר שבעה משחקי ליגה הרצופים ,  ולמעשה ,  הפעם האחרונה שחגגה שלוש נקודות היתה אי שם ,  לקראת סוף אוקטובר .  עם זאת ,  הערב הזה קסום מבחינת המארחת ,  שפתחה היטב ,  כאשר כבר בדקה השביעית קבע אנטוניו די נטאלה ,  מי אם לא הוא ,  מהיר 0:1 למארחת .
 נאפולי מיהרה להגיב ,  ובדקה ה-21 איזן כריסטיאן מאגיו מזווית קשה ,  ורץ לחגוג .  החגיגות של הקשר החזיקו 23 דקות בדיוק ,  כאשר בדקה ה-44 הוא הורחק ,  והשאיר את קבוצתו בעשרה שחקנים .  אודינזה ניצלה זאת על מנת להגביר את הלחץ ,  ולקטוף את הפירות בתוספת הזמן ,  עם צמד גדול של די נטאלה הנפלא ,  שקטע בצורת של שלושה משחקים על מנת לעלות ל-16 שערים אישיים ,  ולקטוף את פסגת מלכות השערים האיטלקית .  אודינזה ,  סוף סוף ,  חווה ניצחון ,  ומתרחקת עד כדי ארבע נקודות מהקו האדום .
 הג'יאלורוסי עלו למשחק החוץ הקשה באצטדיון ארטמיו פרנקי בידיעה שניצחון ליגה חמישי ברציפות יעלה אותם למקום השני על חשבונה של מילאן ,  שסיימה ב-0:0 בבולוניה .  למרות זאת ,  פיורנטינה הגיעה ליותר הזדמנויות ובעטה 8 בעיטות למסגרת ,  אלא שבדקה ה-82 רומא עלתה ל-0:1 בזכות שער של מרקו ווצ'יניץ' ,  אחרי בישול של דניאל דה רוסי .  
רומא ,  שלא הפסידה כבר מאז סוף אוקטובר ,  עלתה למקום השני ורחוקה שמונה נקודות מאינטר הראשונה ושתיים מעל מילאן השלישית ,  לה משחק אחד פחות מהג'יאלורוסי .  
תוצאות נוספות :
 אטאלנטה - בארי 0:1  ( סימונה טיריבוקי ,  83 ) 
גנואה - קייבו 0:1  ( מרקו רוסי ,  63 ) 
לאציו - קטאניה 1:0  ( מקסי לופז ,  63 ) 
סיינה - סמפדוריה 2:1 
לסמפדוריה :  דניאל גאסטלדו  ( 3 )  ,  ניקולה פוצי  ( 77 )  ,  לסיינה :  מאסימו מקארונה  ( 82 ) 

איטליה :  אינטר בורחת ,  רומא רותחת
אינטר הביסה 0:3 את קליארי ,  רומא ניצחה 0:1 בפיורנטינה ועלתה למקום השני על חשבון מילאן ,  שסיימה ב-0:0 בבולוניה

