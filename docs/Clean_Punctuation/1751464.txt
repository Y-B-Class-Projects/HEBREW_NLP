דיקפריו עזר לטיים וורנר לרשום רווח של 522 מיליון דולר
בנפרד ,  דיווחה AOL כי רווחיה יותר מהוכפלו ברבעון השלישי הודות לקיצוצי עלויות
ענקית המדיה טיים וורנר דיווחה היום על רווח שעקף את תחזיות האנליסטים ,  וזאת בעקבות עליה במכירות זכויות שידור והכנסות מפרסום ומסרטים .  החברה העלתה את תחזית הרווח שלה ל-2010 .  בנפרד ,  דיווחה aol ,  אשר פוצלה בשנה שעברה מטיים וורנר ,  על עלייה ברווחיה.הרווח הנקי של טיים וורנר הסתכם ברבעון השלישי ב-522 מיליון דולר ,  או 46 סנט למניה ,  לעומת רווח של 662 מיליון דולר ,  או 55 סנט למניה ,  ברבעון המקביל בשנה שעברה .  בניכוי סעיפים חד פעמיים ,  עלה הרווח ל-62 סנט למניה ,  לעומת 53 סנט למניה ברבעון המקביל ב-2009 .  אנליסטים צפו כי הרווח בניכוי סעיפים חד פעמיים יסתכם ב-53 סנט למניה .  הכנסות החברה בתקופה המדווחת עלו ב-1.8% ל-6.38 מיליארד דולר.לרווחי טיים וורנר תרמו הכנסות של 460.1 מיליון דולר מוורנר ברדרס ,  שהיו אולפני הסרטים המובילים השנה ,  הודות ללהיטים כמו  " התחלה "  בכיכובו של ליאונרדו דיקפריו ,  שרשם הכנסות של 290 מיליון דולר בארה"ב בלבד .  ברבעון המקביל בשנה שעברה רשמו האולפנים הכנסות של 652.5 מיליון דולר מסרטים מצליחים כמו  " הארי פוטר והנסיך חצוי הדם "  ו"בדרך לחתונה עוברים בוגאס ".  החברה אמרה כי היא צופה כי ב-2010 יצמח הרווח התפעולי שלה בקרוב ל-30% ,  לעומת הרווח התפעולי שנרשם ב-2009 ,  של 1.83 דולר למניה .  באוגוסט ,  צפתה טיים וורנר צמיחה של לפחות 20% ברווח התפעולי.בנפרד ,  דיווחה היום ענקית האינטרנט aol ,  אשר בעבר היתה במיזוג עם טיים וורנר ,  על כך שרווחיה ברבעון השלישי יותר מהוכפלו לעומת התקופה המקבילה אשתקד ,  וזאת עקב קיצוץ עלויות ועל אף ירידה בהכנסות מפרסום וממנויים.aol רשמה רווח נקי של 172 מיליון דולר ,  או 93 סנט למניה ,  מפעילות מתמשכת ,  וזאת בהשוואה לרווח של 74 מיליון דולר ,  או 67 סנט למניה ,  ברבעון המקביל בשנה שעברה .  הכנסות aol ירדו ב-26% ל-563.5 מיליון דולר .  אנליסטים צפו רווח של 52 סנט למניה ,  עם הכנסות של 558.3 מיליון דולר .
 
דיקפריו עזר לטיים וורנר לרשום רווח של 522 מיליון דולר
בנפרד ,  דיווחה AOL כי רווחיה יותר מהוכפלו ברבעון השלישי הודות לקיצוצי עלויות

