הנחיתות שלנו מול ברקוביץ'
לגיטימי לבטל את מועמדותו של איל ברקוביץ' לנבחרת ,  אך האם אנחנו עושים את זה רק בגלל תמונת המראה שהוא משקף לנו ? 
איל ברקוביץ' שואף להיות מאמן נבחרת ישראל .  לגיטימי .  מה שטוב למדינות עם מסורת כדורגל מפוארת כמו גרמניה  ( שמינתה את יורגן קלינסמן )  ,  הולנד  ( מרקו ואן-באסטן )  ,  איטליה  ( רוברטו דונאדוני )  ,  ברזיל  ( דונגה )  וארגנטינה  ( דייגו מראדונה )  יכול ,  אולי ,  בתיאוריה ,  להתאים גם לישראל הקטנה .  
או שלא .  לגיטימי גם לחשוב שאיל ברקוביץ' לא מתאים ,  לבחון את מה שהתרחש באותן מדינות ולהגיע למסקנה שברוב המקרים הנסיון להעמיד בראש הפירמידה מישהו חסר נסיון באימון ,  גם אם הייתה לו קריירת משחק מצליחה ,  נכשל .
 מה שמציק בכל הסיפור של איל ברקוביץ' זה לא שיש כאלה שחושבים שהוא לא מתאים ,  זה כאמור מקובל לחלוטין ,  אלא העובדה שהן בשיח הציבורי והן בתקשורת ,  מנסים לעשות דה-לגיטמציה למועמדות שלו ,  לגחך אותה ולהתייחס אליה בצורה צינית .  כך מציגים את ברקוביץ' כליצן ,  מסתלבטים על חשבונו ומחכים עם ריר בקצה הפה לפעם הבאה שיפתח את פיו וימעד וכך נוכל לשחרר בו את חרצובות לשוננו .  
מה הוא המקור להתייחסות הסארקאסטית הזו לאיל ברקוביץ' ?  ובכן ,  סארקזם ,  כפי שטען זיגמונד פרויד כבר לפני שמונים שנה ,  הוא ביטוי מעודן  ( סובלימציה )  לתוקפנות שמקורה בתסכול .  כדי להבין מדוע מעורר בנו ברקוביץ' תוקפנות שכזו צריך להבין בעצם מדוע מעורר בנו ברקוביץ' ,  או ,  ליתר דיוק ,  דמותו של ברקוביץ' ,  תסכול שכזה .
 ברקוביץ' ,  כפי שהתבטא היטב במסיבת העיתונאים שערך בשבוע שעבר ,  הוא אימופולסיבי ,  תוקפן ,  בעל יכולת שליטה רגשית נמוכה ,  ישיר ובוטה .  במילים אחרות ,  כל מה שאנחנו רוצים לחשוב שאנחנו לא .  רוצים לחשוב .  כי האמת היא שברמה כזו או אחרת כולנו כאלה .  וזו גם הסיבה שמתעורר בנו תסכול מדמותו של ברקוביץ' - הוא מציב מולנו מראה שמשקפת את כל מה שאנחנו לא רוצים לראות בעצמנו .  וכשאנחנו רואים את זה אנחנו מתמלאים תוקפנות כלפי אותה מראה .  
אלא שאולי צריך להסתכל על הדברים אחרת ,  להפסיק להתבייש במה שאנחנו ולחדול מלהתבטל בפני כל מה ש"אירופאי ".  בסופו של יום אין שום פסול בלהיות חם ומלא תשוקה .  זו המנטליות שלנו ,  זו התרבות שלנו ויש לה יתרונות וחסרונות כמו לכל תרבות אחרת .
 המועמדות של אייל ברקוביץ' לגיטימית .  מדובר באחד מגדולי השחקנים שהיו בישראל ,  אם לא הגדול שבהם ,  ואם זה יקרה זאת לא תהיה הפעם הראשונה ,  כאמור ,  ששחקן עבר מתמנה למאמן הנבחרת הלאומית של מדינתו .  אבל איל ברקוביץ' נפסל כי הוא מייצג את כל מה שאנחנו רוצים לחשוב שאנחנו לא .  וכשהוא עושה הוא מציב מולנו מראה שמה שמשתקף ממנה הוא משהו ,  שלפחות חלק מאיתנו ,  לא ממש אוהב לראות .  
אלא שהבעיה היא לא מה עם שמשתקף - מדובר במראה אותנטי למדי - הבעיה היא עם רגשי הנחיתות שזה מעורר בנו .
 
הנחיתות שלנו מול ברקוביץ'
לגיטימי לבטל את מועמדותו של איל ברקוביץ' לנבחרת ,  אך האם אנחנו עושים את זה רק בגלל תמונת המראה שהוא משקף לנו ? 

