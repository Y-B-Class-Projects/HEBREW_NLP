פוקסי ליידי
אחרי שכבשה את טבלאות רבי המכר ,  מכוונת שרה פיילין לעבר המסך הקטן .  תצטרף כפרשנית ל-FOX NEWS ערוץ החדשות הנצפה ביותר בפריים טיים
שרה פיילין מצטרפת לערוץ FOX NEWS כפרשנית .  הערוץ הודיע היום  ( שני )  כי המועמדת הרפובליקנית לתפקיד סגנית הנשיא בבחירות לנשיאות ארצות הברית ב-2008 ומושלת אלסקה לשעבר ,  חתמה על חוזה רב שנתי במסגרתו תציג פרשנויות וניתוחים פוליטיים בפלטפורמות השונות שמפעיל FOX NEWS ,  כולל ערוץ העסקים ,  אתר האינטרנט ותחנת הרדיו שלו .  כמו כן תשתתף פיילין בספיישלים מיוחדים בנושאים פוליטיים שישודרו בערוץ ותנחה כמה תכניות של הסדרה  " סיפורים אמריקאיים אמיתיים "  של FOX NEWS שעוסקת בסוגיות חברתיות .
 פיילין ,  האישה הראשונה שנבחרה לתפקיד מושלת אלסקה ,  פרסמה לפני מספר חודשים אוטוביוגרפיה בשם  " Going Rogue :  An American Life "  שהגיעה לראש רשימת רבי המכר של הניו יורק טיימס ומכרה למעלה ממיליון עותקים .  חברת החדשות של FOX נמצאת בבעלות תאגיד התקשורת ניוזקורפ של רופרט מרדוק וידועה בתמיכתה במפלגה הרפובליקנית .  למרות עמדותיו ,  FOX NEWS הוא ערוץ החדשות הנצפה ביותר בפריים טיים בארצות הברית .
 פיילין אמרה היום לאתר FOX NEWS : " אני מתרגשת להצטרף לנבחרת הכשרונות וההנהלה של FOX .  זה נהדר להיות חלק ממקום שמעריך חדשות הוגנות ומאוזנות ".  ביל שיין ,  סגן נשיא לענייני תוכן של FOX ,  אמר : " המושלת פיילין שבתה אנשים מכל גווני הקשת הפוליטית ואנחנו שמחים לצרף את הקול הדינמי שלה למערך FOX NEWS ". 

פוקסי ליידי
אחרי שכבשה את טבלאות רבי המכר ,  מכוונת שרה פיילין לעבר המסך הקטן .  תצטרף כפרשנית ל-FOX NEWS ערוץ החדשות הנצפה ביותר בפריים טיים

