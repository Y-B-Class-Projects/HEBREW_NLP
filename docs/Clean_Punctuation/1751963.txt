פישר :  לא ניתן לבועת נדל"ן להתפתח בישראל
נגיד בנק ישראל אישר כי הבנק מתכנן עם משרד האוצר מהלכי מיסוי שנועדו לעצור את עליית מחירי הדירות .  לדבריו , " לא ניתן למשק להגיע למשבר בגלל בועה בשוק הנדל"ן ".  עוד בתוכנית :  מיסוי על משקיעים זרים במט"ח
משרד האוצר ,  בתיאום עם בנק ישראל ,  מכין מהלכים להטלת מיסוי על דיור כדי לעצור את מחירי הנדל"ן ,  ומיסוי על משקיעים זרים הפועלים בשוק המט"ח - כך אישר היום נגיד בנק ישראל סטנלי פישר בנאום בפני המועדון המסחרי-התעשייתי .  
פישר הזהיר כי למרות שמצבה של ישראל טוב ביחס למדינות רבות במערב ,  עדיין יש אתגרים קשים :  בדיור ,  במט"ח ,  ובאינפלציה .  פישר הזהיר כי היצוא הישראלי אינו צומח כבעבר ,  ויתכן אף שנתוני הרבעון השלישי יצביעו על ירידה מסוימת .  
בהתייחסות לפעילותו בשוק המט"ח ,  המיועדת לקזז את רכישות השקלים על ידי משקיעים מחו"ל המחפשים תשואה גבוהה יותר מאשר במערב ,  הבהיר פישר כי בנק ישראל ימשיך לרכוש דולרים בשוק - אז אין בכך הבטחה כי השקל לא ימשיך להתחזק . 
" כולם בבעיה היום ",  אמר פישר . " המדינות שהן לא בבעיה הן המדינות שהמערכות הפיננסיות שלהן לא עברו משבר .  בישראל ,  באוסטרליה ,  בקנדה ,  בהונג קונג ,  בסינגפור ,  בסין ,  בהודו ,  בדרום אמריקה ,  פרו ,  קולומביה ובברזיל .  כולם התחילו לצמוח .  כל המדינות האלה צומחחות בקצב מכובד .  ולמה ?  הסיבה היא מאוד פשוטה .  במשך המשבר הזה כל הבנקים המרכזיים הורידו ריבית ".  
פישר אמר כי  " אין דבר יותר חשוב מלשמור על הבריאות של המערכת הפיננסית ושל הבנקים ,  מפני שאם הם לא מתפקדים - המשק לא יכול לצמוח ולא יכול להיות בריא ",  אמר פישר . " יש לנו מזל שיש לנו בנקים שמרניים ושיש לנו פיקוח על הבנקים הדוק וחזק ".  
פישר אמר כי  " זו השנה ה-6 שלי כאן .  כשהגעתי לפה שמעתי כל מיני טענות על הפיקוח על הבנקים - שמתערבים יותר מדי .  עכשיו אומרים תודה על כך שיש לנו פיקוח .  זה אחד הדברים הכי חשובים שקרו במשק במשך המשבר ".  
לדברי פישר , " הצמיחה במחצית הראשונה של השנה היתה 4% ,  יש עודף בחשבון השוטף של מאזן התשלומים ,  והבנקים בריאים - אז זה מצב מאוד טוב .  המשק נמצא במצב טוב .  התחלנו את המשבר עם האבטלה הכי נמוכה ב-15 השנים האחרונות .  ציפינו שהאבטלה תעלה ל-9% אבל היא שוב במגמת ירידה .  זה מראה שהמצב טוב ".  עם זאת ,  פישר ציין כי  " יש ייסוף ,  השקל מול הדולר ".  פישר הוסיף כי  " עד שהמשק האמריקאי לא יחזור לצמיחה משמעותית המשק העולמי לא יחזור לצמיחה בת קיימא ". 
פישר דיבר גם על עליות המחירים בשוק הנדל"ן .  לדבריו , " המון משברים פיננסיים מתחילים בשוק הנדל"ן .  זה מה שקרה בארה"ב .  כל הבלאגן במשק העולמי הוא תוצאה של שוק הנדל"ן בארה"ב .  אנו לא ניתן למשק הישראלי לפתח בועה בשוק הנדל"ן ולגרום לאפשרות שכתוצאה מזה נמצא את עצמנו עם בעיות במערכת הפיננסית ".  
פישר הוסיף כי  " הציפיות שלנו הן שגובה השכ"ד יעלה בסביבות 6%-8% בשנה ,  וזה ישפיע על האינפלציה .  זה כמעט הדבר היחידי שמשפיע כרגע .  יש דברים נוספים כמו מחירי העגבניות אבל זה כבר עניין נקודתי ".  
פישר אמר כי  " כל עוד היצוא לא יעלה - זה ישפיע באופן שלילי על צמיחת המשק ".  
המועדון המסחרי-תעשייתי מהווה מקום מפגש לאנשי עסקים ,  תעשיינים ,  אנשי מסחר ,  בנקאים ,  מנכל"ים בכירים ואנשי מקצועות חופשיים מהשורה הראשונה .  המועדון מהווה הזדמנות לפיתוח וביסוס קשרים עסקיים בין החברים בעלי מקצועות שונים ועם אנשי מפתח במשק הישראלי .  כמו כן ,  המועדון הינו מקום למפגשים בלתי אמצעיים עם אישים בולטים ,  עם מובילי דעת קהל ומעצבי מדיניות .  

פישר :  לא ניתן לבועת נדל"ן להתפתח בישראל
נגיד בנק ישראל אישר כי הבנק מתכנן עם משרד האוצר מהלכי מיסוי שנועדו לעצור את עליית מחירי הדירות .  לדבריו , " לא ניתן למשק להגיע למשבר בגלל בועה בשוק הנדל"ן ".  עוד בתוכנית :  מיסוי על משקיעים זרים במט"ח

