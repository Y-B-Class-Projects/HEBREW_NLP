הרשויות מתחמקות מאחריות - נחל לכיש מזדהם
בעקבות תקלה במתקן טיהור להזרמת שפכים בדרום ,  נמצאו מי קולחין בנחל ברקאי הנשפך לנחל לכיש .  ראשי הרשויות באזור מתעמתים ביניהם והבעיה בעינה עומדת
ראשי הרשויות באזור קיבוץ חצור מעבירים את האחריות על תקלה בהזרמת שפכים ממתקן טיהור ,  זה לפתחו של זה .  התקלה נחשפה על ידי רשות הטבע והגנים לאחר שנמצאו מי קולחין בנחל ברקאי ,  הנשפך לנחל לכיש ,  ועובר בשטח שבין המועצה האזורית באר טוביה לבין היישוב גן יבנה .  
במקביל ,  הודעה בנושא הועברה גם לעיריית אשדוד ולמספר רב של גורמים האחראים על הגנת הסביבה ובריאות הציבור .  בעקבות זאת ,  פנה אתמול  ( רביעי )  ראש עיריית אשדוד ,  ד"ר יחיאל לסרי ,  אל ראשי הרשויות ודחק בהם לטפל במהרה בתקלה : " אודה לכם באם תוכלו להודיעני עוד היום אם אכן הידיעות שקיבלנו מדויקות .  בכל מקרה ,  בכוונתו לפעול בכל העוצמה על מנת למנוע כל פגיעה בנחל ובאם תהיה פגיעה ,  לתבוע את הגורמים לכך ". 
בבאר טוביה דחו את מכתבו של לסרי .  דרור שור ,  ראש המועצה ,  העביר ללסרי מכתב תגובה חריף ביותר ,  בו הם דרש ממנו לחזור בו מהאשמותיו כלפיו ולפעול בעצמו לתיקון התקלה : " מפעלי התעשייה באשדוד ,  לא באזור שלנו ,  גורמים לתקלה ",  הבהיר שור .  
דרור אהרון ,  ראש המועצה המקומית גן יבנה ,  הטיל אף הוא את האחריות על עיריית אשדוד : " אני דורש ממנו שיפעל במהירות לתיקון התקלה הזאת ,  שמקורה כנראה במפעלי התעשייה באשדוד ".  בגן יבנה טוענים שבמתקן הטיהור נערכות בדיקות יומיות ,  וכל תקלה היתה מתגלית .  במכתב משותף ששלחו ללסרי האשימו אותו השניים כי  " אם אינך מסוגל לטפל בגורמים האחראיים לזיהום  כנראה אינך מסוגל לעשות זאת ממניעים השמורים עימך ,  לרבות שמירה על קופת העירייה ".  
לסרי השיב בדברים חריפים משלו : " לא היה מקום לפגיעה האישית והבוטה כלפיי ,  ואין לי אלא להביע צער על כך ,  שכן אתם מוכרים לי דווקא כאנשים תרבותיים .  לעצם העניין ,  אני מעביר לידיכם את הודעת רשות הטבע והגנים מאתמול שמציגה אתכם באור מאוד לא חיובי ,  שלא לומר קצת מביך .  אנא טפלו בבעיה בדחיפות .  
יחד עם זאת הביע לסרי תקווה כי היחסים ביניהם ישתקמו .  ראשי הרשויות הביעו נכונות לנהל מפגש כדי לפתור את המשבר שפרץ ,  אך עד כה ,  טרם נקבע דיון שכזה .
 
הרשויות מתחמקות מאחריות - נחל לכיש מזדהם
בעקבות תקלה במתקן טיהור להזרמת שפכים בדרום ,  נמצאו מי קולחין בנחל ברקאי הנשפך לנחל לכיש .  ראשי הרשויות באזור מתעמתים ביניהם והבעיה בעינה עומדת

