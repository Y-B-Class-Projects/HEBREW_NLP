 " אריק קרפ היה בחיים אחרי שהוכה "
 פואד מוסא ,  אחד הנאשמים הזוטרים ברצח אריק קרפ ,  העיד כי לאחר שחבריו היכו את קרפ הוא  " קם וברח ".  בעדותו טען מוסא כי קרפ איים על אחד הנאשמים
 ( צילום :  טל אנגלנדר ,  עריכת וידאו :  יאיר דניאל ) 
פואד מוסא אחד הנאשמים הזוטרים בפרשת רצח אריק קרפ העיד היום  ( שלישי )  בבית המשפט המחוזי בתל אביב וטען כי לאחר שהיכו את קרפ הוא עדיין היה בחיים . " הבנאדם רץ לכיוון עבד ,  הזקן .  עבד נתן לו כאפה .  הבנאדם נפל על הרצפה ואחרי זה קם וברח .  ג'מיל רדף אחריו ונתן לו בעיטה ואגרוף והוא שוב נפל לרצפה .  ג'מיל בעט בו שוב ברגל ,  אחרי זה הבנאדם קם וברח ",  כך טען מוסא בעדותו .
 מוסא ,  גיסו של ג'מיל עדס ,  אחד הנאשמים ברצח סיפר בעדותו כי בתחילת הערב קנו הוא וחבריו כמה בקבוקי וודקה ושתו בגן בפתח תקווה ומשם המשיכו לטיילת בתל ברוך .  לדבריו ,  הם ישבו על ספסלים במקום ואחרי כמה דקות הקטין הנאשם ברצח אמר לו שהוא רוצה לטייל . " אחרי כמה דקות הוא התקשר אלי ואמר רבתי עם מישהו ,  שלח את ג'מיל ועבד ".  מוסא סיפר עוד כי כאשר הקטין הצביע לעבר קרפ ואמר לשני הנאשמים האחרים ברצח שזה האדם איתו הסתכסך ,  קרפ רץ לכיוונם ולאחר מכן הם היכו אותו ,  אולם קרפ היה בחיים ונמלט מהמקום .  עוד העיד ,  שקרפ איים על הקטין לאחר שזה ביקש ממנו בצחוק ש"יסדר לו את אשתו או בתו ".  
מוסא טען שהוא עצמו לא היה מעורב בקטטה מכיוון שעד שהגיע למקום קרפ כבר נמלט .  הוא סיפר שלאחר מכן נסעו הוא וחבריו ליער חורשים והמשיכו לשתות לשוכרה .  בתחילת השבוע העידה שרה קרפ והציגה תמונה שונה לחלוטין .  על פי עדותה בעלה הוכה על ידי קבוצה של כ-8 צעירים ,  שהכו אותו בכל חלקי גופו ואף הטיחו את ראשו באספלט .  לדבריה בעת שהכו אותו הצעירים ,  התחנן בעלה ואמר  " מה עשיתי לכם ,  תעזבו אותי ,  מה אתם רוצים ממני ".  
אריק קרפ נרצח ב-14 באוגוסט אשתקד בזמן ששהה עם אשתו ובתו אנטליה בטיילת של חוף תל ברוך בתל אביב .  שלושה צעירים הועמדו לאחר מכן לדין באשמת רצח :  ג'מיל עדס ,  בן 25 ,  עבדל רחמן עדס ,  בן 21 ,  וקטין נוסף בן 17 .

" אריק קרפ היה בחיים אחרי שהוכה "
 פואד מוסא ,  אחד הנאשמים הזוטרים ברצח אריק קרפ ,  העיד כי לאחר שחבריו היכו את קרפ הוא  " קם וברח ".  בעדותו טען מוסא כי קרפ איים על אחד הנאשמים

