הקרב הבא :  הוזלת החשמל בעקבות ניפוח הפנסיה 
 >  >  רשות החשמל תפרסם בשבועות הקרובים לשימוע הוזלה נוספת בתעריף החשמל .  ההוזלה צפויה בעקבות תיקון ההנחות האקטואריות של חברת החשמל וההכרעה הקרובה בסוגיית ריבית היוון ההתחייבויות הפנסיוניות של החברה .  לפי הרשות ,  ההחלטה תחול רטרואקטיבית .  חברת החשמל חויבה באחרונה על ידי רשות ניירות ערך בהצגה מחדש  ( רה-סטייטמנט )  של דו"חותיה הכספיים ,  בעקבות חשיפת הנחות אקטואריות שרירותיות לכאורה שניפחו את החבות האקטוארית שלה ב-8.9 מיליארד שקל .  מרבית הנחות אלה לא הוכרו בעבר בידי רשות החשמל .  כתוצאה ממחיקת התחייבויות יתר אלה העריכה החברה כי תידרש להפריש כ-1.9 מיליארד שקל שנגבו לכאורה שלא לצורך מציבור הצרכנים באמצעות תעריפי החשמל .  ואולם ,  בדו"חותיה ציינה החברה כי אין בכוונתה להשיב את הכספים לציבור ,  אלא לקזזם מדרישות תעריפיות אחרות שהפנתה כלפי רשות החשמל .  במקביל סירבה רשות החשמל לבקשת חברת החשמל להכיר בעיכובים בחיבור תחנת הכוח חגית לגז טבעי בגין עיצומי העובדים ,  בגינם דרשה החברה תוספת עלות לתעריף בסך כ-200 מיליון שקל .
 
הקרב הבא :  הוזלת החשמל בעקבות ניפוח הפנסיה 
nan
