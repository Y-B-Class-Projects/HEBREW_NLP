8 שנים אחרי התאונה - הצעיר יפוצה במיליונים
בשנת 2002 כשהוא בגיל 14 נפגע הצעיר קשה בתאונת דרכים בה אביו נפצע גם וסבתו נהרגה .  בשבוע שעבר קבע ביהמ"ש כי על חברת הביטוח לפצותו ב-6.25 מיליון שקלים .  פרקליטו : " הוא תלוי לגמרי בזולת "
 צעיר בן 22 מירושלים ,  שנפצע קשה לפני שמונה שנים בתאונת דרכים יקבל פיצוי בגובה 6.25 מיליון שקלים ,  לאחר שבית המשפט המחוזי בפתח תקווה אישר לפני כשבוע הסכם פשרה בין הצעיר לחברת הביטוח .  הצעיר יקבל גם כ-1.25 מיליון שקלים מהביטוח הלאומי .  מדובר בסכום פיצויים גבוה במיוחד לנפגע בתאונת דרכים .
 ביולי 2002 נפצע הצעיר בזמן שנסע עם סבתו ,  שנהרגה בתאונה .  הוא הובהל כשהוא במצב קשה ומחוסר הכרה לבית החולים הדסה עין כרם ,  שם אובחנה אצלו פגיעת ראש קשה וכתוצאה ממנה הפך לנכה .  בתביעה שהגיש נגד חברות הביטוח באמצעות עו"ד פנחס זלצר ,  נטען כי הצעיר הפך בעקבות התאונה לתלוי לחלוטין בכל פעולותיו בזולת ,  ולא יוכל לדאוג לצרכיו האישיים המינימליים דוגמת רחצה ,  אכילה ולבוש .
 עוד נטען ,  שהצעיר זקוק לטיפולים רבים ,  פיזיים ופסיכיאטריים ,  לציוד מיוחד לנכים ולהשגחה וליווי צמודים כל חייו .  כמו כן ,  נטען שהצעיר יזדקק לבית פרטי שמותאם למצבו ,  אליו יצטרך לעבור מבית הוריו ,  שמתגוררים בדירה בקומה השלישית בבנין מגורים בו אין מעלית .  
בנוסף ,  הוריו של הצעיר תבעו אף הם פיצויים .  אביו של הצעיר ,  שנפצע בתאונה ,  תבע פיצויים בגין הנזק שנגרם לו וכן בשל העובדה הוצאות הטיפול בבנם וההפסדים שנגרמו להם מכיוון שנאלצו לטפל בו ולקחת חופש מהעבודה .  

8 שנים אחרי התאונה - הצעיר יפוצה במיליונים
בשנת 2002 כשהוא בגיל 14 נפגע הצעיר קשה בתאונת דרכים בה אביו נפצע גם וסבתו נהרגה .  בשבוע שעבר קבע ביהמ"ש כי על חברת הביטוח לפצותו ב-6.25 מיליון שקלים .  פרקליטו : " הוא תלוי לגמרי בזולת "
 
