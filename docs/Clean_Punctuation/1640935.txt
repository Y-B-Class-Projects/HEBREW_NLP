מפתח פיליפס
קווין פיליפס הוכיח שאין דבר יותר רומנטי מחלוץ מזדקן שזוכה לחיים חדשים .  לירן שבתאי מסכם מחזור אנגלי ומוסר ד"ש לביבי .  סליחה ,  לגרנט
קווין פיליפס .  כי בכוכב הלכת כדורגל תמיד אוהבים וצמאים לרומנטיקה .  ביום ראשון ,  בדרבי מול וולבס ,  בירמינגהאם הייתה קרובה להפסד ביתי ראשון אחרי עשרה משחקים .  או אז ,  בדקה ה-63 יצא ממנהרת הזמן חלוץ נמוך ומוכר ,  בן 36 ,  תמיד עם הספרה 9 ,  הלא הוא קווין פיליפס ,  חלוץ ניינטיז קלאסי באנגליה ,  בפרמיירליג ובצ'מפיונשיפ ,  זריז ,  אגרסיבי ,  כובש ,  מחמיץ ובעיקר צבעוני .  סוג של רובי קין רק ססגוני ואלגנטי יותר .  
בינואר בירמינגהאם הוציאה מכרז לחלוצים .  לבסוף מקליש זימן את פיליפס ,  ואמר לזוכה מגף הזהב באירופה בשנת 2000 שיקבל יותר הזדמנויות . " הוא יקריח ,  הוא יאבד את כושרו ,  רגליו כבר נגמרות ,  אבל הוא לעולם לא יאבד את הטכניקה שלו ,  את היכולת לחמוק לבלמים .  זה סימן לגאונות ",  סיכם מקליש בסוף המשחק .  שעה לפני כן ,  בפיגור של 1:0 ביתי מול וולבס ,  מקליש הכניס את החמקן הקטן בפעם השמינית שלו העונה . " וולבס יהיו חולים כאשר יסתכלו עלי ",  אמר פיליפס אחרי המשחק ,  והתכוון למיק מקארתי שבעבר זרק אותו מסנדרלנד אהובתו .  
בדקה ה-80 הגיע הרגע .  פיליפס היה במקום הנכון בזמן הנכון ,  ובוולה כבש בשבריר שנייה אחרי הגבהה מאלוהים .  חמש דקות אחרי ,  מהפך .  קווין עצר כדור על החזה ברחבה ,  ובעט בטיל מהאוויר לרשת סטייל טורס ,  כאילו הוקפא בסוף שנות ה-90 .  שער המחזור ,  והקהל בסנט אנדרוז בוכה . " היום הוכחתי שעדיין נשאר קצת דלק במיכל ",  הצהיר החלוץ שכבש את שערו ה-252 בקריירה , " בשנות ה-30 לחייך אנשים כותבים עליך שאתה גמור ,  לכן אתה חייב להיות חזק מנטלית .  ימים כאלה גורמים לי לרצות לשחק ברמות הגבוהות כמה שרק אוכל ".  לכמה שעות קווין פיליפס שם את דרוגבה הכביר בצד ,  משכיח את רוני הפנומן ואת טובי החלוצים .  לכמה רגעים ובעזרת שערים קסומים קווין פיליפס מסב עושר ,  גורם לצמרמורת ,  ומחזיר את שוחרי הפרמיירליג למקום שבני האדם הכי אוהבים  לנוסטלגיה .
 לאברהם גרנט ,  הביבי של המאמנים ,  שמתחיל להזכיר את כבוד ראש הממשלה .  כמו נתניהו ,  כך גם שום רבב אינו דבק בטפלון גרנט ,  והשבוע נוסף לאמתחתו של המאמן סקנדל מין .  כמו נתניהו ,  בדרכי דיפלומה ודמגוגיה ,  גרנט מצליח לחמוק מכל כישלונותיו הודות לכושר התבטאות משובח וממולח :  בצ'לסי טרי החליק על השכל ואברמוביץ' בגד בו ,  בנבחרת הוא בכלל לא הפסיד בקמפיין האחרון שלו ,  בפומפי הוא לא ידע כלום .  ידו בכל וכלום לא בו .  
כולם רואים את הבעיות של פורטסמות ,  שבשבת עברה פוגרום באולד טראפורד .  הבעיה העיקרית בקבוצה מנטלית ,  ולאחר ספיגת השער הראשון ,  פומפי נוהגת להתפרק .  אבל במקום להתחזק בינואר ,  פומפי נחלשה קשות .  קאבול ,  כמו גם שוער העתיד אסמיר בגוביץ' ,  עזבו .  מי אשם ?  גרנט מאשים את הפרמיירליג ,  אשר התנכלה עם סנקציות ,  וזאת למרות שגרנט והמנכ"ל ,  פיטר סטורי ,  הודו לאחרונה שאין להם שמץ מי מנהל את העסק .  
גרנט הוא המנג'ר ,  ראש הפירמידה ,  אבל הוא אף פעם לא לוקח אחריות מלאה .  תמיד האליבים דרוכים ,  גם אם הם נכונים .  מתחילת העונה פורטסמות החליפה ארבעה בעלים ,  בקצב הנשים של טייגר וודס ,  אבל גרנט מיתמם וטוען שלא ידע על התסבוכת הכספית בהנהלה .  הוא בכלל נשאר בפורטסמות כי באנגליה לא מפקירים ,  ומסורת היא מסורת . " בקלות יכולתי לעזוב ואף אחד לא היה מאשים אותי ,  אבל זו אינה דרכי ",  קנה גרנט את לב האוהדים בתום המשחק , " מחשבה חיובית תמיד עדיפה על מחשבה שלילית ,  כל עוד יש לנו את הצ'אנס ,  נילחם ".  ושמישהו ינסה לעצור אותו .
 ב-26 לספטמבר 2009 ,  כשהתוצאה 0:5 לטובת טוטנהאם מול בארנלי ,  הכניס הארי רדנאפ את המגן השמאלי גארת' בייל בדקה ה-85 .  עד אז הוולשי היה בתול ניצחונות בטוטנהאם ,  עם שיא שלילי של 24 הופעות במדי התרנגולים ללא ניצחון .  הילד בן ה-20 בקלות היה יכול להיכנס לדיפרסיה ,  במיוחד ,  כשאסו אקוטו הקמרוני קיבל קביעות באגף שמאל .  עד פה הנרטיב של בייל זהה לעוד  " ילד פלא כוזב ",  אבל הטוויסט הגיע מאליפות אפריקה . 
" אני לא מחפש מגן שמאלי כי לא תמצא מישהו טוב יותר מגארת' בייל ,  זה הצ'אנס שלו ",  אמר רדנאפ ,  שיודע גם הוא שלפעמים מהלך פסיכולוגי של מאמן יותר קריטי משינוי טקטי .  התוצאות הגיעו מהר מהצפוי :  בשבוע שעבר בייל בישל לקראוץ' ,  בשבת מול אסטון וילה בייל נטרל את שחקני הכנף אשלי יאנג ודאונינג .  גם הפעם רוב ההתקפות של התרנגולים התחילו דרכו בצד שמאל ,  וההרמות המדויקות שלו היו ערערו את ההגנה של וילה ב-0:0 המשמים .  
נחישותו מחוץ למגרש מורגשת גם בתוכו .  בייל אינו נופל במהירות ,  באגרסיביות וביכולת טכנית משאר המגנים בליגה ,  והוא רק בן 20 .  בילדותו בייל שיחק רוגבי והוקי ,  ענפי ספורט על טהרת המכות והמהירות ,  שדורשים זריזות ,  פיזיות ,  כוח ואתלטיות .  לא בכדי המגנים המובילים באירופה הם אפריקאים  אברה ,  קול ,  מייקון ,  אבידל ולטעמו של רדנאפ ,  גם גלן ג'ונסון . " אני חושב שהילד מתפתח בצורה דומה כמו של ג'ונסון שאימנתי אותו בפורטסמות ,  וכעת לטעמי גלן נהפך למגן הימני הטוב בסביבה ",  אמר רדנאפ .  עם ההשקעה של בייל והמאמן הנכון ,  בייל עשוי לגבור גם על ג'ונסון .
 19  כרטיסים אדומים בדרבי הליברפולי ,  יותר מכל התמודדות אחרת בפרמיירליג .  השניים האחרונים היו בשבת ,  לקירגיאקוס ופינאר ,  אחד בכל קבוצה .  העיר ליברפול אלימה וקשת יום .  לעתים הכדורגל הוא השתקפות המקום .
 50  שערים כבש דרק קויט לזכות ליברפול .  בזמן האחרון הנגר האישי של בניטז מייצר אחלה רהיטים .
 12  שערים מתוך 12 משחקים כבש דידייה דרוגבה מול ארסנל ,  אפשר להאשים אותו בפדופיליה .  הוא ורוני ,  שהשווה את שיאו עם 23 שערים בעונה ,  יחרטו את שם האלופה על הגביע .  
0  שערים ספגה צ'לסי בארבעת הניצחונות שלה מול קובצות הטופ פור .  חלוצים מנצחים משחקים ,  שחקני הגנה זוכים בתארים .
 ה"משחק המסיבי "  האחרון של ארסנל ,  מול ליברפול .  ממשחק עם השלכות לאליפות ,  ארסנל נוחתת להתמודדות על מקום רביעי .  ארסנל תסיים את רצף המפגשים הרצחני שלה ,  כשכרגע התותחנים מדממים עם 1מ-9 .  ליברפול ,  מנגד ,  תוכל לסטור לגורים המשתוקקים לתפוס את מקומה .  השבוע צפינו בטוענות לטופ-פור ,  טוטנהאם ואסטון וילה ,  במשחק שאפילו הפח היה מכניס אצבע לפה  ( ולא מפני שהוא בולמי )  .  
ארסנל וליברפול זה קרב של  " הכלבים הגדולים ".  ליברפול במומנטום אחרי ניצחון מורלי בדרבי 0:1 ,  עם עשרה שחקנים ומשחק מלחמתי ,  כשהגאווה עושה קולות של רטרו .  ארסנל שרויה במערבולת מוכרת של תבוסתנות במאני טיים ,  אחרי לינץ' של יונייטד בביתה ומעשה סדום של צ'לסי ,  שבו חולשותיה והיעדר קילר אינסטינקט שוב צפו על המגרש .  ונגר מנסה בכוח להשתייך לנישה חסרת התכלית של בניטז .  בשונה מהספרדי ,  ונגר באמת גאון כדורגל ופילוסוף מאלף ,  שזכה באליפויות אולם כושל בניהול משחק טקטי .  בניטז מאמין ברכישת שחקנים תמהוניים ,  אינו מצמיח שחקנים צעירים ,  אך טקטית ,  מול הגדולות לספרדי יש מה למכור .  בסיבוב הקודם ארשבין ניצח את המשחק לארסנל באנפילד ,  כמו שור שרואה אדום ,  הרוסי ינסה לעשות זאת שוב .  אולם בכושרו ובכושר של התקפת ארסנל ,  תותחנים זה סתם עוד כינוי שגוי .
 
מפתח פיליפס
קווין פיליפס הוכיח שאין דבר יותר רומנטי מחלוץ מזדקן שזוכה לחיים חדשים .  לירן שבתאי מסכם מחזור אנגלי ומוסר ד"ש לביבי .  סליחה ,  לגרנט

