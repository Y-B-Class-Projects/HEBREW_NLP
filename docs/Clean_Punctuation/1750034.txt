לאומית :  רמת השרון חזרה למקום השני
הקבוצה של מומי זפרן ניצחה את בני לוד 0:2 וצימקה את הפער מכפר סבא בחזרה לנקודה .  עראבה חילצה 1:1 מהרצליה
המחזור השמיני של הליגה הלאומית יגיע לסיומו הערב  ( שני )  כשבתחילתו כבר הבטיחה עירוני רמת השרון את חזרתה למקום השני ,  אחרי שניצחה בחוץ את בני לוד 0:2 .  מכבי באר שבע נפרדה מהפועל נצרת עילית בתיקו 2:2 בקרב תחתית לוהט ,  ואילו הפועל הרצליה איכזבה עם 1:1 מול אחווה עראבה האחרונה .
 בני לוד - עירוני רמת השרון 2:0 
הקבוצה של מומי זפרן שמרה על מאזן מושלם במשחקי החוץ שלה וחזרה למעשה למקום השני במרחק של נקודה מהפועל כפר סבא .  בני לוד של נג'ואן גרייב רשמה את הפסדה השישי העונה ונותרה עמוק בתחתית .  קובי חסן העלה את רמת השרון ליתרון בדקה ה-23 ,  דור הלוי קבע את תוצאת המשחק בדקה ה-60 .  
מכבי באר שבע - הפועל נצרת עילית 2:2
שלוש תוצאת תיקו רצופות קיבעו את מעמדה של מכבי באר שבע כמלכת התיקו של הליגה ,  והחבורה של שרון אביטן עשתה זאת שוב גם מול נצרת עילית המתפוררת .  המקומיים עלו ליתרון בדקה ה-55 משער של עומר מולאי ,  לפני שמרדי מלכה  ( 64 )  ואיסלאם כנען  ( 69 )  הפכו את הקערה ,  ופנדל מוצלח של מיקי עטייה בדקה ה-78 הציל את באר שבע מהפסד ביתי מביך מול קבוצה שכבשה עד הערב שלושה שערים כל העונה .
 אחווה עראבה - הפועל הרצליה 1:1
העולה החדשה נבלמה דווקא מול מי שהייתה שק החבטות של הליגה ואולי עכשיו מתחילה להתאושש .  עראבה הציגה את הרכש אלי ביטון ששיחק 35 דקות כמחליף ,  ושוב נהנתה משער של החלוץ הברזילאי גילרמה וייסהיימר ,  שהציל לה נקודה עם שוויון בדקה ה-70 .  אלון וייסברג העניק להפועל הרצליה יתרון בדקה ה-33 ,  אך האורחים לא הצליחו להחזיק מעמד .
 
לאומית :  רמת השרון חזרה למקום השני
הקבוצה של מומי זפרן ניצחה את בני לוד 0:2 וצימקה את הפער מכפר סבא בחזרה לנקודה .  עראבה חילצה 1:1 מהרצליה

