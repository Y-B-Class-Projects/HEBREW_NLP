רויאל בנק אוף סקוטלנד שילם לעובדי חטיבת ההשקעות 1.3 מיליארד ליש"ט - יותר ממה שהרוויחה החטיבה
בשבוע שעבר דיווח הבנק על הפסד של 3.6 מיליארד ליש"ט ב-2009 ;  חטיבת ההשקעות הרוויחה מיליארד ליש"ט
רויאל בנק אוף סקוטלנד  ( rbs )  שילם לבנקאי ההשקעות שלו בונוסים בסך 1.3 מיליארד ליש"ט  ( 2 מיליארד דולר )  עבור 2009 ,  לאחר שהחטיבה הרוויחה בשנה שעברה מיליארד ליש"ט בלבד ,  ולא 5.7 מיליארד ליש"ט כפי שדיווח הבנק בשבוע שעבר - כך דיווח העיתון הבריטי  " דיילי טלגרף ".  דו"חותיו המתוקנים של הבנק הצביעו על כך שהפסד של 4.7 מיליארד ליש"ט ,  אשר היה מיוחס לחטיבת  " ליבה "  הבנק ,  נבע למעשה מחטיבת ההשקעות ,  ולפיכך רווחי החטיבה היו מיליארד ליש"ט בלבד ,  ולא רווחי שיא של 5.7 מיליארד ליש"ט ,  אשר בהם התגאהrbs בתחילה .  סטיבן הסטר ,  מנכ"ל rbs ,  הציג את הרווחים כנימוק לבונוסים ששילם לבנקאי ההשקעות ,  בסכום כולל של 1.3 מיליארד ליש"ט .  לפחות 100 מבנקאי ההשקעות קיבלו בונוס של מיליון ליש"ט .  בשבוע שעבר דיווח rbs על הפסד של 3.6 מיליארד ליש"ט  ( 5.5 מיליארד דולר )  בשנת 2009 ,  לעומת הפסד של 24.3 מיליארד ליש"ט שנה קודם לכן .
 
רויאל בנק אוף סקוטלנד שילם לעובדי חטיבת ההשקעות 1.3 מיליארד ליש"ט - יותר ממה שהרוויחה החטיבה
בשבוע שעבר דיווח הבנק על הפסד של 3.6 מיליארד ליש"ט ב-2009 ;  חטיבת ההשקעות הרוויחה מיליארד ליש"ט

