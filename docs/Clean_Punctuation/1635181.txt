כדוריד :  הציגו עליונות
הפועל ראשל"צ הנחילה הפסד ראשון העונה למכבי בדרבי 26:27 ,  ונצמדה אליה בראשות הפלייאוף העליון ,  במחזור מפתיע מאוד
דרבי גדול נוסף בליגת העל בכדוריד נערך היום  ( שישי )  בראשון לציון ,  והוא הסתיים עם ניצחונה של הפועל ,  שהנחילה הפסד ראשון העונה למכבי 26:27 .  עם הניצחון של האדומים מעיר היין הם נצמדו למכבי בצמרת הבית העליון של הפלייאוף כשכל אחת מהקבוצות אוחזת 22 נקודות .
 מכבי שאירחה את המשחק ,  עלתה ליתרון בתחילה והובילה 4:8 ,  הרבה בזכות משחק טוב מאוד של הצמד ,  גל אברהם וחן בירנבאום .  אלא שהאדומים ,  בראשות עידן מימון הנצחי ,  לא אמרו נואש והצליחו להישאר צמודים מאוד למכבי עד סיומה של המחצית הראשונה ,  אליה ירדו הקבוצות בהפרש של שער אחד בלבד ,  14:15 לטובת מכבי .
 ההפסקה לא שיחררה את הגנת הפועל ,  שהמשיכה לכווץ ולסגור על מכבי .  האדומים אף עלו ליתרון 19:20 ,  ומשם המשיכו להוביל בפער של ארבעה שערים  ( 19:23 )  .  מכבי התאוששה ונתנה פייט טוב לקראת הסיום ,  אבל הקבוצה של וובה זייקמן סיימה את המשחק עם הניצחון היוקרתי והחשוב כל כך בדרבי 26:27 .
 אייל שור כבש 6 שערים להפועל ,  בעוד אנדרי וסיוק ,  עידן מימון וגיל יעקב כבשו 4 שערים כל אחד .  בירנבאום הוביל את מכבי עם 7 ,  יואב נאמן ויוהאן רושקה כבשו 5 שערים כל אחד .
 במחצית המשחק נערכה הגרלת משחקי רבע גמר גביע המדינה ,  שם נקבע כי מכבי ראשון לציון תתארח אצל מכבי קרית מוצקין ,  הפועל ראשון לציון תארח את מ.כ .  חולון .  מכבי תל אביב תצא למשחק ברחובות ,  בעוד אס"א תל אביב תשחק נגד המנצחת במפגש בין בני הרצליה ונס ציונה .
 האולם ברמת השרון הפגיש בין החמישית לרביעית ,  כשהמפגש הקודם בין השתיים הסתיים בתיקו .  מכבי פתחה היטב ,  אך ככל שהתקדם הזמן החלה רמת השרון להשתלט על המשחק ולמחצית ירדה ביתרון 10:13 .  המומנטום של רמת השרון נמשך גם במחצית השנייה והיא עלתה ליתרון שיא בן חמישה שערים ,  אך שחקנה בוריס וקסמן ,  שכבש שלושה שערים במשחק ,  הורחק באדום ישיר בשל עבירה לא ספורטיבית .  תל אביב צימקה ,  אבל עד 25:24 .  10 שניות לסיום רמת השרון החטיאה ומכבי ניסתה בזמן המועט שניתן לה לכבוש .  עבירה נפסקה לטובת האורחים ו-ואדים ויריץ' המצויין יצא להתקפה מהירה ,  זרק וכבש ,  אך שערו נפסל בשל צעדים .  24:25 בסיום לשחקניו של ראובן יוספולסקי ,  שעולים ל-17 נקודות ,  מרחק נקודה אחת ממכבי שבמקום הרביעי .
 הכובשים לרמת השרון :  טונדיי עבדול ראשיד ועמיר אהרון שישה שערים ,  במכבי תל אביב כבשו שני שחקנים 19 שערים מתוך ה-24 של קבוצתם :  ויריץ' עם 12 מתוך 20 ניסיונות וערן אברמוביץ' עם שבעה  ( ב-70% הצלחה )  .
 בני הרצליה - אס"א תל אביב 25:32  ( 10:15 ) 
מחזיקת הגביע מתל אביב פגשה את בני הרצליה ,  שניצחה במחזור השני העונה את אס"א .  גם הפעם לאורחים לא היו תשובות למשחק של הרצליה ,  ששלטה מהפתיחה ,  בעיקר בזכות בליץ בדקות הראשונות של 0:7 .  מכאן המארחים שמרו על הפער ,  ירדו למחצית ביתרון 10:15 ואף הגדילו את הפער לקראת הסיום לעשרה שערי הפרש .  בסיום מנצחים חניכיו של סער פרנקל 25:32 ,  ניצחון שני העונה על אס"א .  דימה ינדוביצקי הוביל את הרצליה עם 11 שערים .  באס"א הרבה להבקיע דן נתן עשרה שערים .
 בית תחתון :
 מכבי רעננה - הפועל רמת גן 23:24  ( 11:9 ) 
הכובשים לרעננה :  ולדי קאופמן עשרה שערים וארבעה אסיסטים ,  בר גצל חמישה ורפאל לוין ארבעה שערים .  את כובשי רמת גן הוליכו עומרי מימון שישה שערים  ( ושישה אסיסטים )  ,  איתי פיירמן גם כן עם שישה ומילאן סטניץ' עם חמישה .
 מכבי אבישי קריית מוצקין - א.כ נס ציונה 29:29  ( 15:15 ) 
אולם גושן בקריית מוצקין אירח היום 300 צופים והיסטוריה קטנה בדמות צמד שופטות שהעבירו לראשונה משחק בליגת העל ,  חן הלפרין ומורן כחלון .  הכובשים המובילים בקריית מוצקין :  זלטקו סוסה תשעה שערים  ( מתוכם חמישה פנדלים )  ,  מירקו לוקיץ' שבעה שערים .  הכובשים המובילים בנס ציונה :  גנה קיגל תשעה שערים ללא החטאה  ( מתוכם שלושה פנדלים )  וגם שישה אסיסטים ,  הזר החדש בורסוק דראגוש עם שישה שערים .
 מ.כ .  חולון - עירוני מכבי פתח תקוה 32:32  ( 18:16 ) 
הכובשים המובילים בחולון :  אוגדובה עם שישה שערים  ( וחמישה אסיסטים )  ,  פטריק נוואו .  המובילים בפתח תקוה :  מאנדיי סאט שמונה שערים ,  דורון בן עטיה שבעה  ( ושישה אסיסטים )  .
 
כדוריד :  הציגו עליונות
הפועל ראשל"צ הנחילה הפסד ראשון העונה למכבי בדרבי 26:27 ,  ונצמדה אליה בראשות הפלייאוף העליון ,  במחזור מפתיע מאוד

