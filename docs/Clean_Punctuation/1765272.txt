היום :  דו"ח המבקר על הכבאים יצית שריפה חדשה ? 
עם שוך הלהבות בכרמל ,  יתפרסם היום דו"ח מבקר המדינה על הליקויים במערך הכבאות וההצלה .  רגע לפני הפרסום מתגלה כי החלטת הממשלה להוסיף תקציב לכבאים התקבלה לאחר עיון בטיוטת הדו"ח
מבקר המדינה מיכה לינדנדשטראוס יפרסם היום  ( רביעי )  בשעה 15:00 דו"ח חמור על היערכות שירותי הכבאות וההצלה בשעת חירום .  בדיון אתמול בוועדת הכספים של הכנסת ,  אמר המבקר ,  כי הדו"ח מתייחס לפעולות שנעשו מאז מלחמת לבנון השנייה ועד עתה בעניין ההמלצות מדו"חות קודמים .  לינדנשטראוס שב והביע צער על שאין למשרד המבקר שיניים כלשונו ליישום הדו"חות .  
כמו כן ,  דחה מבקר המדינה את בקשתו של ראש הממשלה בנימין נתניהו לכלול בדו"ח גם את אירועי השריפה בכרמל .  בוועדה לביקורת המדינה של הכנסת כבר נערכים להקמת ועדת חקירה ממלכתית לבדיקת האסון ,  בהתאם לנתונים שיציג המבקר .  
רגע לפני הפרסום ,  מתגלה כי החלטת הממשלה על הוספת התקציב למערך הכבאות ניתנה רק לאחר הגשת טיוטת דו"ח המבקר להערות משרדי הממשלה  כך עולה מהמסמכים המתועדים .  מעיון במסמכים עולה ,  כי ב-21 ביוני 2010 שלח מבקר המדינה את הדו"ח למשרדי הממשלה הרלוונטיים ,  וביקש לשמוע את הערותיהם עד לתאריך 1 באוגוסט .  לפתע ,  מספר ימים לאחר מכן ,  הועברה לעיון השרים ,  הצעת המחליטים בנושא תוספת התקציב למערך הכבאות .  ההצעה אושרה בממשלה בארבעה ביולי .  
על פי ההחלטה ,  מערך הכבאות יתוקצב ב- 100 מיליון שקלים נוספים ,  כאשר רק 40 מיליון מתוכם יינתנו כתוספת ממשרד האוצר .  היתר יינתנו מתקציבי משרד הפנים והרשויות המקומיות  ( 30 מיליון שקלים כל צד )  .
 כבר אז ,  התריע שר הפנים אלי ישי כי משרדו והרשויות המקומיות לא מסוגלות לשאת בנטל התקציבי .  במכתב שהעביר למזכיר הממשלה ,  צבי האוזר ,  כתב ישי ,  כי  " משרד הפנים מתנגד לסכום שהושת עליו .  אין למשרד מקורות תקציביים למימון השתתפות זו .  בנוסף ,  משרד הפנים מודיע שאין ביכולת הרשויות המקומיות להשתתף ב- 30% מעלות ההצטיידות ,  ובמיוחד באותן רשויות מקומיות החברות באיגודי ערים שהינן בדירוג סוציו-אקונומי 5 ומטה ". 
פרוטוקול ישיבה בהשתתפות ראש הממשלה ,  שר האוצר ,  שר הפנים וראשי מערך הכבאות ,  שהתקיימה ב-30 בדצמבר 2009 ,  מראה כי שר האוצר יובל שטייניץ ביקש להתנות תוספת תקציבית למערך הכבאות בביצוע רפורמה .
" ברור לכולם שמצב הכבאות לא טוב ",  אמר שטייניץ באותה ישיבה , " אבל אם הכוונה היא ללכת לרפורמה  משרד האוצר מעוניין לעזור ולסייע כפי שעשה ברפורמות .  אם מדובר רק על שיפור המערך הקיים  נעשה כבר מעל ומעבר ". 
ראש אגף התקציבים ,  אודי ניסן ,  אמר בישיבה ,  כי  " לשפוך כספים בלי רפורמה זו טעות ".  כדי להמחיש את דבריו ,  ניסן הקריא קטע מדו"ח נציבות הכבאות מ- 2008 הקובע ,  כי  " המערך בזבזני ,  קיימת תלות גדולה ברשויות המקומיות ". 
ח"כ יוחנן פלסנר  ( קדימה )  התייחס למחדלים במערך הכבאות : " אנחנו עומדים להצביע על תקציב לא אחראי שלא נותן כל מענה למשבר בערך הכבאות .  הגיע הזמן לחשוף את הספין של הממשלה בדבר תגבור תקציבי לכאורה של 100 מיליון שקלים למערך הכבאות :  ברור מתכתובות הממשלה כי לא ניתנו ולא יינתנו 100 מיליון שקלים למעט בהצהרות לתקשורת .  כל עוד אין בתקציב תוספת של כחצי מיליארד שקל לשדרוג מערך הכבאות וההצלה ,  חברי הכנסת צריכים להתנגד להצעת התקציב הבלתי אחראית שהוגשה לאישורם ". 

היום :  דו"ח המבקר על הכבאים יצית שריפה חדשה ? 
עם שוך הלהבות בכרמל ,  יתפרסם היום דו"ח מבקר המדינה על הליקויים במערך הכבאות וההצלה .  רגע לפני הפרסום מתגלה כי החלטת הממשלה להוסיף תקציב לכבאים התקבלה לאחר עיון בטיוטת הדו"ח

