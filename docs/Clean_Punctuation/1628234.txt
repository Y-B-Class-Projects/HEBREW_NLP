צרפתי שמעון מכרה קרקע ל-15 קוטג'ים בהרצליה ב-24 מיליון שקל
החברה רכשה את הקרקע ב-2003 ב-9 מיליון שקל .  הרוכשים שילמו 1.5-2 מיליון שקל על כל מגרש שמיועד לבניית קוטג'
 >  >  חברת הנדל"ן שמעון צרפתי מכרה חטיבת קרקע בהרצליה לקבוצת רוכשים שאירגנו היזמים אמיר נפתלי ואירית שוורץ תמורת 24.3 מיליון שקל .  על הקרקע ניתן להקים 15 קוטג'ים דו וחד משפחתיים ,  כך שמחיר הקרקע הממוצע המגולם בעסקה הוא כ-1.6 מיליון שקל ליחידת דיור .  הקרקע נמצאת ברחוב דוב הוז פינת רחוב המסילה בצפון שכונת הרצליה ב' בהרצליה בסמוך לכביש החוף  ( כביש 2 )  ולרחוב המעפילים .  צרפתי רכש את הקרקע ב-2003 תמורת כ-9 מיליון שקל ובתוך כשבע שנים מכר אותה ברווח של יותר מ-15 מיליון שקל .  בקבוצת הרוכשים שותפים 15 קונים ,  שחלקם רכשו את הקרקע לצורך מגורים וחלקם להשקעה .  עו"ד זיסי הצובאי שייצגה את הרוכשים מציינת כי מדובר בקרקע במושע ,  כלומר קרקע שאינה מחולקת למגרשים ספציפיים .  אבל עובדה זו אינה מהווה בעיה שכן יש לקרקע תב"ע  ( תוכנית בינוי )  מאושרת ותקפה לבנייה של 15 קוטג'ים ,  ואפשר להוציא לה היתר בנייה ולאחר מכן להתחיל בבנייה .  שטחו של כל אחד מהמגרשים הוא 300-400 מ"ר וניתן לבנות עליהם קוטג'ים בשטח בנוי של 250 מ"ר .  בקוטג'ים שלוש קומות ומרתף ,  בשטח של כ-90 מ"ר .  עו"ד אברהם שרים ממשרד שרים-חלד ,  שייצג את חברת שמעון צרפתי ,  מציין כי מחירו של כל מגרש הוא 1.5-2 מיליון שקל לפי גודל המגרש וכי מחירי קוטג'ים בנויים באזור רחוב המסילה הם 4-5 מיליון שקל .
 
צרפתי שמעון מכרה קרקע ל-15 קוטג'ים בהרצליה ב-24 מיליון שקל
החברה רכשה את הקרקע ב-2003 ב-9 מיליון שקל .  הרוכשים שילמו 1.5-2 מיליון שקל על כל מגרש שמיועד לבניית קוטג'

