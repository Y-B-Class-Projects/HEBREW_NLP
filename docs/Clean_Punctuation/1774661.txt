העברות בעולם - 1.1
חלון ההעברות של ינואר כבר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  באיירן מינכן הודיעה כי סגרה עם הופנהיים על העברתו של לואיס גוסטבו . " אם לא יהיו הפתעות של הרגע האחרון ,  הברזילאי יחתום על חוזה לארבע עונות וחצי בבאיירן מינכן "  הודיעה הדאבליסטית באתר הרשמי שלה .  לואיס גוסטבו ,  שמעולם לא שיחק בנבחרת הלאומית שלו ,  יכול לשחק במספר עמדות :  מגן שמאלי ,  בלם או קשר אחורי .
  *  סן לורנצו צירפה את הבלם ג'ונתן פרארי  ( 23 )  מאול בויס ואת החלוץ הפרגוואי פאבלו ולאסקז  ( 23 )  מליברטאד .
  *  דייגו ואלרי ,  שהוביל את לאנוס לאליפות באפרטורה 2007 ,  חזר לקבוצה אחרי תקופה לא מוצלחת כמושאל בפורטו ואלמריה .
  *  מרסלו קאנייטה בן ה-20 הושאל מבוקה ג'וניורס לאלופת צ'ילה אוניברסידד קתוליקה .
  *  השוער האורוגוואי סבסטיאן ויירה  ( 27 )  נחתך מלאריסה היוונית וחתם באתלטיקו ג'וניור מקולומביה .
  *  הארי רדנאפ גילה שטוטנהאם מעוניינת להחתים את דייויד בקהאם במידה וראשי לוס אנג'לס גלאקסי יסכימו לאפשר לכוכב האנגלי המזדקן לחזור לפרמיירליג בהשאלה .
  *  סוכנו של קיקו מאקדה סיפר שיובנטוס ,  פיורנטינה ולאציו כבר הביעו עניין בחלוץ האיטלקי הצעיר של מנצ'סטר יונייטד ,  שקיבל אישור מאלכס פרגוסון להיות מושאל לקבוצה אחרת עד סיום העונה כדי לצבור דקות משחק .
  *  אסטון וילה פנתה למנצ'סטר סיטי בבקשה לשאול את עמנואל אדבאיור עד לסיום העונה .
  *  נשיא גרמיו הודיע שהוא בטוח שהמשא ומתן על החתמתו של רונאלדיניו יושלם עד אמצע ינואר ,  למרות שעל פי הדיווחים הברזילאים מסרבים לשלם למילאן תמורתו 8 מיליון יורו .
  *  סלטיק מעוניינת בקאניירה ,  מגינה הפורטוגלי של ספורטינג ליסבון ,  ועל פי  " הסאן "  הסקוטים עשויים להציע את גיורגיוס סאמארס תמורתו .  גם הבלם הדועך ג'ונתן וודגייט מטוטנהאם מועמד להגיע לסלטיק פארק .
  *  ווסטהאם מעוניינת לצרף בהשאלה את רובי קין ו-ווין ברידג' ,  כשהגעתו של האחרון תלויה בהחלטתה של פורטסמות האם להאריך את השאלתו של טל בן חיים לפטישים עד לסיום העונה .
  *  אלכסיס סאנצז' ,  קשרה הצ'יליאני המחוזר של אודינזה ,  שהוזכר כמועמד להצטרף מיידית לאינטר בעקבות הגעתו של לאונרדו ,  הצהיר שהחלום הגדול שלו הוא דווקא לשחק בפרמיירליג .
 
העברות בעולם - 1.1
חלון ההעברות של ינואר כבר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

