יותר מ-5,000 כרטיסים כבר נמכרו לפיינל פור
האירוע שיתקיים בסוף מאי מושך רבים ,  כאשר כחצי אולם כבר תפוס .  השבוע נשבר שיא קהל בליגת ווינר עם 16,850 צופים
שלושה ימים בלבד לאחר פתיחת מכירת הכרטיסים לפיינל פור ,  יותר מ-5,000 אוהדי כדורסל כבר הבטיחו את מקומם ביד אליהו באירוע השיא של העונה ,  הפיינל פור ,  שיתקיים ב-25-27 במאי .
 מנהלת ליגת העל משריינת 800 כרטיסים לכל אחת מארבע העולות לפיינל פור ,  מה שמותיר כ-2,500 כרטיסים בלבד למכירה חופשית לקהל הרחב .  מחירי הכרטיסים נעים השנה החל מ-160 שקלים חדשים ליציע העליון מאחורי הסל ועד חבילות VIP הכוללות :  ארוחות ,  חנייה וישיבה במקומות הטובים ביותר בהיכל ב-2,150 שקלים חדשים ,  מהם נותרו בודדים בלבד .
 השבוע נשבר שיא צופים בליגת ווינר בארבע השנים האחרונות ,  כש-16,850 צופים הגיעו למגרשים .  השיא הקודם אשתקד עמד על 14,700 צופים .  כמובן שרובם המכריע של הצופים חזו במשחקה של מכבי תל אביב נגד הפועל ירושלים  ( 10,000 )  ,  באולם הפחים ,  במשחק בין הפועל חולון ועירוני נהריה נכחו 2,200 צופים .  האולם ברוממה הכיל 1,800 צופים ,  שם מכבי חיפה שיחקה נגד עירוני אשקלון .  במשחק שנערך בבית מכבי ,  שם מכבי ראשון לציון פגשה את הפועל עפולה חזו 1,350צופים ,  בעוד באולם היובל במשחק בין בני השרון וברק נתניה היו 1,000 צפוים .  האולם בו היו הכי מעט צופים הוא גן-נר ,  שם אירחה גלבוע/גליל את עירוני רמת גן ,  כשבמשחק נכחו 500 צופים .
 
יותר מ-5,000 כרטיסים כבר נמכרו לפיינל פור
האירוע שיתקיים בסוף מאי מושך רבים ,  כאשר כחצי אולם כבר תפוס .  השבוע נשבר שיא קהל בליגת ווינר עם 16,850 צופים

