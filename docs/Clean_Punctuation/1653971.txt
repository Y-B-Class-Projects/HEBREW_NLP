מליאת הכנסת אישרה את חוק בנק ישראל
אחרי שורת משברים בין האוצר לבנק ישראל וישיבת הגישור המדוברת אצל ראש הממשלה - אישרה הכנסת הערב את החוק המדובר הסולל את דרכו של פישר להמשך כהונה בתפקיד
 ( באדיבות ערוץ הכנסת ) 
ברוב של 28 תומכים מול מתנגד אחד אישרה הערב  ( שלישי )  מליאת הכנסת בקריאה שניה ושלישית את חוק בנק ישראל המסדיר את עצמאות הבנק המרכזי בישראל בנושאים שונים ומעגן את נהלי העבודה בינו לבין משרד האוצר ורשויות השלטון .  
בדיון המיוחד שהתקיים במליאת הכנסת בנוכחות הנגיד פישר  ( אשר צפוי להמשיך לכהונה שניה בבנק בעקבות אישור החוק )  ,  אמר שר האוצר שטייניץ כי מדובר ב"יום חג היסטורי "  והתגאה בכך שהשלמת החקיקה נעשתה בתוך פחות משנה מאז נכנס לתפקידו ונועד לראשונה עם הנגיד בנושא .
 אישורו של החוק במליאה התאפשר הודות לפשרה שהושגה ברגע האחרון בשבוע שעבר בין נגיד בנק ישראל פישר ,  שר האוצר שטייניץ ויו"ר ועדת הכספים גפני בתיאום ראש הממשלה נתניהו .  על פי הפשרה שהתקבלה ,  שכר העובדים בבנק ישראל יהיה בפיקוח משרד האוצר ,  אולם לבנק ישראל תהיה אפשרות לערער בעת הצורך לראש הממשלה בעצמו .  עוד אושר כי מועצה מנהלית תאשר את התקציב המנהלי ותוך 14 יום הוא יונח על שולחן ועדת הכספים ,  זאת על אף העובדה שפישר ביקש להעניק לבנק עצמאות מוחלט ללא הצורך באישור הוועדה .
 
מליאת הכנסת אישרה את חוק בנק ישראל
אחרי שורת משברים בין האוצר לבנק ישראל וישיבת הגישור המדוברת אצל ראש הממשלה - אישרה הכנסת הערב את החוק המדובר הסולל את דרכו של פישר להמשך כהונה בתפקיד

