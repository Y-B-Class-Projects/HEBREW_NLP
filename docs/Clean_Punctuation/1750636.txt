לחתוך את המתח בסכין
פינת על הסכין עם עימותים מרתקים :  האם טוטו תמוז יכבוש יותר מראול ?  זלאטן נגד היגואין וגם שחורציאניטיס פוגש סיוט מהעבר
פינת  " על הסכין "  מגיעה הפעם עם קרבות מרתקים .  ראול ,  מגדולי החלוצים בהיסטוריה מגיע לבלומפילד .  האם הוא מסוגל לכבוש יותר שערים מטוטו תמוז שלנו ?  ברביעי ,  מילאן וריאל מדריד ייפגשו לקרב אימפריות ושני חלוצי ענק ,  זלאטן איברהימוביץ' וגונזאלו היגואין ,  נאבקים על ההימור שלכם .  ובחמישי עוברים לכדורסל עם מכבי תל אביב שחוזרת לבלגרד ופוגשת שם סיוט מן העבר - דושאן קצ'מן .  האם המפציץ הסרבי יקלע יותר מהלהיט החדש של הצהובים ,  סופוקליס שחורציאניטיס ?  התשובות בפנים .
 כמו יתר חבריו המקרטעים בליגה ,  גם ראול לא נהנה מפתיחה מוצלחת לעידן החדש שלו בשאלקה .  הסופרסטאר הספרדי התקשה למצוא את הרשת ,  עד אשר פגש בהגנה החלשה של הפועל תל אביב .  שני שערים כבש מספר 7 בכחול לרשת של וינסנט אניימה לפני שבועיים והוא רעב לעוד .  
מנגד ,  בהיעדרו של איתי שכטר הפצוע ,  תמוז הופך לאיש המטרה במערך של אלי גוטמן .  החלוץ כבש צמד מול באר שבע בשבת ונמצא בכושר מצוין .  האדומים מתכוננים לשאלקה במערך הגנתי שנועד קודם כל לא לספוג שער מוקדם ואולי להוציא סופסוף נקודות במפעל .  אנחנו מעריכים שהפועל תראה בשלישי בעיקר הגנה וההימור בהתאם .  
ההימור :  X
מפגש הענקיות בסן סירו טומן בחובו קרב בין שני חלוצים מדהימים .  זלאטן חזר בשבועיים האחרונים לכבוש לאחר מספר שבועות של הפסקה .  השבדי כבר כבש העונה שבעה שערים בכל המסגרות ,  נראה חד ומאושר והוא ללא ספק האיש הכי מסוכן ופורה בחלק ההתקפי של הרוסונרי .  כל שיטת המשחק של מילאן בנויה על זלאטן ,  כשהחברים לא מפסיקים לחפש אותו ולפרגן במסירות .  
מנגד ,  משהו לא טוב עובר על היגואין .  נכון גם לארגנטינאי יש שבעה שערים בכל המסגרות ,  אבל היכולת לא מזכירה את היגואין של השנה שעברה .  פיפטה לא נראה מספיק חד וחוסה בצילו של כריסטיאנו רונאלדו ,  שנמצא בכושר הבקעה מטורף .  
ההימור :  1
השם דושאן קצ'מן עוד מעיר בבהלה לא מעט אוהדים ואנשים שמכבי תל אביב קרובה לליבם .  29 נקודות  ( שיא קריירה ביורוליג )  תפר הסרבי ביד אליהו במשחק ההצלבה הראשון .  פרטיזן המשיכה ל-1:3 בסדרה ונסעה לפיינל פור .  אגב ,  דווקא במשחקים בבלגרד קצ'מן היה רגוע יותר וקלע תשע נקודות בממוצע .  את העונה הנוכחית פתח הצלף עם 12.5 נקודות למשחק ביורוליג ,  אך רק שלשה אחת בשני המשחקים עד כה .  
לעומתו ,  שחורציאניטיס הוא אהוב הקהל החדש ביד אליהו .  הסנטר היווני גדל המימדים נכנס לעניינים עם 24 נקודות בניצחון על ז'לגיריס בשבוע שעבר .  מכבי לומדת היטב להפעיל את הנשק החזק שלה ,  שאחרי משחק חלש בליגה נגד ירושלים ,  יגיע רעב עוד יותר .  כששחורציאניטיס רעב ,  לא כדאי להיות בסביבה .  
ההימור :  2

לחתוך את המתח בסכין
פינת על הסכין עם עימותים מרתקים :  האם טוטו תמוז יכבוש יותר מראול ?  זלאטן נגד היגואין וגם שחורציאניטיס פוגש סיוט מהעבר

