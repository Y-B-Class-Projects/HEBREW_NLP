מי הבא בתור ? 
אחרי שזאבי נעלם ,  גאידמק ברח ואגייאר אושפז ,  בית"ר צריכה בעלים ייחודי ,  אחד שיתחבר לעיר ולאוהדים .  יש לנו כמה רעיונות
מאז שעזב את מכבי תל אביב ,  אנחנו כבר לא שומעים מאיל הקניונים מפלורידה ,  ולמרבה הפלא ,  הוא קצת חסר .  איפה היריות מהמותן ?  איפה האימפולסיביות הבלתי נשלטת ?  מי יספק לנו עוד כותרות וסנסציות ?  נדמה שהשידוך בין כץ לבית"ר ירושלים הוא פשוט מתבקש ,  קלאסיקה בלתי נמנעת ,  ועכשיו הזמן להביא אותו לבירה .  אם הקהל בטדי הסתדר עם ארקדי ,  הוא ימות גם עליו
הבעיות של בית"ר בכלל לא קשורות לבעלים ,  הן רוחניות בלבד ,  כמעט על טבעיות .  הכדורים מסרבים להיכנס ,  השחקנים לא פוגעים ,  ונדמה שרק כוח עליון יוכל לשנות את גורל הקבוצה .  במצבים כאלה אין ברירה אלא לגייס את האיש למשימות מיוחדות ,  הלא הוא אורן זריף ,  האיש שרק מבט שלו על השחקנים יגרום להם להתרוצץ בתזזיתיות על הדשא ,  האיש שבמקום קנסות יאיים בקללות וכישופים ,  האיש שעוד לא נוצר הבית חולים הפסיכיאטרי שיסכים לאשפז אותו
האמרגן המפורסם מתלבש על בית"ר כמו כפפת אגרוף ליד :  הוא מעולם לא חשש להיכנס לעסקים מפוקפקים ,  ההתמחות שלו היא בשיווק של תדמיות ובהסוואת האמת העצובה ,  הוא אמן תקשורתי ,  הוא לא זר לפשיטות רגל והליכי פירוק  ( תשאלו את מייק טייסון )  ,  ועם חברים כמו שלו ,  נראה מי יעז להתעסק אתו בבקרת התקציבים
האיש שכונה  " הבוס "  ב-35 שנותיו בניו יורק יאנקיז אמנם יצא לגמלאות לפני שנתיים ,  אבל אתגר כמו בית"ר ירושלים הוא בדיוק עבודת הצד שפנסיונר כמוהו צריך .  מה שיפה אצל סטיינברנר הוא שכסף מעולם לא היה חסר לו ,  הוא אף פעם לא התבייש לבזבז אותו בלי חשבון ,  ומי יודע ,  אם הוא יגיע לבית"ר ,  אולי יגיעו אחריו גם רונאלדו וטורס .  אז אם בארה"ב ביססו עליו דמות ב"סיינפלד ",  בארץ הוא ישתלב נהדר ב"חברים של נאור ".  חוץ מזה ,  הזכרנו כבר שבימי שלטונו כונו היאנקיז  " גן החיות של הברונקס "? 
הוא הולך מכות עם שופטים ,  מתפרץ למגרש ,  מתווכח עם שחקנים ורב עם אוהדים .  הוא מייצר אמוציות לבנטיניות גם באווירה הסטרילית של עולם הספורט האמריקאי ,  הוא לא דופק חשבון והכי חשוב - אין מצב ,  פשוט אין מצב ,  שהוא יביא שחקן ערבי לבית"ר ,  כי מרגע נחיתתו קיובן יהיה  " לה פמיליה "  בנשמה
אם יש מישהו שמסוגל לעשות מהפכות ,  להרים סלוגנים בלתי נשכחים ולעצב דעת קהל בערמומיות ,  זה האיש .  פלאטו שרון לא זר לספורט הישראלי ,  מכיר היטב את מערכת המשפט ,  וסלב אמיתי במדורי הרכילות .  האין מדובר בשילוב מנצח שהופך את השידוך בינו לבית"ר ירושלים להצלחה אוטומטית ? 
בואו נתחיל מהדבר הכי חשוב :  הוא לא ערבי .  בואו נמשיך בדבר הלא פחות חשוב :  לא רק שהוא לא נוצרי ,  הוא בכלל יהודי .  אין דמות כריזמטית יותר לקבוצה הכי חשובה על הפלנטה ,  ולא רק שהוא יסלח לאוהדים על כל התפרעות שלהם ,  הוא אף יגיש את הלחי השנייה .  אז אם בית"ר צריכה דמות מסבירה ,  שתהפוך את ירושלים לא רק לבירת כל הדתות ,  אלא לאם כל הקבוצות ,  היא צריכה משיח אמיתי ,  לא אחד שרק חושב שהוא כזה

מי הבא בתור ? 
אחרי שזאבי נעלם ,  גאידמק ברח ואגייאר אושפז ,  בית"ר צריכה בעלים ייחודי ,  אחד שיתחבר לעיר ולאוהדים .  יש לנו כמה רעיונות

