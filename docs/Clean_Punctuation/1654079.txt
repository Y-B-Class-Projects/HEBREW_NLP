מבקר המדינה עצר את פיטוריו של מנכ"ל עיריית אלעד 
 >  >  מבקר המדינה מיכה לינדנשטראוס הוציא אתמול צו הגנה זמני נגד פיטוריו של מנכ"ל עיריית אלעד ,  יגאל גואטה .  גואטה פוטר בתחילת השבוע על ידי ראש העיר החרדית ,  הרב יצחק עידן .  זאת ,  לאחר שהגיע למשרדו בעירייה וגילה שלדלתו הוחלף המנעול .  לפני כן ,  כשנודע לגואטה על הכוונה לפטרו ניסה שלא להגיע לעבודה והודיע על חופשה .  לפי צו ההגנה של לינדנשטראוס ,  על גואטה להישאר בתפקידו ,  והעירייה לא תוכל לפגוע בזכויותיו ובמעמדו עד להודעה אחרת .  גואטה פנה לפני כמה חודשים לשר הפנים ,  אלי ישי ,  ולגורמים נוספים בעירייה על כך שעידן פעל ,  לכאורה ,  כדי להטות מכרז למינוי מבקר פנימי בעירייה למקורבו ,  וכן ,  פעל למינויים בעירייה של מקורבים אחרים .  בעקבות כך ,  טען גואטה ,  החליט עידן לפטרו .  בקשתו של גואטה למבקר המדינה נשלחה באמצעות עורכי הדין ישראל זיידרמן ורפי יולזרי ממשרד גדעון פישר ושות' .  בבקשה טען גואטה כי מכיוון שלא נערך לו שימוע ומועצת העירייה לא קיבלה החלטה על פיטוריו ,  כנדרש בחוזה העסקתו ,  הליך פיטוריו אינו חוקי .
 
מבקר המדינה עצר את פיטוריו של מנכ"ל עיריית אלעד 
nan
