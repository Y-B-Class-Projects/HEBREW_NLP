עיצוב מחודש בעזרת תמ"א 38 
על אף הטרחה הכרוכה בכך ,  תוכנית המתאר לחיזוק מבנים בפני רעידות אדמה היא הזדמנות מצוינת להוסיף חדר שתמיד חלמתם עליו או לרווח את הקיים .  כתבה שנייה בסדרה
 >  >  תוכנית המתאר הארצית לחיזוק מבנים בפני רעידות אדמה  ( תמ"א 38 )  נועדה לאפשר חיזוק מבנים שאינם עומדים בדרישות התקן לעמידות מבנים בעת רעידת אדמה .  התוכנית מאפשרת לקבל היתרי בנייה לחיזוק מבנים וגם לתוספות בנייה ,  תוך קבלת הקלות מס ופטורים משמעותיים .  התוכנית הוכנה ביוזמת המועצה הארצית לתכנון ולבנייה ואושרה ב-2005 .  כחלק מהתמ"א ,  רוב הדירות יכולות לקבל תוספת בנייה של עד כ-25 מ"ר .  זוהי הזדמנות מצוינת להוסיף חדר עבודה או להרחיב את המטבח .  ראשית ,  האבק ,  הרעש והטרחה ,  שבדרך כלל גורמים לאנשים להסס אם לשפץ את הדירה ,  קיימים כבר בין כה וכה .  שנית ,  חיפוש אחר אנשי מקצוע מהימנים וזריזים הוא לעתים מייגע יותר מהשיפוץ עצמו ,  אך במקרה של תמ"א 38 לרשות הדיירים עומדים ממילא אנשי מקצוע שישמחו בעלות נוספת לייעץ או להפנות את הדיירים לאנשי מקצוע שעמם הם עובדים .  לפניכם כמה רעיונות לשדרוג רציני של הבית בעלות נמוכה יחסית :  1 .  שינויים קטנים ,  הבדלים גדולים :  חלונות גדולים מאפשרים לאור רב יותר להיכנס לדירה ונותנים אשליה של מרחב גדול ונעים .  בין אם זה חלון פנורמי בסלון או חלונות אוטמי רעש בחדר העבודה ,  גם שינוי שאינו כרוך בשבירת קירות יכול ליצור אווירה נעימה ורגועה יותר בבית .  שינויים נוספים יכולים להיות פתיחת המטבח ,  הוספת פינת אוכל או הפרדת חדרי ילדים .  2 .  הרחבת חדרים או  " לצאת מהקופסה ":  חלמת כבר מזמן על מטבח גדול ומרווח ?  התוספת של כמה מטרים רבועים לא חייבת ליהפך לחדר של ממש אלא יכולה לשדרג חדר קיים .  המטבח יכול לקבל תוספת נעימה של מרפסת שמש עם עציצים פורחים שאליה אפשר לצאת לקפה או הוספת פינת אוכל שתספיק למשפחה שהתרחבה .  חדר העבודה הקטן יכול ליהפך לחדר ספרייה עם מדפי ספרים מקצועיים ,  כורסא מפנקת ושולחן עבודה מרווח .  אפילו חדר השינה יכול להפוך לאטרקטיבי יותר עם הוספת חדר ארונות רחב ידיים .  3 .  כל בית צריך מרפסת :  רבות דובר על מעלותיה של מרפסת - היא נעימה ,  משמשת מרחב נוסף לילדים ,  קל לעצב אותה והיא מהווה גן עדן קטן במרחב העירוני .  לזוג צעיר או לדירת שותפים ,  מרפסת עם ריהוט מתאים יכולה להיות חלל אירוח נוסף ,  היא יכולה להתאים גם לזוג עם ילדים כחלל נוסף להשתוללות הילדים תחת פיקוח ,  וגם עבור זוג בפנסיה היא יכולה להפיק זמן איכות לקריאה או שיחה מבלי ללכת רחוק או לחפש חניה .  4 .  חדרים ייעודיים :  תמיד חלמת על עסק בגרפיקה ?  רוצה שיהיה לך חדר ספורט ?  רציתם להוסיף חדר אורחים נוסף ?  חדר ייעודי הוא חדר המשמש למטרה מסוימת - כמו עבודה ,  משחקים ,  מדיה וכדומה .  פעמים רבות נראה שחדר כזה הוא בגדר חלום לעשירים ,  כי אחרי הכל למי יש מקום ל"שטויות כאלה "?  ואולם ,  אותם כמה מטרים יכולים לשמש להגשמת חלום ישן .  אפשר לעשות זאת על ידי סגירת מרפסת ,  באמצעות יצירת חדר נוסף או שימוש בחדר ביטחון ממוגן .  - הכותב הוא הבעלים של משרד שפיגל אדריכלים

עיצוב מחודש בעזרת תמ"א 38 
על אף הטרחה הכרוכה בכך ,  תוכנית המתאר לחיזוק מבנים בפני רעידות אדמה היא הזדמנות מצוינת להוסיף חדר שתמיד חלמתם עליו או לרווח את הקיים .  כתבה שנייה בסדרה

