סוכל פיגוע דקירה במחסום קלנדיה
משמר הגבול עצר במחסום בצפון ירושלים פלסטיני שעל גופו סכין .  בחקירתו הוא סיפר כי התכוון לדקור איש ביטחון .  ביום שישי ניסה פלסטיני לדקור חייל בחברון - ונורה למוות
לוחמי משמר הגבול עצרו הערב  ( שבת )  פלסטיני שהגיע למחסום קלנדיה בצפון ירושלים ,  כשעל גופו סכין באורך כ-30 סנטימטר .  בחקירתו סיפר הפלסטיני כי התכוון לבצע פיגוע דקירה .
 אתמול ניסה פלסטיני חמוש בסכין לדקור חייל צה"ל סמוך למסגד הקשתות באזור הקסבה של חברון .  כוח צה"ל במקום פתח באש לעבר הפלסטיני והרג אותו .  איש מהחיילים לא נפגע .
 המקרה אירע כאשר סיור של צה"ל ביצע באזור סריקות בעקבות זריקת אבנים לעבר בתים ביישוב היהודי בחברון .  סמוך למסגד הקשתות שלף פלסטיני סכין וניסה לתקוף חייל בכח .  החייל הצליח להדוף אותו ,  וחברו פתח באש לעבר המחבל ופגע בו .  הפלסטיני ,  פאיז אחמד פרג' ,  בן 41 ,  נפצע קשה ומת מאוחר יותר מפצעיו .
 ביום רביעי נרצח נגד בצה"ל בפיגוע דקירה בצומת תפוח .  הנרצח הוא רב סמל איהאב חטיב ,  מהכפר מרר ,  והמחבל שביצע את הפיגוע הוא מוחמד חטיב מהכפר יעבד ,  קצין משטרה ברשות הפלסטינית .  
מחקירת האירוע עולה כי קצין המשטרה הפלסטיני דקר את המנוח שעה שישב בתוך רכבו ופצע אותו באורח אנוש .  הפצוע ניסה להימלט מהמקום ,  נסע כ-300 מטרים לכיוון תחנת עצירה סמוכה ,  אך רכבו התהפך לתעלה שבצד הכביש .  כוחות הצלה שהגיעו למקום העניקו לפצוע טיפול ראשוני והוא פונה לבית החולים בילינסון - שם נאלצו הרופאים לקבוע את מותו .
 
סוכל פיגוע דקירה במחסום קלנדיה
משמר הגבול עצר במחסום בצפון ירושלים פלסטיני שעל גופו סכין .  בחקירתו הוא סיפר כי התכוון לדקור איש ביטחון .  ביום שישי ניסה פלסטיני לדקור חייל בחברון - ונורה למוות

