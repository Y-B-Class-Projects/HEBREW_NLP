הראל רוכשת 49% ממתחם G בכפר סבא ב-347 מיליון שקל 
לפי הערכות של גזית גלוב ישראל ,  הנכס יניב הכנסות שנתיות של 62 מיליון שקל ,  והרווח התפעולי הנקי יהיה 53 מיליון שקל בשנה
 >  >  חברת הביטוח הראל ממשיכה להרחיב את תיק הנדל"ן שלה .  הראל סיכמה עם חברת גזית-גלוב ישראל ,  שבשליטת גזית-גלוב של חיים כצמן ודורי סגל ,  על רכישת 49% ממרכז המסחרי g בכפר סבא תמורת 347 מיליון שקל ,  המשקף לנכס שווי של 710 מיליון שקל .  המתחם g בכפר סבא כולל פאואר סנטר  ( מרכז פתוח )  וקניון סגור ,  המשתרע על פני שטח 54 דונם וכולל בתוכו 135 עסקים מתחומים שונים .  מנהל ההשקעות הראשי של הראל הוא אמיר הסל ומנהל תחום הנדל"ן בחברה הוא גדי בן חיים .  דמי השכירות בקניון מוערכים ב-80-160 שקל למ"ר בפאואר סנטר ,  כשבקניון המחירים הם כפולים מכך .  עם הרשתות הפועלות בקניון נמנות קסטרו ,  פוקס ,  זארה ,  משביר לצרכן ,  לי קופר והוניגמן .  לפי הדיווחים האחרונים ,  בגזית-גלוב ישראל צופים כי הנכס יניב הכנסות שנתיות של 62 מיליון שקל .  הרווח התפעולי הנקי  ( noi )  השנתי צפוי להיות 53 מיליון שקל .  במסגרת ההסכם בין הצדדים ,  ממשיכה גזית-גלוב ישראל להחזיק הן בשליטה בנכסים הן בניהול .  עסקה זו מצטרפת לשורה של עסקות נוספות שביצעה הראל בתחום הנדל"ן ב-12 חודשים האחרונים .  עסקות אלה כללו רכישת 4.8% ממניות אזורים מטאו תשואות של אילן בן דב ;  רכישת 8% ממניות שיכון ובינוי נדל"ן של שרי אריסון תמורת 160 מיליון שקל ;  וכן תוכניות משותפת עם בריטיש ישראל להקמת קרן ריט ,  שאליה יועברו נכסים מניבים של בריטיש בהיקף של כמה מיליארדי שקלים .  הראל גם ביצעה השקעות בחו"ל .  החברה רכשה בסוף מאי 2009 ,  יחד עם כלל ביטוח ,  בניין משרדים בלונדון מקרן השקעות הנדל"ן הבריטית land securities תמורת 40 מיליון ליש"ט  ( כ-250 מיליון שקל )  .  בנוסף ,  הראל ואשטרום נכסים רכשו בסוף נובמבר 2009 מדויטשה טלקום הגרמנית מתחם משרדים בלייפציג ,  גרמניה ,  תמורת 164 מיליון שקל .
 
הראל רוכשת 49% ממתחם G בכפר סבא ב-347 מיליון שקל 
לפי הערכות של גזית גלוב ישראל ,  הנכס יניב הכנסות שנתיות של 62 מיליון שקל ,  והרווח התפעולי הנקי יהיה 53 מיליון שקל בשנה

