אולמרט לראשות קבוצת לבנת .  הצביעו עכשיו
בעלי המניות בחברות הציבוריות שבשליטת קבוצת לבנת צריכים להביע את דעתם על היו"ר החדש
 >  >  השבוע התבשרנו כי ראש הממשלה לשעבר אהוד אולמרט מונה לתפקיד יו"ר קבוצת לבנת ,  וזאת בזמן שהוא מחכה להכרעת בית המשפט בכתב אישום שהוגש נגדו בקשר לשלוש פרשות שונות .  המינוי הזה הוא חוקי לחלוטין .  כנראה .  חכו רגע .  בעצם ,  חוק החסינות קובע כי במשך שלוש שנים מתום כהונתו של שר הוא לא יורשה להיות חבר בהנהלת תאגיד שקיבל זיכיון מהמדינה בזמן שכיהן בתפקיד .  העובר על הוראה זו דינו עד שנתיים מאסר או קנס .  יש להניח כי ההוראה חלה גם על ראש הממשלה לשעבר .  באיזו קלות מדלג עולם העסקים על מגבלות ארכאיות שכאלה .  ראשית ,  אם אולמרט לא יוכל להתמנות לתאגיד שקיבל זיכיון מהמדינה ,  הוא יוכל בוודאי להתמנות לקבוצת האחזקות השולטת בתאגיד הזה .  כתוב שאסור ?  לא .  ומה אם התאגיד כלל לא קיבל זיכיון מהמדינה ,  אלא דווקא רישיון או חוזה שמן ?  כתוב שאסור ?  לא .  בכלל ,  אולמרט הרי היה ראש ממשלה ואת ההחלטות בענייני זיכיונות הוא השאיר לשרים .  ואולי באמת לא קיבלה קבוצת לבנת שום זיכיון בתקופת כהונתו .  חבל שנבחרי ציבור לא פורשים יפה לפנסיה במקום לנפח את הארנק תוך ניצול קשרי העבר .  אולמרט ,  שציחצח חרבות לא פעם עם יועצים משפטיים ,  בטח מכיר את הנחיית היועץ המשפטי לממשלה שמספרה 1.1907 ועניינה תקופת הצינון של נבחרי ציבור .  ההנחיה קובעת כי  " לגבי נבחרי הציבור קיים חשש ,  אולי עוד יותר מאשר לגבי עובדי הציבור ,  לריכוז כוח ויכולת השפעה לשם קבלת תפקיד במגזר הציבורי או במגזר הפרטי ".  לפי ההנחייה , " בכל מקרה של ספק יש להיוועץ ביועץ המשפטי לממשלה ".  לאולמרט אין ספק .  המשנה ליועץ המשפטי לממשלה ,  מייק בלאס ,  מסר בתגובה לשאלת themarker כי  " ראש הממשלה לשעבר לא פנה אלינו בעניין וממילא לא בדקנו אותו ".  הרשויות אינן מסוגלות לבדוק ביוזמתן כל מינוי של נבחר ציבור לדירקטוריון .  כבר נמאס להן מאולמרט .  חמש פרשות חקרו .  כתב אישום הוגש בשלוש מתוכן :  ראשונטורס ,  טלנסקי ומרכז ההשקעות .  הוא בטח כבר למד לקח .  ואם לא ,  אז שלבעל השליטה בקבוצה ,  אברהם  ( בונדי )  לבנת ,  יהיה לבריאות עם היו"ר החדש שלו .  הוא חף מפשע ,  אולמרט ,  כל עוד לא יוכח אחרת .  הג'וב החדש יועיל לכיסוי החוב התופח לעורכי הדין שאמורים לדאוג לכך שלא יוכח אחרת .  למעשה ,  גם אם הפרקליטות תוכיח את אשמתו של אולמרט ,  זה לא ישנה .  חוק החברות קובע כי לא ימונה לדירקטור בחברה ציבורית אדם שהורשע בחמש השנים האחרונות בעבירות כמו מרמה ורישום כוזב במסמכי תאגיד .  כמה מהעבירות הללו נקובות בכתב האישום של אולמרט .  ואולם קבוצת לבנת היא חברה פרטית ולא ציבורית .  לבנת יכול למנות שם את מי שמתחשק לו .  יש בישראל נבחרי ציבור לשעבר שהורשעו בפלילים ונחתו בכורסת דירקטוריון מרופדת .  באחרונה ,  למשל ,  מונה חיים רמון ליו"ר דירקטוריון לייפווייב .  בג"ץ קבע בעבר כי  " עובדת היותו של אדם נבחר ציבור מחייבת אותו בהתנהגות קפדנית ואתית יותר מעובד ציבור רגיל .  מי שנבחר על ידי העם צריך לשמש מופת לעם ,  נאמן לעם וראוי לאמון שהעם נתן בו ".  בית המשפט בירושלים יקבע אם אולמרט היה ראוי לאמון שנתן בו הציבור ,  אבל גם הציבור יכול לשפוט .  קבוצת לבנת שותפה בחברות ציבוריות בבורסה - שם יכול ציבור בעלי המניות להביע את דעתו על דמות המופת שנבחרה להוביל את עסקי הקבוצה .  לא צריך לחכות לבחירות או לשופטים .  הצביעו עכשיו .
 
אולמרט לראשות קבוצת לבנת .  הצביעו עכשיו
בעלי המניות בחברות הציבוריות שבשליטת קבוצת לבנת צריכים להביע את דעתם על היו"ר החדש

