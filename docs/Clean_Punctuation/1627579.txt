עשרות תלמידים מישיבת הר ברכה עתרו לבג"ץ
תלמידי הישיבה דרשו לבטל את החלטת שר הביטחון ולחדש את ההסדר עם המדינה . " ברק שבר את הכללים יצירת משבר מסוכן "
 63 תלמידים מישיבת ההסדר הר ברכה עתרו הבוקר  ( שישי )  לבג"ץ נגד שר הביטחון אהוד ברק ,  בדרישה להוציא צו על תנאי וצו ביניים שיורה לבטל את ההחלטה להוציא את הישיבה מרשימת ישיבות ההסדר המוכרות על ידי משרד הביטחון .
 לפני כשלושה שבועות הורה ברק על הוצאת הישיבה מההסדר ,  זאת לאחר שראש הישיבה ,  הרב אליעזר מלמד ,  סירב להגיע לשימוע שהיה אמור להיערך לו אצל שר הביטחון בעקבות סירובו של מלמד לגנות את מעשי הסרבנות בצה"ל .
 בעתירה ,  שהוגשה באמצעות עו"ד גלעד קורינאלדי ,  טוענים תלמידי הישיבה כי החלטת שר הביטחון  " נעדרת כל בסיס חוקי ,  נגועה בשיקולים פוליטיים פסולים ומהווה תקדים מסוכן ".  לטענת העותרים ,  החלטת שר הביטחון מהווה  " ענישה קולקטיבי"ת והם משלמים בפועל את מחיר היריבות האישית בין ברק לרב מלמד .  
לטענת הישיבה,שר הביטחון  " שבר את הכלים ואת הכללים תוך יצירת משבר מסוכן ותוך פגיעה בברית הקדושה של הציונות הדתית עם המדינה ומוסדותיה העלול חלילה לפגוע בלכידות ואחדות צבא העם שלנו ".  הם הוספו כי מדובר ב"מדורה שהובערה בחוסר רגישות ובכדור שלג שעלול להתגלגל ". 
בעתירה נכתב כי שר הביטחון , " בהחלטתו ובהנחיותיו האופרטיביות דוחף בכוח את הנוער והתלמידים המתונים המעוניינים במסלול ה'הסדר' לזרועות העולם החרדי ולמעשה להשתמטות משירות צבאי ".  
" ראוי כי החלטת שר הביטחון המהוה תקדים מסוכן תעמוד לביקורת שיפוטית בפני שופטי בג"ץ ,  שאני סומך על רגישותם ותבונתם החברתית והמקצועית ",  אמר עו"ד קורינאלדי .
  בראש העתירה מובא ציטוט של ברק מלפני כשבועיים ,  כאשר בנאום בפני תלמידים בבית ספר בראשון לציון אמר : " אל תטעו ,  בני ישיבות ההסדר הם טובי החיילים של צה"ל ,  בכל היחידות ,  לאורך עשרות שנים ,  והם גרעיןחשוב אחר כך במילואים ,  אלו אנשים מצויינים ".  
תלמידי הישיבה אמרו היום כי הם התגייסו לצבא דרך ישיבת ההסדר בהר ברכה מכיוון שהם מאמינים בדרכה . " אם היינו יודעים שהצבא אינו מסוגל להכיל עמדות אלה ,  של עמידה קפדנית בנושאי דת ונושאים לאומיים ,  לא היינו מתגייסים .  היינו הולכים למסלול של 'תורתו אומנותו' .  בחרנו בישיבת הר ברכה המשלבת באופן אידיאלי הקפדה על תורה ומצוות ,  יחד עם לימודים אקדמאיים לכתחילה ". 

עשרות תלמידים מישיבת הר ברכה עתרו לבג"ץ
תלמידי הישיבה דרשו לבטל את החלטת שר הביטחון ולחדש את ההסדר עם המדינה . " ברק שבר את הכללים יצירת משבר מסוכן "
 
