בנטלי סופר-קבריולה
הסופרספורטס קבריולה היא המכונית הפתוחה המהירה ביותר בעולם .  זה לא אומר שוויתרו על פינוקים ,  אולם הפעם הם בתפקיד משני
בנטלי חושפת לקראת תערוכת ז'נבה את ספינת הפאר השרירית ,  הקונטיננטל סופרספורטס ,  ללא הגג .  אם הכותר GTC מרמז על משהו ,  זה מפני שאשתקד חשפה החברה הוותיקה את גרסת הקופה הקלאסית לסופר-קונטי ,  וכעת היא משלימה את האחווה האצילית עם פתוחת-הגג המהירה ביותר בעולם ובכלל המהירה בתולדות היצע הקבריולה של בנטלי כך מתברר ,  מאז הושקה הסדרה ב-1925 .  
בחזית הארוכה פועם מנוע בנזין בנפח 6.0 ל' כפול מגדשי טורבו ועתיר טכנולוגיה המעיר לחיים 12 צילינדרים כדי שיפיקו 630 כ"ס ב-5,800 סל"ד ו-81.6 קג"מ החל מ-2,800 סל"ד .  התיבה המשודכת ליחידת ה'על' ההיסטרית היא מתוצרת ZF בעלת שישה הילוכים השוכנת בין היתר  ( להבדיל )  בב.מ.וו ויונדאי ג'נסיס V8 ,  וזאת חמושה במנגנון 'קוויקשיפט' המקצר את זמן העברת ההילוכים ב-50 אחוזים ואף מפחית את תצרוכת הדלק בשני אחוזים בודדים .  
כמו במרכב הקופה ,  המכונית מוערכת מחדש דרך מתלים משופרים ,  היגוי מושחז ,  בלמים קרמים ומערכות יציבות משודרגות .  היא מאיצה ל-100 קמ"ש ב-3.9 שניות ,  ל-162 קמ"ש ב-9.5 שניות והמהירות המרבית על הסקאלה היא 325 קמ"ש .  מערכת ההזנה שלה מסוגלת לעכל הן בנזין רגיל ,  והן ביו-אתנול  ( E85 )  כחלק ממסגרת השקת המכונית כחלופה אקולוגית למכוניות ספורט-קבריולה בלתי-קונבנציונליות .  בסיוע מרכיבים אלה היא מקצצת את פליטת ה-CO2 ב-70 אחוזים .  
עושר הוא אלמנט טמוע ובלתי נפרד מבנטלי ,  אך התוספות לתקרה המתקפלת די סולידיות .  אלה מתוחמות בלעדית למושבים עוטי סיבי פחמן ועור  ( 21 ק"ג כל אחד )  ,  חומרי דיפון יקרי-ערך ואפשרות בחירה בין שלל מערכות סאונד משובחות .  את גג הבד שנבחר על פני גג קשיח ,  מאפסנים בפרק זמן קצר יחסית שאינו עולה על כמה עשרות שניות לאחר משיכת המתג הרלוונטי ,  ורצוי לעשות את זה לפני ששוברים שיאי מהירות ובוחנים את סבלנותם של שוטרי התנועה .  
המחיר לבנטלי הפתוחה עומד על כ-220 אלף יורו ,  שהם כ-1.2 מיליון שקלים לפני מסים .  לא שיש טעם בכלל להזכיר את העלות המופרכת ,  כשבארץ קונים קבריולה עממיות אבל משאירים את הגג מעל הראשים ומפעילים את המזגן כדי להמלט מהחום הכבד .
  .
 
בנטלי סופר-קבריולה
הסופרספורטס קבריולה היא המכונית הפתוחה המהירה ביותר בעולם .  זה לא אומר שוויתרו על פינוקים ,  אולם הפעם הם בתפקיד משני

