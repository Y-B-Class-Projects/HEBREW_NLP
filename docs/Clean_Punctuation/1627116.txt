גולדמן סאקס מכחיש כי הימר נגד הלקוחות שלו  
" המכירה בחסר של ני"ע אלה היתה רק גידור נגד הפסדים ",  כתב גולדמן סאקס בתגובה רשמית לתחקיר ב"ניו יורק טיימס ",  שהאשימו בשיווק מוצרים פיננסיים מסוכנים והימר על נפילתם באותה עת
 >  >  בצעד יוצא דופן הגן גולדמן סאקס על עצמו בהודעה מפורטת שפורסמה בשבוע שעבר באתר האינטרנט שלו ,  בתגובה לתחקיר שנעשה עליו בעיתון  " ניו יורק טיימס ",  המתפרסם היום באופן בלעדי ב-markerweek .  התחקיר האשים את בנק ההשקעות בכך שבשנים שקדמו למשבר הפיננסי עשה שורט  ( מכירה בחסר )  על מוצרים פיננסיים בסיכון גבוה ,  בשעה ששיווק אותם ללקוחות .  עובדים לשעבר ומומחים לאג"ח טענו כי הבנק ידע שני"ע מורכבים האלה ,  המכונים cdo סינתטיות ,  היו בסיכון גבוה .  cdo סינתטיות הן שילוב של cdo -  ( collateralized deb obligations  )  איגרות חוב מגובות במשכנתאות ו- cds -  ( credit default swaps  )  חוזי ביטוח נגד חדלות פירעון .  המקורות טענו שבמקום להזהיר את הלקוחות מפני הסכנות הטמונות בני"ע אלה ,  הוציא גולדמן מיליוני דולרים על מכירה בחסר של מכשירים פיננסיים אלה ,  שהניבו לו רווחים גדולים כשהשווקים קרסו .  בהצהרה רשמית באתר האינטרנט שלו הודה גולדמן סאקס בכך שהימר על נפילתם של cdo ושל מוצרים פיננסיים סינתטיים נוספים ,  שאותם עיצב ומכר ללקוחותיו ,  אך הכחיש את הטענות לפיהן פעולותיו הונעו מהבנת הסיכונים הטמונים בני"ע אלה .  לטענת הבנק ,  פוזיציות השורט לא היו אלא גידור כנגד תיק ההשקעות שלו ,  שהיה עמוס בפוזיציות לונג  ( הימור על עליית ני"ע )  על אג"ח מגובי משכנתאות .  גולדמן סאקס אמר כי ספג הפסדים גדולים בשל ההימור על עלייתן של המשכנתאות ,  כולל מחיקות של 1.7 מיליארד דולר ב-2008 והוסיף כי  " ההפסדים האלה היו עלולים להיות הרבה יותר גבוהים אלמלא היינו מגודרים ".  חקירה בשלבים מוקדמים cdo סינתטיות היו פופולריות בקרב משקיעים רבים לפני המשבר הפיננסי מכיוון שהן אפשרו למשקיעים לעצב ביחד עם בנקים ני"ע מותאמים למידותיהם ,  שעמדו בקריטריונים שלהם ",  הסביר גולדמן . " האנשים שרכשו את המוצרים האלה היו משקיעים גדולים ומתוחכמים .  למשקיעים אלה הוקצו צוותי מחקר חשובים שניתחו את תיקי ההשקעות שלהם ויעצו להם .  הם לא הסתכמו על הבנקים שהנפיקו את ני"ע בהחלטותיהם ".  הבנק הצביע על העובדה שעל כל אדם אחד שקנה cdo היה חייב להיות גם אדם אחד שמכר אותן ,  הודות לדרך שבה השוק מעוצב .  לטענת גולדמן ,  בשל הביקוש הגבוה מצד המשקיעים לני"ע אלה ,  נאלצו הבנקים שארגנו אותם באופן טבעי להיות המוכרים בחסר - והמשקיעים היו מודעים לכך .  גולדמן לא היה בנק ההשקעות היחיד ששיווק cdo סינתטיות ואז הימר נגדן .  חברות נוספות ביצעו זאת ,  ובהן דויטשה בנק ומורגן סטנלי - וכן חברות קטנות יותר כמו טרייקדיה ,  שהחברה האם שלה נוהלה על ידי לואיס איי .  סאקס ,  המכהן כיום כיועץ מיוחד לשר האוצר האמריקאי ,  טימותי גייתנר .  האופן שבו הורכבו ניירות ערך אלה עומד כעת לביקורת החוקרים בקונגרס ,  ברשות לניירות ערך בארה"ב  ( sec )  ,  ובארגון הרגולטורי של וול סטריט  ( fira )  .  לדברי אנשים שתודרכו בנוגע לחקירה ,  אף כי החקירות נמצאות בשלבים מוקדמים ,  נראה שהרשויות בוחנות אם החברות - שיצרו ומכרו את הכלים מבוססי המשכנתאות ואז הימרו נגד הלקוחות שרכשו אותם - הפרו את חוקי המסחר בניירות ערך או את חוקי הסחר ההוגן .  התחקיר המלא של  " ניו יורק טיימס "  היום ב-markerweek .
 
גולדמן סאקס מכחיש כי הימר נגד הלקוחות שלו  
" המכירה בחסר של ני"ע אלה היתה רק גידור נגד הפסדים ",  כתב גולדמן סאקס בתגובה רשמית לתחקיר ב"ניו יורק טיימס ",  שהאשימו בשיווק מוצרים פיננסיים מסוכנים והימר על נפילתם באותה עת

