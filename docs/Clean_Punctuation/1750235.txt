אובדן כואב לשוק הטלפוניה הקווית 
שנתיים ו-200 מיליון שקל עברו מאז שפרטנר הקימה פעילות נייחת .  מיזוג הפעילות עם 012 סמייל הוא מהלך טוב לחברה ולבעלי המניות שלה ,  אבל הרבה פחות לעובדים ,  ללקוחות ולשוק הטלפוניה
 >  >  זה היה לפני שנה וחצי לערך .  אלון ברמן ,  אז מנהל חטיבת הטלפוניה הקווית של פרטנר ,  הזמין אותי לראש העין והציג בפני את הישגי החטיבה שלו .  ברמן התרגש כשהשמיע לי שיחות טלפון שיזמו אנשי השירות שלו ללקוחות חדשים בשירותי הטלפוניה והאינטרנט .  שירות  " פרו-אקטיבי "  קראו לזה :  טלפון ללקוח שאותר כלא מקבל שירות טוב מספיק ,  עוד לפני שהלקוח הספיק להתלונן . " אין עליכם אורנג' ,  יש לי דמעות בעיניים ",  אמר אז הלקוח המופתע .  בסוף זה הכל עסקים .  פרטנר  " שרפה "  עד היום על הפעילות הקווית בטלפון ובאינטרנט כ-200 מיליון שקל .  הפעילות הושקה בסוף 2008 ,  והיו עוברות עוד שנים רבות עד שהחברה היתה מחזירה את ההשקעה שלה במיזם .  ולכן ,  ההיגיון העסקי הקר של פרטנר הוא נכון - לרכוש את 012 סמייל ,  להעביר את הפעילות הקווית לחברה המתמחה בכך ולהתמקד בעסקי הליבה - סלולר .  אבל יש משהו עצוב במיזוג המתוכנן של פעילות התקשורת הנייחת של פרטנר אל סמייל .  פרטנר הקימה פעילות קווית לתפארת - לא פחות .  ל-themarker נודע שעד כה גייסה פרטנר לפעילות הטלפון  ( vob )  שלה 60 אלף לקוחות וכספקית אינטרנט  ( isp )  גייסה כ-85 אלף לקוחות .  פרטנר רכשה את המכונות החדישות ביותר ,  ורכשה כמות רוחב פס ענקית ,  שעל פי מקורות היא הגבוהה ביותר בישראל פר לקוח .  זה לא הכל ,  כי פרטנר ,  כספקית אינטרנט ,  דגלה בנייטרליות רשת ולא  " חתכה "  מורידי קבצים כבדים .  וכמו שפרטנר יודעת ,  היא העניקה שירות לקוחות מעולה .  אובדן מתחרה כזו בענף האינטרנט הישראלי הוא בהחלט אבדה כואבת .  וצריך לזכור את העובדים .  בימי השיא בחטיבת הטלפוניה בפרטנר היו כ-130 אנשי תמיכה ,  60 נציגי טלמרקטינג ,  100 טכנאי שטח ,  30 עובדים במוקד תפעול טכנאים ,  100 עובדים בשירות הלקוחות ,  צוות מכירות שטח וצוות הנהלה קטן .  הוצאות ההנהלה במגזר הנייח היו 51 מיליון שקל ב-2009 .  מקור מעורה העריך את מצבת החטיבה בשיאה בכ-600 עובדים .  ברור שמאז ימי השיא מספר עובדי הפעילות הצטמצמו ,  וברור גם שפרטנר לא תפטר את כל אלה - חלק ייקלטו בחברה וחלק יעברו ל-012 סמייל .  אבל אסור לשגות באשליות ,  יהיו גם פיטורים במיזוג הזה לטובת התייעלות ,  ועצוב מאוד גם על המפוטרים .  לסמייל יש כיום כ-580 אלף לקוחות באינטרנט .  עם מיזוג פעילות פרטנר היא תיהפך כנראה לספקית האינטרנט הגדולה בישראל עם כ-660 אלף לקוחות .  בטלפון הקווי יש כיום לסמייל כ-180 אלף לקוחות ,  עם מיזוג פעילות פרטנר היא תיהפך לחברת הטלפון השלישית בגודלה בישראל ,  עם כ-240 אלף לקוחות ,  כ-8% מהענף  ( ראו גרף )  ,  וכבר כמה רבעונים סמייל צומחת בטלפון מהר יותר מ-hot .  וצריך להגיד מלה טובה גם על סלקום .  המנכ"ל עמוס שפירא עמד בלחצים גדולים מחברי ההנהלה שלו ,  לרוץ להקים פעילות דומה לזו של פרטנר .  הסמנכ"לים דיברו אז על  " קבוצות תקשורת ",  על  " טריפל פליי "  ו"באנדלים ".  שפירא ביקש לראות תוכנית עסקית מוכחת .  כשלא הוגשה לו כזו החליט שלא ללכת לפעילות כזו .  סלקום פשוט לא מצאה סינרגיות בין השוק הנייד לנייח והעדיפה להתמקד במה שהיא יודעת לעשות הכי טוב ,  ודו"חות החברה הסגולה העפילו על אלו של המתחרה .  תקשורת בקופסה בשבוע שעבר דיווחנו כאן על כך שבזק בינלאומי התחילה לשווק מוצר חדש בשם  " private box ".  מדובר בקופסה חכמה ,  הכוללת גם מודם adsl ,  גם ראוטר wifi ביתי וגם מיני מרכזיה לשני קווי טלפון .  ל-themarker נודע שבימים אלה עובדים גם ב-013 נטוויז'ן על מוצר דומה שיושק בקרוב ,  ומייחסים לו חשיבות גדולה .  אלה רק  " ברזלים ",  אבל קופסאות כאלה מייצגות במידה רבה את עולם התקשורת העתידי .  עולם שבו חברת תקשורת אחת תספק לנו יותר ויותר שירותים לבית ,  שהכל יגיע בפרוטוקול ip .  בעידן של  " שוק סיטוני ",  שבו כל חברה תוכל לרכוש קווי אינטרנט מבזק או מחברת החשמל ,  המלחמה תהיה במידה רבה על הקופסה שאצלנו בבית ,  והשירותים שיוצעו על גביה .  ואגב ,  מי היתה הראשונה להשיק קופסה חכמה כזו ?  אה כן ,  פרטנר ,  בפור של שנתיים על המתחרות .
 
אובדן כואב לשוק הטלפוניה הקווית 
שנתיים ו-200 מיליון שקל עברו מאז שפרטנר הקימה פעילות נייחת .  מיזוג הפעילות עם 012 סמייל הוא מהלך טוב לחברה ולבעלי המניות שלה ,  אבל הרבה פחות לעובדים ,  ללקוחות ולשוק הטלפוניה

