הרוג ו-15 פצועים בתאונת אוטובוס בוואדי ערה
צעיר בן 21 נהרג ו-15 בני אדם נפצעו באורח קל בתאונת דרכים בין אוטובוס לרכב פרטי שניסה להימלט משוטרי תנועה בכניסה לכפר מושרייפה בוואדי ערה .  המון אדם שהגיע למקום יידה אבנים על כוחות החילוץ ,  שוטר נפצע קל בפניו
אחמד ג'בארין בן ה-21 נהרג ו-15 בני אדם נפצעו באורח קל בתאונת דרכים שאירעה בשעות הצהריים  ( שבת )  בין אוטובוס לרכב פרטי בכניסה לכפר מושרייפה בוואדי ערה .  צוותי מד"א גלבוע הגיעו למקום על מנת לפנות את הנפגעים .  ממד"א נמסר כי הפצועים יפונו לבית החולים העמק בעפולה .  המשטרה חוקרת את נסיבות התאונה .
 בתוך כך ,  יידו מתפרעים אבנים לעבר כוחות ההצלה והביטחון שפעלו באזור התאונה .  למקום הוקפצו כוחות משטרה לטיפול בהפרת הסדר שנוצרה .  כרגע שורר במקום שקט יחסי ,  אך עדיין ישנה התקהלות של תושבים רבים וסקרנים אשר מפריעים לכוחות המשטרה .  במהלך העימותים ,  נפגע אחד השוטרים כאשר הוכה בפניו .  הוא טופל לאחר שהועבר במצב קל אל בית החולים
מחקירה ראשונית של האירוע מסתמן כי רכב הטנדר שנסע מדרום לצפון ,  ניסה להימלט משוטרי תנועה שסימנו לו לעצור .  הנהג ביצע פניית פרסה בצומת מושרייפה וחסם את דרכו של האוטובוס שהסיע מטיילים מהמרכז .  האוטובוס ,  ובו כ-30 מטיילים מאזור המרכז שנפשו בצפון ,  התנגש ברכב פרטי שיצא מהכפר .  נהג הרכב הפרטי ,  ג'בארין ,  נהרג במקום .  כ-15 מנוסעי האוטובוס ,  שהתדרדר לתעלה בצד הדרך ,  נפצעו באורח קל וסובלים מחבלות ומכות יבשות .  פרמדיקים של מד"א העניקו להם טיפול רפואי בשטח ופינו אותם לבית החולים .  
בשל התאונה קטע הכביש שבין מגידו לכיוון אום אל פחם בכביש 65 נחסם לתנועה ,  אולם נפתח מחדש כחצי שעה לאחר מכן .
  ( עדכון ראשון :  15:01 ) 

הרוג ו-15 פצועים בתאונת אוטובוס בוואדי ערה
צעיר בן 21 נהרג ו-15 בני אדם נפצעו באורח קל בתאונת דרכים בין אוטובוס לרכב פרטי שניסה להימלט משוטרי תנועה בכניסה לכפר מושרייפה בוואדי ערה .  המון אדם שהגיע למקום יידה אבנים על כוחות החילוץ ,  שוטר נפצע קל בפניו

