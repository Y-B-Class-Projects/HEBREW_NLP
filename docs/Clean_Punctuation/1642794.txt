רונדו : " הסיכויים של כספי שווים לשלי "
 הגארד מפרגן לישראלי לקראת תחרות ה'חיובים' ,  הגלובטרוטרס מקריחים ,  ולדוראנט יש כינוי טיפשי .  אלעד רבין מדווח מדאלאס
אווירה שונה לגמרי ריחפה באימון הבוקר  ( שבת )  של האולסטאר במרכז הכנסים בדאלאס .  לאימון חסר החשיבות הזה היו להערכתי יותר צופים ששילמו על כרטיסים ,  מאשר אתמול במשחק הרוקיז ושחקני השנה השנייה .  האמת שההרגשה באימון מזכירה קצת את כלוב האריות בגן החיות .  מכניסים את השחקנים למגרש ,  תחילה המזרח ואחר כך את נבחרת המערב .  אני לא יודע אם יצא לכם פעם לעמוד ליד שחקנים כמו גארנט ,  הווארד ,  דאנקן גאסול .  החבר'ה האלו מאוד גדולים .  
מיד עם עלייתם לפרקט ,  הם תופסים מקום מכובד על הספסל .  חוק שימור האנרגיה עובד אצלם שעות נוספות .  החברה היותר קטנים- אם אפשר לקרוא לאנשים במשקל של 100120 קילו קטנים- עומדים במרכז המגרש .  זה לא יפתיע אתכם בוודאי שקובי ולברון מרכזים את תשומת הלב של רוב אנשי התקשורת .  האימון של המזרח דווקא התחיל כאימון רגיל ,  אבל מהר מאד עבר ,  איך לא ,  לתחרות קליעות מהחצי ,  שלאחריה ניסיונות לשבור שיאי עולם .  האמריקאים קצת פסיכים בעיניין ,  ממציעים כל מיני קטגוריות כגון קליעה בשכיבה מהחצי ,  קליעה מהחצי בזריקת סבתא ועוד .  העיקר שהכרוז יוכל להכריז על  " שיא עוללללללללם חדש ".  קצת דפוקים אין מה לעשות .
 ולאינטרסים הישראלים :  שאלתי את רייג'ון רונדו מה הסיכויים של כספי היום בתחרות ה"חיובים "  מולו ,  והוא לא מצמץ וענה : " כספי שחקן מצוין ויש לו קליעה נהדרת ,  אני מעריך שהסיכויים שלו שווים לשלי ".  לא שציפינו לתשובה אחרת כמובן .  קווין דוראנט אמר שהוא ניסה לחלוב מכספי רמזים לגבי תכנית הפעולה שלו להיום ,  אבל הישראלי שמר את הסודות אצלו .  אגב ,  דוראנט אישר אתמול שהכינוי הרשמי שלו הוא 'דוראנטולה' ,  על לשון 'טארנטולה' .  מרתק .
 הרבה קלישאות יש באירועים מסוג כזה .  משפטים כגון  " אני מאד מתרגש מהמשחק היום ",   " זה כבוד גדול להיות פה ",  ועוד כל מיני משפטים שחולקו להם לפני הראיונות על ידי מחלקת יחסי הציבור  ( העתונאים באים עם שאלות מוכנות ,  השחקנים עם תשובות מוכנות ,  אפשר פשוט להחליף דפים לא ?  )  נזרקים לכל עבר .  לא פלא אם כן ,  שהדברים המעניינים ביותר ששמעתי ,  היו דווקא מפי של ג'ורג' קארל .  
המאמן הותיק אמר שטוני קוקוץ' היה לדעתו שחקן מדהים והוסיף : " באירופה מלמדים יסודות מצויין ,  ואז מגיעים חברה בגובה של קוקוץ' עם יסודות טובים שעושים את החבר'ה לידם טובים הרבה יותר ,  וזאת התכונה שאני הכי מעריך ".  קארל גם דיבר על שינויי החוקה ,  ועל הצורה בה השינויים מסייעים לשחקנים מסויימים : " יום אחד יכתבו על כך ששינוי חוקי המשחק ב-NBA תרם משמעותית לדומינטיות של הגארדים .  קירוב קשת השלוש וההקפדה על שמירה בלי ידיים שדרגו את הגארדים .  תראו לדוגמא את סטיב נאש שמפוינט גארד טוב הפך לאול אוף פיימר ". 
בינתיים ,  בין האימון של המזרח לזה של המערב ,  עלו ההארלם גלובטרוטרס .  להבדיל מקודמיהם ,  הם ניסו לשבור שיאי עולם יותר מטומטמים מלפני כן ,  כגון סיבוב כדור על הראש  ( חובה להיות קרח )  למשך כמה שיותר זמן ,  וכן סיבוב כדור על האף .  לאלו מכם שהעריצו בילדותם את הארלם גלובטרוטרס ,  אני יכול לספר באכזבה כי ניל המקורזל  ( קרלינג ניל )  כבר אינו מקורזל ,  ואין לו אפילו שערה אחת על הראש .  
בחזרה באימון המזרח ,  כריס פול מגיע על קביים .  ככה זה ב-NBA ,  אף אחד כאמור לא מקבל פטור מהקומישינר .  עוד מספר שעות יעלה כספי למגרש המרכזי כדי לתת בראש לרונדו ודאראנטולה .  צופי TNT העניקו לו שמונה אחוזים לנצח את תחרות החיובים .  בשביל לנצח את רייג'ון ,  כל מה שהוא יצטרך יהיה להרחיק מעל 3 מטרים .  עם דאראנטולה זה כבר סיפור אחר .
 
רונדו : " הסיכויים של כספי שווים לשלי "
 הגארד מפרגן לישראלי לקראת תחרות ה'חיובים' ,  הגלובטרוטרס מקריחים ,  ולדוראנט יש כינוי טיפשי .  אלעד רבין מדווח מדאלאס

