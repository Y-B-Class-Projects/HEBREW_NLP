תמריצים ליזמים :  הממשלה מגדילה את זכויות הבנייה במסגרת תמ"א 38 ומאריכה את תוקפה ב-5 שנים נוספות
תמ"א 38 תאפשר מעתה גם לסגור קומה על עמודים לצורך הקמת יחידת דיור נוספת בבניין
הממשלה מגדילה את התמריצים הכלכליים במסגרת תמ"א 38 לחיזוק מבנים .  ועדת השרים לענייני פנים ושירותים בראשות שר הפנים וסגן ראש הממשלה ,  אלי ישי החליטה להאריך את תוקפה של התמ"א ל-5 שנים נוספות .  הוועדה החליטה גם להגדיל את זכויות הבנייה ותאפשר מעתה סגירת קומה על עמודים לצרכי מגורים ,  בנוסף לבניית קומה אחת המותרת על הגג .  סגירת הקומה תאפשר ליזם לבנות יחידת דיור נוספת בקומת הקרקע ,  בנוסף לשלוש יחידות דיור שיוכל להקים בקומת הגג .  תמ"א 38  ( תוכנית מתאר ארצית )  ,  שאושרה באפריל 2005 ,  נועדה להתמודד עם הסכנות הטמונות ברעידות אדמה במבנים שהוקמו לפני שנות ה-80' .  המנוע הכלכלי של התוכנית היה טמון עד עתה בהוספת קומה אחת על הגג .  עד היום הוגשו מעט תוכניות לחיזוק מבנים בין היתר בשל הטענה כי התוכנית לא כלכלית לקבלנים .  לפי נתוני משרד הפנים ,  מאז מאי 2005 ועד היום הוגשו סך הכל 190 בקשות מכוח התמ"א ,  מתוכן אושרו בוועדות המקומית 93 בקשות בלבד .  נתונים עגומים אלה ,  הם שהביאו את הממשלה למצוא הקלות ותמריצים כלכליים שיעודדו קבלנים לבצע פרויקט מורכז זה .  בנוסף החליטה ועדת השרים לבצע שינויים מקלים נוספים ובהם שמירה על זכויות הבנייה גם במקרים בהם הוחלט להרוס את המבנה כליל ולבנות אחר במקומו  ( להוציא מן הכלל מבנים לשימור )  .  כמו כן זכויות הבנייה יהיו תקפות גם בבניינים בהם נעשו תוספות בנייה במהלך השנים.הרשויות המקומיות לא מחכות לרגולציהעל רקע הרצון להאיץ את יישום פרויקטים במסגרת התמ"א כבר הוגדלו זכויות הבנייה על הגג ל-4-2 קומות באופן יזום ברמת גן וראשון לציון .  באופן דומה פועלת כעת גם עיריית קריית אונו .  הוועדה המקומית לתכנון ובנייה כבר אישרה תוספת בנייה של שתי קומות וסגירת קומת עמודים .  כמו כן אישרה הוועדה שינוי בקווי בניין והרחבת הדירות הקיימות בהיקף של עד 30 מ"ר לכל דירה ותוספת של 12 מ"ר למרפסת .  התוכנית תועבר לאישור הוועדה המחוזית .  בקריית אונו כ-400 בניינים הזקוקים לחיזוק והערכות הן כי עיבוי הבניינים עשוי להוסיף לעיר כ-1500 דירות חדשות .  קריית אונו היא אחת הערים המובילות ביישום פרויקטים להתחדשות עירונית .  את הפרויקט לפינוי בינוי הגדול ביותר מובילה חברת מצלאווי עם החברה הכלכלית בעירייה ברחוב שאול המלך לפינוי של 180 יחידות דיור ובנייה של 513 דירות במקומן .  עד היום נבנו למעלה מ-350 דירות בפרויקט וחלקו אוכלס .  במסגרת פרויקט פינוי בינוי נוסף מובילה חברה משהב ברחוב ישעיהו להריסה של 5 בניינים בהם 60 דירות ובנייה במקומן של כ-200 דירות חדשות .  חברת תדהר ושיכון עובדים מובילות ברחוב שלמה המלך פינוי של 60 יחידות דיור ישנות ובנייה של 180 דירות חדשות.לדברי סגן ראש העיר ויו"ר הוועדה לתכנון ובנייה בקריית אונו ,  ישראל גל  " דווקא היום לאחר רעידת האדמה המזעזעת בהאיטי חשוב לעודד את חיזוק המבנים .  התוכנית שמקדמת העירייה מתייחסת לכלל הישוב ותפטור את היזמים והתושבים מהגשת תב"ע נקודתית לכל בניין ". 

תמריצים ליזמים :  הממשלה מגדילה את זכויות הבנייה במסגרת תמ"א 38 ומאריכה את תוקפה ב-5 שנים נוספות
תמ"א 38 תאפשר מעתה גם לסגור קומה על עמודים לצורך הקמת יחידת דיור נוספת בבניין

