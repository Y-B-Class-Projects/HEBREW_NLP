רשות החשמל תקים ועדה לשיפור התקשורת עם חברת החשמל
הרשות מציעה פיוס לאחר חודשים של משבר אמון ,  חסימת מידע ואף עתירה של חברת החשמל
 >  >  רשות החשמל מנסה להפשיר את יחסיה עם חברת החשמל ,  שעליה היא מפקחת ,  על רקע משבר אמון ממושך ביניהן .  מליאת הרשות אישרה אתמול הקמת ועדת משנה לקביעת תהליכי עבודה מול חברת החשמל ולהסדרת העברת המידע הנדרש מהחברה .  מערכת היחסים בין שני הגופים נהפכה באחרונה מתוחה ,  וברשות טענו כי חברת החשמל אף מסרבת להעביר מידע נדרש לרשות .  המתיחות הגיעה לשיאה לפני חודשיים ,  אז עתרה חברת החשמל לבג"ץ בבקשה להורות לרשות לקבוע נהלים ברורים לעבודתה .  בראש ועדת המשנה שמינתה הרשות יעמוד חבר מליאת הרשות ,  דורון אהרן ,  המכהן כמנהל תחום מידע וניתוח כלכלי במינהל החשמל שבמשרד התשתיות .  לצדו יכהנו בוועדה ראש אגף כלכלה ברשות ,  ירון פישמן ,  וראש אגף הנדסה ,  משה בן-יאיר .  מרשות החשמל נמסר כי תפקיד הוועדה יהיה  " לקבוע יחד עם צוותי עבודה מקצועיים מחברת החשמל דרכים ונורמות לשפר את מהלך העברת הנתונים והמידע המקצועי הנדרש מחברת החשמל ,  בדרך של שיתוף פעולה והקמת מרחב פתוח להתדיינות מקצועית ".  ועדת המשנה צפויה להתחיל בעבודתה בימים הקרובים ,  בזימון נציגי הנהלת חברת החשמל .  אהרן מסר כי הוא מצפה שפעילות הוועדה תשפר את האמון המקצועי בין הצדדים ואת תהליך קבלת ההחלטות בשני הגופים .  בתוך כך ,  אישר אתמול הקבינט החברתי-כלכלי את הקמת צוות הרגולטורים הבין-משרדי להגברת התיאום וייעול הפיקוח על חברת החשמל .  הצוות ,  שבראשו יעמוד מנהל רשות החברות הממשלתיות דורון כהן ,  יתמקד בשלוש פרשיות עיקריות שנחשפו ב-themarker בשנתיים החולפות :  ניפוח ההפרשות הפנסיוניות של החברה ,  שאילץ אותה לתקן את דו"חותיה הכספיים ;  הפרשת כספי ה"חשמל חינם "  לחשבון הנאמנות החשאי של העובדים ;  והרישום השונה של החבות האקטוארית בין דו"חות החברה לבין דו"חות קופת הגמל של העובדים .  כפי שעוד פורסם ,  אמורה חברת החשמל להעביר לצוות עד אמצע החודש את כלל המסמכים הקשורים בפרשיות אלה ,  וכן את תיעוד ההחלטות שהביאו לאיחורים בהגשת דו"חותיה הכספיים של החברה בשנה החולפת .  שר האוצר ,  יובל שטייניץ ,  התייחס להחלטה ואמר כי  " לפני שנה עמדה חברת חשמל על סף משבר פיננסי חמור ,  בין היתר בשל העיכוב בהגשת דו"חותיה הכספיים .  כחלק מהפקת הלקחים מהמשבר נדרש להגביר את התיאום בין גורמי הממשלה ולהסיר את החסמים בין הרגולטורים השונים ".  צוות הרגולטורים יגיש דו"ח ביניים לשרי האוצר והתשתיות בתוך 90 יום .  במכתב ששלח אתמול אל שרי האוצר והתשתיות ,  כתב יו"ר חברת החשמל הנכנס ,  יפתח רון-טל ,  כי הצוות המוצע יספק אמנם הסדרה כוללת ,  אך  " חשוב כי עבודתו תלווה בגיבוי ,  סיוע ושיתוף פעולה של משרדיכם בפרט וממשלת ישראל בכלל ".  רון-טל הוסיף כי דירקטוריון החברה והנהלתה יעמידו לרשות הצוות את כל המידע הנדרש .
 
רשות החשמל תקים ועדה לשיפור התקשורת עם חברת החשמל
הרשות מציעה פיוס לאחר חודשים של משבר אמון ,  חסימת מידע ואף עתירה של חברת החשמל

