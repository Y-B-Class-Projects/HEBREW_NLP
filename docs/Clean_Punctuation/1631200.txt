בית"ר קיבלה פנייה נוספת ממכבי חיפה לגבי ורד
הקשר מעוניין להישאר ,  אך עשוי לשנות דעתו בהמשך .  גורם בקבוצה : " לכל שחקן יש מחיר ".  גרשון : " ידענו שהניצחון יבוא "
 צילום ועריכת וידאו :  נועם אשל
במצבן הנוכחי ,  מהיריבות הגדולה בין בית"ר ירושלים לבני סכנין לא נשאר יותר מדי .  בשנים עברו ,  משחקים אלה לוו במתח ויצרים שגם הובילו למשחקים טובים על כר הדשא .  הערב  ( שני )  ראינו משחק אנמי שהתנהל באווירת סוף עונה ,  אבל בבית"ר ירושלים יכולים לפחות להיות מרוצים מכך שחזרו למסלול הניצחונות .  מחזיקת הגביע ניצחה 0:1 את יריבתה מהתחתית ,  כשאת השער המכריע הבקיע דווקא מהראן אבו ריא לשערו הוא בדקה ה-15 .  הירושלמים עלו בחזרה למקום החמישי ,  סכנין נותרה מתחת לקו האדום .
 מיד בתום המשחק התברר כי בית"ר ירושלים קיבלה פנייה נוספת ממכבי חיפה ,  בבקשה לרכוש את הקשר עידן ורד .  בבית"ר טרם השיבו להצעה ,  אך גורם בקבוצה הבהיר : " לכל שחקן יש מחיר ".  ורד עצמו אינו מעוניין כרגע לעבור לשורות האלופה ,  אך הפיחות במעמדו והדחתו מההרכב עשויים לגרום לו לשנות את דעתו .  השחקן מחזיק בכל מקרה בחוזה חייל עד לעונה הבאה ,  ובסביבתו מעדיפים לצאת לאירופה בסיום החוזה ,  כך שהשיקול הכלכלי לא מהווה משקל .
 שמעון גרשון ,  בלמה של בית"ר ירושלים ,  התייחס לניצחון : " כיף גדול לחזור הביתה ,  לשחק מול האוהדים שלנו ,  ולנצח .  לא היינו לחוצים וידענו שזה יבוא ".  על משחק חצי גמר גביע הטוטו מול מכבי תל אביב ,  שיתקיים אחרי 48 שעות ,  אמר גרשון : " אני עכשיו נוסע הביתה ,  לוקח תיק ויוצא לאיצטדיון רמת גן .  זה מוקדם מדי ולא כך רצינו שזה יהיה ,  אבל הראש שלנו כבר במשחק הזה ונעשה הכל על מנת לנצח בו ". 
שותפו של גרשון למרכז ההגנה ,  אריק בנאדו ,  הוסיף : " לא היינו מספיק חדים בהתקפה ,  אבל ידענו לשמור על שער נקי וזה מה שחשוב .  קיבלנו מתנה מסכנין ,  לקחנו שלוש נקודות ועכשיו נמשיך הלאה ליום רביעי ". 
מרקו בלבול ,  מאמן הקבוצה המפסידה ,  אמר בסיום : " סך הכל יכולנו לצאת עם יותר ,  אבל ברגע שאתה לא כובש בטדי אין לך סיכוי להוציא נקודה כי לביתר חלק התקפי בלתי ניתן לעצירה כמעט .  אמנם הסתבכנו בתחתית ,  אבל הליגה עוד ארוכה ,  ועם הפלייאוף וקיצוץ הנקודות עוד יהיה מעניין פה .  בחלון ההעברות הזה רק שיחררנו שחקנים ולא הבאנו אף אחד ,  כך שאני מאמין שעוד נתחזק ". 
בלבול אף ההתיחס לראיון שנתן ג'קו ערפאת לעיתון 'הארץ' ,  ובו תקף החלוץ את החלטותיו : " מאמן צריך להפעיל שיקול דעת ולא להחליט בלהט הרגע .  אני יודע מאיפה נבע הראיון הזה ולמה הוא הגיע ,  אבל נטפל בזה בתוך המועדון ".  על פי גורמים בקבוצה ,  ככל הנראה השחקן ייקנס .
 הבלם טל חן : " המשחק התפתח בצורה מוזרה מאוד והיה מאכזב להפסיד כי הגיע לנו יותר .  עצוב שלא כבשנו ,  ועוד כבשנו בצד השני שער עצמי מהמוזרים שראיתי ,  אבל לא נאשים את אבו ריא .  התרומה שלו למועדון שווה הרבה יותר מהשער הזה ,  ועודדנו אותו במחצית ".  על הקהל של בית"ר ,  אמר חן : " אני מעדיף לשחק כל שבוע מול קהל כזה ,  גם אם הוא מקלל אותי .  זה הרבה יותר טוב מלשחק מול יציעים ריקים ". 

בית"ר קיבלה פנייה נוספת ממכבי חיפה לגבי ורד
הקשר מעוניין להישאר ,  אך עשוי לשנות דעתו בהמשך .  גורם בקבוצה : " לכל שחקן יש מחיר ".  גרשון : " ידענו שהניצחון יבוא "
 
