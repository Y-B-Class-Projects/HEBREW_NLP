האם אתם גרים ליד פדופיל ?  עכשיו תדעו
ועדת השרים לענייני חקיקה אישרה את הצעת החוק למלחמה בפדופיליה .  על פי ההצעה ,  יוקם מאגר ארצי פתוח לציבור שיכלול את פרטיהם ,  תמונותיהם וכתובתם של עברייני מין מוכרים
ועדת השרים לענייני חקיקה אישרה היום  ( שלישי )  את הצעת החוק של ח"כ אלי אפללו  ( קדימה )  למלחמה בפדופיליה .  על פי הצעת החוק ,  יוקם מאגר מידע ארצי ,  שיכיל את פרטיהם של כלל עברייני המין הפדופילים המוכרים לרשויות אכיפת החוק ,  לרבות תמונותיהם וכתובת מגוריהם ,  ויהיה פתוח לעיון הציבור .  
אפללו אמר לאחר אישור ההצעה ,  כי  " אין דבר חשוב יותר מההגנה על ילדינו ונכדינו .  לצערי הרב ,  היום אין מספיק כלים לטיפול במכת הפדופיליה .  יכול להיות שהמוכר הנחמד במכולת ליד הבית הוא פדופיל שהורשע ,  ואתם בכלל לא יודעים על כך .  בזכות המאגר הארצי ,  כל אחד מאתנו יידע מי הפדופילים ,  היכן הם מתגוררים ואיך הם נראים ". 
אפללו הוסיף כי הקמת המאגר תעודד פדופילים לגשת לקבלת טיפול . " כל זמן שהפדופיל נמצא בטיפול ,  יוסר שמו מהמאגר .  אני מקווה שזה יהווה תמריץ לפדופילים לקבל טיפול .  בסופו של דבר מדובר בבן אדם חולה שזקוק לעזרה ".  
על פי הצעת החוק ,  תוקם ועדת מומחים לטיפול בפדופילים ,  אשר תקבע עבור בית המשפט האם עבריין מין שהורשע הינו פדופיל ,  תבדוק את התאמת הפדופיל לטיפול תרופתי וטיפול משלים ותעריך את מסוכנותו לציבור .  בית המשפט יהיה רשאי לקבוע מתן טיפול תרופתי וטיפול משלים לפדופיל ,  בכפוף להסכמתו .  
בימים הקרובים תעלה הצעת החוק להצבעה בקריאה טרומית במליאת הכנסת ולאור תמיכת הממשלה היא צפויה לעבור ברוב גדול .  לאחר ההצבעה במליאה תעבור הצעת החוק לדיון בוועדת החוקה ,  חוק ומשפט להכנה לקריאה ראשונה .
 
האם אתם גרים ליד פדופיל ?  עכשיו תדעו
ועדת השרים לענייני חקיקה אישרה את הצעת החוק למלחמה בפדופיליה .  על פי ההצעה ,  יוקם מאגר ארצי פתוח לציבור שיכלול את פרטיהם ,  תמונותיהם וכתובתם של עברייני מין מוכרים

