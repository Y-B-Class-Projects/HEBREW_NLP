חמאס : " ננקום בקרוב את חיסול אל-מבחוח "
 הזרוע הצבאית של הארגון קיימה היום עצרת זיכרון ברצועת עזה לבכיר חמאס שחוסל בדובאי : " ההחלטה על תגובה לחיסול כבר התקבלה - כעת על ישראל להמתין לשעת האמת "
 הזרוע הצבאית של חמאס קיימה הערב  ( רביעי )  בצפון רצועת עזה עצרת מיוחדת לזכרו של בכיר הארגון מחמוד אל-מבחוח שחוסל בדובאי בחודש שעבר .  דובר גדודי עז א-דין אל קסאם איים בעצרת כי ארגונו ינקום את מותו של אל-מבחוח : " הנקמה בציונים על מותו של אל-מבחוח בוא תבוא - פעולת התגמול תהיה מאותו סוג פעולה ",  אמר .  הוא הוסיף ופירט בפני תושבי הרצועה שהגיעו לעצרת כי  " ההחלטה על התגובה לפעולה כבר התקבלה וכעת על ישראל להמתין לשעת האמת ".  
" רק לזרוע הצבאית של חמאס תהיה הזכות לבחור את השיטה לביצוע הנקמה שבה נבחר ",  הוסיף אבו עוביידה בנאומו בעצרת . " לא נספר להם כיצד ,  היכן ומתי .  עליהם להיות ערוכים ומוכנים לחטוף את אש הזעם שלנו במקום ובזמן שנבחר ".  בנאומו הצהיר עוד אבו-עוביידה כי מדיניות חטיפת החיילים הישראליים  " תישאר אסטרטגיה של גדודי אל-קסאם עד לשחרור כל האסירים מבתי הכלא בישראל - יהיה המחיר אשר יהיה ". 
בסיום נאומו פנה דובר הארגון לבכירי הממשל בישראל והצהיר : " כשחיסלתם את  ( המהנדס יחיא - נ.י )  עיאש ,  ביצענו פיגועי התאבדות שזעזעו לאורך שנות התשעים את הכיסאות שלכם .  כשחיסלתם את שייח' הלוחמים אחמד יאסין ואת ד"ר עבד אל-עזיז א-רנתיסי ,  הצתנו את מלחמת המנהרות שהפחידה את חייליכם וסילקה אתכם בבושת פנים מרצועת עזה .  כשהמשכתם במלחמתכם על עמנו ,  שיפרנו את טילינו .  היום כשאתם בוחרים בדרך החיסול אל לכם לחשוב שאין לנו אופציות לתגובה ". 
מוקדם יותר היום האשים דובר חמאס ,  סאמי אבו זוהרי ,  את ישראל בחיסולו של אל-מבחוח .  בנוסף ,  הכחיש את הדיווחים כי שני הפלסטינים שנעצרו בחשד למעורבות בחיסול הם פעילים בחמאס : " אחד הפלסטינים שנעצרו הוא ממנגנון המודיעין הכללי והשני ממנגנון הביטחון המסכל "  אמר ,  והוסיף כי  " ישראל גייסה אותם לסייע לה בביצוע החיסול ".  בנוסף הכחישו גורמים פלסטינים בדמשק את הדיווחים לפיהם איש הזרוע הצבאית של חמאס ,  נהרו מסעוד ,  נעצר בסוריה בחשד למעורבות בחיסול .
 איומי החמאס מצטרפים לאיום ששיגר אמש מזכ"ל ארגון חיזבאללה ,  חסן נסראללה ,  לפיו בכוונת הארגון לנקום את חיסולו של בכיר הארגון עימאד מורנייה לפני כשנתיים : " במהלך השנתיים האחרונות יכולנו לפגוע ביעדים צנועים ,  אולם לא תקפנו כי יש לנו מטרה אחרת .  האויב שלנו חושש מאד .  אנחנו אלו שנבחר את המועד ,  את המקום ואת היעד .  ביום השנה למותו של עימאד ,  אני אומר לכם שמה שאנחנו רוצים הוא נקמה בסדר הגודל של מעמדו של עימאד מורנייה ".  נסראללה אמר את הדברים בנאום שנשא בפני תומכי חיזבאללה בביירות .
 
חמאס : " ננקום בקרוב את חיסול אל-מבחוח "
 הזרוע הצבאית של הארגון קיימה היום עצרת זיכרון ברצועת עזה לבכיר חמאס שחוסל בדובאי : " ההחלטה על תגובה לחיסול כבר התקבלה - כעת על ישראל להמתין לשעת האמת "
 
