בית"ר ירושלים - אחי נצרת :  ברוכיאן חוזר לנוח
הקשר לא רוצה להעמיס על ברכו ולא ישחק נגד אחי נצרת  ( ש' ,  19:30 ,  ספורט1 )  .  גרגורי : " דווקא בטדי אין לנו מה להפסיד "
 לאחר חמישה ניצחונות בחמישה משחקים ינסה מאמן בית"ר ירושלים ,  דוד אמסלם ,  להמשיך ברצף גם מחר  ( שבת ,  19:30 ,  שידור משולב בספורט1 )  מול אחי נצרת .  בקבוצה מהבירה הציבו כמטרה לנצח את נצרת מחר ואת הפועל רמת גן במחזור הבא ,  ולנסות להגיע למשחק נגד מכבי תל אביב במחזור האחרון של העונה הסדירה עם סיכוי לחלוף על פניה בדרך למקום השלישי .
 אמסלם יחסר מחר את ברק יצחקי המוצהב ,  כשמי שיתפוס את מקומו הוא חן עזריאל הצעיר .  גם אבירם ברוכיאן בספק גדול עקב הפציעה ממנה הוא סובל בברך וזאת למרות ששיחק באמצע השבוע נגד מכבי בגביע .  כזכור ,  ברוכיאן צפוי לעבור ניתוח בעוד מספר שבועות והוא לא רוצה להעמיס עליה .
 סבסטיאן ואסקז המאכזב יקבל הזדמנות נוספת להוכיח את עצמו כשיפתח בהרכב בפעם השנייה העונה .  עידן טל ,  שבעצמו עדיין סוחב פציעה בגבו ,  עשוי לקבל מנוחה אך על כך יחליט אמסלם ביחד עם הקשר רק בסמוך לפתיחת המשחק .  אם לא יפתח יהיה זה פאולו דה לה האסה שיוסט לעמדת הקשר ואיתן טיבי יפתח כמגן ימני במקום הפרואני .
 הרכב משוער :  אריאל הרוש ,  איתן טיבי  ( עידן טל )  ,  אריק בנאדו ,  שמעון גרשון ,  אלירן דנין ,  קובי מויאל ,  פאולו דה לה האסה ,  סבסטיאן ואסקז ,  עמית בן שושן ,  חן עזריאל ,  טוטו תמוז
כמו בית"ר ,  גם אחי נמצאת בתקופה טובה לאחר שהבעיות הכלכליות הסתדרו לעת עתה והקבוצה חזרה גם למסלול הנצחונות .  ג'ון גרגורי ביקש משחקניו לשמור על מצב הרוח הטוב ולנסות להפתיע את בית"ר . " דווקא בטדי אין לנו מה להפסיד ",  הסביר הבריטי . " אנחנו יכולים רק להוכיח את עצמנו ולהראות מה אנחנו שווים .  כולם מצפים שנפסיד ובגלל זה אנחנו צרכים ויכולים לבוא ולהפתיע ". 
גרגורי ימשיך לתת את הקרדיט לאותו הרכב שניצח את אשדוד בשבוע שעבר ,  כשעל אף שהוא כשיר כמעט לחלוטין ,  הקפטן יניב לוזון ימשיך על הספסל כדי לא לפגוע בהרכב המנצח .
 הרכב משוער :  ז'וסלן מאייבי ,  אסמאעיל עאמר ,  מרק גורמן ,  מור דהן ,  מג'ד יונס ,  מוחמד עמרייה ,  מייקל טוקורה ,  טצ'ם נטויה ,  גיא דיין ,  האני שאהין ,  תומר חמד .
 
בית"ר ירושלים - אחי נצרת :  ברוכיאן חוזר לנוח
הקשר לא רוצה להעמיס על ברכו ולא ישחק נגד אחי נצרת  ( ש' ,  19:30 ,  ספורט1 )  .  גרגורי : " דווקא בטדי אין לנו מה להפסיד "
 
