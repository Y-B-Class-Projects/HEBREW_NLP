אילון : " לא התנצלתי בפני הנסיך הסעודי "
 הנסיך הסעודי אל-פייסל אמר כי ללחיצת היד עם סגן שר החוץ הישראלי קדמה התנצלות מצדו של אילון .  בלשכת סגן שר החוץ מיהרו להכחיש : " לא היתה שום התנצלות "
  ( צילום :  רויטרס ,  עריכת וידאו :  גדי וינסטוק ) 
מלחמת גרסאות בין משרד החוץ הישראלי לבין הממשל הסעודי והכל נסוב סביב לחיצת היד של סגן השר דני אילון עם הנסיך הסעודי טורקי אל-פייסל בוועידה ביטחונית במינכן .
 הנסיך הסעודי אמר היום  ( ראשון )  כי הסכים ללחוץ את ידו של אילון בוועידה ביטחונית במינכן לאחר שהאחרון ניגש אליו והתנצל על כך שפגע בערב הסעודית .  בראיון לרשת הטלוויזיה  " אל-ערביה "  הסביר אל-פייסל כי לאחר שאילון האשים את ערב הסעודית כי לא העבירה  " ולו אגורה אחת "  לרשות הפלסטינית ,  אל-פייסל הזכיר לו כי ארצו העבירה 500 מיליון דולר לפלסטינים . " סגן השר הישראלי ביקש ללחוץ את ידי ושאגיד לו שאין בליבי עליו ",  סיפר . " כשנפגשנו פנים מול פנים ,  הוא אמר שהוא מתנצל על דבריו והשבתי לו שאני מקבל את ההתנצלות ". 
בלשכת סגן השר אילון מיהרו להכחיש שסגן השר התנצל .  מהלשכה נמסר בתגובה כי  " כל מי שהשתתף בכנס נכח לדעת שלא היתה שום התנצלות של סגן השר בפני הנסיך הסעודי .  למי שלא ראה את הכנס ,  אנו ממליצים לצפות בצילומי הוידאו ולבדוק את נכונותם של הדברים ". 
אל פייסל סיפר עוד לאל-ערבייה כי אילון טען במהלך הוועידה שהנציג הסעודי  ( אל-פייסל  נ.י )  איננו מעוניין לשבת עימו סביב אותו השולחן : " השבתי לו שלא רציתי לשבת איתו באותו השולחן לא משום שהוא סגן שר החוץ הישראלי אלא לאחר שהשפיל את השגריר הטורקי בישראל ".  אל-פייסל אמר כי הוא הבהיר לאילון כי הוא מקבל את התנצלותו על דבריו נגד הסיוע הכלכלי של ערב הסעודית לפלסטינים  " וגם את התנצלותו לשגריר הטורקי ". 
הבכיר הסעודי הבהיר בראיון כי אין לקחת את לחיצת היד בינו לבין אילון מחוץ להקשר שלה  " או להבין אותה בצורה מעוותת ".  הוא הדגיש כי הוא עודנו מגנה בתוקף את המדיניות הישראלית ואת מעשיה של ישראל נגד הפלסטינים וקרא לישראלים לא לשגות באשליות שווא שלפיהן ערב הסעודית תכיר בישראל כמדינה במזרח התיכון  " עד שייענו לקריאת הנשיא אובמה ויסירו את ההתנחלויות ". 
עדכון ראשון :  17:41

אילון : " לא התנצלתי בפני הנסיך הסעודי "
 הנסיך הסעודי אל-פייסל אמר כי ללחיצת היד עם סגן שר החוץ הישראלי קדמה התנצלות מצדו של אילון .  בלשכת סגן שר החוץ מיהרו להכחיש : " לא היתה שום התנצלות "
 
