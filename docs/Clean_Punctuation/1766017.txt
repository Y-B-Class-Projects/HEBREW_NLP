גזית גלוב :  החברה הבת תנפיק מניות בניו יורק לקראת עסקת רכישה גדולה בינואר
EQY מתכננת רכישה של חברה בעלת פורטפוליו נכסים בשווי 600 מיליון דולר בחוף המערבי בארה"ב
חברת equity one inc - eqy הנסחרת בבורסה בניו יורק ומאוחדת בדו"חותיה הכספיים עם גזית גלוב ,  מודיעה היום על הנפקה של 8 מיליון מניות לציבור בארה"ב .  במקביל ,  תנפיק החברה בהנפקה פרטית 900 אלף מניות לחברות שבשליטת החברה.הגיוס הכולל בהנפקה ,  שתיערך על פי הערכות בשוק בדיסקאונט קטן של כמה אחוזים ,  צפוי לעמוד על 150 מיליון דולר .  שיעור ההחזקה של החברה ידולל מ-49.14% לפני ההנפקה ל-45.71% לאחריה .  במסגרת ההנפקה ,  תוענק אופציה ל-30 יום לחתמים לרכישה של עד 1.2 מיליון מניות eqy נוספות .  במידה שתמומש האופציה ,  ידולל חלקה של גזית גלוב ב-eqy בשיעור נוסף.אלעד קראוס ,  אנליסט הנדל"ן של הראל פיננסים ,  אמר היום כי ההנפקה היא שלב נוסף בדרך לעסקה חשובה שצפויה eqy לחתום בינואר 2011 .  במסגרת העסקה ,  תרכוש eqy את חברת c & c המחזיקה פורטפוליו נכסים בשווי של 600 מיליון דולר במערב ארה"ב ,  ובמיוחד בסן פרנסיסקו.הרכישה מתוכננת להיערך כנגד מניות של eqy כך שהחזקתה של גזית צפויה לדילול נוסף .  הכסף שיגויס בהנפקה הקרובה ישמש כדי לקנות את החוב של החברה . " המטרה היא להפחית את רמות המינוף של eqy .  עצם העובדה שב-c & c מוכנים לבצע את העסקה כנגד מניות מעידה על אמון רב של החברה בשווי הכלכלי של eqy ",  אמר קראוס .
 
גזית גלוב :  החברה הבת תנפיק מניות בניו יורק לקראת עסקת רכישה גדולה בינואר
EQY מתכננת רכישה של חברה בעלת פורטפוליו נכסים בשווי 600 מיליון דולר בחוף המערבי בארה"ב

