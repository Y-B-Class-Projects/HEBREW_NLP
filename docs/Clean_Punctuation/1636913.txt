יוסי פתאל בפאנל על חקיקה צרכנית :  חברות התעופה סוחרות בדמי הביטול
לדבריו ,  יש חברות תעופה כמו איזי ג'ט שאינן מאפשרות ביטול למרות שחוק הגנת הצרכן מאפשר ביטול 
" חברות התעופה סוחרות בדמי הביטול ",  אמר מנכ"ל התאחדות סוכני הנסיעות ,  יוסי פתאל ,  בפאנל במסגרת כנס הסוכנים באילת על חקיקה צרכנית והשפעותיה על ענף התיירות .  לדבריו ,  יש חברות תעופה כמו איזי ג'ט שאינן מאפשרות ביטול אחרי הרכישה תמורת התחייבות של הלקוח לא לבטל את הרכישה ,  למרות שחוק הגנת הצרכן מאפשר ביטול של 8 ימים לפני היציאה.לדבריו ,  זכות הביטול היא מרכיב בתמחור של מלון או טיסה  " והחוק הזה נכנס לשיקולים של החברות בעניין זה ".  סוכן נסיעות בפאנל אמר שאם יכריחו את החברות הזרות לעמוד בחוקי הגנת הצרכן בישראל ,  מי שיינזקו הם הלקוחות הישראלים כי חברות תעופה כמו איזי ג'ט ייקרו את כרטיסיהם כדי להגן על עצמם מפני ביטול ". גם לדברי אבנר גורדון ,  מנכ"ל סוויס ,  החברה תיאלץ להקפיא את המחירים הזולים בגלל אותם 2% שרוצים לבטל את הרכישה גם לכרטיסים הזולים .  עו"ד יצחק קמחי ,  הממונה על הגנת הצרכן ,  הדגיש שלפי החוק ,  לוויתור של צרכן על זכויות המגיעות לו אין תוקף . " נצטרך לומר לחברות התעופה הזרות ,  שחוק הגנת הצרכן ,  חל גם עליהן ",  אמר .
 
יוסי פתאל בפאנל על חקיקה צרכנית :  חברות התעופה סוחרות בדמי הביטול
לדבריו ,  יש חברות תעופה כמו איזי ג'ט שאינן מאפשרות ביטול למרות שחוק הגנת הצרכן מאפשר ביטול

