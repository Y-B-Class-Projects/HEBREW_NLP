מצב כוכבי השבוע
השבוע המתחיל ב-28.2.10 יביא מגוון מעניין של אפשרויות להצלחה ,  ונוכל להזיז דברים באופן שיהיה קל יותר ממה שחשבנו
אין ספק שהמעורבות הרגשית של כולנו עולה מדרגה השבוע .  זה מתחיל בצמידות שבין השמש ליופיטר האופטימי שמביאה איתה לא מעט אדרנלין ,  ממשיך במרקורי כוכב התקשורת שעובר למזל דגים הרגשני ,  ומסתיים בזווית פעולה בין ונוס לאורנוס עם לא מעט מתחים ולחצים .  ים של אקשן ..  .
 הזווית האופטימית של השבוע :  הזווית שבין השמש ,  מיקוד הפעילות שלנו ,  לבין יופיטר כוכב השפע .  זו אחת הזוויות היותר אופטימיות שיש ,  שעשויה במקביל גם להביא איתה מגוון מעניין של אפשרויות חדשות להצלחה ,  ולקידום יחסים ויזמות .  זה אומר שאם נהיה פתוחים לזיהוי האפשרויות האלה בסביבתנו ,  נוכל גם להרים את הכפפה ברגע שתופל ,  ולהזיז דברים באופן שיהיה קל יותר ממה שחשבנו .  מי בעיקר יושפע מהזווית הזו ,  שיש אומרים שבעזרתה אפשר גם להצליח בלוטו ובטוטו ?  מזלות קשת ,  אריה ,  דגים ובתולה .
 המעבר המעניין של השבוע :  מרקורי כוכב התקשורת עובר למזל דגים .  מרקורי בעיקרון במיטבו ביסוד האדמה הפרקטי או ביסוד האוויר השכלתני .  ביסוד המים שלו שייך מזל דגים ,  הוא עלול לאבד מאיכותו התקשורתית ,  ולגרום למעורבות רגשית שמסיטה אותו מהעיקר ,  והופכת את הכל לדביק ורגשני .  אם לא נוכל לדעת להפריד את המוץ מהתבן  התקשורת שלנו תהיה רגשנית יותר ומעשית פחות מאשר בחודש הקודם .  מי בעיקר יושפע מכך ?  מזלות תאומים ,  בתולה ,  ודגים .
 הזווית הקשה של השבוע :  זו הצמידות שבין ונוס הקשורה לרגשות וליחסים ,  לבין אורנוס התזזיתי .  הצמידות הזו היא חסרת שקט ועלולה להביא איתה לא מעט סערות ודרמות ביחסים שלנו עם העולם כמו גם במערכות יחסים ובזוגיות בכלל ,  ולטלטל מעט את סירת הרגש שאנו יושבים בתוכה .  חשוב להימנע עכשיו לא רק מניתוקי קשרים אלא גם מהחלטות בענייני רגשות בכלל .  מי בעיקר יושפע מכך ?  מזלות שור ,  מאזניים ,  דלי ואריה .
 ועד שנדע לחבר בין חוסר השקט ,  עולם הרגש והיכולת לפעול בלי שיפריעו זה לזה  שבוע טוב ! 
טלהמצבור הדברים שמאחורי הקלעים הולך וגדל ,  וקצת כבד לכם עכשיו ובעיקר  קשה לדבר בגלל מיקומו הנוסף של מרקורי במזל דגים .  יתכן שהגיע הזמן לנקות משקעים וכעסים באופן מודע ולא לחכות שאחרים יעשו זאת עבורנו .  זמן טוב לתת למילים לעשות את העבודה ,  ולחכות בסבלנות .
 שורונוס שליטת המזל שלכם שוהה במזל דגים הרגשני ,  ועדיין קרובה מאוד ליופיטר מרחיב האופקים ,  אבל השבוע היא נצמדת לכוכב אורנוס התזזיתי וחוסר השקט שלכם ושל הסביבה עלול להביא איתו לא מעט דרמות וסערות .  נסו לגלות איפוק ואורח רוח ואל תנתקו קשרים ,  שוורים .
 תאומיםמקבץ הכוכבים במזל דגים  שכולל גם את מרקורי שליט המזל שלכם  ממשיך להדגיש נושאי קריירה דרייב בחייכם ,  כמו גם יכולת לשדרג תדמית ולהראות לעולם מה אתם שווים באמת .  זמן טוב להגדיר מטרות ויזמות חדשות ,  ולאפשר לעצמכם להשקיע באתגרים גדולים .
 סרטןלימודים ,  נסיעות ושיחות עומק  נראה שכל מה שקשור עכשיו להרחבת אופקים והתפתחות אישית הולך ותופס מקום גדול יותר בחייכם עכשיו ,  כשגם מרקורי כוכב התקשורת מצטרף לחגיגה .  צמידות בין ונוס לאורנוס עלולה להביא איתה סערה רומנטית לא צפויה .  מעניין .
 אריההשמש שליטת המזל שלכם שוהה לה גם השבוע במזל דגים ,  ובימים אלה ממש הרגש הוא ששולט במערכת קבלת ההחלטות שלכם ,  ובעשייה שלכם בכלל .  קרבתה הנמשכת לכוכב יופיטר ממשיכה להביא איתה הזדמנויות ואפשרויות חדשות - נסו לזהות אותן בסביבה ,  ולצאת לאקשן .
 בתולהמקבץ הכוכבים הגדול במזל דגים שמול המזל שלכם ,  שכולל את השמש ,  ונוס ויופיטר ,  ממשיך לשים את הדגש גם השבוע על נושאי זוגיות ויחסים ,  והפעם מצטרף אליו גם נושא התקשורת כשמרקורי כוכב התקשורת מצטרף לחגיגה גם הוא :  זמן לפתור בעיות ביחסים ,  או לחזר בנמרצות .
 מאזנייםהרגשות משחקים עכשיו תפקיד מרכזי בחייכם ,  ונראה שהם סוערים לא מעט השבוע :  ונוס שליטת המזל שלכם נצמדת לכוכב אורנוס ,  חוסר השקט מתגבר לאיטו ,  ואיתו מתגבר גם הצורך לפרוץ גבולות ,  למרוד בעקרונות נוקשים ,  ולהסעיר את הרוחות .  נסו לשלוט במה שקורה ,  ולא להתנתק .
 עקרבהמעורבות הרגשית עדיין גבוהה מאוד והצד הרומנטי שלכם פעיל עכשיו במיוחד ,  כשמקבץ הכוכבים הגדול במזל דגים מביא איתו מעורבות רגשית גבוהה והפעם גם תקשורתית ,  בגלל הצטרפותו של כוכב מרקורי התקשורתי להמולה :  זמן לתת מילים לרגשות שלכם  ולהפך .
 קשתמקבץ הכוכבים הגדול במזל דגים הכולל מעכשיו גם את כוכב מרקורי ,  מדגיש את הצד הביתי והמשפחתי שלכם ,  ואולי זה באמת הזמן להשקיע קצת יותר בכל מה שקשור לבית ,  לסביבתו הקרובה ,  ולבני המשפחה .  זמן טוב גם לקבל עכשיו החלטות על מעבר או השכרת דירה .
 גדיהצד התקשורתי שלכם תופס תאוצה ,  גדיים ,  כשאל מקבץ הכוכבים הגדול במזל דגים מצטרף עכשיו גם כוכב יופיטר .  זהו מיקום שמאפשר לכם לפעול באופן מילולי משמעותי יותר ,  למרות האיפוק הגדיי האופייני :  זמן לחיזור עדין אך תקיף ,  ולכל המילים שלא אמרתם השבוע .
 דלימקבץ הכוכבים הגדול במזל דגים שאליו מצטרף גם מרקורי כוכב התקשורת שלנו ,  מראה שהדגש השבוע הוא עדיין על כל מה שקשור לנושאי חומר וכספים ולבטחון אישי ורגשי .  משום כך כדאי להשלים תהליכים שהתחלתם בהם בשבוע הקודם ,  להחזיר חובות ,  ולהתחיל לראות את האור בקצה המנהרה .
 דגיםנראה שגם השבוע הזה מעמיס עליכם לא מעט אקשן ,  דגיגים ,  כשאל מקבץ כוכבים גדול שכולל את השמש ,  ונוס ויופיטר מצטרף לו גם מרקורי ,  כוכב התקשורת .  כעת אפשר לא רק לחוות את כל העצמה הזו ,  אלא גם לדבר עליה ,  ולשתף אחרים במה שעובר עליכם .  צאו לאקשן ,  והרבה ! 
שאלה :  בני נולד ב-26.2.67 ב-6:45 בבקר .  כבר 7 שנים הוא נמצא במצב אישי וכלכלי נוראי :  במהלך הזמן הזה הוא הקים עסק עם חברים שנפל עקב חובות עצומים ,  התגרש ולא הצליח להתאושש  ( וגם אני לא ,  כיוון שנתתי לו את כל מה שהיה לי ,  מכל הבחינות ,  ועכשיו אני מחפשת אור בקצה המנהרה )  .
 תשובה :  ובכן ,  נשמע שבנך עבר לא מעט דרמות בחייו הקצרים יחסית ,  ומפת הלידה שלו היא אכן אחת היותר דרמטיות שראיתי בזמן האחרון .  מקבץ הזוויות שבין הכוכבים השונים וכל האקשן שנמצא שם הוא עצום ורב ,  ומראה קודם כל על אישיות עצמתית ורבגונית ,  שבחייה אין רגע דל .
 המפה מורכבת מצד הרמוני מפותח מאוד  כל הזוויות הכחולות בין הכוכבים שמראות על צורך בהרמוניה ובשקט נפשי ,  ומצד דיסהרמוני לא פחות  כל הזוויות האדומות שנראה שכל הזמן עוסקות בלהפר את השקט הזה .  מעניין .
 אפשר לראות חלוקה מעניינת במפה בין קבוצת כוכבים בצד השמאלי של המפה ,  לקבוצת כוכבים בצד הימני .  אלה ממש שני גושים ,  שני מחנות ,  שמראים שיש צורך חזק לבעל המפה לחפש לו אתגרים גדולים ,  להתמודד עם הבלתי אפשרי לעיתים ,  לחשוב בגדול ואפילו בענק ,  ולנסות לממש שוב ושוב חלומות גדולים .
 אפשר לומר שדמויות האב והאם מאוד משמעותיות כאן .  השמש  ( בעיגול ירוק )  נמצאת בבית ה-12 של תת המודע ,  ומראה על אב שנמצא כל הזמן מאחורי הקלעים .  השמש יוצרת רק זווית אחת והיא הרמונית ,  וזו ביחד עם מיקומה מראה שהמעורבות האמיתית בחיי הבן אינה גדולה ,  וחבל :  הצורך בדמות גברית אבהית וחזקה כאן הוא גדול ,  ולא בא לידי מימוש אמיתי .
 לעומת זאת ,  דמות האם לכאורה נוכחת מאוד :  הירח  ( בעיגול כחול )  נמצא ממש ממול ומתבונן בבן כשהוא במזל מאזניים העדין והמרצה ,  אלא שהירח צמוד לכוכב אורנוס שנמצא גם הוא בעיגול הכחול ,  אלמנט שמראה על דמות שאינה צפויה דיה ,  והבטחון שהיא מעניקה לא ממש מגיע אל הבחור .  הוא עשוי להרגיש שכשהוא זקוק לה היא לא נמצאת שם ,  ואין לה את העצמה הדרושה כדי שתוכל לתמוך בו ובחלומותיו הגדולים .  בהחלט היה יכול להסתייע באב אלא שגם הוא לא נמצא שם :  לכן הילד יוצא לבדו להרפתקאותיו מול העולם .
 ואלה הרפתקאות לא פשוטות :  הוא צריך להראות לעולם שהוא שווה  ובגדול .  אלא שהבחירות שלו הופכות את ההרפתקאות האלה למשהו שסופו באופן מסויים ידוע מראש .  
ראשית נפתח במרקורי ,  כוכב התקשורת  ( בעיגול חום )  :  מרקורי נמצא על האופק במזל דגים ,  ומראה על יכולת דיבור מעניינת ,  כמו גם יכולת לסחוף איתו אחרים לתכניות ולחלומות שלו .  לחילופין ,  אותו מרקורי גם נמשך לא מעט לאשליות ופנטזיות ,  ובעיקר  לפעולות פזיזות .  זווית של עימות עם אורנוס התזזיתי שנמצא ממול מראה על קדחתנות פנימית ,  על תגובות מהירות ולעיתים מהירות מדי ללא מחשבה שמגיבות על כל גרוי מהבטן ,  ואולי גם על קושי בשיקול דעת מסויים .
 נמשיך מכאן לבית הכספים שקשור גם לבטחון רגשי :  כאן נוכל למצוא צמידות מעניינת של שני כוכבים שונים זה מזה באופיים :  ונוס הרגשית וסטורן ,  כששניהם נמצאים בעיגול סגול .  ונוס מייצגת את הצד הרגשי שלנו ,  אותו צד עדין שרוצה לקבל ,  ושקשור הן לכספים והן לרגשות .  במזל טלה מביאה איתה ונוס איכות ילדית ומתלהבת מאוד שדורשת סיפוקים מיידיים  גישה דומה מאוד לגישתו של מרקורי התקשורתי שמגיב עוד לפני שהוא חושב .  
הצמידות עם סטורן הנוקשה מביאה איתה אכזבות לא מעטות הן בנושאי כספים והן בנושאי יחסים ,  ביקורתיות חזקה ,  וקושי לבטא רגשות או להתמקד בתהליכים ארוכים בגילאים צעירים :  מכיוון שסטורן הוא כוכב שמתבטא בעיקר בגילאים מאוחרים ,  הרי שכאן נוכל לראות התפתחות אמיתית של הבחור בעיקר בגילאים מאוחרים ,  כיוון שהלקחים שהוא לומד בגלל הצורך הפזיז בסיפוקים מיידיים מעכבים את ההתפתחות שלו ,  ורק נפילותיו מלמדות אותו לקח ,  אם בכלל .
 כוכב מרס  ( בעיגול אפור )  במזל עקרב יוצר זווית פעולה אמביציוזית עם יופיטר השאפתן  ( בעיגול כתום )  ,  ומראה שהצורך לרוץ ולהצליח גובר שוב ושוב על השכל ההגיוני והרציונלי .  זווית כזו גם היא זקוקה לתוצאות מהירות של כאן ועכשיו ,  ולהרבה סיפוקים מיידיים .  יחד עם זאת ,  טוב שיש אותה בסביבה :  היא מאפשרת הרבה פעמים לשמור על אופטימיות למרות כל הסיכויים ,  ולהמשיך לנסות למרות הקושי המצטבר .
 הצירוף של שני כוכבים קשים  אורנוס וסטורן  הצמודים לשני הכוכבים הרגשיים של המפה  ונוס וירח ,  עושים חיים לא קלים לבחור :  הוא מחפש בכוח כמעט ריגושים במקומות שקשה להצליח בהם ,  אוהב להילחם כנגד כל הסכויים על כל הקופה ,  ועושה שוב ושוב שגיאות בשיפוט .  אפשר לומר שהוא כאילו עושה דווקא הרסני לשני האנשים האלה שלא היו שם מבחינתו ,  ובחוסר גבולות ושיפוט מגיע למצבים לא קלים שבהם שוב ושוב  כמו עוף החול- הוא נאלץ להתחיל מחדש .
 מה יהיה ?  ממש עכשיו יוצר פלוטו  ( בעיגול שחור בראש התמונה )  זווית פעולה  ( בקו שחור )  לוונוס וסטורן ,  ומראה שהתהליך שהוא עובר עכשיו הוא מאוד משמעותי :  משהו מת שם ,  ומשהו חדש נולד .  זהו תהליך משמעותי מאוד מבחינה רגשית ,  שכן האופן שבו יצא מהתהליך הזה שמכריח אותו לברוא מחדש את עולם הרגש שלו שספג לא מעט ,  יקבע את איכות חיי הרגש ונושא הכספים גם לשנים הקרובות .  השנה וחצי הקרובות יעבירו אותו את התהליך הזה באופן מזורז ,  והוא זה שיבגר אותו מהר יחסית ,  ויאפשר לו להראות בפרק הזמן שלאחר מכן ,  מה למד משגיאותיו .
 בהצלחה ! 

מצב כוכבי השבוע
השבוע המתחיל ב-28.2.10 יביא מגוון מעניין של אפשרויות להצלחה ,  ונוכל להזיז דברים באופן שיהיה קל יותר ממה שחשבנו

