הפועל תל אביב הביסה 0:4 את בני יהודה
האדומים צימצמו את הפער ממכבי חיפה לשמונה נקודות .  ידין  ( 11 )  ,  שכטר ,  עצמי של איינוגבה  ( 38 )  ו-ורמוט  ( 90 )  כבשו להפועל
אם במכבי חיפה חשבו שהפועל תל אביב תוותר על מירוץ האליפות אחרי התיקו המאכזב באורווה והיכולת הלא משכנעת בשבועות האחרונים ,  כדאי שיחשבו שוב .  האדומים של אלי גוטמן נראו מצוין הערב  ( שבת )  ,  הביסו בקלילות 0:4 את בני יהודה וסגרו ניצחון רביעי במשחקי דרבי העונה .  הפועל צימצמה את הפער מהצמרת לשמונה נקודות ותצטרך לעודד ביום שני את מכבי תל אביב ,  שתשחק בקרית אליעזר מול מכבי חיפה .  למרות הניצחון הגדול ,  השאלה השנייה של גוטמן - מי יירש את ביברס נאתכו במרכז השדה - עדיין נותרה פתוחה ,  מפני שבני יהודה לא ממש היוותה יריב במרכז השדה .  לזהובים אין הרבה מה לקחת מהמשחק הזה ,  אחרי עוד קריסה מול קבוצה גדולה ,  אחרי ששוב לא הצליחו לכבוש במשחק צמרת ,  ובמילים אחרות :  שוב נראו כמו קבוצת תחתית .
 הפועל תל אביב עלתה ליתרון מהיר אחרי 11 דקות ,  אחרי נגיעה עדינה של גילי ורמוט לעבר אביחי ידין שבעט כדור אדיר לחיבורים מ-25 מטר .  האדומים המשיכו לטייל ואחרי עשר דקות מצאו את השער השני ,  כשאיתי שכטר פרץ מן האגף ,  מסר לאמצע כדור שחזר אליו דווקא מהגנת היריבה וכבש בקלילות בדרך ל-0:2 .  בני יהודה נעלמה לחלוטין מהמגרש ולא הגיעה להזדמנויות ובדקה ה-38 ספגה את השלישי ,  אחרי שכדור חופשי לא מוצלח של ערן זהבי הגיע לדלה איינוגבה שהדף אותו דווקא לשערו שלו וזה 0:3 במחצית .  תוצאה שבהחלט מחמיאה לחניכיו של גיא לוזון ,  שנראו פשוט נורא ושוב לא הצליחו לכבוש מול אחת מקבוצות הצמרת .  
מי שחשב שבני יהודה תציל משהו מכבודה העצמי במחצית השנייה התבדה אחרי שבע דקות .  איציק עזוז השאיר את הכתומים  ( שלבשו היום שחור )  בעשרה שחקנים ,  אחרי שהכשיל מאחור את ורמוט וספג צהוב שני תוך דקה ,  ממש רגע אחרי שנדמה היה שבני יהודה חוזרת למשחק כשפדרו גלבאן החמיץ משלושה מטר .  המשך המחצית היה בעיקר גארבג' טיים די מביך ,  בו הפועל תל אביב הניעה כדור באדישות בעוד בני יהודה רדפה אחריה לשווא ,  כשהדקות האחרונות היו מביכות במיוחד ,  בהן ורמוט כבש את הרביעי של האדומים בדרך לניצחון גדול .
 דקה 11 :  גול !  ורמוט מסר לידין שבנגיעה אחת בעט כדור חזק לחיבורים .  0:1 להפועל תל אביב .
 דקה 16 :  הגבהה מצוינת של ורמוט נחתה על הראש של שכטר שנגח סמוך לקורה .
 דקה 21 :  גול !  שכטר פרץ מאגף ימין ,  ניסה למסור למרכז הכדור חזר אליו מול איינוגבה שכבש בקלילות .  0:2 להפועל תל אביב .
 דקה 28 :  עטר עבר את בונדר ושיחרר בעיטה חזקה ,  אניימה קלט בקלות .
 דקה 38 :  גול !  ערן זהבי בעט כדור חופשי ,  איינוגבה הדף אותו לשערו .  0:3 להפועל תל אביב .
 דקה 51 :  עטר פרץ מן האגף ,  הרים לזנדברג שיישר לגלבאן שבעט חזק משלושה מטר .  אניימה הציל כדור גדול .
 דקה 52 :  עזוז הכשיל את ורמוט מאחור ,  ספג כרטיס צהוב שני תוך שתי דקות והורחק .
 דקה 72 :  דה רידר קיבל מסירה מבן דיין ,  יישר כדור שאיינוגבה הדף רע ,  שכטר בעט אך השוער ,  שהיה שרוע על הדשא ,  הדף לקרן .  
דקה 83 :  זנדברג בעט חזק מ-25 מטר ,  כדור שעלה קצת מעל שערו של אניימה .  
דקה 84 :  בן דיין בעט ,  איינוגבה שוב הדף רע כדור שהגיע בסופו של דבר לאבוטבול שבעט .  הפעם אניימה הדף יותר טוב .
 דקה 90 :  שכטר מסר כדור עומק לורמוט ,  שבעט כדור חזק לפינה הקרובה .  0:4 להפועל תל אביב .
 הרכב הפועל תל אביב :  וינסנט אניימה ,  דני בונדר ,  דגלאס דה סילבה .  וואליד באדיר ,  דדי בן דיין ,  אביחי ידין ,  זוראב מנטשאשווילי  ( שי אבוטבול ,  71 )  ,  גילי ורמוט ,  ערן זהבי  ( דניאל דה רידר ,  66 )  ,  איתי שכטר ,  מהראן לאלה  ( בויאן ורוצ'ינה ,  66 )  .
 הרכב בני יהודה :  דלה איינוגבה ,  איציק עזוז  ( הורחק ,  52 )  ,  איבן גארידו ,  דין מורי ,  כפיר אדרי  ( מיכאל זנדברג ,  46 )  ,  מהראן ראדי ,  סיניסה ליניץ' ,  עוז ראלי ,  אסי בלדוט ,  פדרו גלבאן  ( אביב חדד ,  88 )  ,  אלירן עטר .
 
הפועל תל אביב הביסה 0:4 את בני יהודה
האדומים צימצמו את הפער ממכבי חיפה לשמונה נקודות .  ידין  ( 11 )  ,  שכטר ,  עצמי של איינוגבה  ( 38 )  ו-ורמוט  ( 90 )  כבשו להפועל

