חמאס שחרר עיתונאי בריטי שנעצר בעזה
העיתונאי פול מרטין ,  שנעצר ברצועה לפני כחודש בחשד כי ריגל לטובת ישראל ,  שוחרר מהכלא ויועבר לבית הקונסול הבריטי
שלטונות חמאס ברצועת עזה שחררו בצהרים  ( חמישי )  את העיתונאי הבריטי פול מרטין שנעצר לפני כחודש בחשד שריגל לטובת ישראל .  לפי הדיווחים מעזה ,  מרטין יועבר לידי הקונסול הבריטי בביתו של בכיר חמאס ד"ר מחמוד א-זהאר בעזה .  בהמשך היום הוא צפוי לעבור לישראל .  מרטין הוא עיתונאי פרילנס ויוצר סרטים דוקומנטריים .  בעבר עבד עבור תאגיד השידור הבריטי BBC ועבור העיתון  " טיימס ". 
לפני כחודש עצרו כוחות הביטחון של חמאס ברצועה את פול מרטין בטענה ש"עבר עבירת ביטחון ".  לפי הדיווחים ,  מרטין נעצר לאחר שהגיע להעיד במשפטו של פעיל בארגון גדודי אבו ריש אשר מואשם במסירת מידע לישראל .  דובר משרד הפנים של חמאס בעזה ,  איהאב אל-רסין ,  אמר כי היה בידיו  " מידע לפיו העיתונאי הבריטי הפר את החוק הפלסטיני ".  הוא הוחזק בבית הסוהר המרכזי בעזה .
 בקונסוליה הבריטית בירושלים אישרו לפני כחודש כי מרטין נעצר ברצועה והוסיפו כי אנשיהם יצרו קשר עם בני משפחתו בבריטניה .  אנשי  " גדודי אבו ריש ",  שמזוהה עם ארגון פתח ,  מסרו כי מרטין הגיע להביע תמיכה בפעיל הארגון שהועמד לדין בגין סיוע לישראל ובמהלך המשפט הורה השופט לעצור גם את העיתונאי הבריטי .  בחמאס מסרו אז כי עיתונאים מוזמנים להגיע לסקר את הנעשה בעזה ,  אולם הם ימצו את הדין עם אלה שיפגעו בביטחון .
 
חמאס שחרר עיתונאי בריטי שנעצר בעזה
העיתונאי פול מרטין ,  שנעצר ברצועה לפני כחודש בחשד כי ריגל לטובת ישראל ,  שוחרר מהכלא ויועבר לבית הקונסול הבריטי

