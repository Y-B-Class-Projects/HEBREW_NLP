מכבי חיפה הציעה לגולסה חוזה משודרג ל-4.5 עונות
סוכנו ,  דדה חדד ,  נפגש עם פרקליט המועדון שהציע לשדרג את החוזה המקורי ,  כ-120 אלף דולר .  החתימה צפויה בשבוע הבא
צילום וידאו :  אדריאן הרבשטיין
עריכת וידאו :  ענת ברק
במכבי חיפה ממשיכים בהכנות לקראת המשחק מול מכבי נתניה ,  והסיפור הגדול מאימון הקבוצה היום  ( חמישי )  עסק באייל גולסה .  הקשר הגיע לאימון בחדר הכושר ובקבוצה מעריכים שייעדר עוד כשלושה שבועות ,  אך בשבוע הבא תתקיים בדיקת MRI ואז יתקבלו ממצאים מדויקים יותר .  סוכנו של השחקן ,  דדה חדד ,  נפגש הבוקר עם פרקליט המועדון אודי שוחטוביץ' ,  כשמכבי חיפה הציעה לשחקן לשדרג את חוזהו ביחס להסכם המקורי לפיו גולסה היה אמור לחתום על חוזה לארבע עונות וחצי תמורת 120 אלף דולר לעונה .  
בכך מסכם השחקן את תנאיו ,  והחתימה הרשמית על החוזה צפויה להתקיים בשבוע הבא .  במכבי חיפה הציעו לשחקן חוזה משודרג ככל הנראה על רקע יציאתו ללאציו ,  שהציעה לו כ-350 אלף יורו .  בנוסף לכך שהשחקן יחתום ל-4.5 שנים הקרובות ,  כרגע יש סעיף אחד שמפריד בין הסיכום לחתימה ,  והוא סעיף היציאה לחו"ל ,  שיסוכם במעמד החתימה .  הקשר בין המועדון האיטלקי לאציו לשחקן נותק ובימים האחרונים הם כבר לא משוחחים עם אחיו ,  רועי ,  בנוגע לטענה להפרת הסכם .  בסביבתו של השחקן מקווים כי הקשר מול המועדון האיטלקי נותק .  במכבי חיפה הבטיחו לגולסה כי גם אם ייתבע ,  המועדון ייצג אותו בתביעה .
 אביו של טאלב טוואטחה נפגש לאחרונה עם מכבי חיפה וכפי שפורסם כבר לפני כשבועיים הוא אמור לחתום על חוזה לחמש שנים בקבוצה החל מחודש יוני ,  אז הוא יהיה בן 18 .  טוואטחה אמור להרוויח שכר מינימום בשלוש השנים הראשונות ,  אך יזכה למענק חתימה ושחרור וחוזה משודרג בשנתיים שנותרו .  סוכנו של בירם כיאל ,  דודו דהאן ,  ביקש להיפגש עם הנהלת הקבוצה פעם נוספת על מנת לדון בפרטי החוזה שלו .  דהאן מתכוון לדרוש סעיף יציאה לחו"ל נמוך ככל האפשר .
" אני חושב שמה שברקוביץ' עשה היה לגיטימי .  אפשר להתווכח על הדרך ,  אבל לדעתי הוא הציג את הקו שלו ואת האני מאמין שלו ",  כך אמר הבוקר  ( חמישי )  מאמן מכבי חיפה אלישע לוי לפני אימון הקבוצה בכפר גלים . " ברור שההחלטה לא שלו ,  יש אנשים בהתאחדות שייקחו החלטה נכונה .  לגבי השם שלי ,  הוא הוזכר לא פעם אחת .  אמרתי כבר שאני אוהב את מה שאני עושה בחיפה .  כשיגיע הזמן ,  אעבור .  אנחנו מדברים על דברים היפותטיים שעוד לא קרו .  הכל פונקציה של זמן ". 
אחרי שהתאוששו מהניצחון הגדול בטדי ,  בחיפה כבר עורכים את ההכנות האחרונות לקראת המשחק המסקרן בנתניה במוצאי שבת .  לוי אמר על כך : " המגרש בנתניה תמיד היה קשה .  נעשה כל כדי לבוא מוכנים .  כשמדברים על נתניה לוקחים בחשבון את המגרש ,  קשה לשחק שם .  קולמה לא ישחק אבל אחרים ייקחו אחריות .  עברנו מכשול גדול בטדי והשגנו ניצחון חשוב .  אני מקווה שנדע לעבור את המכשול הבא .  כולם יודעים את המטרה .  ניאבק על האליפות .  ברור שיהיה קשה ".  
" עלי עוסמאן שחקן רב גוני ",  שיבח המאמן את המגן-קשר שלו . " בתחילת הקמפיין בליגת האלופות שאלו למה הוא משחק כשקשר אחורי .  אחת התכונות שלו היא שהוא יכול לשחק במספר עמדות .  זה לוקח זמן ופחות טובה בהתחלה אבל לאט לאט הוא מתאקלם .  זה נותן לנו יותר אפשרויות ועומק ".  על האפשרות ששחקנים בכירים יעזבו בתום העונה הוסיף המאמן : " במכבי חיפה חושבים קדימה .  נחזיק את מי שנוכל .  צריך לזכור שתמיד הקבוצה מעל הכל ".  
הקשר ג'ון קולמה שנעדר משני המשחקים האחרונים של הקבוצה בעקבות פציעה לא עלה להתאמן גם היום ולא ייכלל בסגל למשחק הקרוב נגד מכבי נתניה .  בדיקת ה-MRI שעבר השחקן אתמול מצביעה על כך שהוא סובל מחבלה בקרסול וייאלץ לנוח עשרה ימים .  קיים ספק גדול באשר לשאלה האם הוא יוכל ליטול חלק במשחק מול אשדוד בשבוע הבא .  
יש לציין כי באימון היום לא נטלו חלק גם ניר דוידוביץ'  ( טען כי הוא סובל מפריחה )  והבלם ז'ורז'ה טשיירה .  לפחות על פי הנראה כרגע ,  השניים ישחקו מול נתניה ,  למרות ששי מימון כבר תורגל היום כבלם .  אלישע לוי גם שוקל לעלות עם מערך שכולל את עלי עוסמאן כמגן ולא עם טאלב טוואטחה ועם קשר אחורי אחר במקום קולמה ,  כנראה גוסטבו בוקולי .
 עדכון ראשון :  10.35עדכון אחרון :  14.21

מכבי חיפה הציעה לגולסה חוזה משודרג ל-4.5 עונות
סוכנו ,  דדה חדד ,  נפגש עם פרקליט המועדון שהציע לשדרג את החוזה המקורי ,  כ-120 אלף דולר .  החתימה צפויה בשבוע הבא

