דקאר SS8 :  פטרהאנסל ממשיך לנצח
הצרפתי ממשיך להוכיח מדוע הוא נהג הראלי רייד הטוב מכולם .  דספרה מוביל בקטגוריה הדו גלגלית בעיקר לאחר שקומה שוב נענש
את יום המנוחה שניתן למתחרים בשבת ,  ניצל סטפן פטרהאנסל  ( ב.מ.וו )  בצורה המיטבית .  את הסטייג' השמיני לדקאר שהגיע יום אחר כך הוא מסיים ראשון ,  קובע זמן של 5:06.05 שעות .  אולם בטרם נמשיך נסגור חוב קטן היות וטרם דיווחנו לכם על הסטייג' השביעי שנערך ביום שישי האחרון .
 SS7 היה הסטייג' הארוך ביותר לדקאר 2010 עם כ-600 ק"מ מדודים בזמן .  ראשון מסיים נאסר אל-עטייה  ( פולקסווגן )  עם זמן של 5:41.29 שעות ,  מקדים בשלוש וחצי דקות את פטרהאנסל .  קרלוס סיינז  ( פולקסווגן )  מסיים שלישי וחברו לקבוצה מארק מילר רביעי .  סיריל דספרה  ( KTM )  מנצח באופנועים כאשר אלוף 2009 מארק קומה  ( KTM )  שוב נאלץ להתמודד עם ענישה שמוסיפה לזמנו לא פחות משש שעות בגין החלפת הגלגל עם רוכב אחר בסטייג' השישי בניגוד לתקנות .  נסיונות ההגנה על התואר הסתיימו סופית עם צניחה למקום ה-24 בדירוג הכללי .
 נחזור ל-SS8 .  עם הנצחון בקטע המוביל את המתחרים דרומה ,  מאנטופגסטה לקופיאפו לאורך החוף הצ'יליאני עם האוקינוס הפסיפי ,  מגדיל פטרהאנסל את שיא נצחונות הסטייג'ים למתחרה בדקאר ל-54 במספר .  סיינז לעומתו מגיע לקו הסיום 45 שניות אחר כך אולם זה לא פוגע במיקומו הראשון בדירוג הכללי .  אחריו מדורגים אל-עטייה ומילר כשפטרהאנסל רביעי בפער של שעתיים .  גם אם הוא ינצח את כל ששת הסטייג'ים שנותרו ,  זה כנראה לא יהיה מספיק כדי לקבוע אליפות דקאר עשירית .
 על שניים ,  פרנסיסקו לופז קונטרדו  ( אפריליה )  קובע עוד נצחון על אדמת מדינתו עם סיום קטע המדידה השמיני בזמן של 5:29.25 שעות .  45 שניות אחריו מגיע מארק קומה שלמרות כל הענישות שקיבל עדיין לא ויתר וכעת הוא ממוקם 19 בדירוג הכללי .  בראש הרשימה שוכן לו בביטחה סיריל דספרה שמקדים את פל אנדרס אולבלסטר הנורווגי  ( KTM )  בשעה ועשרים .
 היום ימשיכו המתחרים דרומה אל עיר החוף לה-סרנה .  אורכו של הסטייג' המקורי הוא 547 ק"מ מהם 338 מדודים בשעון .  אולם ,  המארגנים הודיעו כי יסתפקו ב-180 הק"מ הראשונים הכוללים בעיקר דיונות חוליות ומאתגרות .
  .
 
דקאר SS8 :  פטרהאנסל ממשיך לנצח
הצרפתי ממשיך להוכיח מדוע הוא נהג הראלי רייד הטוב מכולם .  דספרה מוביל בקטגוריה הדו גלגלית בעיקר לאחר שקומה שוב נענש

