HOT מציגה :  העונה החדשה 
החלפת השליטה ב-HOT וסיום הסכם המימון שאיפשר את המיזוג בין שלוש חברות הכבלים סוגרים פרק כואב בחיי החברה  ?  שלוש שנים וחצי היתה HOT שבויה בידי הבנקים ,  ולא הצליחה לבצע את ההשקעות הנדרשות כדי לסגור את הפער התחרותי  ?  האם פטריק דרהי ישנה את גורלה ויהפוך את HOT ל
 >  >  ההשתלטות של המשקיע הצרפתי פטריק דרהי על hot היא שלב חשוב מאוד בחייה של חברת הכבלים החבוטה .  החברה מסיימת פרק קשה בחייה ופותחת פרק חדש ,  שבמהלכו היא עשויה להפוך לחברת תקשורת מהמניין ,  המספקת תשואה נאה למשקיעים שלה ולצרכניה .  סימן נוסף לסגירת הפרק הבעייתי בחייה התקבל אתמול ,  כשלראשונה קיבלה hot דירוג אשראי יציב של a1 .  עבור חברה שרק לפני ארבע שנים נזקקה להזרמות מבעלי המניות שלה כדי לשרוד ,  מדובר בהישג לא מבוטל .  hot שוב עומדת על פרשת דרכים ,  אך הפעם חזקה יותר ,  עם שליטה ברורה ועם מומנטום פיננסי חיובי .  האם בעל השליטה החדש יידע לנצל הזדמנות זו כדי להפוך אותה לחברה תחרותית ,  שמספקת תשואה למשקיעיה לצד ערך מוסף ושירות טוב ללקוחותיה ?  המיזוג המסובך ביותר בשוק התקשורת שלוש שנים וחצי לא קלות עברו על hot מאז השלימה את תהליך המיזוג המסובך ביותר שראה שוק התקשורת הישראלי .  לאחר קריסת תבל בסוף 2002 נכנסה כל תעשיית הכבלים לתקופה הישרדותית ,  שבמהלכה נדרשו בעלי המניות הגדולים בה ,  אליעזר פישמן ונוני מוזס ,  לקחת על עצמם חלק מהחובות של החברה .  בינואר 2007 הושלם המיזוג המשפטי בין שלוש חברות הכבלים ,  ונראה כי החברה יוצאת לדרך חדשה כיישות אחת ,  מגובשת ,  בעל מטרות ברורות וכלים ניהוליים להשיגן .  עתידה של hot עמד לפניה כחברת תשתיות התקשורת השנייה בגדולה בישראל ,  שנהנית מרוח גבית מוצהרת מצד משרד התקשורת .  אך נראה שהתמיכה של הרגולטור בחברה לא הספיקה לה על מנת להתרומם לגבהים הפיננסיים שבהם נמצאות מתחרותיה הגדולות ,  בזק ,  סלקום ופרטנר .  המשקיעים ב-hot לא ראו תשואה ממניית החברה ,  והצרכנים נאלצו להמשיך ולהתמודד עם שירות לקוחות מהגרועים בענף .  בכיר לשעבר בחברה היטיב לתאר זאת בשבוע שעבר : " כמעט ארבע שנים עברו מאז תחילת המיזוג ,  ואצלי בבית עדיין יש שלושה ממירים מסוגים שונים - לכל טלוויזיה ממיר אחר .  אין עדיין מערכת טכנולוגית אחת ,  ואין מוקד אחד שיכול לתת שירות לכל המוצרים של החברה .  מכאן מתחילות כל בעיות השירות של החברה ".  אמנם שלוש שנים וחצי עברו מאז המיזוג המשפטי ,  אך hot מעולם לא הצליחה להשלים אותו .   מאבק רווי אגו מדוע hot עדיין סובלת מחבלי לידה ,  למרות כל השנים ולמרות התמיכה הרגולטורית ,  ששוויה בשוק התקשורת גדול מכל יתרון תחרותי אחר ?  נראה שהסיבה העיקרית לכך נעוצה בהסכם המיזוג שנחתם ב-2006 בין בעלי המניות הגדולים ב-hot לבין הבנקים .  ההסכם ,  שנחתם לאחר מאבק מיותר ורווי אגו שארך כמעט ארבע שנים ,  קבע את תנאי השליטה ב-hot ,  וכן את תנאי המימון של החברה .  הבנקים לא הסכימו לוותר על החוב של תבל פושטת הרגל ,  ובעלי המניות לא הסכימו לוותר על היכולת לשלוט ב-hot .  התוצר היה הסכם בעייתי מאוד ,  שאת מחירו שילמו במשך שלוש שנים וחצי החברה ,  בעלי המניות שלה וציבור לקוחותיה .  הסכם המיזוג מטפל בשני נושאים עיקריים :  מבנה הבעלות ,  כלומר השליטה ,  ומבנה ההון שלה ,  כלומר החוב .  ההסכם ,  שגובש כפתרון לבעיית החוב של חברת הכבלים תבל ,  קבע כי hot תתנהל ללא גרעין שליטה .  כל אחד מבעלי המניות הגדולים - אליעזר פישמן ,  נוני מוזס ,  יצחק תשובה והבנקים - יקבל לידיו חלק זהה בדירקטוריון  ( שני דירקטורים )  וכ-15%-17% ממניות החברה .  כדי שהחוב הענק של hot לא ייוחס לאף אחד מהם ,  וימנע מהם לקחת חוב נוסף מהבנקים עבור עסקיהם האחרים ,  נקבע בהסכם המיזוג כי אין גורם אחד ששולט בחברה .  מנגד ,  נקבע כי אף אחד לא יכול להשתלט על החברה ללא הסכמת האחרים .  ייתכן כי בעת המיזוג בעלי המניות האמינו כי עשו עסקה טובה ,  שכן השליטה ב-hot נשארה בידיהם ולא עברה לבנקים .  אך לשם כך הם נאלצו להעמיס על עצמם ועל גב החברה חוב ענק .  כחלק מתנאי המיזוג העמיסו הבנקים על גבה של hot חוב פיננסי ענק של 3.34 מיליארד שקל .  הפעילות של hot התקשתה לשאת את החוב הפיננסי ,  שכן הוא היה פי 8.2 מהרווח התפעולי הנקי  ( ebitda )  שהיה ב-2006 ,  לפני המיזוג .  אך החוב של החברה לא הספיק .  כדי לשמר את השליטה בידם ,  הסכימו פישמן ומוזס להכניס יד לכיס ולקחת על עצמם חלק מהחובות של החברה .  השניים החזיקו בחברת ערוצי זהב ,  שהיוותה שליש מ-hot .  אי אפשר להגיד אותו הדבר על דיסקונט השקעות ,  שבחרה לזנוח את תבל ולא לתמוך בה .  מתב ,  החברה השלישית שמוזגה ,  סבלה מחוב נמוך יותר ,  על כן בעל המניות הגדול בה ,  יצחק תשובה ,  לא נאלץ להכניס יד לכיסו .  למעשה ,  החוב הענק הזה ותנאיו גזרו את גורלה של החברה .  מאז המיזוג נוהלה hot כאשר העדיפות הראשונה שלה היא להחזיר את החוב לבנקים ,  שכן היא חויבה לעשות זאת כחלק מהסכם המימון של החברה .  החברה ,  בעלי המניות ולקוחותיה היו משניים בסדר העדיפויות ,  גם כאשר החוב של hot הופחת לרמה נמוכה יותר ואף נורמלית .  לכל אורך תקופה זו נשאו על גבם פישמן ומוזס חוב ענק ,  אך לא ראו אף לא שקל אחד של תזרים מהשקעתם ב-hot .  החברה היתה מחויבת לבנקים ,  ולפיכך לא חילקה דיווידנד .  מסיבה זו ניסו בעלי המניות הגדולים להניב לעצמם ערך במקומות אחרים .  האחד ניסה להתחזק באמצעותה בתחום התוכן ,  והשני ניסה לרכוב עליה בתחום הנדל"ן .  חוסכת בתשתיות כאשר כל התזרים הפנוי משועבד לבנקים ,  hot לא נותרה עם מספיק משאבים כדי להשקיע בפיתוח הרשת שלה ,  שיווק שירותיה וכמובן פתרון בעיית שירות הלקוחות .  נוכח נסיבות אלה ,  נהפכה hot לחברה קשה מאוד לניהול .  רם בלניקוב זיהה מוקדם את הצפוי ופרש מיד עם התגבשות הסכם המיזוג הרעיל .  דוד קמיניץ ,  שהחליף אותו ,  החזיק מעמד שנתיים בלבד .  הרצל עוזר ,  המנכ"ל הנוכחי ,  נאבק אף הוא בבעיות החברה ומצליח להציג שיפור נאה ,  אם כי הדרגתי .  השוואה לתוצאות של קבוצת בזק ,  עשויה לשפוך מעט אור על קשיי הניהול של hot במהלך התקופה שעברה מאז המיזוג ,  שבה היתה החברה מחויבת להסכם המימון החונק .  לשם כך נדרש תרגיל פיננסי פשוט .  חיבור התוצאות של בזק הקווית עם אלה של yes יוצר חברה ממוזגת שמתחרה מול hot בכל החזיתות - טלוויזיה ,  טלפון ואינטרנט .  השוואה בין תוצאות חברה רעיונית זו לבין hot מראה כי השיפור המרשים שהציגה hot מאז המיזוג ,  הוא פחות משמעותי מזה שעשתה בזק באותה תקופה .  בזמן שבזק ו-yes הגדילו יחד את שיעור הרווחיות  ( ebitda )  שלהן מ-36% מהמכירות ב-2007 ל-45% במחצית הראשונה של 2010 ,  הגדילה hot את הרווחיות מ-33% ל-38% בלבד בתקופה זו .  יש לציין כי באותה תקופה hot גייסה 260 אלף מנויי טלפון ,  בעוד שבזק הקווית איבדה 336 אלף מנויים .  המשתנה שמסביר באופן הטוב ביותר את ההבדלים בין החברות הוא ההכנסה הממוצעת החודשית למנוי  ( arpu )  .  ה-arpu המצטבר שבזק ו-yes מצליחות להוציא כל חודש מהמנויים שלהן הוא כ-387 שקל ,  נכון למחצית הראשונה של 2010 .  לעומת זאת ,  hot מצליחה להניב לעצמה רק 332 שקל לחודש - 14% פחות מהמתחרות .  זה בדיוק המחיר שמשלמת hot בשל השירות הגרוע שלה וחסרונותיה התחרותיים .  על מנת לשרוד בתחרות ,  היא חייבת למצב עצמה כחברה זולה יותר מבזק .  נראה שהסיבה העיקרית להפרש ההכנסה לרעת hot היא העובדה כי היא השקיעה הרבה פחות בשדרוג התשתיות שלה ממה שהשקיעו בזק ו-yes יחדיו .  השתיים השקיעו מאז 2007 סכום מצרפי של 3.3 מיליארד שקל בתשתיות שמטרתם לשפר שירות ולהעמיד מוצרים חדשים .  מנגד ,  hot השקיעה בתקופה זו רק 2.1 מיליארד שקל .  אמנם מדובר בסכום השקעה לא מבוטל ,  אך עבור חברה שחייבת להדביק פער מול המתחרים מתברר שזה לא הספיק .  לזכותה של הנהלת hot ייאמר כי המגמה כיום היא חיובית .  hot אכן הצליחה להתייעל ולהגדיל רווחיות ,  וכן להפחית את החוב שלה .  תנועת מספריים זו הורידה את היחס בין ה-ebitda השנתי שלה לחוב הפיננסי מ-8.2 ב-2006 ל-2.2 במחצית הראשונה של 2010 .  מדובר ביחס טוב יותר מזה של בזק הקווית ו-yes .  החוב של hot הוא רק 74% מהמאזן שלה ,  שיעור חוב מהנמוכים בשוק התקשורת .  גם בזווית התפעולית מראה החברה שיפור .  אם ב-2007 ה-arpu הכולל שלה היה נמוך ב-25% מזה של בזק הקווית ו-yes ,  כיום הוא נמוך רק ב-14% .  החברה צימצמה את החיסרון התחרותי שלה .  כעת ,  כאשר הסכם המימון הבעייתי של hot נמצא כבר מאחורי החברה ובעלי המניות ההיסטוריים פינו את מקומם ,  היא יכולה לפתוח דף חדש .  דרהי מקבל לידיו חברה שאינה חפה מבעיות ,  אך בעלת מומנטום פיננסי חיובי .  hot יכולה כיום לגייס חוב לא מבוטל ולחזור ולהתנהל כחברה הפועלת לרווחת בעלי המניות שלה ולקוחותיה .  השאלה הגדולה היא מה יעשה דרהי עם המשאבים החדשים שעומדים לרשות hot -האם יפנה משאבים כספיים אלה כדי לפתור אחת ולתמיד את הבעיות הכרוניות של החברה ולהדביק את התחרות ?  האם יבצע השקעות בתשתית החברה ?  האם יבצע את רכישת מירס ?  האם ישקיע בעתיד החברה ,  או יוציא את הכסף החוצה כדי לעמוד בהחזר החובות שלקח על עצמו כדי להשתלט על החברה ?  אם יבחר בחלופה השנייה ,  ייתכן שהצרכנים ייאלצו לחכות עוד שנים רבות בתור לשירות הלקוחות הטלפוני של hot .
 
HOT מציגה :  העונה החדשה 
החלפת השליטה ב-HOT וסיום הסכם המימון שאיפשר את המיזוג בין שלוש חברות הכבלים סוגרים פרק כואב בחיי החברה  ?  שלוש שנים וחצי היתה HOT שבויה בידי הבנקים ,  ולא הצליחה לבצע את ההשקעות הנדרשות כדי לסגור את הפער התחרותי  ?  האם פטריק דרהי ישנה את גורלה ויהפוך את HOT ל

