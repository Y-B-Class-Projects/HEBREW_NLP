כיצד תייצר לך באזז
לעורר ציפייה למותג חדש ,  כזו שתגרום לצרכנים למהר לחנויות ולהמתין שעות בכניסה ,  זה אתגר לא פשוט שבדרך כלל דורש אסטרטגיה מחושבת .  יצרני התורים חושפים את הסודות
 >  >  כל שחקן חדש שמזנק אל תוך זירה שיווקית מעוניין שכניסתו אל התחום החדש תזכה בכמה שיותר תשומת לב ותעורר עניין .  המטרה :  ליצור התלהבות ובאזז שיגרמו לציבור לרוץ לחנויות ולהתאסף לתורים ארוכים שישדרו הצלחה וכמובן ישתקפו במכירות .  במרבית המקרים העניין והבאזז אינם נוצרים מעצמם ,  אלא הם תוצאה של פעילות שיווקית ענפה ומחושבת . " תוכנית שיווקית לאירוע פתיחה בונים על ציר הזמן ",  מסביר שלומי גבאי ,  מנכ"ל איקאה ישראל ,  שיחנוך בשבוע הבא את הסניף השני של הרשת בישראל בראשון לציון . " לוקחים את יום האירוע והולכים אחורה עם אירועים שיוצרים עניין .  הפעילות גוברת ככל שתאריך הפתיחה קרב ".  לדברי גבאי , " השלב הראשון הוא ההודעה לתקשורת על מועד האירוע ,  כדי לייצר מודעות והתעניינות .  השלב השני הוא יצירת הבאזז - מתחילים לטפטף באופן מבוקר ידיעות לתקשורת שיחזיקו באוויר את המודעות לאירוע .  השלב הזה מבוסס על הרבה מאוד יחסי ציבור והשקעה בחשיפת נתונים ,  ראיונות בתקשורת וכדומה .  את כל ההופעות בתקשורת אנו מקשרים לתאריך הפתיחה .  השלב השלישי הוא הכניסה של מערך הפרסום .  ביום האירוע עצמו מייצרים את החוויה עם הרבה דברים קטנים שהופכים את האירוע לחגיגה ".  ב-3 באפריל 2001 ,  יום הפתיחה של סניף איקאה הראשון בישראל ,  נרשמו באזור נתניה עומסי תנועה כבדים .  הנסיעה מאזור תל אביב לרמת פולג נמשכה כשעה וחצי והפקקים החלו כבר באזור שפיים .  1,200 המקומות במגרש החנייה של הסניף לא הספיקו ומאות מכוניות חנו על המדרכות ,  הדשא ושולי הדרך .  זמן ההמתנה הממוצע בקופה היה 45 דקות .  ביום הפתיחה ביקרו בסניף 40 אלף איש ,  ורבע מיליון ביקרו בו בשבוע הראשון .  הפדיון של היום הראשון היה קרוב ל-4 מיליון שקל .  הציפית של גבאי מפתיחת הסניף השני נמוכות יותר : " הפעם אנחנו מצפים ל-14 אלף איש ביום הפתיחה .  צריך לזכור שהפעם זה משהו שהוא כבר מוכר ולא מגיע לישראל בראשונה ".  איקאה מתכננת למשוך את הציבור ,  שכבר מכיר את המותג ,  בעזרת קמפיין משולב בהשקעה של 7 מיליון שקל - יותר מהסכום שהושקע בקמפיין החדירה של המותג לישראל . " נשלח מכוניות שיטיילו בכבישי ישראל עם אריזות של איקאה עליהן ,  נעמיד טרמפיסטים עם שלטי איקאה ,  נמתג את תחנת הרכבת ראשונים ונמתג קרונות רכבת ",  מספר גבאי . " ביום הפתיחה נקבל את הלקוחות כבר בכבישים ,  ברדיוס רחב יחסית ,  עם חלוקת שתייה ,  תשבצים ועוד כדי להנעים את דרכם לאיקאה .  במתחם עצמו נקבל אותם עם ליצנים ובובות שיהיו חלק מהפנינג ".  ביום הפתיחה יתקיים בסניף אירוע מוקדם למוזמנים ולכלי התקשורת ,  שיכלול מפגש עם נציגי איקאה העולמית ,  בעלי איקאה מתיו ברונפמן ונציגי שגרירת שוודיה בישראל .  לאחר שינסרו עץ - הטקס המקובל באיקאה כתחליף לחיתוך המסורתי של הסרט האדום - תיפתח החנות לקהל הרחב .  השקעה ביום ההשקה לקראת הגעתה לישראל החליטה רשת האופנה השוודית h & m לערוך אירועי גיוס עובדים במקומות ציבוריים ,  בסמוך לאתרים שבהם ייפתחו החנויות .  כמו כן ,  8,000 עותקים של חוברת פרסומית שהפיקה הרשת חולקו עם מגזין  " טיים אאוט "  ומאז תחילת עבודות ההקמה בסניף בקניון עזריאלי - שיהיה הראשון של הרשת בישראל - הודבקו על החלונות שלטים שמעדכנים את הציבור כי במקום זה תיפתח בקרוב החנות .  השילוט מתעדכן מדי פעם ,  ולפני כשבועיים הוחלף בהודעה על תאריך הפתיחה שלוותה בדוגמאות למחירי הפריטים שיוצעו בחנות .  כדי לרתום את התקשורת לקידום הפתיחה יזמה החברה משלחת של עיתונאים להנהלת החברה העולמית בשטוקהולם .  יומיים לפני הפתיחה לציבור תקיים החברה אירוע למוזמנים ,  שבו יקבלו הנחה של 20% .  משפחת חורש ,  בעלת הזיכיון של h & m בישראל ,  צפויה גם להשיק בקרוב קמפיין למותג במדיות שונות .  למוזמנים שהגיעו לאירוע הפתיחה של סניף גאפ בתל אביב בשבוע שעבר חיכו שקיות עם חולצות גאפ מתנה ,  מלצרים ומלצריות שהגישו כיבוד ושתייה ,  בר משקאות ולקינוח - מעטפה עם כרטיס מתנה בסך 50 שקל לרכישה בחנות .  עם הידוענים שהצליחה החברה להביא לאירוע ניתן למנות את הטניסאית שחר פאר ,  דוד עזריאלי ,  מירי נבו ,  דני רופ ,  משה פרץ ,  אפרת רייטן ,  בטי רוקאווי ,  עינת שרוף ,  שלל בוגרי תוכניות ריאליטי וגם את אנדרו חורש ,  בעל הזיכיון של h & m בישראל ,  שלא התאפק ובא לצפות במה שיכול להיות קדימון לפתיחה שלו שתתקיים בקרוב .  את הציבור הרחב ,  שהגיע כשעתיים אחרי המוזמנים ,  הזמינה הרשת עם שקיות ממותגות שחולקו ב-200 אלף משקי בית באזור .  ההשקה התל אביבית היתה זהה להשקת הסניף הראשון של הרשת בישראל בירושלים לפני כחצי שנה .  ההשקעה במהלך בשתי החנויות ,  כולל קמפיין שילוט חוצות נרחב ושיתוף פעולה עם ישראכרט להטבה תמורת כוכבים ,  הסתכמה בכ-7 מיליון שקל .  אריק בן זינו ,  מנכ"ל אלביט מסחר וקמעונאות ,  בעלת הזיכיון של גאפ בישראל אומר כי  " זה תהליך מרתק להשיק מותג במדינה .  עשיתי את ההשקה של מנגו לפני חמש שנים ובכל השקה צריכים להיות מאוד מדויקים וצמודים ל-dna של המותג .  ראיתי אינסוף רעיונות של כל דבר שאפשר לחשוב עליו ופסלנו המון .  בסוף חשוב להיות מדויקים כי ההשקה היא ההיכרות של השוק עם המותג - יש לך הזדמנות אחת לרושם ראשוני נכון ואתה חייב להישמר ".  מספרים סיפור ,  בונים מותג לא כולם מעריכים את הקונצפט הישראלי של שילוב בין ידוענים למתנות באירועי פתיחה ויש הסבורים כי ישראל עדיין נמצאת מאחורי העולם בכל הנוגע להשקת רשתות וחנויות חדשות . " התפישה הישראלית בנוגע להשקות היא קצת פרובינציאלית ",  אומר הבעלים של חברת הפרסום פרומרקט ,  יוני סער . " התחושה הזאת של הנה בא הענק ואפשר לקנות ,  היא הסיפור ".  אפשר גם להשיק סניפים חדשים בצורה יותר מחוכמת ,  שאינה מפחיתה מערך אירוע הפתיחה .  כך למשל ,  רשת האופנה אספרי מפיקה לרגל פתיחת סניפים חשובים שלה מופעי אופנה גדולים המופע כולל דוגמנים-אתלטים שקשורים בחבלי טיפוס הרים וצועדים על קירות הבניין .  כשאיקאה פתחה סניף חשוב בשבדיה ,  מנהל הסניף פתח עמוד בפייסבוק ,  שאליו העלה תמונות של הסניף בעת ההכנות לפתיחה .  גולשי הרשת החברתית התבקשו לזהות את המוצרים המוכרים ולציין את שמותיהם .  ביום הפתיחה ,  הלקוחות שתייגו את המוצרים והגיעו ראשונים לסניף קיבלו אותם בחינם .  סער אומר כי הוא אינו מייחס ערך רב לאירועי פתיחה שנשענים על תהילת ידוענים , " אף כי אין ספק שהם מביאים את קטעי יחסי הציבור המבוקשים .  אני מאמין שיצירת הרעש צריכה להיעשות דרך חשיפת המוצר וחשיפת הדגמים באמצעות אירוע שמיועד לצרכן הסופי . " הסיפור הוא יצירת קמפיין סביבתי מעניין שמפעיל את הצרכנים ויוצר מעורבות וציפייה לחנות ולמוצרים שלה .  אבל בישראל עדיין נוצרים התורים מעצמם בעת הפתיחה וכרגע אני לא בטוח שאירוע השקת החנות האשונה הוא סיפור גדול .  אני חושב שהבעיה של אירועי הפתיחה מופיעה דווקא בחנויות הבאות ולכן את המשאבים הייתי משקיע בפתיחות השנייה והשלישית ".  לדברי סער ,  לפני ההשקה , " השחקן העיקרי הוא יחסי הציבור ולפעמים משתמשים בכלים פרסומיים טקטיים ,  כמו שלטים בסגנון 'כאן ייפתח בקרוב' ,  כדי להעצים את יחסי הציבור ולייצר ציפייה וביקוש לאירועי פתיחה .  אורי עיני ,  מנכ"ל משותף במשרד אדלר-חומסקי המפרסם את גאפ בישראל ,  מודה כי  " לפעמים משתמשים בעולמות של מפורסמים ואז מתקשרים לברר מי יגיע לאירוע ומי אוהד שרוף של המותג שמחכה להגעתו ".  עם זאת ,  עיני אטמר כי אחד הדברים החשובים ביותר במסע פרסום של רשת חדשה שנכנסת למדינה ,  הוא הזיהוי של סיפור המותג והפיכתו לנושא שיחה : " לפני שמקדונלד'ס נכנסה לישראל היא סיפרה שאינה נותנת לייצר את הצ'יפס בישראל .  נוצר דיון על ה'פיינשמקריות' של הרשת כדי שאנשים יחשבו שאם על הצ'יפס היא מקפידה כל כך ,  אז אפשר רק לתאר עד כמה הבשר מוקפד ואיכותי .  לא כולם יודעים את זה אבל מאחורי כמעט כל הסיפורים שמסופרים לפני הגעת המותג עומד מישהו שבנה אותם כדי לייצר באזז ". 

כיצד תייצר לך באזז
לעורר ציפייה למותג חדש ,  כזו שתגרום לצרכנים למהר לחנויות ולהמתין שעות בכניסה ,  זה אתגר לא פשוט שבדרך כלל דורש אסטרטגיה מחושבת .  יצרני התורים חושפים את הסודות

