לנדרובר דיסקברי 4 :  דוהר בקצב הדיסקו אחרי מתיחת הפנים
הוא חכם ,  יפה וחזק ■ ישבו המון כפתורים ופונקציות  ,  כמו גלגלת שקובעת מצב נסיעה בשטח ■ לנדרובר דיסקברי 4 לא שונה משמעותית מהגרסה הקודמת ,  אבל לנו זה לא משנה - אנחנו אוהבים אותו כמו שהוא
בלנדרובר דיסקברי 4 החדש ,  כמו בלנדרובר דיסקברי ,  יש קבינה גבוהה וחלונות גדולים .  אנחנו יושבים בפנים .  בחוץ גשם קל ,  קשת חוצה את השמים .  האוויר צלול לחלוטין והצד השני של ים המלח מואר באור יקרות .  לפתע ,  ממרומי הקבינה ,  קצת לפני נחל צאלים ,  אנחנו מבחינים בערימה של מכוניות חונות על הכביש באי סדר .  תאונה ?  לא ,  זה רק שיטפון .  נחל צאלים שוטף בזרם נמוך ובוצי .  איש לא מעז לחצות .  הדקות חולפות .  אנשים מתגודדים על קו המים ,  מצלמים .  ואז אחד בטויוטה לנדקרוזר נוסע ישר לתוך הזרם .  אולי נתקעה לו דוושת הדלק ?  אולי גם לנדקרוזר סובל מהבעיה ההיא של טויוטה ?  לא ,  זה סתם נהג אמיץ או טיפש .  תיכף נראה .  הזרם הבוצי מתדפק על הגלגלים אבל לא מצליח להסיט את הרכב מהמסלול .  החצייה הושלמה בשלום וזה האות לשאר להסתער .  ראשונה יוצאת לדרך משאית קלה ואחריה גם מכוניות נוסעים  " פרטיות ".  אנחנו בדיסקברי מחכים לתורנו ,  לוחצים על הכפתור שמגביה את הרכב וחוצים בנונשלנט .  אחרי החצייה מודיע לי הרכב : " אם לא תוריד מהירות ,  אני אנמיך את עצמי ".  אני עונה לו  " לא רוצה להאט ".  הוא לא שומע אותי או בקולי ומוריד גובה על דעת עצמו .  לנדרובר דיסקברי 4 הוא רכב חכם .  יש בו המון כפתורים ופונקציות .  למשל ,  הגלגלת ההיא שקובעת מצב נסיעה בשטח .  אפשר לבחור נסיעה בשטח בוצי ,  נסיעה בשטח חולי ,  נסיעה בשטח סלעי או סתם נסיעה בשלג .  אתה בוחר את המצב המתאים לך והרכב משנה את הגובה שלו ואת תגובת הדוושה ותיבת ההילוכים .  בחרת נסיעת סלעים ?  הרכב יבקש ממך - הדו שיח מתבצע באמצעות הודעות כתובות על הצג - לשלב להילוך גבוה ,  יגביה את עצמו וייתן תגובת דוושה מרוככת כדי למנוע קפיצות מיותרות ולהבטיח את מרב השליטה והדיוק בזחילה .  רוב האפשרויות האלה היו גם בלנדרובר דיסקברי 3 .  אז מה חדש בדיסקברי 4 ?  קודם כל ,  המנוע .  הדיסקברי 3 שווק עם מנוע דיזל בנפח אחד בלבד - 2.7 ליטרים עם הספק של 190 כ"ס ומומנט של 44 קג"מ .  ב-4 יש אפשרות לבחור בין שני מנועי דיזל :  ה-2.7 הקודם פלוס 3.0 ליטרים עם שני מגדשי טורבו ,  245 כ"ס ו-60 קג"מ .  ההבדל חד משמעי .  על הנייר - תאוצה ל-100 קמ"ש ב-9.6 שניות במקום ב-12.8 שניות .  על הכביש - המנוע הקודם לא התמודד בהתלהבות עם 2.5 הטונות של הרכב .  המנוע החדש מעיף את המשקל הזה כמעט בזלזול .  המנוע החדש לקוח מיגואר xf - שני המותגים הבריטיים האריסטוקרטיים ,  לנדרובר ויגואר ,  שייכים לחברת טאטא ההודית .  קלילות בלתי נתפשת צומת הערבה .  כמה נדיר ומשמח ,  הגשם ממשיך לרדת .  צמד שוטרים עוצר אותנו לבדיקת רישיונות .  לא רק אותנו .  שיירה של חמש מכוניות מחכה בצד .  השוטר הראשון ,  לא מגולח ,  ניגש אלי ויורה בגסות : " לא בכבוד שלך להוריד אורות ?  "  אני מבחין שהייתי בטעות במצב אור גבוה ומתנצל .  השוטר ממשיך לחשוב שממרום הלנדרובר עשיתי את זה בכוונה ,  דורש את הרישיונות והולך להתעסק עם שאר המכוניות בשיירה .  חולפות כמה דקות .  אני מקבל את הרישיון מהשוטר השני ,  הנחמד מאוד : " סליחה על העיכוב .  נסיעה נעימה ובטוחה ".  תדלוק בתחנת הדלק וכניסה בכמעט חשיכה לנחל פרס .  לנדרובר דיסקברי ,  רכב עם iq גבוה ,  מגביה את עצמו ואף מדמה נעילת דיפרנציאלים  ( בעזרת בקרת משיכה אלקטרונית )  .  הדיסקברי מתקדם בשטח בקלילות בלתי נתפשת .  מתלי האוויר מגהצים הכל ובקלות אפשר לשכוח שאנחנו מתגלגלים על צמיגי כביש 19 אינץ' בחתך נמוך .  הפיתוי לטוס גדול לינה בפארן .  למחרת ,  מוקדם בבוקר ,  נוסעים בכביש הערבה עד יטבתה .  הדיסקברי החדש מבקש לדהור כאן ב-150 קמ"ש ,  אבל אנחנו בולמים אותו למהירות החוקית .  השטח מתחיל כק"מ וחצי מצפון ליטבתה .  מעלה שחרות .  משלבים להילוך גבוה ,  בלחיצת כפתור כמובן .  הדיסקברי 4 עולה בקצב הדיסקו :  במהירות ובקלילות ,  בלי שום מאמץ מצד הנהג .  התחושה שלי - זה קל מדי .  צבירת הגובה מהירה ונוף השבר הסורי אפריקאי כביר .  למעלה מרתיחים מים לתה .  הגזייה נלחמת בקור ומצליחה .  אנחנו קצת פחות .  לפנינו משתרעת עכשיו דרך קישור משעממת למדי ,  דרך עפר רחבה ונוחה .  הפיתוי לטוס גדול ,  אבל אנחנו בולמים את הדיסקו ל-60 קמ"ש הגיוניים .  ואולי גם זה יותר מדי .  חבר בטויוטה לנדקרוזר פראדו ,  שנסע מאחורינו ,  חטף פנצ'ר .  הלאה .  נחל מתק ,  בכלל לא מותק :  דרך מסולעת ,  ולכל סלע יש שיניים חדות .  עכשיו תורנו לחטוף .  מי שרוצה לטייל עם דיסקברי 4 בשטח חייב ,  דבר ראשון ,  להחליף לצמיגי שטח או לפחות לצמיגי  " חצי חצי "   ( כביש ,  שטח )  .  ממשיכים בזחילה מבוקרת .  בורר מצבי השטח מכוון למצב סלעים - במצב הזה גם הבלימה של הרכב מעודנת ולא רק תגובת המצערת - מה שמאפשר שליטה מרבית .  היעד הבא :  תצפית הר ברך .  אין מלים .  משם לעוד דרך קישור משעממת ולירידה בנחל עתק .  מעלה סיירים ,  בירידה ,  הוא לא אתגר .  האמת היא שגם בעלייה זה לא אסון .  ההרים אדומים ואלוהים מסמן לנו באצבע .  אין זמן להליכה רגלית ולכניסה לגבים .  ממשיכים הלאה לפתח הרחב של הערוץ .  עוד תה אחד ולכביש .  עץ על כל כלי דיסקברי 4 התפתח לא רק מבחינת המנוע ושכלולי בקרת השטח ,  אלא גם בעיצוב .  בעיקר עיצוב הפנים ,  שנראה כעת יוקרתי יותר .  הכלי כולל מסך מגע חדש  ( 5 אינץ' )  עם מצלמה לנסיעה לאחור .  בחוץ יש כל מיני נורות led חדשות וסגנון שמזכיר ריינג' רובר .  חוץ מזה ,  היצרן מתחייב לשתול עצים על כל רכב שיימכר ,  כדי לקזז את פליטת הפחמן דו חמצני מהמנועים .  הדיסקברי 4 צריך להיקרא דיסקברי 3.5 .  זה לא רכב חדש באמת אלא רכב שעבר מתיחת פנים מקיפה .  אז מה ?  המנוע שודרג ,  יכולת הכביש והשטח נשארו ברמה גבוהה והכי חשוב - האופי הייחודי נשמר .  לנדרובר דיסקברי - אנחנו אוהבים אותו .  למבחני דרכים קודמים  - " כבישים ":  www.kvishim.co.il

לנדרובר דיסקברי 4 :  דוהר בקצב הדיסקו אחרי מתיחת הפנים
הוא חכם ,  יפה וחזק ■ ישבו המון כפתורים ופונקציות  ,  כמו גלגלת שקובעת מצב נסיעה בשטח ■ לנדרובר דיסקברי 4 לא שונה משמעותית מהגרסה הקודמת ,  אבל לנו זה לא משנה - אנחנו אוהבים אותו כמו שהוא

