בן שמעון לשחקניו : " היה חשוב לנצח "
 בקרית שמונה מקווים שהניצחון בגביע הטוטו יחזיר את הקבוצה למסלול .  הפציעות גורמות למאמן כאב ראש בכל הנוגע לחוד
שחקני עירוני קריית שמונה שבו להתאמן היום  ( חמישי )  לאחר שהעפילו שלשום לחצי גמר גביע המדינה .  במועדון היו מרוצים מאוד מהעפלה גם בפן המקצועי וגם בפן הכלכלי שיתרום לקבוצה .  המאמן רן בן שמעון אמר לשחקניו : " היה חשוב לנצח ,  זה ייתן לנו ביטחון להמשך ".  בן שמעון התכוון בין היתר לעובדה שהקבוצה סיימה את הסיבוב הראשון עם הפסד לבית"ר ירושלים וכי הניצחון החזיר את הביטחון לשחקנים .  
לקראת המשחק בסכנין ביום שבת ,  יש לבן שמעון כאב ראש גדול בחלק ההתקפי כששלושת החלוצים המובילים שלו ,  וויאם עמאשה ,  ברק בדש ואלרואי כהן ,  יעדרו בשל פציעות .  כזכור ,  עמאשה סובל משבר תלישה ,  כהן ממתיחה ובדש ,  שנפצע אתמול ,  סובל מרגישות בשרירי הבטן ברצועות הכתף .  
לפיכך בן שמעון יאלץ לתת הזדמנות לאחד משני הזרים זוראן באלדובלייב וקיילב אקוונוגו ,  שבחודשיים האחרונים דילגו בין היציע לבין הספסל בחודשיים ,  או לחלוץ הצעיר תומר סוויסה ששב מפציעה ועדיין אינו כשיר לתשעים דקות .  יש לציין כי גם שלומי אביסדריס הצעיר עומד לראשותו של בן שמעון .  
השוער גיא חיימוב ,  שהציג יכולת טובה בניצחון אתמול ,  עשוי לשוב אל בין הקורות לאחר שאיבד את מקומו לפני המשחק מול מכבי תל אביב לפני מספר שבועות .  מחר יחליט סופית בן שמעון מי מבין שני השוערים - חיימוב או דני עמוס - יפתחו .
 
בן שמעון לשחקניו : " היה חשוב לנצח "
 בקרית שמונה מקווים שהניצחון בגביע הטוטו יחזיר את הקבוצה למסלול .  הפציעות גורמות למאמן כאב ראש בכל הנוגע לחוד

