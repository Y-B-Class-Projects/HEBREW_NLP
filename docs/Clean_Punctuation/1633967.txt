 " ראשי ערים המכהנים זמן רב - תופעה פסולה "
 היועץ המשפטי לממשלה מני מזוז התייחס לחקירות המתנהלות נגד ראשי ערים בישראל . " התופעה בה ראשי ערים מכהנים עשרות שנים היא תופעה פסולה "
 היועץ המשפטי לממשלה מני מזוז התייחס היום  ( שלישי )  לחקירות המתנהלות נגד מספר ראשי ערים בישראל : " ברשויות המקומיות יש מצבים קיצוניים של יציבות ואי יציבות .  יש ערים עם יציבות מופלגת ,  כאשר ראשי ערים מכהנים עשרות שנים וזו תופעה פסולה בעיניי ,  גם אם לא מהצד המשפטי .  מסתבר שהיציבות הושגה על ידי ריכוז כוח חסר תקדים כמעט ללא מנגנוני בקרה ,  והתוצאה היא מה שמפכ"ל המשטרה אמר לפני ימים אחדים ,  שבימים אלה מתנהלות חקירות פליליות נגד עשרות רבות של ראשי ערים .  היו לא מעט הרשעות של ראשי ערים וצריך למצוא את האיזון בין משילות לבקרה אפקטיבית ". 
הדברים נאמרו במהלך יום עיון בנושא משפט ומשילות שנערך בכנסת .  ביום העיון לקחו חלק היועץ המשפטי לממשלה מני מזוז ,  שר המשפטים לשעבר דניאל פרידמן ,  שר המשפטים יעקב נאמן ויו"ר הכנסת ראובן ריבלין .  במהלך הדיון התפתח גם ויכוח נוקב בין היועץ המשפטי לבין שר המשפטים לשעבר דניאל פרידמן .  מזוז ביקש להסביר את דבריו מהשבוע שעבר לפיהם תפקד פרידמן כ"שר לעומתי "-  שר הפועל נגד התחום שעליו הוא אחראי . " אנו מצפים ששר לאיכות הסביבה יגן על איכות הסביבה ,  ולא יהיה זה שיגיד כל יום שאיכות הסביבה זה שטויות .  זו המשמעות של שר לעומתי שראה את עיקר תפקידו לתקוף את ביהמ"ש העליון ,  הפרקליטות והמשטרה ",  אמר מזוז .
 פרידמן השיב למזוז ואמר : " מזוז הציע מונח חדש למילה לעומתיות .  הנורמה שנהגה בזמנו לא נהגה אצל שום יועמ"ש קודם ,  שעובד מדינה יוצא נגד השר הממונה עליו .  זה מערער יציבות שלטונית ".  

" ראשי ערים המכהנים זמן רב - תופעה פסולה "
 היועץ המשפטי לממשלה מני מזוז התייחס לחקירות המתנהלות נגד ראשי ערים בישראל . " התופעה בה ראשי ערים מכהנים עשרות שנים היא תופעה פסולה "
 
