אירופה נסחרת בעליות על רקע דו"חות כספיים טובים מהצפוי של הבנקים ;  פאריס עולה ב-1.1%
BNP פאריבה עולה ב-2.2% לאחר שדיווח על רווח רבעוני של 1.9 מיליארד דולר ,  מעבר לתחזיות
בורסות אירופה נסחרות בעליות שערים ,  בהובלת המגזר הפיננסי ,  לאחר שחברות במגזר דיווחו היום על תוצאות טובות מהצפוי לרבעון הרביעי .  לונדון עולה ב-0.6% ;  פרנקפורט מוסיפה 0.9% ;  פאריס עולה ב-1.1% .  מדד דאו ג'ונס סטוקס 600 הכלל אירופי מוסיף 0.9% .  ■ חברות במערב אירופה דיווחו מאז ה-11 בינואר על רווחים שעקפו את תחזיות האנליסטים בממוצע של 2.9% ,  לפי נתוני בלומברג .  מצדו השני של האוקיאנוס ,  יותר מ-350 חברות במדד דיווחו על רווחים רבעוניים באותה תקופה ,  כאשר 71% מתוכן דיווחו על רווחים שעלו על התחזיות.מניית bnp פאריבה ,  הבנק הגדול בצרפת ,  עולה ב-2.2% ,  לאחר שהבנק דיווח על רבעון רווחי נוסף ,  הודות לרכישת פורטיס וירידה בהפרשות לכיסוי חובות אבודים .  רווחי bnp פאריבה הסתכמו ב-1.37 מיליארד יורו  ( 1.89 מיליארד דולר )  ברבעון הרביעי לעומת הפסד שרשם הבנק ברבעון המקביל ב-2008 .  הבנק עלה על תחזיות האנליסטים ,  אשר העריכו הבנק ירשום רווח של 1.06 מיליארד יורו ,  לפי בלומברג.מניית ing ,  חברת השירותים הפיננסיים הגדולה בהולנד ,  עולה ב-0.2% ,  לאחר שדיווחה על הפסד של 712 מיליון יורו  ( 980.4 מיליון דולר )  ברבעון הרביעי של 2009 .  ההפסד של ing היה לעומת הפסד של 3.71 מיליארד יורו ברבעון המקביל ב-2008 ,  וזאת לאחר שהבנק נאלץ להפריש 930 מיליון יורו  ( 1.28 מיליארד דולר )  כדי לשלם לממשלה המקומית ,  לאחר שקיבלה סיוע .
 
אירופה נסחרת בעליות על רקע דו"חות כספיים טובים מהצפוי של הבנקים ;  פאריס עולה ב-1.1%
BNP פאריבה עולה ב-2.2% לאחר שדיווח על רווח רבעוני של 1.9 מיליארד דולר ,  מעבר לתחזיות

