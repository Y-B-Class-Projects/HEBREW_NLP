גזית גלוב מתעניינת במגורים ?  קנתה קרקע ל-90 דירות בעפולה
על פי ההערכות ,  החברה - שאינה עוסקת בנדל"ן למגורים - תפעל לשינוי ייעוד הקרקע במקום כדי להרחיב את קניון G הסמוך
 >  >  חברת גזית גלוב ישראל ,  שבשליטת חיים כצמן ,  רכשה באחרונה קרקע בשטח 9 דונם בעפולה לבניית 90 דירות ,  במחיר של 3 מיליון שקל ,  שיגיע ,  עם תשלומי הפיתוח ,  ל-3.4 מיליון שקל .  מדובר ברכישה בלתי שגרתית של החברה ,  שמתרכזת בתחום הנדל"ן המסחרי .  בבעלותה מרכזים מסחריים רבים בישראל ועד כה לא פעלה בתחום הנדל"ן למגורים .  ואכן ,  בדיקה שערך themarker מגלה כי אין בכוונת החברה לבנות דירות בקרקע שרכשה ,  אלא לפעול לשינוי יייעוד הקרקע ,  ככל הנראה ,  כדי להרחיב את הפאואר סנטר שלה  " קניון g ",  שנמצא בסמוך .  את הקרקע רכשה גזית גלוב באמצעות חברת הבת ג'י ישראל מרכזים מסחריים בע"מ ,  שהתמודדה במכרז של מינהל מקרקעי ישראל ,  שהציע באמצעות מכרזים כמה עשרות דונמים למכירה עליהם ניתן לבנות 336 דירות .  החברה ניגשה למכרז הגדול מכולם לרכישת קרקע בשטח 9 דונמים ,  והציעה תמורתו 3 מיליון שקל  ( יחד עם הוצאות הפיתוח הסכום עומד על 3.4 מיליון שקל )  ,  הצעה שהיתה הגבוהה מבין עשר ההצעות שהגישו מתמודדים לקרקע .  בגזית גלוב סירבו להתייחס לתוכניותיהם העתידיות לגבי המקרקעין ,  אך מקור בחברה מסר כי אכן אין בכוונת החברה לבנות דירות בקרקע .  עם זאת ,  נמסר מעיריית עפולה ,  כי נכון לעכשיו לא פנתה החברה למוסדות התכנון המקומיים של עפולה כדי להתחיל בהליכי שינוי הייעוד .  מהעירייה נמסר עוד כי אם החברה תפנה אליה בעניין ,  סביר להניח שבקשתה לא תידחה : " בעפולה נדרשים גם שטחי מסחר חדשים וגם דירות למגורים ,  וזאת בשל קצב ההתפתחות המרשים והמואץ המתבצע בעיר בארבע השנים האחרונות ". 

גזית גלוב מתעניינת במגורים ?  קנתה קרקע ל-90 דירות בעפולה
על פי ההערכות ,  החברה - שאינה עוסקת בנדל"ן למגורים - תפעל לשינוי ייעוד הקרקע במקום כדי להרחיב את קניון G הסמוך

