אובמה מבקר בהודו :  הכריז על עסקות בסך 10 מיליארד דולר בין הודו לארה"ב
אובמה :  העסקות יובילו ליצירת 50 אלף משרות בארה"ב
נשיא ארה"ב ,  ברק אובמה ,  הכריז היום במהלך ביקור בהודו על עסקות בסך 10 מיליארד דולר בין ארה"ב להודו ,  שלדבריו יובילו ליצירת 50 אלף משרות בארה"ב.אובמה ,  שפתח היום בסיור בן ארבע מדינות באסיה ,  הוסיף כי ארה"ב תרכך חלק מהמגבלות שהטילה על יצוא טכנולוגיה מארה"ב להודו לאחר שהמדינה ביצעה לראשונה ניסויים בטילים גרעיניים ב-1998 . " כשאנחנו מסתכלים היום על הודו ,  אנחנו רואים הזדמנות למכור את היצוא שלנו באחד מהשווקים בעלי קצב הצמיחה המהיר בעולם ",  אמר אובמה בנאום בפני אנשי עסקים הודים ואמריקאים במומבאי . " עבור אמריקה מדובר ביריד משרות .  שעה שאנחנו מתאוששים מהמיתון הנוכחי אנחנו נחושים לבנות מחדש את כלכלתנו ,  על יסודות חזקים יותר של צמיחה ",  אמר הנשיא.עם זאת ,  אובמה קרא להודו למלא את תפקידה בעסקה ולהפחית בעקביות את מגבלות הסחר שהטילה על מגזרים כמו קמעונות וטלקום . " משרות חדשות וצמיחה זורמות למדינות שמורידות מחסומי סחר ומגבלות על השקעות ",  אמר אובמה , " המסחר בינינו לבין הודו עדיין נמוך מהמסחר בינינו לבין הולנד .  אין לי ספק שאנחנו יכולים להשתפר ,  ואין שום סיבה שהודו לא תהיה אחת מארבע שותפות הסחר הגדולות ביותר שלנו ". החוזים המסחריים עליהם הודיע אובמה כוללים מכירת 30 מטוסי 737 של בואינג לספייס איירליינס ההודית ,  והסכם ראשוני למכירת 10 מטוסי תובלה צבאיים מסוג c-17 גלובמסטר ,  ששוויים מוערך ב-4 מיליארד דולר .
 
אובמה מבקר בהודו :  הכריז על עסקות בסך 10 מיליארד דולר בין הודו לארה"ב
אובמה :  העסקות יובילו ליצירת 50 אלף משרות בארה"ב

