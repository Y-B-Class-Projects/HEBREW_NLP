הצעת חוק :  להטיל מס בשיעור 35% על ספקולנטים במט"ח
לפי הצעת החוק של ח"כ כץ ,  החוק יחול על הכנסה של 100 אלף ש' ומעלה ;  תועלה בוועדת השרים לענייני חקיקה
הצעת חוק של ח"כ חיים כץ  ( ליכוד )  להטלת מס על ספקולנטים במט"ח תועלה לדיון ביום א' הקרוב בוועדת השרים לענייני חקיקה.הצעת החוק קובעת כי יחיד יחוייב במס בשיעור של 35% על הכנסה של 100 אלף שקל לפחות .  כמו כן ,  מדובר בסכומים שהופקדו לתקופה שאינה עולה על תשעה חודשים .  כץ אמר כי  " לכלכלת ישראל בכלל ולסקטור הייצור בפרט נגרמים נזקים כבדים עקב השקעות והמרות של מטבע חוץ הנעשות משיקולים ספקולטיביים .  מיסוי הפרשי המרה הנובעים מהשקעות והמרות מט"ח לטווח קצר עשוי למתן את היקף ההשקעות הספקולטיביות ולמנוע את הנזקים לכלכלה הישראלית ".  כץ הוסיף : " אביא את ההצעה בפני ועדת השרים לחקיקה כבר בתחילת השבוע מתוך תקווה כי היא תאושר ונתחיל הליך חקיקה על מנת למנוע מצב שבו ספקולנטים זרים פוגעים בחוסנה הכלכלי ישראל ". הצעת החוק מסמיכה את שר האוצר באישור ועדת הכספים לקבוע פטור מהוראות החוק על מנת למנוע פגיעה בהשקעות הנעשות לתקופות קצרות מתשעה חודשים ,  אך שלא משיקולים ספקולטיביים .
 
הצעת חוק :  להטיל מס בשיעור 35% על ספקולנטים במט"ח
לפי הצעת החוק של ח"כ כץ ,  החוק יחול על הכנסה של 100 אלף ש' ומעלה ;  תועלה בוועדת השרים לענייני חקיקה

