דקאר SS2 :  נצחון ראשון לפולקסווגן
אל-עטייה שסומן כפייבוריט של הדקאר 2009 לפני שנפסל ,  קובע את הקצב ביום השני לראלי ועובר להוביל את הדירוג הכללי
נאסר אל-עטייה ,  היה הנהג המרשים ביותר בדקאר של 2009 עד שנפסל בסטייג' השישי .  לקראת מהדורת 2010 של מירוץ השטח התובעני ,  עבר אל-עטייה מב.מ.וו לפולקסווגן עם שאיפה אחת  לסיים ,  רצוי כאלוף .  את הסטייג' השני מנצל הקטארי כדי להתחיל את דרכו למטרה עם נצחון מרשים תחת תנאי מסלול חלקים וטיפוס למקום הראשון בדרוג הכללי .
 תחת גשם כבד ,  הוזנק הסטייג' השני מהעיר קורדובה כאשר בפני המתחרים עומדים 687 ק"מ של שבילי עפר רטובים ובוציים ,  355 מהם מדודים בזמן .  מנצח ה-SS1 נאני רומא  ( ב.מ.וו )  שהוזנק ראשון ,  לא הסתדר כל כך עם התנאים וכבר בק"מ השישי סטה מהדרך והתהפך לתוך תהום .  הנסיונות לחזור למירוץ אמנם הניבו פרי ,  אך הוא איבד רבע שעה .  בדיוק באותה הנקודה התהפך גם אורלנדו טראנובה  ( מיצובישי )  ,  שאף הוא הצליח לטפס חזרה לשביל ולחזור למירוץ .
 אל-עטייה מגיע ראשון ללה-ריוחה ,  קובע זמן של 4:01.55 שעות .  שני מסיים גורליין שישריט  ( ב.מ.וו )  ושלישי מאוריציו נבס  ( פולקסווגן )  .  את הדירוג הכללי מוביל אל-עטייה עם זמן מצטבר של 6:16.39 שעות ,  מקדים ב-1.19 דקות את בן קבוצתו קרלוס סיינז וב-2.30 דקות את סטפן פטרהאנסל  ( ב.מ.וו )  .
 הסטייג' השלישי אליו יזנקו המתחרים היום ,  מכין עבורם מכשול אמיתי ראשון בדמות דיונות חוליות לאורך 30 ק"מ .  סך אורכו של הסטייג' שיסתיים בפיאמבלה ,  הוא 441 ק"מ ,  182 מהם תחת השעון .
  .
 
דקאר SS2 :  נצחון ראשון לפולקסווגן
אל-עטייה שסומן כפייבוריט של הדקאר 2009 לפני שנפסל ,  קובע את הקצב ביום השני לראלי ועובר להוביל את הדירוג הכללי

