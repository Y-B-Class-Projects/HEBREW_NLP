תנובה תשקיע 25 מיליון שקל במיתוג מחדש
המהלך כולל ריענון הלוגו של החברה ועיצוב מחדש של אריזות מוצרי החלב הניגר והגבינות הרכות
תנובה יוצאת לדרך במהלך מיתוג מחדש בהשקעה של 25 מיליון שקל .  במסגרת המהלך ירוענן הלוגו של החברה ויעוצבו מחדש אריזות מוצרי החלב הניגר והגבינות הרכות .
 המסר השיווקי שעומד בבסיס המהלך הוא  " לגדול בבית ישראלי ".  את המהלך ניהלו - פרט למנכ"ל אריק שור - גם אייל מליס מנכ"ל המחלבה וענת שון גרוס סמנ"כלית השיווק .משרד הפרסום הוא מקאן אריקסון והמעצב הוא ברוך נאה .
" לתנובה יש חיל רגלים מאד חזק .  המשאיות שלנו מגיעות לכל מקום ומנצחות בקרב בשטח .  רואים את זה בנתחי השוק שלנו שגדלו בשנים האחרונות ",  אומר שור ל-TheMarker . " עכשיו אנחנו מחזקים את חיל האוויר שלנו ובונים מטריה מותגית חזקה .  בונים את המותג 'תנובה' ככה שהוא יוכל לקדם את הפעילות שלנו בכל הקטגוריות ". 
עם זאת בתנובה מכירים גם בחסרונותיו של המותג ,  שנתפס כמותג חזק מאד בשוק של מוצרי הבסיס :  החלב הניגר ,  הלבן ,  הגבינות ,  אך חלש יותר בעולמות צעירים כמו שוקו ,  מעדנים לילדים ולפעוטות ,  מוצרים פרוביוטיים וכדומה .  לכן לא יוטמע העיצוב החדש בזירות אלו .
 גם לגבי גבינות פיראוס הוחלט בתנובה בשלב זה שלא ליישם את העיצוב החדש ,  נוכח היותו של פיראוס מותג חזק בעולם שבו גבינות בוטיק נתפסות על ידי הצרכנים כאיכותיות יותר מאשר גבינות שיוצרו בתשלובת קונצרנית .  


תנובה תשקיע 25 מיליון שקל במיתוג מחדש
המהלך כולל ריענון הלוגו של החברה ועיצוב מחדש של אריזות מוצרי החלב הניגר והגבינות הרכות

