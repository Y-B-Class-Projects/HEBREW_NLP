מלחמת הגבינה :  תנובה ושטראוס במהלך חוסם מולר 
המותג הגרמני ,  המופץ על ידי טרה ,  ישיק בקרוב גבינות לבנות .  שטראוס ותנובה ,  מצדן ,  מתכוונות לצאת בסדרות של גבינות פרימיום עם יוגורט .  תנובה : " המהלך תוכנן מזה כמה חודשים "
  >  >  תנובה ושטראוס נערכות לכניסתו של מותג מולר לקטגוריית הגבינות בישראל ומתכננות להשיק גבינות בשילוב יוגורט משלהן - כך נודע ל-themarker .  מותג מולר הגרמני ,  שאותו משווקת חברת טרה ,  הושק בישראל לפני כשנתיים .  כיום הוא פועל בקטגוריית היוגורט ,  שבה הוא מחזיק בנתח שוק כללי של 9.3% ובנתח שוק של 17% בקטגוריית היוגורט פרי  ( נתוני סטורנקסט לינואר-נובמבר )  .  בקרוב צפוי להיכנס המותג לקטגוריית הגבינות ולהשיק גבינה לבנה 5% ו-9% .  תנובה ,  השחקנית הגדולה בקטגוריית הגבינה עם נתח שוק של כ-60% ,  תשיק סדרת פרימיום של גבינה עם יוגורט .  מתנובה נמסר כי המהלך מתוכנן מזה חודשים ואינו מגיע בתגובה להשקה של מולר .  קבוצת שטראוס הודיעה אף היא כי תשיק גבינת סקי עם יוגורט .  כמו כן הודיעה החברה כי תשיק קמפיין פרסומי בהשקעה של 1.5 מיליון שקל תחת הסיסמה  " גבינות שטראוס ,  להרגיש את המרקם ".  בנוסף ,  מתכננת שטראוס להשיק גבינת סקי עם יוגורט 5% .  בשנה החולפת ספגה שטראוס ירידה בנתח השוק שלה בקטגוריית הגבינות הלבנות והקוטג' ל-23.1% ,  לעומת 27.5% בשנה שעברה  ( לפי נתוני סטורנקסט לינואר-אוקטובר )  .  לצניחה אחראי ,  בין היתר ,  מהלך החלפת האריזות של הקבוצה ,  שלא התקבל בברכה בקרב הצרכנים .  במאי החזירה החברה את האריזות הישנות ,  שיחד עם הכניסה לשוק החרדי הביאו לצמיחת נתח השוק שלה ל-28.3% .
 
מלחמת הגבינה :  תנובה ושטראוס במהלך חוסם מולר 
המותג הגרמני ,  המופץ על ידי טרה ,  ישיק בקרוב גבינות לבנות .  שטראוס ותנובה ,  מצדן ,  מתכוונות לצאת בסדרות של גבינות פרימיום עם יוגורט .  תנובה : " המהלך תוכנן מזה כמה חודשים "
 
