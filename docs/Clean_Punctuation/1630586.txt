עיריית הרצליה זיהמה את הים - ונקנסה
ביהמ"ש גזר קנס של 140 אלף שקלים על עיריית הרצליה בגין הזרמת שפכים וזיהום מי הים והחופים בעיר .  העירייה התעכבה בטיפול בקו ביוב שנפגע ובעקבות כך נגרם הזיהום
בית משפט השלום בתל אביב גזר היום  ( ראשון )  קנס כספי של 140 אלף שקלים על עיריית הרצליה בגין הזרמת שפכים לים בניגוד לתנאי היתר ההזרמה לים .  בנוסף ,  חויבה עיריית הרצליה לחתום על התחייבות בסך 150 אלף שקלים שבמשך שנתיים מגזר דין לא תעבור עבירות המפורטות בחוק המים ובחוק למניעת זיהום הים ממקורות יבשתיים .
 מכתב האישום עולה ,  כי בחודש פברואר 2002 העניקה עיריית הרצליה לחברת  " סלקום ישראל "  היתר לביצוע קידוח אופקי בתחומה המוניציפאלי של העיר לצורך הנחת קווי תקשורת תת קרקעיים ,  זאת בלי שווידאו תחילה כי אין חשש שהקידוחים יפגעו בצנרת תת - קרקעית קיימת .  
בחודש יולי 2003 ,  במהלך עבודות הקידוח ,  נפגע קו שהוביל מי קולחין ממכון הטיפול בשפכים אל הים .  לאחר האירוע יידעו מבצעי הקידוח את הגורמים הרלוונטים בעירייה על הפגיעה בקו ועל זרימת שפכים לרחוב .  עם זאת ,  בעירייה סברו כי הקו שנפגע אינו פעיל ,  והם הורו להפסיק את השימוש בו רק יומיים לאחר המקרה .  לצורך תיקון הקו שנפגע ,  הוזרמו הקולחין מן המתקן לטיהור שפכים ישירות לתעלות ניקוז לים ולחוף .  כתוצאה מההזרמה זוהמו מימי הים וחופי הרחצה בהרצליה נפסלו לשימוש באותו חודש .
 בתוך כך ,  בית משפט השלום בראשון לציון הרשיע היום את חברת  " י.נ .  פרץ שירותי ביוב "  בגין הזרמת שפכים שנאספו בתחנות דלק שונות ברחבי הארץ - אל מערכת הביוב הציבורית .  על הנאשמים ,  מנהל החברה ,  נהגיה ומפעילי ביוביות שהועסקו על ידה ,  נגזר קנס כולל בסך של 228 אלף שקלים .
 
עיריית הרצליה זיהמה את הים - ונקנסה
ביהמ"ש גזר קנס של 140 אלף שקלים על עיריית הרצליה בגין הזרמת שפכים וזיהום מי הים והחופים בעיר .  העירייה התעכבה בטיפול בקו ביוב שנפגע ובעקבות כך נגרם הזיהום

