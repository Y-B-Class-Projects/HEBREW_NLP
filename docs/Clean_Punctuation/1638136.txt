ביהמ"ש פסק :  מפעל מוליתן ימשיך לעבוד
ביהמ"ש המחוזי בחיפה פסק כי המפעל ימשיך בעבודתו ,  זאת לאחר שההסתדרות הודיעה שתלווה שני מיליון שקלים לבעלים צבי מאיר שימשיך את פעילות המפעל 
עובדי מוליתן יכולים לנשום לרווחה .  מפעל מוליתן ימשיך לעבוד בבעלותו של התעשיין צבי מאיר ,  כך פסק אחר הצהריים  ( ראשון )  בית המשפט המחוזי בחיפה .  פסיקה זו מגיעה בעקבות הודעתו של ראש ההסתדרות עופר עיני כי הקרן השייכת להסתדרות  " תנופה לצמיחה "  תלווה כשני מיליון שקלים אשר היו חסרים להשלמת העסקה אשר נאמדת בסך תשעה מיליוני שקלים .  
יושב ראש ההסתדרות במרחב הגליל המערבי ,  אשר שמואלי ,  הביע סיפוק רב מההחלטה וציין כי כונסי הנכסים התנגדו לה ואף איימו לערער עליה בבית המשפט העליון .  השופט ד"ר עדי זרנקין קבע כי על צבי מאיר יהיה להשלים את העברת הכספים לכונסי הנכסים תוך חודשיים .  
מפעל מוליתן מעסיק כ-70 עובדים והוא מייצר מוצרי טקסטיל .  לאחרונה נקלע המפעל לקשיים כספיים בשל חובות לבנק דיסקונט .  הבנק ביקש מביהמ"ש להכניס את המפעל לכינוס נכסים וביהמ"ש נעתר לבקשה .  בעקבות כך נסגר המפעל וההסתדרות והעובדים פתחו במאבק .
 
ביהמ"ש פסק :  מפעל מוליתן ימשיך לעבוד
ביהמ"ש המחוזי בחיפה פסק כי המפעל ימשיך בעבודתו ,  זאת לאחר שההסתדרות הודיעה שתלווה שני מיליון שקלים לבעלים צבי מאיר שימשיך את פעילות המפעל 

