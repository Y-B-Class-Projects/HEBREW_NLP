פאר עלתה למקום ה-20 בעולם ,  סלע צנח ל-64
טורניר דובאי המוצלח של הישראלית העלה אותה בשני מקומות .  סלע ירד 20 מקומות ,  פרננדו גונזאלס נשאר במקום ה-13
ההצלחה בטורניר דובאי ,  בו הודחה רק בחצי הגמר על ידי ונוס וויליאמס ,  מתחילה להניב לשחר פאר פירות גם בדירוג העולמי .  הבוקר  ( שני )  עלתה הטניסאית הישראלית למקום ה-20 בעולם ,  טיפוס של שני מקומות ביחס לדירוג הקודם .  
לא רק פאר ,  שזכתה ב-395 נקודות דירוג ו-87,500 אלף דולר בדובאי ,  רשמה קפיצה מרשימה ,  אלא גם מריה שראפובה ,  שזכתה אתמול בטורניר ממפיס ,  קפצה שלושה שלבים למקום ה-13 בעולם .  לטניסאית הרוסייה אין נקודות להגן עליהן עד לאמצע מאי ,  דבר שיקל עליה להמשיך ולטפס בדירוג העולמי .
 בגברים ,  פתיחת העונה הלא טובה שעוברת על דודי סלע ,  שכללה הדחה בסיבוב הראשון באוסטרליה ,  השני בסן חוזה והפסד לירקו ניימינן בסיבוב הראשון של ממפיס רק בשבוע שעבר ,  גרמה היום  ( שני )  להידרדרות של 20 מקומות בדירוג שלו בסבב העולמי עד למקום ה-64 .  בתוך כך ,  הוגרל סלע לשחק מול ניקולאס אלמגרו ה-27 בעולם בסיבוב הראשון של טורניר אקפולקו  ( סך פרסים :  955 אלף דולר )  .  שאר הישראלים לא רשמו שינויים משמעותיים בדירוג :  הראל לוי ירד שלושה מקומות ל-128 בעולם ,  נועם אוקון עלה שישה שלבים למקום ה-175 בעולם .
 בצמרת הדירוג העולמי לא נרשמו תזוזות מיוחדות ,  פרט לרובין סודרלינג שעלה למקום השביעי על חשבונו של אנדי רודיק שירד למקום השמיני .  כמו כן ,  נכנסו מארין סיליץ' ופרננדו ורדאסקו לטופ 10 .  עלייה מרשימה רשם סם קווארי האמריקאי ,  שזכה בטורניר ממפיס וטיפס בעקבות כך תשעה שלבים למקום ה-22 בעולם .  פרננדו גונזאלס הצ'יליאני שיפגוש את ישראל בגביע דייויס עוד שבועיים ,  נותר במקום ה-12 בעולם .
 
פאר עלתה למקום ה-20 בעולם ,  סלע צנח ל-64
טורניר דובאי המוצלח של הישראלית העלה אותה בשני מקומות .  סלע ירד 20 מקומות ,  פרננדו גונזאלס נשאר במקום ה-13

