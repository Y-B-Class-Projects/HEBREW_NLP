ארגון ישראלי למצרים : " עזרו לפליטים שנחטפו "
 ח"כ לשעבר זהבה גלאון ועו"ד איתמר מן מארגון  " אנו פליטים "  פנו לשר הפנים המצרי בבקשה להציל קבוצה של כ-250 פליטים שנחטפו על ידי מבריחים בדואים בסיני . " הם חשופים לאונס ולאלימות "
 ח"כ לשעבר זהבה גלאון ועו"ד איתמר מן מארגון  " אנו פליטים "  פנו במכתב בהול לשר הפנים המצרי תחת הכותרת  " הצל את מבקשי המקלט המוחזקים בסיני ".  המכתב נשלח היום  ( רביעי )  בדרישה לפעולה מיידית להצלת מבקשי המקלט הכלואים בידי מבריחים בסיני .  לטענת הכותבים ,  קבוצה של כ-250 פליטים ומבקשי מקלט שהיו ככל הנראה בדרכם לישראל כלואה בידי מבריחים בדואים במדבר סיני במשך שבועות ואף חודשים .  המבריחים דורשים תמורתם כופר של 8,000 דולר שאין בידם להשיג .  במכתב נטען כי הפליטים  " כלואים וסובלים מעינויים קשים הכוללים אונס ,  אלימות פיזית קשה ותנאי כליאה בלתי אנושיים ". 
במכתב ,  דורשים גלאון ומן ממשלת מצרים לפעול מיידית על מנת לסייע ולשחרר את מבקשי המקלט .  בכך ,  מצטרפת עמותת  " אנו פליטים ",  ל-13 ארגוני זכויות אדם מצריים שיצאו בקריאה דומה אתמול .  הארגונים מתייחסים להחלטת הפרלמנט האירופי מה-16 לחודש ,  הקוראת למצרים לנקוט בצעדים נחושים על מנת לאתר את מבקשי המקלט ולהגביר את האכיפה נגד המבריחים הסוחרים בהם .
 עוד נכתב כי  " כשלונה של ממשלת מצרים לאכוף זכויות אדם בסיסיות של מהגרים ראוי לגינוי .  חוסר הפעולה יוצר מראית עין מטרידה ,  כאילו הקשיים הללו נתפסים בידי ממשלות מצרים וישראל כמתאימים לאינטרסים הלאומיים שלהן .  המצב הנוכחי הוא המשך ישיר של המדיניות ,  שכתוצאה ממנה ,  מהגרים נורים למוות שוב ושוב על גבול ישראל-מצרים ". 

ארגון ישראלי למצרים : " עזרו לפליטים שנחטפו "
 ח"כ לשעבר זהבה גלאון ועו"ד איתמר מן מארגון  " אנו פליטים "  פנו לשר הפנים המצרי בבקשה להציל קבוצה של כ-250 פליטים שנחטפו על ידי מבריחים בדואים בסיני . " הם חשופים לאונס ולאלימות "
 
