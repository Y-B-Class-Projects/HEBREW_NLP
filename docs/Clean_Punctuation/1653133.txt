אפל חושפת :  אייפד יוכל גם להקריא ספרים ;  ניתן יהיה להוריד ספרים גם מחוץ ל-iBooks
לא ברור האם איגוד הסופרים האמריקאי שהתנגד ליישום הקראה באמזון יפעל נגד היישום של אפל
בהודעה מפתיעה בעת השקת המכירה המוקדמת של האייפד ,  הודיעה כי המכשיר כולל גם יישום המאפשר לו להקריא ספרים אלקטרוניים .  כמו כן ,  היישום מאפשר הקראה של מסמכים ושל מסכי התפריטים - צעד שנחשב כתורם לנגישות המכשיר לעיוורים .  בנוסף ,  החברה הודיעה כי ניתן יהיה להוסיף ספרים למכשיר לא רק בחנות המקוונת של אפל ,  שתיקרא ibooks ,  אלא גם בספרים אלקטרוניים אחרים בפורמט המתאים ,  epub.פירוש הדבר הוא כי משתמשים שרכשו או הורידו ספרים בפורמט epub שלא באמצעות itunes ,  יוכלו לקרוא אותם גם באייפד .  מדובר באחד הפורמטים הנפוצים בעולם ,  ובין היתר ,  גוגל פירסמה בפורמט זה למעלה ממיליון ספרים בחינם .  הקינדל של אינו קורא ספרים בפורמט זה ,  אך ישנם יישומים המסוגלים להמיר פורמט epub בפורמט המשמש את הקינדל ,  mobi.ההודעה על יכולת ההקראה של האייפד מפתיעה ,  כיוון שאיגוד הסופרים האמריקאי התנגד להשקת יישום דומה בקינדל .  לטענת איגוד הסופרים ,  הזכויות על פרסום גירסאות דיגיטליות של ספרים ועל זכויות הקראה הן נפרדות .  אפשרות הקראה של ספרים עלולה לפגוע במכירות האודיובוקס ,  הספרים המוקראים .  אמזון איפשרה לבעלי הזכויות על ספרים להגביל את אפשרות ההקראה ,  אף כי בהתחלה התנגדה לטענות ואמרה כי אין מדובר בעותק נוסף או בביצוע ייחודי שמצדיק מכירת זכויות נפרדות .
 
אפל חושפת :  אייפד יוכל גם להקריא ספרים ;  ניתן יהיה להוריד ספרים גם מחוץ ל-iBooks
לא ברור האם איגוד הסופרים האמריקאי שהתנגד ליישום הקראה באמזון יפעל נגד היישום של אפל

