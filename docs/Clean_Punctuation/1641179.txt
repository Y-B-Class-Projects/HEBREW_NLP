יו"ר הוועדה לתנאי הח"כים :  ההחלטה לשדרג חברי כנסת למחלקות עסקים אינה בסמכות הכנסת
 >  >  יו"ר הוועדה הציבורית לקביעת שכרם ותנאיהם של חברי הכנסת ,  פרופ' ראובן גרונאו ,  מותח ביקורת על החלטת מנכ"ל הכנסת ,  דן לנדאו ,  לשדרג את כל טיסות הח"כים לחו"ל במחלקת עסקים . " אני מצר על ההחלטה .  שדרוג הטיסות של הח"כים לא נמצא בסמכותו של מינהל הכנסת אלא בסמכותה של הוועדה הציבורית .  אם מנכ"ל יכול לטוס ללונדון במחלקת תיירים - גם ח"כ יכול ",  אמר אתמול גרונאו ל-themarker .  עלות הנוהל החדש למשלם המסים היא מאות אלפי שקלים בשנה .  הח"כים אילן גילאון  ( מרצ )  ,  זבולון אורלב  ( הבית היהודי )  ,  שלמה מולה  ( קדימה )  ,  מיכאל בן ארי  ( האיחוד היהודי )  וסגן השר איוב קרא  ( ליכוד )  הודיעו שבכוונתם להמשיך לטוס במחלקת תיירים .  גרונאו הוסיף כי באחרונה נדרשה הוועדה לעניין והחליטה שח"כים יושוו בטיסותיהם לחו"ל למנכ"לים במשרדי ממשלה ,  כך שרק בטיסות של יותר משש שעות יישבו במחלקת העסקים .  ההחלטה הועברה במכתב ליו"ר ועדת הכנסת ,  ח"כ יריב לוין . " לוין העביר את ההחלטה ,  מאחר שעסקה בנסיעותיו של יו"ר הכנסת ,  ללשכת היו"ר .  הופתעתי לשמוע שבלשכת היו"ר הוחלט לאפשר לח"כים לטוס במחלקת עסקים בכל הטיסות ",  אמר גרונאו .  בכנסת דוחים את עמדתו של גרונאו וטוענים כי נושא משלחות הח"כים לחו"ל נמצא בסמכותו של יו"ר הכנסת ,  ראובן ריבלין  ( ליכוד )  .  ריבלין הסביר : " אלה נהלים שהיו קיימים בעל פה קודם לכן ולא בכתב .  הדברים האלה פשוט קיבלו גושפנקה חוקית עכשיו .  מדובר במתן נינוחות לח"כ כדי שיוכל לבצע את תפקידו .  אם היו בנסיעות תענוגות או הטבות שמשפרות את מצבו הכלכלי של הח"כ ,  זה היה לא תקין .  אני אמנם מבין את הביקורת ,  אבל אם הייתי עושה עוול לו הייתי מקבל רגליים קרות ".  התנועה לאיכות השלטון פנתה ליו"ר ולמנכ"ל הכנסת בדרישה לשקול את נחיצות הנוהל ,  ואם יוחלט שהוא נחוץ ראוי שהכנסת תממן את הנוהל ולא תשית נטל נוסף על הציבור .  התנועה הדגישה כי מאז פרוץ המשבר הכלכלי נוהל נסיעות העסקים במגזר הפרטי הצטמצם באופן ניכר ובמקומות רבים אף בוטל .  דובר הכנסת מסר בתגובה : " לפי החלטת מנכ"ל הכנסת הח"כים ישובצו מראש במחלקת עסקים בשל העובדה שהם ממשיכים מיד עם נחיתתם בפעילות שאליה נשלחו ". 

יו"ר הוועדה לתנאי הח"כים :  ההחלטה לשדרג חברי כנסת למחלקות עסקים אינה בסמכות הכנסת
nan
