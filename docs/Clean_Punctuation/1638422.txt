משרד התמ"ת והמשטרה עורכים ביקורות בחנויות צעצועים
במקביל לביקורות והחרמות במחסנים ,  נערכות פעולות הסברה בשווקים ובחנויות שבהם נמכרים צעצועים מסוכנים
בימים אלה נערך מחוז תל אביב והמרכז במשרד התמ"ת למבצעי ביקורות למיגור צעצועים מסוכנים בחג פורים .  נערכות פעולות של הסברה במקביל לביקורות והחרמות במחסנים ,  בשווקים ובחנויות שבהם נמכרים צעצועים מסוכנים - כך מסר יעקב מלול ,  הממונה על מחוז תל אביב והמרכז בתמ"ת.צוותים משותפים של חוקרי משרד התמ"ת ,  ביחד עם משטרת ישראל ,  כבר החלו לערוך ביקורות במרכזי מכירות ,  דוכנים וחנויות העוסקים במכירה של צעצועים מסוכנים .  צעצועים מסוכנים שייתפסו יוחרמו והסוחרים בהם יועמדו לדין.צעצועים מסוכנים שאסורים במסחר כוללים זיקוקים ,  נפצים וחזיזים המכילים חומר נפץ ,  תרסיסי שלג שאינם מאושרים על ידי מכון התקנים וסוגי טילים המשוגרים בעזרת חומרי הדף ואבקת שריפה .  כמו כן מדובר ברובים ואקדחים הדומים לכלי נשק אמיתיים.סגנית שר התמ"ת והאחראית על הצרכנות ,  אורית נוקד ,  אמרה כי  " מעבר להגברת האכיפה והביקורות שמבצעים פקחי משרד התמ"ת ונציגי המשטרה ,  יש חשיבות עצומה גם להגברת המודעות של הצרכנים לצעצועים ואביזרים לפורים אשר אינם עומדים בתקן הרשמי ועלולים לסכן את בטחונם ". 

משרד התמ"ת והמשטרה עורכים ביקורות בחנויות צעצועים
במקביל לביקורות והחרמות במחסנים ,  נערכות פעולות הסברה בשווקים ובחנויות שבהם נמכרים צעצועים מסוכנים

