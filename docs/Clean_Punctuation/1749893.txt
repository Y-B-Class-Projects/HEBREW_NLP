הבת דרשה להציג קלטת סקס של אביה ,  ביהמ"ש סירב
במטרה למנוע קיום צוואה ,  ביקשה אישה לפרסם קלטת בה מתועד אביה המנוח במצב אינטימי ,  בעודו אומר שגרושתו גנבה ממנו כסף .  אולם ביהמ"ש דחה את הבקשה בשל פגיעה בפרטיות
בית המשפט המחוזי בבאר שבע ,  דחה לאחרונה בקשה של אישה מהדרום להציג קלטת המתארת את אביה מקיים יחסי מין עם אישה שאינה אשתו ,  כראיה במשפט קיום הצוואה שלו .  זאת בטענה שהצגת הקלטת תפגע בכבודם של האב ושל הנשים שעמן הוא קיים לכאורה יחסי מין .  
הוריה של האישה התגרשו לפני כשבע שנים ,  ואביה מת בשנת 2007 .  לטענת הבת ,  בקלטת מתועדים גם דברים שאמר אביה לאישה שעמה הוא קיים יחסי מין ,  לפיהם הוא חושד שגרושתו גנבה ממנו 32 אלף שקלים ,  ובשל כך פעל להביא לפיטוריה מהמפעל בו עבדו יחד .  
הקלטת נמצאה בכספת ביתו של האב ,  יחד עם קלטות אחרות בהן הוא מונצח בעת קיום יחסי מין עם נשים נוספות .  לדברי הבת , " אין זה סביר כי יחפוץ להוריש את נכסיו לאישה ,  שעה שסמוך לפטירתו נטען על ידו כי היא גנבה ממנו את הכסף ".  
שופטת בית המשפט המחוזי בבאר שבע ,  צילה צפת ,  דחתה את העתירה וכתבה כי  " מדובר בעדות שמועה מפי עדות שמועה המובאת על ידי חוקר פרטי באשר לאמרת מנוח אותה שמע בעת צפייה בקלטת תוך חדירה ברגל גסה לפרטיות המנוח והאישה שאיתו .  הצגת הקלטת מהווה פגיעה בפרטיות המנוח והאישה שאיתו באופן חריף וקיצוני .  פגיעה מעין זו בפרטיות גבר ואישה הנמצאים במצב אינטימי ,  מהווה פגיעה בגרעין הקשה של הזכות לפרטיות ,  אין פגיעה קשה מזו ומעבר לכל מידה ראויה ". 

הבת דרשה להציג קלטת סקס של אביה ,  ביהמ"ש סירב
במטרה למנוע קיום צוואה ,  ביקשה אישה לפרסם קלטת בה מתועד אביה המנוח במצב אינטימי ,  בעודו אומר שגרושתו גנבה ממנו כסף .  אולם ביהמ"ש דחה את הבקשה בשל פגיעה בפרטיות

