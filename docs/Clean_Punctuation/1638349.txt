על עיתונות ואתיקה ניהולית
שוקי שטאובר שואל מדוע במצבים בהם העניין נוגע להם עצמם ,  העיתונות הכלכלית נוהגת כפי שנוהגים מושאי סיקורם ,  ולא באמת מגלים מה מתרחש מאחורי המסך השיווקי
שתי ידיעות ,  אחת בעקבות רעותה ,  פרצו בחדווה לדוא"ל שלי בשבוע שעבר .  האחת נשלחה מאתר דה מרקר ,  וכותרתה בישרה לי כי  " סקר TGI מאשר כי החשיפה לדה מרקר גדולה יותר משני העיתונים הכלכליים האחרים גם יחד ".  הכותרת של הידיעה השנייה ,  שנשלחה מהאתר של גלובס ,  הייתה לא פחות עולצת : " סקר TGI :  גלובס מנצח בעיתונות הכלכלית - היחיד שזינק במחצית השנייה של 2009 ." 
כל עיתון לקח מהסקר את מה שמשרת את צרכיו המסחריים .  דה מרקר סיפר שתפוצתו כפולה משל גלובס ,  ואילו גלובס תיאר שהוא היחיד שצמח בחצי השנה האחרונה .  טבעי שארגונים מבקשים להציג את יתרונותיהם ולהצניע את חסרונותיהם ,  לשם כך הם מפעילים מערכות שיווק הכוללות פרסום ויחסי ציבור .  מצד שני ,  העיתונות ,  בעיקר הכלכלית ,  מבקשת לגלות מה באמת מתרחש אצלם ,  מה מסתתר מאחורי המסך השיווקי .  אבל כאשר העניין נוגע להם עצמם ,  העיתונים נוהגים בדיוק כפי שנוהגים מושאי סיקורם .  ובמקרה זה ,  זה לא בסדר ,  ממש לא בסדר .
 למה ? 
כי עיתונים הם לא ארגונים רגילים .  עיתון איכותי הוא גוף חוקר ומבקר .  אי אפשר לעשות זאת בצורה ראויה אם באים בידיים לא נקיות ,  כפי ששופט צריך להקפיד על ניקיון כפיו יותר מאשר אזרח רגיל .  
ארגון רגיל יודע שהעיתונות החוקרת יכול לחשוף את ערוותו ,  אך מי יבקר את העיתונות ?  זאת יכולים לעשות רק המתחרים .  אך הקורא ,  המאזין או הצופה יחשוד תמיד בביקורת כזו ,  כי אולי יש לה אג'נדה  ניגוח המתחרה .  ואותו קורא ,  מאזין או צופה ,  צודק יהיה בתחושתו .  כי העיתונים ,  בסופו של דבר ,  כן משרתים אג'נדה ,  ויש להם שיקולים מסחריים והם מקדמים אותם בריש גלי .  שתי הידיעות המשמחות ,  המציגות באופן מוטה לטובתם את תוצאות הסקר ,  הן דוגמה מובהקת לכך .  
ברגע הראשון שראיתי את שתי הידיעות חיוך רחב כיסה את פני ,  זה באמת היה משעשע ,  חשבתי ,  אבל במחשבה שנייה ,  זה פשוט זלזול באינטליגנציה .  הרי הקורא הממוצע מבין שבמגרש המשחקים הזה לא נשמרים כללי האתיקה העיתונאית .  עורך בכיר של עיתון כלכלי הודה בפני שזה המצב ,  שהמערכות משרתות אג'נדה מסחרית ,  ושמקצועית הוא מרגיש עם זה רע .
 מדוע הם צריכים את זה ?  הרי כולם יודעים שזו בדיחה שאינה מוסיפה כבוד לא לדה מרקר ,  לא לגלובס ולא לעתונות בכלל ,  כי כולם נוהגים כך .  כנראה שאין תשובה הגיונית .  למרות שמדובר בדרך כלל באנשים נבונים ושקולים ,  הרי מרגע שהדבר נוגע להתמודדות במגרשם ,  קופצים להם הפיוזים ,  האמוציה תופסת את מקום ההיגיון ויעלה הטיעון השכיח : " הם התחילו ".  האם גם עורכי עיתונים ,  בכירים ככל שיהיו ,  הם כאחד האדם ? 
שוקי שטאובר כתב תשעה ספרי ניהול ומנהל ניהול ,  עבודה ,  קריירה www.shukistauber.co.il

על עיתונות ואתיקה ניהולית
שוקי שטאובר שואל מדוע במצבים בהם העניין נוגע להם עצמם ,  העיתונות הכלכלית נוהגת כפי שנוהגים מושאי סיקורם ,  ולא באמת מגלים מה מתרחש מאחורי המסך השיווקי

