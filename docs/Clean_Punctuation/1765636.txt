 " ישראל וטורקיה לא מצאו נוסחה לסיום המשבר "
 העיתון הטורקי  " הורייט "  דיווח ,  כי המגעים לסיום המשבר בין שתי המדינות הסתיימו ללא תוצאות .  עם זאת ,  לפי גורם שמצוטט בעיתון , " טרם נסתם הגולל על הסיכויים להתפייס "
 המגעים בין ישראל לטורקיה בניסיון לגבש הבנות שישימו קץ למשבר בין המדינות הסתיימו ללא תוצאות .  כך דיווח אמש  ( רביעי )  העיתון הטורקי  " הורייט ".  מקורות מסרו לעיתון כי אף שסבבי השיחות בין הנציגים הישראלים לטורקים נכשלו , " אם תימצא הנוסחה הנכונה שתוביל להתנצלות ישראלית ,  טרם נסתם הגולל על הסיכויים להתפייס ".  העיתון ציטט בכיר בישראל שאמר כי  " אם ישראל וטורקיה רוצות להגיע להסכם ,  עליהן לפתוח מילון ולמצוא מילה אחרת במקום 'התנצלות' ". 
ביום שלישי הביעו בירושלים אופטימיות בדבר הסיכוי לשפר את היחסים בין ישראל לטורקיה .  לדברי גורם מדיני , " בהמשך להחלטת ממשלת טורקיה לשגר שני מטוסים לסיוע בכיבוי השריפה בכרמל ,  נוצר פתח לשיפור היחסים בין שתי המדינות .  ראש הממשלה בנימין נתניהו רואה חשיבות רבה בשיפור היחסים הללו ,  ומעל הכל הוא נחוש להבטיח שחיילי וקציני צה"ל לא יהיו חשופים לתביעות ומעצרים בעולם .  בשלב זה ,  שני הצדדים מחפשים נוסח של פשרה שיבהיר כי מדינת ישראל לא פעלה בזדון .  המגעים יימשכו גם בימים הקרובים במאמץ להגיע לפתרון מוסכם ". 
מקורבי שר החוץ אביגדור ליברמן התייחסו לאפשרות שישראל תתנצל בפני טורקיה על אירועי המשט לעזה כדי לשפר את היחסים .  לדבריהם , " התנצלות בפני טורקיה היא בגדר כניעה לטרור .  אם כבר ,  אנחנו צריכים לדרוש שטורקיה תתנצל בפני ישראל ותשלם פיצויים על הסיוע שנתנה לקבוצת טרוריסטים ולארגון ה-IHH ,  שגם מדינות באירופה כמו גרמניה מגדירות ארגון טרור ". 
עדכון ראשון - 22:45 

" ישראל וטורקיה לא מצאו נוסחה לסיום המשבר "
 העיתון הטורקי  " הורייט "  דיווח ,  כי המגעים לסיום המשבר בין שתי המדינות הסתיימו ללא תוצאות .  עם זאת ,  לפי גורם שמצוטט בעיתון , " טרם נסתם הגולל על הסיכויים להתפייס "
 
