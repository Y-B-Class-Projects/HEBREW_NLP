רשימת המועמדים לדירקטוריון לאומי מתארכת :  איזי תפוחי הציע את מועמדותו
יו"ר בזק לשעבר עקף את ועדת המניות והגיש את מועמדותו מכוח תקנון הבנק .  גם רוברט צנטלר ועמוס ספיר הציעו את מועמדותם .  צנטלר : " אם גליה מאור יכולה ,  גם אני יכול "
  >  >  שלושה בעלי מניות בבנק לאומי הגישו השבוע את מועמדותם לתפקיד דירקטור בבנק מתוקף אחזקתם במניותיו .  המפורסם שבמועמדים החדשים הוא איזי תפוחי ,  מקורבו של ראש הממשלה ויו"ר בזק לשעבר ,  שמחזיק ב-310 מניות לאומי .  האחרים הם יו"ר מעלות לשעבר ,  עמוס ספיר ,  וסגן המפקח על הבנקים לשעבר ,  רוברט צנטלר .  השלושה הגישו את מועמדותם לאחר שבעל המניות שלמה אליהו יצר תקדים והגיש את מועמדותו של דוד קליין מכוח אחזקותיו ולא דרך ועדת המניות .  גם מנכ"ל הבנק ,  גליה מאור ,  השתמשה באפשרות והציעה את מועמדותה ,  כשהיא נסמכת על תקנון הבנק .  תקנון בנק לאומי קובע כי בעל מניות יוכל להציע מועמדים לתפקיד דירקטור לפחות שבעה ימים לפני מועד האסיפה הכללית ,  ולא יותר מ-28 ימים לפני כינוס אסיפה כזו .  מועד האסיפה נקבע ל-11 במארס .  בנק לאומי הודיע כי השלושה מעוניינים להגיש את מועמדותם - אך עד כה לא הודיע כי הצבעה על מועמדותם תעלה לסדר היום של האסיפה הכללית .  בבנק הסבירו כי המועמדים לא התווספו לסדר היום מכיוון שהנושא נמצא  " בבדיקה משפטית ,  ובימים הקרובים נודיע מה העלתה הבדיקה ".  העברת מועמדותם של השלושה תלויה בדיקה משפטית משום שישנה אי התאמה בין המועדים הקבועים בתקנון הבנק ,  שמכוחו הוגשה מועמדותם של השלושה ,  לבין מועדים המצוינים בחוקים מעודכנים יותר ,  כמו חוק החברות .  כך לדוגמה ,  יש מצב אפשרי שבו בעל מניות יציע מועמד לפי התקנון ,  לאחר שעבר התאריך שבו בעלי מניות אחרים הגישו לבנק את עמדתם לקראת ההצבעה לפי חוק החברות .  אם הבנק יקבל מועמדים חדשים שבוע לפני האסיפה הכללית ,  שאלת מועמדותם תגיע לרשות ניירות ערך .  עם זאת ,  אנו מצויים כיום 36 ימים לפני האסיפה ,  ולפי תקנון הבנק כל המועמדויות של בעלי המניות שהוגשו עד כה לא נמצאות בתוך מסגרת הזמן המוגדרת בתקנון .  אם תאושר מועמדותם של תפוחי ,  ספיר וצנטלר ,  יתמודדו תשעה על חמישה כיסאות בדירקטוריון .  לא מן הנמנע שבימים הקרובים נראה בעלי מניות נוספים בלאומי מציעים מועמדים משלהם לדירקטוריון . " עוד לא שמענו על השמות הכבדים ,  במהלך השבוע נראה עוד מועמדים ",  העריך אתמול מקור במערכת הבנקאות .  הדירקטורים שייבחרו באסיפה הכללית יצטרכו לקבל את אישורו של בנק ישראל ,  שעד כה שמר על דממה בנוגע למועמדי דירקטוריון לאומי .  בבנק ישראל הסתפקו השבוע בתגובה לקונית בנוגע לעמדתם ואמרו כי  " הבנק יביע את עמדתו במקום ובזמן שיידרש ".  המשימה העיקרית שעומדת בפני המועמדים היא השגת רוב הדרוש לבחירתם .  זוהי משימה לא פשוטה ,  מכיוון שלבעלי המניות אסור לתאם את הצבעתם .  עמוס וצנטלר מעוניינים להתמנות לדירקטוריון ,  אך לא מבקשים את תפקיד היו"ר .  תפוחי לעומתם מבקש להתמנות ליו"ר .  לפי הוראות בנק ישראל ,  אם תפוחי יזכה בתפקיד ,  הוא יצטרך לוותר על עיסוקיו האחרים ,  בהם תפקידיו כדירקטור בפז ,  בשיכון ובינוי ובמור גרופ נדל"ן בינלאומי .  מועמדותו של תפוחי מעלה סוגיה משפטית מעניינת .  מועמדתו לדירקטוריון הבנק דרך ועדת המניות נתקלה בקשיים בשל זיקתו לראש הממשלה .  אלא שמועמדותו של תפוחי כעת עולה מכוח אחזקותיו הפרטיות במניות ,  ולכן לכאורה הוא איננו כפוף למגבלת הזיקה לראש הממשלה .  היגיון דומה עומד מאחורי מועמדותה של מאור ,  שהגישה מועמדות גם דרך ועדת המניות וגם כבעלת מניות על מנת לעקוף את חובת הצינון שיכולה לחול עליה .  נגד מועמדותה של מאור הוגשה אתמול עתירה שנייה לבג"ץ מטעם התנועה לאיכות השלטון ,  הטוענת כי היא חייבת בתקופת צינון . " יש מלחמות בוועדת המניות "" לא רציתי להגיש מועמדות לוועדת המניות ,  כי יש בה כל כך הרבה שיקולים פוליטיים ומלחמות וראש הממשלה מעורב ",  אמר אתמול צנטלר על ההחלטה להגיש את מועמדותו . " אבל כשראיתי ששלמה אליהו יכול ,  ואחר כך כשראיתי שגליה מאור יכולה לעקוף את כל הבעיות של הצינון שיוצרת ועדת המניות ,  החלטתי שגם אני יכול ".  צנטלר ,  שמחזיק ב-2,700 מניות לאומי ,  אמר כי הוא מועמד ראוי לתפקיד : " יש לי ניסיון בנקאי פיננסי ,  הייתי סגן מפקח על הבנקים ,  אני מרצה לבנקאות ,  הייתי סמנכ"ל באגוד .  יש לי כישורים .  ראיתי את המועמדים האחרים שמאריכים את החוזה ,  אני יכול להיות דירקטור טוב כמוהם אם לא טוב יותר ".  איך תשיג את הרוב הנדרש ?   " אני מועמד עצמאי ,  אין מאחורי אף אחד .  קודם כל אציע לאליהו לתמוך בי - הוא מכיר אותי עוד מתקופת בנק אגוד ,  ואני כדירקטור עצמאי בוודאי אתאים לו יותר מהדירקטורים של המדינה .  חוץ מזה ,  רוב האחזקות נמצאות אצל המוסדיים .  אני צריך להיחשף אליהם ,  והדרך הטובה ביותר לעשות זאת היא דרך פועלים סהר - הרי הוא ייתן בסופו של דבר את ההמלצה למוסדיים ,  והוא ייתן להם את ההמלצה בעד מי להצביע .  אני אנסה להיחשף אליו ,  ולגרום לו להמליץ להצביע בעדי ".  עמוס ספיר דווקא ניסה להכשיר את מועמדותו ראשית דרך ועדת המניות . " עברתי את הוועד הציבורי והם החליטו שאני כשיר ,  אבל ועדת המניות של הבנק החליטה פשוט להעלות את המועמדים הקודמים ",  אמר השבוע .  גם ספיר מאמין כי השכלתו וניסיונו הופכים אותו למועמד בעל סיכויים טובים לזכות במינוי : " להיות דירקטור בבנק זה משהו שמאוד מעניין אותי ,  שימשתי יו"ר מעלות במשך עשור ,  מהן במשך שמונה שנים עסקתי ישירות באשראי ,  יש לי תואר שני במינהל עסקים עם התמחות במימון מאוניברסיטת קולומביה - אין הרבה אנשים שמתאימים להיות דירקטור בבנק כמוני ".  איך תשיג רוב ?   " אלך להציג את מרכולתי ,  אדבר עם בעלי מניות ,  מוסדיים ,  אני חושב שיאמינו בי ".  מה תעשה אם לאומי יחליטו לא להעלות את המועמדות שלך לסדר היום ?   " לדעתי הם עדיין לא העלו את המועמדות לסדר היום כי הם יודעים שיהיו עוד מועמדים ,  והם יעשו את זה במכה אחת ". 

רשימת המועמדים לדירקטוריון לאומי מתארכת :  איזי תפוחי הציע את מועמדותו
יו"ר בזק לשעבר עקף את ועדת המניות והגיש את מועמדותו מכוח תקנון הבנק .  גם רוברט צנטלר ועמוס ספיר הציעו את מועמדותם .  צנטלר : " אם גליה מאור יכולה ,  גם אני יכול "
 
