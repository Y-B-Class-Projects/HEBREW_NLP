 " אף אחד לא מעריך אותי ..  ."  
התחושה שלא מעריכים אותנו כראוי במקום העבודה מגיעה ,  בדרך כלל ,  מתוכנו
 >  >  הנה שני הדברים החשובים ביותר לפיהם אנחנו מודדים את עצמנו בכל יום ,  ואין להם הרבה קשר לכסף : " שווי "  - במובן של שווי עצמי ו"ערך "  - כלומר הרמה שבה אנחנו מרגישים שאחרים מעריכים אותנו .  אין דבר שמשפיע יותר על ההתנהגות שלנו ועל יעילותנו בעבודה .  היות שארגונים מקדישים תשומת לב מועטה כל כך לתחושותיהם של אנשים במקום העבודה ,  ומשום שאנחנו לעתים כל כך קרובות לא מודעים למה שאנחנו מרגישים בעצמנו ,  אנחנו בדרך כלל לא מצליחים לזהות את ההשפעה שיש לרגשות עלינו .  כולנו חווים אתגרים כלפי הערך שלנו במקום העבודה מדי יום - מנהלים ביקורתיים ,  לקוחות קשים ,  התחושה ש"לא סופרים אותנו "  או שאנחנו לא מוערכים כראוי .  חישבו על הרגשות האלה כהתגרות :  נסיבות שמעודדות תחושות שליליות ,  או באופן ספציפי יותר ,  יוצרות את החוויה של  " הילחם או ברח ".  כשאנחנו מגיבים בדרך זו ,  אנחנו נהפכים לגמישים פחות וליציבים פחות .  אנחנו אימפולסיבים יותר .  זו בעיית הערך ההפוך :  ככל שאנחנו מרגישים יותר מאוימים ,  כך אנחנו משקיעים יותר אנרגיה בהגנה על הערך שלנו ,  ופחות אנרגיה זמינה ליצירת ערך .  עד כמה שקשה לחשב זאת ,  העלויות לתהליך היצרני והפרודקטיבי שלנו הן עצומות .  הצעד הראשון שיש לבצע כשחשים התגרות הוא הפשוט ביותר :  קחו נשימה עמוקה והוציאו אוויר לאט .  כל זמן שגופכם מלא בהורמוני מתח ,  לא תוכלו לחשוב כמו שצריך ,  ולכן כדאי לא להגיב .  אחר כך ,  שאלו את עצמם , " מדוע אני מרגיש שהערך שלי בסכנה ?  "  אתם תגלו משהו מרתק :  לא מה שהאדם האחר אמר הוא שעורר בכם תגובה עוינת ;  אלא האופן שבו אתם פירשתם זאת .  ככל שתעסקו פחות בערך שלכם ,  כך תהיה לכם שליטה גדולה יותר בתגובתכם .  כשמנהיגים הם חסרי ביטחון ,  הסימפטומים הבולטים ביותר הם האדרה עצמית ,  צורך חזק בשליטה ,  כישורי הקשבה גרועים וחוסר סבלנות - כל אלה רק גורמים למי שעובד עמם לחוש פחות ערך .  ככל שתעריכו יותר בכנות את הערך של מישהו שאתם מנהלים ,  כך אותו אדם יביא יותר מיקוד ואנרגיה חיובית לעבודה שלו .  - הכותב הוא נשיא ומנכ"ל דה אנרג'י פרוג'ט ומחבר ספרים בנושא ניהול - הסוגיה :  איך להתמודד עם תחושת איום על הערך העצמי שלנו ?  הפתרון :  צעד ראשון - לקחת נשימה עמוקה .  צעד שני - להבין שהבעיה נעוצה בתפישת המציאות שלנו ,  ולא במציאות עצמה הדרך :  ככל שתעסקו פחות בערך שלכם ,  כך תגדל שליטתכם בתגובה על תחושת האיום 

" אף אחד לא מעריך אותי ..  ."  
התחושה שלא מעריכים אותנו כראוי במקום העבודה מגיעה ,  בדרך כלל ,  מתוכנו

