תשואה של 200% לחברה לישראל על ההשקעה במיזם המכונית החשמלית
בטר פלייס הודיעה אתמול על השלמת סבב גיוס נוסף של 350 מיליון דולר .  בנק HSBC ישקיע באופן ישיר 125 מיליון דולר .  יו"ר החברה לישראל ,  עידן עופר : " השנתיים האחרונות היו מדהימות .  כשהקמנו את בטר פלייס לא דמיינו שנהיה במקום הזה כל-כך מהר "
  >  >  שנתיים לאחר שיצא לדרך ,  קיבל אתמול מיזם המכונית החשמלית של שי אגסי והחברה לישראל ,  בטר פלייס  ( better place )  ,  את החותמת של אחד הבנקים הגדולים בעולם לפוטנציאל הגדול הטמון בו .  אתמול הודיעה בטר פלייס כי קבוצת משקיעים מרשימה ,  שאותה מוביל ענק הבנקאות האנגלו-סינגפורי ,  hsbc ,  תשקיע בחברה 350 מיליון דולר .  מדובר בהשקעת הקלינטק הגדולה ביותר שבוצעה עד כה בעולם ,  המשקפת למיזם הרכב החשמלי שווי של כ-1.25 מיליארד דולר  ( אחרי הכסף )  - פי-שלושה מהשווי שלפיו ביצעה החברה לישראל של האחים עופר את ההשקעה בחברה בסבב הראשון .  החברה לישראל השקיעה במיזם בסבב הראשון 100 מיליון דולר לפי שווי של דולר למניה ;  הגיוס הנוכחי משקף לחברה שווי של 3 דולרים למניה .  לפיכך ,  מדובר בתשואה של 200% על השקעתה הראשונית של החברה לישראל במיזם המכונית החשמלית .  ל-hsbc ,  שישקיע באופן ישיר 125 מיליון דולר מהסכום ,  יצטרפו גם זרועות ההשקעה של בנקי ההשקעות מורגן סטנלי ולזארד .  94 מיליון דולר מתוך הסכום ישקיעו החברה לישראל וכמו כן משפחת עופר באופן פרטי .  המשקיעים חוזים רווחיות גבוהה הסכום שהצליח לגייס המייזם גבוה גם במונחים בינלאומיים ,  ויש לו השפעה לא פחות חשובה - הוא מפחית באופן משמעותי את סימני השאלה הרבים שהיו קיימים סביב המיזם .  גיוס ההון הושלם לאחר שנה של בדיקות שביצע hsbc בבטר פלייס .  כחלק מהעסקה יקבל הבנק הזר אחזקה של כ-10% במיזם ,  ובעקבות ההשקעה יצטרף ראש מחלקת מימון הון הסיכון ב-hsbc ,  קווין אדסון ,  לדירקטוריון בטר פלייס .  הסכום שיוזרם למיזם אמור לסייע לחברה ,  המפתחת פתרונות אנרגיה חלופיים ונקיים לתחום הרכב ,  להרחיב את תהליך הפיתוח ,  ובין השאר ,  להרחיב את פעילות החברה למדינות נוספות . " המחויבות של hsbc להשקעה בחברה והקשרים הבינלאומיים שמביאים איתם המשקיעים החדשים ,  מאפשרים לנו להמשיך ולהתקדם בעולם ביישום התוכניות ",  אמר אתמול מנכ"ל ומייסד החברה ,  אגסי .  בטר פלייס פועלת כיום בארבעה מוקדים עיקריים :  דנמרק ,  אוסטרליה ,  יפן ומערב ארה"ב .  הפעילות מתבצעת באמצעות שותפויות של החברה עם גופים מקומיים .  הזרמת ההון צפויה לסייע לחברה להגביר את הקצב במוקדים הקיימים ולהתרחב לאזורים חדשים .  עם זאת ,  אגסי הדגיש אתמול כי לא חיפש אחרי מקורות מימון נוספים ,  וכי גיוס ההון הנוסף בוצע בעקבות פנייתם של המשקיעים החדשים .  לדבריו ,  בשלב זה הוא לא מתכנן להנפיק את החברה שצפויה להגיע לאיזון בעוד שנתיים . " הכסף שגייסנו כרגע מיתוסף לכסף שנותר ברשותנו מסבב הגיוסים הקודם .  אנחנו בעיצומו של סבב נוסף במדינות שבהן אנחנו בונים תשתית ,  והכסף הזה יאפשר לנו לפעול ב-2012 ו-2013 והלאה .  כסף נוסף צפוי לזרום אלינו בחודשים הקרובים .  בינתיים נמשיך לגייס כספים באמצעות מכירת נתחים בחברה ,  אך עם הזמן נתקרב יותר ויותר להנפקות של אג"ח ומוצרים דומים ",  אמר אגסי .  לדבריו ,  השווי שנקבע לבטר פלייס משקף את התחזיות האופטימיות של השותפים לגבי רווחיות החברה בעתיד .  בטר פלייס ,  שעדיין אינה מציגה הכנסות ,  אמורה להתחרות בחברות האנרגיה ונפט הגדולות בעולם ,  כאשר היעד של החברה הוא לספק אנרגיה חלופית במרווחי רווחיות גבוהים מאלה הקיימים כיום בתעשיית האנרגיה העולמית .  צ'ארלס סטנהיל ,  סמנכ"ל הכספים של בטר פלייס ,  הסביר אתמול : " ההון הראשוני להפעלת החברה היה 200 מיליון דולר .  הסכום הזה הספיק לנו לפעילות השוטפת עד כה ,  אך ראינו שאנחנו צריכים סכומים נוספים כדי להתרחב ולהמשיך לפתח .  הסכומים שגויסו יאפשרו לנו לפרוש את התשתיות בישראל ובדנמרק ולהתחיל פעילות במדינות נוספות .  יש לנו כוונות לפעול במדינות נוספות במערב אירופה ,  ובראשן צרפת ,  ובמזרח אסיה ,  ובראשן סין . " נצטרך להשקיע שם סכומים גדולים מההון העצמי שלנו ,  לצד השקעה של הממשלות המקומיות וחברות שותפות מקומיות .  המרחקים בצרפת ,  ובמיוחד בסין ,  גדולים בהרבה מאלה הקיימים בישראל ובדנמרק ,  ולכן פרישת התשתית צריכה להיות נרחבת ויקרה יותר .  הפרישה במדינות אלה תתחיל בתוך שלוש-ארבע שנים ".  העתיד החשמלי של משפחת עופר נוסף על היוקרה הנובעת מהשקעה הגדולה שבוצעה בחברה ישראלית הנמצאת בתחילת דרכה ,  ההשקעה של קבוצת hsbc היא חדשות טובות לחברה לישראל ,  מי שסבלה בשנה האחרונה בעיקר מהפסדים כבדים בעסקי הספנות .  החברה לישראל השקיעה בשנתיים האחרונות 100 מיליון דולר במיזם הרכב ותשקיע בסיבוב הנוכחי 74 מיליון דולר נוספים  ( כחלק מ-350 מיליון הדולר שגויסו )  .  בעקבות הזרמת ההון הנוספת וכניסת המשקיעים החדשים ,  תדולל האחזקה של החברה לישראל מ-33% ל-30% .  ואולם למרות הדילול ,  עדיין מדובר ,  לפי שעה ,  בהצלחה .  סך ההשקעות של החברה לישראל בבטר פלייס מגיע ל-174 מיליון דולר .  משפחת עופר מושקעת ב-50 מיליון דולר במיזם של אגסי גם באופן פרטי ;  20 מיליון דולר מסכום זה הושקעו בסבב זה . " השנתיים האחרונות היו מדהימות .  כשהקמנו את בטר פלייס ,  לא דימיינו שנהיה במקום הזה בתוך שנתיים וחצי בלבד .  כשפתחנו את החברה ,  לא היו יצרניות שהתכוונו לייצר מכוניות חשמליות .  כעת לכולן יש תוכניות רציניות לייצר מכונית חשמלית ",  אמר אתמול יו"ר בטר פלייס ,  עידן עופר ,  בשיחת ועידה עם אנליסטים ועיתונאים . " בטר פלייס היא חברה גלובלית אמיתית ,  ואני גאה מאוד ש-hsbc הוא הבנק הגלובלי הגדול הראשון שהצטרף אלינו .  זאת הזדמנות מעולה לעבוד יחדיו ".   " העתיד נמצא מעבר לפינה ,  והוא חשמלי ",  אמר אגסי ,  שייסד את החברה ב-2007 . " המעבר של מגזר הרכב מדלק לחשמל הוא הזדמנות אדירה ליצירת משרות ,  ולמעשה ,  ההזדמנות הראשונה לעידוד צמיחה שאינה פוגעת בסביבה ,  אלא מועילה לה ".  אגסי הוסיף כי בעזרת גיוס ההון הנוכחי  " נהיה החברה היחידה עם ההיקף והמשאבים לשחרר מדינות ,  ולבסוף גם את העולם ,  מהתלות בנפט .  הצרכנים יקבלו בסופו של דבר מכונית נוחה יותר וזולה יותר מהמכוניות הקיימות המשתמשות בדלק ".   " המודל עובד ,  הטכנולוגיה מוכחת"אדסון אמר בשיחת הוועידה : " אנחנו נרגשים מאוד להיות חלק מבטר פלייס .  hsbc מעוניין במשך שנים להשקיע יותר כספים באנרגיות אלטרנטיביות וביוזמות ירוקות ,  וכשהתוודענו לבטר פלייס ,  הבנו מהר מאוד שיש לה מודל ייחודי ולא ניתן להשוותה לאף חברה אחרת .  המודל עובד ,  והטכנולוגיה מוכחת ".  אגסי ציין כי ההון שגויס ישמש לבניית מערכת הטעינה ולפתיחת שווקים חדשים ב-12 החודשים הבאים ,  בעיקר באירופה ובאסיה .  בהתייחסו לקצב ההתקדמות הטכנולוגית של בטר פלייס ,  אמר אגסי כי תחנת ההטענה הראשונה של המכונית החשמלית פועלת כעת בהאנגר בישראל ,  ועורכים בה בדיקות ,  וכי התחנה יכולה לזהות באיזו מכונית מדובר ,  וטעינת סוללה ברכב נמשכת פחות משתי דקות . " אנחנו נמצאים בשלבים האחרונים של מגעים עם חברות בינלאומיות שיוכלו להקים אלפי תחנות כאלה ",  אמר אגסי .  לדבריו ,  המכשול הגדול ביותר שעמד בפני החברה בשנתיים האחרונות היה המשבר הכלכלי . " תעשיית הרכב היתה במשבר ,  ויצרניות הרכב היו בפשיטת רגל או נאלצו לבקש סיוע מממשלות ",  אמר אגסי . " השאלה הטכנית נפתרה במאי ,  כאשר ראינו מכונית עולה ויורדת מתחנת ההטענה כמה פעמים ,  והשאלה סביב המודל העסקי נפתרה כעת ,  אני מקווה ,  לאחר שנה של בדיקות נאותות .  hsbc ומורגן סטנלי לא היו משקיעים בנו ,  אם לא היו משוכנעים שהמודל שלנו הגיוני ".   " מאוד נשמח שתהיה תחרות .  אבל כדי להקים חברה כמו בטר פלייס צריך מדינה ,  צריך מכונית ובעיקר צריך הון .  בשנה האחרונה היה קשה מאוד לגייס כסף ,  והמשקיעים הטובים מזרימים כסף לחברה הראשונה הפעילה בתחום .  לחברות אחרות ייקח הרבה זמן עד שיוכלו להקים תשתית ",  הסביר אתמול סטנהיל ,  מדוע עד כה לא קמו חברות דומות לבטר פלייס .  בנוגע לאפשרות שבטר פלייס תתחיל לעבוד בשיתוף פעולה עם יצרניות רכב נוספות מלבד רנו ,  אמר ,  סטנהיל : " אנחנו במגעים עם כמה יצרניות ועורכים ניסויים טכניים שונים .  אנחנו מעריכים שבקרוב נוכל לדווח על שותפויות נוספות ,  ובינתיים עובדים בשיתוף פעולה ".  הגיוס של בטר פלייס הוא הבעת אמון בענף הקלינטק והתשתית לרכב חשמלי .  מנהל תחום הקילנטק בארנסט אנד יאנג ,  איתי זלטניק ,  אמר אתמול : " תחום הקלינטק תופס נוכחות והוא כבר לא תחום נישתי .  כיום זו כבר לא יזמות טכנולוגית ,  אלא השקעה עסקית . " בטר פלייס בנתה עצמה באמצעות התקשורת ,  והכותרות עזרו להם ליצור באז ולצוד את עיניהם של המשקיעים .  בטר פלייס לא המציאה טכנולוגיה ,  אלא היא מין אינטגרטור של כמה שיטות מוכרות .  ייתכן בעתיד נראה מתחרה דומה לבטר פלייס או הסכם בין כמה חברות מתחומים שונים  ( ייצור חשמל ,  אחזקת תשתיות ,  רכב )  שיציעו פתרון דומה .
 
תשואה של 200% לחברה לישראל על ההשקעה במיזם המכונית החשמלית
בטר פלייס הודיעה אתמול על השלמת סבב גיוס נוסף של 350 מיליון דולר .  בנק HSBC ישקיע באופן ישיר 125 מיליון דולר .  יו"ר החברה לישראל ,  עידן עופר : " השנתיים האחרונות היו מדהימות .  כשהקמנו את בטר פלייס לא דמיינו שנהיה במקום הזה כל-כך מהר "
 
