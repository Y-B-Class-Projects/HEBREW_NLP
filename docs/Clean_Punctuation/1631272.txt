טבע וכלל ביוטכנולוגיה במו"מ על השליטה בביוקנסל
מניית ביוקנסל ,  שמפתחת תרופות נגד סרטן ,  עלתה ב-9.9% במחזור של 900 אלף שקל
 >  >  חברת טבע וחברת כלל ביוטכנולוגיה שמוחזקת על ידה  ( 14.7% )  עשויות להוביל סבב גיוס בהיקף של 5-10 מיליון דולר לביוקנסל - שבעקבותיו יחזיקו בשליטה בחברה .  ביוקנסל נסחרת בשווי שוק של 55 מיליון שקל .  מניית החברה עלתה אתמול ב-9.9% במחזור של 900 אלף שקל - הגדול כמעט פי חמישה מהמחזור הממוצע במניה .  ביוקנסל עוסקת בפיתוח תרופות נגד סרטן המבוססות על רעלן הדיפטריה .  תרופות אלה מאפשרות לחסל באופן ממוקד תאים סרטניים בלי לפגוע בתאים הבריאים שסביבם .  הטיפול הסטנדרטי בסרטן מבוסס על תרופות כימותרפיות ,  שמצליחות לרפא בממוצע כ-30% מהחולים וגורמות בתוך כך לנזק חמור למערכת החיסונית .  ביוקנסל הוקמה על בסיס מחקריו של פרופ' אברהם הוכברג מהאוניברסיטה העברית בירושלים .  הוכברג ,  כיום המדען הראשי של החברה ,  בודד גן  ( 19-h )  המופיע בריכוזים גבוהים בשני סוגי תאים :  תאי גזע עובריים וגידולים סרטנים .  הוכברג הסיק מעובדה זו שהגן מעורב בהתפתחות הסרטן .  בשלב מאוחר יותר גילו מחקריו שהגן 19-h קיים ב-40 סוגי סרטן - ככל הנראה משום שהוא מאפשר לתאים הסרטניים לשרוד בתנאים של היעדר חמצן ודם .  הטכנולוגיה שמפתחת ביוקנסל משתמשת בגן 19-h להפעלת הרעלן רק בתאים הסרטניים - כך שהוא מביא להשמדתם בלי לפגוע בתאים בריאים .  ביוקנסל מפתחת תרופות לטיפול בסרטן בשלפוחית השתן ,  בכליות ,  בלבלב ובשחלות .  התרופה לטיפול בסרטן שלפוחית השתן נמצאת בשלב הפיתוח המתקדם ביותר מבין מוצרי החברה ,  והשלימה את השלב השני בניסויים בבני אדם .  עם זאת ,  נראה שטבע מעוניינת לרכוש את השליטה בביוקנסל כדי לקבל את הזכויות לפיתוח ולשיווק התרופה לטיפול בסרטן הלבלב .  סרטן זה הוא אחד מסוגי הסרטן הקטלניים ביותר ,  ולחולים בו יש סיכויים של 10%-15% לשרוד לאחר שנה .  טבע תממן את המשך הפיתוח ?  ההוצאה השנתית בארה"ב לטיפול בחולי סרטן הלבלב נאמדת ב-2.6 מיליארד דולר .  תרופה יעילה שתהיה מסוגלת להאריך את חיי החולים בכמה חודשים עשויה להגיע למכירות של יותר ממיליארד דולר .  היקף המכירות המצטבר של שתי התרופות המובילות כיום לטיפול במחלה ,  gemzar ו-tarceva ,  הוא 3.5 מיליארד דולר .  בנובמבר האחרון החלה ביוקנסל בטיפול בחולה הראשון שמשתתף בניסוי הקליני שבודק את הבטיחות והיעילות של התרופה 819-bc לטיפול בסרטן הלבלב .  נראה שהמו"מ בין טבע וכלל ביוטכנולוגיה לבין בעלי מניותיה של ביוקנסל מתמקד במחויבות של טבע לממן את המשך הפיתוח של התרופות של ביוקנסל עד לקבלת אישור רגולטורי ,  בשיעור התמלוגים שתשלם לביוקנסל ממכירת התרופות ובהתחייבות של טבע לא להשהות את הפיתוח של התרופות של ביוקנסל אם היא עצמה מחזיקה בתרופה משלה לאותן מחלות .  ביוקנסל צברה הפסד של 64 מיליון שקל מאז הקמתה ,  ובהונה העצמי גירעון של 7 מיליון שקל .  ברור שהחברה לא תוכל להמשיך בפיתוח הקליני בכוחות עצמה .  ביוקנסל נמצאת כיום בשליטת כלל ביוטכנולוגיה  ( 23.4% )  ,  פרופ' אברהם הוכברג  ( 13.1% )  ,  טיקרו טכנולוגיות  ( 5.5% )  ואבי ברק - המנכ"ל והיו"ר הקודם של החברה .
 
טבע וכלל ביוטכנולוגיה במו"מ על השליטה בביוקנסל
מניית ביוקנסל ,  שמפתחת תרופות נגד סרטן ,  עלתה ב-9.9% במחזור של 900 אלף שקל

