לאחר חודשיים טובים :  ירידה במכירות הקניונים בינואר 
עם זאת ,  המכירות היו גבוהות יותר מבינואר 2009 .  מנכ"ל אריאל פרומול : " המכירות ב-2010 יתקרבו מאוד לשיא של 2007 "
  >  >  לאחר שבנובמבר ובדצמבר נהנו הקניונים והעסקים הפועלים בהם מעלייה במכירות ,  בינואר הם מדווחים על ירידה בפדיון .  עם זאת ,  המכירות בינואר 2010 היו גבוהות יותר מבתקופה המקבילה ב-2009 . " מסתמנת עלייה של 5%-10% לעומת ינואר אשתקד ",  אומר מנכ"ל קבוצת קניוני ישראל  ( שמחזיקה בין השאר בקניונים השרון וגראנד קניון )  ,  יוסי צבי . " לעלייה תרמו כמה גורמים :  מבצעי שיווק אגרסיביים שערכנו והשקענו בהם יותר ממה שאנחנו משקיעים בשיווק בחודש ממוצע ;  מבצעי סוף העונה האגרסיביים שקיימו הרשתות ;  והעובדה שבינואר 2009 כבר היינו בעיצומו של המשבר ".  לדברי צבי ,  המכירות בנובמבר היו גבוהות בכ-15% מבנובמבר 2009 ,  ואילו בדצמבר הן היו גבוהות ב-6% מהחודש המקביל אשתקד . " בסך הכל ,  2009 הסתיימה בעלייה מינורית בפדיון בחנויות ,  שהסתכם בכ-4.5 מיליארד שקל ",  מספר צבי . " התחושה היא שהמכירות חוזרות לימים הטובים של לפני שנתיים .  העלייה ניכרת בכל התחומים ,  למעט בתי הקולנוע .  אני לא יודע מה קורה מבחינת רווחיותן של הרשתות ,  אבל אני מניח שהן מורידות מחירים כדי להגדיל נתח שוק - ואת הרווחיות נראה רק בדו"חות ".  גם בקניונים אחרים מרוצים מהיקף המכירות בינואר .  מנכ"ל קבוצת מליסרון  ( שמחזיקה בין השאר בקניונים רמת אביב וסביונים )  ,  משה רוזנבלום ,  אומר כי  " בהשוואה ל-2009 ,  בינואר חל גידול של עד 5% במכירות .  הרשתות לא מדווחות על ירידה בפדיונות ,  אך הרווחיות עדיין נמוכה בהשוואה למצב לפני שנתיים ".  מנכ"ל חברת אריאל פרומול לניהול מרכזי מסחר וקניונים  ( שמנהלת בין השאר את קניון אם הדרך )  ,  עופר שחטר ,  מספר גם הוא על עלייה במכירות לעומת ינואר 2009 - בשיעור של 11% . " ינואר היה החודש השלישי ברציפות שבו נרשמה עלייה במכירות לעומת החודש המקביל ב-2009 ",  טוען שחטר . " צריך לזכור שבשנה שעברה היינו בתחילת המיתון וגם נערך מבצע 'עופרת יצוקה' ,  אבל אפשר לראות שהפער מהשנים הטובות - 2007-2008 - מצטמצם והולך ".  לדבריו ,  חנויות האופנה נהנו מהגידול הרב ביותר במכירות בשלושת החודשים האחרונים ,  בשיעור ממוצע של 15%-20% .  עם זאת ,  הפדיון בקניונים עדיין נמוך בכ-5% לעומת 2007-2008 . " אם מסתכלים על 2009 כולה אז מדובר ב-10% פחות משנת השיא ,  2007 - אבל התחושה היא שב-2010 נתקרב מאוד לשנת השיא ",  אומר שחטר . " האבטלה עדיין יותר גבוהה מאשר לפני שנה ,  אבל הביטחון של הציבור חזר ומצב הרוח משתפר ".   " בדצמבר ובנובמבר המכירות היו מאוד יפות ,  אומר גם מנכ"ל רשת ההנעלה to go ,  מאיר נג'יבי . " ינואר התחיל צולע - הלקוחות חיכו לרמת מחירים יותר נמוכה לאחר שכבר היתה ירידה במחיר בדצמבר ,  ולכן קידמנו את המכירות באמצעות מבצעים .  בסופו של דבר המכירות היו גבוהות יותר מבינואר 2009 . " אני לא חושב שהמיתון נגמר - רשתות מדווחות על ירידה ברווח הגולמי ועל קשיים .  גם בימים האחרונים אנחנו מרגישים שוב את הירידה במכירות ". 

לאחר חודשיים טובים :  ירידה במכירות הקניונים בינואר 
עם זאת ,  המכירות היו גבוהות יותר מבינואר 2009 .  מנכ"ל אריאל פרומול : " המכירות ב-2010 יתקרבו מאוד לשיא של 2007 "
 
