בעוד שנתיים :  גז טבעי במכוניות בישראל 
משרד התשתיות פירסם השבוע את טיוטת התקנות לאחסון ,  הובלה ושיווק של גז טבעי
 >  >  משרד התשתיות פירסם השבוע את טיוטת התקנות לאחסון ,  הובלה ושיווק של גז טבעי - ובענף הרכב כבר נערכים לשיווק גז טבעי כדלק למכוניות .  ל-themarker נודע כי חברת גז פרו ,  שקיבלה זיכיון ליבוא לישראל של מערכות הסבה לגז טבעי ,  ייבאה באחרונה לישראל כמה מערכות מסוג זה לצורך בדיקה ראשונית .  על פי טיוטת התקנות ,  בעלי עניין בשיווק והובלה של גז טבעי צריכים להגיש את הצעותיהם והשגותיהם עד 10 בפברואר ,  ולהפקיד ערבות של מיליון שקל .  התחלתה של פעילות סדירה של הסבה של מכוניות לשימוש בגז טבעי ומכירת הגז כדלק תתאפשר רק כאשר משרד התחבורה יגיש תקנות למערכות הסבה של מכוניות בנזין להנעה בגז טבעי ,  בדומה להסבה שנעשית כיום לגפ"מ  ( גז פחמימני ,  בדומה לגז בישול )  .  לפי ההערכות ,  השיווק של גז טבעי לרכב יחל בעוד שנתיים .  הנעה בגז טבעי מתאימה יותר למכוניות מסחריות ,  כיוון שהגז הדחוס בלחץ גבוה מצריך מכלים גדולים וכבדים ,  עם דפנות עבות יותר מאלה של מכלי גז לאכסון גפ"מ .  למרות הוצאות ההובלה הכבדות ,  הגז צפוי להיות זול יותר מהגפ"מ - בין היתר בזכות ההפקה של הגז בישראל .  בתקופה האחרונה חלה עלייה בכמות המכוניות המוסבות להנעה בגפ"מ  .  הוועדה למיסוי ירוק המליצה להעלות את דמי הרישוי למכוניות מונעות בגפ"מ ,  אך בשלב זה הוחלט לא לעשות כן .  החלטה זו ,  בשילוב פרישה רחבה יותר של נקודות תדלוק בגז ,  מגדילה את הביקוש למערכות גפ"מ .  חברת גז פרו דיווחה כי ב-2009 היתה עלייה של 20% בהתקנה על מכוניות פרטיות ו-40% בהתקנה על רכב שטח .  התחזית ל-2010 היא עלייה של 30% בהתקנה בציי רכב ,  בעיקר כאלה שיעברו לרכישה ישירה של מכוניות מסחריות ,  שחברות הליסינג לא מעוניינות להחכיר .
 
בעוד שנתיים :  גז טבעי במכוניות בישראל 
משרד התשתיות פירסם השבוע את טיוטת התקנות לאחסון ,  הובלה ושיווק של גז טבעי

