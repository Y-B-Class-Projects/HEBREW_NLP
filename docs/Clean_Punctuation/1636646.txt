ההקפאה של אובמה :  יקצץ בשכר הבכירים בממשל
בכיר בממשל אישר את הדיווח ב"וושינגטון פוסט "  לפיו בכוונת הנשיא להקפיא את שכרם של כ-1,200 בכירים ואנשי ממשל .  הנשיא גם מוביל תכנית לחיסכון משמעותי בהוצאות המדינה
נשיא ארה"ב ברק אובמה מתכוון להקפיא את משכורותיהם של בכירים בבית הלבן ושל בכירים בממשל האמריקאי ,  כך מסר הלילה  ( רביעי )  גורם בכיר בממשל .  הגורם הבכיר אישר דיווח ב"וושינגטון פוסט "  לפיו הנשיא יודיע על כך בנאום על מצב האומה בהמשך היום .
 על פי הדיווח ,  ההחלטה על הקפאת השכר תחול על בכירים בבית הלבן המרוויחים יותר מ-100,000 דולרים בשנה ,  ועל בכירים בממשל ,  כולל שגרירים שמונו על ידו  בסך הכול יושפעו כ-1,200 בני אדם מהמהלך .
 ואולם ,  הצעד עליו יכריז הנשיא הוא בעיקר סמלי ,  מאחר והחיסכון יהיה מינימלי ביותר .  סך החיסכון מהמהלך צפוי להיות בגובה של 4 מיליון דולרים בשנת 2011 ,  שכן ההקפאה תיכנס לתוקפה ב-1 באוקטובר השנה .  זו השנה השנייה ברציפות בה כ-3,000 בכירי ממשל לא יזכו לבונוסים . 
" בכל המדינה משפחות וחברות נאלצות להגיע להחלטות כלכליות קשות ,  והנשיא מבקש מנושאי תפקידים בממשל להיות חלק משלטון הנוהג בזהירות ובאחריות בכספי משלם המסים ",  אמר הגורם הבכיר , " אלו זמנים קשים ".  
אובמה ,  הנתון ללחצים מבית לרסן את ההוצאה הממשלתית ובגירעון השיא של הממשל צפוי גם להודיע על הקפאה בת שלוש שנים בתכניות פנים-ארציות ,  שיחסכו כ-250 מיליארד דולרים עד שנת 2020 .
 
ההקפאה של אובמה :  יקצץ בשכר הבכירים בממשל
בכיר בממשל אישר את הדיווח ב"וושינגטון פוסט "  לפיו בכוונת הנשיא להקפיא את שכרם של כ-1,200 בכירים ואנשי ממשל .  הנשיא גם מוביל תכנית לחיסכון משמעותי בהוצאות המדינה

