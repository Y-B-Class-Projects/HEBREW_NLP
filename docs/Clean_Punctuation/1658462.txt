האשים את ההומואים בטבח הבוסנים - והתנצל
מפקד בכיר בנאט"ו שטען כי בגלל נוכחות חיילים הומוסקסואלים בצבא הצליחו הסרבים לכבוש את סרברניצה ולטבוח באלפי בוסנים ,  התנצל על דבריו לאחר שארגון הולנדי איים בתביעה
גנרל אמריקאי התנצל הלילה  ( רביעי )  על אמרותיו החודש נגד הקהילה הגאה בהולנד .  הגנרל ג'ון שיהן ,  מפקד בכיר בנאט"ו שפרש מתפקידו ,  קשר במהלך שימוע בקונגרס האמריקאי בין תבוסתו של צבא הולנד בסרביה בשנת 1995 לבין נוכחותם של חיילים בעלי נטיות הומוסקסואליות בצבא .  לדבריו ,  צבאות אירופה נחלשו בגלל המאמצים להפוך את צבאותיהם לחברתיים יותר ,  ובתוך כך לאפשר לחיילים הומוסקסואליים לשרת .  
בדבריו נתן שיהן כדוגמה את הטבח שארע בסרברניצה שבבוסניה והרצגובינה בחודש יולי בשנת 1995 ,  אז כבשו כוחות סרביים את האזור שהוגן בידי האו"ם ,  גוברים על כוחות שומרי שלום של צבא הולנד ,  לאחריו שחטו יותר מ-7,000 גברים וילדים מוסלמים תושבי האזור .  מדובר בארוע הנחשב כנורא ביותר שהתרחש על אדמות אירופה מאז שואת היהודים במלחמת העולם השנייה .
 הגנרל שיהן סיפר כי הגנרל הנק ון דן ברמן ,  מפקד בכיר שפרש משירותו בצבא ההולנדי ,  אמר לו שצבאו חש כי נוכחותם של חיילים בעלי נטיות הומוסקסואליות היא אחת הסיבות בגללן כוחות שומרי השלום הובסו בקלות רבה כל כך .  
ביום שני שלח שיהן מכתב לאותו מפקד הולנדי בו אמר כי ון דן ברמן מעולם לא אמר את שיוחס לו . " אני מצטער שהדברים שאמרתי ,  שהסתמכו על זיכרונותיי משיחות שנוהלו לפני 15 שנים ,  לא היו מדויקים ושיקפו את מחשבותיך בנוגע לנושאים חברתיים ספציפיים בצבא ",  אמר שיהן במכתב ,  שהופץ בידי משרד ההגנה ההולנדי . " כדי להיות ברור ",  הוסיף שיהן , " הכישלון הצבאי על אדמות סרברניצה אינו באשמת החיילים שהיו בשטח בשום צורה ". 
ראש ממשלת הולנד ,  יאן פטר בלקננד ,  אמר כי הערותיו של שיהן היו  " גרועות מבוז ".  שר ההגנה במדינה הוסיף לדבריו של ראש ממשלתו ואמר כי מדובר ב"שטות מוחלטת ",  וראש הקבוצה למען חיילים הומוסקסואלים בהולנד  ( SHK )  קרא להן  " עווית מגוחכת של מתבודד ". 
קבוצה נוספת בהולנד הנקראת  " הצבא הוורוד "  החלה לאסוף תרומות והודיעה כי היא שוקלת להגיש תביעות נגד שיהן וארצות הברית בגין השמצה .  אולם הוסיפו בקבוצה כי יוותרו על תביעות אלו אם שיהן יתנצל על דבריו .  
בטבח בעיר סרברניצה אשר נמצאת היום בבוסניה והרצגובינה ,  נרצחו בין 7,000 ל-8,000 גברים בוסנים וכן נשים וילדים .  הוא בוצע על ידי כוחות סרבים מקומיים בפיקודו של ראטקו מלאדיץ' ביחד עם כוחות מיוחדים של הרפובליקה של סרביה .  למרות שהעיר הוכרזה כ"אזור בטח "  בהגנת האו"ם ,  חיילי האו"ם לא התערבו ולא ניסו לעצור את הטבח ,  לדבריהם מתוך חשש לחייהם .
 בתוך כך ,  הממשל בסרביה התנצל הלילה על הטבח בסרברניצה .  בהודעת ההתנצלות ששיחרר הממשל ,  הביעו אנשיו צער על שארע והתנצלו על כך שלא עשו דיו על מנת למנוע את הטבח ,  אולם נמנעו מלקרוא לו  " רצח עם ".   
" אנו לוקחים צעד לנקיטת אחריות פוליטית ,  המבוסס על הכרעה פוליטית עבור פשע המלחמה שארע בסרברניצה ",  אמר ברנקו רוזיץ' מהמפלגה הסוציאליסטית ,  אשר בראשה עמד סלובודן מילוסוביץ' במהלך שנות ה-90 .  
סרביה הגישה את מועמדותה לאיחוד האירופי בדצמבר האחרון אך לפני תחילת השיחות על צירופה ,  עליה ללכוד את מלאדיץ' ולהביא אותו למשפט על פשעי מלחמה מול בית המשפט הבינלאומי בהאג .  האמונה הרווחת היא כי הגנרל מלאדיץ' ,  הנחשב כגיבור עבור סרבים רבים ,  מסתתר בתוך גבולות סרביה .
 
האשים את ההומואים בטבח הבוסנים - והתנצל
מפקד בכיר בנאט"ו שטען כי בגלל נוכחות חיילים הומוסקסואלים בצבא הצליחו הסרבים לכבוש את סרברניצה ולטבוח באלפי בוסנים ,  התנצל על דבריו לאחר שארגון הולנדי איים בתביעה

