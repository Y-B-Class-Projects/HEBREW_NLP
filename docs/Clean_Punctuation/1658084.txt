 " מכאן ייצאו המנהיגים של העתיד "
  >  >  בבית הספר האמריקאי בקהיר לומדים יותר מ-1,000 תלמידים מ-76 מדינות ולאומים שונים .  שכר הלימוד בו הוא 28 אלף דולר לשנה ,  מהם 10,000 דולר דמי רישום .  בין הבוגרים המפורסמים של בית הספר הנסיכה פרהנאז פהלאווי ,  בת למשפחת המלוכה האיראנית .  מלמדים בו מורים ומורות מארה"ב ,  מצרים ,  קנדה ,  צרפת ,  גרמניה ,  ניו זילנד ואוסטרליה .  הקמפוס כולל ארבעה בתי ספר שונים :  גני ילדים ,  בית ספר יסודי ,  חטיבת ביניים ותיכון .  בית הספר ,  שנוסד ב-1945 ,  משתרע כולל 14 בניינים ,  בריכת שחייה ומגרשי טניס .  יש בו גם תיאטרון שמכיל 520 תלמידים להצגות בית הספר .  ד"ר רוב מוקריש ,  המנהל הראשי של בית הספר ,  ניהל ב-20 השנים האחרונות שלושה בתי ספר בינלאומיים פרטיים - ביפן ,  הודו ,  קמבודיה ,  וכעת במצרים .  קודם לכן שימש מורה ומנהל בתי ספר לחינוך מיוחד בארה"ב במשך 12 שנה . " לבית הספר יש מטרה ברורה - שהתלמידים יוכלו לחזור למדינות שמהן הגיעו ולהתקבל לאוניברסיטאות הטובות ביותר במדינתם ",  הוא מצהיר .  עושרו של המוסד ,  שהוא ללא כוונת רווח אך שכר הלימוד בו גבוה במיוחד ,  מאפשר לבית הספר להשקיע בספריות ענק ואולמות ספורט מתקדמים ולשכור את המורים  " הטובים ביותר בעולם ",  כפי שמדגיש מוקריש ,  תמורת משכורת גבוהה .  כיצד אתם מתמודדים עם המורכבות של חינוך ילדים המגיעים ממגוון גדול של דתות ולאומים ?   " אנחנו הופכים את המגוון התרבותי הרחב של התלמידים להזדמנות לחינוך לקבלת האחר ".  בבית הספר פועלים 'מועדוני שלום' שבהם ילדים מחפשים דרכים לעשות שלום בין קבוצות שונות בעולם המצויות בסכסוך .  בנוסף ,  יש שיעורים על ההבדלים בין התרבויות והלאומים . " ההתנהלות של המדינות בעולם היא תוצאה של חינוך .  אין לי ספק שמבתי הספר הפרטיים כמו שלנו ייצאו המנהיגים הבאים של העולם .  יש כאן ילדים להורים דיפלומטים ,  ילדים להורים שמנהלים את אקסון מוביל  ( תאגיד הגז והנפט האמריקאי )  ו-bp  ( בריטיש פטרוליום )  .  זה בית ספר יוקרתי .  יש לי אחריות גדולה לחנך את דור המנהיגים של העתיד ".  כשאני למדתי כאן ,  למדו אתי יותר מ-20 תלמידים ישראלים .  מדוע קיבלתם השנה קיבלתם רק ישראלית אחת ?   " כפי שאת יודעת ,  לישראלים יש רגישות ביטחונית ,  ולכן לא אוכל להתייחס לנושא .  אני מקווה שבשנים הבאות יהיו יותר ".  

" מכאן ייצאו המנהיגים של העתיד "
 nan
