חשמל סולארי - לא בכל מחיר 
אנרגיות מתחדשות
 >  >  הענף הסולארי הצעיר בישראל ניצב בפני שוקת שבורה .  המכסה להתקנת מערכות גג פוטו-וולטאיות קטנות  ( פרט להתקנת מערכות ביתיות )  מוצתה ,  ומכסה מובטחת למערכות בינוניות בהיקף כולל של 300 מגה-ואט עדיין אינה בנמצא .  שוב הוכח כי האצלת האחריות לקידום אנרגיות מתחדשות בישראל באופן בלעדי לרשות מנהלית - קרי הרשות לשירותים ציבוריים חשמל - ללא בקרה ופיקוח הולם של הדרג הפוליטי ,  נידונה לכישלון .  היעדר אמות מידה אחידות בחיבור מערכות לרשת החשמל בין מחוז אחד של חברת החשמל למשנהו ,  והכללת מערכות במכסת החיבור לרשת החשמל שכלל אין לגביהן אישורי בנייה תקפים ,  הן רק חלק מהבעיות שעמן נאלצו להתמודד העוסקים בענף .  על הכנסת והממשלה לקחת את המושכות לידיהן ולהסדיר את תחום האנרגיה המתחדשת באמצעות חוק ייעודי ,  תוך קביעת יעדים ברורים ,  פרקי זמן וכלים מוגדרים למימושם .  יש לקבוע יעד מרבי ובר-השגה לתמרוץ אנרגיות מתחדשות לתקופה של חמש שנים לפחות .  אף כי ישראל היא מדינה שטופת שמש ,  חובה לזכור כי תמרוץ  ( סבסוד )  אנרגיה סולארית פוטו-וולטאית הוא ,  נכון להיום ,  מוצר מותרות .  לשם המחשה :  עלות הסבסוד הכולל של מערכות כאלה בגרמניה ,  בהיקף כולל של 7,100 מגה-ואט ,  מ-2000  ( כ-0.6% בלבד מסך יכולת ייצור החשמל הכוללת )  ,  מסתכמת ב-53 מיליארד יורו .  בנוסף ,  תרומתה של האנרגיה הפוטו-וולטאית להפחתת פליטת גזי חממה נרכשת  ( מסובסדת )  בשיעור גבוה ביותר של 600 יורו להפחתת טונה אחת של דו-תחמוצת הפחמן .  על ישראל ללכת בדרכן של גרמניה ,  צ'כיה ובלגיה ולתמרץ התקנת מערכות גג סולאריות .  התקנת מערכות במגזר הביתי חייבת בתמיכה הכוללת מעבר לתעריף נאות ,  מתן הלוואות מסובסדות בריבית קבועה ,  כולל הכרה של חלק מעלות תשלומי הריבית של ההלוואה לצורכי קיזוז ממס ההכנסה .  במקביל ,  המדינה חייבת ,  בדומה לנעשה בגרמניה ובאוסטריה ,  לעשות כל מאמץ למצות ככל הניתן את הפוטנציאל הבלתי ממומש  ( המוערך ב-500 מגה-ואט )  של ייצור חשמל מביו-גז ,  שתרומתו במבחן עלות-תועלת עולה לאין שעור על זו של ייצור חשמל פוטו-וולטאי .  הכותב הוא מנהל תחום אנרגיה בבית ההשקעות קוקרמן ושות'

חשמל סולארי - לא בכל מחיר 
אנרגיות מתחדשות

