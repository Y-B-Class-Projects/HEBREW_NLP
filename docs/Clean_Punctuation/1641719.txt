לאחר שנה של הפסדים :  רווח של 1.07 מיליארד דולר לענקית הפלדה ארסלור מיטאל 
הרווח היה הודות לקיצוצי עלויות והתחדשות הביקוש העולמי ;  הכנסות החברה ירדו ב-16%
ארסלור מיטאל ,  יצרנית הפלדה הגדולה בעולם ,  דיווחה היום כי חזרה לרווח ברבעון הרביעי של 2009 ,  לאחר ארבעה רבעוני הפסדים ,  וזאת בעקבות קיצוצי עלויות נרחבים ועלייה בביקוש על רקע התאוששות הכלכלה העולמית .  הרווח הנקי של ארסלור ברבעון הרביעי הסתכם ב-1.07 מיליארד דולר ,  לעומת הפסד של 2.63 מיליארד דולר ברבעון המקביל שנה קודם לכן .  הרווח לפני ריבית ,  מס ,  פחת והפחתות נפל ב-24% ל-2.13 מיליארד דולר ,  מתחת לתחזיות אנליסטים לרווח של 2.18 מיליארד דולר.במבט קדימה צופה החברה לרשום ברבעון הנוכחי רווח לפני הוצאות חד פעמיות של 1.8-2.2 מיליארד דולר .  הכנסות החברה ירדו ברבעון הרביעי ב-16% ל-18.6 מיליארד דולר ." בתקופה קשה ,  הצליחה ארסלור מיטאל לצמצם את בסיס הוצאותיה ",  אמר מנכ"ל החברה ,  לקשמי מיטאל ,  עם פרסום הדו"חות . " לפיכך אנו פותחים את השנה בעמדה טובה יותר להרוויח מההתאוששות ההדרגתית והאיטית שבדרך ". בשנה שעברה קיצצה ארסלור את התפוקה ב-50% ,  פיטרה עובדים ומכרה מניות ואג"ח כדי לארגן מחדש את חובותיה .
 
לאחר שנה של הפסדים :  רווח של 1.07 מיליארד דולר לענקית הפלדה ארסלור מיטאל 
הרווח היה הודות לקיצוצי עלויות והתחדשות הביקוש העולמי ;  הכנסות החברה ירדו ב-16%

