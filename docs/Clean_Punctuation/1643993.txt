גוטמן עוד יכול להפתיע
ניצחונות בקאזאן ובדרבי יגיעו בטיימינג מושלם בקרב על הג'וב הלאומי .  חמי אוזן סוגר מחזור ולא מבין למה לוזון הולך עם ראש בקיר
1 .  אלי גוטמן נכנס אולי לשבוע הגורלי בקריירה שלו .  קאזאן ,  דרבי ,  קאזאן  סדרת משחקים שעדיף להגיע אליה עם חוזה ביד לעונה הבאה ,  ביטחון שאין עדיין לגוטמן .  בטח כשאתה אמור לנהל מו"מ מול גבי  " למה מי זה ערן זהבי "  קצרה .  אלא שהשבוע הזה הוא גם ההזדמנות של גוטמן .  ככל שהמו"מ עם רשימת המאמנים ששפיגלר ולוזון הרכיבו מגוגל מתארך ומסתבך ,  גוטמן יכול בשבוע הקרוב לערבב את הקלפים מחדש אם יחזור עם 100 אחוזי הצלחה משני האתגרים הקשים שמצפים לו .  לגוטמן יש הזדמנות להפעיל לחץ ציבורי בדיוק בטיימינג הנכון ולהראות איך עובדים עם השחקן הישראלי ,  ואיך מצמצמים יחד איתו פערים מול הקבוצות האירופיות הבכירות .  מה שנראה לכם עכשיו לא הגיוני ,  יכול להפוך למתבקש עם תוצאה טובה בקאזאן .  
2 .  גוטמן לקח כמה החלטות מוזרות בחלון ההעברות של ינואר ,  וכמו בקיץ ,  כשהיה צריך לסיים את בניית הקבוצה הרבה לפני כן בידיעה שהמשימה העיקרית היא הליגה ,  גם ההתעכבות האחרונה לא עזרה לו במיוחד .  לא ברור עדיין מתי השחקנים הטובים שגוטמן הביא ישתלבו ,  כמה כבר יספיקו לתרום עד סיום העונה ,  מי מהם יישאר לשנים הבאות ,  אבל בדבר אחד כבר אפשר לראות פירות :  שחקנים שהרגישו טיפה בטוחים במעמדם ,  החלו לרוץ הרבה יותר מהר .  צירופם של שחקני הרכש הוסיף תחרות בריאה לסגל והמריץ כמה שבלי מוטיבצייה גבוהה ,  לא בטוח שהם ראויים ללבוש את החולצה של הפועל תל אביב .  אם הפועל תל אביב הגיעה לסוג של מיצוי אחרי פריחה ממושכת ,  הדם הטרי האיץ מחדש את המערכת והוסיף מתח בריא שקצת היה חסר להרכב הברור מדי של האדומים .  
3 .  לא בטוח שמישהו יזכור בסוף את העונה הזו של הפועל תל אביב אם הקבוצה לא תזכה באליפות ,  אבל הכדורגל שהקבוצה מציגה כמעט מדי מחזור עשוי לשנות את פני המועדון לקראת העשורים הבאים .  לא ,  דעתנו לא השתנה :  המטרה העיקרית של הפועל תל אביב העונה היתה אליפות ,  וההתעסקות המוגזמת של הקבוצה באירופה וההשוואות למה שמכבי חיפה עשתה בליגת האלופות ,  היו בריחה מהמציאות ,  או כמו שכבר נכתב כאן :  הפועל תל אביב היא הקבוצה הכי טובה בארץ בין המשחקים מול מכבי חיפה .  כאן נכנס האבל .  והוא איכות המשחק ,  כמות השערים וההנאה הרבה שכרוכה בצפייה במשחקי הקבוצה .  אם בעבר אוהד הפועל תל אביב ממוצע חינך את עצמו לסבול ולקדש רק את התוצאה ,  המאמנים והשחקנים שיבואו לבלומפילד אחרי העונה הנוכחית לא יוכלו יותר לעשות זאת .  הקבוצה הנוכחית מציבה סטנדט של איכות שישנה את הרגלי הצפייה של אוהדי הפועל תל אביב הבאים .  יתרה מזאת ,  גם במחזור ה-22 עדיין מדהים למצוא את הפועל תל אביב בראש טבלת הקבוצות עם הכי הרבה קהל במשחקי בית .  הפער הזה רק הולך וגדל ככל שהמחזורים נוקפים ,  ואם המורשת של הקבוצה הנוכחית אכן תדבק במורשת של הפועל תל אביב ,  התופעה הזו בכלל לא תהיה שולית .  אולי בעוד כמה שנים האדומים לא ייזכרו באליפות של 2010 ,  אבל הם ייזכרו בכדורגל שגרם להם להפסיק להיות הקבוצה הגדולה הכי קטנה מבין הארבע .  קבוצה שלאהוד אותה לא צריך רק אג'נדה פוליטית/חברתית ,  אלא רק טעם טוב בכדורגל .
 קו הדמיון בין מינוי לותר מתיאוס למאמן מכבי נתניה לכוונה של אבי לוזון למנות מאמן זר לנבחרת ,  לא נעצר במוטל'ה שפיגלר ,  אחד היועצים שדחפו את דניאל יאמר למהלך הגרנדיוזי הזה .  בשני המקרים ,  האנשים שהובילו את המהלך עשו זאת כנגד דעת הקהל ,  לא הסבירו אותו יותר מדי או נכון מספיק ,  לגללו על האנשים שלא הבינו אותם ,  ויצרו בכך אנטגוניזם מסוכן .  אנטגוניזם שבמקרה של מתיאוס ניצח בסופו של דבר ,  אנטגוניזם שגרם לאנשים רבים להתעסק בדברים שוליים כמו טיסות לחו"ל  ( מעניין ,  אגב ,  מה אותם אנשים היו אומרים על הביקור של אברהם גרנט בטדי ביום ראשון ,  בזמן שקבוצתו שקועה בצרות צרורות )  במקום להתעמק בשיטות המשחק והאימון של הגרמני וכיצד אלו יוכלו לתרום לנתניה בעתיד .  בסופו דבר ,  הבלון התפוצץ תוך שנה והותיר את מכבי נתניה עם בעלים שבור וריקנות הרסנית .  
אסור שככה יסתיים גם מהלך 10 מיליון השקלים של אבי לוזון ,  כי הנבחרת שלנו היא גם ככה שק חבטות שמאבד בכל יום מערכו ומכה מהסוג שחוותה נתניה עלולה להיות מכת מוות גם לנבחרת .  לוזון לא מבין שהליכה עם הראש בקיר תפגע קודם כל בראש שלו .  הניסיון שלו לכפות מהלך כל כך מורכב כמו מינוי מאמן זר במחירים האלה חייב להיות מלווה בהסברה מתמדת ,  קונצנזוס הרבה יותר רחב ,  הסכמה והבנה מראשי הקבוצות הגדולות בליגה וכל הדברים שיובילו לפתיחות ורצון ללמוד דברים חדשים .  אני לא בטוח שדונאדוני הוא האיש ,  בטח לא כשקודם מסמנים שם ואחר מגדירים באיזה תפקיד מדובר ומה בדיוק אנחנו צריכים ,  מכינים רשימה כאילו מדובר ברשימת מועמדים להפועל חיפה שכוללת את פרדי דוד ,  אייל לחמן וניר קלינגר .  אבל גם דונאדוני יכול ללמד אותנו המון דברים .  מה שהוא שכח אף איש מקצוע כאן לא יידע לעולם ,  ואם יצליח להעביר 10 אחוז מחומר הלימוד שהועבר לו כשהיה שחקן למערכת שנקראת כדורגל הישראלי ,  דיינו .  
אבל לא בדרך הזו .  לא כשרק היו"ר מנסה בכוח לכפות את המינוי שלך .  הליגה צריכה נבחרת יותר טובה ,  כי בסופו של דבר ,  הנבחרת היא זו שקובעת את התודעה של הענף .  לצערנו ,  גם אחרי ההצגות של הפועל תל אביב ומכבי חיפה והקאמבק של מכבי תל אביב ,  אנשים עדיין מדברים בקלישאות כמו  " השפל הכי גדול בו מצוי הענף ".  כאילו לא היתה העונה קבוצה ישראלית בליגת האלופות ולא היו כאן ניצחונות על המבורג וסלטיק .  איש מקצוע כמו דונאדוני יכול להרים את כל זה גם לרמת הנבחרת .  הסכומים שהוא דורש אלו הסכומים שמקבלים בעולם ואם אנחנו רוצים להצטרף עלינו גם לשלם בהתאם .  אבל לא כשהאיש היחיד שמסכים לכך הוא יו"ר ההתאחדות .
 שניצן שירזי באמת לקח בסוף את ההצעה של יואב כץ לשמש יועץ מקצועי בהפועל חיפה .  במקום להוכיח את עצמו כמאמן במספר מקומות קטנים ואולי אחרי מספיק שנים לקבל הזדמנות כמו אלישע לוי ,  שירזי מחפש דרכי קיצור .  הימור :  הוא לא ימצא .
 הדבר האחרון שראשי בני סכנין צריכים הוא להסתנוור מהמחמאות על קצב צבירת הנקודות של הקבוצה במחזורים האחרונים .  על פניו ,  מדובר בהתאוששות מרשימה .  הסגל רוענן ,  המאמן הנכון נמצא ,  החיבור המתבקש נוצר והאיכות החסרה התווספה .  יש רק בעיה אחת :  זה היה הסיפור של בני סכנין גם בעונה שעברה .  ערן קוליק הגיע ,  ערך מספר שינויים ורכב על פתיחת העונה הנוראית כדי להשיג תוצאות הפוכות לגמרי בחורף .  מי שחושב בסכנין שזו החותמת על חזרתם למסלול הקבוצות הראויות בליגת העל ,  טועה ומטעה .  רק כשסכנין תוכל לבנות בקיץ קבוצה בצורה מושכלת כמו מועדון מקצועני שלא חי מעכשיו לעכשיו ,  רק כשהבנייה הזו תיעשה מההתחלה לסוף ולא מהסוף להתחלה ,  רק כשסגל השחקנים יהיה מבוסס ברובו על שלד שרץ כמה שנים ,  אפשר יהיה לדבר על שינוי מבורך .  אולי זו גם הסיבה שמקשה על סכנין לבנות קבוצה ראויה בשלב המתאים של העונה .  חגיגות המהפך והשינוי של חודש ינואר מביאות את הקבוצה ללא אוויר לחודשים בהם באמת בונים קבוצה .  שזה מחזיר אותנו להתחלה :  הפעם אל תסתנוור מהמחמאות .
 מכבי תל אביב  הפועל תל אביב
אבי נמני מגיע לדרבי השני של העונה במצב שונה מהדרבי הקודם .  הדרבי הקודם לא היה מבחן למכבי תל אביב של נמני .  הקבוצה עדיין החלה את העונה והמבחנים האמיתיים שלה היו באופן שבו היא תתמיד במשחקים מול הקטנות .  כיצד היא לא תתן למשחק הכל כך חשוב הזה לאוהדי שתי הקבוצה להסיט אותה מהמשימה לייצב סגל בריא ותשתית לעונות הבאות .  אבל מרגע שנמני עמד במשימות הללו ,  הוא הגיע למשימה הבאה והיא הדרבי .  משמע ,  הוא קודם השיג חוזק מקצועי לפני הוא בוחן את החוסן המנטלי .  
לכן ,  הדרבי הזה הוא כן מבחן לנמני .  מבחן שמכבי תל אביב חייבת היתה לעבור מתישהו :  מבחן שיוכיח בעיקר לעצמה שאין צורך יותר להתחבא מאחורי ניצחונות על הפועל רמת גן ,  מבחן מנטלי ראשון לקראת המשימות העתידיות שמחכות לשלד הזה בשנים הבאות .  או בקיצור :  מבחן בגרות .  כי הפסד רק את יחזק החשש מאתגרים ויטמיע את הפחד שמכבי פיתחה מהפועל תל אביב בשנים האחרונות .  הוא לא ימחוק את התוצאות הקודמות ,  אבל הוא יטשטש את הערך העתידי שלהן .
 
גוטמן עוד יכול להפתיע
ניצחונות בקאזאן ובדרבי יגיעו בטיימינג מושלם בקרב על הג'וב הלאומי .  חמי אוזן סוגר מחזור ולא מבין למה לוזון הולך עם ראש בקיר

