הוא והם
יובל מסנר ,  שלומי שבן ,  עמליה זיו ,  קורין אלאל ,  שמעון אדף ויוצרים נוספים שעבדו עם ערן צור לאורך השנים בוחרים את השיר שלו שהם הכי אוהבים 
" את הטקסט של פתאום נהיה קיץ קיבלתי מערן בשלהי חורף של תחילת שנות התשעים .  אני זוכר שתי תחושות חזקות שהניעו אותי בעת כתיבת הלחן ;  הראשונה היא ריח ,  הריח המעט כבד של הקיץ החודר מן החלונות אחרי חורף דחוס ,  סוג של שחרור מהפנימיות של הבית אל הבחוץ ,  אל החום הישראלי שעוד לא לגמרי לוהט אבל טומן בחובו שלל כמיהות ורצונות .  התחושה השניה היא החלום שעוד לא התגשם אז של זוגיות וילדים - המשכיות אל מעבר לרגע הפרטי של השמיכה והלבד אל משהו שעוד לא היה ברור אז לשנינו .  האבהות שקרתה לנו בשנים האחרונות מעמידה באור חדש את מילות השיר בעיני ושולחת אותי חזרה אל הקיץ ואל ריחו ואל השאלה המתמדת מה עוד הוא טומן לנו בחובו ".  
 * מסנר היה שותפו של צור לעשרות שירים כמלחין ומעבד ,  והופיע עמו כנגן צ'לו במאות הופעות משותפות 
" זה אחד השירים של ערן שמיד אהבתי וגם עשיתי לו את העיבוד .  הטקסט הפשוט והמדויק שלו רלוונטי ,  לצערי ,  תמיד .  הלחן והביצוע יצרו מטאפורה יפה ומלנכולית לטבע האנושי החמקמק ".  
 * אורי פרוסט היה חבר בכרמלה גרוס ואגנר 
" ערן כתב את השיר הזה על המשפחה שלו והשיר הזה מסמל בעיני את האנושיות הגדולה שלו ,  את ההבנה שלו ביחסים בין בני אדם ואת ההכרה שלו במשפחתיות כערך עליון .  עבורי ,  בשיר הזה נמצאת האותנטיות של ערן שאני מאד מאד אוהבת ".  
 * קורין אלאל עובדת במשותף עם ערן צור מאז ימי כרמלה גרוס ואגנר דרך קריירת הסולו ועד עצם היום הזה .
" השיר הוא כמו סיפור קצר מאד ,  יש בו רעיון פילוסופי על החיים ,  זה לא סתם שיר של אווירה או של לכידת סיטואציה ,  הוא סיפור חיים שארוז בתוך על חיים שפוספסו .  80 אחוז ומשהו מהאנושות הם חיה שסוחבת רגל .  שמעתי אותו לראשונה כשהוא השמיע את האלבום וזה היה השיר הראשון ואני חשבתי שהוא פשוט מעולה "
  * אלונה דניאל היתה חברתו של צור להרכב טאטו 
" יש כמה שירי רוק שמצליחים לתפוס אותי בבטן ,  וזה אחד מהם .  ובאופן משונה ,  למרות שאני אדם של מילים ,  זה תמיד קשור דווקא למוזיקה .  ב'פרפרי תעתוע' זה המעבר שלפני הפזמון שעבורי יש בו משהו מצמרר .  מוסיפה לכך גם איכות השירה של ערן בשיר הזה ,  הדיוק והאיזון בין איפוק וכאב .  ומן הבחינה המילולית ,  הטקסט נוגע ללב בכמעט-נאיביות שלו ,  והצירוף 'פרפרי תעתוע' הוא פשוט מבריק .
  * זיו ,  ד"ר לחקר מגדר ,  כתבה לצור את השירים  " נשים כותבות שירה "  ואת  " תמונה אימפרסיוניסטית ",  שהפך לאחד מלהיטיו הגדולים ביותר .
" קשה עד בלתי אפשרי בשבילי לבחור בשיר אחד ,  אהוב עלי במיוחד ,  של ערן .  אני מרגיש שכמעט כל שיר שערן בחר להקליט מאז תחילת הקריירה שלו ועד היום נוגע בי בצורה חזקה מאוד ,  מימיי טאטו ועד לאלבום הנוכחי .  אני חושב שהשיר שהכניס אותי לעולם שלו הוא 'קרבות תרנגולים' .  יש בו כמעט את כל המרכיבים שהופכים אותו לאמן המיוחד שהוא - הזעם הילדי ,  הרומנטיקה ,  היכולת לערבב בתוך סיפור אישי עולם של תמונות חוץ חזקות ,  האנרגיה .  ראיתי עשרות הופעות של ערן .  בהתחלה בתור מעריץ ,  ויותר מאוחר על הבמה כקולגה .  בכל פעם שהוא אומר את המשפט 'היא קורצת לי בעין כשהיא בידיים של מישהו אחר' אני מאמין לו שהוא שם ,  ברגע הזה ,  ומתרגש כמו בפעם הראשונה ". 
 * שבן העלה עם צור מופע משותף בשם  " הוא והוא "
" למרות שמדובר במקרה נדיר יחסית של טקסט שערן הלחין ולא להפך ויותר מזה ,  הטקסט עצמו לא עוסק בשום צורה ביחסים/סקס/נפש/ דחפים אפלים או יצרים - עבורי זה אחד השירים הכי חזקים ויפים שלו עם לחן שמשרת את הטקסט המעולה של ענבל פרלמוטר בדיוק ורגישות מקסימלית .  ערן מכסה בהופעות שלו את כל הארץ ואת כל קווי העימות הרבים והמגוונים שלה .  עד כמה שאני יכול לזכור ,  השיר הזה נוגן בכל הופעה שעשיתי איתו מאז שהוא הוקלט ובכל מקום ובכל זמן שבו הוא מבוצע  ,  מצער ככל שזה יהיה ,  הוא תמיד ממשיך להיות אקטואלי ונאמן לכותרות "
  * אוריון מלווה את צור בגיטרה בהופעותיו החשמליות 
" מתוך מבחר השירים של ערן בחרתי בשיר בגלל ההלחנה וההגשה המיוחדות שלו .  אבל יותר מכך ,  בחרתי בו בגלל שהשיר מתאר תהליך התפכחות וחלום שהתנפץ ,  לאחר שבר מסוים שנראה לי שאכן התרחש .  מכאן ,  הייתה בו אותנטיות שכל כך קסמה לי "
  * כספי הייתה שותפתה להקלטת האלבום  " עיוור בלב ים "  ואף למדה בס אצל צור
:יש המון שירים של ערן שאני מאד אוהב ולכן הבחירה באחד מאד קשה .  תמיד התחברתי לכתיבה של ערן ולאופן ההגשה והביצוע שלו .  השיר 'ערב ב' כסלו' הוא שיר שמרגש אותי בכל פעם מחדש ולאורך השנים נתקלתי בו בכל מיני סיטואציות בחיי .  הוא תמיד היה רלוונטי ותמיד יכולתי למצוא בו את עצמי .  השילוב בין הטקסט שנראה כאילו לקוח מאגדה לבין הלחן המתפתח באופן מתמיד ,  הוא מהטובים ששמעתי "
  * אלון עבד עם ערן צור על אלבומו האחרון ויתארח במופע הבכורה ב-12 במרץ 
" מוזר לי לחזור לשיר מוקדם של ערן צור ,  שלא הוא הלחין וגם לא ביצע  ככל הידוע לי  בעצמו מעולם .  אבל זהו השיר שדרכו התוודעתי לכתיבתו והוא מצוי ברקע של כל ההאזנה שלי ליצירתו .  משום שצור הוא מספר מוכשר נוטים לשכוח לעתים שהוא קודם כל אקספרסיוניסט ,  שהסיפורים שלו אינם נסיון לשקף מציאות כמו אמצעי לשרטוט של רגשות ורשמים עזים ,  לרוב  התפרצות של יצרים וחושים שהצד האחר שלה הוא בדידות וניכור .  בצורתו העוברית המהלך כולו מצוי ,  כך נדמה לי ,  כבר בשיר הזה "
  *  אדף ערך את ספרו של ערן צור  " בית אשמן "
 
הוא והם
יובל מסנר ,  שלומי שבן ,  עמליה זיו ,  קורין אלאל ,  שמעון אדף ויוצרים נוספים שעבדו עם ערן צור לאורך השנים בוחרים את השיר שלו שהם הכי אוהבים

