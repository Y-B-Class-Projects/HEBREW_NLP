תהי יפה ותשתקי
היא מעלה חיוך על פני כולם ,  שוברת קרח אמיתית ושובבה כמו נערת בית ספר וזה רק מאיך שהיא נראית .  אבל איך היא נוסעת ?  
" איזה יפה ,  יא אללה ,  איזו פיאט זו ?  מה זה הגג הזה ?  למה הכיסאות אדומים ?  תאמין לי יש לך את העבודה הכי טובה בעולם .  אולי תחכה קצת שגם הבן שלי יראה אותה ?  ",  אני שומע מאחורי כתפי בשעת הבוקר המאוחרת כשאני מתקרב לפיאט 500 קבריו בחניית ביתי .  זה היה השכן המיזנטרופ שלי .  האנטיפט שאפילו שלום לא אומר במעלית ,  ההוא שרק מחפש סיבה לצלצל בפעמון דלת ביתי בשעת ערב מאוחרת ולהעיר את הזאטוטות הישנות שלי ,  כדי להתלונן על זה ששוב החניתי את הקטנוע שלי ,  בחניה הפרטית שלי  (  ?  !  )  .  עכשיו ,  הוא עומד ,  מתבונן באיטלקייה הקטנה ,  עם חיוך מאוזן לאוזן ופשוט נהנה ממה שהוא רואה .  אני לא מכיר בו צד כזה .  מחייך .  בעצם ,  אני לא מכיר בו אף צד מלבד זה המריר והטורדני ולכן גם הופתעתי כל כך .
 כן ,  כזו היא הפיאט 500 ובייחוד בגרסתה בעלת הגג הרך .  כמו הסמארט של מרצדס שהגיעה אלינו במפתיע בעשור הקודם וגם נעלמה באותו אופן ,  גם עכשיו יש לנו עסק עם מכונת חיוכים מדליקה שאיש לא יכול להישאר אדיש אליה .  אז לקחנו אותה מהיבואן עם הגעתה לישראל ויצאנו איתה למספר ימי נהיגה .  האם היא המשיכה לגרום לנו לחייך ? 
למרות החוויה האנתרופולוגית במפגש עם השכן ,  החיוך הבלתי פוסק שלו לא  " קנה "  אותי ודי בער לי לזוז כבר משם .  אבל למרות שעשיתי קולות של אחד שכבר צריך ללכת ,  הוא המשיך בשלו . " נכון שהיא חמודה ?  "  שאל , " כן ,  היא חמודה לאללה "  אני משיב ולפני שאני מספיק לקחת נשימה שניה ,  הוא כבר בפנים מתחיל למשש את הדשבורד וכל מה שמסביבו .
 גם שם הוא נראה מבסוט מעצמו .  למען האמת ,  בהחלט יש לו ממה .  בניגוד לרוב המוחץ של המכוניות בישראל ,  כאן יש עיצוב של ממש בתא הנוסעים .  הוא לא נראה פלסטיקי ,  אפור ,  אפור ואפור ,  אלא כזה עם טונות של אופי ויצירתיות .  רוצים דוגמאות ?  מספיק להביט בתמונות כדי להבין שמדובר באחד מתאי הנוסעים היפים ביותר שניתן למצוא במכונית קטנה שכזו ,  אם לא היפה שבהם .  בגרסת הקבריו המאובזרת ביותר שהגיעה אלינו למבחן ,  המושבים עוטים עור אדום בוהק  ( חריג ,  אבל מגניב לאללה )  ,  ההגה ולוח המחוונים צבועים בלבד ,  עם פס שממשיך לרוחב הדשבורד ,  משענות הראש ממשיכות את הקו הזה ואם מרחיקים את הפריים אל הופעתה החיצונית ,  מגלים שהשילוב של צבע שחור  ( בהתחלה עוד התלוננו ,  למה הוא לא אדום )  ,  עם הגג הבז' ,  פשוט מושלם .
 אבל מצד שני ,  עדיין במבט על חיצוניותה ,  לא מדובר במכונית הכי גברית שיש .  גם לא כל כך נשית במחשבה שניה .  יותר מטרו סקסואלית שכזו .  נשים יחייכו אליכם ,  גברים ,  קצת פחות ואולי יחשדו בנטיות המיניות שלכם בלשון המעטה .  ה"אבל "  הזה ממשיך גם בחזרה אל תא הנוסעים שלה .  לא מהבחינה המינית ,  אלא מהבחינה התעשייתית ,  שכן כשיורדים לפרטים ,  מגלים שלמרות כל העיצוב וההשקעה ,  דווקא באיכותם של החומרים והרכבתם במקומם ,  קצת העלימו עין .  חלק ממשטחי הפלסטיק לא חופפים היטב זה לזה ,  פה ושם נשמעים צרצורים בנסיעה על שיבושים והעסק מרגיש קצת צ'יפ .  קצת זול מדי .
 השכן עדיין בפנים ,  תופס לי את כיסא הנהג וממשיך לחייך כאילו פגש את אהבת נעוריו שחמקה לו .  בשלב הזה ,  עודף העניין שלו במכונית הזו גרם לי באופן לא רצוני להרחיב את השיחה איתו . " הבעיה איתה ,  שהיא לא נוסעת כמו שהיא נראית ..  ."  סיננתי לעברו .  הוא הסתכל עלי ,  עם חיוך מעט מוקטן ,  אבל הפתיע ואמר  " למי אכפת מאיך שהיא נוסעת אם כך היא נראית ?  ". 
ובאמת ,  למי אכפת ?  ועדיין ,  פיסת האופנה המתגלגלת הזו הכינה לנו רצף של אכזבות בנהיגה בה .  אכזבות שגרמו לנו לחשוב שלא מדובר כאן במכונית מגניבה שיודעת להתמיד בחיוכים שהיא מפתחת בפרצופו של הנהג ,  אלא מדובר כאן גימיק שיווקי נטו .
 כבר במטרים הראשונים עמה ,  אני לא מרגיש במקום .  ההגה שאינו מתכוונן לעומק ,  מרגיש רחוק מדי והדוושות ,  קרובות מדי והתוצאה היא תנוחת נהיגה שרחוקה מהאידיאל .  גם הסרבול בפעולת התיבה הרובוטית מרגיז .  ההכלאה בין תיבה ידנית ,  שמעבירה הילוכים על דעת עצמה ,  ללא דוושת מצמד  ( מצמד יחיד )  ,  מניבה את אותו נדנוד מעיק עם כל העברת הילוך .  את תופעה זו לרוב הצלחנו להעלים בשאר המכוניות המצוידות בתיבה שכזו על ידי הרפיה קלה מדוושת הדלק לפני העברת ההילוך ,  אבל האיטלקייה הזו לא שתפה פעולה עמנו ולא העלתה הילוכים בתגובה .  למעשה ,  רק במצבה הידני הצלחנו לשלוט בכך .
 גם מבחינת הכוח אין בשורה של ממש .  מכונית המבחן צוידה במנוע ה-1.4 החזק שבהיצע של דגם זה ולו 100 כ"ס ב-6,000 סל"ד ו-13.4 קג"מ ב-4,250 סל"ד .  זה לא נשמע רע בכלל במכונית קטנה שכזו שמשקלה עומד על 930 קילוגרמים בסך הכל .  אולם ,  בסעיף הביצועים ,  בכל יציאה מהתחום האורבני ,  היה חסר לנו כוח .  כוח להאצות ,  כוח לעקיפות וכמובן בעליות ממושכות .
 משהו בהתנהלות שלה מרגיש מאוד מהוסס ,  מאוד מלאכותי וזה עוד לפני שבכלל אמרנו מילה על ההגה החשמלי המעורפל שלה .  לשמחתנו ,  לחיצה על מתג הספורט ,  הפך אותה לסבילה יותר .  תגובת המנוע התחדדה ,  הביצועים השתפרו וגם הגיר המנדנד התאים את אופיו לזה של המנוע ולא הרגיש עוד אקראי ומנותק .  הוא נעשה זריז יותר והחלטי יותר במשיכת ההילוכים ובהתאמתם להתנהלות המנוע .  
עד כאן ,  הממצאים שלנו מהנהיגה בה תואמים את החוויות שלנו מכל פיאט 500 אחרת בה נהגנו .  אולם ,  גרסת ה-C החדשה ,  שנחשפה בתערוכת ז'נבה 2009 ,  אמורה להעניק שדרוג מקיר לקיר לחיי הנוסעים עם היכולת לפעור את הגג .  אין זו מכונית קבריו סטנדרטית ,  שכן קורות הדלתות והגג נותרות במקומן ורק הגג עצמו עשוי בד ומתקפל כמו אקורדיון אחורנית .
 באופן אישי ,  אני מאוד אוהב מכוניות פתוחות משום שחוויית הנהיגה בהן שונה לגמרי מכל מכונית אחרת ,  ממש כמו שישיבה במרפסת שמש אינה דומה להסתכלות מחלון עם תריס .  אז בדרך לכבישי הנהיגה שמשמשים אותנו כמעבדת מבחן ליכולות הרכב ,  החלטתי ללחוץ על המתג ולהכניס קצת שמש פנימה בימי הגשם האחרונים .  אבל האיטלקייה הזו חשבה אחרת ומסתבר שלא ניתן לפתוח את הגג בזמן נסיעה .  אם לא בנסיעה ,  אז נעצור .  בקליק אחד הגג מתקפל לאחור ונעצר בראש הקורות האחוריות .  תענוג .  אוויר נקי נכנס פנימה ולמרות הצינה ,  קרני השמש מתחילות לחמם את המקום שבו בקרוב תהיה קרחת .
 אבל את תרועות השמחה היינו חייבים להפסיק כבר ב-80 קמ"ש ,  עוד לפני שהגענו למהירות הנסיעה המותרת באוטוסטראדה .  מדוע ?  כי הרעש האדיר שגורם הגג הפתוח בתא הנוסעים פשוט איום .  סוג של פמפומים באסיים שמפוצצים את המוח ומאיימים להוציא אותו מהאוזניים הגיעו מלמעלה ,  ממש כמו שקורה בנסיעה במכונית רגילה ופתיחה של אחד מהחלונות האחוריים ,  כשכל האחרים סגורים .  המצב הבלתי אפשרי הזה גרם לנו לתור אחרי מפלט בצד הדרך כדי לסגור את הגג .  אבל לפני כן ,  גם גילינו שיש מצב פתיחה נוסף של הגג שבו קיפול הגג ממשיך מטה מפינת הגג האחורית והעליונה ,  מטה אל עבר דלת תא המטען .  אך אבוי .  במצב זה קיפול הגג חוסם לחלוטין את החלון האחורי ומחסל לגמרי את היכולת להשתמש במראה הפנימית כדי להביט לאחור .
 מאותו רגע ואילך ,  לפחות בכבישים הבינעירוניים בדרך אל כבישי הנהיגה ,  נהגנו עם הגג סגור ואם זה לא עניין כל כך את השכן שהפך לדביק ,  הרי שסעיף ההתנהגות יעניין אותו עוד פחות .  אבל דווקא כאן יש ל-500 הפתוחה  ( לפחות בפוטנציאל )  מה להציע .  
מחד ,  היא מצוידת במתלים שכוילו על הצד הרך של הסקאלה וזה מסייע לה לטפל במהמורות  ( עד גבול הבינוני ,  שכן היא נוטה להתרסק אל מהמורות גדולות )  באופן סביר שהולם מכונית בממדיה  ( 355 ס"מ לאורך ,  163 לרוחב ,  149 לגובה ובסיס גלגלים של 230 ס"מ )  ומאידך ,  בזכות השובבות שנטועה במכוניות קטנות כאלה ,  אפשר ליהנות ממנה במידת מה בכבישים מפותלים .  כל שצריך לעשות זה להמריץ את המנוע גבוה בסל"ד ,  לתקוע את ההילוך הנכון ולתת לה לרקוד .
 אבל למרות הכל ,  גבולות היכולת ברורים כשמש .  ההגה כאמור לא מערב את הנהג במאום ,  ולכן את מעט התחושות מקבלים דרך הישבן ואם דוחקים בה טיפה מעבר להיגיון ,  ה-500 מגיבה באיבודי אחיזה שמעירים את בקרת היציבות ומשאירים אותה בפעולה מאומצת עד סוף הקטע המסולסל .
 אחרי שנבר בכל מה שאפשר לנבור ,  פתח כל תא ,  הציץ בתא המטען הזעיר  ( והתבאס )  ,  בדק שמן והתכופף כדי להציץ לה מתחת לשמלה ,  שאל השכן את שאלת השאלות . " תגיד ,  כמה עולה הצעצוע המגניב הזה ?  80 ,  90 אלף ?  ".  חייכתי .  חייכתי כי ידעתי שאני הולך לשבור לו את הלב פעם נוספת ואולי לנקום בו ,  ככה בקטנה על כל ההצקות הקבועות שלו .
" ידידי ,  אתה בכלל לא בכיוון בשמאות המחיר שלך .  הגרסה הכי זולה שלה שמגיעה עם אבזור צנוע ,  עם מנוע 1.2 ליטר וגיר ידני מתחילה ב-120 אלף שקל .  מעליה יש גרסה מאובזרת יותר עם אותו מנוע תמורת 140 אלף שקל ואת המכונית הזו עם מנוע ה-1.4 והגיר הרובוטי מתמחרים ב-160 אלף שקל !  ". 
המשפט הקצר שלי מחק לו את החיוך תוך שניה ומאדם שמח ,  קורן ואפילו מאוהב הוא חזר להיות אותו הטיפוס המריר שאני מכיר מבעבר .  הוא קם על רגליו ,  לקח שני צעדים אחורה ,  הסתובב והלך לעבר מכוניתו ,  כבר לא מחכה שהבן שלו יגיע לראות אותה .  רגע אחר כך הוא הסתובב ,  פניו חמורות סבר ושואל  " 160 אלף ?  על מה ולמה ?  ואם כבר אנחנו פה ,  אולי תוציא מהחניה את הקטנוע שלך ?  אתה לא רואה שהוא לא שייך לפה ?  "  
ובכן ,  הוא חזר להיות אותו אדם מריר ומאוכזב שמתלונן על הקטנוע שלי ואנחנו נשארנו עם השאלה שלו ,  על מה ולמה 160 אלף שקל ?  הכסף הזה אמנם קונה כאן מכונית קטנה וחמודה מאוד למראה ,  גם מבחינת תא הנוסעים ,  אין בכך כל ספק ,  אבל הוא קונה גם מכונית עם גג נפתח שלא מאפשרת שימוש בו מחוץ לעיר ,  ביצועים פושרים ,  התנהגות כביש סבירה בלבד ,  שימושיות מוטלת בספק עם תא מטען שמספיק לשקית חלב ומושבים אחוריים שלא כל כך מתאימים למבוגרים וגיר רובוטי מעיק .
 ובכל זאת ,  קניית פיאט 500 עם גג נפתח ,  אינה קניה שנשענת על ההיגיון ,  אלא על הלב ,  כי כשנוהגים בה ,  גם הרחובות הסרוחים של דרום תל אביב הופכים להיות שדרות מילאנו ,  עתיקות יפו הופכות להיות אנדרטאות רומיות וכל הכוסיות בפוטנציה בדיזינגוף שמות אליכם לב ,  אם זה הקטע שלכם כמובן .  


תהי יפה ותשתקי
היא מעלה חיוך על פני כולם ,  שוברת קרח אמיתית ושובבה כמו נערת בית ספר וזה רק מאיך שהיא נראית .  אבל איך היא נוסעת ? 

