שחר פאר עברה את הסיבוב הראשון בטוקיו
ניצחה את בצ'ינסקי בשלוש מערכות ,  ותתמודד בשלב הבא נגד קאנפי .  שראפובה ,  אלופת 2009 ,  הודחה על ידי דאטה קרום
שחר פאר התמודדה היום  ( שני )  בסיבוב הראשון של טורני טוקיו נגד השוויצרית טימאה בצ'ינסקי  ( 46 בעולם )  ,  וניצחה אותה בתום קרב צמוד 7:5 ,  5:7 ,  4:6 .  פאר תפגוש בסיבוב השני את האסטונית קאיה קאנפי .  
היפנית הוותיקה קימיקו דאטה-קרום לא יכלה לבקש חגיגה יותר יפה ליום הולדתה ה-40 שיחול מחר  ( שלישי )  ,  כשניצחה את מריה שראפובה 5:7 ,  6:3 ,  3:6 ,  וחוללה הפתעה גדולה .  דאטה-קרום הדיחה את אלופת 2009 מהטורניר ,  והייתה נרגשת מהישגה . " שיחקתי את הטניס הכי טוב שלי מול מי שהייתה מספר 1 בעולם ואלופת הטורניר ",  אמרה דאטה-קרום בסיום ,  ואילו שראפובה החמיאה ליריבתה ואמרה לאחר ההפסד : " מומנטום זה דבר חשוב בטניס ,  אם נותנים ליריבה הזדמנות לצבור ביטחון ,  היא תיקח אותה ותיצור מומנטום ".  
היום  ( שני )  פורסם דירוג הגברים ,  והמחבט הישראלי הבכיר דודי סלע ,  נותר מדורג 85 בעולם .  העשירייה המובילה נותרה ללא שינוי ,  כשבראש מדורג רפאל נדאל ואחריו נובאק דג'וקוביץ' ,  רוג'ר פדרר ,  אנדי מארי ,  רובין סודרלינג ,  ניקולאי דוידנקו ,  תומאס ברדיך ,  פרננדו ורדאסקו ,  מיכאיל יוז'ני ואנדי רודיק .
 
שחר פאר עברה את הסיבוב הראשון בטוקיו
ניצחה את בצ'ינסקי בשלוש מערכות ,  ותתמודד בשלב הבא נגד קאנפי .  שראפובה ,  אלופת 2009 ,  הודחה על ידי דאטה קרום

