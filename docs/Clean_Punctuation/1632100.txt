קצרים
התמ"ג של גרמניה נסוג ב-2009 ב-5%  >  >  ירידה ראשונה זה שש שנים ,  לאחר שב-2008 רשם צמיחה של 1.3% .  הסיבה העיקרית לצניחת התמ"ג בכלכלה הגדולה באירופה היתה הירידה בהיקף הסחר העולמי בשל המשבר .  היצוא מגרמניה ,  שאיבדה את מעמד היצואנית הגדולה בעולם ,  נפל ב-14.7% ב-2009 .  על ממשלת ארה"ב להטיל מס על הבונוסים בוול סטריט  >  >  אמר סיימון ג'ונסון ,  הכלכלן הראשי לשעבר של קרן המטבע הבינלאומית  ( imf )  .  לדברי ג'ונסון ,  שהתראיין לאתר  " ביזנס אינסיידר ",   " אנשים שעובדים בבנקים הגדולים ,  המחזיקים בנכסים בסך יותר מ-100 מיליארד דולר ,  לא צריכים לקבל בונוס על 2009 ".  ג'ון תיין עשוי להתמנות למנכ"ל בנק cit  >  >  תיין ,  שהיה מנכ"ל מריל לינץ' עד שאולץ להתפטר עקב רכישתו על ידי בנק אוף אמריקה ,  עשוי לעמוד בראש הבנק שיצא מפשיטת רגל בדצמבר - כך דיווחה סוכנות בלומברג ,  על פי מקורבים לבנק .  מנכ"ל cit ,  ג'פרי פיק ,  צפוי לעזוב את החברה בסוף השבוע .  יצרנית השוקולד האיטלקית פררו החליטה לוותר על רכישת חברת הממתקים הבריטית קדבורי  >  >  במשותף עם הרשי'ס האמריקאית ,  דיווח  " וול סטריט ג'ורנל ".  פררו החליטה לסיים את המגעים בשל התחרות הקשה מצד קראפט פודס ,  שהגישה הצעת רכש עוינת עבור קדבורי .  תוכנית התמריצים של ממשל אובמה הצליחה להציל  >  >  2 מיליון משרות ב-2009 ,  כך דווח אתמול בבית הלבן .  כריסטינה רומר ,  ראש צוות היועצים הכלכליים של אובמה ,  אמרה כי היא צופה שמשרות יתווספו לשוק העבודה עד האביב ,  אך הזהירה כי עדיין יש אי ודאות בנוגע לעתידה של כלכלת ארה"ב .
 
קצרים
nan
