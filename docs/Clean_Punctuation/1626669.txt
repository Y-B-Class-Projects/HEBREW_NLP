חמאס :  4 אסירים בלב המחלוקת עם ישראל
בין האסירים :  מרואן ברגותי ,  אחמד סעדאת ושניים מבכירי הזרוע הצבאית של חמאס .  למרות המחלוקת מבהירים בחמאס כי המשא ומתן יימשך
מקורות בחמאס בדמשק מסרו אמש  ( שלישי )  כי ישראל מתבצרת בעמדתה שלא לשחרר מספר אסירים פלסטינים בכירים אותם דורשת התנועה במסגרת עסקת שליט .  באתר האינטרנט הרשמי של חמאס נמסר כי מדובר בבכיר פתח מרואן ברגותי ,  במנהיג החזית העממית אחמד סעדאת ובשניים מבכירי הזרוע בצבאית של חמאס ,  ביניהם חאמד ועבדאללה ברגותי .  ואולם ,  נמסר כי חמאס לא דחתה לגמרי את ההצעה הישראלית וההתייעצויות בהנהגת התנועה יימשכו .
 חבר הלשכה המדינית של חמאס ,  מוחמד נאסר ,  הכחיש אמש את הדיווח ברשת הטלוויזיה אל-ערביה לפיו הארגון החליט לדחות את ההצעה הישראלית לעסקה .  נאסר אמר לאתר  " א-ריסאלה "  המזוהה עם חמאס כי  " הלשכה המדינית של התנועה לא פירסמה דבר בנוגע לנושא ".  הוא הוסיף כי  " ההתייעצויות בתוך התנועה בנוגע להצעה שהגיעה לידינו עדיין נמשכות ".  נאסר סירב למסור פרטים נוספים בנוגע לכיוון המסתמן בנוגע להחלטת הארגון אודות נוסח העסקה המוצע .
 מוקדם יותר דיווחה רשת אל-ערביה מפי מקורות המוגדרים  " מהימנים "  כי  " הלשכה המדינית של חמאס החליטה לסרב להצעת ישראל שהגיש המתווך הגרמני בנוגע לעסקת שליט ".  על פי הדיווח ,  הלשכה ערכה פגישה ארוכה שנמשכה כ-12 שעות ,  בסיומה החליטה על דחיית ההצעה והחשבתה כנסיגה ממה שהושג בעבר .
 המקורות הבהירו כי ההחלטה באה על רקע סירוב ישראל לשחרר  " סמלים "  פוליטיים וצבאיים באופן מוחלט ,  וכן הוספת מספר האסירים המגורשים לעומת מה שהציעה ישראל קודם לכן .
 גם ראש השב"כ ,  יובל דיסקין ,  התייחס בישיבת ועדת חוץ וביטחון של הכנסת לעסקת שליט .  דיסקין אמר כי  " אני כראש השב"כ לא הצגתי את עמדתי הסופית לגבי העסקה .  אני משתתף בכל ההתייעצויות ואני מתייחס לנקודות קונקרטיות ,  לנתונים כאלה ואחרים .  אבל את עמדתי הסופית לעסקה ,  כפי שתובא בפני הפורום הסופי ,  עוד לא הצגתי ". 

חמאס :  4 אסירים בלב המחלוקת עם ישראל
בין האסירים :  מרואן ברגותי ,  אחמד סעדאת ושניים מבכירי הזרוע הצבאית של חמאס .  למרות המחלוקת מבהירים בחמאס כי המשא ומתן יימשך

