חמאס :  שליט מטופל היטב בשבי
על רקע הדיווחים הפסימיים בנוגע לעסקת שליט ,  פרסמה ממשלת חמאס הודעה ובה התייחסות למצבו של החייל החטוף . " שליט זוכה לטיפול רפואי הולם ומוחזק במקום ששומר על כבודו "
 ממשלת חמאס ברצועה פרסמה אמש  ( רביעי )  הודעה ובה התייחסות למצבו של החייל החטוף גלעד שליט .  בהודעה נכתב כי  " שליט ,  המוחזק ברצועת עזה מאז 2006 ,  מטופל היטב בשבי וזוכה לטיפול רפואי הולם ".  בהודעה נכתב עוד כי  " ארגוני ההתנגדות המחזיקים בגלעד שליט מחויבים לאמנת ז'נבה בעניין אסירי מלחמה "  וכי שליט  " מקבל כמות מספקת של מזון ".  עוד נכתב כי שליט  " מוחזק במקום בטוח ונקי ששומר על כבודו ". 
בתוך כך ,  דיווח אתמול העיתון המצרי  " אל-מסריון "  כי ישראל וחמאס יחדשו בשבוע הבא את המשא ומתן העקיף לגיבוש עסקת שליט .  מקורות המוגדרים  " מהימנים "  מסרו לעיתון כי בנוסף למתווך הגרמני ,  תיכנס גם צרפת כמתווכת בין הצדדים ותציג שורה של הצעות שמטרתן לקדם את המשא ומתן לגיבוש עסקה .
 המקורות מסרו כי בין השאר תציע צרפת לאחד בין שלושת שלבי עסקת שליט לכדי שלב אחד אשר במסגרתו ישוחרר שליט  המחזיק באזרחות צרפתית  במקביל לשחרור אלף אסירים פלסטינים .  לדברי המקורות ,  צרפת מעוניינת לפעול כמתווכת בין ישראל לחמאס בחשאיות מלאה עד שתצליח לפתור את כל הבעיות ולהסיר את כל המכשולים .
 למרות ההצעות החדשות שבכוונתה של מצרים להציג לצדדים ,  המקורות העריכו כי המשא ומתן ימשיך לעמוד בפני מכשולים אם הנהגת חמאס לא תודיע בימים הקרובים להנהגה המצרית שהיא מוכנה לוויתורים חדשים או שהיא מוכנה לבצע שינויים ברשימות האסירים שהגישה .
 
חמאס :  שליט מטופל היטב בשבי
על רקע הדיווחים הפסימיים בנוגע לעסקת שליט ,  פרסמה ממשלת חמאס הודעה ובה התייחסות למצבו של החייל החטוף . " שליט זוכה לטיפול רפואי הולם ומוחזק במקום ששומר על כבודו "
 
