שטייניץ ידרוש לקצץ את רפורמת התחבורה של נתניהו ב-25% נוספים
שר האוצר מציע לבטל גם את קווי הרכבת מחיפה לבית שאן ומעכו לכרמיאל
 >  >  מקצצים שוב ושוב :  שר האוצר ,  יובל שטייניץ ,  יפעל היום בישיבת הממשלה המיוחדת שתוקדש לפרויקט נתיבי ישראל ,  לקיצוץ התוכנית בכ-25% נוספים - מ-27.5 מיליארד שקל לכ-20 מיליארד שקל .  שטייניץ יציע כי בתוכנית ,  שנועדה לרשת את ישראל בכבישים ובמסילות ,  יבוטלו בין השאר שני קווי רכבות שסלילתם נכללת בתוכנית - מסילת העמק מחיפה לבית שאן ומסילת עכו-כרמיאל .  שלשום הציגו ראש הממשלה ,  בנימין נתניהו ,  ושר התחבורה ,  ישראל כץ ,  את התוכנית שתוצג בישיבת הממשלה היום ,  בעלות של 27.5 מיליארד שקל ,  שגם היא למעשה נוסח מקוצץ של התוכנית המקורית ,  שתוכננה להיות בעלות של 51-83 מיליארד שקל .  התוכנית תתפרש על פני 10 שנים ,  ותסתיים ב-2020 .  שר האוצר ,  יובל שטייניץ ,  וראש אגף תקציבים באוצר ,  אודי ניסן ,  המתנגדים לתוכנית ,  לא השתתפו במסיבת העיתונאים - אף שהוזמנו אליה .  בלשכת ראש הממשלה הדגישו אתמול כי לראש הממשלה ראייה כוללת של צורכי המשק מחד ויכולותיו מאידך .  נתניהו נדרש לפער בין התוכנית הגדולה שהכין יועצו הכלכלי ,  אורי יוגב ,  לפיתוח תשתיות התחבורה ,  לבין עמדת האוצר ,  שסבור כי המשק לא יוכל לעמוד בתוכנית מבחינה כלכלית .  עלות התוכנית היא כ-2.5 מיליארד שקל בשנה - סכום לא מבוטל ,  אך המשק יוכל לעמוד בו - גם בהתחשב בצרכיו האחרים ,  נטען בלשכת ראש הממשלה .  בלשכה טענו אתמול כי פרויקט הרכבות לאילת וקרית שמונה ופרויקטים אחרים בתוכנית יוגב לא ירדו מהפרק ,  אלא עברו לשלב התכנון ויעברו בהמשך לשלב הביצוע .  בלשכת שר האוצר הביעו אתמול שביעות רצון רבה על שתוכנית יוגב לרפורמה במערך הרכבות והכבישים בישראל ירדה מעל הפרק .  בלשכה טענו כי עלות התוכנית כ-100 מיליארד שקל ,  ולא 53 מיליארד כפי שהציג יוגב .  עם זאת ,  לדעת האוצר גם בתוכנית נתניהו-כץ יש פרויקטים לא נחוצים ,  ובראשם רכבת העמק ורכבת עכו-כרמיאל .  עלות כל פרויקט כזה היא כ-3.4 מיליארד שקל .  במשרד יעשו כל מאמץ לגייס היום ,  בישיבת הממשלה ,  תמיכה של שרים אחרים נגד שני הפרויקטים .  באוצר סבורים כי בחישובי עלות-תועלת אין לשתי הרכבות כל מקום .  ייתכן שבנושא הרכבת מכרמיאל לעכו עשוי האוצר להתפשר על רכבת קלה ,  שעלותה 3.5 מיליארד שקל .  לדעת האוצר רכבת קלה נכונה יותר ,  קלה יותר להקמה ,  תיסע בתדירות גבוהה יותר ותעצור ביותר תחנות .  באוצר מסכימים באופן כללי על שני נושאים מרכזיים בפרויקט נתיבי ישראל :  חשמול מסילות הרכבת ,  שעלותו 8.2 מיליארד שקל ;  ושני קטעים  ( מתוך שלושה )  בכביש חוצה ישראל הצפוני ,  בעלות של 3 מיליארד שקל .
 
שטייניץ ידרוש לקצץ את רפורמת התחבורה של נתניהו ב-25% נוספים
שר האוצר מציע לבטל גם את קווי הרכבת מחיפה לבית שאן ומעכו לכרמיאל

