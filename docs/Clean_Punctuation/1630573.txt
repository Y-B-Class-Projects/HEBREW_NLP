סין :  שוק הרכב הגדול בעולם
המעצמה האסייתית מציגה עלייה של 45 אחוזים במכירת רכב חדש ב-2009 לכדי 13.5 מיליון ולראשונה עוקפת גם את ארה"ב
מעל ל-13.5 מיליון מכוניות נמכרו בשנת 2009 בסין ,  כך מנתונים שמתפרסמים על ידי המדיות הפיננסיות במעצמה האסייתית ובראשן ה-JD פאוור המקומי .  מדובר בעלייה של כ-45 אחוזים לעומת שנת 2008 ,  כאשר במקביל קופצת סין להיות שוק הרכב הגדול בעולם .  המפסידה היא כמובן ארה"ב שפרט לירידה של כעשרים אחוזים במכירות בשנה האחרונה לכדי כ-10.5 מיליון מכוניות ,  מאבדת את המקום הראשון .
 הצמיחה הכלכלית של סין לא הופרעה על ידי המשבר הכלכלי כפי שקרה במדינות המערב והיא ממשיכה להתחזק על חשבונן .  אנליסטים חוזים כי היא אף תוכתר בשנה הבאה כמעצמה הפיננסית השנייה בגודלה בעולם על חשבונה של יפן וזאת אחרי שכבר עברה את גרמניה ומדינות אחרות החזקות בהבט הכלכלי .
 שנת 2010 תהיה חשובה ביותר עבור שוק הרכב הסיני כמו גם לשאר המדינות בעולם .  הצמיחה המחודשת לאחר המשבר הכלכלי תקבע באופן די ברור מי תהינה המעצמות שתעמודנה בראש החץ לעשור הקרוב ,  ואשר תקבענה את הסטנדרטים שבין היתר יעצבו את דרישות הלקוחות .  מוצרים סיניים כבר למדנו ,  עשויים להביא להוזלות מחירים לטובת תחרות בריאה בשוק אולם מנגד ,  עוד עומדת בפניהם דרך ארוכה עד להצגת מכוניות איכותיות ולא פחות חשוב ,  בטיחותיות .
 
סין :  שוק הרכב הגדול בעולם
המעצמה האסייתית מציגה עלייה של 45 אחוזים במכירת רכב חדש ב-2009 לכדי 13.5 מיליון ולראשונה עוקפת גם את ארה"ב

