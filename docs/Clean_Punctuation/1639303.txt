מגדל שוקי הון על העלאת מחיר האשלג על ידי הרוסים
מדובר בחדשות טובות למגזר אשר בחודשים האחרונים ראה בעיקר כיוון חד סיטרי כלפי מטה
מדיווחים של הספרות המקצועית עולה כי bpc מבקשת על משלוחי אשלג חדשים לברזיל ואסיה עלייה של 25 דולר לטון  .  כלומר 410 דולר לטון לאשלג סטנדרטי וכ-425 דולר לטון אשלג גרנולרי .  במידה ואכן כך הדבר ,  אין ספק כי מדובר בחדשות טובות למגזר אשר בחודשים האחרונים ראה בעיקר כיוון חד סיטרי כלפי מטה ,  אולם עדיין יש לזכור כי עיקר העונה מאחורינו וכי גם בעבר נהגו יצרניות לבצע התאמות מחירים כלפי מעלה לאחר שנסגרו מרבית המשלוחים . " להערכתנו מדובר ביריית פתיחה למו"מ עם ההודים אשר סיימו למעשה את מכסת החוזה השנתי שלהם  ( ללא אופציות )  ",  אומר היום אמיר אדר ,  מנהל מחקר sell side במגדל שוקי הון.נזכיר את שכתבנו אתמול בהעלאת ההמלצה של מגדל מ"מכירה "  ל"החזק ":  במגדל סבורים כי מה שהחל בהודו יסתיים גם שם ,  כלומר ההסכמה על חוזה חדש תסיים את מעגל הפחתות המחירים ותספק קרקע יציבה להמשך הדרך .  בנוגע למחיר ,  כל עוד אנו בדרך אל שיווי המשקל אנו בוחרים לקחת בתור סף השוואה את טווח המחירים הנוכחי כלומר 350 עד 400 דולר לטון ומעריכים מחיר של 400 דולר לטון בשנה המייצגת .
 
מגדל שוקי הון על העלאת מחיר האשלג על ידי הרוסים
מדובר בחדשות טובות למגזר אשר בחודשים האחרונים ראה בעיקר כיוון חד סיטרי כלפי מטה

