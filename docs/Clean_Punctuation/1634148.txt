השותפה האלמונית :  המדינה
40 מיליארד הדולרים שיכניסו חברות הגז יחויבו במס ובתמלוגים - אבל עם לא מעט הטבות והנחות .  ממאגר תמר צפויה המדינה לקבל כ-6.4 מיליארד דולר במשך 25-30 שנה
שותפות קידוח  " תמר "  עומדות כיום בפני תגמול יותר מנאה עבור השקעותיהן בקידוחים והסיכון שנשאו במימונם .  ואולם ,  אתר הקידוח עדיין ניתן להן במעין  " זיכיון "  מטעם המדינה ,  ולכן זו נותרת שותפתן גם בשלב קטיף הפירות .  מאגרי תמר ודלית עשויים להניב  ( בחישוב גס )  הכנסות בסך 40 מיליארד דולר ,  לפי מפתח של 5.5 דולר למיליון btu .  על פי חוק ,  זכאית מדינת ישראל לתמלוגים בשיעור 12.5% מההכנסות ברוטו  ( "בשלב הבאר ")  .  בפועל ,  עם זאת ,  משתתפת המדינה בהוצאות השוטפות של הליך ההפקה בשיעור של כ-15% ,  כך ששיעור התמלוגים ממנו היא נהנית מסתכם לבסוף בכ-10.6%  ( 4.2 מיליארד דולר )  .  לאחר ניכוי עלויות פרויקט הפיתוח  ( 2.5 מיליארד דולר )  ,  התפעול השוטף  ( כ-1.5 מיליארד דולר הפרוסים למשך 30 שנות הפרויקט )  והוצאות פחת והפחתות בשיעור של כ-20% ,  מסתכמת ההכנסה החייבת במס ב-23.8 מיליארד דולר .  בשלב זה באה לידי ביטוי הטבת מס לה זוכים מחפשי נפט וגז - ניכוי בגין אזילה .  מדובר בהטבה שבמסגרתה נהנה הנישום מאחת משתי חלופות :  הנחה במס בשיעור של 27.5% מהמחזור ,  או הטלת המס על 50% בלבד מההכנסה החייבת במס  ( הגבוה מבין השתיים )  .  זאת אגב ,  בנוסף על הטבה אחרת לה זוכות השותפות - ההוצאה על פעילויות הקידוחים מוכרת להן כבר כיום כהוצאה לצורכי מס .  מרבית המחזיקים במניות השותפות בקידוח או ביחידות ההשתתפות הן חברות ,  אשר יהיו חייבות החל ב-2016 במס חברות בשיעור 18% בלבד .  היחידים הנדרשים בתשלום מס רווחים גבוה יותר יקוזזו  ( ואף יותר מכך )  בזכות חברות הביטוח ,  למשל ,  הפטורות ממס .  לפיכך ,  יש לשער כי השותפות יידרשו בתשלום מס של כ-2 מיליארד דולר לכל היותר .  מכאן ,  שהכנסות המדינה בגין הפקת הגז מתמר יסתכמו לאורך 25-30 שנות הפרויקט בכ-6.4 מיליארד דולר  ( או 4.5 מיליארד דולר לערך במונחים עכשוויים )  .  מדובר כמובן בהכנסות ישירות בלבד ,  ללא התועלות העקיפות המגולמות בהמשך החיסכון ברכש הדלקים של חברת החשמל ,  הפחתת זיהום האוויר ,  פיתוח התעשייה והכנסות שינבעו מן האופרציה השוטפת שתוקם לצורך פרויקט הפיתוח המסיבי .  לצד אלה ,  יש לשקלל את עלויות הקמת פרויקט יבוא ה-lng  ( גז טבעי )  אותו מתכננת המדינה להקים עד 2015 .  מדובר במכרז b.o.t להקמה והפעלה של המתקן למשך 25 שנה ,  שאמור היה לכלול גם התחייבות לאספקת 4 bcm מדי שנה למשק ,  במחיר שהיה מגלם את עלויות ההקמה ,  התפעול והרווח היזמי .  ואולם בעקבות תגליות הגז הסירה המדינה מהמכרז המתוכנן את חיוב הזכיין ברכש גז טבעי למשק ,  ולכן ייהפך הפרויקט למעין קבלני ,  כאשר במימונו  ( 300-400 מיליון דולר )  ,  יישאו לקוחות הגז הטבעי  ( או בשרשור - הציבור )  .
 
השותפה האלמונית :  המדינה
40 מיליארד הדולרים שיכניסו חברות הגז יחויבו במס ובתמלוגים - אבל עם לא מעט הטבות והנחות .  ממאגר תמר צפויה המדינה לקבל כ-6.4 מיליארד דולר במשך 25-30 שנה

