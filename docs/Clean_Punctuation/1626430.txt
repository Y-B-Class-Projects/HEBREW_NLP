בהשקעה של 20.4 מיליארד דולר :  דרום קוריאה תבנה תחנות כוח גרעיניות באיחוד הנסיכויות 
תחנות הכוח הגרעיניות יהיו הראשונות מסוגן בעולם הערבי
דרום קוריאה קיבלה זיכיון לבנות את תחנות כוח הגרעיניות הראשונות בעולם הערבי .  ארבע תחנות הכוח ,  שייבנו בהשקעה של 20.4 מיליארד דולר ,  יוקמו באיחוד נסיכויות המפרץ ,  כך דיווח העיתון  " וול סטריט ג'ורנל ". במהלך סוף השבוע העניק איחוד הנסיכויות את הזכיון לקונסורציום בהובלת חברת קפקו הקוריאנית ,  שיעצב ,  יבנה וינהל את תחנות כוח בין 2017 ל-2020 .  אלה יהיו תחנות הכוח הגרעיניות האזרחיות הראשונות בעולם הערבי .  דרום קוריאה מפעילה כיום 20 תחנות כוח גרעיניות ,  שכמחציתן מבוססות על טכנולוגיה מקומית .  שש תחנות כוח נוספות נמצאות בבניה ,  ו-12 אחרות מתוכננות להבנות עד 2030 .  קבלת הזיכיון לבניית תחנות הכוח באיחוד הנסיכויות הגיעה לאחר מאמצי שכנוע אינטנסיביים מצד הדרגים הגבוהים בממשלת דרום קוריאה ,  ובראשם הנשיא ,  לי מיונג-באק ,  אשר בשיאם ערך הנשיא במפתיע ביקור באבו דאבי .  כחלק מהקריירה הקודמת שלו כמנהל בכיר בחברת בנייה ,  פיקח לי על בנייתן של כמה מתחנות הכוח הגרעיניות של דרום קוריאה .
 
בהשקעה של 20.4 מיליארד דולר :  דרום קוריאה תבנה תחנות כוח גרעיניות באיחוד הנסיכויות 
תחנות הכוח הגרעיניות יהיו הראשונות מסוגן בעולם הערבי

