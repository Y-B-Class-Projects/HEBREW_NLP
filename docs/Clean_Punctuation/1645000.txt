קבוצות הרכישה - סוף עידן בנדל"ן 
החלטת המפקח על הבנקים להחמיר את תנאי ההלוואות לקבוצות רכישה תקשה מאוד על חברי הקבוצות לקבל משכנתא .  בענף צופים רעידת אדמה
 >  >  ביום רביעי האחרון נפל דבר בשוק הנדל"ן .  המפקח על הבנקים רוני חזקיהו דרש מהבנקים להקצות הון גדול יותר כאשר הם מממנים קבוצות רכישה .  משמעות הדבר שעלויות המימון יגדלו ,  ויגולגלו אל חברי קבוצות הרכישה .  לפי הערכה של טרנס קלינגמן מבית ההשקעות מיטב ברוקראז' ,  ההחזר החודשי של חבר קבוצת רכישה על משכנתא של 1.4 מיליון שקל יגדל ב-1,100 שקל . " לדעתי ,  תהיה הפחתה משמעותית של השתתפות המשקיעים בקבוצות ,  כי הכדאיות הכלכלית להשתתפות בהן תקטן ",  אמר קלינגמן .  לדברי נחשון קיוויתי ,  הבעלים של קבוצת בסר המארגנת קבוצות רכישה , " הפצצה שהנחית עלינו המפקח תגרום לרעידת אדמה בעיקר בקרב הקונים בפלח השוק ברמה בינונית ומטה ".  גם מכיוון אנשי מקצוע המלווים את הענף נשמעה ביקורת על החלטת המפקח .  לדברי עו"ד ערן באלינט ממשרד עוה"ד שבלת ,  המפקח היה אמור לטפל נקודתית בבעיה של מארגני קבוצות לא מקצועיים ולא להטיל מגבלה גורפת על כל הענף .  מנהל האגף העסקי בבנק ירושלים ,  בנצי אדירי ,  אומר כי לא היה צורך להטיל מגבלה כה חמורה . " בבנק אנחנו יודעים להפעיל מסננת בעצמנו ,  וחלק הארי של הבקשות למימון נענה בסירוב .  בנק ישראל לא היה צריך להכליל את המגבלה על הקבוצות עד לקצה ". 

קבוצות הרכישה - סוף עידן בנדל"ן 
החלטת המפקח על הבנקים להחמיר את תנאי ההלוואות לקבוצות רכישה תקשה מאוד על חברי הקבוצות לקבל משכנתא .  בענף צופים רעידת אדמה

