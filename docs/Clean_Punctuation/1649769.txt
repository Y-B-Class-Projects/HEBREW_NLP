דובאי : " יכולים לחדור גם ללשכת ראש המוסד "
 מפקד משטרת דובאי התגאה בראיון ל"אל ערבייה "  בפיצוח הפרשת החיסול וציין כי  " אם משטרת דובאי הייתה יודעת שמדובר בבכיר חמאס ,  לא היינו מאפשרים לו כלל להיכנס "
" אם משטרת דובאי הייתה יודעת שמדובר בבכיר חמאס מחמוד אל-מבחוח ,  לא היינו מאפשרים לו כלל להיכנס למדינה "   כך אמר  ( חמישי )  מפקד משטרת דובאי דאחי חלפאן בראיון לרשת הטלוויזיה  " אל-ערבייה ",  שישודר מחר וחלקו פורסם באתר האינטרנט של הרשת . " דובאי מאפשרת אמנם למנהיגים מדיניים של חמאס להיכנס לשטחה ,  אולם היא לא מאפשרת לאנשי הארגון הלוקחים חלק בפעילות החשאית שלו ",  הסביר .
  חלפאן גילה כי לאחר גילוי גופתו של אל-מבחוח ,  שחוסל בדובאי לפני יותר מחודש ,  עמדה משטרת דובאי להכריז כי מת מוות טבעי כי לא עלה שום חשד לרצח ולא ידעו במי מדובר . " התמונה התחילה להתבהר כשאדם פלסטיני שמכיר את אל-מבחוח ניסה להתקשר אליו לדובאי מספר פעמים אך לא השיג אותו .  לאחר שנודע דבר הרצח ,  הוא עדכן את בני משפחתו ברצועה .  לאחר מכן חמאס עדכן אותנו שמדובר בבכיר הארגון ".  
" חשיפת זהותו של הנרצח הביאה לתפנית של 180 מעלות בחקירה ",  הוסיף חלפאן ,  שציין גם כי מנתיחת גופתו עלה כי הורעל על ידי מחסליו . " צוות המחסלים עשה מספר טעויות שסייעו בחשיפתם .  אחד מהם ,  למשל ,  לבש מדים של שחקן טניס אולם ממבנה גופו היה ברור שהוא איננו ספורטאי ושלא שיחק טניס מימיו .  בנוסף הוא שהה במלון במשך שעות ארוכות לבוש במדים ,  מבלי שהלך כלל לשחק טניס ". 
חלפאן התגאה עוד ביכולות הטכניות של משטרת דובאי שבעזרתן היא הצליחה לפצח את החקירה במהרה . " אילו היינו רוצים ,  היינו מסוגלים גם לחדור ללשכתו של ראש המוסד מאיר דגן בעצמו ",  אמר .  הוא חזר על דבריו לפיהם אדם מחמאס ,  המקורב לאל-מבחוח ,  הדליף לישראל מידע על מקום הימצאו .
 
דובאי : " יכולים לחדור גם ללשכת ראש המוסד "
 מפקד משטרת דובאי התגאה בראיון ל"אל ערבייה "  בפיצוח הפרשת החיסול וציין כי  " אם משטרת דובאי הייתה יודעת שמדובר בבכיר חמאס ,  לא היינו מאפשרים לו כלל להיכנס "
 
