פוטבול :  אמרתי די
פייטון מאנינג עשה סוף לאיבודים ,  זרק לשני טאצ'דאונים ולא נחטף באוויר ,  ואינדיאנפוליס ניצחה בטנסי 28:30
אחרי מאזן אימה של 11 איבודי כדור בשלושה משחקים ,  פייטון מאנינג עצר את המבול .  הקוורטרבק של אינדיאנפוליס לא מסר אפילו כדור אחד לידי השחקנים של טנסי ,  והקולטס  ( 6:7 )  יצאו מטנסי  ( 8:5 )  עם ניצחון 28:30 ,  כשהם מנחילים לטייטאנס הפסד שישי ברציפות העונה .  
מאנינג סיים עם 319 יארד ושני טאצ'דאונים לפייר גארסון ,  שהושגו במחצית הראשונה .  אינדי בנתה לעצמה יתרון 0:21 ,  שצומק עם פתיחת המחצית השנייה ל-14:21 .  שלושה שערי שדה של אדם וינאטיירי ,  האחרון שבהם מ-47 יארד שהעלה ל-21:30 ,  הבטיחו שרצף ההפסדים ייפסק ושהתקווה לפלייאוף תישמר .
" אף אחד לא אוהב להפסיד שלושה ברציפות ",  אמר מאנינג והביא דימוי מעולם הבייסבול , " מישהו שאל אותי אם אנחנו בצניחה ,  אמרתי לו שאני לא יודע ,  8.5 שנים הייתי ברצף חבטות ".  הוא מסר לרג'י ויין ארבע פעמים ל-106 יארד ושש פעמים לגארסון .  244 יארד ושלושה טאצ'ים לקרי קולינס ,  טאצ'דאון ו-111 יארד לכריס ג'ונסון ושני טאצ'ים לבו סקייף .  רנדי מוס ,  אתם שואלים ?  אפילו לא חצי פקטור בתוכניות של ג'ף פישר .
 
פוטבול :  אמרתי די
פייטון מאנינג עשה סוף לאיבודים ,  זרק לשני טאצ'דאונים ולא נחטף באוויר ,  ואינדיאנפוליס ניצחה בטנסי 28:30

