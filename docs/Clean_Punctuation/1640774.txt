ברגע האחרון - ישראמקו מזהירה את משרד התשתיות : " רישיון מד-אשדוד הוא שלנו "  
שעה לפני כינוס מועצת הנפט רומזת ישראמקו כי תפנה לבג"צ אם לא תזכה ברישיון הקידוח שאיבדה לפני שנתיים
המרוץ אחר רישיון  " מד אשדוד "  שמול חופיה הדרומיים של המדינה מגיע לנקודת רתיחה  שעה לפני כינוס מועצת הנפט להכריע בשאלת הזוכה בו .  ל-themarker נודע כי אמש פנתה על משרד התשתיות במכתב בו טענה כי הגיעה בעבר להבנה עם הממונה על חיפושי הנפט במשרד לפיה תקבל לידיה את הרישיון החדש  לאחר שזה נלקח ממנה לפני כשנתיים .  בישראמקו אף טענו כי הדרישות בגינן בוטל הרישיון שלה היו בלתי סבירות ,  אך משום הבנה זו עם הממונה לא עתרו בשעתו לבג"צ  וזאת למרות שהשקיעו בשטח הרישיון כ-80 מיליון דולר .  רישיון מד אשדוד הוחזק עד לפני שנתיים בידי חברות קבוצת מימון :  ישראמקו ,  חנ"ל ונפט  ( 35.8% )  ,  שותפות גרנית-סונול  ( 38% )  ,  דלק קידוחים  ( 22% )  ופטרוכימיים  ( 3.8% )  .  בשנים 2000-3 ביצעו השותפות בשטח הרישיון שני קידוחים  ( ניר 1 ו-2 )   אשר הסתיימו בכישלון ,  ונערכו לביצוע קידוח שלישי וצפוני יותר ,  במים העמוקים שמול חוף פלמחים  ( קידוח ים 3 ) .קידוח זה אמור היה להתבצע כבר בשנים 2004-5 בהשקעה שהוערכה אז ב-40 מיליון דולר .  ואולם ,  קשיים שהערים לכאורה משרד הביטחון ,  וכן קשיים בהשגת אסדת קידוח והתייקרות הפרויקט  הביאו לדחייתו משך שלוש שנים ,  עד שב-25 באוקטובר 2007 הודיע משרד התשתיות על פקיעת הרישיון ועל שלילתו .  במצב שכזה ,  החומר שריכזו בעלי הזיכיון פורסמו בפומבי  והועמדו לרשות הציבור ,  בעוד שהשטח הועמד שוב לבקשות רישיונות מצד שחקני אחרים בשוק  ועליו מתמודדות היום לצד ישראמקו ,  לפחות ארבע קבוצות נוספות ." עם פקיעתו של רישיון  " מד אשדוד 2 "  שקלנו את האפשרות לפנות לבג"צ בעתירה בקשר עם ביטול הרישיון ,  אך העדפנו להגיש בקשה לרישיון חדש בשטח שהיה כלול ברישיון  " מד אשדוד 2 ",  וזאת מתוך הבנה עם הממונה כי סכומי העתק ,  הזמן והמאמצים המרובים שהושקעו על ידנו בשטח נשוא הבקשה והעיכובים המתמשכים מצד מערכת הביטחון שלא אפשרו את ביצוע הקידוח ,  יאפשרו לנו לקבל את הרישיון החדש ,  הוא רישיון  " מד אשדוד 3 ",  על מנת שנוכל לבצע את הקידוח ,  לו ייחלנו במשך שנים רבות "   כתב אתמול מנכ"ל ישראמקו ,  יוסי לוי ,  לממונה על חיפושי הנפט ,  ד"ר יעקב מימרן .  לוי הוסיף כי לקבוצת חנ"ל מקורות כספיים של כ-2.8 מיליארד שקל שיאפשרו לה לבצע את הקידוח ,  והוסיף כי  " אנו תקווה כי שיקולים אלו יילקחו בחשבון בעת קבלת ההחלטה להענקת הרישיון ". מועצת הנפט תתכנס היום לדון בבקשות שהוגשו בחודש שעבר לקבלת היתרי חיפוש נפט וגז טבעי בשטחי המדינה ,  וכן בבקשות לאישור רישיונות קידוח .  זאת ,  על רקע מספר הבקשות הרב יחסית שהוגש למועצה  אשר יצר תחרות בין מספר מגישים על קבלת הזיכיון בשטח מסוים .  הוועדה המקצועית במשרד התשתיות מסרה בימים האחרונים לתשעת חברי המועצה את המלצותיה באשר לחלוקת הזיכיונות בין המבקשים השונים .  יש לציין ,  כי במקרה שבו מספר חברות מבקשות את אותו הרישיון  מסווגת המועצה את הבקשות לפי רמת הניסיון או מקצועיות הצוותים שברשות המבקשות  וכן לפי העמידה בתנאי הסף לקבלת רישיון קידוח  ( תכנית עבודה מוסדרת ,  היקף השקעה ויכולת פיננסית )  .  לא מן הנמנע כי בסופו של תהליך ,  תחליט המועצה על חלוקת שטח הרישיון בין המבקשות השונות .
 
ברגע האחרון - ישראמקו מזהירה את משרד התשתיות : " רישיון מד-אשדוד הוא שלנו "  
שעה לפני כינוס מועצת הנפט רומזת ישראמקו כי תפנה לבג"צ אם לא תזכה ברישיון הקידוח שאיבדה לפני שנתיים

