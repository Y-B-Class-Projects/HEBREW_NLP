פוטבול :  על פאקים משלמים
גרין ביי רשמה 18 עבירות ונענשה בשער שדה של רובי גולד ,  שקבע 17:20 לשיקגו .  פוליאן : " הליגה תעבור ל-18 משחקים "
 שיקגו  ( 0:3 )  - גרין ביי  ( 1:2 )  17:20
כשאתה עושה 18 עבירות במשחק אחד בפוטבול ,  קשה לך מאוד לנצח .  את זה יודעים גם ארון רוג'רס והפאקרס ,  שרשמו הפסד בכורה העונה .  הברס ,  שפתחו היטב ועומדים על מאזן 0:3 ,  נעזרו גם בניסיון של בריאן אורלכר ,  שכפה השמטה על התופס ג'יימס ג'ונס סמוך לסיום ,  העביר את הכדור לשיקגו ורובי גולד בעט במדויק לשער ניצחון ארבע שניות לבאזר .  
ג'יי קאטלר סיים משחק בינוני עם 16 מ-27 ל-221 יארד ,  איבוד וטאצ'דאון למטרה החביבה עליו ,  הטייט אנד גרג אולסן .  ארון רוג'רס ,  מהצד השני ,  סגר 34 מ-45 ,  316 יארד ,  טאצ'דאון ואיבוד ,  כשג'רמייקל פינלי שוב מוביל את הפאקרס ביארדים מהאוויר עם 115 .  
ובעניין אחר .  ביל פוליאן ,  נשיא אינדיאנפוליס קולטס ,  אמר כי עונת 18 משחקים היא עניין סגור ,  ובקרוב יוכרז על השינוי . " אני חושב שיש הכרעה בדיון הזה ",  אמר פוליאן בתוכנית רדיו .  עם זאת ,  רשמית טרם יצאה הודעה ובליגה משדרים עסקים כרגיל .
 
פוטבול :  על פאקים משלמים
גרין ביי רשמה 18 עבירות ונענשה בשער שדה של רובי גולד ,  שקבע 17:20 לשיקגו .  פוליאן : " הליגה תעבור ל-18 משחקים "
 
