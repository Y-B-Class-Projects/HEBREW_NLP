התחבורה הציבורית ביוון מושבתת היום במחאה על צעדי הצנע של הממשלה
הצעדים צפויים לכלול ארגון מחדש של חברות התחבורה הציבורית הממשלתיות ;  בשבוע הבא תתקיים שביתה כללית
התחבורה הציבורית באתונה שותקה היום ,  לאחר שעובדיה פתחו בשביתה בת 24 שעות במחאה על אמצעי הצנע של הממשלה ,  שצפויים לכלול ארגון מחדש של חברות התחבורה הציבורית הממשלתיות ולקצץ בסובסידיות.יותר מ-2,000 מעובדי התחבורה הציבורית באתונה צעדו לפרלמנט במרכז העיר וצעקו  " לא נקריב דבר עבור הבנקים ,  הורידו את ידיכם מהתחבורה הציבורית ". ממשלת יוון מיישמת בימים אלה צעדי צנע מחמירים ביותר ,  כולל קיצוצים במשכורות במגזר הציבורי ,  הקפאת פנסיות והעלאת המע"מ ,  בתמורה לחבילת סיוע בסך 110 מיליארד יורו מקרן המטבע הבינלאומית  ( imf )  והאיחוד האירופי וממדינות גוש היורו.תוכנית הצנע עוררה מחאה חריפה מצד איגודי העובדים ביוון ,  אשר ארגנו שורה של הפגנות וצעדי מחאה בחודשים האחרונים .  האיגודים מתכוונים לפתוח בשביתה כללית - השביעית השנה - ב-15 בדצמבר ,  שנועדה לדרוש מהממשלה להקל את צעדי הצנע .
 
התחבורה הציבורית ביוון מושבתת היום במחאה על צעדי הצנע של הממשלה
הצעדים צפויים לכלול ארגון מחדש של חברות התחבורה הציבורית הממשלתיות ;  בשבוע הבא תתקיים שביתה כללית

