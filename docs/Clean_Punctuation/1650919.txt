סכנין תדרוש לחקור את שי שטרית
יו"ר הקבוצה ביקש מההתאחדות לכדורגל להיעזר בויצמן יער על מנת לחקור את השופט ,  שלכאורה שפט לטובת מכבי פתח תקוה
יו"ר בני סכנין ,  חאסן אבו סאלח ,  שלח היום  ( שני )  מכתב להתאחדות לכדורגל ובו ביקש לחקור דרך חברת החקירות ויצמן יער את השופט שי שטרית ,  על אופן שיפוטו את המשחקים האחרונים של סכנין נגד מכבי פתח תקווה .  הקבוצה מהמגזר טוענת כי ברוב המשחקים בין הקבוצות שפט שטרית והרבה לעשות טעויות שיפוט לזכות המלאבסים .  
הקש ששבר את גב הגמל של הנהלת הקבוצה היה בשבת בדוחא ,  כאשר טענות קשות נשמעו מצד סכנין על אופן ניהול המשחק של שטרית .  בסכנין אף טוענים כי במשחק בסיבוב הקודם שרק שטרית לפנדל לא מוצדק והניף כרטיס אדום לא מוצדק לחאלד חלאיילה ואף הוסיף 8 דקות תוספת זמן לאחר שהורה על ארבע בלבד .  סכנין תבקש לפסול את שטרית מכל משחקיה .
 עוד הוסיפו מהנהלת הקבוצה : " לכנות את האווירה בדוחא כ'אווירת טרור' זאת גניבת דעת ,  התבטאות בלתי מוסרית ,  אתי ואחראית .  אנחנו לא מצפים להתנצלות ,  אנחנו סומכים על דעת הקהל בחברה הישראלית שיודעים להעריך את סכנין על תושביה ".  

סכנין תדרוש לחקור את שי שטרית
יו"ר הקבוצה ביקש מההתאחדות לכדורגל להיעזר בויצמן יער על מנת לחקור את השופט ,  שלכאורה שפט לטובת מכבי פתח תקוה

