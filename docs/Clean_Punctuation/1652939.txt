דובאי מובילה את בורסות המפרץ הפרסי לעליות ;  הבורסה עולה ב-2%
העליות הודות לעליית ביטחון המשקיעים באזור בעקבות האפשרות שממשלת דובאי תעניק עירבונות לדובאי וורלד
בורסת המניות של דובאי עלתה לרמתה הגבוהה זה חודשיים והובילה את העליות בבורסות המפרץ הפרסי ,  הודות לעליית בטחון המשקיעים באזור בעקבות האפשרות שממשלת דובאי תגבה את דובאי וורלד.מדד בורסת דובאי עולה ב-2% ,  השיעור החד מאז 14 בינואר .  בורסת אבו דאבי עולה ב-0.9% ;  בורסת קטאר עולה ב-0.7% ;  בורסת בחריין עולה ב-0.3% ,  כך גם בורסת ערב הסעודית ." אחד מהמסרים שהמשקיעים רוצים לשמוע וייתכן ששמעו בשבוע שעבר הוא האפשרות של עירבונות ממשלתיים לדובאי וורלד ",  אמר טארק זוהני ,  סוחר בחברת efg הרמס בדובאי לבלומברג ." ממשלת דובאי תמיד עומדת מאחורי דובאי וורלד ",  אמר שייח אחמד בין סעיד אל מכתום ,  מכיר בממשלת דובאי . " הממשל בדובאי עשוי להפריד את העסקים הרעים מהטובים ",  אמר אל מכתום.חששות ליכולתה של דובאי לפרוע את חובותיה התעוררו בשלהי חודש נובמבר על רקע הערכות כי חברת ההשקעות הממשלתית של הנסיכות ,  דובאי וורלד ,  לוותה יותר מדי כסף למימון פרויקטים בתחום הנדל"ן ,  וכי לא תצליח לפרוע את החובות עקב קריסת שוק הנדל"ן המקומי .  עם זאת ,  הזרמת הון בסך 10 מיליארד דולר מנסיכות אבו דאבי לדובאי בדצמבר הרגיעה את חששות המשקיעים וגררה ירידה במחירי הביטוח כנגד חדלון פירעון של דובאי.בתחילת חודש פברואר פורסם כי דובאי וורלד - חברת האחזקות הממשלתית שמנסה לארגן מחדש חובות בשווי 22 מיליארד דולר - עשויה להציע לנושיה 60 סנט לכל דולר שהלוו לה בתוך 7 שנים.שני מקורות מקורבים לפרשה סיפרו לסוכנות הידיעות בלומברג כי ההצעה היא אחת משתי הצעות שדובאי וורלד מתכננת להגיש לנושיה .  לפי ההצעה השנייה ,  המשקיעים יקבלו תוך שבע שנים את מלוא התשלום בצורת נכסים מחברת פיתוח הנדל"ן נח'יל ." ה'תספורת' - ההורדה המשמעותית בסכום אותו תשיב דובאי וורלד לנושיה - היא אכזבה ",  אמר ג'וליאן ברוס ,  מנהל חטיבת מכירות המניות בחברת efg הרמס הולדינגס - בנק ההשקעות הציבורי הערבי הגדול בעולם .
 
דובאי מובילה את בורסות המפרץ הפרסי לעליות ;  הבורסה עולה ב-2%
העליות הודות לעליית ביטחון המשקיעים באזור בעקבות האפשרות שממשלת דובאי תעניק עירבונות לדובאי וורלד

