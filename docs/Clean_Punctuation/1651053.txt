יורוקאפ :  לפתור את המשבר הטורקי
הפועל ירושלים תתארח בטורקיה אצל גלאטסראי כשניצחון יעלה אותם לשלב ההצלבה ביורוקאפ .  קוקיה : " יהיה משחק קשה מאוד "
 שלב הבתים השני של היורוקאפ יגיע לסיומו מחר  ( שלישי )  במשחק בו תארח גלאטסראי הטורקית את הפועל ירושלים  ( 21:30 ,  שידור ישיר ב-5+ לייב )  .  הקבוצה של גיא גודס יודעת כי ניצחון בטורקיה יעלה אותה לשלב ההצלבה ,  מרחק מפגש כפול מפיינל פור המפעל .  אם ירושלים תפסיד את המשחק ,  היא תצטרך את חסדי ולנסיה של נבן ספאחיה ,  כשניצחון שלה על קאזאן יעלה את האדומים בלא כל קשר לתוצאת המשחק בטורקיה .  מנגד ,  ניצחון של הרוסים ב-4-7 הפרש ,  בתוספת ניצחון של ירושלים יעלה את שחקניו של גודס מהמקום הראשון .  ירושלים תצטלב עם בית 9 אותו תסיים אריס סלוניקי ככל הנראה במקום הראשון ,  ואילו במקום השני תסיים המנצחת בין חובנטוד בדאלונה לאלבא ברלין .
 הקבוצה הירושלמית יצאה הבוקר לטורקיה ,  שם ערכה בשעות הערב את האימון המסכם והיחיד לקראת המשחק .  בקבוצה ניסו לאסוף את השברים שאחרי ההפסדים לולנסיה ולברק נתניה בליגת העל . " יהיה משחק קשה מאוד ,  כי גלאטאסראיי היא קבוצה מצוינת ",  אמר הפורוורד הישראלי אורי קוקיה לאתר הרשמי של הקבוצה לקראת המשחק , " היא אמנם הפסידה את כל המשחקים שלה בשלב הזה ,  אבל את כל המשחקים היא הפסידה בהפרשים קטנים .  יהיה סגנון משחק מאוד התקפי .  גם אנחנו וכמובן גלאטאסראיי קבוצות התקפה מצוינות ,  ולדעתי מי שתשחק טוב יותר בהגנה ,  תנצח .  המפתח לניצחון שם זו ההגנה ". 
כאמור ,  הקבוצה הטורקית מגיעה למשחק ללא כל מעורבות אמיתית מלבד הרצון הספורטיבי לנצח .  הקבוצה מגיעה למשחק אחרי ניצחון מרשים ביום שבת האחרון בליגה המקומית על אפס פילזן ,  כשמי שהצטיין במשחק היה סימאס יסאיטיס ,  אקס מכבי תל אביב ,  שקלע 24 נקודות באחוזים מצויינים מהשדה .  מלבד יאסאיטיס ,  הטורקים מציגים מספר שחקנים מסוכנים מאוד כמו דריוס וושינגטון ג'וניור ומייק ווילקינסון האמריקאים ורדוסלב רנצ'יק הסלובקי .  

יורוקאפ :  לפתור את המשבר הטורקי
הפועל ירושלים תתארח בטורקיה אצל גלאטסראי כשניצחון יעלה אותם לשלב ההצלבה ביורוקאפ .  קוקיה : " יהיה משחק קשה מאוד "
 
