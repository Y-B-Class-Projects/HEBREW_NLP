הקרנות האמריקאיות הגרועות של העשור - המתמחות במניות צמיחה
עשר הקרנות בעלות הביצועים הגרועים בארה"ב בעשור החולף עוד לא התאוששו מקריסת בועת הדוט.קום ב-2000
קרן הנאמנות fidelity growth strategies  ( אסטרטגיות צמיחה )  נמצאת בראש רשימת קרנות הנאמנות המשקיעות במניות ובעלות הביצועים הגרועים ביותר בארה"ב בעשור האחרון .  הקרנות בעלות הביצועים הגרועים מעולם לא התאוששו ממשבר המניות בתחילת העשור - התפוצצות בועת הדוט.קום.פידליטי הפסידה 67% במהלך העשור האחרון ואילו קרן ונגארד  ( vanguard u.s .  growth )  ,  שנמצאת במקום השני ברשימה ,  איבדה 50% ,  לפי חברת המחקר מורנינגסטאר .  עשר הקרנות בעלות הביצועים הגרועים אך עדיין מנהלות נכסים ששוויים עולה על מיליארד דולר צנחו ב-43% בממוצע בעשור שהסתיים ב-28 בדצמבר - ירידה הגדולה פי 5 מהירידה שרשם מדד s & p 500.הביצועים המאכזבים של הקרנות מדגישים את הנזקים שנגרמו להן בתקופה שבין מארס 2000 ואוקטובר 2002 ,  בעקבות קריסת בועת הדוט.קום .  פידליטי ,  המנהלת נכסים בשווי 1.93 מיליארד דולר ,  לא התאוששה מהפסד של 86% אותו רשמה בתחילת העשור ,  לפני שמחירי המניות שוב החלו ליפול באוקטובר 2007 בימי משבר הדיור בארה"ב ." קרנות וקרנות נאמנות רבות ספגו הפסדים ועדיין לא הצליחו להתאושש ",  אמר ג'ף בוברוף ,  יועץ לקרנות נאמנות ,  לבלומברג.כל עשר קרנות הנאמנות בעלות הביצועים הגרועים ביותר בעשור האחרון מתמקדות בהשקעה במניות של חברות בעלות צמיחה - כלומר חברות אשר הכנסותיהן או רווחיהן רושמים צמיחה מהירה יותר מהתעשייה בה הן פועלות.עשר הקרנות איבדו בממוצע 71% משוויין בימי בועת הדוט.קום .  זאת ,  לעומת אובדן של 47% משווי המניות במדד s & p 500 בין 24 במארס 2000 ו-9 באוקטובר 2002.בעקבות משבר הדיור העדיפו המשקיעים בארה"ב להזרים כספים אל תוך קרנות המשקיעות באג"ח ,  לעומת קרנות המשקיעות במניות ,  כאשר מדד s & p נפל ב-55% בין 9 באוקטובר 2007 ו-9 במארס 2009 .  באותה התקופה איבדו 10 הקרנות 51% משוויין ,  לפי בלומברג.ב-11 החודשים הראשונים של 2009 הפקידו משקיעים 329 מיליארד דולר אל תוך קרנות המשקיעות באג"ח ,  לעומת 3 מיליארד בקרנות המשקיעות במניות ,  לפי מורנינגסטאר .
 
הקרנות האמריקאיות הגרועות של העשור - המתמחות במניות צמיחה
עשר הקרנות בעלות הביצועים הגרועים בארה"ב בעשור החולף עוד לא התאוששו מקריסת בועת הדוט.קום ב-2000

