השמאי הממשלתי :  מחירי הדירות ממשיכים לעלות ;  הזינוק הגדול ביותר - באשקלון
ברבעון הנוכחי נרשמה עלייה ממוצעת של 2.4% ;  בתל אביב אין שינוי ;  פתח תקוה והרצליה בירידה
מקווים שמחירי הדירות ירדו ?  צפו לאכזבה .  ברבעון השלישי של השנה נרשמה עלייה של 2.4% בממוצע במחירי הדירות לעומת הרבעון הקודם ,  ועלייה של 15% בהשוואה לרבעון השלישי אשתקד ,  כך מדווח היום השמאי הממשלתי אייל יצחקי.מבדיקה שערך השמאי הממשלתי לדירות 4 חדרים ב-16 הערים הגדולות בארץ ,  נמצא כי העיר בה נרשמה העלייה הגדולה ביותר במחירי הדירות ברבעון הנוכחי של השנה ביחס לרבעון הקודם היא אשקלון ,  בה נרשם זינוק של 7% .  מחיר דירות 4 חדרים באשקלון ברבעון הקודם עמד על 678 אלף שקל ,  ואילו ברבעון הנוכחי עלתה דירת 4 חדרים 727 אלף שקל בממוצע .  אחרי אשקלון ,  עם עלייה של 6% במחירי הדירות ,  נמצאת נהריה ,  ואחריה חדרה ,  שהמחירים בה עלו ב-5%.עם זאת ,  לא בכל הערים נרשמה עלייה .  בבאר שבע ,  ירושלים ,  נתניה ותל אביב לא נרשם כל שינוי במחירים בין הרבעון הנוכחי לזה הקודם .  בהרצליה ובפתח תקוה אף נרשמה ירידה של אחוז אחד במחירי הדירות - דירת 4 חדרים בהרצליה ,  שעלתה ברבעון השני של השנה 1.646 מיליון שקל ,  עולה ברבעון השלישי הנוכחי 1.63 מיליון שקל .  בפתח-תקווה ,  דירת 4 חדרים שעלתה ברבעון השני של השנה 1.311 מיליון שקל ,  עולה כעת 1.292 מיליון שקל.לדברי יצחקי ,  הסיבה המרכזית לעלייה במחירי הדירות היא במלאי הנמוך של דירות חדשות בלתי מכורות ,  העומד על 13.5 אלף דירות . " גורם זה הוא המשפיע ביותר ומביא ללחץ מתמשך לעליה במחירי דירות ",  מציין השמאי הממשלתי .  יצחקי מוסיף כי לציפייה של הציבור ,  לעליות בשיעור הריבית ולהתערבות ממשלתית שתביא להורדה במחירים ישנה השפעה חלשה בלבד על המחירים .
 
השמאי הממשלתי :  מחירי הדירות ממשיכים לעלות ;  הזינוק הגדול ביותר - באשקלון
ברבעון הנוכחי נרשמה עלייה ממוצעת של 2.4% ;  בתל אביב אין שינוי ;  פתח תקוה והרצליה בירידה

