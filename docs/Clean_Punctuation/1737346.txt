רוסיה :  הנשיא פיטר את ראש עיריית מוסקבה
לאחר שבועות של מתיחות בין הקרמלין לראש העירייה הוותיק של מוסקבה ,  הודיע הנשיא דמיטרי מדבדב כי הוא מפטר את יורי לוז'קוב מתפקידו .  הסיבה :  ראש העיר  " איבד את אמון הנשיא "
  (  צילום :  רויטרס ,  עריכת וידיאו :  גדי וינסטוק ) 
נשיא רוסיה דמיטרי מדוודב פיטר הבוקר  ( שלישי )  את ראש העיר הוותיק של מוסקבה יורי לוז'קוב ,  המכהן בתפקיד מאז 1992 .  הסיבה הרשמית שניתנה לפיטורים היא  " אובדן האמון "  בו .  
בחודשים האחרונים התגלע סכסוך בין הנשיא לראש העיר ,  לאחר שלוז'קוב לא חזר מחופשה מיד עם תחילת השריפות באזור מוסקבה ועקב דברי ביקורת שהשמיע נגד הקרמלין .  בין השאר רמז לוז'קוב ,  כי המדינה זקוקה למנהיג יותר חזק והחלטי .  ההערה הזו נתפסה כתמיכה בוולדימיר פוטין לקראת הבחירות לנשיאות ב-2012 .
 לוז'קוב ,  בן 74 ,  חזר אתמול מחופשה בת שבוע באוסטריה ואמר כי לא יפרוש מרצונו .  היום ,  לאחר שבועות של השערות לגבי עתידו של ראש העיר ,  פרסם מדבדב ,  השוהה בביקור רשמי בסין ,  צו רשמי לפיו לוז'קוב יאבד את משרתו ,  מכיוון ש"הוא איבד את האמון של נשיא הפדרציה הרוסית ".  כך מסרה דוברת הקרמלין נטליה טימקובה .
 לפי החוקה הרוסית ,  לנשיא המדינה יש הסמכות לפטר את ראש עיריית מוסקבה ומושלים אזוריים לפי רצונו ולמנות להם מחליפים ללא בחירות .  יורשו של לוז'קוב הוא בן בריתו הוותיק וסגנו ,  ולדימיר רזין .   לוז'קוב הוא אחד הפוליטיקאים החזקים ביותר ברוסיה ,  ולפני עלייתו של ולדימיר פוטין לשלטון לפני כעשור ,  הוא אף נחשב כמועמד אפשרי לנשיאות .  רעייתו ,  ילנה באטורינה ,  היא האישה העשירה ביותר ברוסיה .  
בשבועות האחרונים בני הזוג היו נתונים למתקפה חסרת תקדים בתקשורת הממלכתית ברוסיה .  היא נסבה בעיקר סביב האשמות של שחיתות ,  בעיקר על כך שלו'זקוב העביר לבאטורינה כספים מעסקאות נדל"ן רווחיות .  לוז'קוב הכחיש מכל וכל את הטענות נגדו - ואף איים לתבוע את רשתות הטלוויזיה שפרסמו אותן .
 
רוסיה :  הנשיא פיטר את ראש עיריית מוסקבה
לאחר שבועות של מתיחות בין הקרמלין לראש העירייה הוותיק של מוסקבה ,  הודיע הנשיא דמיטרי מדבדב כי הוא מפטר את יורי לוז'קוב מתפקידו .  הסיבה :  ראש העיר  " איבד את אמון הנשיא "
 
