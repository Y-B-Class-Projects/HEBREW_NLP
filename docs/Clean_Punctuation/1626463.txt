מריון ג'ונס רצה ..  .  וקולעת
האצנית לשעבר ,  שנבחנה לא מכבר ל-WNBA ,  קרובה לחתום על חוזה בסראגוסה הספרדית . " אני יכולה להוות נכס לכל קבוצה "
 אחרי שזכתה במדליות רבות באליפויות עולם ובאולימפיאדה כאצנית והייתה מעורבת בשערוריית סמים גדולה ,  פוצחת ,  ככל הנראה ,  מריון ג'ונס  ( 1.78 ,  34 )  בקרוב בקריירה חדשה .  לשעבר האצנית האמריקאית תגיע למבחנים של שבוע בקבוצת הכדורסל של סראגוסה ,  כשבסופם יוחלט במועדון האם להחתים אותה על חוזה .  האם הכול ילך כמתוכנן ,  ג'ונס כבר תוכל לשחק במשחק הגביע של הקבוצה ב-9 או 10 לחודש ינואר .
 יצוין כי מקצוע הכדורסל לא חדש לגמרי עבור ג'ונס ,  שהתאמנה לא מכבר עם מאמן אישי של סן אנטוניו סילברס ,  כשהיא קיוותה להצטרף לקבוצה מה-WNBA ,  אלא שמהלך זה לא צלח .  כמו כן ,  היא הייתה שותפה ב-1994 לזכייה עם מכללת צפון קרוליינה באליפות ה-NCAA ,  אלא שלאחר מכן היא החלה להתרכז בענף האתלטיקה דווקא והגיעה למעמד של כוכבת על .
" זה היה במאי כשמישהו התקשר אליי ושאל אותי אם אני מעוניינת לשחק ב-WNBA ,  התגובה המיידית שלי הייתה :  'כן ,  למה לא ? ' ",  אמרה ג'ונס בעבר והוסיפה : " אני חושבת שזו תהיה התנסות נחמדה וזה ייתן לי הזדמנות שנייה ,  אני יכולה להוות נכס לכל קבוצה .  אני נרגשת מהעובדה לשחק באירופה ,  אני אוהבת לחזור לספרד ". 

מריון ג'ונס רצה ..  .  וקולעת
האצנית לשעבר ,  שנבחנה לא מכבר ל-WNBA ,  קרובה לחתום על חוזה בסראגוסה הספרדית . " אני יכולה להוות נכס לכל קבוצה "
 
