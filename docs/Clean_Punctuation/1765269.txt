בית הדין לעבודה :  מערכת יחסים רומנטית בין עובדת למנהל אינה הטרדה מינית - למרות יחסי המרות
 >  >  עובדת שיש לה קשר רומנטי והדדי עם הממונה עליה ,  אינה יכולה לטעון שהממונה עליה הטריד אותה ,  למרות יחסי המרות ביניהם .  כך קבע השבוע בית הדין האזורי לעבודה בבאר שבע .  מפסק הדין של השופט משה טוינה עולה שעובדת באגף החשבונאות של מפעל בדרום הגישה תביעה נגד הממונה עליה ,  בטענה שהוא הטריד אותה מינית .  העובדת טענה ,  באמצעות עוה"ד לימור עמית-פנקר ואושרת שפונט ,  כי במשך חמש שנים רצופות הממונה התעלל בה מינית ,  באמצעות שיחות טלפון תכופות שהתמקדו בחייה הפרטיים ,  נשיקות ,  ודרישה שתעבוד שעות נוספות ,  כדי שיוכל להיות בקירבה פיסית אליה .  לטענת העובדת ,  עקב חשש למקור פרנסתה היא שיתפה פעולה עם הממונה ,  עד שאיים עליה כי יספר לבעלה על הקשר ביניהם .  הממונה ,  שהוא מנהל אגף חשבונאות במפעל ,  אישר בכתב ההגנה שהגיש ,  באמצעות עו"ד רון סולקין ,  שאכן התקיימה מערכת יחסים בינו לבין העובדת ,  שכללה מגע גופני ,  מגע מיני ושיחות אישיות ארוכות .  עם זאת ,  הוא טען כי זו היתה מערכת יחסים שיזמה העובדת והתנהלה בשיתוף פעולה מלא מצדה .  השופט טוינה ,  הסביר כי החוק למניעת הטרדה מינית בעבודה נועד למנוע ניצול של העובד מתוך הנחה כי מקום שבו מתקיימים יחסי מרות בין הצדדים ,  הסכמת העובד הכפוף לקיום קשר אינטימי אינה באמת חופשית ומלאה . " גרסאותיה השונות של התובעת סיכלו את ניסיונה להציג את עצמה כצד סביל וחלש ,  השרוי בפחד מכוחו של הנתבע ",  אמר טוינה .  השופט ציין כי חקירתה הנגדית ועדויות עמיתה לעבודה מלמדים שמערכת היחסים בינה לבין הממונה החלה מיוזמתה והיתה למעשה מערכת יחסים רומנטית והדדית .   ( ס"ע 1319-07 ) 

בית הדין לעבודה :  מערכת יחסים רומנטית בין עובדת למנהל אינה הטרדה מינית - למרות יחסי המרות
nan
