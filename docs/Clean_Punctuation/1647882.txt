ערוץ הספורט ישדר את מפגש הדייויס בצ'ילה
אם לא יהיה שינוי כתוצאה מרעידת האדמה ,  ישדר ערוץ הספורט את משחקי נבחרת ישראל בטניס מול צ'ילה במסגרת גביע דיוויס
ערוץ הספורט ישדר את משחקי נבחרת ישראל בטניס מול צ'ילה במסגרת גביע דיוויס .  המשחקים מול צי'לה כוללים שני משחקי יחידים שישודרו ביום שישי הקרוב בשעה 16:00 בספורט5 ,  משחק זוגות שישודר בשבת ב-19:00 ושני משחקי יחידים נוספים ביום ראשון הבא בשעה 16:00 .  בין שחקני הנבחרת ישנם דודי סלע ,  הראל לוי ,  אנדי רם ויוני ארליך ,  שהצליחו להביא את ישראל להישג הגבוה בתולדותיה עם ההעפלה לחצי גמר הטורניר בשנה שעברה .  
משחקי הטניס מול נבחרת צ'ילה שאמורים להתקיים בעיר קוקימבו עדיין מוטלים בספק בשל רעידת האדמה שפגעה במדינה בסוף השבוע .  על פי הדיווחים ,  מתחם המשחקים לא נפגע ברעש אולם בשל מצב החירום השורר במדינה טרם הוחלט סופית אם המשחקים יתקיימו .  שחקן הנבחרת הישראלית אנדי רם כבר שוהה בצ'ילה ושאר שחקני הנבחרת ממתינים במיאמי לעדכונים באשר לקיום המשחקים .
 
ערוץ הספורט ישדר את מפגש הדייויס בצ'ילה
אם לא יהיה שינוי כתוצאה מרעידת האדמה ,  ישדר ערוץ הספורט את משחקי נבחרת ישראל בטניס מול צ'ילה במסגרת גביע דיוויס

