שני סרטים ישראלים בפסטיבל טרייבקה 
" בודרוס "  שזכה להצלחה בפסטיבל ברלין ו"גנב הכאב "  ייצגו את ישראל בתחרות הרשמית לסרטים דוקומנטרים מהעולם בפסטיבל הקולנוע היוקרתי שייסד רוברט דה נירו
שני סרטים ישראלים ישתתפו בפסטיבל טרייבקה היוקרתי ,  שייפתח בניו יורק ב-21 באפריל ,  כך על פי רשימת הסרטים החלקית שפרסמו מארגני הפסטיבל היוקרתי .  
הסרטים שישתתפו בתחרות התיעודית הם  " גנב הכאב "  של היוצר הוותיק אלכסנדר גנטלב  ( "האוליגרכים ",   " יולקי פאלקי ",   " כמו בבית ")  ,  העוסק במאפיה הרוסית .  לאחר ההשתתפות בטרייבקה ,  יתחרה הסרט גם בפסטיבל דוקאביב ,  שייפתח בתחילת מאי .  
גם הסרט  " בודרוס ",  קופרודוקציה של ארצות הברית ,  ישראל והרשות הפלסטינית ,  שבוימה בידי ג'וליה באשה והופקה בידי ענת אבני ישתתף בתחרות .  הסרט ,  שצולם בכפר הפלסטיני בודרוס שבגדה המערבית ,  זכה לפני חודש במקום השני בתחרות חביב הקהל של מסגרת הפנורמה בפסטיבל ברלין .  
פסטיבל טרייבקה חייך בעבר ליצירה הישראלית  - " השמצה "  התיעודי של יואב שמיר ,  למשל ,  זכה בו בשנה שעברה בפרס מיוחד מטעם חבר השופטים ,  ו"חופשת קיץ "  של דוד וולך זכה בו בשנת 2007 בפרס לסרט העלילתי הטוב ביותר .
 הסרט שיפתח את הפסטיבל ,  כפי שכבר פורסם ,  הוא  " Shrek Forever After ",  הפרק האחרון בסדרת סרטי  " שרק "  והראשון בהם שיוצג בגרסה תלת ממדית ,  שאמור להיות אחד משוברי הקופות הגדולים של השנה ,  אם לא הגדול שבהם .
 
שני סרטים ישראלים בפסטיבל טרייבקה 
" בודרוס "  שזכה להצלחה בפסטיבל ברלין ו"גנב הכאב "  ייצגו את ישראל בתחרות הרשמית לסרטים דוקומנטרים מהעולם בפסטיבל הקולנוע היוקרתי שייסד רוברט דה נירו

