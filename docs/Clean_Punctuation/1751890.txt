המשטרה תגדיל את כמות הסדרנים בקרית אליעזר
התכנון לפני הפועל ת"א :  כ-300 אנשי אבטחה ,  כמעט פי שלושה מהממוצע .  דוידוביץ' ,  שצפוי להיכלל בסגל ,  יודיע אם יוכל לפתוח
ככל שמשחק העונה בין מכבי חיפה להפועל תל אביב מתקרב ,  נראה כי משטרת ישראל מגבירה את הכוננות לקראת אירועים בלתי צפויים שעשויים להתרחש במגרש .  הבוקר  ( חמישי )  הודיעה המשטרה למכבי חיפה כי החליטה להגדיל את כמות הסדרנים למשחק ביום שני .  כ-300 אנשי אבטחה ,  פי שלושה מהממוצע ,  צפויים לשמור על הסדר באיצטדיון ,  כשהמשטרה תשמור על הסדר מחוץ לכותלי האצטדיון .
 לשם השוואה ,  במשחק שכיכב השבוע במסדרונות בתי הדין של ההתאחדות לכדורגל בין בית"ר ירושלים לבני יהודה נכחו כ-130 סדרנים בלבד .  בחיפה חילקו את המשחקים העונה לשלוש קטגוריות ,  כשהמשחק הזה הוגדר בעל הרגישות הגבוהה ביותר .  
המשטרה הודיעו אתמול כי היא קוראת לאוהדי הפועל תל אביב שלא להסתנן ליציעים הירוקים וכי אוהדים כאלה יוצאו מהאצטדיון .  מתוך 8,000 כרטיסים שהוצאו למכירה לאוהדי מכבי חיפה  ( שאר הצופים באיצטדיון הם מנויים או אוהדי הפועל תל אביב ,  להם הוקצו כ-1,500 כרטיסים )  ,  פחות מאלף נותרו בקופות ובמשרד הכרטיסים  " גרבר ". 
חיפה לא קיימה היום אימון והשחקנים זכו ליום חופש .  השוער ניר דוידוביץ' ,  שעל פי האימון אתמול נראה כי יהיה בסגל ,  יודיע מחר למאמן אלישע לוי האם הוא מסוגל לפתוח במשחק .  השוער אמיר אדרי שנטש את האימון אתמול יחזור להתאמן מחר .  הקשר עידן ורד לא יפתח במשחק בכל מקרה ולא נראה שיהיה בסגל .  גם אייל גולסה ייעדר מהמשחק .  על פי התרגול אתמול ,  ההרכב שניצח את הפועל פתח תקוה ימשיך לקבל קרדיט .
 הקשר הגנאי סיידו יאיא מרשים מאוד באימוני הקבוצה ובמהלך השבוע הקרוב אמורה להתקבל תשובה לגביו .
 
המשטרה תגדיל את כמות הסדרנים בקרית אליעזר
התכנון לפני הפועל ת"א :  כ-300 אנשי אבטחה ,  כמעט פי שלושה מהממוצע .  דוידוביץ' ,  שצפוי להיכלל בסגל ,  יודיע אם יוכל לפתוח

