חברת ההובלה הימית במכולות הגדולה בעולם רשמה הפסד שנתי ראשון זה למעלה מ-100 שנים
מולר מארסק ,  החולשת על 15% משוק המכולות הגלובלי ,  הפסידה מיליארד דולר ב-2009 וצופה רווח קטן השנה
מולר מארסק  ( סימול maersk-b.co )  הדנית ,  חברת ההובלה הימית במכולות הגדולה בעולם ,  רשמה הפסד שנתי ראשון מאז נוסדה לפני למעלה מ-100 שנים בעקבות הנפילה בהיקף הסחר העולמי ,  והזהירה כי תרשום רווח צנוע בלבד בשנת 2010 בשל לחצי תמחור .  מניית החברה נפלה בקרוב ל-4% בבורסת קופנהגן.מארסק  ( maersk )  ,  אשר נוסדה בשנת 1904 ומפעילה צי של יותר מ-700 אניות ,  רשמה בשנת 2009 הפסד נקי של מיליארד דולר - הרבה יותר מתחזיות האנליסטים - לעומת רווח של 3.4 מיליארד דולר בשנה הקודמת .  חטיבת הובלת המכולות של מארסק ,  אשר מפעילה יותר מ-500 אניות הנושאות כ-1.9 מיליון מכולות ,  רשמה בשנה שעברה הפסד של 2.1 מיליארד דולר לעומת רווח של 580 מיליון דולר בשנת 2008 .  מארסק ,  החברה הגדולה בדנמרק ,  צופה לרשום השנה  " רווח צנוע ".  תחזיות האנליסטים היו לרווח שנתי של יותר ממיליארד דולר ב-2010.מארסק ,  אשר מחזיקה בנתח של 15% משוק הובלת המכולות העולמי ,  השביתה בשנה שעברה 19 אוניות מכולות והוציאה משימוש 10 אוניות ישנות .  החברה צופה צמיחה של 7% עד 10% בנפח אניות המכולות בשוק העולמי השנה ,  וצמיחה של 3% עד 5% בנפח הביקוש.מארסק מסרה כי נפח המכולות שהובילה בשנה שעברה ירד ב-1% בלבד - ירידה מתונה לעומת נפילה של 13% שנרשמה בשוק כולו - אולם הוסיפה כי נרשמה נפילה של 28% בהכנסות הממוצעת למכולה ." ההפסד שרשמנו בשנה שעברה הוא משמעותי ",  אמר מנכ"ל מארסק ,  נילס סוודגארד אנדרסן ,  בעת פרסום הדו"חות . " אולם 2009 היתה שנה יוצאת דופן עם רמות ביקוש ומחירים נמוכות מבחינה היסטורית ".  נכון להיום ,  כ-12% מהאניות להובלת מכולות בעולם מושבתות בשל הנפילה בהיקף הסחר הגלובלי.חברת הספנות הישראלית צים ,  הנמצאת בבעלות החברה לישראל שבשליטת הפלג המשפחתי של סמי עופר ,  היא אחת מחברות ההובלה במכולות הגדולות בעולם .  משפחת רקנאטי אף היא פעילה בתחום ההובלה הימית באמצעות חברת הספנות osg .
 
חברת ההובלה הימית במכולות הגדולה בעולם רשמה הפסד שנתי ראשון זה למעלה מ-100 שנים
מולר מארסק ,  החולשת על 15% משוק המכולות הגלובלי ,  הפסידה מיליארד דולר ב-2009 וצופה רווח קטן השנה

