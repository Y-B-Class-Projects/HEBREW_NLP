המשטרה :  הנשק שנתפס בשכם הרג את הרב חי
כלי הנשק שנתפסו ברשות פעילי  " גדודי חללי אל אקצא ",  שחוסלו בפעולת צה"ל ,  נשלחו למעבדה לזיהוי הפלילי .  שם נקבע כי מאחד מהם בוצע הירי שהרג את הרב מאיר חי בשבי שומרון
משטרת מחוז ש"י מסרה היום  ( ראשון )  כי מבדיקה ראשונית עולה שכלי הנשק שנתפסו ברשות פעילי גדודי חללי אל אקצא ,  שחוסלו בפעולת צה"ל אתמול ,  הם כלי הנשק באמצעותם בוצע הפיגוע בו נהרג הרב אבשלום מאיר חי . " כלי הנשק נשלחו לבדיקה במעבדות הנשק של הזיהוי הפלילי במשטרה' ובבדיקה ראשונית עולה כי אחד מכלי הנשק שנתפסו זוהה ככלי הנשק בו בוצע הפיגוע ",  נמסר בהודעת המשטרה .
 שלושת מבצעי פיגוע נהרגו אתמול בלילה מאש צה"ל במבצע משולב של מספר כוחות צה"ליים באזור הקסבה של שכם .  במקום התפתחו חילופי אש עם השלושה ,  לאחר שהתקבל מידע מהשב"כ לפיו מבצעי הפיגוע מסתתרים במקום .  הכוחות הגיעו לאזור ,  שם התפתחו חילופי אש כבדים ,  שבסיומם נהרגו שלושת החמושים הפלסטינים .  
הפלסטינים דיווחו כי השלושה הם פעילים בזרוע הצבאית של פתח - גדודי חללי אל-אקצא .  המקורות דיווחו כי ההרוגים הם ענאן סובח ,  פעיל בזרוע הצבאית בעיר שקיבל באחרונה חנינה מלאה במסגרת הסכם המבוקשים בין ישראל לרשות ,  ראיד סורכג'י ורסאן אבו שרח .  יצויין כי גדודי חללי אל אקצא נטלו אחריות לפיגוע הירי ביום חמישי ,  בו נרצח הרב מאיר אבשלום חי מההתנחלות שבי שומרון .  בביתם של השלושה בשכם נמצאו שני רובי אם-16 ,  אקדח ותחמושת רבה .
 לפי הדיווחים ,  כוחות גדולים של צה"ל פשטו על שכם בשעה 4 לפנות בוקר ,  כיתרו את העיר העתיקה והטילו עוצר על אזורים רבים ,  בעיקר על רחוב כשיכי .  על פי דיווח בסוכנות הידיעות  " מען ",  חיילי צה"ל כיתרו שלושה בתים ,  שניים מהם בעיר העתיקה ושלישי באזור ראס אל-עין ,  שם נהרגו שניים מהפלסטינים .
 
המשטרה :  הנשק שנתפס בשכם הרג את הרב חי
כלי הנשק שנתפסו ברשות פעילי  " גדודי חללי אל אקצא ",  שחוסלו בפעולת צה"ל ,  נשלחו למעבדה לזיהוי הפלילי .  שם נקבע כי מאחד מהם בוצע הירי שהרג את הרב מאיר חי בשבי שומרון

