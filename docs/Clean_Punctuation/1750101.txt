קים קלייסטרס זכתה בטורניר המאסטרס
הבלגית בת ה-27 ניצחה 3:6 ,  7:5 ,  3:6 את הראשונה בעולם קרוליין ווזניאקי ורשמה זכייה בתואר מספר 40 בקריירה
ככה סוגרים שנה .  קים קלייסטרס ,  שזכתה לפני חודש באליפות ארצות הברית הפתוחה ,  השלימה הערב  ( ראשון )  זכייה גם בטורניר מאסטרס הנשים בדוחא .  הבלגית ניצחה 3:6 ,  7:5 ,  3:6את הראשונה בעולם קרוליין ווזניאקי וזכתה בתואר מספר 40 בקריירה וחמישית השנה ,  לאחר שרשמה זכיות בבריסביין ,  מיאמי ,  סינסינטי וארה"ב .  לקלייסטרס זוהי זכייה שלישית בטורניר המאסטרס ,  לאחר שעשתה זו בעבר ב-2002 ו-2003 .  
המערכה השנייה נראתה רע מבחינת הדנית ,  שנקלעה כבר לפיגור 4:1 .  אלא שאז ווזניאקי הצליחה לחזור עד 4:4 ואפילו השיגה נקודת שבירה ,  אך הבלגית הצליחה לשמור על ריכוז ולקחת את שלוש הנקודות הבאות בדרך ל-4:5 .  ווזניאקי הצליחה להרים את הרמה ,  האגרסיביות ובעיקר התנועה שלה וזכתה בשלושת המשחקונים הבאים בדרך ל-5:7 במערכה השנייה .  במערכה האחרונה הצליחה שוב הבלגית להתעלות והשיגה שבירה בדרך ל-2:4 .  לאחר מכן היא הצליחה לשמור על ההגשה שלה בדרך ל-2:5 .  ווזניאקי הצליחה לשמור על ההגשה ,  אבל במשחקון הבא הצליחה הבלגית לחזור מפיגור ולנצח את המערכה 4:6 ,  את המשחק ואת הטורניר כולו .
" הרגשתי כאילו המשחק הזה לא ייגמר לעולם ",  אמרה קלייסטרס בסיום , " זה היה קרב מצוין עם חבטות יפות וטניס מצוין .  אני מאושרת שניצחתי ,  כמובן שזה מאכזב בשביל קרוליין אבל אני לא יודעת עוד כמה שנים יש לי לשחק ולה יש עוד עתיד גדול לפניה ". 
ווזניאקי אמרה : " זה היה שבוע פנטסטי בשבילי ,  אבל קים שיחקה טניס מדהים היום והגיע לה לנצח ". 
 *  בזוגות ניצחו ג'יזלה דולקו ופלאביה פנטה 5:7 ,  4:6 את קבטה פשקה וקטרינה סרקבוטניק .
 
קים קלייסטרס זכתה בטורניר המאסטרס
הבלגית בת ה-27 ניצחה 3:6 ,  7:5 ,  3:6 את הראשונה בעולם קרוליין ווזניאקי ורשמה זכייה בתואר מספר 40 בקריירה

