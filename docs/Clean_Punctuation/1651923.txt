וריפון נמחקת מהמסחר בת"א
מניית החברה תפסיק להיסחר בארץ ב-15 ליולי - תמשיך במסחר בארה"ב בלבד .  לייזי ינאי ,  מנכ"ל וריפון ישראל : " אין כוונה לחסל את מרכזי הפיתוח בארץ "
 וריפון ,  ספקית פתרונות הסליקה שרכשה את ליפמן לפני מספר שנים ,  הודיעה על כוונתה להפסיק להיסחר בבורסת תל אביב ותוסיף להיסחר רק בוול סטריט .  מניית החברה תימחק מהמסחר ב-15 ביולי .
 לייזי ינאי ,  מנכ"ל וריפון ישראל אמר כי  " במסגרת החוזה לרכישת ליפמן היתה התחייבות להיסחר בתל אביב במשך שנתיים .  מאז עברו שלוש וחצי שנים ובמסגרת בחינת ההוצאות שלנו החלטנו להימחק מהמסחר בתל אביב .  מבחינת המשקיעים אין הבדל ,  ומדובר בחסכון בעלויות של החזקת הרישום הדואלי ". 
רואי החשבון עשו בדיקה כדי לבחון אם הסחירות משמעותית ויחסית לסחירות בארצות הברית היא היתה נמוכה .  מטעמי ציונות ,  הייתי שמח אם היינו ממשיכים להיסחר בתל אביב אבל צריך לקחת את ההחלטה שנכונה לבעלי המניות שלה ולטובת החברה .  אני מצר על כך כישראלי ,  אבל כשהייתי צריך להצביע בהנהלה הצבעתי בעד ". 
עוד אמר ינאי כי  " אין כל כוונה לחסל את מרכזי הפיתוח בישראל .  וריפון מעסיקה בישראל כ-530 עובדים ומרכז הפיתוח הגדול ביותר של החברה נמצא בארץ ,  ובנוסף יש שלוש יחידות מסחריות שיש להן פעילות טובה ורווחית בשוק הישראלי ואנחנו מנהלים מפה את עסקי החברה באירופה ובאסיה ואין שום כוונה לסגור את האתר של וריפון בישראל ". 

וריפון נמחקת מהמסחר בת"א
מניית החברה תפסיק להיסחר בארץ ב-15 ליולי - תמשיך במסחר בארה"ב בלבד .  לייזי ינאי ,  מנכ"ל וריפון ישראל : " אין כוונה לחסל את מרכזי הפיתוח בארץ "
 
