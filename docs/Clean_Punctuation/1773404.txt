חיות אופנה 
נשות ביו-פט אוהבות שמלות וקולרים
אחד היתרונות הגדולים של בעלי חיים הוא העובדה שכל חייהם הם לבושים ועירומים בו זמנית .  חיות לא מתביישות בשום דבר :  לא בגזרה שלהן ,  לא בגילן ולא בייחוס הגזעי שלהן .  מנגד ,  אחד החסרונות הגדולים של בני אדם הוא העובדה שהם נורא מתביישים כל הזמן .  כל כך מתביישים שחלקם אפילו חשים צורך להלביש את החיות שלהם .  מלבד ייצור מזון לחיות ,  כמו בונזו ולה קט ,  מייצרים בחברת ביו-פט שבקיבוץ מעברות גם בגדים לכלבים תחת השם ריבוס . " בליין של הקולקציה האחרונה קיבלנו השראה ממסלולי האופנה וממגמות האחרונות של עולם האופנה האנושי ",  אומרת מירב אמיד ,  מנהלת השיווק של ביו-פט . " הבגדים שלנו עשויים מחומרים נושמים ,  הם נוחים להלבשה ,  מחממים ונותנים לוק אופנתי ".  לטופי ,  דוגמנית הבית על ארבע שמופיעה בתמונה ,  יש כבר כמה קמפיינים מאחוריה .  כמו טופי ,  גם מירב אוהבת נוחות ופונקציונליות ,  אבל יותר מלהלביש את עצמה היא נהנית להלביש את כלבתה המעורבת ,  אלפא בת ה-14 . " קניתי לה מעיל נורא נחמד וסוודר מהמם בעיניי ",  היא אומרת , " משום שהיא כבר מבוגרת ,  אנחנו מפנקים אותה בבגדים ובאוכל .  היא קיבלה ממני קולר מוזהב של ריבוס ,  ואין סיכוי שהיא תעבור ברחוב ולא ישימו לב אליה ".  הדר אבירם ,  מנהלת תחום שיווק חתולים ,  לא צריכה להתאמץ יותר מדי ,  מאחר שחברתה הטובה עדי מצלר היא הסטייליסטית האישית שלה מאז שלמדה קורס סטיילינג . " להדר הכי מתאים שמלות ושרוולים קצרים ,  ופחות גופיות .  אני ממליצה לה על מכנסיים בעלות גזרה גבוהה וללבוש צבעים ורודים ,  כחולים ושחור ",  קובעת מצלר .  רונית ינאי-עומרי ,  מנהלת תחום שיווק חיות קטנות ,  ציפורים וציוד ,  היא חברת קיבוץ מעברות .  היא אוהבת לקנות בחנויות כמו המכולת באבן יהודה שמוכרת בגדי מעצבים .  אחד הפריטים היקרים לה הוא שרשרת עם תליון של סולם ,  שהיא חולקת עם אמה . " כולם שואלים אותי מה המשמעות שלו ",  היא אומרת , " מבחינתי זה אומר שתמיד יש לאן לעלות ,  ושאם יורדים ,  תמיד יש גם דרך לרדת ".  ואולי גם אף פעם לא לשכוח לרדת עם הכלב .  ביו-פט תחום :  ייצור ושיווק מזון ,  אביזרים וציוד לחיות מחמד שנת הקמה :  1972 מיקום :  קיבוץ מעברות מספר עובדים :  70 עוד משהו :  בקרוב תושק קולקציית חורף 2010 של המותג ריבוס מירב אמיד ,  39  ( מימין )  :  חולצה ,  זארה 199 שקל | חצאית ,  ריפליי 499 שקל | חגורה ,  ריפליי 399 שקל | נעליים ,  סטיב מאדן 499 שקל | שרשרת ,  פדני 2,500 שקל | שעון ,  סייקו 600 דולר | טבעת בעיצוב אישי ,  3,500 שקל | הדר אבירם ,  27  :  שמלה ,  אורית ליבוביץ 150 שקל | נעליים ,  אלדו 250 שקל | שרשרת צהובה ,  דיווה 19.90 שקל | משקפי שמש ,  ג'ורג'יו ארמאני 800 שקל | חגורה ,  מתנה מעדי מצלר | רונית ינאי-עומרי ,  32 :  נעליים ,  שופרא 800 שקל | שמלה ,  פיצ'קא 480 שקל | טבעת אירוסים ,  זיוה דן 3,000 שקל | טבעת נישואים ,  הוד 1,100 שקל | עגילים ,  שדרת המעצבים נתניה 240 שקל | משקפיים ,  ורסצ'ה 1,200 שקל | צמידים 180 שקל | שרשרת ,  הוד 500 שקל | כלבת הבית טופי :  ז'קט מדגם  " בריטני "  של ריבוס ,  75 שקל

חיות אופנה 
נשות ביו-פט אוהבות שמלות וקולרים

