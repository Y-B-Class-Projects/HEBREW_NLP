נמני : " אם זה המקסימום של השופט ,  זה לא מספיק "
 מאמן מכבי ת"א התייחס לשגיאות אנשי המשרוקית בהפסד 3:1 לאשדוד .  לגבי מאור בוזגלו : " אנחנו בונים עליו ,  לא נתלה אותו "
 צילום ועריכת וידאו :  יותם רונן
אין ספק ,  מרגע לרגע העונה של מכבי תל אביב ממשיכה להדרדר עוד ועוד .  אחרי ההדחה בשמינית גמר הגביע על ידי בית"ר ירושלים באמצע השבוע ,  הגיעה התקרית עם מאור בוזגלו  ( שהושעה עד להודעה חדשה )  שהעיבה על המועדון הצהוב .  אם לא די בזאת ,  הרי שהצהובים אספו הערב  ( שבת )  הפסד נוסף ,  3:1 למ.ס .  אשדוד ,  והם כבר סופרים שישה משחקי ליגה ללא ניצחון .  אם במכבי תל אביב שכחו ,  אז נזכיר להם שאת הניצחון האחרון בליגה הם ליקטו באמצע חודש פברואר ,  יותר מדי זמן עבור קבוצה עם יומרות להשיג כרטיס לאירופה בעונה הבאה .
 במכבי תל אביב זעמו כמובן על השופט הראשי איתן תבריזי ,  ששרק לפנדל שלא היה כיוון שהעבירה של רונאלד ראלדס על דמיטאר מקרייב נעשתה מחוץ לרחבה ,  וכן על הקוון אייל חתוכה ,  שלא הרים דגל לנבדל בשער השלישי של אשדוד .
 בראשית דבריו התייחס מאמן מכבי תל אביב אבי נמני להחלטות השגויות של תבריזי וקווניו ,  ואמר : " אני בטוח שהשופט עושה את המקסימום ,  אבל אם זה המקסימום שלו אז זה לא מספיק .  גם רמת הקוונים לא מספקת ,  הטעויות שהיו פה הן חמורות מאוד וחבל .  אנחנו צריכים לחזק אחד את השני ועם כל הקושי ניאבק עד הסוף .  המאבק על המקום השלישי הולך ונהיה קשה יותר ". 
בהמשך דבריו התייחס נמני למאור בוזגלו ,  שכזכור הושעה עד ועדת המשמעת שתיערך לו באמצע השבוע . " אני לא רוצה להיכנס לעניין הזה ",  אמר נמני . " קיבלנו החלטה ומאור מושעה עד ועדת המשמעת ובה נקבל החלטה .  מצד אחד ,  לא נתלה את מאור ,  מצד שני מכבי זה מועדון מכובד ויש בו כללים ,  אנחנו לא רוצים ששחקן מהנערים ייקח דוגמא ממקרה כזה .  אנחנו בונים על מאור גם לשנים הבאות ". 
שרן ייני אמר בסיום : " אין תרופת קסם לתקופה הלא טובה .  המשחק שוב התחיל לא טוב עבורנו והתפקשש לנו כמו נגד מכבי חיפה .  זה לא משנה אם יש טעויות שיפוט ,  צריך להמשיך לשחק וזה מה שעשינו .  היו גם נבדלים שלא נשרקו וחבל מאוד .  הגענו לישורת האחרונה של העונה במומנטום לא טוב .  נעבוד קשה ,  נישאר ביחד ונביא את התוצאות .  ההפסד בגביע לא השפיע עלינו ,  אין לו שום קשר .  אין מה לעשות ,  נצטרך לחזור לתקופה הטובה ". 
הקשר הצהוב נשאל האם מכבי שרויה במשבר ,  ואמר : " אני לא מאמין במילה משבר .  יש הרבה דברים שקורים בקבוצה .  אנחנו גם אולי סובלים מחוסר ריכוז ויש עוד דברים ,  אבל אני מעדיף לשמור את זה בתוך הקבוצה ". 
מ.ס .  אשדוד עשתה צעד נוסף בדרך להבטחת המקום השישי לפחות והכרטיס לפלייאוף העליון ,  כאשר פתחה פער של ארבע נקודות על פני השביעית בטבלה ,  הפועל באר שבע .  אלא שהמאמן יוסי מזרחי עדיין לא יודע גם אם הפרש זה יספיק .
" אי אפשר לדעת ",  אמר מזרחי , " אם זה יספיק לנו לפלייאוף העליון .  אחרי שני הפסדים רצופים ,  ניצחנו את בני סכנין בגביע ומכבי תל אביב בליגה .  הכול עניין של מומנטום ,  יהיה אפשר לסכם דברים רק במחזור ה-30 ". 
לגבי המשחק עצמו אמר המאמן : " זה לא משנה אם אתה מוביל ,  החוכמה הגדולה זה לצאת נכון למתפרצות .  היינו יכולים להבקיע את השלישי ואת הרביעי ,  אבל לא עשינו זאת כי לא שיחקנו חכם .  אחרי ה-0:2 למכבי לא היה מה להפסיד והם הלכו קדימה ,  נוצר אצלנו לחץ ,  אבל בסוף הצלחנו להבקיע את השלישי ". 

נמני : " אם זה המקסימום של השופט ,  זה לא מספיק "
 מאמן מכבי ת"א התייחס לשגיאות אנשי המשרוקית בהפסד 3:1 לאשדוד .  לגבי מאור בוזגלו : " אנחנו בונים עליו ,  לא נתלה אותו "
 
