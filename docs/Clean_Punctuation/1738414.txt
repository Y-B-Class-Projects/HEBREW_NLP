הכלכלן בדיסקונט שהפך לסוחר נשק ואיל תקשורת 
 >  >  לא הרבה ידוע על איש העסקים חזי בצלאל  ( 60 )  .  אחרי קריירה אקדמית קצרה באוניברסיטת תל אביב ,  הוא נהפך לכלכלן בבנק דיסקונט ,  ומשם הגיע לבנק השקעות בריטי שחיפש השקעות באפריקה .  זה קרה לפני כ-25 שנה ומאז בצלאל עושה את מרבית עסקיו ביבשת השחורה .  בין היתר ,  קידם בצלאל תעשיות נשק ישראליות במדינות אפריקאיות ,  תוך שהוא נהנה מעמלות על העסקות .  מקורבים לבצלאל הבהירו בעבר כי הוא עשה עסקות נשק רק עם ממשלות ולא עם פלגים מורדים .  ב-2002 הוא זינק משום מקום אל עמודי העיתונות הכלכלית ,  כשהיה מעורב בקבוצה שביקשה לרכוש את מחלבות טרה בכ-250 מיליון שקל .  ב-2005 פורסם כי הוא מנהל מגעים עם צביקה בארינבוים על רכישת מחצית מחברת גילת סאטקום בשותפות עם ראש הממשלה לשעבר ושר הביטחון כיום ,  אהוד ברק ,  בסכום של 10 מיליון דולר - הרבה יותר מההערכות על שוויה הריאלי של החברה באותה עת .  בעבר היו לבצלאל עסקי בנקאות בחו"ל ,  אך הוא חיסל אותם בהדרגה ולפני שלוש שנים מכר את הבנק האחרון שלו לברקליס .  כיום הוא מחזיק בחברות בתחום האנרגיה ,  המחצבים ,  נדל"ן וכן קרן הון סיכון קטנה בשם מרתון vc . " התקשורת עוברת להיות הדבר המרכזי ",  מסביר גלעד בר לב על מבנה הקבוצה .  תחת זרוע התקשורת של בצלאל יש כיום מספר רב של חברות - בצלאל שותף בכמה מדינות באפריקה במותג הסלולר tigo .  מדובר במותג של חברת מיליקום הנסחרת בנאסד"ק  ( micc )  ,  חברה בשווי שוק של 11 מיליארד דולר עם פעילות ב-14 מדינות ,  האפריקאיות שבהן הן רואנדה ,  צ'אד ,  קונגו ,  מאוריציוס ,  גאנה ,  סנגל ,  סיירה לאון וטנזניה .  בבריטניה ,  מחזיק בצלאל בפעילות סלולר וירטואלית בשם mobility-x על גבי הרשת של חברת הסלולר  " 3 ",  חברה שלמעשה מציעה פתרון קצה לחברות צד שלישי שרוצות להקים mvno בעצמן .  חברה נוספת בקבוצה מתחום התקשורת היא marathon mobile - חברה בריטית שזכתה בתדר דור 3 והיא מתכוונת לפעול בתחום הצעיר של תקשורת בין מכונות  ( m2m )  .  בר לב מבהיר כי  " יש כיום 60 מיליארד מכונות בעולם מסוגים שונים ,  ויבוא יום שלכל מכונה תהיה תקשורת ,  וזה מה שהחברה עושה על בסיס תקשורת סלולרית .  אנחנו נמצאים בפיילוט ראשון עם חברת ספנות לחבר תקשורת למכולות ,  כולל יכולות מנעול אלקטרוני מרחוק ,  מד טמפרטורה ,  מצב תכולה ,  מיקום ועוד ".  חברה בריטית שלישית בקבוצה היא fusion mobile ,  שפעילה בתחום התוכן הסלולרי .  בר לב חושף כי יש כוונה לגייר את החברה הזאת לפעילות בישראל .  כל החברות של בצלאל ,  מכל התחומים ,  היו ועדיין פרטיות .  בנוסף ,  נערכת קבוצת בצלאל להקמה של פעילות mvno בהודו ,  על הרשת של וודאפון המקומית .  עם פעילות ענפה בעולם ,  מה יש לבצלאל לחפש בישראל הקטנה והלחה ?   " בעל הבית שלי גר בישראל ",  אומר בר לב . " המשפחה פה ,  השורשים פה ,  הילדים שלו עשו צבא .  מרכז העסקים שלנו פועל מהרצליה פיתוח ,  מה שאומר שאנחנו מבלים הרבה שעות במטוסים .  הוא רואה את המרכז פה ,  בישראל ".  יש הטוענים שמניעיו של בצלאל הם למעשה לשנות את התווית  " סוחר נשק "  שהוצמדה לו ,  לאיש עסקים לגיטימי במולדתו .  כאמור ,  זה לא הניסיון הראשון של בצלאל לחדור לשוק העסקים הישראלי .  אולי עכשיו ,  אם יצליח לעורר תחרות בשוק התקשורת ,  השנוא כל כך על הציבור בישראל - הוא יקבל את האישור שלו הוא מצפה .
 
הכלכלן בדיסקונט שהפך לסוחר נשק ואיל תקשורת 
nan
