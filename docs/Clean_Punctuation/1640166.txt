גולדמן סאקס : " המשבר ביוון עלול להתפשט לכל דרום אירופה ;  30% מתוצר גוש היורו בסכנה "
 טיפול כושל במשבר של יוון עלול לגרור משברים דומים בספרד ,  איטליה ,  פורטוגל ואירלנד ,  לפי אנליסטים בבנק
טיפול כושל במשבר הפיננסי של יוון עלול לגרור משברים דומים בכלכלות אירופאיות אחרות אשר סובלות כמו יוון מגירעון כפול - בתקציב ובחשבון השוטף - דוגמת ספרד ,  איטליה ,  פורטוגל ואירלנד ,  הזהירו אנליסטים של בנק גולדמן סאקס בדו"ח שפירסמו אתמול ,  דיווח את  " ביזנס אינסיידר ".   " התפשטות הבעיה ברחבי דרום אירופה תהיה תלויה בתגובת המדיניות במקרה של יוון ,  עיתוי והיקף הסיוע הפיננסי שתקבל יוון אם יהיה צורך בכך ,  ומדיניות ותגובת הבנק המרכזי של אירופה להתפתחויות בכל אחת מהמדינות ",  כתבו האנליסטים בדו"ח ." אם המשבר ביוון יתפשט למדינות אחרות ,  צפוי לחץ כבד על 20% עד 30% מהתוצר המקומי הגולמי  ( gdp )  של גוש היורו .  במקרה של אירוע חריף של חוסר יציבות פיננסית ,  יש לצפות כי הבנק המרכזי של אירופה ישהה את צמצום הצעדים להמרצת הכלכלה בהם נקט במהלך המשבר ,  ואז ,  אם יהיה צורך ,  לשוב ולהפעיל צעדים להגברת הנזילות לטווח ארוך יותר ",  הוסיפו האנליסטים .  שרי האוצר של האיחוד האירופי אישרו שלשום את תוכניתה של ממשלת יוון לצמצום הגירעון בתקציב המדינה - הגירעון הגדול ביותר בקרב מדינות האיחוד .  ראש ממשלת יוון ,  יורגוס פפאנדראו ,  התחייב לנקוט צעדים נוספים כדי לצמצם את הגירעון - כולל הקפאת שכר עובדי המדינה.פפאנדראו התחייב להעלות את המסים על הדלק ,  מהלך אשר צפוי להגדיל את ההכנסה הלאומית באופן מיידי .  עוד הודיע כי יערוך רפורמה כוללת במיסוי במדינה - אשר צפויה להגדיל את הכנסות המדינה כבר בשנת 2011 - וכי יתמקד בהכבדת נטל המס על השכבות העשירות . " כל אזור הפריפריה של גוש היורו זקוק להרבה מימון ,  וכדי לצמצם את עלות המימון ,  ממשלות החלו לגבש צעדים תקציביים שאותם בכוונתם ליישם השנה ",  ציינו האנליסטים של גולדמן סאקס בדו"ח שהוציאו אתמול .
 
גולדמן סאקס : " המשבר ביוון עלול להתפשט לכל דרום אירופה ;  30% מתוצר גוש היורו בסכנה "
 טיפול כושל במשבר של יוון עלול לגרור משברים דומים בספרד ,  איטליה ,  פורטוגל ואירלנד ,  לפי אנליסטים בבנק

