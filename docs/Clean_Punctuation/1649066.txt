יוון צפויה להודיע מחר על צעדים לצמצום הגירעון בתקציב ב-5 מיליארד דולר נוספים
המע"מ יעלה ב-2% ל-21% ,  העלאת המס על דלק ,  טבת ואלכוהול ,  מס על מוצרי יוקרה ופגיעה בשכר עובדי המדינה
ממשלת יוון הודיעה כי תחליט מחר על צעדים נוספים לצמצום הגירעון בתקציבה - הגדול ביותר באיחוד האירופי . " ביום רביעי תתקיים ישיבת ממשלה בה יתקבלו החלטות לגבי הכלכלה ",  נאמר בהודעה שפירסם היום ראש ממשלת יוון ,  יורגוס פפנדראו - יום אחד בלבד לאחר פגישתו עם נציב האיחוד האירופי לעניינים מוניטירים ,  אולי רן .  לפי דיווחים בתקשורת של יוון הצעדים שעליהם מתכוונת הממשלה להחליט מחר יביאו לצמצום נוסף של הגירעון התקציבי ב-3.5 מיליארד יורו  ( 4.8 מיליארד דולר )  ,  ויכללו העלאת המע"מ ב-2% ל-21% ,  העלאת המס על דלק ,  טבק ואלכוהול ,  מס חדש על מוצרי יוקרה ,  ופגיעה נוספת בשכר עובדי המגזר הציבורי .  הצעדים המתוכננים של הממשלה מצטרפים לצעדים שעליהם הודיעה בחודש שעבר ,  שכללו הקפאה של שכר בכירים והעלאות מס ,  ואשר נועדו לאפשר לממשלה לגייס 5 מיליארד יורו  ( 6.8 מיליארד דולר )  .  הנציב המוניטרי של האיחוד האירופי ,  רן ,  אמר היום כי הצעדים שעליהם הודיעה יוון בחודש שעבר לצמצום הגירעון בתקציבה לא יספיקו כדי לעמוד ביעד שקבע האיחוד האירופי למדינה - צמצום הגירעון בתקציב לרמה הנמוכה ב-4% ברמתו הנוכחית .  פפנדראו צפוי להיפגש ביום שישי בגרמניה עם הקנצלרית אנגלה מרקל כדי לדון בבעיות הפיננסיות של יוון .  בתגובה לפגיעה הנוספת המתוכננת בשכר עובדי המגזר הציבורי ביוון ,  הודיעה איגוד עובדי המדינה של יוון כי יקיים שביתה בת יממה ב-16 במרס - המועד האחרון בו נדרשת יוון על ידי האיחוד האירופי להראות כי רשמה התקדמות בצמצום הגירעון בתקציבה ,  אשר מהווה 12.7% מהתוצר המקומי הגולמי  ( gdp )  של יוון .  איגוד עובדי המגזר הציבורי ביוון ,  אשר כבר קיים שתי שביתות החודש שעבר ,  הודיע כי ההטבות של עובדי המדינה שהממשלה מתכוונת לבטל הם  " הישג היסטורי "  וכי בכוונתו להיאבק נגד ביטולן .  ראש המפלגה הקומוניסטית של יוון ,  אשר מייצגת כ-8% מהמצביעים במדינה ,  קרא לעובדים להתנגדות לקיצוצים המתוכננים . " ההגנה הטובה ביותר היא ההתקפה ",  אמר .
 
יוון צפויה להודיע מחר על צעדים לצמצום הגירעון בתקציב ב-5 מיליארד דולר נוספים
המע"מ יעלה ב-2% ל-21% ,  העלאת המס על דלק ,  טבת ואלכוהול ,  מס על מוצרי יוקרה ופגיעה בשכר עובדי המדינה

