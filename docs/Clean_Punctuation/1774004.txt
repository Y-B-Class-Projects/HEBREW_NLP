בית"ר ירושלים :  שי חדד יפתח כמגן ימני
ראובן ודסה ייעדרו נגד מכבי נתניה ,  ריקן יפתח בקישור האחורי .  מלמיליאן ניסה להרגיע את יבואה .  דה אולייברה יגיע למבחנים
מאמן בית"ר ירושלים אורי מלמיליאן התחיל היום  ( חמישי )  בהכנות למשחק נגד מכבי נתניה בשבת בטדי .  למלמיליאן ישנו חור בעמדת המגן הימני עקב הרחקתו של ליאור ראובן במשחק גביע הטוטו והיעדרותו של אלי דסה השוהה בטירונות .  למרות זאת ,  דסה צפוי להשתחרר למשחק בסוף השבוע ואמור להיות בסגל .  היום תירגל המאמן את שי חדד בעמדה ונראה כי זה הכיוון בעמדה זאת לשבת .
 אבי ריקן ,  שקיבל הרבה עידוד מחבריו לאחר שהיה שפוף בעקבות החמצת הפנדל בגביע הטוטו ,  תורגל ליד קובי מויאל בקישור האחורי .  מויאל עצמו סוחב פציעה מהמשחק ובקבוצה מקווים כי הוא יהיה כשיר למשחק .  גם תומר בן יוסף ,  שנפגע בברך במשחק גביע הטוטו ,  פרש במהלך האימון לטיפולים אך ההערכה היא כי הוא צפוי להיות כשיר .
 מלמיליאן העיר לשחקנים מספר פעמים על הקצב של האימון ולסמואל יבואה אמר : " רגוע ,  רגוע ,  הגולים שלך יבואו ,  אני סומך עליך ".  מלמיליאן אף העיר למספר שחקנים בכירים על משחק הליגה האחרון נגד קרית שמונה ואמר להם כי הוא רוצה לראות קבוצה יותר דומיננטית ויוזמת . " לא נוכל לנצח עוד פעם ככה "  אמר מלמיליאן .  המגן השאמלי הארמני ,  אטראק אנדרקיאן ,  אמור להגיע היום ולהתחיל ממחר להיבחן בקבוצה .  למרות שבתחילה התעסקה הקבוצה בנסיונות להתחזק בבלם וחלוץ ,  בעקבות העזיבה של כריסטיאן אלברז והעזיבה הצפויה של דריו פרננדס ,  מלמיליאן מעביר מסרים בימים האחרונים לפיהם הקבוצה זקוקה לחיזוק נוסף גם בקישור וייתכן כי ידרוש לחפש קשר אחורי נוסף לקבוצה .
 הבלם הברזילאי ליאונרדו מאטוס דה אוליביירה  ( 24 )  ,  המכונה 'ליאו באהיה' ,  ינחת למספר ימי מבחן בבית"ר ירושלים .  הבלם שמשחק בקבוצת פראיינסה מהליגה השלישית בפורטוגל ביקש לעזוב את המועדון לאחר שלא זכה למספיק דקות משחק .  מדובר אמנם בשם לא מוכר ובשחקן זול מאוד ,  שחוזהו עד לסיום העונה צפוי לעמוד על כ-50 אלף דולר בלבד ,  אך בבית"ר מאמינים כי בעתיד יהיה שווה הרבה יותר .  אם השחקן יחתום בבית"ר ,  המועדון לא יצטרך לשלם עליו דמי מעבר ,  משום שהוא מחזיק בכרטיס השחקן שלו .
 עדכון ראשון :  9:04עדכון אחרון :  13:40

בית"ר ירושלים :  שי חדד יפתח כמגן ימני
ראובן ודסה ייעדרו נגד מכבי נתניה ,  ריקן יפתח בקישור האחורי .  מלמיליאן ניסה להרגיע את יבואה .  דה אולייברה יגיע למבחנים

