 מיצי בדירה קטנה
גרים בדירה קטנה ,  ורוב היום לא נמצאים בבית ?  איך החתול יכול להתמודד עם זה ?  ריבי מאיר וריני חביב-עמירן ,  המומחיות שלנו ,  עונות לכם
תודות על השאלה החשובה .  אכן יש צורך לחשוב היטב ,  לפני אימוץ חתול ובכלל  כל בעל-חיים ,  ממש כאילו מדובר באימוץ ילד  ( ואנא  אל תתרגזו על ההשוואה )  .  זהו יצור חי עם רגשות וצרכים .  פיזיים ,  התנהגותיים ורגשיים ,  וכאשר אין אפשרות כלכלית ,  פיזית  ( גודל דירה למשל ושעות פנויות )  וכמובן  רגשית ,  להפנות את כל הדרוש כדי לספק צרכים אלה ,  עדיף לחכות לזמן בו תהיה אפשרות נוחה ומלאה לעשות זאת .
 חתול הוא בהחלט חיה עצמאית ,  אבל הוא זקוק מאד לתשומת לב ,  אהבה ,  התייחסות מלאה לצרכיו וחברה .  אנושית וגם של חתולים ,  ואם את יכולה ומתאים לך לאמץ שניים  זה מופלא ומתאים ביותר לאנשים אשר עובדים רוב שעות היום .
 יחד עם זאת ,  גם כאשר מאמצים שניים יחד  ( וזה תמיד מומלץ )  ,  חשוב לתת את כל הדרוש לשניים האלה ,  בדיוק כפי שצריך לתת לאחד ,  ובעיקר בתחום הרגשי ובתנאים פיזיים כמובן  ( על קצה המזלג נציין ,  פעילויות ומשחקים  עצמאיים ויחד איתכם ,  מתקני גירוד הולמים ,  מקומות גבוהים לטיפוס ולצפייה החוצה וכמובן מזון מעולה ,  צ'ופרים וטיפול ווטרינרי הולם ) .בהצלחה ונשמח תמיד לסייע ולייעץ .
 שאלה חשובה ונפוצה .  קודם כל ,  הקשר בינך ובין החתול יכול להימשך ,  כך יש לקוות ,  עוד לשנים רבות וטובות .  גם מדובר בחתול אשר גר בחצר בית אימך .  הקשר שנוצר ביניכם הוא נהדר ותהיי בטוחה שהוא הדדי והחתול זקוק לך ,  נפשית ,  אין ספק בכך.תוכלי להמשיך ולהעניק לו אהבה ,  תשומת לב וכמובן אוכל מעולה ועוד ,  בכל פעם שתגיעי לאימך .  
הקשר לא חייב להיות יומיומי כדי שהוא יהיה נהדר לשניכם .  בדרך כלל מעבר מחצר בטוחה עם כל הנחוץ לחתול אל דירה קטנה- הוא הליך לא פשוט לשני הצדדים ,  ואם מצב החתול מעולה בחצר בית אימך  אז עדיף שתמשיכו קשר נהדר ממש שם ,  כפי שזה היום .
 שנית ,  אנא דאגי לסירוס החתול  זו חובה למען בריאותו ,  פלוס חיסונים לפי הנדרש וכל טיפול ווטרינרי נחוץ בהתאם למצבו וגילו .  ניתן לעשות הכל במשך הסירוס ואין צורך להביאו יותר מפעם אחת לווטרינר .  אם החתול לא חברותי ולא תוכלי לקחת אותו בארגז נשיאה בטוח וסגור היטב המיועד לחתולים  תוכלי להעזר במישהו מקצועי  ( התייעצי בפורומים וגם עם הווטרינר )  .
 מעבר לכך אם אימך מספקת לחתול מזון מעולה ומים טריים בכל יום ומקום מחסה נהדר מפגעי מזג האוויר ובאופן קבוע  זהו ביתו ,  למעשה .  הוא נולד שם ,  מכיר היטב את המקום ,  מכיר את החתולים האחרים וכל הטוב והפחות טוב באזור .  ושוב ,  זהו ביתו .
 אם אימך נעדרת מביתה לעיתים תוכלי לעבור ולגור אצלה מספר ימים ולדאוג לחתול בימים אלו ,  זה חשוב מאד לא להשאירו בלי מאכיל ומטפל אפילו ליום אחד .  בכל מקרה ,  עפ"י מה שנראה מפנייתך  עדיף לחתול לחיות בביתו  ( בחצר אימך )  עם כל הטיפול הדרוש והאהבה שתוכלי להעניק לו בכל פעם שתבקרי אותו .
 אם הנסיבות משתנות ואין כל אפשרות שהוא ימשיך ויגור במקום באופן בטוח ואיכותי ,  אז נשמח לייעץ לך כיצד להעבירו לדירתך בתל-אביב  גם אם היא קטנה.בהצלחה ! 

 מיצי בדירה קטנה
גרים בדירה קטנה ,  ורוב היום לא נמצאים בבית ?  איך החתול יכול להתמודד עם זה ?  ריבי מאיר וריני חביב-עמירן ,  המומחיות שלנו ,  עונות לכם

