עובדי רשות המים חזרו מהשביתה :  מפלס הכנרת עלה בחודשיים האחרונים ב-87 ס"מ
למרות העלייה החדה במפלס עדיין חסרים בכנרת כ-700 מיליון מ"ק מים למפלס העליון
מפלס הכנרת עלה בחודשיים האחרונים  ( דצמבר-ינואר )  ב-87 ס"מ והוא עומד היום על 213.44 מטר מתחת לפני הים ,  כך הודיעו עובדי רשות המים שחזרו הבוקר לעבודתם.מאז פרצה שביתת עובדי הרשות לפני חודשיים לא פורסמו נתוני המפלס .  בינואר ,  שהיה הגשום ביותר באגן ההיקוות של הכנרת מבין חודשי ינואר ב-5 השנים האחרונות ,  עלה המפלס ב-57 ס"מ ,  העלייה החדה ביותר בחודש מזה 5 שנים.על אף השיפור במפלס בהשוואה לשנים קודמות עדיין חסרים 4.64 מטר  ( כ-700 מיליון מ"ק )  כדי להגיע למפלס העליון .  עובדי רשות המים מקווים שבהמשך החורף יעלה המפלס בשיעור נוסף ,  אך אין בנמצא הערכה הקובעת כי הכנרת עשויה להתמלא .
 
עובדי רשות המים חזרו מהשביתה :  מפלס הכנרת עלה בחודשיים האחרונים ב-87 ס"מ
למרות העלייה החדה במפלס עדיין חסרים בכנרת כ-700 מיליון מ"ק מים למפלס העליון

