ממשיכים לצמוח :  התוצר עלה ב-4.4%
אומדן ראשון לתוצר במחצית השנייה של 2009 :  עלה ב-2.9% בחישוב שנתי וב-4.4% ברבעון ,  לאחר עלייה של 3.0% ברבעון השלישי ועלייה של 1.2% ברבעון השני
התוצר המקומי הגולמי  ( תמ"ג )  ,  במחירים קבועים ולאחר ניכוי השפעת העונתיות ,  עלה במחצית השנייה של שנת 2009 ב-2.9% בחישוב שנתי ,  לאחר ירידה של 1.6% במחצית הראשונה ועלייה של 0.8% במחצית השנייה של שנת 2008 .  התוצר העסקי עלה בתקופה זו ב-2.5% .  ניתוח ההתפתחויות לפי רבעים מראה שהתמ"ג עלה ברבע הרביעי של 2009 ב-4.4% ,  לאחר עלייה של 3.0% ברבע השלישי ועלייה של 1.2% ברבע השני .  כך נמסר מהלשכה המרכזית לסטטיסטיקה שערכה את האומדן הראשון לתוצר במחצית השניה של 2009 .
 העלייה בתמ"ג במחצית השנייה של 2009 מבטאת עליות בהוצאה לצריכה ציבורית  ( 3.2% )  ,  בהוצאה לצריכה פרטית  ( 6.1% )  ,  בהשקעה בנכסים קבועים  ( 1.9% )  וביצוא הסחורות והשירותים  ( 11.2% )  .  זאת ,  על פי אומדנים מוקדמים לחשבונות הלאומיים למחצית השנייה של 2009 שנערכו בלשכה המרכזית לסטטיסטיקה .
 ייבוא הסחורות והשירותים עלה במחצית השנייה ב-8.5% ,  כך שכלל המקורות שעמדו לרשות המשק במחצית השנייה של 2009  ( מתוצר מקומי ומיבוא )  ,  עלו ב-1.9% בחישוב שנתי ,  לעומת ירידה של 2.5% במחצית הראשונה .  
פירוט השימושים במקורות מראה שההוצאה לצריכה פרטית עלתה במחצית השנייה של 2009 ב-6.1% בחישוב שנתי ,  לאחר ירידה של 0.1% במחצית הראשונה .  העלייה בצריכה הפרטית לנפש הסתכמה ב-4.2% בחישוב שנתי לאחר ירידה של 1.6% במחצית הראשונה .
 ההוצאה למוצרים בני קיימה לנפש עלתה ב-23.9% בחישוב שנתי לאחר ירידות של 20.9% במחצית הראשונה של 2009 ו-15.5% במחצית המקבילה אשתקד .  במיוחד עלו רכישות כלי רכב לנפש - 37.2% לנפש במחצית השנייה ,  לאחר ירידה של 38.2% בחישוב שנתי במחצית הראשונה .  ההוצאות לריהוט עלו ב-5.4% לנפש לאחר ירידה של 13.7% במחצית הקודמת .  רכישות ציוד למשקי הבית  ( מקררים ,  מכונות כביסה ,  מזגנים וכ"ד )  עלו ב-28.9% לנפש ,  לאחר ירידה של 7.8% במחצית הראשונה של 2009 .  
ההוצאה לצריכה פרטית למעט מוצרים בני קיימא לנפש עלתה במחצית השנייה של 2008 ב-2.4% בחישוב שנתי ,  לאחר עלייה של 0.6% במחצית הראשונה .  עלייה זו מבטאת עלייה של 4.1% בהוצאה לנפש על מזון משקאות וטבק ,  4.2% בהוצאה לנפש על שירותים שונים  ( שירותי תחבורה ותקשורת ,  שירותים אישיים וכן שירותי חינוך ,  בריאות ,  תרבות ובידור וכו' )  20.9% בהוצאה לנפש על נסיעות לחו"ל ,  10.0% בהוצאה לנפש על הלבשה ,  הנעלה וחפצים אישיים ,  15.8% בהוצאה לנפש על מוצרי תעשייה שונים  ( צרכי משק בית ,  ספרים  ,  מוצרי בידור ותרופות ותמרוקים )  ,  ושל 2.7% בהוצאה לצריכה פרטית לנפש על דלק מים וחשמל .
 ייצוא הסחורות והשירותים  ( ללא יהלומים וחברות הזנק )  עלה ,  כאמור ,  במחצית השנייה של 2009 ב-6.4% בחישוב שנתי ,  זאת לעומת ירידות של 21.1% במחצית הראשונה ושל 3.9% במחצית השנייה של 2008 .  העלייה ביצוא מבטאת עלייה של 12.8% ביצוא תעשייתי ללא יהלומים ושל 92.0% ביצוא שירותי תיירות .  לעומת זאת ,  נרשמה ירידה של 13.2% ביצוא שירותים ללא תיירות וכן ירידה של 21.3% ביצוא החקלאי .  יצוא היהלומים ,  שנתון לתנודות חריפות ומושפע מהעברת יהלומים לעיבוד בחו"ל ,  עלה ב-56.1% בחישוב שנתי .  סך יצוא הסחורות והשירותים כולל יהלומים עלה במחצית השנייה ב-11.2% .
 יבוא הסחורות והשירותים  ( למעט יבוא בטחוני ,  אוניות מטוסים ויהלומים )  ,  במחירים קבועים ,  עלה ב-9.4% בחישוב שנתי במחצית השנייה של שנת 2009 ,  לאחר ירידה של 25.3% במחצית הקודמת .  העלייה ביבוא במחצית השנייה של 2009 מבטאת עליות של 17.5% ביבוא סחורות ,  ו-22.9% בהוצאות לנסיעות לחו"ל .  יבוא שירותים אחרים ,  ללא נסיעות לחו"ל .  ירד ב מחצית הראשונה של 2009 ב-12.9% בחישוב שנתי לאחר ירידה של 22.4% בחישוב שנתי ,  במחצית הראשונה של 2009 .
 
ממשיכים לצמוח :  התוצר עלה ב-4.4%
אומדן ראשון לתוצר במחצית השנייה של 2009 :  עלה ב-2.9% בחישוב שנתי וב-4.4% ברבעון ,  לאחר עלייה של 3.0% ברבעון השלישי ועלייה של 1.2% ברבעון השני

