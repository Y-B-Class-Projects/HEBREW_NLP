דלת מסתובבת :  מגואנטנמו חוזרים לטרור
דו"ח מסווג של הפנטגון קובע כי ישנה עלייה באחוז האסירים המשוחררים ממתקני הכליאה בארצות הברית שחזרו לקחת חלק בפעילות טרוריסטית
מקור בכיר במשרד ההגנה האמריקאי אמר היום  ( שלישי )  כי אחוז האסירים שהיו כלואים במתקן הכליאה בגואנטנמו וחזרו לפעילות טרוריסטיתנ מצא בעלייה והוא צמח מ-14% ל-20% .  
בדו"ח מסווג שהוציאה השבוע מחלקת הביון בפנטגון נטען כי אחד מתוך חמישה אסירים לשעבר חזרו לפעילות טרור לאחר שעזבו את מתקני הכליאה בארצות הברית .  הדו"ח טוען כי מדובר בעלייה של שישה אחוזים מהנתונים שפורסמו בחודש אפריל האחרון .  ג'ף מורל ,  דובר משרד ההגנה האמריקאי אמר כי  " נראה שהתופעה נמצאת במגמת עלייה ",  אך לא הסביר מדוע התופעה גדלה .
 לפי דו"ח של מחלקת הסטטיסטיקה של הפנטגון שפורסם באפריל האחרון ,  מתוך 530 אסירים משוחררים ,  27 חזרו בוודאות לביצוע פעילות טרור ו-47 נוספים חשודים בכך .  יותר ממחצית מהאסירים שעדיין כלואים בארה"ב הם אזרחי תימן והנשיא ברק אובמה עצר את תהליך החזרתם למולדתם לאחר ניסיון הפיגוע במטוס בערב חג המולד ,  וכעת מתלבט אובמה כיצד לנהוג עמם .
 במהלך חודש דצמבר העבירה ארצות הברית 12 עצורים מגואנטנמו לאפגניסטן ,  תימן וסומליה .  שישה אזרחים תימנים וארבעה אזרחים אפגנים נמסרו לרשויות ארצם ,  ושני סומלים הועברו לרשות של אזור סומלילנד ,  מובלעת בסומליה .  מדובר בצעד נוסף לקראת מימוש הבטחתו של אובמה ,  לסגור את מתקן המעצר שבקובה עוד השנה .
 כעת נותרו בגואנטנמו 198 עצירים .  עוד כ-100 מהם צפויים לעבור לבית סוהר במדינת אילינוי שבארצות הברית ,  בזמן שהם מחכים לעמוד למשפט צבאי או אזרחי .  השאר צפויים לעבור למדינות אחרות .
 
דלת מסתובבת :  מגואנטנמו חוזרים לטרור
דו"ח מסווג של הפנטגון קובע כי ישנה עלייה באחוז האסירים המשוחררים ממתקני הכליאה בארצות הברית שחזרו לקחת חלק בפעילות טרוריסטית

