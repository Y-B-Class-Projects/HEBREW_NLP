נאמן יוצא למלחמה בסחבת בבתי המשפט :  ביטול הליכים וקידום שופטים שכותבים פסקי דין קצרים 
נאמן הציג היום בפני פורום באוניברסיטת בר אילן את תוכניתו בת 11 השלבים לייעול הליכי המשפט בישראל
שר המשפטים יעקב נאמן ,  שידוע בביקורתו על חוסר היעילות ועינוי הדין בבתי המשפט ,  הציג היום את תוכניתו בת 11 השלבים לייעול הליכי המשפט בישראל .  נאמן הציג את התכנית בפני עורכי דין בכירים שהשתתפו בפורום סגור של הפקולטה למשפטים באוניברסיטת בר אילן .  להלן פרטי התכנית ,  שחלקה נמצאת בשלבי יישום שונים:צמצום הרכבי בתי המשפט על ידי העברת הליכים מהרכבים רחבים לדן יחיד ;   " אין סיבה על שכל ערעור בבית המשפט השלום יבוא לדיון בפני שלושה שופטים בבית המשפט המחוזי ,  ואין סיבה שישבו 3 שופטים בכל דיון בבית המשפט העליון .  זה גורם לסחבת בצדק .  השופט העליון הוא זה שיחליט האם לצרף להחלטה עוד שופטים ולהרחיב או שמא יחליט בעצמו ",  אמר נאמן.ביטול הליכים מיותרים הגורמים לעומס מערכתי ללא שום הצדקה .  נאמן נתן כדוגמא ,  ביטול אפשרות של ערר שני בזכות על מעצר ימים או על החלטת עיכוב ביצוע .  הנושא נמצא כרגע בבחינה של ועדת נאור.חקיקה המאפשרת ניתוב מספר גדול של תיקים בין בתי המשפט השונים על מנת לווסת את העומסים בבתי המשפט .עניין זה נמצא כרגע בדיונים בוועדת חוקה ,  חוק ומשפט.קיצור בפסקי דין - בעניין זה בוחן נאמן הוצאת הנחיה לוועדת הבחירה למינוי שופטים ,  לפיה תינתן עדיפות למועמדים לשפיטה אשר נוקטים בכתיבת פסקי דין קצרים ,  ממצים ,  שמתייחסים אך ורק לשאלות שבמחלוקת . " אין צורך שעל כל פסק בין שעוסק בעבירות תנועה ייכתב פסק דין בין עשרות עמודים ",  אמר נאמן.הוספת תקני שפיטה למערכת ,  ואיוש התקנים הקיימים .  באחרונה ,  מונו 67 שופטים לבתי משפט שלום ,  מחוזי ועליון .  ועדיין ,  אומר נאמן ,  יש מקום להוספת תקנים חדשים.הפניית הליכים רבים לאפיקים של גישור ובוררות ;  נאמן סיפר כי הליך בוררות החובה נדון עם נשיאת בית המשפט העליון ,  וסוכם כי שופט בעניינים אזרחיים הסבור כי ניתן לסיים המחלוקת בין הצדדים בהליך בוררות ,  יציע זאת לצדדים ובמידת הצורך ,  אף יוכל לכפות ההליך על הצדדים ,  על מנת לחסוך זמן שיפוטי יקר.הטלת הוצאות משמעותיות על צדדים למשפט שגורמים להתמשכות הליכים לשווא  ( גם בהליכים פליליים )  ;  לדברי נאמן ,  על צד שמפסיד במשפט או צד שתובע 5 מיליון שקל ומקבל 50 אלף לספוג הוצאות משפט מה שיוריד משמעותית את מספר הפונים.בחינת הקמת בית משפט מינהלי בדרגת בית משפט שלום  ( כיום בתי המשפט המנהליים הם בדרגת בית משפט מחוזי ) .הפניית הליכים למחלקות שיפוטיות המתמחות בסוגיות מסוימות על מנת לקצר את הדיונים בתיק ,  לדוגמא ,  בעניינים כלכליים.סירוב לאשר דחיית דיונים - זאת בהמשך להנחיה של נשיאת העליון ,  דורית ביניש ,  מלפני כשבוע .  לדברי נאמן ,  דחיית דיונים משבשת את סדרי הדיון וגוזלת זמן יקר ומשאבים חשובים .  הפרדת מערכת ההוצאה לפועל מהנהלת בתי המשפט .  על פי נאמן ,  עניין זה כבר מתבצע בפועל בחודשים האחרונים ואנו לקראת מיצוי המהלך.נאמן אמר בדיון כי  " הציבור במדינת ישראל מרבה לעשות שימוש בבתי המשפט - מחד ,  מדינת ישראל היא המובילה ביחס במספר התיקים לשופט ,  אך היא בין האחרונות בפניות של אזרחים לאלטרנטיבות משפטיות אלטרנטיביות  ( כתהליכי בוררות )  ". 

נאמן יוצא למלחמה בסחבת בבתי המשפט :  ביטול הליכים וקידום שופטים שכותבים פסקי דין קצרים 
נאמן הציג היום בפני פורום באוניברסיטת בר אילן את תוכניתו בת 11 השלבים לייעול הליכי המשפט בישראל

