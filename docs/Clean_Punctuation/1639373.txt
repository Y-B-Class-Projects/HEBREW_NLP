מסינה : " מכבי נגד ריאל זו הקלאסיקה של אירופה "
 מאמן ריאל מדריד מתכונן למפגש מול מכבי ת"א במחזור השני בטופ 16 של היורוליג .  יאריץ' : " מאמין שהלחץ יהיה עליהם "
 ריאל מדריד תנחת הערב  ( רביעי )  בישראל לקראת המשחק מול מכבי תל אביב במסגרת המחזור השני בטופ 16 של היורוליג .  הבלאנקוס ניצחו במשחק הפתיחה 70:77 בבית את אפס פילזן וניצחון ביד אליהו יגדיל משמעותית את סיכוייהם להעפיל לשלב ההצלבה .
 אטורה מסינה ,  מאמן ריאל מדריד ויריב וותיק של פיני גרשון לו הפסיד רק פעם אחת בקריירה לעומת 6 ניצחונות ,  התייחס למפגש הצפוי : " אפשר להגדיר את המפגש מול מכבי תל אביב כקלאסיקה של הכדורסל האירופי .  זה משחק קשה כמו כל הטופ 16 ".  על המשחק עצמו אמר : " נצטרך לסגור את הפיק אנד רול שלהם ממש טוב .  בהתקפה ,  נצטרך להניע את הכדור טוב מול ההתאמות של מכבי בהגנה ". 
מרקו יאריץ' ,  כוכב הקבוצה שהצטרף מממפיס בדצמבר האחרון ,  דיבר בעיקר על הצד המנטלי : " בשבוע שעבר באנו מאוד לחוצים למשחק מול פילזן כי זה היה משחק הבית הראשון שלנו .  הפעם ,  מכבי תרגיש את אותו הלחץ ",  והוסיף : " הכל יכול לקרות כששתי קבוצות כל כך טובות נפגשות ואני בטוח שיהיה משחק קשה ". 
זו השנה השלישית ברציפות בה נפגשות שתי הקבוצות נפגשות בשלב הטופ 16 .  לפני שנתיים ,  ניצחה מכבי תל אביב פעמיים והעפילה לרבע הגמר .  בעונה שעברה ,  ריאל מדריד השיגה ניצחון כפול ועלתה להצלבה .  לואיס בולוק ,  שקלע 24 נקודות בניצחון של ריאל 79:98 על מכבי אשתקד ,  פצוע באצבע ,  יגיע עם הקבוצה לתל אביב וכשירותו תתברר רק סמוך למשחק .
 
מסינה : " מכבי נגד ריאל זו הקלאסיקה של אירופה "
 מאמן ריאל מדריד מתכונן למפגש מול מכבי ת"א במחזור השני בטופ 16 של היורוליג .  יאריץ' : " מאמין שהלחץ יהיה עליהם "
 
