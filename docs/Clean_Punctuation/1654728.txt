סופר סטאר
כמו בכל שבוע ,  אחד מחברי האנסמבל כותב לכם ורק לכם מתוך האולפן הסגור .  מה לרונה יש לספר לנו ? 
תכלס ,  עוד בכלל לא הספקתי לעכל את זה שאני פה ,  אבל כל יום אני חוטפת זבנג לפרצוף שאומר לי  " תתעוררי כבר ,  נודניקית ".  אני בחיים שלי לא הייתי מדמיינת שאני אגיע לכאן ,  נשבעת לכם .  עוד מלפני הצבא עשיתי לעצמי תוכנית עבודה :  קודם אני אוספת חומר מקורי ,  אחר כך אני רצה איתו במועדונים קטנים ,  צוברת קהל ובסוף מגיעה לחברת תקליטים ומקווה שהם יסכימו להוציא לי דיסק .  אבל אז יצא שבאתי לפה להפגין נגד דודי שחק החרמן הקטן החרמן ,  ושפירוב ,  שהוא העורך של מגה סטאר ,  הצליח לשכנע אותי להישאר .  
הוא התלבש לי על נקודה רגישה  יהודית רביץ .  התחמן הזה אשכרה עשה לי להאמין שיש אולי מצב לקומבינה עם יהודית .  מאז שאני כזאת קטנה אני חולמת על דואט עם יהודית רביץ .  אם הייתם שואלים אותי לפני שבועיים מה אני חושבת על אנשים כמוני ,  הייתי אומרת שהם עושים לי גירודים .  למה אני מאמינה שאמן אמיתי צריך להבשיל לאט ,  בקצב שלו .  ובאמת כבר אלף פעם מאז שהגעתי אמרתי לעצמי ,  קדימה שלמון ,  תארזי ת'פקלאות ותלכי .  זה קרה לי כשהודיעו לנו שאנחנו עוברים לגור באולפן ,  והכי הכי הרגשתי שזה לא המקום שלי כשליהי מתה .  כאילו רבאק ,  בחורה צעירה עם פול כישרון הולכת קאפוט 15 מטר ממני ,  ואני לא מקפלת את עצמי ובורחת ?  אז אני לא יודעת אם זה רצח כמו שהשמועות פה אומרות או שהיא דפקה לעצמה כדור  אבל וואלה ,  בטוח שמשהו מאוד מאוד לא טוב קרה ,  אז למה אני עוד פה ? 
אני במגה סטאר לא רק בשביל עצמי .  וזה לא שאני מנסה להגיד שאני חותרת לשלום עולמי או משהו בסטייל .  אבל אני צריכה לזכות במגה סטאר בשביל להציל את חברה שלי ,  מיה .  וכל פעם שאני רק מזכירה את השם שלה אני מרגישה איך מישהו צובט לי את הבטן מבפנים ואוטומטית עולות לי דמעות בעיניים .  מבינים ,  מיה ,  היא ..  .  היא בבית חולים ,  והיא צמח ,  והחרא הזה קרה לה בגללי .  אז לא משנה עכשיו הפרטים ,  אבל כמה שקשה לי ,  זה כלום לעומת מה שעובר עליה .  
טוב ,  יש לי עוד שתי דקות לפני שלוקחים את הלפטופ ממני ואני רוצה לרחוץ קודם פנים .  לא בא לי שיראו שבכיתי ,  ויחליטו לעשות מזה פרומו .  אז בבקשה בבקשה בבקשה ,  אם מישהו מכם שקורא את הפוסט הזה ומכיר אותה ומכיר אותי ,  אז שיגיד לה שתהיה רגועה - רונה תעשה הכל בשביל להוציא אותה מזה .  יאללה ,  תמסרו ד"ש
רונה
המוות של ליהי .  שתי דקות לפני עוד שאלתי אותה אם היא רעבה ופתאום  בום .  הלכה .  זה לא נתפס כזה דבר
נחל סומך ,  חופשי .  זאתי אין לה אלוהים .  היא רוצה לנצח בתוכנית ולא משנה לה על מי היא דורכת בדרך
בלבונטין 7 עושה באלאנס לפני ההופעה שלי

סופר סטאר
כמו בכל שבוע ,  אחד מחברי האנסמבל כותב לכם ורק לכם מתוך האולפן הסגור .  מה לרונה יש לספר לנו ? 

