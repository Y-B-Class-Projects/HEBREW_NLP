סרי לנקה חגגה יום עצמאות ראשון מזה 30 שנה
החגיגות הראשונות לאחר סיום מלחמת האזרחים עמדו בסימן אחדות .  הנשיא רג'פקסה קרא למיעוט הטמילי לסייע בשיקום סרי לנקה והבטיח לפעול לאיחוד המדינה
 ( צילום :  רויטרס .  עריכה :  דורון שטיין ) 
בסרי לנקה ציינו היום  ( חמישי )  את יום העצמאות הראשון אחרי קרוב ל-30 שנה של מלחמת אזרחים .  בנאום מיוחד שנשא הנשיא מהינדה רג'פקסה שנבחר בשבוע שעבר לכהונה נוספת ,  הוא קרא למיעוט הטמילי להשתתף בשיקומה של המדינה והבהיר כי לא יסכים לקבל פתרונות חיצוניים לסיום המחלוקת האתנית בין הטמילים לבין הרוב הסינהלזי .
" הצלחתי להביא אחדות לאיזור .  כעת ,  יש לי את המטלה של איחוד הלבבות של כל הסקטורים במדינה ",  אמר הנשיא בנאום שנשא במקדש הבודהיסטי בעיר קנדי , " אני לוקח על עצמי את המשימה הנעלה של הבאת שלום לקהילות שלנו ". 
רג'פקסה הבטיח לפעול לשיקום המדינה ואמר : " אשתמש במנדט שקיבלתי מכם בכדי לבנות מחדש את כל מה שאבד במשך 30 השנים האחרונות ,  בגלל המלחמה ".  הנשיא קרא למנהיגי המיעוט הטמילי שלא  " להטעות ",  את התושבים או לקדם שאיפות פוליטיות על בסיס מוצא אתני או אזורי . " הבה נפתור את הבעיות שלנו בעצמנו באמצעות דיונים ",  אמר הנשיא בשפה הטמילית .  
סרי לנקה זכתה בעצמאותה בשנת 1948 ,  לאחרי יותר מ-400 שנים של שלטון קולוניאליסטי פורטוגלי ,  הולנדי ובריטי .  המיעוט הטמילי שהובא למדינה מהודו על ידי השלטון הבריטי ,  קבל מאז העצמאות על אפליה ממושכת ובשנת 1976 הוקמה מחתרת הנמרים הטמילים ,  שהובילה מאבק אלים להקמת מדינה עצמאית בצפון המדינה ובמזרחה .  במהלך מלחמת האזרחים בסרי לנקה נהרגו לפחות 100 אלף בני אדם ו-300 אלף נוספים נאלצו לעזוב את בתיהם על רקע מבצע ארוך של הצבא ל"טיהור "  בצפון המדינה ממעוזי מורדים .  במאי 2009 הכריז נשיא סרי לנקה על ניצחון הצבא על המורדים ,  ויום אחר כך ,  הכיר גם הארגון בהפסדו וקרא לפתוח בשיחות שלום .
 
סרי לנקה חגגה יום עצמאות ראשון מזה 30 שנה
החגיגות הראשונות לאחר סיום מלחמת האזרחים עמדו בסימן אחדות .  הנשיא רג'פקסה קרא למיעוט הטמילי לסייע בשיקום סרי לנקה והבטיח לפעול לאיחוד המדינה

