הפיצוי למפגין שנעצר בעופרת יצוקה :  13 אלף שקל
בימ"ש השלום בב"ש הורה לפצות את הסטודנט רן צורף ,  שנעצר במהלך הפגנה נגד המבצע בעזה וזוכה לאחר שנקבע כי זכויות היסוד שלו נפגעו .  צורף : " להפסיק מעצרי השווא של מי שעוסקים בפעילות פוליטית לגיטימית "
 בית משפט השלום בבאר שבע הורה היום  ( ראשון )  לפצות בסכום של כ-13 אלף שקלים סטודנט שנעצר במהלך הפגנה נגד מבצע  " עופרת יצוקה ".  הסטודנט ,  רן צורף ,  הואשם בינואר אשתקד בהשתתפות בהפגנה בלתי חוקית וזוכה במשפטו בינואר השנה לאחר שבית המשפט קבע כי זכויות היסוד שלו נפגעו בזמן פיזור ההפגנה ,  את העתירה לקבלת הפיצוי הגישה בשמו של צורף האגודה לזכויות האזרח . " הפגיעה בחופש הביטוי של הנאשם היא הפגיעה הקיצונית ביותר שניתן להעלות על הדעת במשטר דמוקרטי .  בעודו מתבטא ומפגין ,  הופסקה מחאתו של הנאשם ,  באופן שאיננו חוקי והוא הושם במעצר ",  כתבה השופטת בהחלטתה .  
השופטת שרה חביב כתבה בהחלטתה כי מלבד לזכותו לחירות ,  נפגעה גם זכותו לביטוי והפגנה ,  שכן במשפט קודם פסק בית המשפט כי ההפגנה היתה חוקית . " כפי שניתן ללמוד מחומר הראיות בתיק החקירה ,  קצין המשטרה אשר נתן את הוראת הפיזור קצב למפגינים עשר דקות להתפזר .  אלא שלאחר פחות מארבע דקות החלו השוטרים בשטח לבצע מעצרים של מפגינים שונים וביניהם הנאשם .  כאמור בפסק הדין ,  לא ניתנה למפגינים הזדמנות לקיים את הוראת הפיזור ". 
צורף אמר לאחר החלטת בית המשפט כי הוא  " כמובן שמח על הזיכוי ועל הפיצוי ,  אבל מעבר לעניין האישי שלי ,  חשובה כאן האמירה הברורה של השופטת ,  כשקבעה כי אירעה פגיעה בזכות החוקתית לחופש ביטוי .  עם זאת ,  חשוב להזכיר כי המקרה שלי הוא רק אחד מתוך כ-800 מעצרים של מפגינים במהלך  " עופרת יצוקה ",  רובם המוחלט פלסטינים אזרחי ישראל ,  שנעצרו בנסיבות דומות לאלו שלי ,  בהפגנות שקטות ולא אלימות .  גם להם מגיע פיצוי ,  וחשוב מכך ,  הגיע הזמן להפסיק את מעצרי השווא של מי שעוסקים בפעילות פוליטית לגיטימית ". 
בהחלטתה ביקרה חביב באופן נוקב את התנהלות המשטרה בתקרית  " אזרח אשר מקבל הוראה מקצין משטרה ומבקש לקיימה ,  אך לא ניתנה לו ההזדמנות לעשות כן ,  ומוצא עצמו בסופו של יום מושם במעצר בגין כך ,  חזקה עליו שיתעוררו בו תחושות של חוסר אונים אל מול כוחות השיטור והשלטון ,  תחושות של תסכול ,  ושל אפסיות אל מול מנגנוני השלטון .  על משטר דמוקרטי להימנע מיצירת תחושות אלה בקרב אזרחיו ". 
בהתייחסה לטענות המשטרה ,  כי קיום ההפגנה בבאר שבע ,  שהיתה נתונה להתקפת טילים היה מספיק עבור הפרקליטות לחשוב שצורף יורשע באישום קבעה השופטת ,  כי אין משמעות לזכות להפגין ,  שעה שניתנת הבימה לרעיונות פופולריים בלבד ,  אשר אינם שנויים במחלוקת רחבה והם נחלת הרוב .  המשמעות האמיתית של זכות ההפגנה בחברה דמוקרטית ,  נודעת לה שעה שעושים שימוש בזכות זו המחזיקים בדעת המיעוט על מנת לשכנע את הרוב .  זאת ועוד ,  משמעותה של הזכות להפגין ולהתבטא במשטר הדמוקרטי ,  הוא הרצון לאפשר לאזרחים לקיים דיון ,  להחליף דעות ולשכנע זה את זה .  הגבלת זכות ההפגנה כנגד מלחמה המתנהלת ,  בעת התנהלותה ,  משמעה כי המתנגדים לה ,  לא יוכלו לשכנע את התומכים במלחמה ואת ההנהגה להפסיקה .  רעיון זה רחוק מהרעיון הדמוקרטי ואני דוחה אותו ". 
עו"ד דן יקיר ,  היועץ המשפטי של האגודה לזכויות האזרח ,  שייצג את צורף אמר כי  " בית המשפט הראה היום כי חופש הביטוי איננו רק מטבע לשון ,  אלא ערך חשוב במדינה דמוקרטית .  יש לקוות כי ההחלטה תעביר מסר ברור  הן למשטרה והן למפגינים  כי על חופש הביטוי חשוב להגן ,  ובפרט כאשר מדובר בביטוי החורג מהקונצנזוס ". 

הפיצוי למפגין שנעצר בעופרת יצוקה :  13 אלף שקל
בימ"ש השלום בב"ש הורה לפצות את הסטודנט רן צורף ,  שנעצר במהלך הפגנה נגד המבצע בעזה וזוכה לאחר שנקבע כי זכויות היסוד שלו נפגעו .  צורף : " להפסיק מעצרי השווא של מי שעוסקים בפעילות פוליטית לגיטימית "
 
