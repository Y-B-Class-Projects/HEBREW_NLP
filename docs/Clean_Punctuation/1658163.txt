והיא שעמדה ? 
המשמעת בהגנה היא המפתח להתמודדות עם הלחץ שיביא איתו משחק מספר 3 הערב ב"בלגרד ארינה ".  אם גרשון יקבל את ויז'נייבסקי במיטבו ופרטיזן לא תצליח לפרק את המשולש פרקינס-בלות'נטאל-פישר ,  מכבי תצא מעבדות לחירות .  סיפורה של סדרה ,  פרק 2
אדם נשוא פנים ומחויט ,  בן 70 שנה ,  רץ בנעליו המבהיקות אל הפרקט כשפניו זועפות בתחינה או מתחננות בזעף למען יעבור זעם ,  ודוחף במלוא כוחו גבר צעיר אפרו-אמריקאי המתנשא לגובה של 1.98 מטר ,  כדי להרחיקו מתוך פקעת של נפילים שדוחפים אחד את השני אחרי שילד-ענק צ'כי בן 19 המשחק בקבוצה סרבית הוריד סטירה לאפרו-אמריקאי יליד אלסקה בשכונת יד אליהו שבתל אביב .  כדורסל הוא משחק נהדר .  
אחרי שמכבי חטפה סטירה במשחק הראשון ,  דורון פרקינס חטף סטירה בתחילת הרבע השני של המשחק השני ,  וכמיטב המסורת הבלקנית והמזרח תיכונית ,  המפגש הספורטיבי הפך לקרב רחוב נטול רחמים ורווי מרפקים ,  טראש-טוק ,  שריטות ומכות יבשות .  שמעון מזרחי נכנס באמצע המהומה והרחיק את אלן אנדרסון מהמקום תוך ששניהם צועקים אחד על השני כדי להרגיע אחד את השני ,  ונדמה היה ששניהם פורקים את התסכול מהמשחק הראשון .  מכבי הביסה את פרטיזן ללא תנאי .  לכאורה המשחק השלישי אמור להיות רגוע משום שלשתי הקבוצות יש הזדמנות לתקן .  בפועל ,  זאת תהיה מלחמה שתחייב את התערבות כוחות נאט"ו .  
נכון ,  פרטיזן חייבת לשמור על הבית ,  אבל הלחץ על מכבי לא פחות גדול כי הסיכוי שמכבי תנצח במשחק רביעי כשהיא בפיגור 2:1 נמוך מאוד .  צריך אופי בקנה מידה של הקבוצה ההיא משנת 2000 שניצחה בבולוניה .  עד כה העונה הקבוצה הנוכחית הוכיחה שיש לה את הנחישות וההגנה שהיו לקבוצה ההיא של הנפלד ,  האפמן ומקדונלד ,  היא ניצחה במדריד את ריאל ,  וניצחה שלוש מחציות מתוך הארבע ששיחקה נגד פרטיזן ,  לכן ,  היא יכולה לנצח לפחות משחק אחד בבלגרד .  כדאי לה מאוד שהיא לא תצטרך לקרוא את המשפט האחרון שוב ,  אחרי משחק 3 .
" הכוח הכי גדול של הקבוצה הזאת נמצא בקהל שלה ,  אמר דיאן בודירוגה לאתר alo.rs לקראת המשחק השלישי בסדרה , " האוהדים אחראים לחצי מהניצחונות של הקבוצה ,  והם צריכים להפחיד את שחקני מכבי מהרגע שהם ייכנסו לאולם ".  רבות דובר על הקהל הסרבי המהולל והאווירה הלוהטת בבלגרד ,  אבל מכבי היא קבוצה מוכשרת ואתלטית יותר ולא בכדי אמר דושאן קצמן ל-sportske.net , " הוצאנו תוצאה מצוינת בתל אביב ,  אבל לדעתי מכבי עדיין פייבוריטית .
 ההתמודדות עם הלחץ  אותו רוצח שקט שגמר למכבי את המשחק הראשון בסדרה  קריטית ככל שמתקרבים לסוף . " קבוצות נמצאות תחת סגנון לחץ גמיש - לחץ שבו הן יכולות לעבור כל מיני מצבי משחק ועדיין להאמין שביכולתן להפתיע ,  או נוקשה  לחץ שקיים ברגע שמגיעים לרבע האחרון ללא יתרון גדול ואז הקבוצה מתקשה לתפקד ,  מסביר פסיכולוג הספורט נועם אייל .  מכבי של השנים האחרונות אופיינה בסגנון לחץ נוקשה ,  כשעונת 2007/08 מהווה דוגמה בולטת לכך .  
אבל השנה סגנון הלחץ של מכבי הפך גמיש יותר וזה קרה אחרי שגרשון השלים עם הסגל שיש לו והכריז שכן אפשר ללכת איתו עד הסוף ,  בניגוד למה שאמר בסוף שלב הבתים .  ידיי השחקנים הפכו יותר יציבות ,  הם יצאו מפיגורים והחזיקו משחק צמוד . " לי נדמה שמבחינת מכבי עדיף ששני המשחקים האלה משוחקים בבלגרד ולא ביד אליהו ",  טוען אייל , " בגלל העובדה שמכבי בשבועות האחרונים מציגה סגנון לחץ גמיש .  בשני המשחקים הראשונים אפשר היה לראות שכשמכבי פעילה לחץ ואגרסיביות על פרטיזן ,  הם הפכו פחות יעילים .  יכול להיות שסגנון ההתמודדות של פרטיזן עם הלחץ מתאים למכבי ,  והם פגיעים מול קבוצה שלא מוותרת ומחזיקה בשיניים . 
" עשינו עבודה גדולה ממה שקיווינו ,  אבל אני לא אוהב החגיגות והאופוריה פה כי הדרך לפריס עוד ארוכה ,  אמר מאמן פרטיזן דושקו וויושביץ' לאחר שנחת בבלגרד , " כולם חושבים שננצח בלי בעיה בשני המשחקים בבית ,  אבל מכבי היו כמו דגי פיראניה בתל אביב ,  ונצטרך את העזרה של הקהל בארינה .  האוהדים הסרבים כבר מריחים את פריס ,  הציפיות הגבוהות בהתאם ,  וייתכן שמשחק צמוד יגרום לשחקני פרטיזן לקרוס .  מכבי לא חייבת לספק את הקהל כי מדובר במשחק חוץ ,  ולכן היא תתמודד מול סוג לחץ שהיה מוכר לה העונה והיא עמדה בו בהצלחה .  מבחינה זאת ,  למכבי ,  יחד עם איכותה העדיפה מבחינת כישרון ויכולת ,  יש יתרון על יריבתה .
 הציר הראשי שעליו נשענת מכבי לאורך הסדרה ,  עמוד השדרה של הקבוצה אשר עליו היא תקום ותיפול ,  הוא הציר שמורכב מדורון פרקינס ,  דייויד בלות'נטאל ודיאור פישר .  פירוק המשולש הזה הוא המטרה של פרטיזן במשחק הקרוב .  בעוד אלן אנדרסון וצ'אק איידסון תורמים פחות בסדרה ביחס ליכולתם בטופ 16 ,  גם משום שהסרבים סימנו אותם וגם בשל האופן בו התפתחו המשחקים ,  השלושה העלו משמעותית את רמת משחקם .  
בטופ 16 קלע פישר 8.7 נקודות הוריד 4.7 ריבאונדים ורשם 2 גגות ב-18 דקות משחק .  בסדרה הנוכחית הוא עם ממוצע של 12.5 נקודות ב-92.3 אחוז מהשדה ,  6.5 ריבאונדים ,  ו-2 גגות ב-22 דקות משחק .  פרקינס ,  מגיבורי הטופ 16 ,  רשם בו ממוצע של 8.8 נקודות ,  הוריד 5.7 ריבאונדים ומסר 4.7 אסיסטים ב-25 דקות משחק עם מדד יעילות ממוצע של 11.8 .  בסדרה ,  בכמעט 28 דקות משחק הוא קולע 11.5 נקודות ,  מוריד 5 ריבאונדים ,  מוסר 5 אסיסטים ,  חוטף 3 פעמים במשחק  ( לעומת 0.8 בטופ 16 )  ,  ורשם מדד יעילות ממוצע של 18 נקודות .  בלות'נטאל ,  שסומן עוד בפרק 1 של  " סיפורה של סדרה "  כשחקן החשוב של מכבי בעימות ,  משחק כ-2 דקות פחות ממהממוצע בטופ 16 ,  אבל תורם יותר עם 13 נקודות לעומת 11.3 ,  מוריד אותה כמות ריבאונזדים  ( 3.5 )  מוסר אותה כמות אסיסטים  ( 1.5 )  ורושם מדד יעילות של 13.5 לעומת 10.2 .
" שיחקנו הגנה גרועה במשחק השני ונהיה חייבים לשחק הגנה אחרת במשחק השלישי ",  אמר הפורוורד ברניסלב דקיץ' לקראת המשחק הערב .  את בלות'נטאל ופרקינס פרטיזן סימנה ,  אבל היא לא מצליחה לעצור אותם באחד-על-אחד .  בשני המשחקים הראשונים בסדרה פרטיזן אפשרה לפישר חופש פעולה יחסי מחצי מרחק ,  כי חשבה שהוא לא שחקן שיכול לנצח אותה .  אבל פישר הראה כי הוא מסוגל להקשות מאוד על הסרבים והעניש אותם קשות .  
הדרך היחידה שפרטיזן תוכל לפרק את הקושי הרב שיוצר לה המשולש הזה על הפרקט ,  היא שוויושביץ' לא יתעלם יותר מהסנטר .  הוא יהיה מוכרח לשלם על זה מחיר .  אם במשחק השלישי הסרבים ייצאו אליו וישמרו אותו הדוק ,  וסביר להניח שזה יקרה אחרי יכולתו בשני המשחקים הקודמים ,  ההגנה שלהם תיפתח ותהיה פגיעה לחדירות של אנדרסון ,  איידסון ,  ויז'נייבסקי ופרקינס .  לכן ,  לא יהיה זה מפתיע אם פישר יקלע פחות ,  ואילו אנדרסון ואיידסון יקלעו מעל לממוצע שלהם בסדרה ,  ובכך יתרום הסנטר תרומה התקפית לא נראית לעין אך חשובה מאין כמותה .  
להגיד שאפשר לעצור את מכבי באיזורית זה להיות אופטימי מדי ",  מצביע דני גוט על הפתרון ההגנתי שעומד על מדף הפתרונות של פרטיזן ,  ומביע ספק באשר ליעילותו . " אפשר לשחק עשרה משחקים נגד אותה קבוצה ,  ובכל פעם שתשמור איזורית תהיה לזה משמעות אחרת .  זה עניין של מומנטום ,  שתיים-שלוש זריקות שנכנסות ואתה יורד מהאיזורית ".  במידה שהסרבים לא יצליחו לכפות את סגנון המשחק הרצוי להם ,  יתכן שהם יעשו מה שהצליח להם ביד אליהו  ייקחו מה שמכבי נותנת . " הכדורסל שלהם מבוסס על קריאת מצבים ותגובה ,  וקשה לשמור על כדורסל שכזה ,  סבור גוט . " הם רואים איך היריבה משחקת ומתאימים את עצמם ,  גם כקבוצה וגם באחד על אחד .  קוראים מצבים ומגיבים .  אני לא יודע אם פרטיזן תיתן למכבי להכתיב את הקצב ,  אבל אני בטוח שהם יהיו יותר חדים בקריאת המשחק של מכבי ובתגובה אליו ". 
במשחק הקודם אנדרו ויז'נייבסקי היה מצוין ,  הוא קלע 17 נקודות ב-6/6 מהשדה ,  השתמש ביכולת החדירה ובמהירות שלו וסיפק הגנה אגרסיבית .  הצטיינותו סיפקה הסבר נוסף להפסד במשחק הראשון ,  בו הגארד היה מצוין בחצי הראשון וקלע 10 נקודות ,  אך נעלם לגמרי בחצי השני ,  בו מכבי הסתבכה . " פרקינס מאוד משמעותי בקו האחורי אבל עדיין יש לו עליות וירידות תוך כדי משחק ,  ולכן חשוב שויז'נייבסקי יתפקד ,  סבור גוט . 
" אחת הדרכים הטובות ביותר להוריד לחץ בקבוצת כדורסל היא שכל השחקנים מתמקדים בלהפריע לקבוצה השנייה ,  כך משיגים הישגים קטנים מידיים כמו חטיפות ,  עבירות תוקף ,  העלאת מפלס העצבים של מאמן היריבה ,  אומר נועם אייל , " זה נשמע מובן מאליו ,  הבעיה היא שקבוצה לחוצה מאבדת את המשמעת שלה ,  מפסיקה לעשות את המובן מאליו ומתחילה לעשות דברים שנראו לה שירגיעו אותה ,  כמו לנסות לקלוע סל .  המפתח להתמודדות עם הלחץ במשחק 3 הוא איזו קבוצה תהיה יותר ממושמעת בהגנה .  מכבי צריכה לקבל את הביטחון לא דרך ההתקפה אלא דרך האגרסיביות בהגנה ,  ולויז'נייבסקי תפקיד מכריע בסוגיה זאת .  
הגארד העלה את רמת משחקו בסדרה לעומת הטופ 16 ,  ועתה המפתח מבחינתו ומבחינת מכבי הוא יציבות .  אם מכבי תקבל את ויז של המשחק הקודם ,  עם הגנה חזקה על הקו האחורי הסרבי וקבלת החלטות פנטסטית בהתקפה ,  הארינה בבלגרד יהפוך למקום פחות ופחות מאיים עבורה .
 
והיא שעמדה ? 
המשמעת בהגנה היא המפתח להתמודדות עם הלחץ שיביא איתו משחק מספר 3 הערב ב"בלגרד ארינה ".  אם גרשון יקבל את ויז'נייבסקי במיטבו ופרטיזן לא תצליח לפרק את המשולש פרקינס-בלות'נטאל-פישר ,  מכבי תצא מעבדות לחירות .  סיפורה של סדרה ,  פרק 2

