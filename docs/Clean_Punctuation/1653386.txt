פסטיבל  " שרים לשלום "  נגד משטרת ישראל
הפסטיבל שהיה אמור להתקיים בשבועות בוטל בשל מה שהמפיקים מגדירים כדרישות  " סבוכות ,  פתאומיות ולא סבירות "  של המשטרה .  המשטרה בתגובה : " הנושא נמצא בבדיקה "
 פסטיבל  " שרים לשלום "  שהיה עתיד להיערך בחג השבועות בוטל באשמת המשטרה ,  כך טוענים מפיקי הפסטיבל . " הפסטיבל נדחה בשל דרישות אבטחה סבוכות ,  פתאומיות ולא סבירות ,  שהגישו קציני הרישוי והתנועה של משטרת ישראל למארגנים ",  מסרו המפיקים . " חילוקי הדעות עם המשטרה הביאו להחלטה לדחות את האירוע ".   
" שרים לשלום "  היה אמור להיערך בשדות קיבוץ נחשון מול מנזר השתקנים והישוב נווה שלום ,  בו נערכה הופעת הענק של רוג'ר ווטרס בשנת 2006 .  על פי הנהלת הפסטיבל , " גויסו כבר אמנים רבים ,  יהודים וערבים ,  וההערכות הטכנית והארגונית שבוצעה כבר בשטח האירוע תוכננה לקלוט עשרות אלפי אנשים לאירוע זה ".  לדבריהם ,  מתבצעת היערכות בימים אלו לקיום הפסטיבל במועד אחר ובמקום חדש .  
במשטרת ישראל לא כל כך ידעו איך להגיב לפניית וואלה !  תרבות בנושא .  דובר מחוז ירושלים ,  שאזור הפסטיבל המיועד נמצא תחת אחריותה ,  הפנה את הנושא לאגף התנועה .  ואילו מאגף התנועה נמסר כי  " הנושא נמצא בבדיקה ". 

פסטיבל  " שרים לשלום "  נגד משטרת ישראל
הפסטיבל שהיה אמור להתקיים בשבועות בוטל בשל מה שהמפיקים מגדירים כדרישות  " סבוכות ,  פתאומיות ולא סבירות "  של המשטרה .  המשטרה בתגובה : " הנושא נמצא בבדיקה "
 
