לבני קוראת לנתניהו להתפטר : " תפקידו של ראש הממשלה הוא לא רק לכבות שריפות אלא למנוע אותן "
 יו"ר האופוזיציה טענה כי נתניהו חלש וקראה להקמת ועידת חקירה ממלכתית
על רקע דו"ח המבקר החמור על אסון הכרמל ,  דורשת היום יו"ר האופוזיציה ,  ציפי לבני ,  מראש הממשלה להתפטר . " תפקידו של ראש הממשלה הוא לא רק לכבות שריפות אלא למנוע אותן ",  אמרה לבני בוועידת השלטון המקומי במרכז הבינתחומי בהרצליה.לבני הוסיפה לתקוף את נתניהו וקראה להקמת ועדת חקירה ממלכתית : " לא נופתע שגם הפעם לא יקחו כאן אחריות ,  ולכן נדרשת כאן ועדת חקירה למרות שנמאס מתרבות ועדת החקירות ".  עוד הוסיפה לבני כי ראש הממשלה ביקש והתעקש לכנות את עצמו השר האסטרטגי הכלכלי .  לכן ,  היא אומרת ,  הוא לא יכול להתחבא מאחורי האמירה  " נערי האוצר לא אישרו ".  לבני הקדימה ואמרה שהביקורת שהיא משמיעה תזכה לדה-לגיטימציה ,  אך הוסיפה כי הביקורת היא לא רק זכות אלא חובה שלה כיו"ר האופזיציה . " מאז ניצתה האש ,  איפשרנו לראש הממשלה לנהל .  אין לי ספק שראש הממשלה רצה לעצור את האש ,  אבל הוא נכשל .  לא צריך בדיקת עומק כדי להבין שללא חומרים אי אפשר לכבות שריפה ,  וללא תקציב אי אפשר לקנות חומרים .  השריפה רק חיזקה את מה שכתב מבקר המדינה עוד לפניה .  טיוטת הדו"ח הביאה את הממשלה להתכנס כדי לדון בשירותי הכבאות ,  דיון שהסתיים ללא תוצאות .  ללא החלטות ". יו"ר האופוזיציה אף עקצה בזלזול את נתניהו ,  באומרה כי ציפתה לראות את פעולותיו לסיים את אסון השריפה .  לדבריה ,  מהר מאוד פעולות נתניהו הפכו להצגה תקשורתית ופעולת יחצ"נות . " טרם ביצוע - רצה ראש הממשלה לעשות סקר ולראות מה הציבור חושב על שירותי הכבאות ".    " מערכת היחסים בין השלטון המקומי ,  השלטון המרכזי והאזרח טעונה תיקון .  דרושה חקיקה שתסדיר את מערכת היחסים הזו "  אמרה ליבני לראשי הרשויות הרבים שיושבים באולם . " חלוקת הסמכויות והאחריות הוא לא דיון תיאורטי .  המחדל בכרמל צריך להפוך את הדיון מתיאורטי למהותי .  המחדל שהוביל לאסון הוא תמצית של מה שראש הממשלה רבין הגדיר כחולי שישראל צריכה להתנער ממנו .  תרבות הסמוך .  חוסר יכולת לקבל החלטות מערכתיות ולתקצב אותן שנים קדימה .  חוסר התאמה בין הרדיפה אחרי הכבוד שמעניק התפקיד ובין האחריות שהוא נושא עמו "  אמרה לבני .
 
לבני קוראת לנתניהו להתפטר : " תפקידו של ראש הממשלה הוא לא רק לכבות שריפות אלא למנוע אותן "
 יו"ר האופוזיציה טענה כי נתניהו חלש וקראה להקמת ועידת חקירה ממלכתית

