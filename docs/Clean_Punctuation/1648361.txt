עתידו של נאתכו יוכרע לאחר משחק הנבחרת
בהפועל ת"א ינסו לשכנע את הקשר לא לעזוב לקאזאן בעזרת חוזה חדש .  נציגי אספניול התרשמו מיכולתו הפיזית של ורמוט
צילום וידאו :  טל אנגלנדר עריכה :  עידן גוראל
נציגים של אספניול עקבו אתמול אחרי איתי שכטר וגילי ורמוט יחד עם סוכן השחקנים גלעד קצב .  שני הנציגים לא נראו נלהבים יתר על המידה מהביצועים של השניים בניצחונה הדחוק של הפועל תל אביב על בני סכנין  ( 0:1 )  ,  למרות שהיו בין הבולטים במגרש .  הקשר והחלוץ ,  שמעבר לשיתוף הפעולה על המגרש הם חברים טובים מאוד בחייהם הפרטיים ,  מפעילים לחץ על האחים קצב למצוא קבוצה שתקלוט את שניהם יחדיו .  
לפי סוכניהם של ורמוט ושכטר ,  הסקאוטים האירופאים הגיעו אתמול לבלומפילד כדי להתרשם בעיקר מכושרם הגופני של השניים ,  וזאת לאחר שידעו כי קיים הקבוצה מצויה תחת עומס משחקים .  נציגי אספניול היו מרוצים מהיכולות הפיזיות של ורמוט ,  דבר שמהווה שיקול חשוב עבורם לאחר שבחנו בעונה שעברה את אבירם ברוכיאן ולא התרשמו מכושרו הגופני .  נראה כי לפי שעה נציגי אספניול מתמקדים בעיקר בוורמוט ופחות בשכטר ,  מכיוון שעלויות החלוץ גבוהות מדי ,  ואילו לוורמוט קיים סעיף בחוזה המאפשר לו להשתחרר לחו"ל תמורת חצי מיליון דולר .  
בתוך כך ,  עדיין קיימת חוסר בהירות בנושא ביבראס נאתכו ומעברו לרובין קאזאן .  אתמול בסיום המשחק ,  ירד הקשר כשהוא ממר בבכי כשברקע קריאות מצד הקהל האדום : " תישאר ,  תישאר "  ועל פי משפחתו ,  השחקן אמור כבר בסוף השבוע להמריא לרוסיה .  מצד שני ,  בהפועל תל אביב עדיין מנסים לשכנע את נאתכו להישאר ולחתום על חוזה חדש ,  כשגם האפשרות לא לשחררו על תום העונה גם נשקלת ברצינות .  כרגע נראה כי הסוגיה הזו תוכרע כנאתכו יחזור ממשחק הנבחרת ,  כלומר ביום חמישי .  
בוקר לאחר הניצחון על בני סכנין ,  בהפועל תל אביב בעיקר נושמים לרווחה .  בקבוצה מאוד חששו מהמפגש עם הקבוצה מהצפון ,  בעיקר בשל העייפות הגדולה שישנה בשורות שחקני האדומים ,  שזה היה משחקם הרביעי בעשרת הימים האחרונים .  
אלי גוטמן ,  יחד עם יושב הראש ,  אמיר לובין ,  והמנכ"ל גבי קצרה ,  נכנסו אתמול בסיום המשחק והודו לשחקנים על המאמץ הרב שהשקיעו בשבועיים האחרונים .  אולם דווקא לאחר המחמאות ספגו הצוות המקצועי וההנהלה ביקורת מצד השחקנים : " ככה זה שבמקום להביא בינואר שחקנים שיחזקו את הסגל ,  הוציאו ים של כסף והביאו שני שחקנים פצועים שבינתיים לא תורמים כלום ".  
אתמוךל אותתו השחקנים על העומס הכבד ,  כשאיתי שכטר הוחלף במחצית לאחר שהתלונן על עייפות ודגלאס דה סילבה הוחלף לאחר שמתח את שריר הירך .  הבלם ייבדק ביום רביעי כשהפועל תערוך אימון ראשון לקראת משחה נגד הפועל פתח תקווה ,  ואז יוחלט על חומרת פציעתו ואופן הטיפול .
 דדי בן דיין ודניאל דה רידר אמורים לחזור לאימונים מלאים עד סוף השבוע ולהיות כשירים למשחק מול הפועל פתח תקווה כשההכנות אליו יחלו ביום רביעי ,  לאחר שהיום אמורה הקבוצה לערוך אימון שחרור ביום שלישי יזכו השחקנים ליום מנוחה .
 
עתידו של נאתכו יוכרע לאחר משחק הנבחרת
בהפועל ת"א ינסו לשכנע את הקשר לא לעזוב לקאזאן בעזרת חוזה חדש .  נציגי אספניול התרשמו מיכולתו הפיזית של ורמוט

