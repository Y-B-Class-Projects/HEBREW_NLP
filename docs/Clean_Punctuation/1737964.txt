מניית קומברס מזנקת ב-17.5% בוול סטריט : " אורקל וחברות נוספות מעוניינות בנכסיה "
 כך ע"פ פרסומים ב"וול סטריט ג'ורנל ";  לפני כחודש שכרה קומברס את גולדמן סאקס במטרה למצוא מקורות מימון
האם קומברס או חלקים ממנה עתידים להימכר ?  ב"וול סטריט ג'ורנל "  פורסם היום כי אורקל וחברות נוספות עשויות להיות מעוניינות בחלקים מקומברס .  כזכור ,  קומברס שכרה את גולדמן סאקס לפני כחודש במטרה למצוא לחברה מקורות מימון על רקע קופת המזומנים המתדלדלת של החברה .  מניית החברה מזנקת ב-17.5% במחזור גדול פי ארבע מהרגיל ,  ומניית חברת הבת ורינט מזנקת ב-15.9% .  קומברס ,  שעתידה להגיש בשבוע הבא את דו"חות 2005-2008 על פי דיווח שהוגשת לרשות ניירות ערך האמריקאית ,  החלה כבר במימוש חלק מנכסי החברה ,  כאשר היא ביקשה למכור כ-10% מאחזקותיה בורינט ,  ובנוסף ,  מכרה שני מגרשים ברעננה.החברה נקלעה למצוקת מזומנים על רקע הירידה בצבר ההזמנות וכן העלויות האדירות שהיא רושמת בגין פרשת הבקדייטינג בגינה נמלט קובי אלכסנדר לנמיביה ,  המונעת מהחברה לפרסם דו"חות מבוקרים מזה יותר מארבע שנים .
 
מניית קומברס מזנקת ב-17.5% בוול סטריט : " אורקל וחברות נוספות מעוניינות בנכסיה "
 כך ע"פ פרסומים ב"וול סטריט ג'ורנל ";  לפני כחודש שכרה קומברס את גולדמן סאקס במטרה למצוא מקורות מימון

