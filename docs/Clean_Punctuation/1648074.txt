ירידה קלה בשיעור האבטלה :  7.4% לא מועסקים
מנתוני הלמ"ס עולה כי 7.4% מכח העבודה נרשמו כבלתי-מועסקים ברבעון הרביעי של 2009 ,  לעומת 7.7% ברבעון השלישי .  בחישוב שנתי עלה מספר המובטלים בכאחוז וחצי
הלשכה המרכזית לסטטיסטיקה פרסמה היום נתונים המסכמים שנה מורכבת במיוחד בשוק העבודה הישראלי :  מסקר כח האדם של הלמ"ס עולה כי בחישוב שנתי הגיע שיעור הבלתי-מועסקים בישראל בשנת 2009 כולה ל-7.6% ,  זאת ביחס לנתון אופטימי יותר של 6.1% בשנת 2008 שקדמה לה .  לעומת זאת ,  ברבעון הרביעי של השנה דווקא נרשמה התאוששות מסויימת המשקפת מסויימת לצמיחה גם בשוק העבודה - זאת לאחר ששיעור הבלתי מועסקים בחודשים אוקטובר-דצמבר ירד ל-7.4% לעומת 7.7% ברבעון השלישי .
 בסך הכל ,  נוספו בשנת 2009 למשק 9000 משרות חדשות :  מספר הנשים המועסקות גדל ב-21 אלף בעוד מספר הגברים המועסקים ירד בכ-12 אלף .  נתון זה יוצר שיוויון נדיר בשוק התעסוקה ,  במסגרתו אחוז הגברים הבלתי מועסקים שווה בדיוק לאחוז הנשים הבלתי מועסקות ושניהם עומדים על 7.6% מכח העבודה .  זאת לעומת שנת 2008 ,  למשל ,  בה שיעור הנשים הבלתי מועסקות היה גבוה בכאחוז משיעור הגברים המובטלים .
 שיעור האבטלה הנמוך ביותר נרשם בתל אביב - שם נמנו 6.8% מכח העבודה על אוכלוסיית הבלתי מועסקים .  בירושלים לעומת זאת נרשם שיעור אבטלה גדול בהרבה שעמד על 9.1% .  גם בצפון סובלים משיעור אבטלה גבוה של 8.9% .  בדרום הגיע שיעור המובטלים ל-7.9% מכח העבודה בסך הכל .
 בחלוקה לפי מקצוע ,  ניתן לזהות ירידה משמעותית באפשרויות התעסוקה למנהלים וירידה בביקוש לעובדים מקצועיים בתעשייה ובבינוי וכן בתחומים אחרים .  לעומת זאת ,  נרשמה עלייה בביקוש לעובדים בלתי מקצועיים וכן לעובדים בעלי מקצועות חופשיים וטכניים .  עליה מסויימת נרשמה גם בדרישה לעובדי פקידות .
 
ירידה קלה בשיעור האבטלה :  7.4% לא מועסקים
מנתוני הלמ"ס עולה כי 7.4% מכח העבודה נרשמו כבלתי-מועסקים ברבעון הרביעי של 2009 ,  לעומת 7.7% ברבעון השלישי .  בחישוב שנתי עלה מספר המובטלים בכאחוז וחצי

