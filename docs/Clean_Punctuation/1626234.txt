הפועל עכו - הפועל ת"א :  עקרון הרצף
המארחת תנסה לפתוח רצף חדש של משחקים ללא הפסד ,  האדומים רוצים ניצחון תשיעי ברציפות  ( ג' ,  20:00 ,  ספורט1 ) 
בצל איום ההתפטרות של ירון הוכנבוים מיום שבת וההפסד הביתי להפועל באר שבע בשבת ,  ערכה היום  ( שני )  הפועל עכו את האימון המסכם שלה לקראת המשחק מול הפועל תל  ( שלישי ,  20:00 ,  שידור ישיר בספורט2 )  במשחק שנדחה מהמחזור ה-13 בליגת העל עקב הצפת המגרש בנצרת עילית .  בעכו עדיין מפנטזים על ניצחון ביתי ראשון בליגה ,  אך סובלים מסגל קצר ושלושה פצועים :  ג'וני טננבאום ,  ליעד אלמליח ובן בנימין ,  שעדיין נמצא בספק .
 בנוסף לפצועים ,  הבלם גבע ברקאי מוצהב ואיציק כהן יתופקד במרכז ההגנה במקומו .  בהתקפת הקבוצה ככל הנראה יפתח רועי דיין ,  שכשיר ל-90 דקות ,  והוכנבוים היה מרוצה מהדקות בהן שיחק כמחליף נגד באר שבע .  דודי פדלון יחזור ככל הנראה לסגל אם בנימין לא ימצא כשיר ובמקרה כזה יוסט עמנואל אמנגואה בחזרה לקישור .
 הוכנבוים ,  המודע למצב הלא אידיאלי של הסגל שלו ,  לא תרגל הרכב ובאסיפת השחקנים אמר : " לאור ריבוי הפציעות והיעדרויות ,  שכל שחקן יבוא מוכן לעלות בהרכב .  צריך לשכוח את המשחק האחרון ולהתרכז בלעצור את הפועל .  אנחנו חייבים להיות יותר מרוכזים בחלק הגנתי ". 
הרכב משוער :  דודו גורש ,  ליאור לוי ,  רון בן נחום ,  איציק כהן ,  עמנואל אמנגואה ,  בן בנימין ,  ג'וני טננבאום ,  אבי אלפסי ,  שחר סימנטוב ,  אושרי גיטא ,  רועי דיין  ( עומרי אלמקייס )  .
 הפועל תל אביב ערכה אמש  ( שני )  את האימון המסכם שלה לקראת המשחק .  האדומים רוצים להמשיך את רצף הניצחונות שלהם בליגה ולהעמידו על תשעה ,  אחד פחות מהרצף של מכבי חיפה בתחילת העונה .  בשביל שזה יקרה האדומים יצטרכו להמשיך את המאזן הביתי הגרוע של עכו ,  שלא ניצחה בביתה העונה ולרשום ניצחון שמיני העונה .
 שלא כמנהגו ,  ערך היום אלי גוטמן אסיפת קבוצה קצרה מהרגיל והראה לחניכיו וידאו של המשחק בין עכו לבית"ר ירושלים בגביע הטוטו  ( 0:3 לבית"ר )  .  המאמן ביקש משחקניו לחץ על כל המגרש והנעת כדור חכמה בהתקפה .
 באימון עצמו נמנע המאמן מלתרגל את ההרכב ,  אך שינוי אחד מסתמן ומפתיע ,  כשוויקטור מרעי צפוי לפתוח במקומו של סמואל יבואה שכידוע נמכר בבוקר יום שני לגנק הבלגית וזכה לברכות הצלחה מהשחקנים .  אם מרעי לא יפתח בסופו של דבר ,  מהראן לאלה יהיה זה שיקבל את חולצת ההרכב .  שחקני הקבוצה איחלו לחלוץ הצלחה בבלגיה במהלך האימון .  שאר ההרכב אמור להישאר דומה לשבועות האחרונים .  
אוהדים שיגיעו למשחק עם כרטיס מהמשחק הראשון ייכנסו לאיצטדיון ולא יצטרכו להחליף לכרטיס חדש .  אוהדים שכבר רכשו כרטיסים ולא יוכלו להגיע יקבלו החזר כספי במשרדי הכרטיסים הדרן .  עוד נמסר מהפועל כי לקראת המשחק בשבוע הבא מול בית"ר ,  כי אוהדי האורחת יאכלסו את יציעי 10-11 .
 מי שכנראה יחמיץ את המשחק נגד מחזיקת הגביע הוא וינסנט אניימה ,  זאת לאחר שהיום דחתה ההתאחדות לכדורגל של ניגריה את בקשת הפועל להשאיר את השוער בישראל עד לאחר המשחק נגד בית"ר .  כרגע נראה שאניימה יצטרף למחנה האימון של נבחרתו ואצל האדומים נותרה תקווה קטנה שהוא ישוחרר למשחק נגד בית"ר ויוכל לנחות בחזרה בישראל .
 הרכב משוער :  וינסנט אניימה ,  עומרי קנדה ,  דגלאס דה סילבה ,  וואליד באדיר ,  דדי בן דיין ,  ביבראס נאתכו ,  אביחי ידין ,  גילי ורמוט ,  ערן זהבי ,  איתי שכטר ,  ויקטור מרעי  ( מהראן לאלה )  .
 
הפועל עכו - הפועל ת"א :  עקרון הרצף
המארחת תנסה לפתוח רצף חדש של משחקים ללא הפסד ,  האדומים רוצים ניצחון תשיעי ברציפות  ( ג' ,  20:00 ,  ספורט1 ) 

