המטבע הכי טוב של העשור - הקורונה הצ'כית ;  הגרוע ביותר - הלירה הטורקית
בעשור שמאז הושק היורו זינק המטבע האירופי ב-40% מול הדולר ,  וסחף עימו גם מטבעות של מדינות סמוכות
המטבע בעל התשואה הגבוהה ביותר מול הדולר בעשור האחרון היה הקורונה הצ'כית ,  שעלתה ב-91% .  הגרוע ביותר היה הלירה הטורקית ,  שאיבדה 64% משווייה .  בשוק המט"ח ,  בשונה משוק המניות ,  השקעה בשווקים המפותחים השתלמה יותר מבשווקים המתעוררים :  הפרנק ,  היורו ,  הקרונה הדנית ,  הנורווגית ,  הדולר הקנדי ,  האוסטרלי והניו זילנדי ,  הניבו תשואות גבוהות יותר משל מטבעות מזרח אירופה ,  אפריקה ודרום מזרח אסיה.הקמתו של גוש היורו - שבו חלקו כמה ממדינות האיחוד האירופי מטבע אחיד ,  השתלמה מאוד לשווי המטבעות .  בעשור שמאז הושק היורו זינק המטבע האירופי ב-40% מול הדולר ,  וסחף עימו גם מטבעות של מדינות סמוכות ,  בעיקר בצפון אירופה אך גם במזרחה - הקורונה הצ'כית והזלוטי הפולני נהנו מקרבתן הפיזית והכלכלית לגוש היורו.היואן הסיני הוא אחד הסיפורים החיוביים של העשור ,  לאחר שסין ביטלה את קיבועו לדולר באמצע העשור ,  וניידה אותו מול סל מטבעות .  היואן הוסיף 21% מול הדולר מאז ביטול הקיבוע .  השקל הישראלי רשם תשואה צנועה של 10% מול הדולר האמריקאי ,  תוך שהוא מזגזג בטווח מאוד מוגדר במהלך העשור .  קריסתה של הלירה הטורקית במהלך העשור בשל משברי אג"ח פגעה ,  כידוע ,  גם במשקיעים ישראלים גדולים .
 
המטבע הכי טוב של העשור - הקורונה הצ'כית ;  הגרוע ביותר - הלירה הטורקית
בעשור שמאז הושק היורו זינק המטבע האירופי ב-40% מול הדולר ,  וסחף עימו גם מטבעות של מדינות סמוכות

