גרסיה לופז זכה בטורניר בנגקוק
הספרדי שהדהים את נדאל בחצי הגמר השלים את המשימה עם 4:6 ,  6:3 ,  4:6 על ירקו ניימינן .  ארליך ומלצר הפסידו בגמר הזוגות
יממה אחרי שהדהים את רפאל נדאל בחצי גמר טורניר בנגקוק  ( סך פרסים של 550 אלף דולר )  ,  השלים היום  ( ראשון )  גיירמו גרסיה לופז את השבוע הנהדר שלו עם ניצחון 4:6 ,  6:3 ,  4:6 בגמר על ירקו ניימינן .
 שני הטניסאים הוותיקים הגיעו לתאילנד כלא מדורגים ועשו את כל הדרך לגמר ,  שהסתיים בניצחון דרמטי של הספרדי המדורג 53 בעולם ,  שחגג תואר שני בלבד בקריירה .
 בטורניר הזוגות המקביל הפסידו יוני ארליך ויורגן מלצר 6:4 ,  6:4 לויקטור טויצקי הסרבי וכריסטופר קאס הגרמני בתוך קצת יותר משעה .
 מריה שראפובה העפילה לסיבוב השני של טורניר בייג'ינג  ( סך פרסים 4.5 מיליון דולר ,  משטח קשה )  ,  אחרי שגברה על הבולגריה סבטנה פירונקובה 4:6 ,  6:7 .  שראפובה ,  שהודחה בסיבוב הראשון של טורניר טוקיו ,  הזיעה לא מעט עד שגברה על המדורגת 32 בעולם . " הסיבובים הראשונים תמיד קשים ,  צריך למצוא בהם את הקצב ",  אמרה שראפובה ,  שמדורגת 12 בעולם .  

גרסיה לופז זכה בטורניר בנגקוק
הספרדי שהדהים את נדאל בחצי הגמר השלים את המשימה עם 4:6 ,  6:3 ,  4:6 על ירקו ניימינן .  ארליך ומלצר הפסידו בגמר הזוגות

