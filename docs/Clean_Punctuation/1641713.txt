רווחי BHP ביליטון - חברת הכריה הגדולה בעולם - זינקו במחצית ל-6.1 מיליארד דולר
הרווח זינק יותר מפי שניים לעומת המחצית המקבילה ב-2008 הודות להתאוששות הביקוש לסחורות בהודו וסין
bhp ביליטון ,  חברת הכריה הגדולה בעולם ,  דיווחה היום כי רווחיה במחצית השניה של שנת 2009 גדלו יותר מפי שניים ,  בעקבות העלייה בביקוש לסחורות בסין ובהודו .  הרווח הנקי של bhp ביליטון במחצית שהסתיימה ב-31 בדצמבר ,  שהיתה המחצית הראשונה בשנת הכספים של החברה ,  הסתכם ב-6.1 מיליארד דולר ,  או 109.8 סנט למניה ,  לעומת רווח של 2.6 מיליארד דולר ,  או 47 סנט למניה ,  במחצית המקבילה שנה קודם לכן .  אנליסטים צפו רווח של 5.5 מיליארד דולר.התנאים הכלכליים ברחבי העולם השתפרו במהלך ששת החודשים האחרונים של 2009 ,  כאשר התפוקה התעשייתית עלתה בארה"ב ובאירופה ,  וצמיחתה של סין שבה להיות בקצב מהיר ,  אמרה החברה עם פרסום הדו"חות.מניית bhp ביליטון עלתה היום ב-3.2% בבורסת סידני .  במחצית השניה של 2009 רשמה המניה עלייה של 24% ." הביקוש הפיסי לסחורות ממשיך להיות חזק בכל האזורים ",  נאמר בהצהרת החברה . " שוקי הסחורות ימשיכו להיות תלויים מאוד בביקוש מהודו ומסין .  בטווח הקצר ,  חשוב לעקוב אחר קצב הידוק המדיניות המוניטרית ושיעור הגידול בהלוואות למגזרים הקשורים לסחורות בסין ",  הוסיפה.bhp ביליטון תשלם דיווידנד של 42 סנט עבור המחצית הראשונה ,  לעומת דיווידנד של 41 סנט שנה קודם לכן .  הדיווידנד נמוך מתחזיות אנליסטים ,  שצפו כי יעמוד על 44 סנט .
 
רווחי BHP ביליטון - חברת הכריה הגדולה בעולם - זינקו במחצית ל-6.1 מיליארד דולר
הרווח זינק יותר מפי שניים לעומת המחצית המקבילה ב-2008 הודות להתאוששות הביקוש לסחורות בהודו וסין

