התנועה הרפורמית
על אף הופעתם הפושרת ,  סוד קסמם של אוי ואבוי טמון ביכולתם להעניק הקשר חדש למוזיקה היהודית .  עינב שיף חוזר למקורות
דווקא בגלל שההופעות התכופות של אוי ואבוי בישראל רחוקות מלהיות מוגדרות כ"אירוע ",  צריך להעריך את האופן שבו הם עדיין מושכים את הקהל הישראלי .  שכן ,  הקהל הזה מילא אמש  ( חמישי )  את הבארבי בתל אביב ועטף את החבורה הבריטית בחום ששמור ללהקות שסוד הקסם שלהם התגלה קודם כל כאן ורק אחר כך ביתר העולם .  
אלא שאלבומם הרביעי והאחרון של אוי ואבוי , " Travelling The Face of The Globe ",  לא זכה לעשירית מהסימפטיה לה זכו קודמיו .  בהתחשב בכך ,  ההצלחה של ההופעה הראשונה מבין השלוש בסיבוב הנוכחי שלהם בישראל מלמדת שהקהל המקומי משכיל להפריד בין עבר להווה :  הוא למצפה למצפה לשידור חוזר של ההופעות שבגינן התאהב בלהקה אלא נהנה מהגלגול החדש שלה כאילו הכיר אותו מאז ומעולם .
 כך ,  התגובות לסט הבעייתי של אוי ואבוי היו בחלק מהשירים על סף העילפון - וזאת על אף שלא נבנה בחוכמה רבה ,  התחיל שקט מדי ולא יצר סחף .  כלהקה שמיתגה את עצמה כשילוב אנרגטי של ניגוני כלזמרים וגיטרה-בס-תופים ,  רוב השירים בהופעה סבלו מחוסר מחץ מבאס .  על אחת כמה וכמה ,  אם לוקחים בחשבון את נתוני הפתיחה המצוינים שמעניקה להם הסולנית הסקסית והכריזמטית ברידג'ט אמופה  ככל הנראה הייצוא הבא של אוי ואבוי אל עבר מחוזות קריירת הסולו ,  לאחר הצלחתה של הסולנית הקודמת KT טאנסטל .  על הבמה הופכת אמופה בחסות התאורה העשירה ליידישע מאמה בגוף של זמרת נשמה ,  שנשמעת כאילו היא לא באמת צריכה את כל האנשים האלו לידה ,  שכן ממילא כולם מרוכזים בה ורק בה .
 למרות הציפיות לחוויה ,  איך לומר זאת בעדינות ,  מעוררת יותר ,  מרתק לראות להקה שלא חייבת לנגן חזק כדי שאנשים ישתפו איתה פעולה .  אוי ואבוי גרמה לגיטריסט ולבסיסטית שלה להישמע כמו להקת ליווי של טוק-שואו ובו זמנית הפכה את סטיב לוי  האיש ,  הקלרינט והלוק של נער בר מצווה  לסוג של קרלוס סנטנה .  בתוך ההיפוך הזה ,  הקהל הניף ידיים מצד לצד כשאמרו לו ,  כאילו מדובר ב-"Never Let Me Down Again "  של דפש מוד .  כל זאת בזמן שלוי דפק גרסת אלפא בלונדי ל"עוד יישמע בהרי יהודה ",  ובהדרן ,  כשהוא מבצע קאבר בסגנון ג'חנון קנוי ל"אם ננעלו "  של עופרה חזה ,  התהייה סביב סוד האחיזה של אוי ואבוי בקהל הישראלי רק מתעצמת .  האם זה באמת מה שחסר לקהל כאן ? 
בדיעבד ,  התשובה נמצאת בשיר אחר של ההרכב הזה ,  שגם מוזיקלית נשמע טוב מכולם .  ב-"Refugee "  הוותיק ישנו הפזמון החוזר , " הנה עוד פליט ",  שבכל פעם שאמופה שרה אותו החמימות באולם התפשטה הלאה והלאה .  פתאום אפשר לשים לב לחובשי הכיפה הרבים שהגיעו לבארבי ,  לשמוע את היהדות מנותקת מכובד הטקסטים שהגיעו מהמקורות ומתחברת לשורשים הנוודיים שלה ,  של  " לך לך מארצך ".  
אוי ואבוי מצליחים להעביר באופן נעים למדי את התחושה שהסיפור של המוזיקה היהודית לא מתחיל בכלזמרים של צפת וגם לא מסתיים בתרבות הפיוטים ,  ושהמילה פליט לא מוגבלת למסתנני דרפור או לעקורי 48' .  אוי ואבוי נותנים הקשר אחר ,  לא בהכרח חדש ,  אבל הקשר משפחתי ואוהב שמטרתו לחבר בין אנשים שלא מכירים זה את זה .  וזה בעצם מה שמוזיקה אמורה לעשות ,  לא ? 


התנועה הרפורמית
על אף הופעתם הפושרת ,  סוד קסמם של אוי ואבוי טמון ביכולתם להעניק הקשר חדש למוזיקה היהודית .  עינב שיף חוזר למקורות

