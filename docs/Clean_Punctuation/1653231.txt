המגזר הרביעי בישראל :  נתונים ראשונים מהאקדמיה 
 >  >  בישראל פועלים כיום 212 ארגונים בעלי מטרות חברתיות ,  בדומה לארגוני המגזר השלישי ,  ואולם להשגת מטרותיהם הם מאופיינים באוריינטציה עסקית - כך עולה ממחקר חדש שערכו פרופ' בני גדרון ודקלה יוגב מהמרכז הישראלי לחקר המגזר השלישי באוניברסיטת בן-גוריון בנגב ,  שבדק לעומק 31 ארגונים כאלה .  לדברי החוקרים ,  התפתחות של ארגונים כאלה היא תופעה חדשה בישראל ובעולם ,  שקיבלה תנופה בעקבות המשבר הכלכלי והמשבר בפילנתרופיה ובגיוסי תרומות שבא בעקבותיו .  החוקרים טועני כי המגזר החדש כולל שלושה סוגי ארגונים בעלי יישויות משפטיות שונות :  קואופרטיבים חברתיים ,  עסקים חברתיים ופעילות עסקית במסגרת עמותות .  המשותף לשלושת סוגי ארגונים אלה הוא הצורך שלהם לאזן בין מטרותיהם החברתיות ,  כגון שיקום נכים או העצמת נשים החיות בפריפריה ,  לבין יכולתם לעמוד בתנאי תחרות בשוק החופשי ולהיות רווחיים . " אלה אם כן ארגוני כלאיים  ( ארגונים היברידיים )  שהמאפיין העיקרי שלהם הוא שהם מתמודדים תדיר עם המתח בין מטרותיהם החברתיות ופעילותם העסקית ",  אמר פרופ' גדרון .  המחקר זיהה 212 ארגונים כאלה בישראל ,  ובדק אותם בדיקה מעמיקה .  הוא מצא שארגונים כאלה מוקמים סביב שלוש אוכלוסיות יעד :  נוער מנותק ,  נשים בפריפריה ונכים .  קטגוריה נוספת היא קואופרטיבים למזון אורגני .  על פי נתוני המחקר ,  ארגונים הפועלים עבור נוער מנותק מוקמים לעתים קרובות במסגרת עמותות ,  בפעילותם הם מדגישים את הצד הטיפולי באוכלוסיית היעד ,  מחזורי המכירות שלהם נמוכים והם מתקשים לבנות לעצמם תשתית רווחית .  ארגונים המוקמים על ידי או עבור נשים ונכים מדגישים יותר את הצד העסקי ,  מחזורי המכירות שלהם גבוהים יותר והם מצליחים לדווח על רווחים ,  תוך תשלום משכורות הוגנות לעובדיהם .  פרופ' גדרון אמר כי  " למרות המימדים הצנועים של תופעה זו כעת ,  אם נשפוט על המתרחש במדינות אחרות ,  יש לה פוטנציאל פיתוח רחב ,  אם תזכה למדיניות ממשלתית תומכת ולהשקעות של תומכים שיהפכו מפילנתרופים למשקיעים חברתיים .  אתגר מיוחד עומד בפני המנהלים ארגונים כאלה ,  החייבים לבנות מערך ניהולי המתייחס למורכבות של סוג ארגונים זה ". 

המגזר הרביעי בישראל :  נתונים ראשונים מהאקדמיה 
nan
