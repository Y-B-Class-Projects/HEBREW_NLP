שרי האוצר של גוש היורו צפויים לכפות על יוון קיצוצים נוספים כדי להקטין את הגירעון התקציבי
השרים הודיעו לממשלת יוון כי תיאלץ להתכונן לצעדים נוספים אם לא תראה התקדמות בהקטנת הגירעון
שרי האוצר של גוש היורו צפויים לכפות על יוון לנקוט עוד צעדים כדי להקטין את הגירעון התקציבי שלה והם סירבו לציין כיצד ימלאו את התחייבותם לחלץ את המדינה אם לא תצליח לשלם את חובותיה  כך דיווחה בלומברג.שרי האוצר של 16 המדינות החולקות את מטבע היורו הודיעו לממשלת יוון כי עליה להכין צעדים נוספים שנועדו להקטין את הגירעון עד ל-16 בחודש מארס ,  למקרה שהממשלה היוונית לא תצליח להראות התקדמות בקיצוץ הגירעון בדו"ח שתגיש לנציבות האירופית .  יוון התחייבה להוריד את הגירעון שלה  הגדול מבין מדינות האיחוד האירופי  אשר עמד על 12.7% ב-2009 ל-8.7% עד לסוף השנה . " אנחנו ממתינים שיוון תוכיח שהיא לקחה ברצינות את המחויבויות עליהן הכריזה ",  אמר ז'אן קלוד יונקר ,  ראש ממשלת לוקסמבורג המכהן גם יו"ר פורום שרי האוצר של גוש היורו ,  והוסיף : " אם ממאמצי הממשלה היונוית לא יספקו את הנציבות האירופית היא תכפה על יוון לנקוט צעדים נוספים ".  יוון לא תוכל להצביע במקרה של דיון על הצעדים שעליה לנקוט ,  לפי יונקר .  לאחר שבכירי האיחוד האירופי התחייבו בשבוע שעבר לתמוך ביוון ,  נציגים מהאיחוד מעוניינים לדעת שיוון תוכל להשתלט על הקשיים הפיננסיים שלה לפני שתגיש הצעה רשמית לסיוע .  שר האוצר היווני יורגוס פפאקונסטנטינו התנגד לקולות הקוראים להעמקת הקיצוצים ביוון ,  ואמר כי משימתו היא כמו לנסות ולשנות את מסלול השיוט של הטיטאניק .
 
שרי האוצר של גוש היורו צפויים לכפות על יוון קיצוצים נוספים כדי להקטין את הגירעון התקציבי
השרים הודיעו לממשלת יוון כי תיאלץ להתכונן לצעדים נוספים אם לא תראה התקדמות בהקטנת הגירעון

