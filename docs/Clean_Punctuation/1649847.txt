ארקיע מכרה לחברה אמריקאית חמישה מטוסי דאש 7 ישנים במיליוני דולרים
המטוסים שימשו את חברת התעופה הישראלית בטיסות הפנים-ארציות ,  בעיקר לאילת
סוף עידן בטיסות לאילת :  חברת התעופה ארקיע סגרה את צי חמשת מטוסי הדאש 7 הישנים שלה אשר פעלו עד השבוע בטיסותיה הפנים ארציות ,  בעיקר לאילת .  החברה מכרה את המטוסים לחברה בארה"ב ,  בעסקה הנאמדת במיליוני דולרים ­כך נודע היום  ( ה' )  ל-themarker.במקביל בוחנת החברה לרכוש בראשונה מטוס נוסעים מדגם בואינג 737 כחלק מתוכנית הצטיידות חדשה .  המטוס מדגם זה ישמש את החברה בעיקר בטיסותיה הבינלאומיות .  מחירו נאמד בכ-30 מיליון דולר והוא בעל קיבולת של כ-180 מקומות.המטוס יפעל לצד שני מטוסי החברה מדגם בואינג 757 ,  שבהם כ-265 מושבים .  זאת ,  במקום מטוס מדגם אמברייר ,  המכיל כ-120 מושבים ,  שהחברה החליטה שלא להצטייד בו בשלב זה.במקום מטוסי הדאש ,  החלה ארקיע להפעיל 5 מטוסי נוסעים חדשים מדגם atr .  מטוס אחד מדגם דאש 7 הפסיק את טיסותיו בקווי התעופה האזרחיים של החברה בסוף 2009 ,  עם קליטתו של מטוס נוסעים חדש מדגם atr 72 ,  שעלותו נאמדת ביותר מ-20 מיליון דולר.מטוס שני מדגם דאש 7 המשיך לבצע טיסות נוסעים אזרחיות עד תחילת השבוע .  שלושת מטוסים אחרים מדגם זה ,  אשר הופעלו בשירות משרד הביטחון ,  הוצאו אף הם משירות וכעת הם מוכשרים לקראת מסירתם לחברה האמריקאית.ההחלטה לסגור את הצי התקבלה מכיוון שמדובר במטוסים ישנים יחסית ,  שהצריכו עתה עבודות תחזוקה וביקורת בהיקף כספי רב ,  שלא היה כדאיים לחברה מבחינה כלכלית .  ארקיע אישרה בתגובה כי  " ממארס 2010 החברה לא משתמשת יותר במטוסי דאש 7 בטיסותיה האזרחיות ". 

ארקיע מכרה לחברה אמריקאית חמישה מטוסי דאש 7 ישנים במיליוני דולרים
המטוסים שימשו את חברת התעופה הישראלית בטיסות הפנים-ארציות ,  בעיקר לאילת

