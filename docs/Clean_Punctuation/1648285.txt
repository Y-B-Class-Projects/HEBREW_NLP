מילצ'ן עוזב את ערוץ 10
המפיק ההוליוודי שמחזיק עם רופרט מרדוק בכ-25% מהערוץ הודיע לבעלי המניות בסוף השבוע כי ייצא מהערוץ ויפסיק להזרים לו כסף
 >  >  המפיק ההוליוודי ארנון מילצ'ן ,  המחזיק יחד עם איל התקשורת רופרט מרדוק ב-24.5% ממניות ערוץ 10 ,  הודיע בסוף השבוע כי ייצא מהערוץ ויפסיק להזרים לו כסף .  ל-themarker נודע כי עד כה לא אותר גורם שמעוניין לרכוש את חלקו של מילצ'ן והוא צפוי לעזוב בלי לקבל תמורה למניותיו .  בעלי המניות הנוספים בערוץ 10 הם איש העסקים יוסי מימן ,  שמחזיק ב-51% מהערוץ ,  ואין באפשרותו להגדיל את אחזקותיו ,  ואיש העסקים רון לאודר שמחזיק ב-24.5% מהמניות ולפני כשנה הודיע כי הוא מושך ידיו מהערוץ .  הזרז לעזיבתו של מילצ'ן היה ,  ככל הנראה ,  הצורך לחדש את הזרמות הכסף ואת הערבויות לערוץ ,  שהתעורר בעקבות החתימה באחרונה על הסכם הארכת הזיכיון ועל ההתחייבות להחזר חובות הערוץ .  גורמים בשוק העריכו כי בעלי המניות בערוץ לא היו מרוצים מההסדר שנחתם עם המדינה מאחר שהוא חייב את הערוץ להחזיר חובות בסכומים גבוהים .  יש לציין כי למרות ההסכמה על הארכת הזיכיון ,  עד כה לא אושרה סופית החקיקה בעניין המעבר לרישיונות .  עזיבה של אחד מבעלי המניות בשלב זה עשויה ליצור בעיות נוספות לערוץ 10 ,  שגם כך עבר שנה קשה .  כזכור ,  לפני כחודשיים הושג הסכם בין ערוץ 10 למדינה שבמסגרתו התחייב הערוץ להחזיר חובות בתחום התוכן בגובה של יותר מ-100 מיליון שקל ב-10-2011 ,  בנוסף להחזר חובות בתחום דמי הזיכיון והתמלוגים .  מנכ"ל הערוץ ,  יוסי ורשבסקי ,  אמר כמה פעמים כי מדובר בהסדר קשה .  בהרמת כוסית לרגל החתימה אמר ורשבסקי כי  " שמונה שנים לא פשוטות מאחורינו .  2009 היתה שנה קשה ,  2010 גם היא לא צפויה להיות קלה - אבל 2011 תהיה טובה יותר ,  וזו שאחריה טובה עוד יותר ".  בסוף 2008 התראיין מילצ'ן ל-themarker ואמר בעניין עמלות הפרסום שמשולמות בישראל כי  " אם מישהו יראה לי דרך להגיע לאיזון בערוץ כשמשלמים כאלה עמלות על פרסום ,  אעשה מופע חוף ענקי עם זיקוקי דינור ואביא את אנג'לינה ג'ולי .  גם אם יהיו קיצוצים בערוץ והקלות ממשלתיות לא נגיע לאיזון בלי להוריד את העמלה ל-20% ".  את תגובתו של מילצ'ן ,  השוהה בחו"ל ,  לא ניתן היה להשיג .
 
מילצ'ן עוזב את ערוץ 10
המפיק ההוליוודי שמחזיק עם רופרט מרדוק בכ-25% מהערוץ הודיע לבעלי המניות בסוף השבוע כי ייצא מהערוץ ויפסיק להזרים לו כסף

