חשד :  החשש להתאבדות התברר כרצח בהרעלה
גופתה של אישה מאזור הנגב נמצאה לפני כשלושה חודשים ללא רוח חיים .  בתחילה סברו החוקרים כי האישה שמה קץ לחייה ,  אולם בעקבות ראיות חדשות סבורים במשטרה כי בעלה הרעיל אותה למוות
גבר בן 42 מאזור הנגב ,  נעצר אמש  ( רביעי )  בחשד שרצח את אשתו באמצעות רעל .  מקרה הרצח אירע לפני כשלושה חודשים ,  בעת שהאישה נמצאה ללא רוח חיים במאהל ליד ערד .  בשלב הראשון של החקירה נראה היה כי מדובר בהתאבדות .  
לאחר מכן התברר לחוקרים כי קיים חשד לסכסוכים בין האישה לבין בעלה .  במהלך השבועות האחרונים נאספו ראיות בחקירה סמויה וגלויה של המשטרה ואתמול הוחלט לבצע את מעצרו של הבעל וכן של שניים מילדיו ,  מנישואים לאישה אחרת .
 הגבר הובא לדיון בהארכת מעצרו בבית משפט השלום בבאר שבע .  במשטרה אומרים כי לתיק החקירה יש רגישות גבוהה וזאת נוכח החשש מהתלקחות אלימה ומאבקים בין חמולות באזור הנגב .
 
חשד :  החשש להתאבדות התברר כרצח בהרעלה
גופתה של אישה מאזור הנגב נמצאה לפני כשלושה חודשים ללא רוח חיים .  בתחילה סברו החוקרים כי האישה שמה קץ לחייה ,  אולם בעקבות ראיות חדשות סבורים במשטרה כי בעלה הרעיל אותה למוות

