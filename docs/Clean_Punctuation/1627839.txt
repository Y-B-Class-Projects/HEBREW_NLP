תל אביב - העיר היחידה בישראל 
מדוע החליטו בני הזוג הצעירים דנה וגיא לקנות דירה בעיר הגדולה - ולגור בפרבר ליד ההורים
 >  >  דנה וגיא מחפשים דירה כבר כמה שנים .  בתחילה ,  כשרק נישאו ,  הם שקלו לקנות דירה בגבעתיים .  הם התלבטו ,  ובינתיים המחירים עלו .  כשנולד ילדם הראשון הם שינו את דעתם והחליטו לעבור לגור ליד ההורים .  הם שכרו דירה בקריית אונו וחלמו על בית פרטי . " המחירים בגני תקוה הם בקצה גבול היכולת שלנו ,  אולי אפילו גבוהים יותר ,  תלוי את מי שואלים ",  הם אומרים . " לאחר כמה שנים בפרברים שנינו מסכימים שמדובר במקום נחמד לגדל בו ילדים - אבל לא מעבר לכך .  כשהילדים יגדלו ,  ברור שנחזור לתל אביב .  לכן ,  במקום לקנות בית בגני תקווה החלטנו לקנות דירה בתל אביב .  בינתיים ,  עד שהילדים יגדלו ,  נמשיך לגור בשכירות ".  האם עלייה רצופה ומשמעותית במחירי הדירות בתל אביב אינה מרתיעה אותם ?  מתברר שלא . " כיום ,  הכסף שלנו עם קצת משכנתא מספיק לדירת 60 מטרים רבועים במרכז תל אביב ,  הם אומרים . " בעוד 20 שנה יגורו בישראל פי שניים תושבים ,  ותל אביב עדיין תישאר המרכז .  דירת שני חדרים בתל אביב תעלה אז כמו דירה בלונדון - ואנחנו נוכל לחלום על לקנות דירה כזו ".  הסכנה של תל אביב :  הצלחת יתר מה שהופך את מרכז תל אביב לאזור מגורים אטרקטיבי הוא העובדה שאין בישראל עוד עיר שיש בה מגוון כה גדול של חנויות ,  מוסדות ציבור ,  מוסדות חינוך ,  מוסדות תרבות ושווקים וגם חוף ים .  הפער בין תל אביב לערים אחרות בישראל הוא בלתי ניתן לגישור .  אלא שההצלחה העירונית של תל אביב מושכת אליה כוחות כלכליים וגורמת לדחיקתם של שירותים רווחיים פחות .  חנויות המעצבים ברחוב שינקין פינו את מקומן לרשתות אופנה ,  והשען מהפינה משכיר כיום את החנות שלו לסניף בנק .  כוחות השוק במקרה הזה צימצמו את המגוון ,  שהוא כאמור הסיבה העיקרית לכך שהעיר נהפכה להצלחה .  ג'יין ג'ייקובס ,  חוקרת ערים משפיעה ביותר ,  מונה בספרה הידוע  " מותן וחייהן של ערים אמריקאיות גדולות "  כמה דרכים שבעזרתן ניתן לשמור על עיר מצליחה מפני ניוון .  בין היתר היא מדגישה את החשיבות שבשימור מבנים - לא רק מהבחינה האסתטית ,  אלא גם כדי לשכן בהם עסקים שאינם יכולים לעמוד בעלויות של מגדלים יקרים .  הספר הזה הוא בגדר קריאת חובה לכל מי שמשקיע בנדל"ן .  ואולם גם ג'ייקובס מודה שכוחה של הרגולציה מוגבל .  הדרך לשמור על מרכז תל אביב מפני הצלחת יתר היא על ידי בניית מרכזים עירוניים מתחרים .  התחרות תאיץ בקברניטי הערים לשמר את המגוון העירוני ,  והכוחות הכלכליים יתפזרו בכמה מוקדים .  איפה לקנות ?  אז היכן צריכים דנה וגיא לקנות דירה ?  שניהם נמצאים עכשיו בשנות ה-30 המוקדמות לחייהם ,  והם יהיו עסוקים בשנים הקרובות בגידול ילדיהם .  כשהילדים שלהם יעזבו את הבית הם יהיו בקושי בני 50 .  אם מצבם הבריאותי של דנה וגיא לא ישתנה לרעה מסיבה כלשהי ,  צפויות להם בהמשך 30 שנה מלאות פנאי .  מכיוון שהם אינם מאמינים שבישראל יקום מרכז עירוני מתחרה לתל אביב ,  הבחירה שלהם נראית טבעית .  בעיניהם ,  קניית דירה בתל אביב היא ההזדמנות האחרונה שלהם להעביר את חייהם בסביבה עירונית איכותית .  - הכותב הוא מהנדס תוכנה ועורך הבלוג  " איזהו עשיר ?  "  whoisrich.cafe.themarker.com

תל אביב - העיר היחידה בישראל 
מדוע החליטו בני הזוג הצעירים דנה וגיא לקנות דירה בעיר הגדולה - ולגור בפרבר ליד ההורים

