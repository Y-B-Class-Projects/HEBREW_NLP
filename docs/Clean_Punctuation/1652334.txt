כתבנו בשטח
נמאס לנו מהטור של דודי ,  אז החלטנו לחתוך .  אבל לא לפני ששלחנו אותו לבלות יום שלם עם בלונדינית רנדומלית .  פרק אחרון
לא ידעתי איך להודיע לעורכת שזו הכתבה האחרונה שלי במדור .  רציתי להיות רגיש עד כמה שניתן כשאני מבשר לה את זה ,  שלא תחשוב שזה בגללה או משהו .  אז חייגתי אליה כדי לבשר לה זאת בעדינות .  אחרי צליל חיוג אחד ,  ענתה העורכת במילים : " אתה מפוטר ".  
" מה ?  לא ,  אני מתפטר !  ",  תיקנתי אותה . " מאוחר מדי ,  אתה מפוטר ",  ענתה העורכת . " את לא מבינה ,  אני לא מתכוון לעבוד כאן יותר !  ".   " כן ,  זה המשמעות של מפוטר ".   " אני לא מפוטר ,  אני מתפטר ,  את שומעת ?  ".   " מפוטר ",  אמרה העורכת . " מתפטר ",  אמרתי . " מפוטר !  ",  צעקה . " מתפטר !  ",  צעקתי . " מאופר !  ",  צרחה . " מתאפר !  ",  צרחתי . " תמיד ידעתי ",  אמרה העורכת .
" אבל לפני שאני מפטרת אותך ,  יש לי עוד משימה אחת בשבילך- כפי שאתה יודע השבוע התקיים יום האישה הבינלאומי .  יום חשוב מאוד שבא להעמיד גברים כמוך במקום .  אתם ,  השתלטניים ,  שלא נותנים כבוד לאישה ובטח שלא מאפשרים לה לפתוח את הפה ..  . "  . " אפשר ..  ."  ,  ניסיתי להגיד . " שקט !  ",  צעקה העורכת ומיד המשיכה . 
" בכל אופן ,  המשימה שלך השבוע היא להעריך קצת יותר את המין היפה על ידי כך שתבין מה זה להיות אישה ליום אחד ".   " אם לא הבנת ,  אז אני כבר לא עובד כאן יותר ",  אמרתי לעורכת . " אז אני מניחה שאתה לא מעוניין בבלונדינית שתלווה אותך במשימה ".   " טוב ,  אם את מנסחת את זה ככה ". 
את הבלונדינית קיבלתי לביתי באריזה ורודה ,  או יותר נכון בשמלה ורודה ,  ליפסטיק ורוד וכובע אופנתי ורוד . " היי ",  אמרה הבלונדינית . " היי ",  עניתי ושאלתי  " איך קוראים לך ?  ".   " אתה יכול לקרוא לי 'בלונדינית' ".   " אה ,  סבבה ",  עניתי , " ושמי ..  ."  . " עכבר !  !  !  ",  צעקה הבלונדינית והצביעה למטה על העכבר שהסתובב חופשי בביתי .  היא קפצה על השולחן בסלון שלי והחלה לצרוח כמו משוגעת . " אל תדאגי ",  צעקתי לבלונדינית ומיד הראיתי לה איך גבר נוהג במקרים כאלו .  קפצתי על הכיסא הקרוב ,  רעדתי בכל הגוף ,  התקשרתי ללוכד עכברים ובכיתי לו בטלפון שיבוא להציל אותנו .  
לאחר שהעכבר לא נראה יותר באופק ,  ירדנו שנינו לאוטו שלי ,  כדי שאוכל ללמוד קצת על הנהיגה הנשית .  במשך חצי שעה חיכיתי שהבלונדינית תתניע כבר את האוטו ,  אך היא הייתה עסוקה בלהסתכל במראה האמצעית ,  להתאפר ולעשות לעצמה פרצופים מושכים .
 בדרך שיתפה אותי הבלונדינית בבעיות שלה .  אז ככה- היא חושבת שהיא רזה מדי ומצד שני שמנה מדי ,  וגבוהה מדי ועם זאת נמוכה מדי .  תוך כדי השיחה ,  היא מנתה לי 16 אנשים שהלכו ברחוב שלא יודעים להתלבש .  בזמן שהיא דיברה וחשבה מחשבות ברומו של עולם ,  בלי לשים לב ,  היא עשתה סללום עם המכונית ,  אותתה ימינה במקום שמאלה ,  עמדה עם האוטו ברמזור ירוק והפעילה את הווישרים במקום לעשות פניית פרסה .  
לאחר שהחנתה על השומר בכניסה לקניון ,  נכנסנו לעשות שופינג .  קנינו המון דברים יקרים שהבלונדינית לא צריכה ולא תשתמש בהם לעולם .  לאחר מכן החלה הבלונדינית לרכל איתי על כל החברות שלה . " אולי די כבר !  ",  אמרתי לה . " מה די כבר ?  ",  שאלה . " נמאס לי ,  את לא מייצגת את הנשים ,  נשים הן הרבה יותר מזה ".   " חכה ,  עוד לא ראית איך אני עושה כלים ",  אמרה הבלונדינית . " את לא צריכה לעשות כלים ,  את אישה משוחררת !  תפסיקי לחיות על פי סטריאוטיפים ".   " אז שואב ?  ",  שאלה .  שתקתי בעצבים . " גם לא להאכיל אותך בענבים בלבוש מינימאלי ?  ",  שאלה שוב . " טוב ,  בקשר לזה ..  ."  .
 לאחר שסיימתי את אשכול הענבים ,  הסברתי לבלונדינית איך העולם התקדם ושיום האישה כאן כדי להזכיר לנו שיש שיווין זכויות בין נשים לגברים .  שהיום אישה יכולה לעשות כל מה שהיא רוצה ושאסור לה לתת לגברים לדכא אותה .
 הבלונדינית הודתה לי על שעזרתי לה להבין ,  ומיד אחר כך הכתה אותי בצד הראש עם מגש הענבים . " זה על שהשפלת אישה ",  אמרה .  לאחר מכן היא הכתה אותי בצד השני של הראש . " וזה על שקראת לי 'בלונדינית' במקום בשם שלי ".   " אבל את אמרת לי ",  ניסיתי להתגונן תוך כדי שאני נאחז בראש בכאב . " וזה ",  החלה לומר כשהיא מחזיקה את המגש מאחורי ראשה , " על שהכרטיס אשראי שלך לא עבר אחרי המוצר התשיעי שקניתי ".   " כרטיס האשראי שלי ?  !  ",  שאלתי בכאב ,  ואז היא הנחיתה את המכה האחרונה .
 
כתבנו בשטח
נמאס לנו מהטור של דודי ,  אז החלטנו לחתוך .  אבל לא לפני ששלחנו אותו לבלות יום שלם עם בלונדינית רנדומלית .  פרק אחרון

