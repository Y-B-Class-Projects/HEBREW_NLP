שגרירים :  נקודה ראשונה לרוני לוי
המאמן הישראלי וקבוצתו אוניראה אורזיצ'ני סיימו ב-1:1 עם ראפיד בוקרשט .  תבוסה ללויטה בהולנד ,  עוד הפסד ללאריסה
המזחור ה-25 בליגה ההולנדית זימן לר.ק.ס ואלוויק ואוהד לויטה משחק חוץ מול המוליכה והאלופה ,  פ.ס.וו איינדהובן .  ההבדלים העצומים ביחסי הכוחות באו לידי ביטוי בתוצאה :  הקבוצה של הישראלי הובסה 5:1 באצטדיון פיליפס .  לויטה פתח בהרכב והוציא כדור ראשון מהרשת כבר לאחר שש דקות כשבלאש דז'ודז'אק ההונגרי דייק מהנקודה הלבנה .  הבליץ נמשך ובדקה ה-19 הקפיץ איברהים אפלאיי את השני .  עוד שלוש דקות עברו ודני קוברמאנס הגיע לעימות ישיר מול הישראלי וקבע 0:3 .  לויטה עוד הספיק להציל פעמיים לפני שנכנע לרביעי אותו כבש נורדין אמרבאט ארבע דקות להפסקה .  
פ.ס.וו הורידה את הרגל מהגז במחצית השניה ואפשרה לואלוויק לכבוש שער כבוד .  צ'רליסון בנסחופ צימק בבעיטה חופשית בדקה ה-63 ,  אך חמש דקות מאוחר יותר חתם קוברמאנס את התוצאה הסופית בשערו השני במשחק .  ואלוויק שקועה עמוק במקום ה-18 והאחרון עם 12 נקודות ובעקבות ניצחונה של ווילם 2 ,  שנמצאת במקום שמוביל למבחנים ,  הפער בין השתיים צמח לשמונה נקודות .
  *  *  *  ברומניה ,  השיג רוני לוי נקודה ראשונה כמאמן אוניראה אורזיצ'ני .  אחרי שני הפסדים לליברפול בליגה האירופית ועוד אחד בליגה לקלוז' ,  אוניראה סיימה הערב  ( ראשון )  ב-1:1 את משחק החוץ נגד ראפיד בוקרשט .  אדריאן ינצ'י העלה את ראפיד ליתרון בדקה השמינית ומריוס בילאסקו איזן בדקה ה-44 .  אוניראה הייתה מסוכנת במחצית השניה ,  אך התוצאה נותרה בעינה .  הקבוצה של הישראלי ירדה למקום השלישי עם 35 נקודות ,  שלוש פחות מקלוז' שסיימה ב-1:1 עם סטיוואה בוקרשט .
  *  *  *  יוון :  גם אצל לאריסה אין כל חדש .  משחק הבכורה של המאמן יאניס פפאקוסטאס בקבוצה הסתיים בהפסד 2:0 לאריס סלוניקי ,  כאשר סלים טועמה ושמעון אבוחצירא לא נכללו בסגל .  מהדי נאפטי הטוניסאי  ( 32 )  וחבייר קאמפורה הארגנטינאי  ( 35 )  הבקיעו לזכות אריס ,  כאשר לאריסה שיחקה את רוב המשחק ב-10 שחקנים .  בעקבות ההפסד צנחה לאריסה אל מתחת לקו האדום ,  עם 24 נקודות ,  כמו לבדיאקוס שנמצאת מעל הקו .
 
שגרירים :  נקודה ראשונה לרוני לוי
המאמן הישראלי וקבוצתו אוניראה אורזיצ'ני סיימו ב-1:1 עם ראפיד בוקרשט .  תבוסה ללויטה בהולנד ,  עוד הפסד ללאריסה

