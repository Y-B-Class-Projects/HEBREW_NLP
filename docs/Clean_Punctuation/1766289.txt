שטיגליץ :  תוכנית ההרחבה הכמותית השנייה בארה"ב תוביל לריסוק השווקים העולמיים
ארה"ב זקוקה לתוכנית תמריצים כלכלית נוספת ,  אמר חתן פרס נובל לכלכלה בכנס בצ'ילה
תוכנית ההרחבה הכמותית  ( quantitative easing )  השנייה של הבנק הפדרלי בארה"ב ,  במסגרתה הודיעה הבנק המרכזי כי ירכוש אג"ח בהיקף של 600 מיליארד דולר ,  מובילה לריסוק  ( fragmentation )  של השווקים העולמיים ,  אמר היום חתן פרס נובל לכלכלה ,  ג'וזף שטיגליץ ,  בכנס שנערך בצ'ילה ,  דיווחה סוכנות הידיעות רויטרס .  שטיגליץ ,  כלכלן אמריקאי מאוניברסיטת קולומביה ,  אמר עוד כי ארה"ב זקוקה לחבילת תמריצים כלכליים ממשלתית שנייה.שטיגליץ ,  אשר נחשב לאחד ממבקריו הבולטים ביותר של  " קונצנזוס וושיגנטון ",  מונה בשנת 1997 לתפקיד הכלכלן הראשי של הבנק העולמי לאחר פטירתו של מיכאל ברונו ,  נגיד בנק ישראל לשעבר שהיה גם הכלכלן הראשי של הבנק העולמי .  זמן קצר לאחר כניסתו לתפקיד ,  פרץ המשבר הפיננסי בדרום מזרח אסיה ואחריו ברוסיה.בעקבות המשבר הכלכלי שפקד את כלכלות אסיה בשנות ה-90  ( "הנמרים האסיתיים ")  ,  החל שטיגליץ להשמיע ביקורת הולכת וגוברת כלפי קרן המטבע הבין לאומית ומשרד האוצר האמריקאי .  בשלהי 1999 ,  אחרי סדרה של התבטאויות וראיונות לתקשורת ,  שבהם הביע הבנה למניעיהם של המפגינים נגד הגלובליזציה ,  הודח שטיגליץ מהבנק העולמי.שטיגליץ זכה ב-2001 בפרס נובל לכלכלה על עבודתו המנתחת כיצד גישה בלתי אחידה למידע גורמת לתפקוד לקוי של שווקים .
 
שטיגליץ :  תוכנית ההרחבה הכמותית השנייה בארה"ב תוביל לריסוק השווקים העולמיים
ארה"ב זקוקה לתוכנית תמריצים כלכלית נוספת ,  אמר חתן פרס נובל לכלכלה בכנס בצ'ילה

