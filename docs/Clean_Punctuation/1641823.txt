מי ימצמץ ראשון ?  משקיעי גבעות דורשים להגדיל מעורבותם בשותפות  - " אנחנו רוצים שקיפות והגינות "
 דרישת המשקיעים :  הפחתת תמלוגים ,  שכר לשותף הכללי ומינוי עו"ד ,  מפקח ודירקטור מטעמם
משקיעי גבעות עולם לא מרוצים מהתנהלות השותף הכללי - מהשקיפות ,  הפיקוח והתמלוגים שמקבלים חברי השותף הכללי .  היום  ( רביעי )  שלחה קבוצה גדולה של בעלי יחידות השתתפות - שיחד מהוות יחידותיהם כ-10% מסך מניות גבעות - מכתב לשותף הכללי בגבעות עולם ,  בו הם מבקשים להוסיף מספר נושאים יוצאי דופן לסדר יום האסיפה :  מינוי עורך דין חיצוני מטעמם ,  הפחתת התמלוגים והשכר שמקבלים חברי השותף הכללי ,  החלפת המפקח ומינוי דירקטור מטעמם.בניגוד לפרסומים אחרים ,  המשקיעים מבהירים כי אין בכוונתם להשתלט על גבעות ,  וממילא אין אפשרות להשתלט על שותפות מוגבלת . " אני מעריך שאף אחד לא ירצה להתנגח .  כוונתנו היא ללכת יד ביד עם השותף הכללי קדימה .  למיטב ידיעתי ,  מישהו מטעמו של בקר כבר יצר קשר עם עורכי הדין שלנו בקשר למכתב .  אנחנו רוצים לעזור להנהלה ולמצוא יחד את הנפט - לנו ולמדינה .  אנחנו רק רוצים שזה ייעשה בצורה הוגנת .  אנחנו רוצים כוח למשקיעים - לקבל את מה שמגיע להם ולא שקל אחד יותר ",  אמר אוריה בן-דוד ,  אחד מהמשקיעים יוזמי המכתב.את ארבע הבקשות מעוניינים המשקיעים להעלות להצבעה באסיפת המשקיעים הקרובה ,  שצפויה להיערך בעוד כשבוע וחצי .  מכיוון שהשותף הכללי בגבעות עולם - הכולל את הדירקטורים שמואל בקר ,  טוביה לוסקין ,  נגה בן דוד ומשה קלנר - מחזיק ב-4.44% ממניות גבעות ,  לקבוצה זו יש כוח רב בהעברת ההחלטות באסיפה ,  ובו ישתמשו המשקיעים כדי לאלץ את השותף הכללי לקבל את בקשותיהם .  אם לא יסכימו להעלאת ההצעות באסיפה ,  ישתמשו המשקיעים בכוח ההצבעה שלהם כדי לסכל הנפקות כספים מתוכננות . " השאלה היא מי ימצמץ ראשון ",  אמר הבוקר משקיע אחר בגבעות . " יש מאזן אימה - אנחנו צריכים את השותף הכללי והוא צריך אותנו .  אנחנו יוצרים לחץ על מנת לגרום לו להסכים ". בן-דוד משקיע כבר כ-17 שנה בגבעות - מיום הקמתה - ומתמצא בנבכי פעילות החברה .  הוא מאמין כי נפט בכמויות גדולות אכן יופק בקידוח גבעות ,  אך מעלה טענות קשות בקשר להתנהלות השותף הכללי ." ב-17 השנים האחרונות שילמנו קרוב ל-13 מיליון שקל בכ-19 הנפקות ",  מספר בן-דוד . " זו עוגמת נפש גדולה למשקיעים שלא ראינו תוצאות עד היום .  כשאני רואה שמשיכת הכספים מהשותפות הולכת לפעילות העסקית של החברה ולא לקידוחים ,  זה מפריע לי מאוד ". "בגבעות השותף הכללי רוצה 21% תמלוגי-על ,  במקרה שיימצא הנפט .  זה המון כסף ,  גבוה הרבה יותר ממה שמקובל בשוק .  בישראמקו לדוגמא ,  מקבל השותף הכללי 5% תמלוגי-על .  אני לא מוצא שום סיבה אחרת שחברה קטנה עם פוטנציאל ענק לא תיקח בהתאמה .  הם מקבלים אחרי הכל שכר הוגן .  אני רוצה שיעבדו לפי מה שמקובל בשוק .  זה שפעם הם הצליחו להעביר החלטות במחטפים באסיפות - זה לא מקובל עלי ". "שלושת הדירקטורים והדח"צ  ( דירקטורים חיצוניים )  בגבעות מקבלים 22 אלף שקל כל חודש כדמי מפעיל ,  והכל הולך למשכורות שלהם .  שאר ההוצאות - כמו משכורות לעובדי הקידוח ,  וביטוחים - משולמים מכיס השותף המוגבל ,  לא כמו במקומות אחרים ."  מסביר בן-דוד .  נקודת מחלוקת שהתעוררה באסיפת המשקיעים בחודש שעבר היתה רצון השותף הכללי לצאת לגיוס כספים נוסף .  המשקיעים התנגדו ולא אישרו את הגיוס . " רק בשנה שעברה גייסה השותפות 65 מיליון שקל כולל אופציות ,  וזה בנוסף ל-30 מיליון שכבר היו בקופה .  עכשיו הם רוצים לגייס עוד כספים .  מספיק .  בשביל מה לבצע עוד הנפקות ?  השותף הכללי לא מוציא מכספו ,  רק לוקח את כספי המשקיעים וזה לא מקובל עליי ",  אומר בן-דוד.לגבי המפקח ,  יונתן קורן ,  אומר בן דוד כי הוא  " מאשר לבקר הנפקה אחרי הנפקה ולא יודע בעצם מה קורה שם .  הוא נמצא בתפקיד כבר 15 שנה .  זה מספיק .  אנחנו מבקשים למנות מפקח אחר מטעמנו ."  משקיע אחר בגבעות הוסיף כי קורן מקורב לבקר ,  ועושה כדבריו.לסיכום מוסיף בן דוד כי הוא  " מאמין בקידוח וכי אנחנו הולכים לפוטנציאל אדיר של מציאת נפט .  מבחינתי ההסתברות למציאה היא כבר 95% .  זה עניין של זמן לדעתי .  אני מדבר על כמויות של מיליוני חביות ונתתי שווי שוק של 4-16 מיליארד דולר לחברה .  במשך שנים יודעים כי יש נפט באזור ,  השאלה היתה רק איך ניתן להפיק אותו .  ב-5 שנים האחרונות התפתחה הטכנולוגיה .  אינדיקציה לחדירות - זו טכנולוגיה חדשה .  לפי דיווחי גבעות ,  החדירות גבוהה .  יש חרירים גבוהים בקרקע ,  לחץ הגז גבוה שם וזה אומר שהנפט יתחיל לזרום בכמויות ". מגבעות נמסר כי  " מדובר בנסיון חסר תום לב לפגוע בסיכויים של גל הנפקת הזכויות שהשותפות מתכננת ,  ולשנות את הסכם השותפות המוגבלת באמצעות לחץ פסול .  השותפות בוחנת את המכתב ותגיב בדרך המקובלת ולא דרך אמצעי התקשורת ". 

מי ימצמץ ראשון ?  משקיעי גבעות דורשים להגדיל מעורבותם בשותפות  - " אנחנו רוצים שקיפות והגינות "
 דרישת המשקיעים :  הפחתת תמלוגים ,  שכר לשותף הכללי ומינוי עו"ד ,  מפקח ודירקטור מטעמם

