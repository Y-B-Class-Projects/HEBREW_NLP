 " אם לא ננצח את ב"ש ,  אפשר לשכוח מהאליפות "
 שחקני הפועל תל אביב לחוצים לקראת המפגש ביום שני .  התקדמות במו"מ עם דה רידר ,  פערים גדולים עם סאדאת
בצד ניסיון הפועל תל אביב להתחזק בחלון ההעברות ,  המשיכה הבוקר  ( שישי )  הקבוצה את הכנותיה לקראת המשחק מול הפועל באר שבע ביום שני  ( 20:00 ,  שידור חי בערוץ 1 )  .  במועדון מודעים לחשיבות המשחק ,  שכן במקרה של הפסד ,  חלום על אליפות העונה מתרחק מאוד .  הלחץ מורגש היטב במועדון ולמרות שאלי גוטמן לא שוחח הבוקר עם שחקניו ,  הוא נראה נראה דרוך מאוד מהמשחק הגורלי .  
הלחץ מאפיין גם את השחקנים שאחד מהם אמר : " אם לא ננצח את באר שבע ,  אפשר לשכוח מאליפות ".  גוטמן עדיין לא תירגל הרכב לקראת המשחק ,  אבל ככל הנראה יחזור להרכבו הרגיל כשהקפטן וואליד באדיר יחזור למרכז לאחר הרחקה משני משחקים וגם איתי שכטר ,  שנעדר בשל צבירת כרטיסים צהובים מהמשחק מול מכבי פתח תקוה ,  ישוב לחוד .  ערן זהבי צפוי להמשיך בקישור ואילו מיכאל זנדברג ימשיך לפתוח על הספסל .  בגזרת חלון ההעברות ,  חלה התקדמות במו"מ עם דניאל דה רידר .  השחקן עצמו הביע נכונות לעבור להפועל עד תום העונה ,  אך עדיין עומדת בפניו גם הצעה מסלטה ויגו הספרדית .  עד אתמול עוד הכחישו בתוקף בוויגאן ,  קבצתו של דה רידר ,  כי אכן קיים משא ומתן בין הצדדים ,  אבל היום שינו במועדון את גרסתם ואישרו כי הפועל פנתה באופן רשמי על מנת לדון בהעברתו של השחקן .  כרגע ,  בוויגאן מחכים גם להצעת סלטה ויגו שכן הפועל איננה יכולה לעמוד במימון כרטיסו של דה רידר ורק מוכנה להשאילו עד תום העונה .  אם ויגו תציע על דה רידר סכום מוכבד ,  במועדון האנגלי יעדיפו את ההצעה הספרדית שכן המנג'ר רוברטו מרטינז זקוק לכסף שייכנס על מנת לרכוש שחקנים חדשים .  בכל אופן ,  דה רידר לא נמצא בתוכניות של מרטינז ואם ויגו לא תציע על השחקן סכום כסף גבוה ,  הסבירות היא גבוהה שיגיע להפועל .  
בעניין החלוץ הגנאי בוקארי סאדאת ,  כרגע אין שינוי וקיימים יש פערים כספים בין הצדדים .  גוטמן עצמו אמר כי ימתין עד סוף השבוע לתשובה חיובית בנוגע לגנאי ואם לא תהיה אחת כזו ,  ככל הנראה ינסה להביא רכש חדש אחר .  לקראת משחק הליגה האירופית בקאזאן בחודש הבא ,  הקבוצה בודקת את האופציה לחכירת מטוס שכן טיסות סדירות לא קיימות לעיר .  ההנהלה מזמינה את האוהדים המעוניינים להצטרף לטיסה להירשם באתר הרשמי של המועדון .  מכירת הכרטיסים לגומלין מול קאזאן תמשיך בסיום המשחק מול באר שבע בקופות אצטדיון בלומפילד .

" אם לא ננצח את ב"ש ,  אפשר לשכוח מהאליפות "
 שחקני הפועל תל אביב לחוצים לקראת המפגש ביום שני .  התקדמות במו"מ עם דה רידר ,  פערים גדולים עם סאדאת

