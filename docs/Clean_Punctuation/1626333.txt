מוריניו מתכונן לחזרה לפרמיירליג 
המיוחד הצהיר שוב על רצונו לחזור לאנגליה ורמז כי זה יקרה בסיום העונה : " אין סיכוי שאעזוב את אינטר לפני כן "  
ז'וזה מוריניו הצהיר לא אחת בעבר על רצונו לחזור לאמן בפרמיירליג יום אחד .  היום הזה ,  כך רמז  " המיוחד "  בראיון ל"סאן "  קרוב מאוד .  ככל הנראה ,  בתחילת העונה הבאה .  מוריניו נצפה אמש  ( ראשון )  ביציעי סטמפורד ברידג' שם עקב אחרי צ'לסי ,  יריבתה הבאה של אינטר בליגת האלופות ,  מקרטעת בניצחון 1:2 על פולהאם . 
" אני רוצה לחזור  ( לפרמיירליג )  .  אני לא אחד שמסתיר את הרגשות שלו .  תמיד אמרתי אותו הדבר - אני אוהב את אנגליה ,  אני אוהב את אנגליה ,  אני אוהב את אנגליה ",  אמר הפורטוגלי והתייחס לשמועות הקושרות אותו לליברפול ,  מנצ'סטר סיטי ואפילו מנצ'סטר יונייטד : " זכיתי בשתי אליפויות בשלוש שנים ובכל שאר הגביעים .  הצלחת מאוד וטבעי שמועדונים אחרים רוצים אותי ". 
מוריניו שלח רמז עבה לגבי תאריך החזרה המיועד : " זכיתי בשתי אליפויות עם פורטו ,  בשתיים עם צ'לסי ועכשיו אני רוצה לעשות את זה שתיים פלוס שתיים פלוס שתיים על ידי זכייה נוספת עם אינטר .  זה יהיה מיוחד מאוד .  אחזור לאנגליה יום אחד ,  אבל לא אעזוב קבוצה באמצע העונה .  אין סיכוי שאעזוב את אינטר לפני סיום העונה ".  
אוהדי צ'לסי הריעו אמש לפורטוגלי ושרקו בוז לקרלו אנצ'לוטי לאחר עוד הופעה רעה .  על פי  " הסאן ",  אוהדי צ'לסי ישמחו לראות את המיוחד חוזר למשרת האימון בסטמפורד ברידג' .  

מוריניו מתכונן לחזרה לפרמיירליג 
המיוחד הצהיר שוב על רצונו לחזור לאנגליה ורמז כי זה יקרה בסיום העונה : " אין סיכוי שאעזוב את אינטר לפני כן "  

