אולם הפחים
ליגת ווינר במצב גרוע ?  מה תגידו על ניו ג'רזי שלמשחקה מול מילווקי הגיעו 1,016 צופים .  אפילו המאזן 48:4 נראה סביר לפתע
1,016 צופים .  זו כמות הקהל שהגיע הלילה  ( בין רביעי לחמישי )  לצפות במשחק ה-NBA בו אירחה ניו ג'רזי את מילווקי באולם ה-IZOD CENTER .  לא מדובר רק ביכולת העלובה של הנטס ,  שעם ההפסד 97:77 הידרדרו למאזן מחפיר של 48 הפסדים מול ארבעה ניצחונות ,  אלא גם בסופת שלגים שפקדה את אזור ניו יורק והקשתה על דרכי ההגעה לאולם .  
מעט האמיצים שכן הטריחו עצמם למשחק זכו לשבת בשורות הראשונות של האולם ,  שגם כך נותרו כמעט מיותמות לחלוטין . " האוהדים שלנו לא יכלו להגיע והיה קשה לנו ספק אנרגיות כדי לנצח .  לצערי ,  התוצאה מראה שלא הבאנו את האנרגיה הדרושה ",  אמר שחקן הנטס ג'רוויס הייס בסיום .  
הצופים שהגיעו ראו את מילווקי קולעת 50 אחוזים מהשדה נגד הקבוצה הכי גרועה בליגה . " אני לא מבין מה בדיוק קרה כאן .  השחקנים נראו עייפים ",  אמר מאמן הנטס קיקי וונדוויי .  אם בניו ג'רזי חושבים ש-1,016 צופים הם שפל ,  מעניין מה יקרה אם יהפכו בתום העונה לקבוצה שמסיימת עונה עם המאזן הכי גרוע בליגה .  כרגע הם בהחלט נראים בדרך לשבור את השיא של פילדלפיה ,  שסיימה את 1972/3 עם 9 ניצחונות ו-73 הפסדים .
 בינתיים החלה התקשורת בתפוח הגדול להעלות שמות של מועמדים להחליף את וונדווי בסיום העונה ,  כשהשם המועדף על הנהלת הנטס הוא ג'ף ואן גנדי ,  שלא שש נכון לעכשיו לוותר על עבודתו כפרשן בטלוויזיה .  על פי ה"ניו יורק דיילי ניוז "  שם נוסף שנמצא על הפרק הוא ריק פיטינו ,  מאמן מכללת לואיוויל שהעביר שתי קדנציות לא מוצלחות ב-NBA בסלטיקס בשנות התשעים ובניקס בשנות השמונים ,  שמנסה לדחוף את עצמו לתפקיד .
 
אולם הפחים
ליגת ווינר במצב גרוע ?  מה תגידו על ניו ג'רזי שלמשחקה מול מילווקי הגיעו 1,016 צופים .  אפילו המאזן 48:4 נראה סביר לפתע

