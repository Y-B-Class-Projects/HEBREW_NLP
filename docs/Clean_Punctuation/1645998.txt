לראשונה :  חכות במקום דגים
לראשונה :  שירות התעסוקה יפתח קורס לחיפוש עבודה למובטלים .  הקורס יעזור בזיהוי משרות פנויות ,  הכנת קורות חיים ואיסוף מידע על הארגון
שירות התעסוקה יפתח בקרוב ,  זו הפעם הראשונה ,  קורסים למובטלים שיקלו עליהם במאמצים למצוא עבודה .  הקורסים ייערכו בכ-10 ערים גדולות והם יינתו ללא תשלום .  כל קורס יימשך שלושה עד ששה ימים .
 לדברי מנכ"ל שירות התעסוקה ,  יוסי פרחי ,  הקורס הראשון ,  העוסק בשיווק עצמי לצורך מציאת עבודה ,  מתמקד בהסרת החסמים הפסיכולוגיים המגבילים את יכולותיהם של מובטלים למצוא עבודה .  כמו כן הקורס עוסק בשיטות קלאסיות וגם לא קונווציונליות לחיפוש עבודה ,  זיהוי משרות פנויות או כאלה שעומדות להתפנות ,  הכנת קורות חיים ,  איסוף מידע על הארגון ולמידת מודלים לשיווק עצמי ,  לרבות שפת הגוף .  הקורס השני הוא סדנת אימון קבוצתי למציאת עבודה ,  למשתתפי הסדנא תיבנה תוכנית ביצוע אישית ,  כולל מתן משימות קבוצתיות ופרטניות לאורך הסדנא .
 הקורס השלישי מיועד למובטלים שזמן רב אינם עובדים ,  בשל חסמים כמו השכלה נמוכה ,  מצב בריאותי לקוי או היעדר הכשרה מקצועית .  בקורס זה ,  בו ירצו פסיכולוגים תעסוקתיים ,  יינתנו חיזוקים להשתלבות בעבודה והדרכה כיצד לנצל הזדמנויות לפיתוח אישי ואיך לצבור הצלחות קטנות לאחר ההשתלבות בעולם העבודה .
 
לראשונה :  חכות במקום דגים
לראשונה :  שירות התעסוקה יפתח קורס לחיפוש עבודה למובטלים .  הקורס יעזור בזיהוי משרות פנויות ,  הכנת קורות חיים ואיסוף מידע על הארגון

