טיבי : " הנשק שלנו הוא ההיצמדות לקרקע "
 כעשרת אלפים בני אדם ,  בהם חברי כנסת ,  מציינים בכפר קאסם 54 שנים לטבח שבו נורו למוות 49 מתושבי הכפר . " הנאמנות היחידה שלנו היא למולדת ולאדמה "
 הציבור הערבי מציין היום  ( שישי )  54 שנים לטבח כפר קאסם שבו נורו למוות 49 מתושבי הכפר ,  ביניהם נשים וילדים .  בכפר קאסם נערכת עצרת בהשתתפות כעשרת אלפים בני אדם בהם חברי הכנסת אחמד טיבי ,  ח"כ איברהים צרצור ,  ח"כ מוחמד ברכה ,  ח"כ מסעוד גנאים ,  ח"כ דב חנין ,  ח"כ ג'מאל זחאלקה וראשי הציבור הערבי .  
ח"כ אחמד טיבי  ( רע"מ-תע"ל )  בהפגנה לציון 54 שנים לטבח כפר קאסם כי  " הנאמנות היחידה שלנו היא למולדת ולאדמה והנשק שלנו הוא ההיצמדות לקרקע .  מאבקנו נגד הגזענות חייב להתבצע עם יהודים למען ערכי הדמוקרטיה והשוויון ".  
מוחמד עיסא ,  תושב כפר קאסם שנשא דברים בשם משפחות ההרוגים ,  אמר כי  " הטבח בוצע בשנת 1956 בזמן ממשלת מפא"י .  מאז ביצוע הפשע ועד היום לא שמענו הודאה בטעות ונכונות שלא לבצע טבח חדש .  אי ההודאה בטעות מוכיח כי מדיניות מעשי הטבח והגזענות נמשכת ".  ראש עיריית כפר קאסם ,  נאדר צרצור ,  קרא לציבור הערבי להיאבק נגד החוקים  " הגזעניים ",  כלשונו ,  שמקדמת הכנסת נגד הציבור הערבי .
 ב-29.10.1956 ,  היום הראשון למבצע קשה ,  הורה הצבא להטיל עוצר על הכפרים באזור המשולש .  מפקד החטיבה באזור כפר קאסם הקדים את שעת כניסת העצור והתושבים הערבים שעבדו מחוץ לכפר לא ידעו על העוצר .  אחת המחלקות עצרו חלק מהכפריים שחזרו לכפר מהעבודה ,  ירו למוות ב-43 ,  בהם 9 נשים ו-17 נערים .  בנוסף לכך נהרגו בתוך הכפר עוד שישה תושבים ,  ובכך עלה מספר ההרוגים בטבח ל-49 .  שנה לאחר מכן נערכה סולחה בין תושבי הכפר לבין מדינת ישראל .
 
טיבי : " הנשק שלנו הוא ההיצמדות לקרקע "
 כעשרת אלפים בני אדם ,  בהם חברי כנסת ,  מציינים בכפר קאסם 54 שנים לטבח שבו נורו למוות 49 מתושבי הכפר . " הנאמנות היחידה שלנו היא למולדת ולאדמה "
 
