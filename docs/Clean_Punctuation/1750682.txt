האוצר מסרב להגדיל סיוע לרוכשי דירות בפריפריה
מחלוקות בפורום הממשלתי לדיון בעליות החדות במחירי הנדל"ן :  משרד האוצר מסרב להצעת שר השיכון אטיאס להגדלת הסיוע לזכאים לרכישת דירה בפריפריה .  באוצר מעריכים כי סיוע לחלשים במצב הנוכחי של השוק רק ילבה את עליות המחירים
פגישת הפורום הממשלתי שהתכנס שלשום כדי לדון במצב שוק הנדל"ן בישראל ,  לנוכח עליות המחירים החדות בתחום הדיור ,  הסתיימה ללא החלטות - לאחר שלראש הממשלה הובהר כי משרד האוצר נמצא בעיצומו של תהליך להכנת תוכנית לטיפול במחירי הנדל"ן ,  וכי בשלב זה אין עדיין תוכנית מגובשת שניתן לדון בה .  אף שלא התקבלו החלטות בדיון ,  נקבע כי הפורום יתכנס שוב בעוד שבועיים .  
בפורום ,  בראשות ראש הממשלה בנימין נתניהו ,  חברים גם שר האוצר יובל שטייניץ ,  שר השיכון אריאל אטיאס ,  נגיד בנק ישראל סטנלי פישר ,  המפקח על הבנקים רוני חזקיהו ,  מנכ"ל משרד ראש הממשלה איל גבאי ומנכ"ל האוצר חיים שני .  
העניין המרכזי שנדון בישיבה היה הדרכים להגדלת היצע הדירות .  עם זאת ,  הצדדים דנו גם במהלכי בנק ישראל להעלאת הריבית והטלת מגבלות על נוטלי משכנתאות ,  ובהצעת שר הבינוי והשיכון לסבסד משכנתאות באזורי פריפריה .  עוד דנו חברי הפורום במהלכים שיינקטו נגד רוכשי דירות להשקעה ,  בהעברת תקציבים לצורך הסרת חסמים במתחמים רבים שבהם יש פוטנציאל לשיווק אלפי דירות ,  ובסוגיית הדיור במגזר החרדי .  
באוצר מתנגדים להצעת שר השיכון ,  אריאל אטיאס ,  להגדיל את הסיוע לזכאים לרכישת דירה בפריפריה .  במשרד סבורים כי הדבר יביא לתוצאה הפוכה מהרצוי ,  שרק תלבה עוד יותר את הביקושים לנדל"ן מבלי שההיצע יגדל - מה שיאיץ את עליות המחירים בענף עוד יותר .  ההערכה באוצר היא כי בשוק שבו ההיצע הוא קשיח מאוד ,  כפי שקורה בתחום הנדל"ן ,  אין טעם לסייע לשכבות חלשות - משום שהסיוע רק מגביר את הביקוש בלי יכולת להגדיל את ההיצע בהתאם ,  ולפיכך מלבה את עליות המחירים .  
באוצר טוענים עוד כי הניסיון ממבצעי סיוע קודמים לזכאי משרד השיכון מלמד שהם הביאו בעיקר לעליות מחירים - ולא רק שלא סייעו לזכאים ,  אלא החמירו את מצבם .  זאת ועוד ,  צעד כזה יעמוד בסתירה למהלכים שנקט בנק ישראל באחרונה - שנועדו להקשות על נטילת משכנתאות ,  ובכך להביא לצינון שוק הנדל"ן באמצעות הקטנת הביקושים .  
חשש נוסף באוצר הוא שהגדרה  " פריפריה ",  על פי הצעת משרד השיכון ,  תורחב ותוחל בהדרגה על כל רחבי ישראל ,  לרבות ירושלים - וכך חלק ניכר מהסיוע יגיע בסופו של דבר לערים החרדיות ,  ולא לפריפריה .  
אטיאס הביע בעבר את התנגדותו למהלכים שביצע בנק ישראל בתחום הנדל"ן ,  בעיקר באמצעות העלאת הריבית . " סביבת הריבית לא עוזרת ",  אמר אטיאס . " מחירי הדירות לא עלו בבת אחת ,  ולריבית הנמוכה יש משקל גבוה מאוד בכך .  מעולם לא היתה בישראל ריבית של 0.5% ",  הוסיף . " ב-2009 ,  כ-30% מהעסקות היו של משקיעים - ו-45% מהן בתל אביב ". 

האוצר מסרב להגדיל סיוע לרוכשי דירות בפריפריה
מחלוקות בפורום הממשלתי לדיון בעליות החדות במחירי הנדל"ן :  משרד האוצר מסרב להצעת שר השיכון אטיאס להגדלת הסיוע לזכאים לרכישת דירה בפריפריה .  באוצר מעריכים כי סיוע לחלשים במצב הנוכחי של השוק רק ילבה את עליות המחירים

