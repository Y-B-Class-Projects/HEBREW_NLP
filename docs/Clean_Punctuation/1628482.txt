בולטון תבקש רשות מברנלי לנהל מו"מ עם קויל
הוונדררס ,  עדיין ללא מאמן לאחר פיטורי מגסון ,  יצטרכו לשלם פיצוי בסך 3 מיליון ליש"ט כדי להעביר את המנג'ר לקווים שלהם
בולטון ,  שפיטרה את המנג'ר גארי מגסון לאחר התיקו הדרמטי 2:2 נגד האל סיטי בבית ,  עדיין לא החתימה מאמן חדש ,  וכעת היא מקווה שתוכל לשים ידה על מנג'ר ברנלי אואן קויל .  הוונדררס מתכוונים לפנות לקבוצתו של קויל ,  במטרה לקבל מהם אור ירוק על מנת שיוכלו לשוחח עם המנג'ר .  קויל עצמו לא שלל חזרה לקבוצה בה שיחק שנתיים וחצי בין השנים 1993-5 .
 אם קויל יחליט בסופו של דבר לקבל את ההצעה של בולטון ולהצטרף לקבוצה מהריבוק סטאדיום ,  הרי שהיא תצטרך לשלם פיצוי הנאמד בכ-3 מיליון ליש"ט לברנלי ,  גובה סכום סעיף היציאה עליו חתם המאמן בן ה-43 בקיץ הקודם .  בבולטון כבר רצו בעבר את המאמן ,  עוד לפני מינויו של מגסון באוקטובר 2007 .  
קויל ,  שהצליח להעלות את ברנלי לפרמיירליג ,  לראשונה מזה 33 שנים ,  פתח את העונה בצורה טובה מאוד עם הקבוצה ,  כאשר היא הצליחה לשמור על הבית עד המחזור ה-10 .  מנגד ,  קויל לא התמוגג מכך שהקבוצה נעדרת משאבים ,  בהשוואה ליריבותיה בתחתית .  בולטון ,  לעומתה ,  מדורגת מתחת לקו האדום ,   ( מקום 18 )  עם 18 נקודות ,  והשיגה ניצחון בודד ב-10 המחזורים האחרונים בליגה .
 
בולטון תבקש רשות מברנלי לנהל מו"מ עם קויל
הוונדררס ,  עדיין ללא מאמן לאחר פיטורי מגסון ,  יצטרכו לשלם פיצוי בסך 3 מיליון ליש"ט כדי להעביר את המנג'ר לקווים שלהם

