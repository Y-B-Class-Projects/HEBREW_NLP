הזזת אופנוע מצריכה רישיון ? 
הזיז אופנוע כאשר המנוע כבוי והורשע ברכיבה ללא רישיון נהיגה מתאים .  בית המשפט המחוזי חשב אחרת ,  וזיכה את הנאשם
האם הזזת כלי דו-גלגלי מספר מטרים בעת שיושבים עליו כאשר המנוע כבוי ,  נחשבת לרכיבה המצריכה רישיון ?  בית המשפט לתעבורה פסק שכן ,  ואילו בית המשפט המחוזי ביטל זאת ופסק ההיפך .  המקרה הנדון הוא של יניב זמלר ,  אשר נתפס בחודש יולי 2007 על-ידי שוטר לאחר שהזיז בעזרת הרגליים אופנוע עת שישב עליו .  בזמן שנתפס ,  המתין זמלר לאחיו שחר שבחזקתו היה האופנוע ,  ובסך הכל הזיזו כשהמנוע כבוי כדי לאפשר לרכב לחנות במקום בו עמד .  
זמלר שאינו מחזיק ברישיון נהיגה התואם לאופנוע עליו ישב ,  זומן לבית המשפט לתעבורה בגין  " רכיבה על אופנוע ללא רישיון נהיגה מתאים לסוג הרכב ".  השופט שלמה איזקסון בבית המשפט לתעבורה קיבל את עמדתו של הנאשם כי דחיפת אופנוע כאשר המנוע כבוי אינה נחשבת לפעולת נהיגה ,  אולם ישיבה עליו כן ולכן גזר עליו שלילה ל-30 יום ,  קנס כספי של 2,000 שקלים ופסילה על תנאי למשך שלוש שנים .
 עם תחושה כי נעשה לו עוול ,  ערער זמלר בייצוג עצמי לבית המשפט המחוזי בעזרת אחיו שחר שהינו משפטן .  להגנתו טען כי את האופנוע לא ניתן היה להזיז בדרך אחרת בשל משקלו הרב כאשר הוא אינו מונע ,  היות ויש לייצבו שמא ייפול .  עוד טען זמלר כי פעולת רכיבה בפועל מחייבת ניתוק הרגליים מהקרקע ותנועה בכוח המנוע ומכך שלא ארע דבר שכזה ,  אין מדובר ברכיבה ואין הצדקה לדו"ח וכן לפסיקת בית המשפט לתעבורה .  
השופטת תחיה שפירא מבית המשפט המחוזי קיבלה את עמדת האחים זמלר וזיכתה את יניב מכל אשם . " יש לציין ,  כי נקבע פה אחד ,  שדחיפתו של אופנוע בכוח הגוף ,  כשמנועו אינו מופעל ,  אין בכך בכדי להוות פעולת נהיגה ",  כך ציינה בפסק הדין .  אלא שזמלר צריך להוקיר תודה בעיקר לאחיו ,  שתודות לעיסוקו כמשפטן עזר לו לנקות את שמו .  אלמלא עובדה זו היה נדרש לשאת בעונש ,  כנראה ללא כל הצדקה .
 
הזזת אופנוע מצריכה רישיון ? 
הזיז אופנוע כאשר המנוע כבוי והורשע ברכיבה ללא רישיון נהיגה מתאים .  בית המשפט המחוזי חשב אחרת ,  וזיכה את הנאשם

