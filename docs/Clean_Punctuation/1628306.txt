ברבי ,  זהירות !   " ביג שואו "  מגיע :  יצרנית הצעצועים מאטל תשתף פעולה עם ארגון ההאבקות WWE
מאטל תשווק בובות בהשראת מתאבקי WWE ,  ותפרסם את תוכניות הטלוויזיה המצליחות שלה
לאחר שבמשך יותר מ-50 שנה התמקדה בייצור בובת הברבי העדינה ,  החליטה חברת הצעצועים מאטל לפנות לקהל חדש - בנים .  מאטל ,  יצרנית הצעצועים הגדולה בעולם ,  צפויה להודיע היום באופן רשמי על שיתוף פעולה עם וורלד רסלינג אנטרטיינמנט  ( wwe )  ,  ענקית הספורט הבידורי ,  המפיקה מופעי היאבקות ותוכניות טלוויזיה מצליחות בתחום זה.במסגרת שיתוף הפעולה ,  תפיץ מאטל החל מהשבוע קו חדש של צעצועים בהשראת מתאבקי ה-wwe .  הקו יכלול בובות בדמויותיהם של כוכבי wwe כמו  " ביג שואו "  ויריבו הפופולרי ריי מיסטריו ,  זירות היאבקות עבורן וחגורות אליפות .  העסקה כוללת התחייבות מצד מאטל לפרסם את תוכניות הטלוויזיה של wwe.אחד הגורמים ששכנעו את מאטל לחתום על העסקה עם wwe היה הפופולריות של תוכניותיה בקרב ילדים .  כ-22% מהקהל הצופה בתוכניות wwe הוא בנים מתחת לגיל 18 . " עשינו הרבה מחקר כדי לגלות מה מרגש בנים ",  אמר טים קיפלין ,  ראש חטיבת המיתוג של מאטל ,  והוסיף כי שיתוף הפעולה עם wwe הוא הזדמנות להגיע ל"סוג מסוים של בנים שלא היו חלק מהפורטפוליו שלנו .  בנים שאוהבים ספורטאים אותנטיים ואתלטים שנוטים לכיוון של בידור ". 

ברבי ,  זהירות !   " ביג שואו "  מגיע :  יצרנית הצעצועים מאטל תשתף פעולה עם ארגון ההאבקות WWE
מאטל תשווק בובות בהשראת מתאבקי WWE ,  ותפרסם את תוכניות הטלוויזיה המצליחות שלה

