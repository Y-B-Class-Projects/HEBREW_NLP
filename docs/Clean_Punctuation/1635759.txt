לוגיה מסיטה את פעילותה בחו"ל :  תשקיע במזרח הרחוק במקום בארה"ב ובאירופה 
חברת התוכן הסלולרי חתמה על חוזים עם שני מפעילים בתאילנד ושלושה בווייטנאם ;  תחדל מניסיונותיה להתפתח בארה"ב ובאירופה
 >  >  לאחר כמה שנים שבהם מיקדה חברת התוכן הסלולרי לוגיה את פעילותה הבינלאומית בארה"ב ואירופה ,  החליטו בעלי החברה לחדול מניסיונות ההתפתחות בארה"ב ובאירופה ,  ולהסית את הפעילות למזרח הרחוק .  ההחלטה התקבלה על רקע היעדר הצלחה לצמוח בשווקים כמו ארה"ב ומערב אירופה ,  בראשם בריטניה .  יוצא מן הכלל הוא השוק הגרמני ,  שבאחרונה חתמה שם החברה על הסכם גדול עם ספקית הסלולר דויטשה טלקום .  בעליה העיקריים של לוגיה הם איילון שליו ,  מישאל ועקנין וקובי מרנקו .  בעלים נוספים בחברה הם עופר מדיה ,  של משפחת עופר ,  המחזיקה 20% בחברה ,  כמו גם מודי פרידמן ורונן ברקה .  לדברי מרנקו ,  מנכ"ל הקבוצה ,  צמצום הפעילות בבריטניה הוא החלטה נקודתית ,  ואילו ההחלטה להתרחב לכיוון המזרח הרחוק היא החלטה מהותית יותר .  לדבריו , " מצבה הבינלאומי של לוגיה מעולם לא היה טוב יותר .  התחלנו את 2009 עם חוזים עם ארבעה מפעילי סלולר ,  וכיום יש לנו חוזים עם 20 חברות .  בשבוע שעבר חתמנו על חוזים עם שני מפעילים בתאילנד ,  ושלושה מפעילים בווייטנאם .  זאת ,  בנוסף לפעילות שלנו בהודו ".  את הפעילות בהודו הקימה החברה לפני כשנה וחצי .  למרות שנים של ניסיונות לצאת לחו"ל ,  עיקר משקל הכובד של לוגיה היה ונותר הפעילות המקומית שלה בישראל ,  כזרוע התוכן של סלקום .  לדברי מרנקו , " לוגיה מונה 150 עובדים ,  כ-70 מהם קשורים לפעילות בישראל ,  והיתר עובדים על הפרויקטים שלנו בחו"ל - כ-20 מהם גם יושבים בחו"ל במדינות השונות בהם אנו פועלים ".  לדברי בכיר בעופר מדיה , " הוחלט להקטין את האש בארה"ב ובמערב אירופה ,  משום שעדיף לנו להשקיע את המשאבים ותשומת הלב במזרח הרחוק ,  ששם התשואות טובות יותר ". 

לוגיה מסיטה את פעילותה בחו"ל :  תשקיע במזרח הרחוק במקום בארה"ב ובאירופה 
חברת התוכן הסלולרי חתמה על חוזים עם שני מפעילים בתאילנד ושלושה בווייטנאם ;  תחדל מניסיונותיה להתפתח בארה"ב ובאירופה

