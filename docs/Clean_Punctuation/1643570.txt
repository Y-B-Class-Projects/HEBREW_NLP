גמלאי חברת החשמל יאבקו נגד הסכם השכר החדש : " אין לו תוקף משפטי "
 הגמלאים מתנגדים לסעיף בהסכם הקובע שהפנסיה תוצמד למדד במקום לעלייה בשכר העובדים הפעילים
גמלאי חברת החשמל יאבקו בהסכם השכר החדש בחברה . " ההסכם לביטול הטבות השכר בחברת החשמל הוא חסר תוקף משפטי ואנו מתכוונים להיאבק בו ",  אמרו נציגים של גמלאי חברת החשמל בכינוס שקיימו אתמול בחיפה.גמלאי החברה ,  שכרם מוצמד לזה של העובדים הפעילים ,  רואים את עצמם נפגעים מביטול ההטבות .  הם גם מתנגדים לסעיף בהסכם הקובע שהפנסיה של הגמלאים תוצמד למדד המחירים ,  במקום לעלייה בשכר העובדים הפעילים ." ההסכם נעשה במחטף ובניגוד להבטחה מפורשת של ההסתדרות ",  טען מיכה דונייבסקי ,  יו"ר ועד גמלאי חברת החשמל בחיפה והצפון .  לדבריו ,  ההסכם מקפח את זכויותיהם  " והוא בגדר סטירת לחי לגמלאים ". בא כוחם של הגמלאים ,  עו"ד יוסי כץ ,  אמר כי : " ההסכם השערורייתי עליו חתם ארגון העובדים בראשות מיקו צרפתי עם הממונה על השכר במשרד האוצר ,  אילן לוין ,  לא יעמוד בשום מבחן של בג"ץ ,  מכיוון שאיש לא הוסמך על ידי הגמלאים בחברת החשמל לשנות את תנאי הפנסיה שלהם ,  המעוגנים בהסכמים קיבוציים לאחר פרישתם מהעבודה ועל כן הוא אינו מחייב את הגמלאים ". לדבריו ,  גמלאי חברת החשמל שוקלים את המשך צעדיהם ומזהירים את האוצר כי ההסכמות עם ארגון העובדים  " אינן שוות את הנייר עליו הן כתובות ". 

גמלאי חברת החשמל יאבקו נגד הסכם השכר החדש : " אין לו תוקף משפטי "
 הגמלאים מתנגדים לסעיף בהסכם הקובע שהפנסיה תוצמד למדד במקום לעלייה בשכר העובדים הפעילים

