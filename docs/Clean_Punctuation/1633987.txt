אירופה תזרים מאות מיליונים לפלסטינים
לפי החוזה שנחתם בין הרשות לאיחוד האירופי ,  מענק ראשון בסך 158.5 מיליון אירו יועבר לכיסוי חובות ותשלום משכורות לעובדי הרשות .  האיחוד מעביר מדי שנה 500 מיליון אירו לבניית מוסדות הרשות
האיחוד האירופי יעביר לרשות הפלסטינית מענק על סך 158.5 מיליון אירו - כך סיכמו היום  ( שלישי )  שליח האיחוד כריסטיאן ברגר וראש הממשלה הפלסטיני סלאם פיאד .  בהסכם שחתמו השניים בלשכתו של ראש הממשלה הפלסטיני ברמאללה נקבע כי הכסף ינוצל בכדי לסייע לתקציב הרשות ולאפשר לה לשלם את חובותיה ואת המשכורות לעובדיה .  עוד סוכם כי חצי מיליון אירו מתוך הסכום יועבר על ידי ממשלת נורבגיה .  
בהסכם שנחתם נכתב עוד כי חלק מהכסף מועבר לרשות הפלסטינית על מנת שתשפר את השירותים לציבור הפלסטיני ועל מנת לחזק את מוסדותיה של המדינה הפלסטינית העצמאית שתוקם .  בשבוע הבא צפויים האיחוד האירופי והרשות הפלסטינית להתחיל בדיונים על פרטי העברת מענק שני על סך 71 מיליון אירו .
 פיאד הודה לאיחוד האירופי על הסיוע שהוא מעביר לאורך השנים לרשות הפלסטינית ועל כך שהוא מתמיד ב"הזדהות עם זכויות העם הפלסטיני ,  ובראשן זכותו לסיים את הכיבוש ,  להשיג עצמאות וחירות ולבנות מדינה עצמאית ריבונית בשטחים שנכבשו בשנת 67' שבירתה מזרח ירושלים ".  ברגר אמר כי האיחוד תומך ברשות כדי לסייע בבניית מוסדותיה ולאפשר לה להמשיך להעניק שירותים לעם הפלסטיני .
 האיחוד האירופי נחשב לתורם המרכזי ביותר לרשות הפלסטינית .  מאז שנת 2007 הוא העביר לרשות כ-500 מיליון אירו מדי שנה .  מרבית הסיוע הכספי נוצל לרפורמות שלטוניות ,  לבניית מוסדות ולתשלום משכורות .
 
אירופה תזרים מאות מיליונים לפלסטינים
לפי החוזה שנחתם בין הרשות לאיחוד האירופי ,  מענק ראשון בסך 158.5 מיליון אירו יועבר לכיסוי חובות ותשלום משכורות לעובדי הרשות .  האיחוד מעביר מדי שנה 500 מיליון אירו לבניית מוסדות הרשות

