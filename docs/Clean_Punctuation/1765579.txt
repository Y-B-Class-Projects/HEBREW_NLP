אנטישמיות בלטביה :  צלבי קרס על מצבות יהודיות
אלמונים ריססו במהלך הלילה כ-100 צלבי קרס על המצבות בבית הקברות היהודי החדש בריגה .  המשטרה המקומית פתחה בחקירה .  ראש העירייה גינה והורה להגביר את הסיורים באזור
עוד אירוע אנטישמי במזרח אירופה .  כ-100 מצבות חוללו הלילה  ( רביעי )  בבית הקברות היהודי החדש בריגה ,  בירת לטביה .  עובדי בית הקברות שהגיעו אליו הבוקר גילו כי במהלך הלילה ,  ריססו אלמונים צלבי קרס לבנים על האבנים .
 בכלי התקשורת בלטביה דווח כי המשטרה המקומית החלה בחקירה ,  במטרה למצוא את מחללי הקברים ולהגיש נגדם אישומים פליליים .  במקביל ,  הורה סגן ראש העירייה ,  אנדריס אמריקס ,  להקצות מיידית משאבים לניקוי המצבות .
 ראש עיריית ריגה ,  ניל אושקוב ,  גינה את המעשה והורה למשטרה העירונית להגביר את הסיורים באזור על מנת למנוע הישנות של מקרים כאלו .  
יש לציין כי בית הקברות היהודי החדש בעיר כבר חולל בעבר באופן דומה ,  בספטמבר 2003 .  כל האשמים נתפסו אז ונידונו לעונשי מאסר על תנאי .
 
אנטישמיות בלטביה :  צלבי קרס על מצבות יהודיות
אלמונים ריססו במהלך הלילה כ-100 צלבי קרס על המצבות בבית הקברות היהודי החדש בריגה .  המשטרה המקומית פתחה בחקירה .  ראש העירייה גינה והורה להגביר את הסיורים באזור

