הקזינו החדש של סיביל
עם תזרים שנתי של מיליוני שקלים בודדים ואג"ח בתשואה לפדיון של יותר מ-30% ,  סיביל רוצה להרים מתחם קזינו ותיירות בגרמניה בהשקעה של 500-300 מיליון יורו
 >  >  לא בכל יום נפגש בעל שליטה בחברת נדל"ן ישראלית עם שר הכלכלה של אחת ממדינות גרמניה .  פיני צרפתי ,  בעל השליטה בחברת סיביל ג'רמני ,  זכה לכבוד הזה לפני חודש .  לפני כמה שבועות נפגש צרפתי בגרמניה עם שר האוצר של מדינת סקסוניה-אנהלט  ( sachsen-anhalt )  שבמזרח המדינה ,  ז'אן בולריאן ,  לפגישה שנמשכה שעתיים וחצי .  בפגישה סוכם על מכירת הזיכיון של הקזינו במדינה לחברת סיביל .  בהמשך התקיימה מסיבת עיתונאים עם נציג החברה בגרמניה ,  סטפן שדה ,  ושר האוצר של המדינה .  בהמשך גם כינסה החברה מסיבת עיתונאים חגיגית ששודרה בתקשורת הגרמנית ובה הציגה את המתחם כולו ובכללו את הקזינו .  סקסוניה-אנהלט ברובה היא אזור כפרי ,  ובתי הקזינו בה דומים יותר לבתי הימורים קטנים מאשר לקזינו מפואר .  גם ההודעה ששיגר צרפתי לפני כחודש בישראל היתה לאקונית ,  ובה הודיע כי זכה בזיכיון תמורת מיליון יורו .  ואולם מתברר שמדובר בפרויקט גדול במיוחד .  הפרויקט של סיביל מזכיר בפאר שלו את בתי הקזינו בלאס וגאס .  הוא צפוי לכלול מלבד הקזינו מרכז מסחרי גדול ,  מסעדות ,  ארבעה מלונות של 5 כוכבים עם 1,500 חדרים ,  מרכז קונגרסים ואפילו מרינה על שפת הנהר .  בנוסף ,  החברה התחייבה להעסיק את עובדי הקזינו ,  80 במספר ,  במשך חמש שנים .  ממצגת שפירסמה החברה ,  בגרמניה בלבד ,  ובה צורפה הדמיה של הפרויקט לאחר הבנייה ,  עולה כי ההשקעה הכספית בפרויקט הוערכה בכלי תקשורת בגרמניה ב-300-500 מיליון יורו .  סיביל ג'רמני היא חברה בת של סיביל יורופ .  שתי החברות אינן גדולות במונחים של הבורסה המקומית .  אלא שההשקעה שצרפתי מתכנן בגרמניה גבוהה מאוד בהשוואה לתזרים מפעילות שוטפת של סיביל יורופ בתשעת החודשים הראשונים של 2009 ,  שהסתכם ב-620 אלף יורו .  מה שהופך את הסיפור למעניין עוד יותר היא העובדה שעד לפני כמה חודשים צרפתי היה טרוד בעיקר בהחזרי חובות .  לשתי החברות של צרפתי יש שתי סדרות אג"ח סחירות בהיקף תשלומים של כ-200 מיליון שקל .  שתי הסדרות נסחרות עדיין בתשואה גבוהה של 30%-40% ,  מה שמצביע על כך שהמשקיעים עדיין חוששים שהחברות לא יחזירו את הכסף שלוו .  לשתי החברות של צרפתי יש חובות בשווי של כ-800 מיליון שקל לבנקים ,  לפי דוחות של תשעת החודשים הראשונים של 2009 .  ההודעה הלקונית של סיביל לא לימדה על ההשקעה הכספית הנכבדה הכרוכה בפרויקט .  זאת על אף שמדובר בהשקעה נכבדת לכל חברה ,  ובוודאי לסיביל ,  שעד היום הנכס היקר ביותר שלה היה מרכז מקסימוס בפולין בשווי של 120 מיליון יורו .  העיתונות הגרמנית תהתה בתוכנית טלוויזיה כיצד החברה תגייס את הכסף הדרוש לפרויקט ,  וכן אם יש ביכולתה להרים פרויקט בסדר גודל כזה .  צרפתי נראה אתמול כאיש עסקים העומד לפני הקפיצה הגדולה שלו . " עמדנו עד היום בכל ההתחייבויות שלנו .  שילמנו את הקרן והריבית בזמן ,  על אף שהיו אלינו בשנה האחרונה פניות של ברוקרים ויועצים שבאו ואמרו :  'אנחנו יודעים לעשות הסדרי חוב ,  בואו אתנו' ",  הגיב צרפתי לתהיות באשר ליכולתו להחזיר את הכסף ".  לדבריו , " זו עובדה שלא טעינו .  היו תקופות שבהן לקחנו הלוואות יותר יקרות ,  אבל אנחנו חושבים ש-2010 תהיה שנה טובה יותר .  התייעלנו ,  חתכנו תקורות והורדנו מצבת כוח האדם מ-30 עובדים ל-12-13 .  עצרנו פיתוחים של פרויקטים שחשבנו שנעשה בעתיד ".  האם הפרויקט הזה לא גדול עליכם ?   " לחלוטין לא .  סיביל תמיד ידעה לקחת פרויקטים גדולים .  בנק ההשקעות האמריקאי מילר בלקפייר הוא הבנק המממן שלנו .  המנכ"ל שלהם ,  ג'ון אורם ,  מטפל בזה .  אורם הוא זה שגייס לשלדון אדלסון מיליארדי דולרים בעבר .  אורם עשה בדיקה ,  ופנו אלינו כבר 4-5 גופים בינלאומיים שרוצים להשקיע אצלנו ".  איך אתה מסביר את זה שחברה עם אג"ח בתשואה של כמעט 40% מנסה להרים פרויקט כזה ?   " כל ההון של הפרויקט הזה יבוא מבחוץ .  הסובסידיה שנקבל מהממשלה הגרמנית תהיה באקוויטי  ( הון עצמי )  ובחוב ,  וכך גם הכסף של השותפים שנכניס .  אנחנו בתהליך ליצור סובסידיות של עשרות מיליוני יורו בהנחות מס .  יתרת הכסף תגויס ".  האם תגייסו כסף באג"ח ?   " גיוס באג"ח אינו בראש מעייננו .  יייתכן שתהיה פה הנפקה בינלאומית בסוף .  אני מבטיח לך שלא נהיה 100% מהפרויקט .  אנחנו בוחנים הנפקה דרך החברה הבת ואז להעלות את הכסף מעלה ,  או שנמכור נתחים למטה .  קצב התקדמות הפרויקט יהיה כקצב התקדמות הגיוס .  הפקנו לקחים מהשנה שחלפה .  זה יהיה יחס הון-חוב נכון .  כבר לא מגייסים היום עם 15% אקוויטי ".  מה יהיה שיעור ההון בפרויקט יחסית להלוואות ?   " שיעור האקוויטי יהיה 30%-40% ".  באיזו ריבית תגייסו ?   " הריבית שג'ון דיבר עליה היא של 10% אפקטיבי ".  השנה מיחזרת הלוואות בריבית של 23% . " כשמיחזרנו ב-23% בקיץ היינו גם במשא ומתן עם בנק שדרש מאתנו ריבית של 35% .  הורדנו את הריבית הזו כבר ל-12% .  אין כיום בנק אירופי שלא רוצה לדבר אתנו .  ובכל זאת ,  איך תתמודד עם תשואת האג"ח שלכם בישראל ?   " תשואות אג"ח של 37% יקשו עלי לגייס כסף פה בישראל ,  אבל זה כחברה .  כשאני אנסה לגייס ברמת הנכס ,  לפרויקט הזה ,  זה משהו אחר ".  למה בעצם אינכם רוכשים את האג"ח של עצמכם הנסחרות במחיר כזה ?   " אבא שלי לא נתן לי 50 מיליון יורו ואמר לי 'בוא' .  קנינו מה שאפשר לקנות בהתחשב במקורות שלנו לתפעול החברה .  האג"ח שלנו בירידה .  האנליסטים בשוק לא לומדים מספיק את החברות .  מי שקנה את האג"ח שלנו ,  עשה הרבה כסף ".  אתם חברת נדל"ן ,  מה אתם מבינים בקזינו ?   " לקחנו אנשים שמבינים בתחום באירופה .  לקחנו גם את מנכ"ל קווינקו לשעבר ,  דרור מזערת .  הקזינו שרכשנו הוא קזינו שמחר מתחילים להרוויח ממנו כסף ".  איך בעלי האג"ח של סיביל אמורים להתמודד עם הפרויקט הזה ?   " כל בעלי האג"ח של סיביל ביקרו באתר הזה .  החברה שמכרה לנו אותו הטיסה במסוק את בעלי האג"ח מעליו ב-2006 .  ידענו לזהות ולשמר את הפרויקט הזה גם בתקופה הכי קשה בשווקים .  ב-4 השנים הקרובות יהיו הרבה אירועים של גיוסים סביב הפרויקט הזה .  אולי היה לנו מזל שזכינו בזיכיון בתזמון הזה .  ייתכן שמכרז כזה היום היו חוטפים ולא היינו זוכים בו .  אנחנו שוב בשוק .  העולם הולך להשתחרר מההקפאה שבה היה ".  האם תהיו בסוף עם אחזקת מיעוט בפרויקט ?   " לא אכפת לנו להיות אחזקות מיעוט בפרויקט ששווה 2 מיליארד יורו ".  אסא ששון וחגי עמית תשואה של 200% לאג"ח של סיביל ב-2008  >  >  חברת סיביל הנפיקה בישראל סדרת אג"ח בשווי של 100 מיליון שקל .  תשואת האג"ח שלה הגיעה ל-194% ב-2008 והיה חשש כי החברה לא תצליח לשלם את חובותיה ,  אך זה לא קרה .  בעל השליטה בחברה ,  פיני צרפתי ,  מימש את הנכס בוויסוואסר בגרמניה בהפסד של 2 מיליון יורו ,  וכן לקח הלוואות מכמה גופים בריביות גבוהות כדי לשלם את חובותיו לבעלי האג"ח ,  כפי שאכן קרה .  תשואת האג"ח של החברה כיום היא 30% .  החברה סיימה את תשעת החודשים הראשונים של 2009 עם הכנסות של 10.6 מיליון יורו ,  לעומת 11.6 מיליון יורו בתקופה המקבילה ב-2008 .  את ינואר-ספטמבר 2009 סיימה החברה בהפסד של 2.9 מיליון ,  לעומת רווח של 8.8 מיליון יורו בתקופה המקבילה .  הסיבה העיקרית לירידה ברווחיות החברה נובעת מסעיף של רווח משיערוך נדל"ן ,  שבתשעת החודשים הראשונים של 2009 היה 5.7 מיליון יורו ,  לעומת שווי של 30.7 מיליון יורו בתקופה המקבילה - ירידה של 80% .  התזרים מפעילות שוטפת של סיביל בתשעת החודשים הראשונים של 2009 היה 620 אלף יורו .  אסא ששון

הקזינו החדש של סיביל
עם תזרים שנתי של מיליוני שקלים בודדים ואג"ח בתשואה לפדיון של יותר מ-30% ,  סיביל רוצה להרים מתחם קזינו ותיירות בגרמניה בהשקעה של 500-300 מיליון יורו

