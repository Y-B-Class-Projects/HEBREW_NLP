העסקים הקטנים בישראל :  מותשים מ-2009 ומקווים לטוב ב-2010
חזרנו אחרי שנה לסכם עם בעלי העסקים את 2009 ולשמוע מה הצפי שלהם לשנת העסקים החדשה
 >  >  לפני שנה בדיוק ,  בדצמבר 2008 ,  התפרסמה במדור היזמים כתבה על חמישה עסקים קטנים .  הימים היו ימי תחילת המשבר ,  הפאניקה היתה בשיאה ,  הבנקים קפצו יד ויצרו מחנק אשראי ,  והלקוחות - שלא ידעו למה בדיוק לצפות בהמשך - חסכו איפה שאפשר והדירו רגליהם מהחנויות והמסעדות .  העסקים הקטנים ,  בעיקר אלה שמעולם לא נהנו מכיסים עמוקים במיוחד ,  היו הראשונים להיפגע .  חזרנו אחרי שנה כדי לסכם עם בעלי העסקים את 2009 ולשמוע מה הצפי שלהם לשנת העסקים החדשה .  בעוד ששלושה שינו מודלים עסקיים כדי לשרוד ,  אחת מתעקשת לשמור על הקיים ונאבקת להישאר מעל פני המים .  אחד מבעלי העסקים נכנס לסטטיסטיקה של העסקים שלא שרדו את המשבר הכלכלי .  ענף המסעדות מתאושש המסעדות חוזרות לאזורי ההיי-טק  >  >  עודד שורצברג ,  לשעבר בעל חברת קייטרינג וכיום מתווך עסקים בענף המזון ,  הוא האדם שאליו מגיעים בעלי מסעדות ובתי קפה המעוניינים במכירת העסק .  במקביל הוא עושה עסקות נדל"ן מסורתיות בתחום המסעדנות .  בניגוד לבעלי עסקים אחרים ,  שנת המשבר היתה עבורו שנה לא רעה .  עודד שורצברגדצמבר 2008 : " עד אוגוסט היו עסקי המזון מצויינים ",  אמר שורצברג ,  שסגר אז  " עסקה עד עסקה וחצי בחודש ".  מאז ,  העיד ,  עלה מספר הפניות .  כל עסקה נאמדת בין 200 אלף שקל ל-1.5 מיליון שקל ,  מהם הוא גוזר 5%-10% דמי תיווך .  ב-2008 חזה שיותר מסעדות יחליפו ידיים .  העסקים הבעייתיים במיוחד ,  היו ממוקמים לעדותו באזורי ההיי-טק בהם ירדו היקפי המכירות בכ-30% .  במקביל תיאר מגמה הפוכה :  מפוטרים שהחליטו שזה הזמן להגשים חלום רומנטי ולפתוח בית קפה .  דצמבר 2009 :  התחזית האופטימית התממשה רק בחלקה . " באופן כללי ,  לא נפגעתי ",  מספר שורצברג , " אך מוקדי ההכנסות השתנו ".  אם לפני המשבר היו יותר עסקות מוניטין ,  כלומר העברה מיד ליד של עסקי מזון פעילים ,  הרי שהשנה עשה שורצברג יותר עסקות נדל"ן מסורתיות .  שורצברג מעיד כי בניגוד לשנה שעברה ,  בה היו אזורי ההיי-טק בבעיה ,  מאז מארס השנה כבר יש שוב רשימות המתנה לשטחים המסחריים ברמת החיי"ל ורעננה .  צפי ל-2010 : " תהיה שנה טובה באופן כללי - יותר מסעדות ייפתחו כי אנשים מבינים שהמשבר מתפוגג ,  והמסעדות הקיימות ייצאו מהקיפאון .  מי ששרד את המשבר חוזר כבר היום לעבודה ואפילו מתחיל לראות רווחים ".  קשה לסגור את הבייבי שלך בשמופי מחזיקים בשיניים  >  >  שמחה וייס מראשון לציון הקימה לפני חמש שנים את שמופי מוצרי טקסטיל לתינוקות .  היא מעצבת בעצמה ותופרת במתפרה מקומית ,  בה עובדים גם בעלי מוגבלויות .  דצמבר 2009 :  במהלך השנה האחרונה גילתה וייס כי ההלוואה שלקחה כנראה לא תספיק .  העסק נותר במינוס תמידי ,  כשצבר ההזמנות פחת והלך .  אחרי חצי שנה קשה במיוחד חלה התאוששות ,  ונדמה היה לה כי יש אור בקצה המנהרה .  אך לפני כחודשיים שוב חלה ירידה במכירות .  הפעם ,  כשניגשה לבנק נתקלה בסירוב . " אני עדיין מחזיקה את העסק בשיניים ",  היא מספרת . " למרות הקושי הפיננסי אני מסרבת להוריד את איכות העבודה ,  יוצרת כל הזמן מוצרים חדשים ומשקיעה בהם את כל האהבה והיצירתיות שלי .  אני גם ממשיכה לעבוד עם אותה מתפרה ואותם חומרי גלם ,  לכן אני גם לא יכולה להוריד את המחירים ".  לא פעם ,  היא מעידה ,  חולפת בראשה המחשבה שהגיע הזמן לסגור , " אבל כשמדובר בבייבי שלך - זה קשה .  נדמה לי שהפתרון הוא למצוא שותף או משקיע שיידע להפוך את המוצרים האלה לאימפריה ".  מכירות המחשבים צנחו והעסק נסגר ניניטק הצטרפה לעשרות אלפי העסקים שלא שרדו  >  >  ניסים נווה הוא הבעלים של חברת ניניטק מכרכור ,  והעובד היחיד בה .  לפני כשנתיים הקים אתר אינטרנט למכירת ציוד היקפי למחשבים ,  והוא שולח ידו גם בייעוץ לניהול מערכות .  באתר שהקים השקיע 200 אלף שקל מכיסו .  ניסים נווהדצמבר 2008 : " מאז אמצע אוגוסט אני רואה ירידה משמעותית בהיקף המכירות ",  סיפר . " אם קודם היו חמש מכירות שבועיות דרך האתר ,  הרי שבחודשים האחרונים נעשתה מכירה אחת בממוצע .  באחרונה התחלתי לגשת לבנק ולבקש הלוואה של 20 אלף שקל .  בסופו של דבר אישרו לי 15 אלף שקל במחיר גבוה ,  פריים פלוס 4% ,  אבל לא היתה לי ברירה ,  ולקחתי ".  במקביל פנה נווה לקרנות הייעודיות לעסקים קטנים ,  וגילה שמדובר בתהליך ביורוקרטי ארוך וכי מחיר ההלוואות אינו נמוך באופן ניכר מזה של הבנק . " אם עד פברואר-מארס 2009 דברים לא חוזרים למסלול נורמלי ,  אסגור את העסק ואחפש עבודה כשכיר ".  דצמבר 2009 :  התסריט שנווה חשש ממנו התממש : " לאחר הערכת המצב של החברה שלי בסביבה העסקית בהתייחס לרמת התחרות האינטראקציה עם גורמים פיננסיים ,  לקוחות וספקים ,  החלטתי שהמאמץ וההשקעה הכספית והמנטלית לא שווים בשלב זה ",  הוא מספר . " קשה להתנהל במצב שבו אתה נדרש לשלם ולהקריב מבלי שתהיה הרמוניה חיובית עם הגורם שדורש רק לקבל ,  ובזה אני מתייחס למדינה ורשויותיה .  החברה שלי מצטרפת לסטטיסטיקה השלילית של העסקים שלא החזיקו מעמד השנה .  אני מאחל שנה טובה יותר לעסקים ששרדו ".  הלקוחות העסקיים עדיין חוששיםבמשי מחשבים נלחמים ברשתות הגדולות  >  >  ליאור משי היה מאוד מרוצה עד סוף 2008 .  כעסק קטן לתיקון ומכירת מחשבים שהעסיק שני עובדים ,  היתה לו שנה טובה מאוד ,  וקניית עסק נוסף שתוכננה זמן רב מראש עמדה על הפרק .  ליאור משידצמבר 2008 : " המשבר עוד לא כאן ,  אבל באחרונה אני מזהה דעיכה מסוימת בתנופה ",  איבחן משי לפני שנה . " אנשים דוחים תיקונים ובוודאי קניות חדשות ומספר הקריאות מצטמצם ".  כבעל עסק זעיר שחי בעיקר מהכנסה שוטפת ,  משי היה פגיע מאוד ,  מצד שני ,  הוא טען אז שיש לכך גם יתרונות . " אני עסק של שני עובדים ,  ללא הלוואות או מינופים ועם מלאי ששייך לי ,  לכן אני יכול להחזיק את הראש מעל המים במשך חודשים עם עבודה מעטה יחסית ",  הסביר . " יש לי יתרון נוסף :  אנשים מאבדים את הצפון כשהמחשב שלהם לא עובד ,  לכן תמיד תהיה לי עבודה .  אני יכול רק לקוות שבעוד כמה חודשים יפסיקו לדחות קניות או תיקונים ,  ואחזור לעבוד מבוקר עד ערב ".  דצמבר 2008 :  את השנה האחרונה מגדיר משי כ"מפחידה ".  למרות המשבר הוא לא דחה את הזדמנות שנקרתה בדרכו ,  ורכש עסק נוסף .  היום הוא מעסיק ששה עובדים ,  וקצב העבודה שהביא עמו העסק החדש הוכפל יחסית לעסק הראשון .  עם זאת ,  לולא המשבר היה המחזור גדול פי שלושה או ארבעה . " אנחנו לא עובדים עדיין כפי שאמורים לעבוד ,  כי עוד לא מרגישים את ההתעוררות ",  הוא אומר .  בחודשים האחרונים ,  מעיד משי ,  לקוחות פרטיים קונים יותר .  הבעיה היא דווקא במגזר העסקי בו  " המשבר עדיין מורגש היטב כי בתי עסק מעכבים עסקות ",  הוא אומר .  הסוגיה שמטרידה אותו באמת הוא תופעה אחרת של המשבר :  כניסת הרשתות הגדולות בכוח רב לתחום מכירת המחשבים . " יש להם יתרון לגודל בעיקר בתחום השיווק וכל מחשב שקונים ברשתות הגדולות לא קונים אצלי ,  למרות שהמחירים דומים .  זה אמנם נותן לי עוד עבודת תיקונים ושירות ,  אבל פוגע במכירות ".  צפי ל-2010 : " אני מקווה שלא ניפגע כל כך מהרשתות הגדולות ,  ובעיקר שבתי עסק ייצאו מהקיפאון שהורגש בשנה האחרונה ויחזרו לרכוש מחשבים - שם העסקות הגדולות יותר ".  החברה נמנעה מפיטורי עובדים - והבעלים הרוויחו פחות ספקי חומרי הגלם מפוחדים ,  אך תנאי האשראי השתפרו  >  >  אברהם דה פריס הוא מבעלי א .  דוידס ,  חברה להפצה ויבוא של חומרי גלם לתעשייה מאזור .  החברה קיימת 55 שנה ומעסיקה 30 עובדים .  אברהם דה פריסדצמבר 2008 : " בספטמבר מכרנו 50% מההיקף הרגיל שלנו ,  באוקטובר אפילו פחות ",  סיפר אז דה פריס . " הביקושים בכל התעשיות - צבע ,  פלסטיק ,  גומי ואחרות - יורדים ,  והצמצום פוגע גם בנו .  באחרונה כינסנו את העובדים ודיברנו על צעדים לצמצום והתייעלות .  אנחנו עסק ותיק ומבוסס ,  ואני רוצה להאמין שנמשיך בדרכנו העסקית .  הבעלים פשוט ירוויחו פחות ".  אחת הבעיות עמן התמודד דה פריס היא אשראי הספקים מחו"ל שצומצם מ-90 יום ל-60 יום . " זה מקשה עלינו ומחייב אותנו לבדוק היטב את לקוחותינו ,  כדי לוודא שאף אחד לא ייכנס לחדלות פירעון ,  אמר דה פריס ".  דצמבר 2009 : " עד הרבעון השלישי העסקים היו רעים מאוד ",  מסכם דה פריס . " אבל ברבעון האחרון חל שיפור רציני שגרם ל-2009 להיות שנה לא טובה ,  אבל לא בלתי נסבלת כפי שחששנו .  אחרי ההלם הראשוני העולם התאושש והספקים שלנו פחות מפוחדים ,  אם כי עדיין זהירים מאוד ועוצרים מכולות אם נדמה להם שעלול להיווצר מצב שבו לא ישלמו להם ".  לדבריו , " תנאי האשראי מעט יותר טובים אבל לא בכל עסקה .  במהלך השנה לא פיטרנו אנשים והבעלים אכן הרוויחו פחות ".  צפי 2010 : " אם לא יקרה משהו בלתי צפוי אנחנו מאמינים שההתאוששות האמיתית תורגש ברבעון השני .  אנחנו רואים סימנים ראשונים למסלול נורמלי של הזמנות מלקוחות גדולים .  זה עוד ייקח קצת זמן ". 

העסקים הקטנים בישראל :  מותשים מ-2009 ומקווים לטוב ב-2010
חזרנו אחרי שנה לסכם עם בעלי העסקים את 2009 ולשמוע מה הצפי שלהם לשנת העסקים החדשה

