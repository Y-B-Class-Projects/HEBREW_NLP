ארגנטינה :  ריבר פלייט גברה 0:2 על הורקאן
המיז'ונריוס הביאו קצת נחת לאוהדיהם במונומנטאל .  אינדפנדיינטה עם 0:1 בחוץ על צ'אקריטה והיא בפסגה .  אסטודיאנטס-ניואל'ס 0:2
המחזור התשיעי בטורניר הקלאוסורה יצא בסוף השבוע לדרך ,  כשהקבוצות אותן פחות ספרו בתחילת הדרך ממשיכות לתת בינתיים עונה טובה ויכולות להפתיע עם זכייה בתואר .  גודוי קרוז ניצחה 1:2 את אתלטיקו טוקומן ועלתה זמנית למקום הראשון ,  אלא שלאחר מכן אינדפנדיינטה ,  שניצחה 0:1 את צ'אקריטה ג'וניורס ,  תפסה את מקומה .  גם ולז סארספילד ,  שנמצאת למעלה ,  השיגה שלוש נקודות אחרי 0:1 על לאנוס .  אסטודיאנטס גברה 0:2 על ניואל'ס ,  בעוד שריבר השיגה ניצחון בתוצאה זהה על הורקאן במונומנטאל .
 צ'אקריטה ג'וניורס - אינדפנדיינטה 1:0
הקבוצה של אמריקו גאז'גו יכולה לנצל את העובדה שחלק לא מבוטל מהגדולות מפשלות בטורניר ,  והיא יכולה ללכת הפעם עד הסוף .  השדים האדומים השיגו ניצחון רביעי ברציפות והם במקום הראשון בליגה והיא עם 20 נקודות .  אדוארדו טוציו כבש את שער הניצחון כבר בדקה החמישית .  עד הסיום הקבוצה מאבז'נדה שמרה על התוצאה והיא ,  כאמור ,  בראש .
 הקבוצה הביתית ,  שפתחה את העונה בצורה לא רעה עם שני ניצחונות בשלושת המשחקים הראשונים ,  נוחלת הפסד שלישי ברציפות ודרכה לליגה השנייה בסיום הטורניר מתקצרת .
 גודוי קרוז - אתלטיקו טוקומן 1:2
הקבוצה של עומאר אסד עושה עד כה עונה מדהימה במונחים שלה ,  לאחר שהשיגה ניצחון חמישי בתשעת משחקיה .  לגודוי קרוז 18 נקודות והיא מרוחקת מהראשונה רק שתי נקודות .  גיבור הניצחון של גודוי הוא פדריקו היגואין ,  אחיו של חלוץ ריאל מדריד .  אחרי הכישלון הגדול של גונזאלו ,  ממשיך פדריקו להצעיד את גודוי קרוז לעונה חלומית .  היגואין כבש צמד ,  אחד מהם ,  שער ניצחון דרמטי בדקה ה-90 .  הראשון שלו נכבש בדקה ה-33 ,  חאבייר פאאס איזן זמנית לאחר שעה של משחק .  גם מצבה של הקבוצה מטוקומן בטבלת הממוצעים לא מזהיר והיא עלולה לנשור ליגה בסיום הטורניר .  דיוויס ברונה מטוקומן ראה אדום בדקה ה-72 ,  סרחיו סאנצ'ז איזן את מניין השחקנים במגרש לאחר ארבע דקות .
 גם הקבוצה של ריקרדו  " הנמר "  גארקה ממשיכה את פתיחת העונה הטובה שלה וקצרה ניצחון רביעי העונה .  את שער הניצחון כבש לאחר שבע דקות רולאנדו זראטה ,  אחיו המבוגר של מאורו ,  המשחק בלאציו האיטלקית .  ולז עם 15 נקודות במקום השלישי ,  ולמרות שכבשה שער אחד היא ממשיכה להוביל את טבלת הכובשות בליגה עם 16 .  לאנוס ממשיכה מבחינתה את העונה הרעה שלה עם הפסד חמישי .
 אסטודיאנטס - ניואל'ס אולד בויס 0:2
מחזיקת גביע הליברטדורס לא ממש מתרכזת בליגה ,  והמפעל שיותר חשוב לה הוא הליברטדורס ולשמור על הגביע ,  ובכל זאת היא אספה עוד שלוש נקודות ועלתה למקום החמישי כאשר באמתחתה 14 נקודות .  נהואל רוזלי כבש לשערו הוא בדקה ה-45 ,  החלוץ הפורה של הקבוצה מלה פלאטה ,  מאורו בוסלי ,  הוסיף את השני בדקה ה-58 .
 ריבר פלייט - הורקאן 0:2
לאחר ההפסד לאינדפנדיינטה ,  השיגו המיז'ונריוס ניצחון שלישי בליגה והיא מיטיבה במקצת את העונה הרעה שלה .  כעת ריבר במאזן שוויוני של 3:3:3 ,  ניצחונות ,  תיקו והפסדים ,  בהתאמה .  אזקייל פיליפטו כבש שער עצמי כבר בדקה השנייה ,  גוסטבו קנאלס חתם את התוצאה בדקה ה-76 .
 משחקים נוספים :
 קולון - חימנסיה לה פלאטה 1:1לקולון :  מרסלו גו  ( 42 )  ,  לחימנסיה :  מרקוס פרז  ( 24 ) 
רוסאריו סנטראל - סן לורנצו 0:1מילטון קרגאליו  ( 88 )  .  סן לורנצו סיימה את המשחק בתשעה שחקנים ,  לאחר שפאבלו פינטוס  ( 46 )  וג'ונתן בוטינלי  ( 65 )  הורחקו .
 באנפילד - ארסנאל 0:0

ארגנטינה :  ריבר פלייט גברה 0:2 על הורקאן
המיז'ונריוס הביאו קצת נחת לאוהדיהם במונומנטאל .  אינדפנדיינטה עם 0:1 בחוץ על צ'אקריטה והיא בפסגה .  אסטודיאנטס-ניואל'ס 0:2

