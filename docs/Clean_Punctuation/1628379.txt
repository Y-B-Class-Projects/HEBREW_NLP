נוברטיס רוצה להשתלט על אלקון :  הציעה לרכוש את יצרנית התרופות לעיניים ב-39.9 מיליארד דולר
נוברטיס ,  שרכשה בשנה שעברה 25% מאלקון ,  מעוניינת לרכוש את נתח הרוב בחברה מנסטלה
יצרנית התרופות הודיעה היום כי הגישה הצעה לרכוש את אלקון ,  יצרנית התרופות הגדולה בעולם לטיפול בעיניים ,  מענקית המזון  ,  ומבעלי המניות ,  תמורת 39.3 מיליארד דולר .  על פי ההצעה ,  נסטלה ,  שהחזיקה עד כה בנתח של 52% באלקון ,  תמכור את הנתח שלה לנוברטיס ב-180 דולר למניה .  לבעלי המניות הנותרים תעניק נוברטיס 2.8 מניות שלה ,  על כל מניה של אלקון .  בעסקה זו צפויה נוברטיס ,  שרכשה בשנה שעברה 25% מאלקון ב-10.4 מיליארד דולר ,  להשלים את רכישתה של החברה ,  ותרחיב בכך את הנתח שלה בשוק התרופות לעיניים .  נסטלה ,  שרכשה את אלקון ב-1977 ב-280 מיליון דולר ,  הרוויחה במהלך 33 שנה יותר מפי 100 על השקעתה בחברה.חטיבת סיבה ויז'ן של נוברטיס מייצרת עדשות מגע ומוצרים נלווים .  החברה גם מוכרת כיום את לוסנטיס ,  זריקה המטפלת בניוון מולקולרי ,  מחלה הפוגעת בתאי הראייה המרכזית ברשתית ,  ומהווה גורם עיקרי לעיוורון בעולם המערבי בקרב אנשים מעל גיל 50 .
 
נוברטיס רוצה להשתלט על אלקון :  הציעה לרכוש את יצרנית התרופות לעיניים ב-39.9 מיליארד דולר
נוברטיס ,  שרכשה בשנה שעברה 25% מאלקון ,  מעוניינת לרכוש את נתח הרוב בחברה מנסטלה

