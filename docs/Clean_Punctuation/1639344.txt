טועם סדרתי
יקבי ברקן לוקחים את החיך של אבי אפרתי לטיול בדרום אפריקה ,  עם שני יינות 'רזרב' חדשים .  דבר המבקר :  לא נותנים מספיק עבודה עבור 70 שקלים לבקבוק
שני היינות הראשונים שמשחררים יקבי ברקן מסדרת רזרב ,  בציר 2007 ,  מספקים אכזבה קלה .  שניהם אינם יומרניים ואינם רעים ,  אבל נראה שאפשר  וברקן כבר הוכיחו זאת בעבר  טוב יותר .  ענבי פינוטאז' ברקן רזרב 2007 מגיעים מחלקה בודדת בתל צפית ,  למרגלות הרי יהודה .  ענבי פינוטאז' הינם הכלאה שנערכה לראשונה בדרום אפריקה ,  בראשית המאה הקודמת ,  בין ענבי פינו נואר וענבי סינסו .  בשנים האחרונות עשה הענב עלייה לארץ ,  כשיקבי ברקן הם מהמובילים בניסיונות לאזרחו כאן .  
היין הנוכחי הוא השלישי מסוגו שברקן משחררים בסדרה זו .  לטעמי הוא טוב פחות מקודמו מהשנה שעברה .  חסרים בו מידה של נפח ,  עומק וייחוד והתחושה המלווה את לגימתו היא של יין בינוני למדי .  נכון שגם התמחור חסר יומרות  ( 70 שקלים )  ובכל זאת ,  אפשר היה טוב יותר .  
תחושה דומה מלווה גם את הלגימה משיראז ברקן רזרב 2007 .  בערכים מוחלטים הוא טוב קצת יותר  ( או שמא בינוני קצת פחות ..  .)  מקודמו שנסקר ממעל ,  אבל בסופו של דבר מדובר ביין לא מרשים דיו ,  גם בקטגוריית תמחור הביניים שלו  ( 70 שקלים )  .  סדרת רזרב של ברקן מייצגת בדרך כלל יינות value for money ראויים .  צריך לקוות שהבאים בתור בסדרה זו יעשו זאת טוב יותר משני הנוכחיים .
 
טועם סדרתי
יקבי ברקן לוקחים את החיך של אבי אפרתי לטיול בדרום אפריקה ,  עם שני יינות 'רזרב' חדשים .  דבר המבקר :  לא נותנים מספיק עבודה עבור 70 שקלים לבקבוק

