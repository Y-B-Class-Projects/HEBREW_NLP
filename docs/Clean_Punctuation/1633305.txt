איין ראנד על הקו 
חופש כלכלי
 >  >  הטלפון על שולחני צילצל ומזכירתי הודיעה : " איין ראנד על הקו ".   " מי ?  ",  נדהמתי . " איין ראנד ",  חזרה מזכירתי . " הסופרת האמריקאית שכתבה את  ? כמעיין המתגבר' ו'מרד הנפילים' .  היא מבקשת לדבר אתך בעניין דחוף ".  הנחתי שמזכירתי אינה יודעת שאיין ראנד ,  נביאת הקפיטליזם הצרוף ,  נפטרה לפני יותר מ-30 שנה . " תעבירי אותה ",  נאנחתי .  על הקו נשמע קול נשי במבטא אמריקאי . " אני יודעת שאתה מתקשה להבין .  אני מדברת אליך מהעולם הבא ".   " ברוכה הבאה ",  גימגמתי . " אני מתקשרת כי אני עוקבת בהערצה אחר ההתפתחות הכלכלית של ישראל ,  בייחוד בתחום ההיי-טק ,  וגם רשמתי לפני את היחלצותכם המרשימה מהמשבר הכלכלי .  מצד שני ,  אני מקשיבה למקהלת  ? הצדק החברתי' בניצוח ח"כ שלי יחימוביץ' ויו"ר ההסתדרות עופר עיני .  אני מבקשת להתריע בפניך כי שטף הדמגוגיה על צדק חברתי גורם לכם לשכוח את הצורך בצדק כלכלי . " אצלכם ",  היא אמרה , " מס ההכנסה הוא פרוגרסיבי :  מי שמרוויח יותר ,  משלם יותר .  אתם גם מתנשפים במאמץ הטיפוס התלול במעלה מדרגות המס ,  והמס השולי ,  כולל ביטוח לאומי ,  מגיע ליותר ממחצית הכנסתו של יחיד .  התוצאה היא שבעלי היכולת מסבסדים את מיעוטי היכולת והעשירונים העליונים מממנים את העשירונים התחתונים .  לזה ייקרא אצלכם  ? צדק חברתי' .  הגיעה העת לאזן את התמונה :  שהעשירונים התחתונים יממנו את העשירונים העליונים ושחסרי היכולת יסבסדו את בעלי היכולת .  כך ייעשה וגם ייראה צדק בכלל וצדק כלכלי בפרט ".   " את מתכוונת בוודאי לחידוש מוסד העבדות ",  אמרתי . " אל תיסחף ",  היא הרגיעה . " כל שאני מציעה הוא להפוך את מדרגות המס על פיהן .  מדרגות המס לא יעלו כי אם יירדו במקביל לעלייה בהכנסת היחיד .  הכנסה עד 100 אלף שקל בשנה תחויב בשיעור מס של 50% .  מ-100 ל-200 אלף ,  שיעור המס יירד ל-40% וכך הלאה .  כל תוספת הכנסה שנתית של 100 אלף שקל תזכה את בעליה בהפחתה של 10% בנטל המס .  מרמת הכנסה שנתית של חצי מיליון שקל ויותר ,  שיעור המס יהיה אפס . " תוכנית של מדרגות מס יורדות על הכנסה עולה תיהנה מפופולריות עצומה .  המדינה תוכל להוכיח לאזרחיה שיש תמורה לעמלם :  מי שעובד ומרוויח יותר משלם פחות מס .  אתה מתאר לעצמך תמריץ טוב יותר ליציאה לעבודה ולחיזוק ערכי החריצות ,  ההתמדה והתפוקה ?  ומה יעשו האזרחים שהכנסתם הפנויה תגדל ככל שהכנסתם הגולמית תעלה ?  הם יחסכו ,  ישקיעו ויצרכו .  העלייה הדרמטית בשיעורי החיסכון ,  ההשקעה והצריכה תביא לשילוש בשיעורי הצמיחה הכלכלית במשק .  אני חוזה צמיחה שנתית דו-ספרתית שתאפיל אפילו על הצמיחה הכלכלית בסין . " כפי שאתה רואה ויודע ,  תמיד הייתי בעד צמצום דרסטי של התערבות השלטון בחיי האזרחים עד למינימום .  לצערי ,  הקפיטליזם וכלכלת השוק ספגו מהלומה ניצחת במשבר הכלכלי האחרון ונמצאים כיום תחת הפגזה ארטילרית של חסידי ההתערבות הממשלתית .  בנסיבות הנוכחיות של פאניקה בשווקים ועליהום סוציאליסטי ,  לא ניתן לממש את חזון כלכלת השוק החופשי ולבטל לחלוטין את מערכות המס .  מה שניתן לעשות הוא רק צעד קטן בכיוון הנכון :  הפחתה מדורגת של מדרגות מס ההכנסה בהתאם לעלייה בהכנסות היחיד ".  הכותב הוא מבעלי יבואנית כלי הרכב כלמוביל

איין ראנד על הקו 
חופש כלכלי

