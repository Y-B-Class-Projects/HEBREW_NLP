בנקאי ההשקעות בבנק אוף אמריקה יקבלו בונוסים זהים לבונוסים שקיבלו לפני המשבר
הוצאות השכר והבונוסים הכוללות של הבנק צפויות להיות נמוכות השנה משנים קודמות ,  לפי דובר החברה
בנק אוף אמריקה ,  הבנק הגדול בארה"ב שחולץ בשנה שעברה על ידי הממשל ,  יחלק השנה לבנקאי ההשקעות שלו בונוסים זהים לבונוסים שקיבלו ב-2007 ,  לפני פריצתו של המשבר הפיננסי העולמי - כך דיווח העיתון  " וול סטריט ג'ורנל ".  עם זאת ,  הוצאות השכר והבונוסים הכוללות של הבנק צפויות להיות נמוכות השנה משנים קודמות ,  לפי דובר החברה.לפי הדיווח ב"ג'ורנל ",  חלק מעובדי בנק אוף אמריקה יקבלו בונוסים גבוהים במיוחד ,  זהים לבונוסים שקיבלו לפני המשבר ,  בעוד שאחרים יסבלו מירידה בחבילות השכר .  במסגרת הנוסחה שככל הנראה תיושם ,  25% מהבונוסים לעובדי בנק אוף אמריקה ב-2009 יחולקו במזומן ,  והשאר בצורת מענקי מניות למימוש מאוחר יותר ,  או תשלומי מזומן דחויים לשלוש שנים.התשלומים הדחויים ,  לפי הדיווח ,  ישתנו בהתאם לביצועיה של מניית החברה .  בנק אוף אמריקה יוכל ליטול חזרה את שכרם של רבים מהבכירים ,  במקרה של הפסדים עתידיים .  עובדי הבנק יקבלו הודעות על הבונוסים הצפויים שלהם בסוף ינואר או תחילת פברואר ,  והבונוסים עצמם יחולקו באמצע החודש הבא .  בנק אוף אמריקה החזיר בדצמבר את הסיוע הממשלתי שקיבל ,  בסך 45 מיליארד דולר ,  ובכך שחרר את עצמו ממגבלות השכר שהטיל עליו הממשל ." חלק מהעובדים יקבלו בונוסים טובים במיוחד ,  משום שהיתה להם שנה טובה במיוחד .  הוצאות השכר הכוללות לא יהיו הגבוהות ביותר אי פעם .  לבנקאות ההשקעות של בנק אוף אמריקה היתה שנה טובה למדי ,  כך שהתמריצים לעובדים ישקפו זאת ",  אמר דובר בנק אוף אמריקה ,  רוברט סטיקלר ,  שהוסיף כי הבונוסים הגבוהים שיחולקו לבנקאי ההשקעות נובעים מהצלחת פעילות בנקאות ההשקעות של בנק אוף אמריקה ,  במיוחד לאחר רכישת מריל לינץ' .  הכנסותיו של בנק אוף אמריקה מעמלות שגבו חטיבות בנקאות ההשקעות ושוקי ההון היו השניים בגודלם מבין הבנקים בארה"ב ,  בעקבות רכישת מריל.החודש צפוי בנק אוף אמריקה לדווח על הפסד של 52 סנט למניה - ההפסד השלישי שלו בחמשת הרבעונים האחרונים .  נכון לרבעון שהסתיים ב-30 בספטמבר ,  הפריש בנק אוף אמריקה יותר מ-25 מיליארד דולר לכיסוי משכנתאות ,  הלוואות נדל"ן מסחרי וחובות כרטיסי אשראי שלא נפרעו .
 
בנקאי ההשקעות בבנק אוף אמריקה יקבלו בונוסים זהים לבונוסים שקיבלו לפני המשבר
הוצאות השכר והבונוסים הכוללות של הבנק צפויות להיות נמוכות השנה משנים קודמות ,  לפי דובר החברה

