אירופה נסחרת בירידות שערים בהובלת מניות הפיננסים ;  פרנקפורט מאבדת 0.5%
הקמעונאית הבריטית טקסו עולה ב-2.2% לאחר שדיווחה על מכירות טובות מהצפוי בעונת החגים
בורסות אירופה נסחרות בשינויים קלים ,  לאחר פתיחה מאכזבת לעונת הדו"חות בוול סטריט .  לונדון יורדת ב-0.2% ;  פרנקפורט מאבדת 0.5% ;  פאריס יורדת ב-0.4%.אתמול דיווחה  ,  יצרנית האלומיניום הגדולה בארה"ב ,  אשר באופן מסורתי דו"חותיה פותחים את עונת הדו"חות בוול סטריט ,  על הפסד נקי של 277 מיליון דולר ,  או 28 סנט למניה ,  ברבעון הרביעי של 2009 ,  לעומת הפסד של 1.19 מיליארד דולר ,  או 1.49 דולר למניה ,  בתקופה המקבילה בשנה הקודמת .  בניכוי סעיפים חד פעמיים רשמה החברה רווח של סנט אחד למניה - פחות מתחזיות האנליסטים לרווח של חמישה סנט למניה.את הירידות מוביל מגזר הפיננסים .  קרדיט סוויס יורד ב-0.6% ;  קומרצבנק הגרמני מאבד 2.7% ;  סוסייטה ז'נרל יורד ב-0.8% .  המגזר הקמעוני רושם עליות ,  לאחר שרשת המרכולים הבריטית טסקו דיווחה על מכירות טובות מהצפוי בעונת החגים .  מכירותיה של טסקו ,  הקמעונאית הרביעית בגודלה בעולם ,  עלו ב-4.9% בששת השבועות שהסתיימו ב-9 בינואר 2010 ,  לעומת התקופה המקבילה בשנה שעברה .  אנליסטים צפו עליה של 3% .  מניית טסקו מוסיפה 2.2% ;  מניית קרפור עולה ב-0.3% ;  מרקס אנד ספנסר עולה ב-0.7% .  היינקן עולה ב-1.8% לאחר שרויאל בנק אוף סקוטלנד העלה את המלצתו על מנייתה של יצרנית הבירה ההולנדית ל"קניה ".  אתמול הודיעה היינקן כי תרכוש את מבשלת הבירה המקסיקנית femsa תמורת 3.8 מיליארד יורו  ( 5.4 מיליארד דולר )  ,  במטרה להגדיל את דריסת הרגל שלה בשוק המקסיקני והברזילאי .
 
אירופה נסחרת בירידות שערים בהובלת מניות הפיננסים ;  פרנקפורט מאבדת 0.5%
הקמעונאית הבריטית טקסו עולה ב-2.2% לאחר שדיווחה על מכירות טובות מהצפוי בעונת החגים

