אושרה תוכנית לבניית 380 דירות בדרום עתלית בשטח של 213 דונם
הוועדה המחוזית חיפה אישרה הקמת השכונה המשנה את ייעוד הקרקע מחקלאי למגורים
הוועדה המחוזית לתכנון ולבניה מחוז חיפה במשרד הפנים ,  בראשות הממונה על המחוז יוסף משלב ,  החליטה להפקיד את התוכנית להקמת שכונת מגורים בדרום עתלית.יזם התכנית הינו מינהל מקרקעי ישראל והקרקעות המוצעות בו הן הקרקעות של קיבוץ עין כרמל שהושבו לו במסגרת הסדרי הקיבוצים .  התכנית שנערכה על ידי משרד יצחק פרוינד משנה את ייעוד הקרקע מחקלאי לשכונת מגורים בשטח של 213 דונם שתכלול 380 דירות בצפיפות ממוצעת של 6 דירות לדונם.התכנית מהווה השלמה תכנונית לתכניות גובלות וכלואה בין שטחים המאושרים לבניה .  לפני שלושה חודשים אישרה ועדת המשנה להתנגדויות של הוועדה המחוזית חיפה תכנית המאפשרת תכנון ובנייה במתחם הרכס בעתלית .  התוכנית משתרעת על שטח של 466 דונם ומאפשרת תכנון שטח לאזור מגורים שיכלול 800 דירות ואזור למלונאות או דיור מוגן בהיקף של 140 יחידות .  כמו כן התכנית מייעדת שטחים למרכז עסקים ראשי ,  שטחים למטרות ציבוריות ויצירת מערכת דרכים חדשה .
 
אושרה תוכנית לבניית 380 דירות בדרום עתלית בשטח של 213 דונם
הוועדה המחוזית חיפה אישרה הקמת השכונה המשנה את ייעוד הקרקע מחקלאי למגורים

