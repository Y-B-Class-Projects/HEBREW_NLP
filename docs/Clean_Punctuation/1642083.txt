גוגל ופייסבוק במסלול התנגשות
גוגל באזז ,  הכלי החדש שיהפוך את ג'ימייל לרשת חברתית ,  הוא הניסיון הנועז ביותר של גוגל עד כה להתחרות בפייסבוק וטוויטר .  השאלה היא אם הגולשים באמת צריכים עוד רשת חברתית
ניו יורק טיימס  >  >  גוגל ופייסבוק נמצאות במסלול התנגשות בשוק התחרותי ביותר של שירותי הרשתות החברתיות .  ביום שלישי גוגל השיקה שירות חדש בשם  " גוגל באזז ",  שמאפשר למשתמשי שירות הדואר האלקטרוני שלה ,  ג'ימייל ,  לחלוק עדכונים ,  תמונות וסרטי וידיאו .  השירות יתחרה באתרים כמו פייסבוק וטוויטר ,  הנוגסים בנתח גדול יותר ויותר מהזמן שמבלים הגולשים ברשת .  הקישורים שחולקים ביניהם הגולשים באתרי הרשתות החברתיות גם מפנים יותר ויותר גולשים לאתרים ברחבי הרשת ,  מה שעשוי באופן פוטנציאלי להחליש את מעמדה של גוגל ככלי הניווט העיקרי באינטרנט .  בנפרד ,  פייסבוק הודיעה ביום רביעי כי היא משפרת את שירות הצ'ט באתרה באמצעות שילובו בשירותים אחרים כמו aim ,  תוכנת המסרים המיידיים של aol .  גוגל באזז הוא הניסיון הנועז ביותר של גוגל עד כה להקים רשת חברתית שתתחרה בפייסבוק וטוויטר .  השירות נבנה אל תוך ג'ימייל ,  שכבר מחזיק ב-176 מיליון משתמשים ,  לפי נתוני קומסקור .  גוגל באזז מגיע עם מעגל חברים מובנה ,  קבוצה שנבחרה באופן אוטומטי על ידי גוגל - על בסיס האנשים שעמם המשתמשים מתקשרים בתכיפות הרבה ביותר בג'ימייל ובשירות הצ'ט של גוגל .  כמו רשתות חברתיות אחרות ,  באזז מאפשר למשתמשים לפרסם עדכוני סטטוס שכוללים טקסט ,  תמונות - בין היתר משירותים כמו פיקאסה של גוגל ופליקר של יאהו - סרטי וידיאו מיוטיוב ועדכונים מטוויטר .  אנליסטים טוענים כי רבים מהיישומים של גוגל באזז נועדו לחקות את אלה של פייסבוק . " מדובר בקריאת תיגר ישירה על פייסבוק ",  אמר ג'רמיה אוויאנג ,  אנליסט מדיה חברתית בחברת אלטימטר גרופ .  ועדיין ,  באזז צפוי להתקשות במאבק מול פייסבוק ,  שהכריזה באחרונה ביום הולדתה השישי כי יש לה 400 מיליון משתמשים .  באזז גם עשוי להעמיס יותר מדי על אנשים שמתקשים גם כך להתמודד עם שירותים מקוונים ,  אשר מייצרים כמויות אדירות וגדלות של מידע .  ואולם ,  בכירי גוגל אמרו כי השירות החדש יעשה דווקא את ההיפך ,  ויסייע לפתור את בעיית עומס המידע ,  באותו אופן שבו גוגל השתמשה באלגוריתמים שלה כדי לסייע לגולשים למצוא את המידע הרלוונטי ביותר עבורם . " זרם המידע הפך למבול ,  ואנחנו חושבים שזה כבר הפך לבעיה בקנה מידה של גוגל ",  אמר בראדלי הורוביץ ,  סגן נשיא לענייני פיתוח מוצרים בגוגל .  סרגיי ברין ,  ממייסדי גוגל ,  אמר כי באזז יגשר על הפער בין העבודה לפנאי . " גישור בין שני העולמות האלה הוא דבר עוצמתי ",  אמר ברין במסיבת העיתונאים שבה חשפה החברה את השירות החדש .  גוגל גם שילבה את באזז בטלפונים סלולריים ,  באמצעות האתר הסלולרי ושירות המפות של החברה ,  כך שכעת הגולשים יוכלו לראות עדכונים שחבריהם מפרסמים והיכן פירסמו זאת .  פייסבוק עצמה הגיבה בזהירות לשירות החדש של גוגל . " עדיין לא הספקנו להשתמש בגוגל באזז .  באופן כללי ,  אנחנו תומכים בטכנולוגיות שעוזרות להפוך את הרשת לחברתית יותר ואת העולם לפתוח יותר ,  ומעוניינים לראות כיצד גוגל באזז יתפתח במשך הזמן ",  אמר לארי יו ,  דובר פייסבוק .  במקביל ,  פייסבוק עצמה נכנסת לתחום המסרים המיידיים ,  שבו גוגל מבוססת יותר .  פייסבוק מתכננת להכריז כי אימצה את jabber ,  שירות המאפשר ליצרניות תוכנות מסרים מיידיים לשלב את שירות הצ'ט הפופולרי של פייסבוק בתוכנות שלהן .  aol כבר הודיעה כי היא מתכננת לשלב באופן מיידי את הצ'ט של פייסבוק בשירות aim הפופולרי שלה ,  שבו משתמשים 17 מיליון בני אדם מדי חודש .  משתמשי aim יוכלו להתחבר לפייסבוק דרך התוכנה ולראות אילו מחבריהם בפייסבוק מחוברים וזמינים לצ'ט . " אנחנו לא רוצים להיות רק אתר שבו אנשים מתקשרים וחולקים מידע עם חבריהם ",  אומר איתן בירד ,  מנהל רשת המפתחים של פייסבוק ולשעבר בכיר בגוגל . " אנחנו רוצים להיות אלה שמספקים את הטכנולוגיה שבאמצעותה אנשים מתקשרים עם חבריהם בכל מקום ברשת ". 

גוגל ופייסבוק במסלול התנגשות
גוגל באזז ,  הכלי החדש שיהפוך את ג'ימייל לרשת חברתית ,  הוא הניסיון הנועז ביותר של גוגל עד כה להתחרות בפייסבוק וטוויטר .  השאלה היא אם הגולשים באמת צריכים עוד רשת חברתית

