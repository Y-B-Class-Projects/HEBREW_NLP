אל קאעדה גרם לארה"ב לסגור שגרירות בתימן
היועץ לענייני טרור של נשיא ארה"ב אמר כי איומים מצד ארגון הטרור גרמו לסגירת שגרירויות מערביות בצנעא .  בנוסף טען היועץ כי לא היה מידע מקדים בניסיון הפיגוע בערב חג המולד
 ( צילום :  רויטרס .  עריכה :  עידן גוראל ) 
ג'ון ברנן ,  היועץ למלחמה בטרור של נשיא ארצות הברית ברק אובמה ,  הסביר היום  ( ראשון )  כי האיום המתמשך מצד ארגון הטרור אל קאעדה הוא שהביא לסגירת השגרירות האמריקאית בתימן .  גם משרד החוץ הבריטי הודיע על סגירת השגרירות בשל חשש לפיגוע טרור . " אנחנו לא לוקחים סיכונים עם חייהם של דיפלומטים אמריקאים ",  אמר ברנן בראיון לרשתות CNN ו-FOX . " יש סימנים שאל קאעדה מתכננים לבצע התקפה נגד מטרה בצנעא ,  ככל הנראה בשגרירות שלנו ".  
הבוקר הודיעה שגרירות ארה"ב בתימן כי היא מפסיקה את פעילותה עד להודעה חדשה .  בהודעה באתר האינטרנט של שגרירות ארצות הברית נכתב : " שגרירות ארצות הברית בצנעא סגורה היום ,  3 בינואר 2010 ,  בתגובה לאיומים מתמשכים מצד אל קאעדה בחצי האי ערב לתקוף אינטרסים אמריקאים בתימן ".  ההודעה אף קוראת לאזרחים אמריקאים בתימן להגביר את עירנותם .  בשעות הצהריים הודיעה גם בריטניה על סגירת השגרירות שלה בצנעא מסיבות ביטחוניות .
 ברנן ציין ,  כי האיום נגד אמריקאים ואזרחים מערבים לא יצטמצם עד אשר הממשלה התימנית תטפל בצטורה טובה יותר בסיכון שמהווים הטרוריסטים שפועלים במדינה .  הוא העריך כי ישנם כיום כמה מאות פעילי אל קאעדה בתימן . " אנחנו מודאגים מאד מהצמיחה המתמשכת של ארגון הטרור במדינה ",  הבהיר ברנן .  לדבריו ,  האירועים האחרונים מלמדים כי  " יש מאמץ מצד אל קאעדה להוציא לפועל פיגועים גדולים "  והוא אף ציין כי אנשי בוחות הביטחון האמריקאים  " עצרו רבות מההתקפות ורבות מהתוכניות לפני שהגיעו לשלב הביצוע ,  אבל זה ברור שהם נחושים להמשיך וללחוץ ולקדם את מאמציהם ",  אמר . " אנחנו ממשיכים לסכל התקפות כאלה ,  אבל הם ממשיכים ללחוץ ",  הסביר ברנן .  
למרות שכרגע ישנה התמקדות של ארצות הברית באיום הטרור מכיוון תימן ,  ברנן ציין כי ארה"ב לא מתכוונת לפתוח חזית נוספת במסגרת המאבק בטרור .  עם זאת ,  הממשל האמריקאי ממשיך לסייע לממשלה המקומית בתימן ,  ומפקד הכוחות האמריקאיים במזרח התיכון אף נועד אמש עם נשיא תימן בצנעא .  
בהתייחסו לניסיון הפיגוע במטוס בערב חג המולד ,  הבהיר ברנן כי לא היה  " אקדח מעשן ",  שהיה אמור לאפשר לסוכנויות המודיעין האמריקאיות לזהות מראש את החשוד ,  פארוק עומר עבדול מוטלב .  אולם הוא הודה כי היו טעויות ומשגים בנוגע לשיתוף במידע המודיעיני על הצעיר הניגרי .  גורמים רשמיים מסרו כי אביו של עבדול מוטלב הזהיר את השגרירות בניגריה כי בנו נמצא בקשר עם פעילי אל קאעדה בתימן .  אולם ההערכה היא כי המידע לא זכה להתייחסות מספקת בקרב גורמי הביטחון ושמו לא נכנס לרשימת האסורים לטיסה לארה"ב .
 
אל קאעדה גרם לארה"ב לסגור שגרירות בתימן
היועץ לענייני טרור של נשיא ארה"ב אמר כי איומים מצד ארגון הטרור גרמו לסגירת שגרירויות מערביות בצנעא .  בנוסף טען היועץ כי לא היה מידע מקדים בניסיון הפיגוע בערב חג המולד

