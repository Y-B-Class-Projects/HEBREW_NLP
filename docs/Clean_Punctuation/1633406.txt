כך נבחרה החברה שתקדם את היצוא לברזיל : " קיבלנו המלצה - אז לא בדקנו לעומק "
 כך תיאר יו"ר ועדת המכרזים של מכון היצוא ,  צבי פלדה ,  את ההליך שבו נבחרה החברה המקורבת לתעשייה האווירית
 >  >   " היו"ר והמנכ"ל של מכון היצוא והנספח המסחרי בברזיל המליצו על החברה הברזילית לוועדת המכרזים ,  אז סמכנו עליהם ולא בדקנו מי בעלי החברה "  - כך אמר אתמול צבי פלדה ,  לשעבר יו"ר ועדת המכרזים של מכון היצוא ,  שעמד בראש הוועדה שבחרה את החברה הברזילית ברייס  ( braise )  ,  שתקדם את היצוא הישראלי לברזיל . " לא היה כל גילוי נאות ולא ידענו בכלל :  שהחברה קשורה לתעשיה האווירית  ( תע"א )  .  למעשה ,  רק אחרי הבחירה ,  כשהתעוררו השאלות  ( מצד אלביט מערכות ,  א"ק )  ,  ביקשנו הבהרות ונמסר לנו על הקשר .  הבעיה נובעת מזה ,  שכאשר בחרנו בחברה הברזילית ולא ידענו שהיא תעביר את העבודה לחברה בת שלה ,  שקשורה עם התעשיה האווירית ".  במסגרת תוכנית שביט לעידוד היצוא הישראלי בחרה ועדת מכרזים של מכון היצוא חברות שיקדמו את כלל היצוא הישראלי באופן ממוקד לסין ,  הודו וברזיל .  החברה שנבחרה בברזיל קשורה לתעשייה האווירית בצורה מובהקת .  ברייס מוחזקת על ידי מי שמכהן כיו"ר ועדת הכספים של תע"א ,  חיים אהרון ועל ידי חברת סינרג'י .  סינרג'י ,  שבבעלות ג'רמן אפרומוביץ' ,  היא השותפה של תע"א לקידום עסקות ביטחוניות בדרום אמריקה .  אלביט מערכות הביעה חשש כי החברה הנבחרת לא תקדם באופן שוויוני את היצוא הבטחוני לברזיל .  על רקע זה הוקפא המינוי .  בנוסף התברר שיו"ר מכון היצוא באותה תקופה ,  דוד ארצי ,  כיהן גם כסמנכ"ל בכיר בתע"א .  על פי פלדה ,  ארצי היה בין הממליצים על החברה .  ארצי הכחיש בתוקף ,  כי המליץ לוועדה על החברה .  לדבריו ,  אכן היה עם מנכ"ל מכון היצוא אבי חפץ בברזיל לקראת קבלת החלטה אם להמליץ על ברזיל כיעד לקידום היצוא ,  אולם לא היה מעורב בבחירת החברה ולא המליץ עליה . " לא המלצתי .  אחרי הביקור התנתקתי מעבודת הוועדה ",  אמר .  מכון היצוא מגבש עתה פשרה ,  שלפיה ברייס לא תייצג את התעשיות הביטחוניות ביצוא לברזיל .  ואולם ,  הפשרה בעייתית ,  מכיוון שהיא מותירה שוק של מאות מיליוני דולרים ללא יד מכוונת .  התעשיות הגדולות אינן זקוקות למכון היצוא ,  אולם הקטנות כן .  עדיין לא ברור ,  אם יוחלט על בחירת חברה שתייצג את התעשיות הביטחוניות בברזיל .  אם תיבחר ,  יצטרך מכון היצוא לוודא שלא מדובר בכפל הוצאות .  על פי ההערכות ,  החוזה עם ברייס הוא ככמיליון שקל .  ממכון היצוא סירבו להתייחס לנתון ,  ואף לא נמסרה תגובה .  ממשרד התמ"ת נמסר כי הנספח המסחרי בברזיל היה מעורב בשלבים הראשוניים של איתור מועמדים פוטנציאלים לתהליך הבחירה ,  ואילו התהליך התנהל על ידי מכון היצוא .
 
כך נבחרה החברה שתקדם את היצוא לברזיל : " קיבלנו המלצה - אז לא בדקנו לעומק "
 כך תיאר יו"ר ועדת המכרזים של מכון היצוא ,  צבי פלדה ,  את ההליך שבו נבחרה החברה המקורבת לתעשייה האווירית

