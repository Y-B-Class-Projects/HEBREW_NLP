כספי קלע 19 נקודות ,  בוסטון ניצחה את הקינגס
הפורוורד כשל דווקא כשהיה צריך להחטיא מהקו ,  והסלטיקס ניצחו 92:95 .  כספי : " להפסיד את המשחק מהעונשין זה קשה "
 עמרי כספי שב הלילה  ( בין שלישי לרביעי )  ביחד עם קבוצתו למסלול המשחקים בליגה ,  כשסקרמנטו קינגס אירחה בארקו ארינה את אחת מהטוענות לכתר ,  בוסטון סלטיקס .  הקינגס לא היו רחוקים ,  כמו בכל כך הרבה משחקים שלהם העונה מניצחון ,  אבל הם נשארו לבסוף רק עם המחמאות ,  לאחר שנוצחו 95:92 .  הקבוצה של פול ווסטפאל יורדת למאזן 35:18 ,  בעוד הסלטיקס עלו ל-18:33 .
 כספי ,  שנטל כזכור חלק במשחק הרוקיז נגד הסופמורס ,  בצוותא עם חברו לקינגס טייריק אוונס ,  הוליכו את הקינגס ,  אלא שמול אלוף השלשות פול פירס וחבריו הירוקים זה לא הספיק .  הפורוורד הישראלי נראה חד מתמיד ,  כשסיים את המשחק עם 19 נקודות ,  6 ריבאונדים ו-3 אסיסטים ,  הוא גם חטף שני כדורים ואיבד אחד .  כספי ,  ששב משבוע האולסטאר בדאלאס שם הוא גם השתתף ונוצח בתחרות ה-H-O-R-S-E ,  פתח כמובן בחמישייה ושיחק מעט יותר מ-35 דקות וחצי .  לקראת הסיום ,  הוא וחבריו נכשלו בזריקות העונשין ,  שכמו תמיד היה בעוכרם והביאו רבות להפסד .
" החטאנו זריקות מהעונשין והם מצידם קלעו את הזריקות שלהם ",  אמר כספי בסיום המשחק . " התמודדנו מול אחת הקבוצות הטובות ביותר ולהפסיד את המשחק מהעונשין זה קשה ".  על העובדה שאמור היה להחטיא את הזריקה השנייה ,  הוסיף : " אחוזי העונשין שלי הם בערך 95 אחוז במשחקים שלנו .  דווקא כשניסיתי להחטיא ,  זה נכנס ". 
פול ווספאל ,  מאמן הקינגס ,  אמר : " אנחנו קולעים בלמעלה מ-50 אחוז מהקו אחרי כל אימון ואנחנו ממשיכים לשמור על האחוזים האלה .  כולם הם קלעים טובים ואנחנו קולעים באחוזים גבוהים ,  אנחנו רק צריכים להתרכז ולעבוד יותר על זה ,  ולעשות את זה גם במשחק עצמו ". 
כ-3 דקות וחצי לסיום תפר כספי שלשה גדולה והוביל את סקרמנטו ליתרון 84:85 ,  מה שאילץ את דוק ריברס לקחת פסק זמן .  הירוקים התעשתו אחריו ושבו להוביל במשחק הצמוד .  כשנותרו 16.5 שניות על השעון החמיץ ג'ייסון תומפסון מהקו ,  כשראשיד וואלאס קלע שתי נקודות מן העבר השני כדי להגדיל את היתרון לארבע נקודות ,  87:91 .  הקינגס יצאו להתקפה ,  שהחלה לא טוב ,  אבל נמשכה עם שלשה גדולה של אוונס שהורידה את היתרון לנקודה אחת בלבד ,  ושלחו אחר כך דווקא את ריי אלן לקו .  אלן קלע שתיים ,  כשנותרו 5.6 שניות לסיום .
 במצב של 90:93 לבוסטון ,  הלך כספי לקו .  התכנון היה שהוא יקלע את הראשונה  ( וכך עשה )  ויחטיא את השנייה .  כספי ניסה דווקא וזרק חזק על הלוח .. .אלא שהכדור נחת דווקא בסל  ( גם כשהוא לא רוצה הוא קולע )  .  בוסטון קיבלה עוד זריקות עונשין וקלעה ,  כספי שוב הלך אחר כך לקו ,  החטיא את הראשונה  ( לא בכוונה )  ,  החמיץ גם את השנייה  ( בכוונה )  ,  אבל זה כבר לא עזר ,  וכאמור בסיום הקינגס שוב מנוצחים .
 טייריק אוונס היה קרוב מאוד לטריפל דאבל כשקלע 17 נקודות ,  הוריד 11 ריבאונדים ומסר 7 אסיסטים ,  קווין מרטין קלע 11 ,  ספנסר הוז  ( 8 ריבאונדים )  ובנו אודריך עם 9 נקודות כל אחד ,  דונטה גרין קלע 8 .  את בוסטון הוליכו פירס וראשיד וואלאס עם 17 נקודות כל אחד .  אלן קלע 15 ,  אדי האוס הוסיף 12 ,  קווין גארנט הסתפק ב-9 ו-9 ריבאונדים .
 
כספי קלע 19 נקודות ,  בוסטון ניצחה את הקינגס
הפורוורד כשל דווקא כשהיה צריך להחטיא מהקו ,  והסלטיקס ניצחו 92:95 .  כספי : " להפסיד את המשחק מהעונשין זה קשה "
 
