אילון : " הבנייה בהתנחלויות - כזכות השיבה "
 בראיון ל"א - שרק אל - אווסט "  אמר סגן שר החוץ כי הדרישה מישראל להפסיק את הבנייה בהתנחלויות היא  " כמו לדרוש מהפלסטינים לוותר על זכות השיבה ".  לדבריו ההתנחלויות לא יהוו מכשול בפני הסכם שלום
סגן שר החוץ דני אילון אמר בראיון לעיתון  " א-שרק אל-אווסט "  היוצא לאור בלונדון ,  כי הדרישה מישראל להפסיק את הבנייה בהתנחלויות  " היא כמו לדרוש מהפלסטינים :  ותרו על זכות השיבה ".  איילון הוסיף ואמר כי ההתנחלויות לא יהוו מכשול בפני הסכם שלום שיכיר בזכותן של שתי מדינות לחיות בביטחון ,  ביציבות ובשיתוף פעולה .
" אני חושב שהטענה לפיה ההתנחלויות מהוות מכשול לשלום היא מוגזמת ",  הוסיף אילון בראיון . " הוכחנו בעבר שההתנחלויות לא משפיעות על התוצאות ,  והדוגמא לכך היא הנסיגה מחצי-האי סיני ופירוק ההתנחלות ימית .  מי שביצע את זה הוא אריאל שרון בעצמו .  לכך אפשר להוסיף גם את החלטת ממשלת הליכוד בהנהגת שרון לסגת מכל רצועת עזה ולפרק את ההתנחלויות בשנת 2005 ". 
כשנשאל על תכניתה של מפלגתו ,  ישראל ביתנו ,  להעברת אזור המשולש לידי המדינה הפלסטינית ,  ענה : " אנחנו מדברים על חילופי שטחים .  מדוע לתת לערבים  ( הפלסטינים - נ.י )  שטחים ריקים בנגב ?  למה שלא ניתן להם שטחים מיושבים בבני אדם ?  כך התושבים לא ייאלצו בכלל לעזוב את בתיהם ".  
אילון נשאל אם הוא מתכוון לאזור המשולש ועל כך ענה : " כן ,  למה לא ?  אם ערביי ישראל גאים להיות פלסטינים ,  למה שלא יהיו גאים להיות חלק מהמדינה הפלסטינית .  אם הם יצטרפו למדינה הפלסטינית ,  הם לא יפסידו דבר .  בנוסף לכך הדבר יהיה לטובת המדינה הפלסטינית כי הם  ( ערביי ישראל - נ.י )  מפותחים כלכלית וחברתית וביכולתם לסייע מניסיונם בבניית המדינה ". 
בתגובה לדבריו של אילון אמר ח"כ אחמד טיבי  ( רע"מ-תע"ל )  כי  " לאילון ולליברמן יש פגם יסודי בהבנת ערכי יסוד בדמוקרטיה וזכויות אזרח .  אנחנו לא כלי שחמט ,  לא הגענו לארץ במטוסים ולא היגרנו אליה .  איננו רוצים לגרש אף אחד מתוך גבולות המדינה אך אם מישהו רוצה לגרש אותנו אומר כך :  מי שהגיע אחרון עוזב ראשון ,  וכך בישראל יהיו פחות פאשיסטים ". 

אילון : " הבנייה בהתנחלויות - כזכות השיבה "
 בראיון ל"א - שרק אל - אווסט "  אמר סגן שר החוץ כי הדרישה מישראל להפסיק את הבנייה בהתנחלויות היא  " כמו לדרוש מהפלסטינים לוותר על זכות השיבה ".  לדבריו ההתנחלויות לא יהוו מכשול בפני הסכם שלום

