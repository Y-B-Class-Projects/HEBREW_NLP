כלכלנים :  הארכת קיצוצי המסים בארה"ב תוביל לצמיחה כלכלית
כלכלנים מג'יי פי מורגן צ'ייס ו-RBS העריכו כי התמ"ג יצמח ב-3.1% בשנה הבאה
הסכמתו של אובמה להאריך את קיצוצי המסים של תקופת בוש עשויה להקטין את הלחץ על הפדרל ריזרב להאריך את תוכנית רכישת האג"ח הממשלתיות בשווי 600 מיליארד דולר ,  ועשויה להוביל לצמיחת הכלכלה האמריקאית - כך דיווחה בלומברג.ההסכם של אובמה עם הרפובליקאים עשוי להעלות את צמיחת התמ"ג ב-0.5% בשנה הבאה לכדי 3.1% ,  כך העריך מייקל פרולי ,  הכלכלן הראשי בבנק ג'יי פי מורגן צ'ייס בניו יורק .  טום פורסלי ,  כלכלן ראשי ב-rbs קפיטל מרקטס בניו יורק העלה את תחזיתו לצמיחת התמ"ג האמריקאי ל-3.1% גם כן.הבית הלבן הגן אתמול על החלטתו לתמוך בדרישת הרפובליקאים להאריך את תוקפם של קיצוצי המסים מתקופת בוש ,  גם לבעלי ההכנסה הגבוהה בארה"ב ,  בתמורה להארכת תוקף הרחבת קצבאות האבטלה והחלת תמריצים נוספים לכלכלה האמריקאית ,  בטענה כי לא יחמירו את הגירעון התקציבי של ארה"ב .  מדובר בוויתור עקרוני משמעותי של אובמה ,  שמאז מסע הבחירות שלו קורא להגדלת מיסוי העשירים ,  והקלת המיסוי על המעמדות הנמוכים יותר .  ויתור זה משמעותי גם בתוך המפלגה הדמוקרטית ,  התומכת ברובה במדיניות המקורית של אובמה .  אף שאובמה הגיע להסכם עם הרפובליקאים ,  הדמוקרטים בקונגרס טרם הביעו אף הם את הסכמתם.אובמה ציין כי אף שאינו אוהב חלק מרכיבי התכנית ,  הוא נאלץ להתפשר על מנת למנוע את ביטולן של הטבות רבות לבעלי הכנסות נמוכות ובינוניות ,  כמו גם למובטלים . " זה לא מושלם ,  אך הפשרה הזו היא צעד חיוני בדרכנו להתאוששות ",  אמר אובמה . " זה ימנע את עליית המסים על המעמד הבינוני .  זה יעודד את המגזר הפרטי ליצור מיליוני משרות חדשות ויצור את המומנטום לו זקוקה כלכלתנו נואשות ",  אמר אובמה.החבילה צפויה לעלות כ-900 מיליארד דולר בשנתיים הקרובות - מימון שיושג באמצעות הגדלת החוב הלאומי ,  אף ששתי המפלגות טוענות בחודשים האחרונים כי בראש מעייניהן צמצום הגירעון בתקציב האמריקאי וצמצום החוב הלאומי .
 
כלכלנים :  הארכת קיצוצי המסים בארה"ב תוביל לצמיחה כלכלית
כלכלנים מג'יי פי מורגן צ'ייס ו-RBS העריכו כי התמ"ג יצמח ב-3.1% בשנה הבאה

