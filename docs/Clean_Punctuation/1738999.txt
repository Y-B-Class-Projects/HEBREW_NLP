ההסתדרות דורשת לבטל את הסכם השכר שנחתם באוניברסיטה הפתוחה 
" מאות מעובדי האוניברסיטהעזבו את ארגון כוח לעובדים שבו הם אינם רואים כמייצגם ,  והצטרפו להסתדרות "
 ההסתדרות פנתה להנהלת האוניברסיטה הפתוחה בדרישה שתבטל בתוך 48 שעות את הסכם השכר עליו היא חתמה ערב חג הסוכות עם הארגון המתחרה ,  כוח לעובדים.במכתב ששיגר היום  ( ב' )  יו"ר אגף ההתארגנות בהסתדרות ,  עו"ד שי תקן ,  לנשיאת האוניברסיטה הפתוחה ,  פרופ' חגית מסר-ירון ,  הוא טוען שההסתדרות - ולא ארגון כוח לעובדים - היא הארגון היציג של מאות חברי סגל ההוראה באוניברסיטה הפתוחה . " מאות מעובדי האוניברסיטה ,  לרבות אנשי סגל ההוראה ,  עזבו את ארגון כוח לעובדים שבו הם אינם רואים כמייצגם ,  והצטרפו להסתדרות ",  טוען תקן בפנייתו , " אנו רואים בהסכם החדש עליו חתמה האוניברסיטה עם כוח לעובדים כפוגע ממשית בהם ובתנאי עבודתם ". עוד הוא טוען כי הנהלת האוניברסיטה הפתוחה בחרה במודע לנסות לבצע באישון לילה מחטף פסול ,  חסר תוקף חוקי ,  הראוי לגינוי לא רק מבחינה חוקית ,  אלא גם מבחינה ציבורית וערכית ". על פי הודעת האוניברסיטה הפתוחה וארגון כוח לעובדים ,  שני הצדדים חתמו על הסכם בראשי תיבות ולפיו מנחי ההוראה והרכזים באוניברסיטה יקבלו תוספת שכר של 24% ובמקביל ייפסק המצב שבו המנחים מפוטרים בכל פעם אחר 8 חודשי עבודה ואחר כך נקלטים מחדש במוסד ,  ללא רצף של זכויות .  עוד הוסכם שתהליך פיטורי עובדים יהיה קשה יותר ופיטורים שאינם בהסכמה עם ארגון כוח לעובדים ייבחנו במסגרת ועדת ערר מיוחדת.בתוך כך ארגון כוח לעובדים רשם לעצמו אתמול הישג בזירה אחרת ,  כאשר עובדי הקרן החדשה לישראל הצטרפו אליו .  הארגון חתם בשמם על הסכם שכר קיבוצי ולפיו ,  בין היתר ,  יוחזר לעובדים הקיצוץ שנעשה בשכרם בפברואר 2009 עקב המשבר הכלכלי שהיה אז .
 
ההסתדרות דורשת לבטל את הסכם השכר שנחתם באוניברסיטה הפתוחה 
" מאות מעובדי האוניברסיטהעזבו את ארגון כוח לעובדים שבו הם אינם רואים כמייצגם ,  והצטרפו להסתדרות "
 
