כעס בהפועל תל אביב :  דה רידר שוב נטש את האימון
בצוות הרפואי טוענים כי הקשר יכול להתאמן ולשחק .  אחד השחקנים : " זה כבר הפך לבדיחה ".  גם אניימה נטש בגלל פציעה
הפועל תל אביב המשיכה היום  ( רביעי )  את הכנותיה לקראת המשחק מול הפועל חיפה בשבת .  אצל האדומים נרשם היום מצב חיובי במיוחד במהלך האימון כשהקפטן וואליד באדיר הפסיד בשתי התערבויות .  הראשונה עם חלק מהקבוצה שהפסידה במשחקון הפנימי .  השניה היתה בהתערבות עם המאמן ,  אלי גוטמן ,  אותה החלו בקאזאן על זהות המעפילה בליגת האלופות במפגש בין מנצ'סטר יונייטד למילאן .  הקפטן שילם את חלקו בסנדביצ'ים על חשבונו יחד עם עוד מספר שחקנים שהשתתפו בהתערבות .
 אבל לא הכל היה שמח באימון הפועל .  דניאל דה רידר שוב נטש את האימון והעלה שוב את כעסם של האדומים על רצינותו .  בצוות הרפואי של המועדון אומרים כי מבחינה בריאותית אין שום מניעה שדה רידר לא יוכל לשחק או להתאמן . "  זה כבר הפך לבדיחה ",  אמר אחד השחקנים אחרי האימון .  כמו ההולנדי ,  גם וינסנט אניימה נטש היום את האימון בגלל כאבים ברגלו .  השניים אמורים להיות כשירים למשחק בחיפה בשבת ,  אלא אם כן ימשיך דה רידר להתלוננן על כאבים .
 נראה כי הפועל תמשיך עם אותו הרכב מול חיפה ,  למרות שהיום שוב לא תירגל הרכב באימון אלי גוטמן .
 
כעס בהפועל תל אביב :  דה רידר שוב נטש את האימון
בצוות הרפואי טוענים כי הקשר יכול להתאמן ולשחק .  אחד השחקנים : " זה כבר הפך לבדיחה ".  גם אניימה נטש בגלל פציעה

