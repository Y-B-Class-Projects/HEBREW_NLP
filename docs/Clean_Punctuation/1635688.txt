 " אווטאר "  - הסרט המכניס ביותר בכל הזמנים
עם שבוע שישי ברציפות בראש טבלת שוברי הקופות בארה"ב והכנסות של מעל 107 מיליון דולר מסביב לעולם בסוף השבוע האחרון ,  סרטו של ג'יימס קמרון עקף הערב את סרטו הקודם , " טיטאניק "
 הרגע שכולם ציפו לו הגיע . " אווטאר "  של ג'יימס קמרון עקף את סרטו הקודם של הבמאי , " טיטאניק ",  והפך לסרט המכניס ביותר בכל הזמנים .  נכון להיום  ( ראשון )  בערב עמד הפער בין הכנסות שני הסרטים על 7 מיליון דולרים ורק בשעות האחרונות הצליח  " אווטאר "  לסגור את הפער .
 במהלך סוף השבוע הגיע סרטו של קמרון לראש הטבלה הבינלאומית  ( ללא ארצות הברית )  כשהניב 107 מיליון דולר - ב-11,800 קולנועים ב-111 מדינות - ובכך הביא את סך הכנסותיו מחוץ לארה"ב ל-1.288 מיליארד .  זאת לעומת ,  1.242 מיליארד הדולרים שהניב בזירה הבינלאומית המקום הראשון עד כה  - " טיטאניק ".  
יחד עם זאת ,  בטבלה האמריקאית , " אווטאר "  עדיין היה במקום השני היות שהכנסותיו בארה"ב ובקנדה היו עדיין נמוכות מאלו של  " טיטאניק ".  הסרט סיים סוף שבוע שישי ברציפות בראשות טבלת שוברי הקופות בצפון אמריקה ,  עם הכנסות של 36 מיליון דולר  ( רק 15.9 אחוזים פחות מהשבוע שעבר )  .  אלה הביאו את סך הכנסותיו בארה"ב ובקנדה ל-552.8 מיליון דולר - רק 48 מיליון פחות מסך הכנסות  " טיטאניק "  בצפון אמריקה .  
המשמעות של כל זה היתה שתוך כמה שעות מפרסום התוצאות בקופות במהלך סוף השבוע יעקוף  " אווטאר "  את  " טיטאניק "  ויהפוך באופן רשמי לסרט המכניס ביותר בכל הזמנים ,  מה שאכן קרה .  סך כל הכנסותיו של הסרט הוערכו הערב ב-1.836 מיליארד דולר לעומת אלה של  " טיטאניק "  העומדים על 1.843 מיליארד .  על כן ,  לא נדרשו הרבה קוני כרטיסים  ( במונחים עולמיים )  כדי שסרטו החדש של קמרון ישלים עקיפה וייחקק עמוק עוד יותר בדפי ההיסטוריה ,  במירוץ שיכול להסתיים גם בכיבוש האוסקר .
 ההצלחה העצומה של  " אווטאר "  בקופות מראה שהסרט פשוט לא מאבד גובה ,  הן בשל היותו סרט אטרקטיבי במיוחד והן לצד חולשת הסרטים שיוצאים במקביל אליו בהוליווד .  סרט הפנטזיה המלאכי  " Legion ",  למשל ,  מתהדר בהכנסות של 18.2 מיליון דולר בסוף השבוע הראשון להקרנתו אבל אלה הספיקו לו רק למקום השני בטבלה עם בדיוק מחצית ההכנסות של  " אווטאר ".  
במקום השלישי נמצא  " The Book of Eli "  עם 17 מיליון דולר שמהווים קיצוץ של 50% בהכנסותיו ביחס לסוף השבוע שעבר .  במקום הרביעי נמצא סרט נוסף שחגג בכורה בסוף השבוע , " The Tooth Fairy "  עם דווין ג'ונסון ואשלי ג'אד ,  שהניב 14.5 מיליון דולר בלבד בקופות .  את החמישייה הפותחת סוגר  " The Lovely Bones "  עם 8.8 מיליון דולר . 
" שרלוק הולמס "  ניצל היטב את זכייתו של רוברט דאוני ג'וניור ,  כוכב הסרט ,  בפרס גלובוס הזהב ,  כשרשם ירידה סבירה לסרט שנמצא בשבוע החמישי להקרנתו  ( 28.1% )  והכנסות של 7.11 מיליון דולר . " Extraordinary Measures "  - סרט שנוצר על ידי חטיבת הקולנוע של רשת CBS ומתהדר בהריסון פורד - פתח רע למדי עם רווחים בגובה 7 מיליון דולר בלבד ,  מה שמוכיח שכדאי שאת הכסף ישקיעו בלוח שידורי הטלוויזיה שלהם . 
" Alvin and the Chipmunks :  The Squeakquel "  חוצה את קו 200 מיליון הדולר עם רווחים של 6.5 מיליון דולר בסוף השבוע האחרון ו"זה מסובך "  יחצה את קו מאה המיליון בשבוע הבא ,  אחרי שהכניס בסוף שבוע 6.19 מיליון דולר לקופותיו .  
את הטבלה סוגר  " The Spy Next Door "  בכיכובו של ג'קי צ'אן ,  שהניב סכום נמוך למדי של 4.75 מיליון דולר בסוף השבוע השני להקרנתו .  מחוץ לעשירייה ניתן לצפות בהתפתחות היפה של  " Crazy Heart ",  הנישא על באז האוסקר של ג'ף ברידג'ס וב-93 בתי קולנוע שבהם הוקרן רשם הכנסות יפות של 1.42 מיליון דולר .

" אווטאר "  - הסרט המכניס ביותר בכל הזמנים
עם שבוע שישי ברציפות בראש טבלת שוברי הקופות בארה"ב והכנסות של מעל 107 מיליון דולר מסביב לעולם בסוף השבוע האחרון ,  סרטו של ג'יימס קמרון עקף הערב את סרטו הקודם , " טיטאניק "
 
