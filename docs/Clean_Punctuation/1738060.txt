מתמטיקה ?  לייק ! 
איכות הסביבה ,  אקטואליה ,  חיסכון והשקעה או לימודי מתמטיקה  ?  הרשת מציעה מגוון עשיר של אתרים חינוכיים לילדים ,  שיכולים להעשיר אותם בידע כללי חשוב ללימודים ולחיים - ולנתק אותם לכמה שעות מהרשתות החברתיות  ?  הנה כמה אתרים שיעשו את העבודה בהצלחה
תום ומובי שואלים האתר :  בריינפופ הכתובת :  brainpop.co.il המטרה :  להקנות לילדים ידע כללי בנושאים מגוונים בהתאם לתוכנית הלימודים ,  באמצעות סרטוני אנימציה קצרים גיל מומלץ :  7-14 מחיר :  19.90 שקל בחודש .  ניתן להתנסות במגוון סרטונים בחינם לצורך התרשמות .  איך זה עובד :  תום ומובי ,  הדמויות הצבעוניות של סרטוני בריינפופ ,  נוהגים לקבל מכתבים מילדים סקרנים ששואלים שאלות חשובות על העולם .  כל אחד מ-700 הסרטונים שיש באתר בריינפופ נפתח במכתב כזה ,  וממשיך בהסבר המעניין של הילד תום .  התכנים אינסופיים :  באותה התלהבות שתשמעו על חייה של הלן קלר תקבלו הסבר לשאלות כמו  " מה זו בורסה "?  , " איך יצרו את שלגיה ושבעת הגמדים ?  "  ו"איך קוראים עיתון באנגלית ?  ".  דמותו המצוירת של הילד תום פשוטה .  למעט ההדפס על החולצה שהוא נוהג להחליף בהתאם לנושא שבו עוסק הסרטון ,  אין בו שום דבר אופנתי ,  צעקני או מתיפייף .  הוא מדבר בטון בוגר ובקול ברור ,  ובעיקר בטבעיות שאינה נגועה בקלישאות הצורמות שאנו פוגשים בניסיון לדבר לילדים בגובה העיניים .  האתר האיכותי משמש גם בתי ספר ,  הוא מציג מערכי שיעור וכן אפשרות לבחון את עצמכם אחרי כל סרטון .  אבל דווקא ההתנסות בו מחוץ לבית הספר מומלצת - בשקט ,  מצוידים בסקרנות בלבד ,  ובלי שאף אחד מכוון לסרטון הרצוי .  היסטוריה עם סטייל האתר :  מהדורת השטח של צנונית ונצח הכתובת :  mahadura.tv המטרה :  הרחבת הידע ביהדות ,  היסטוריה ותרבות גיל מומלץ :  9-12 מחיר :  חינם איך זה עובד :  באולפן הצבעוני של מהדורת התחקירים המצוירת יושבת צנונית ,  מגישת חדשות בלונדינית של  " תוכנית התחקירים שמחזירה את ההיסטוריה לסטייל ".  בכל מהדורה נשלח כתב השטח ,  נצח ישראל ,  לסקר את האירוע ,  לדובב את העדים ולתאר את ההתרחשויות .  בסרטוני אנימציה ובדיבוב בסגנון ערוץ הילדים ,  הילדים שומעים על הלל ושמאי ,  רות ובועז ,  שמשון הגיבור ואחרים - וגם זוכים להציץ בפרופיל שלהם ברשת חברתית פיקטיבית בסגנון פייסבוק .  לכל דמות דף מידע אודותיה ,  יומן רשת ,  אלבום תמונות ,  חברים ,  תחביבים ועוד .  המטרה השאפתנית של התוכנית הייחודית היא לעורר עניין וסקרנות בקרב הילדים בהרחבת הידע הבסיסי במורשת ישראל ובהבנת מושגים ,  ערכים ומונחים בנושא .  פרדוקס האפרוח האתר :  אלף אפס הכתובת :  alefefes.macam.ac.il המטרה :  לימוד מתמטיקה באמצעות שעשועי מתמטיקה ,  חידונים וחידות מתמטיות גיל מומלץ :  13 ומעלה מחיר :  חינם איך זה עובד : " תרנגול עולה חמישה מטבעות ,  תרנגולת שלושה מטבעות ושלושה אפרוחים עולים מטבע אחד .  אם קנינו 100 עופות תמורת 100 מטבעות ,  כמה קנינו מכל סוג ?  ".  נשמע פשוט ?  הגרסה המקוונת של הרבעון  " אלף אפס "  לשעשועי וחידוני מתמטיקה ולפרדוקסים מתמטיים ממש לא פשוטה .  היא כוללת עשרות חידות ובעיות מתמטיות מאתגרות שיגרמו לכם לשלוף את המחברות .  לא רק בני נוער סקרנים ימצאו בה עניין ,  אלא גם הורים עם סבלנות - או לכל הפחות קורטוב של תחרותיות .  החידות מלוות באיורים עדינים שלעתים מתפקדים כחלק מהחידה עצמה .  האתר לא מסתכם רק ברשימת חידות .  הוא מאגד 40 משחקי חשיבה מוכרים ומוכרים פחות :  שחמט ,  צוללות ,  שמונה מלכות .  כאתר מתמטי הוא מציע דפי נוסחאות ,  מחולל גרפים וכלי לתרגול ארבע פעולות החשבון .  ביזנס מלידה האתר :  איפה הכסף ?  הכתובת :  kids.gov.il/money_he המטרה :  להקנות מיומנויות של שימוש בכסף גיל מומלץ :  6-13 מחיר :  חינם איך זה עובד :  כדי לערוך קניות בקניון הווירטואלי של האתר נדרשים הילדים לנהל רשימת קניות ,  להחליט על סדרי עדיפויות ,  ללמוד כיצד להשוות בין מוצרים ולבחור אותם .  הילדים מוזמנים לפתוח לעצמם תוכנית חיסכון חודשית ולצאת לעבוד כבייביסיטר כדי לחסוך כסף למצלמה דיגיטלית .  בדרך למצלמה הנחשקת הם ייאלצו להכריע כמה כסף מותר להם להוציא בקניון בלי לחרוג מתוכנית שהוגדרה מראש ,  ומתי עליהם לסרב להזדמנויות להרוויח עוד כמה שקלים בשביל להספיק לישון כמו שצריך .  הילדים גם מוזמנים להקים עסק - שבו הם מתמחרים את המוצרים ,  מזמינים מלאי ומנתחים תרשימים של הכנסות והוצאות .  ואם יבקשו ,  הם אפילו יזכו להיות שרי האוצר ליום אחד - לנהל את תקציב המדינה ולנסות להעבירו בכנסת .  עולם וירטואלי של מנהיגים האתר :  אקולוקו הכתובת :  ekoloko.mako.co.il המטרה :  להקנות ערכים חיוביים של מעורבות חברתית ומודעות סביבתית באמצעות עולם וירטואלי גיל מומלץ :  7-14 מחיר :  ההרשמה בחינם ,  ומאפשרת ליצור דמות ולהתחיל לשחק .  כדי ליהנות מכל מה שיש לאתר להציע יש לרכוש מינוי :  לשבוע - 15 שקל ,  לחודשיים - 60 שקל ,  לחצי שנה - 125 שקל .  איך זה עובד :  בעולם הווירטואלי של אקולוקו לכל ילד יש  " ירח ":  בית-אוהל שאפשר לרהט ,  עם גינה שצריך לטפח .  בכל רגע נתון פועלים באתר כ-2,000-3,500 ילדים ,  שעוברים בין אינסוף החנויות ,  חצרות ,  בתים ואטרקציות .  הם משוחחים ,  מבצעים משימות מאתגרות ,  מאמצים גור של חיה וכשהוא גדול מספיק משחררים אותו לטבע ,  נרתמים לסיירת הילדים שעוזרת לילדים חדשים באקולוקו ,  ממיינים פסולת למיחזור ומשתמשים באנרגיה סולארית .  במהלך המשחק באתר צוברים  " נקודות מנהיגות "  - אותן מעניקים להם חבריהם עבור פעילותם הקהילתית ומקנות להם את הזכות לרכוש בגדים יוקרתיים ופריטים נדירים .  אקולוקו משווק כ"עולם וירטואלי בטוח לילדים ",  והאתר מפעיל סדרת צעדי בטיחות ראויים .  למשל :  משתמש יכול לשחק לכל היותר שש שעות ביום ,  הצ'אט באתר אינו פרטי אלא חשוף לכל הנוכחים באותו מסך ונסגר ב-22:00 - כשמנהלי האתר מפסיקים לשוטט בין המסכים לצורכי פיקוח .  קללות ומלות גנאי מזוהות באופן אוטומטי וילד שמשתמש בהן מושעה ל-24 שעות עם פתק להורים בצורת הודעה למייל שהזינו במעמד פתיחת החשבון .  המהדורה המוקדמת האתר :  חדשות הילדים הכתובת :  news.galim.org.il המטרה :  להעביר לילדים אקטואליה בגובה העיניים גיל מומלץ :  10-14 מחיר :  חינם איך זה עובד :  איך כותבים לילדים על ועדת טירקל ?  איך מסבירים להם את סוגיית גירוש ילדי העובדים הזרים ?  לאתר חדשות הילדים יש נוסחה מוצלחת :  בשפה פשוטה אבל לא נמוכה ,  עם פירוש קצר למלים קשות - אך בלי להעמיס .  פוליטיקה ,  חברה ,  כלכלה ומדע הם רק חלק מהנושאים המסוקרים באתר .  דוגמה מפרשה שהסעירה את המדינה באחרונה : " בשבוע שעבר סערה המדינה בעקבות פרסום מסמך מעורר מחלוקת ,  שכונה 'מסמך גלנט' על שם האלוף יואב גלנט ,  שהמסמך קשור אליו ",  כותבת אורית קופל באתר . " בראש המסמך מופיע סמליל של חברת 'ארד תקשורת' ,  המתמחה ביחסי ציבור .  כלומר ,  חברה שמטרתה להשפיע על הציבור לאהוד אדם או מוצר כלשהו בדרכים שונות .  במסמך מפורטות הוראות שאמורות להוביל לבחירת גלנט לתפקיד הרמטכ"ל ".  ירוק עולה האתר :  סבבה הכתובת :  sababa.sviva.gov.il המטרה :  לימוד מושגים וערכים הקשורים לשמירה על הסביבה גיל מומלץ :  6-12 מחיר :  חינם איך זה עובד :  המושגים  " ירוק "  ואיכות הסביבה כבר אינם זרים לעולמם של הילדים ,  ובתי ספר רבים משקיעים שעות לימוד בנושא .  לילדים שמתעניינים בתחום מעבר לשעות הלימודים יש לאן לפנות - אתר סבבה מבית המשרד לאיכות הסביבה .  הילדים ימצאו כאן מידע בנושאים סביבתיים ,  ייהנו ממשחקים וימצאו קישורים לאתרים אחרים בנושאי איכות הסביבה .  האתר מכיל את המילון הירוק ,  שמסביר גם מושגים כמו אנרגיה הידרואלקטרית .  אפשר למצוא בו גם חידוני טריוויה בנושאים כמו ים המלח או בעלי חיים בסכנת הכחדה ,  ולהשתתף בסקרים מעניינים כמו  " האם החום הרב משפיע על הסבלנות שלי ?  "   ( 40.4% מהילדים קבעו :  משפיע מאוד )  .  במדור אכפת לי ,  הילדים מוזמנים להציע רעיונות לפעילות להגנה על הסביבה ,  לדווח על מפגעים בסביבתם ,  להשתתף בקבוצות דיון ולפרסם שירים ,  סיפורים או ציורים בנושא איכות הסביבה .  אם הם יהיו פעילים מספיק אולי יזכו להופיע בעמוד הבית של האתר בתור כוכבי השבוע .
 
מתמטיקה ?  לייק ! 
איכות הסביבה ,  אקטואליה ,  חיסכון והשקעה או לימודי מתמטיקה  ?  הרשת מציעה מגוון עשיר של אתרים חינוכיים לילדים ,  שיכולים להעשיר אותם בידע כללי חשוב ללימודים ולחיים - ולנתק אותם לכמה שעות מהרשתות החברתיות  ?  הנה כמה אתרים שיעשו את העבודה בהצלחה

