נתניהו : " מה שקרה בהאיטי זו טרגדיה גדולה "
 ראש הממשלה בנימין נתניהו התייחס הבוקר  ( ראשון )  בישיבת הממשלה לרעידת האדמה אשר פקדה את האיטי . " מה שקרה בהאיטי זו טרגדיה גדולה ",  אמר נתניהו . " חובתנו כעם היהודי להתגייס מיד וכך עשינו .  ברגע שנודעו מימדי האסון הנחיתי להוציא מיד משלחת של אספקה וסיוע שכבר הגיעה למקום .  מדובר בציוד רפואי ,  רופאים ,  בית חולים שדה ,  רנטגן ועוד דברים חיוניים .  זוהי המסורת והדמות האמיתית של מדינת ישראל ועם ישראל .  זה מצטרף לפעולות שעשינו בעבר במקסיקו ,  בקניה וגם בטורקיה .  אנו מדינה קטנה ,  אבל עם לב גדול .  זהו ביטוי של המורשת והמוסר היהודי לעזור לזולת .  אני מאחל לאי שיצליח להשתקם מהאסון הנורא ".  

נתניהו : " מה שקרה בהאיטי זו טרגדיה גדולה "
 nan
