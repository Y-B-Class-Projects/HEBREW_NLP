מחוברים
מוקי ,  חבר הכנסת אורי אורבך ,  מנחם בן ואחרים השתתפו בפיילוט לתכנית האקטואליה החדשה של עמנואל רוזן המיועדת לקשת והגיבו מהבית על ארועי היום
קשת תשדר תכנית אקטואליה חדשה בהנחיית עמנואל רוזן .  לוואלה !  ברנז'ה נודע ,  כי השבוע צולם באולפני הרצליה פיילוט לתכנית הנושאת את השם הזמני  " מדברים מהבית "  בו ישב רוזן באולפן וסביבו מסכים שמציגים מפורסמים שמצולמים בבתיהם .  משתתפי התכנית דנים בועידת וידיאו בנושאים שעל סדר היום .
 בפיילוט השתתפו העיתונאי מנחם בן ,  הזמר מוקי ,  חבר הכנסת אורי אורבך ,  פרופסור חיים שפירא ,  העיתונאית אופירה אסייג ,  נועה מימן ומשתתפים נוספים .  המשתתפים דנו בין היתר בחיקוי של אברי גלעד בתכנית  " ארץ נהדרת "  וקבעו כי גלעד הגזים בתגובתו לחיקוי וכן בשאלה האם לסרס עברייני מין או אף להוציאם להורג .
 עמנואל רוזן הגיש בשנים האחרונות בעיקר תכניות בזכיינית השנייה בערוץ 2 ,  רשת ,  ובהן  " השורה האחרונה "  ו  " קופסה שחורה "  וכיום עובד עבור חברת החדשות של ערוץ 2 .
 מקשת נמסר בתגובה : " אנחנו בתהליך פיתוח של התכנית וכשיהיו פרטים נוספים נעדכן ". 

מחוברים
מוקי ,  חבר הכנסת אורי אורבך ,  מנחם בן ואחרים השתתפו בפיילוט לתכנית האקטואליה החדשה של עמנואל רוזן המיועדת לקשת והגיבו מהבית על ארועי היום

