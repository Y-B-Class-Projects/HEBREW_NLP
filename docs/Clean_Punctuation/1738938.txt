על מה ישוחחו שטייניץ ושטיגליץ בקולומביה ?  
הכינוס השנתי של IMF
בלעדי שר האוצר יובל שטייניץ יצא אמש לארה"ב בראש המשלחת הישראלית לכינוס השנתי של קרן המטבע הבינלאומית  ( imf )  .  הכינוס ייערך אמנם בוושינגטון ,  אך המשלחת הישראלית תערוך ביקור ביניים בניו יורק ,  שם אמור שטייניץ להרצות בפני הסטודנטים של בית הספר למינהל עסקים באוניברסיטת קולומביה .  בין היתר ירצה השר על התמודדות ישראל עם המשבר הכלכלי העולמי ועל מודל התקציב הדו שנתי שיישם בישראל .  ואולם ,  בין הרצאה להרצאה תואמה עבור השר באוניברסיטה פגישה אישית גם עם חתן פרס נובל ,  פרופ' ג'וזף שטיגליץ .  נושא הפגישה עדיין לא נודע ,  אך שטיגליץ ,  מבכירי הכלכלנים בעולם ,  אמר באחרונה בראיון ל-themarker כי העלאת המס על משאבי הטבע היא תיקון עוול מחייב וביקר בחריפות את התערבות הממשל האמריקאי בסוגיית תמלוגי הגז הטבעי בישראל .  שטיגליץ אף הזהיר מפני השלכות הריכוזיות במשק - והצביע על החקיקה האמריקאית שמגבילה אחזקות צולבות בנכסים פיננסיים וריאליים ,  תוך שהוא מספק חומר למחשבה עבור קברניטי המשק בישראל .
 
על מה ישוחחו שטייניץ ושטיגליץ בקולומביה ?  
הכינוס השנתי של IMF

