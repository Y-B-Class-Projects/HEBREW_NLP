מנזאנו : " ריאל יכולה לשבור את ההגמוניה של ברצלונה "
 עם זאת ,  סבור מאמן מאיורקה ,  שתפגוש את ריאל  ( 20:00 ,  5 )  ,  שאפשר לחולל הפתעה .  קאקה וגוטי חוזרים לסגל הלבנים
מאיורקה תתארח היום  ( ראשון ,  20:00 ,  שידור ישיר בספורט 5 )  בסנטיאגו ברנבאו של ריאל מדריד במסגרת המחזור ה-17 שנפתח אמש בליגה הספרדית .  הכבשה השחורה של הלבנים ניצחה שלוש פעמים בשמונת ביקוריה האחרונים בבירת ספרד בליגה ,  והיא מאוד מקווה לעשות הפתעה נוספת .
 מאמן מאיורקה גרגוריו מנזאנו הוא המאמן עם מספר ההופעות הרצופות הגדול ביותר בליגה ,  כשהיום יחגוג הופעה מספר 185 ,  והוא מבטיח לעשות צרות לריאל . " אנחנו קבוצה לוחמת ומורדת ".  אמר .  מנזאנו מאמין שקבוצתו צריכה לשחק כמו שאוסאסונה שיחקה בשבוע שעבר נגד ריאל ,  אז כזכור הסתיים המשחק ביניהן ב-0:0 . " אוסאסונה לימדה אותנו כיצד צריך להתמודד עם ריאל ",  הוסיף מנזאנו . " זו המראה שאנחנו צריכים להתסכל עליה ". 
מנזאנו אף חלק שבחים לריאל : " אני חושב שהיא יכולה לשבור את ההגמוניה של ברצלונה .  כל פעם שאני רואה אותה ,  היא יותר טובה ,  יותר מרוכזת ,  אבל יש לי שלושה ניצחונות במדריד וגם ניצחון בגביע ועוד תיקו ". 
מי שיסבול כנראה במשחק הוא כריסטיאנו רונאלדו ,  שלו מתכנן מנזאנו שמירה אישית צמודה של אחד ,  שניים ואפילו שלושה שחקנים . " נהיה כל הזמן באזור שלו ,  וישמרו עליו מספר שחקנים ",  אמר המאמן .
 הקבוצה האדומה מהאי נמצאת באחת העונות הטובות ביותר שידעה הקבוצה .  היא מדורגת במקום הרביעי עם 30 נקודות ,  רק שתיים מהמקום השלישי .  לאחר ההפסד בגביע ,  שם שיחק השוער חרמן לוקס הארגנטינאי ,  ישוב השוער הישראלי אל בין קורות השער .
 בריאל מדריד כבר סיימו מזמן לבכות את העובדה שבמחזור הקודם הם היו יכולים להשוות את מניין נקודותיהם לזה של ברצלונה ,  וכבר אחריו הם הסתכלו אל עבר המשחק הבא .  מי שישובו לסגל הקבוצה הם קאקה וגוטי .  המאמן מנואל פלגריני הכריז כבר שקאקה לא ישחק 90 דקות .
" זה לוקח זמן לא קצר להתאושש מפציעה כזו ,  וקשה לשחק 90 דקות ",  אמר הצ'ילאני ,  ולא שלל את האפשרות שהוא יוכל לשתף פעולה עם רפאל ואן דר וארט . " הם יכולים לשחק בצוותא ". 
לגבי גוטי ,  שלא שיחק מאז ה-27 באוקטובר והיה מסוכסך עם המאמן לאחרונה ושמו נקשר עם מעבר אפשרי לבולטון האנגלית ,  אמר המאמן : " הוא חוזר מהפציעה שלו ומסוגל לשחק מספר דקות ". 
חרף הפסדה של מאיורקה לראיו וייקאנו במשחק הראשון בשמינית גמר הגביע  ( 2:1 )  ,  פלגריני יודע שריאל לא תחווה חיים קלים . " מאיורקה בתקופה מצוינת והיא תהווה לנו יריב חזק ". 

מנזאנו : " ריאל יכולה לשבור את ההגמוניה של ברצלונה "
 עם זאת ,  סבור מאמן מאיורקה ,  שתפגוש את ריאל  ( 20:00 ,  5 )  ,  שאפשר לחולל הפתעה .  קאקה וגוטי חוזרים לסגל הלבנים

