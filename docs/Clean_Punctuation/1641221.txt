השקר הלבן של הקרנות הפרטיות
קרנות הפרייבט אקוויטי מתגאות בכך שהן מכות את השווקים .  אבל מאחורי התוצאות האלה עומדים בעיקר משחקים בשיטת שערוך הנכסים
 >  >  שוק ההון כולו השיג ב-2009 תשואות מצוינות .  אבל עדיין ,  כותרות החודשים האחרונים בעיתונות יוצרות תחושה כי בעולם של קרנות ההשקעה הפרטיות - שתוצאותיהן חסויות מהעין הציבורית - החגיגה היתה פרועה במיוחד .  הנה כמה דוגמאות .  מרקסטון : " מהדו"חות לרבעון הראשון של 2009 עולה כי הקרן השקיעה 530 מיליון דולר .  שווי ההשקעות הוא 658 מיליון דולר - עלייה המשקפת תשואה של 24% "   ( 13.7.2009 ,themarker )  .  פימי : " התשואה שלנו בפימי 1 גבוהה מ-40% נט קש או קש שנתי  ( על ההון העצמי ללא מינוף )  ";   " פימי 2 לא מבצעת יותר השקעות והתשואה המינימלית שלה תהיה 35% ,  אולי אפילו יותר "   ( מתוך ראיון עם ישי דוידי ,  מייסד הקרן ,  9.7.2009 ,markerweek )  פורטיסימו : " סודה קלאב הפרטית סיימה את 2008 עם הכנסות של 150 מיליון דולר ועם תשואה על ההשקעה של 354% .  על נכסי הקרן - שערכם הנוכחי נאמד בספרים בכ-60 מיליון דולר - השיגה הקרן תשואה של 64% "   ( "כלכליסט ",  20.7.2009 )  .  אם שאלתם את עצמכם כיצד מצליחים האשפים הפיננסיים בקרנות האלה לייצר תשואות פנומנליות כאלה במהירות שיא ,  כנראה שאינכם מכירים את הטכניקה של שערוך שווי ההשקעות בקרנות .  הדוגמאות בהמשך ימחישו את הבעייתיות הכרוכה בנושא שערוך התשואות והשוויים בקרנות האלה .  הנקודה הבעייתית העיקרית בשערוך שווי החברות והתשואות בקרנות היא כי מדובר בחברות פרטיות ,  והכללים לשערוך שווי חברות הפורטפוליו הם גמישים ולא מוגדרים .  קיים הבדל בין השווי של החברה ביום הקנייה לבין השערוך שלה בדו"חות הכספיים .  כך לדוגמה ,  קרן פרייבט אקוויטי ממוצעת תרכוש חברה תעשייתית סטנדרטית במכפיל ebitda שינוע סביב 7 .  חברה שה-ebitda שלה הוא כ-100 מיליון דולר וחוב פיננסי של 30 מיליון דולר ,  תוערך ביום הרכישה ב-630 מיליון דולר  ( 7 כפול 100 בניכוי 30 )  .  עברה שנה ,  והקרן נדרשת לשערך את ההשקעה לצורך הדו"חות הכספיים .  נניח כי הרווח לא השתנה כלל באותה שנה .  כעת בוחרת הקרן לשערך את ההשקעה על-פי שיטת היוון תזרים המזומנים  ( dcf )  .  תחת הנחות סבירות שכל מעריך שווי יסכים להן ,  שלפיהן מחיר ההון הוא 10% ושיעור הצמיחה הפרמננטי  ( עקבי )  הוא 2% ,  נקבל שווי חברה של 939 מיליון דולר - קפיצה של 40% .  כלומר ,  מבחינה עסקית לא קרה כלום ,  אבל שינוי שיטת ההערכה הקפיץ את השווי בעשרות אחוזים .  אגב ,  תחת אותן הנחות ,  אם ה-ebitda היה גדל באותה שנה ל-125 מיליון דולר ,  שווי החברה שהיה מתקבל על בסיס אותן הנחות היה כ-1.2 מיליארד דולר - גידול של 75% בשווי החברה .  תחת הנחות אגרסיביות יותר במודל הערכת השווי אפשר גם להגיע לשוויים גבוהים יותר - והנה ,  גם אנחנו יכולים להיות לרגע אשפים פיננסיים .  כמובן שמינוף השווי יכול לפעול גם בכיוון ההפוך ,  לטובת הקרנות כמובן ,  וזאת כאשר קייימת הרעה בתוצאות הכספיות .  נניח שאותה חברה מציגה ירידה של 10 מיליון דולר ב-ebitda  ( 90 )  מיליון דולר )  .  השווי שנקבל בשיטת היוון תזרים המזומנים יהיה 845 מיליון דולר .  כלומר ,  חלה הרעה בתוצאות הכספיות ,  אך השווי גבוה ב-26% לעומת יום הרכישה .  - הכותב הוא רו"ח ,  שותף בכיר ב-bdo זיו האפט ומנהל תחום מיזוגים ורכישות במשרד

השקר הלבן של הקרנות הפרטיות
קרנות הפרייבט אקוויטי מתגאות בכך שהן מכות את השווקים .  אבל מאחורי התוצאות האלה עומדים בעיקר משחקים בשיטת שערוך הנכסים

