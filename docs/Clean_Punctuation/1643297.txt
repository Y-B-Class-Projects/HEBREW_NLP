האינסייד-אאוטסיידר :  המנכ"ל הנכון עבור הארגון שלך
הוא חושב אחרת ,  מוכן לעמוד על דעתו גם כשכולם חושבים הפוך ממנו ומסוגל להוציא אל הפועל את רעיונותיו הבלתי שגרתיים ?  כנראה זה המנכ"ל הבא שלך .  פרופ' ג'וזף באואר מהרווארד מציע לא להסתפק בקידום אנשים מתוך הארגון ,  אך גם לא להצניח מנהלים מבחוץ
 >  >   " בחירת מנכ"ל היא הנושא החשוב ביותר בו צריך דירקטוריון לעסוק - ובכל זאת ,  חברות רבות אינן מייצרות תהליך מובנה של בחירת מנכ"ל שהוא קצת מעבר לזריקת כמה שמות אקראיים ",  אומר פרופ' ג'וזף ל .  באואר מבית הספר למינהל עסקים של אוניברסיטת הרווארד . " התוצאה היא בחירה מהירה מדי של מנכ"ל חיצוני שאינו מכיר את המורשת והערכים ,  או בחירת אדם פנימי שמכיר ויודע ,  אבל חסר יכולת להנהיג ".  בספרו האחרון , " the ceo within :  why inside outsiders are the key to succession planning ",  הציג באואר ,  מומחה לאסטרטגיה תאגידית ומנהיגות ,  מושג חדש ומעניין המגדיר לטעמו את המנכ"ל הנכון : " החיצוני שמבפנים "   ( אינסייד-אאוטסיידר )  .  באואר מסביר כי  " בחירת אדם שמגיע מתוך הארגון היא כמעט טריוויאלית כיוון שמדובר במי שמכיר את המערכת ויודע כיצד היא פועלת .  זהו כלי ניהולי בסיסי ולעתים קרובות ניתן לשמוע מנהלים מתפארים בעובדה שבארגון שלהם 'מגדלים אנשים לתפקיד' .  עם זאת ,  עלייה הדרגתית בסולם הדרגות אינה ערובה להצלחה .  בצד היתרון הגדול יש חיסרון גדול לא פחות שמתבטא במשפט הצרפתי 'להבין זה לסלוח' .  כזה הוא גם המנכ"ל שמגיע מתוך המערכת :  הוא סולח ,  ולעתים כלל לא רואה כבר את החולשות .  במקרה כזה יכולתו לעשות שינויים מתבקשים קטנה מאוד ".  התכונה החשובה ביותר של המנכ"ל או בכיר אחר שמגיעים מתוך החברה היא הידע הנצבר שחסר לאדם מבחוץ . " ידע בתחומי פעילות כמו תהליכים ,  מוצרים ,  לקוחות ,  מוקדי כוח פוליטיים בארגון ,  הלכי שוק וכדומה הוא בהחלט חשוב מאוד ורצוי שיהיה ,  אבל מנכ"ל שסומך בעיקר עליו נוטה לחשוב שהארגון שלו הוא מרכז העולם .  מנכ"ל טוב הוא זה שהעולם החדש והשינויים שבחוץ הם אלה שמובילים אותו ,  ולא רק הידע הנצבר ".  ריחוק ממסורת החברה ארגונים שבתוכם לא נמצא אדם מתאים או שנדרש בהם שינוי דרמטי מעדיפים פעמים רבות לבחור אדם מבחוץ .  יתרונו הגדול של ה"חיצוני "  הוא ה"דם החדש "  והפרספקטיבה האובייקטיבית אתם הוא מגיע . " הפרספקטיבה הזאת היא קריטית ,  מכיוון שהיא מובילה לחשיבה חדשנית ,  לעתים מהפכנית ",  אומר באואר . " מצד שני ,  אי הכרת המסורת ,  המורשת והדרך בה הדברים עובדים עלולה להקשות עליו מאוד .  המנכ"ל החיצוני ייתקל בדרך כלל בלא מעט התנגדויות שמנכ"ל מבפנים היה מדלג מעליהן בקלות ".  לטענתך עדיף כי המנכ"ל לא יהיה מבחוץ ,  אך גם לא מבפנים ?   " אני אומר שהמנכ"ל הנכון הוא לא הפנימי בלבד ,  ולא החיצוני בלבד ,  אלא זה שמשלב בין שתי הקטגוריות .  מתוך המחקרים שלי עולה כי המנכ"לים הטובים ביותר הם אלה שאכן הגיעו מתוך החברה ,  שגדלו בתוכה ,  אבל היו מסוגלים לשמור על ריחוק נכון מהמסורת והאידיאולוגיות המקומיות ,  ממש כאילו הגיעו בכלל מבחוץ .  בעולם התחרותי שלנו ראוי שהדירקטוריון יבדוק את שני הקריטריונים גם יחד ויחפש אחר אדם מתוך הארגון שגם אחרי 20 שנה רואה את הדברים כאילו זה עתה הגיע אליו .  זהו האינסייד-אאוטסיידר ".  נולדים עם היכולת לשמור על זווית ראייה שלא מושפעת מהוותק - או מטפחים אותה ?   " נדרש מבנה אישיות בסיסי מסוים ,  אבל בהחלט אפשר להעמיק את התפישה הזאת ולטפח אותה .  אפשר ללמד אדם בעל כישורים בסיסיים להיות אינסייד-אאוטסיידר בעתיד ".  מה הפרופיל הבסיסי של האינסייד-אאוטסיידר ?   " מדובר באנשים סקפטיים שיודעים להטיל ספק בכל אמת קדושה .  בדרך כלל הם בעלי אינטליגנציה גבוהה ,  אישיות דומיננטית והרבה מאוד אינטגריטי .  היושר הפנימי שלהם בלתי ניתן לערעור ומאפשר להם לא להישאב לתוך האמונות הקיימות ולשמור על ראייה אובייקטיבית של הארגון גם אם הם עובדים בתוכו 20 שנה .  הם גם לא שוקעים רגשית בתוך אותן תחושות שמלוות לעתים עובד ותיק בארגון ושוחקות את יכולתו להסתכל באופן אובייקטיבי על התנהלות העניינים ".  איך מזהים עובד שיש לו פוטנציאל ליהפך לאינסייד-אאוטסיידר בארגון ?   " האינסייד-אאוטסיידר לעולם לא יהיה חלק מהמיינסטרים .  הוא יגיד את דעותיו השונות ,  המעניינות ,  האחרות גם אם ייתקל בלא מעט התנגדויות .  חשוב לשים לב :  לא מדובר באנשים שעושים דווקא ,  בנביאי הזעם הסטנדרטיים או במבקרים הסדרתיים שמרגיזים את כולם ,  אלא באלה שמסוגלים גם לממש את הרעיונות הבלתי שגרתיים שלהם .  יכולת הביצוע לא פחות חשובה מהחשיבה ".  יש אינסייד-אאוטסיידר שאתה מעריך במיוחד ?   " בספר שלי יש המון כאלה ,  למשל אן מולקהי ,  שהחלה כנציגת מכירות בזירוקס ב-76' וב-2001 קיבלה את תפקיד המנכ"ל  ( כיום היא משמשת יו"ר החברה - ט"ח )  .  מיד כשנכנסה לתפקיד היא הקימה לצדה מעין מועצה מייעצת של חברים ומכרים עליהם סמכה כדי לחשוב על עתידה של זירוקס ,  והחזירה אותה ממוות בטוח לחברה המגלגלת מיליארדים .  ההבנה כי הכרת הארגון ויכולותיו לא מספיקה בשל הטיות הוותק סייעה לה ליצור כלים שיאפשרו לה גם מבט חיצוני ושונה על התהליכים הקיימים ".  תוכנית חילופי דורות - האם זו הדרך הנכונה לבנות אנשים ?   " הדרך לטיפוח אינסייד-אאוטסיידרים עוברת דרך תהליך מורכב שתופס מקום של כבוד בעיקר בתאגידים גדולים בחו"ל ,  אך בישראל מתקשה לחדור לשיח העסקי .  תוכנית חילופי דורות  ( succession planning )  ,  אותה תוכנית מובנית אליה נכנסים מנהלים מדרגי ביניים ואילך ,  היא בעצם התוכנית המסודרת של החברה .  בהנחה שהמנכ"ל הנכון צריך ,  כאמור ,  להגיע מתוך החברה ,  יש לטפח קבוצה שלמה של מנהיגים פוטנציאליים ולעשות זאת באופן מובנה וברור ,  כשכל אחד מן האנשים מטופח לכיוון ספציפי ויודע למה מייעד אותו הארגון .  בחברות גדולות ,  אינטל למשל ,  מדובר בתוכנית מנטורינג שבה ממלא ה'מיועד' תפקידים ומטלות שבעתיד יצטרך להתמודד אתן - כשהמנטור משגיח על מעשיו ".  מנכ"לים לא אוהבים לוותר על כוח אינטל לא לבד - אך גם בחו"ל התוכנית היא נחלתן של חברות ענק בדרך כלל ,  מפני שהיא דורשת תשומת לב ניהולית רבה .  בישראל ,  כמו בישראל ,  תכנון חילופי דורות הוא בדרך כלל תהליך יותר אינטואיטיבי .  באופן טבעי לכל פונקציה בארגון יש סגן או ממלא מקום ,  מוכרז או לא ,  אבל הוא אינו מוכשר לתפקיד באופן שיטתי ומובנה .  למה זה קורה ?  לבאואר יש תשובה ברורה : " ויתור על כוח הוא לא דבר שמנכ"לים או דירקטוריונים אוהבים לעשות - ובכלל ,  מחשבה על ירושה מתקשרת בדרך כלל עם בעיה כמו מוות ,  ומי רוצה להתעסק עם זה ביום-יום ?  "  מה נדרש כדי שתוכנית כזו תצליח בארגון ?   " כמו בהרבה תוכניות אחרות :  מחויבות גדולה של המנכ"ל וחברי ההנהלה הבכירה לקיומה .  אלה צריכים לדחוף את הארגון חזק לכיוון הזה ולדאוג שהתוכנית לא רק תתחיל ,  אלא גם תימשך ותייצר פירות .  ללא מחויבות מנכ"ל ,  תוכנית כזו לא יכולה לצאת אל הפועל ".  ואיך משכנעים את ההנהלה להוציא תוכנית כזו לפועל ?   " ראוי שדירקטור אמיץ ישאל את המנכ"ל בישיבת הדירקטוריון הבאה את השאלה הבסיסית - 'מה תעשה החברה אם תיפגע מחר על ידי משאית ? ' התשובה יכולה להיות פעמים רבות :  'יש לי מישהו בראש ,  וגם דיסקסתי את זה עם ג'ון' .  האם זו באמת הדרך לנהל נכון חילופי דורות בחברה ?  ייתכן מאוד שה'שיחה' בין המנכ"ל לג'ון נמשכת כבר שנים ,  אבל פתאום מגיע האירוע ,  והחברה עדיין לא מוכנה אליו .  אני ממליץ בחום לכל חברה שחושבת לטווח הארוך לייצר תוכנית חילופי דורות ברורה שתטפח את האינסייד-אאוטסיידרים בארגון שלה ,  ולא תחשוף את עצמה לקושי שבניהול מבוהל של התהליך ".  ומה התוכנית הזאת צריכה לכלול ?   " קודם כל הצמדת מנטור ,  איש בעל שיעור קומה מהארגון או מחוצה לו ,  שיעזור בחשיבה רחבה והתגברות על קשיים שיש לאדם כזה בתוך הארגון .  במקביל ,  מכיוון שהזווית הרחבה היא זו שמאפשרת הסתכלות חיצונית על הארגון הקיים ,  יש לאפשר למנהיגים הפוטנציאליים להכיר את העולם ,  עדיף על ידי הטלת מטלה מעבר לים .  תהליך כזה מרחיב את ההבנה שמרכז העולם לא מתחיל ונגמר בארגון שלך וכי חובה ללמוד גם ממקומות אחרים .  חשוב מאוד לעודד היכרות עם תחומים רבים ככל האפשר ,  למשל לשלוח אותם לעבוד עם הקהילה .  בכל מה שקשור בלימודים ,  כדאי לעודד צלילה לתחומים חדשים שמרחיבים חשיבה במגוון תחומים .  לא רע לקחת קורס באמנות במקום עוד קורס עסקי .  כל הפעולות האלה מסייעות לגיבוש מנהל שמסתכל על הארגון בעיניים מכירות ומבינות ,  אך במבט חדש בכל יום ".  nihul@themarker.com

האינסייד-אאוטסיידר :  המנכ"ל הנכון עבור הארגון שלך
הוא חושב אחרת ,  מוכן לעמוד על דעתו גם כשכולם חושבים הפוך ממנו ומסוגל להוציא אל הפועל את רעיונותיו הבלתי שגרתיים ?  כנראה זה המנכ"ל הבא שלך .  פרופ' ג'וזף באואר מהרווארד מציע לא להסתפק בקידום אנשים מתוך הארגון ,  אך גם לא להצניח מנהלים מבחוץ

