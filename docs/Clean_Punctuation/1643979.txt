סגן שר הבריאות : " יש לי חשש שהמכרז לבניית ביה"ח באשדוד נתפר על ידי משרד האוצר "
 המתמודדים על הקמת ביה"ח :  קופ"ח מכבי ועמותת רפואה וישועה ,  שכמה מאנשיה בחסידות גור ,  אליה משתייך ליצמן 
" יש לי חשש שבאוצר תפרו את המכרז לבניית בית החולים באשדוד ",  כך האשים בצהריים סגן שר הבריאות ,  ח"כ יעקב ליצמן  ( יהדות התורה )  ,  בדיון שהתקיים בוועדת הכספים שעסק בחוק להקמת בית חולים באשדוד.בכנסת ציינו כי שני יזמים מתמודדים על הקמת בית החולים באשדוד :  קופת החולים מכבי ועמותת  " רפואה וישועה "  - שכמה מאנשיה נמנים עם חסידות גור ,  שאליה משתייך ליצמן . " רפואה וישועה "  מקימה חדר מיון קדמי באשדוד שיסופח לבית החולים.על פי התיקון לחוק שהממשלה ביקשה לאשר ,  גם למשרד האוצר תהיה הסמכות להחליט כי מספר המיטות בביה"ח יעמוד רק על 184 מיטות ולא רק היזם יוכל לבחור האם להתחיל מיידית עם 300 מיטות או פחות מכך.ליצמן הוסיף כי  " יש לי הרבה תהיות לגבי צורת המכרז לבניית ביה"ח .  דוחים אותו שוב ושוב ,  יש לי חשש שתפרו את המכרז .  הייתי אמור להיפגש עם שר האוצר פעמיים והפגישה בוטלה ,  רק אחרי שנקבע הדיון היום בוועדה ,  נקבעה פגישה חדשה .  האוצר חייב לשתף את משרד הבריאות בהליך המכרז של בניית בית החולים ". יו"ר הוועדה ,  ח"כ משה גפני  ( יהדות התורה )  ,  אמר כי  " ביקורת כה חריפה לא נשמעה זמן רב ,  אבקש הסברים מהאוצר על החששות שמעלה סגן השר ".  גפני זעם ואמר כי  " המשמעות הישירה של התיקון המוצע כאן הוא שהאוצר יוכל שלא לקבל את הצעת יזם שירצה לבנות בי"ח עם 300 מיטות ,  כי ירצה לתקצב רק בית חולים עם 184 מיטות ". משה בר סימן טוב מאגף התקציבים במשרד האוצר אמר כי הם פועלים לאפשר הקמת ביה"ח וכי הגדילו את המענק ליזם ל-%50 ,  שהוא המירבי בפרויקטים אלו . " התכלית היתה להצליח בהליך המכרז ומי שיזכה יקבל את המענק ויקבל 50% מעלות ההקמה המוערכת ,  אך עם זאת ,  אם המכרז ייכשל - לא תהיה הקמה של ביה"ח על ידי הממשלה ".  ליצמן מתח ביקורת גם על כך  - " מעלים את המענקים מבלי לתאם עם משרד הבריאות את הנושא ,  לא ייתכן שהמשרד לא שותף בהליך המכרז לבניית ביה"ח ".  ח"כ יעקב אדרי  ( קדימה )  אמר כי גם כאשר הוא היה שר הבריאות ,  משרד האוצר התנגד לכך ,  ו"גם כעת הממשלה מנסה להתחכם ובפועל לא רוצה לבנות את בית החולים באשדוד ".  ח"כ אילן גלאון  ( מרצ )  אמר כי כבר שנים רבות דנים בנושא ואין כל התקדמות בנושא המכרז .  בסיכום הדיון אמר גפני כי יש לתאם את המכרז עם משרד הבריאות .  בנושא פיתוח חדר המיון הקדמי באשדוד אמר גפני שהחלטת הוועדה היא כי יש לקדם את בנייתו ללא כל קשר למכרז לבניית בית החולים על-פי ההחלטות הקיימות . " אני מקווה שמשרד האוצר לא דבק בעמדתו כנגד בניית בית החולים באשדוד ,  עליו יש קונצנזוס ציבורי מקיר לקיר ". 

סגן שר הבריאות : " יש לי חשש שהמכרז לבניית ביה"ח באשדוד נתפר על ידי משרד האוצר "
 המתמודדים על הקמת ביה"ח :  קופ"ח מכבי ועמותת רפואה וישועה ,  שכמה מאנשיה בחסידות גור ,  אליה משתייך ליצמן

