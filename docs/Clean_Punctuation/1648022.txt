ציוץ חדש
האם יוצאת טוויטר מהקיפאון ומתכננת להוסיף פיצ'רים חדשים ושווים לממשק שלה ?  מפתח מהחברה מגלה שכן
בעוד שהרשת החברתית פייסבוק מתעדכנת ומשנה את עצמה חדשות לבקרים ,  נדמה שהמתחרה הקטנה והשובבה טוויטר קופאת על השמרים .  ממשק השירות ב-twitter.com מעודכן לעתים נדירות בתוספות ופיצ'רים חדשים .  בשנה שעברה הוסיפה החברה שני אלמנטים חדשים :  האפשרות לעשות ReTweet בלחיצת כפתור  ( במקום הדרך הידנית בה עשו זאת המצייצים עד אז )  והאפשרות להגדיר רשימות משתמשים לפי קטגוריות  ( פיצ'ר שלא ממש הצליח לתפוס )  .
 ייתכן שהקיפאון הטוויטרי הוא אחת הסיבות בגינן רבים ממשתמשי השירות כלל לא משתמשים בו ישירות כדי לצייץ ,  אלא מעדיפים שירותי צד-שלישי שמספקים ,  לעתים ,  ממשקים נוחים יותר ובעלי אפשרויות שאין בממשק המקורי .  למעשה ,  יותר מחצי ממשתמשי טוויטר לא עושים זאת דרך עמוד הבית של השירות .  אך כעת ייתכן וישתנו דברים ,  שכן מפתח מטוויטר הודיע כי החברה עובדת על פיתוחים חדשים כה משמעותיים ש"כשתראו אותם בקרוב ,  כבר לא תרצו להשתמש בתוכנת צד-שלישי ".  מהנדס החברה אלקס פיין צייץ מסר זה בחשבונו ,  וגרר מיד שורה של השארות .  הבלוג הטכנולוגי טק קראנץ' ,  למשל ,  תוהה אם מדובר בהוספת שירותים מבוססי מיקום ,  ואף ממליץ לטוויטר לשפר את אלמנט החיפוש ולהוסיף לו עוד אפשרויות .
 עם זאת ,  מזהיר הבלוג ממצב בו השירות יהפוך למורכב ועמוס מדי . " טוויטר חייבת להיזהר לא לעשות את הדברים ליותר מדי מסובכים .  ליבת טוויטר תמיד הייתה פשטות .  אם מתחילים להוסיף פיצ'רים  זה יכול להיעלם במהירות .  אך אפשר גם להיות אופטימיים ,  שכן החברה גייסה לאחרונה מומחה ממשק שעבד קודם לכן ברשת החברתית העסקית LinkedIn ,  ונודע ביכולותיו .  כך שייתכן ש-2010 תסמן את סוף קיפאון הפיתוח בטוויטר ,  ותחזיר את השירות בחזרה למסלול ,  לאחר שיש הטוענים שהחל לדאוך אט-אט .
 
ציוץ חדש
האם יוצאת טוויטר מהקיפאון ומתכננת להוסיף פיצ'רים חדשים ושווים לממשק שלה ?  מפתח מהחברה מגלה שכן

