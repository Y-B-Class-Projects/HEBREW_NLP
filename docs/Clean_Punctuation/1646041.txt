שר האוצר יציע לממשלה :  להמשיך עם תקציב דו שנתי
שטייניץ מעוניין בתקציב דו-שנתי גם בשנים 2011-2012 .  בנוסף הוא יגיש הצעה לכלל פיסקאלי חדש לפיו ייקבע שיעור הגידול בהוצאותיה של הממשלה
שר האוצר ,  ד"ר יובל שטייניץ ,  יניח בימים הקרובים על שולחן הממשלה שתי הצעות בנושאי מקרו כלכלה .  ההצעה הראשונה היא הצעה לתקציב דו-שנתי נוסף לשנים 2011-2012 והשנייה היא הצעה לכלל פיסקאלי חדש לפיו ייקבע שיעור הגידול בהוצאותיה של הממשלה .  שתי ההצעות סוכמו בין שר האוצר לראש הממשלה ויונחו על שולחן הכנסת לאחר אישורן בממשלה .
 באוצר אומרים כי יתרונותיו של תקציב דו-שנתי הם היכולת של כל משרד ממשלתי לתכנן את פעילות המשרד לטווח מוגבל בהתאם לתקציבו ,  להוסיף אלמנט של ודאות במשק ולהביא להתפנות זמן ניהולי ואנרגיות ניהוליות לחשיבה אסטרטגית ולבניית תוכניות לטווח-ארוך .  יתרונות אלה משפיעים לטובה גם על יכולת העבודה של גופים לא ממשלתיים העובדים מול משרדי הממשלה או הנתמכים על ידה .  באוצר מדגישים כי התקציב הדו-שנתי נהנה מתמיכה קרן המטבע העולמית  ( imf )  וארגון ה-oecd .
 באשר לגידול בהוצאות הממשלה ,  אומרים במשרד האוצר כי על פי הכלל שנקבע שיעור הגידול בהוצאה ייקבע בכפוף לשיעור החוב ביחס לתמ"ג ולשיעור הצמיחה הממוצעת ב-10 השנים האחרונות .  על פי החוק המוצע ,  ככל ששיעור החוב יפחת תוכל הממשלה להרחיב את הוצאותיה ,  וזאת עד לשיעור מירבי של ממוצע הצמיחה ב-10 השנים האחרונות .  תקרת הגירעון הפוחתת ,  אשר קבועה בחוק ,  נותרה ללא שינוי .
 שר האוצר ,  ד"ר יובל שטייניץ : " התקציב הדו-שנתי החדש יאפשר לממשלה תכנון ארוך טווח ויסייע בהשגת יציבות ,  צמיחה ושגשוג במשק הישראלי .  הכלל הפיסקאלי החדש יאפשר שילוב נכון בין השאיפה לשפר את השירותים הממשלתיים ואת התשתיות בהתאם לצמיחה במשק ,  יחד עם הצורך לשמור על משמעת פיסקאלית ברורה ומוגדרת מראש ולהקטין את רמת החוב הלאומי למימדים סבירים שישרתו את החוסן הלאומי והכלכלי לאורך זמן .  יחדיו מהווים שני הצעדים מהפכה של ממש בדרך שבה הממשלה מנהלת את כלכלת ישראל ואת תקציב המדינה ". 

שר האוצר יציע לממשלה :  להמשיך עם תקציב דו שנתי
שטייניץ מעוניין בתקציב דו-שנתי גם בשנים 2011-2012 .  בנוסף הוא יגיש הצעה לכלל פיסקאלי חדש לפיו ייקבע שיעור הגידול בהוצאותיה של הממשלה

