ונצואלה :  אלפים הפגינו בעד ונגד צ'אווס
בחודש ספטמבר יבחרו אזרחי ונצואלה פרלמנט חדש ,  ומערכת הבחירות יצאה לדרך בהפגנות ענק שהביעו תמיכה והתנגדות לרפורמות הסוציאליסטיות של הוגו צ'אבס
אלפי בני אדם יצאו הלילה  ( שבת )  לרחובות קראקס ,  בירת ונצואלה ,  כדי להפגין נגד המשטר ה"דיקטטורי "  של הנשיא הוגו צ'אווס .  מולם הפגינו אלפים מתומכיו של הנשיא ,  שערכו אירוע משלהם לציון 52 שנים להפלתו של הרודן מרקוס פרז חימנז . 
" 2010 היא שנה של שינוי בוונצואלה ,  שנה שבה האחדות תנצח את השנאה ",  אמר מנהיג האופוזיציה חוליו בורחס למפגינים .  לעומתו ,  אמר צ'אבס לתומכיו : " אני דורש נאמנות מוחלטת למנהיגותי ,  כל דבר אחר יחשב לבגידה .  אינני אינדיבידואל ,  אני הוא העם .  זו חובתי לדרוש כבוד לעם ".  נשיא ונצואלה אמר לתומכיו כי אם הם מוקירים את ארץ מולדתם - עליהם להצביע עבור מפלגת השלטון בבחירות לשני בתי הפרלמנט בחודש ספטמבר הקרוב : " שוב עלינו לזכות בניצחון באסיפה הכללית כדי להמשיך ולבנות את מדינתו הסוציאליסטית .  בואו נרחיב את הפרויקט הסוציאליסטי ". 
ההפגנות הללו הגיעו לאחר שבסוף השבוע שעב נשא צ'אווס את הנאום השנתי שלו לפרלמנט והודיע על שורת צעדים כלכליים .  בין היתר הודיע צ'אווס על מינוי שר אוצר חדש ,  על העלאת שכר המינימום ועל הכוונה לחזק את המטבע הלאומי .  במהלך הנאום הנשיא לא שכח לעקוץ את מתנגדיו והכריז : " הם אומרים שהמדינה נמצאת בקריסה ושצ'אבס הולך ליפול ,  אבל הם הולכים להתאכזב .  הם אומרים שהכל קורה באשמת צ'אווס וחוזרים על כך כל הזמן ,  אז יש אנשים שמאמינים להם .  יש כאן ממשלה ,  שיודעת מה היא עושה ".  סקרים אחרונים מצביעים על ירידה בכוחו של נשיא ונצואלה ,  שזכה בתחילת 2009 לכ-60% וכיום נהנה רק מכ-50 אחוזי תמיכה .
 
ונצואלה :  אלפים הפגינו בעד ונגד צ'אווס
בחודש ספטמבר יבחרו אזרחי ונצואלה פרלמנט חדש ,  ומערכת הבחירות יצאה לדרך בהפגנות ענק שהביעו תמיכה והתנגדות לרפורמות הסוציאליסטיות של הוגו צ'אבס

