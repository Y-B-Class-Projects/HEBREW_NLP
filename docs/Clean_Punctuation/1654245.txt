סקר :  מחצית הציבור - אולמרט היה ראש הממשלה המושחת בתולדותינו
כמחצית מהנשאלים סבורים כי ממשלת נתניהו מושחתת כמו ממשלת אולמרט
52% מהציבור חושבים שממשלת נתניהו מושחתת כמו ממשלת אולמרט ,  כך עולה מסקר שנערך באוניברסיטת חיפה שיוצג בכנס שייערך מחר בה לרגל פתיחת התוכנית ללימודי דמוקרטיה.מהסקר ,  שנערך על ידי ד"ר דודון נבות וד"ר דפנה קנטי ,  שכלל מדגם מייצג של 804 משתתפים עולה כי 18.7% מהמשתתפים חושבים שממשלת נתניהו הנוכחית מושחתת יותר מממשלת אלמרט ,  ו-29.5% טענו שממשלת אולמרט הייתה מושחתת יותר.כ-45% מהנשאלים אמרו שממשלת נתניהו מושחתת במידה רבה ,  ורבע חושבים שהיא מושחתת במדינה בינונית .  רק שליש ,  טענו שהיא מושחתת במידה מועטה ,  או לא מושחתת בכלל.כאשר נשאלו האם מינויו של אדם החשוב במעורבות בפלילים ,  כמו אביגדור ליברמן ,  לתפקיד בכיר נחשב כמעשה מושחת - יותר מ-54% מהציבור חושבים שמדובר במעשה שחיתות במידה רבה ,  ו-12.5% אמרו שמדובר בשחיתות במידה בינונית ,  לעומת שליש  ( 33.5% )  ,  שחושבים שלא מדובר בשחיתות או בשחיתות מעטה.בנוסף ,  רוב הציבור רואה בחומרה פוליטיקאים שלא מקיימים את ההבטחות שפיזרו במהלך הבחירות :  60% חושבים שהפרת הבטחת בחירות היא מעשה שחיתות ,  כרבע מהנשאלים טענו שאין קשר בין הבטחות הבחירות לשחיתות.עם זאת ,  אולמרט תפס את המקום הראשון ,  בפער גדול ,  כמי שנתפס על ידי הציבור כראש הממשלה המושחת ביותר בתולדות המדינה ,  על ידי 52% מהמשתתפים במדגם .  במקום השני בסולם השחיתות נבחר נתניהו  ( 17.8% )  ובמקום השלישי אריאל שרון  ( 17% )  .  אחריהם ברשימה :  יצחק רבין  ( 3.8% )  ,  שמעון פרס  ( 2.9% )  ,  דוד בן גוריון  ( 2.2% )  גולדה מאיר  ( 1.7% )  ומשה שרת  ( 1% )  .  יצחק שמיר ולוי אשכול ,  שניהם סוגרים את הרשימה עם רק 0.8% מהמשתתפים שטענו שהיו מושחתים.70% מהציבור חושבים גם שישראל מושחתת כיום יותר משהיתה בעבר ,  לעומת 10% בלבד ,  שחושבים שבעבר ישראל היתה מושחתת יותר .  40% חושבים שישראל מושחתת יותר ממדינות אחרות ,  ו-40% נוספים טענו שישראל מושחתת בדומה לשאר המדינות .  רק 20% טענו שישראל מושחתת פחות ממדינות אחרות.שניים מכל שלושה ישראלים  ( 66% )  אמרו שהשחיתות הפוליטית הפכה למכת מדינה ,  ו-8% סיפרו שהתבקשו לשלם שוחד .  את האשמה בשחיתות תולים הישראלים בפוליטיקאים  ( 32% טענו שאיבדו בושה )  ,  ו-22% טענו שמדובר במשבר מנהיגות .  רק 8% אמרו כי הסיבה לשחיתות היא אדישות הציבור ." בישראל יש גם בעיה של שחיתות וגם נטייה לראות התנהגויות דמוקרטיות לגיטימיות כמושחתות ,  והסקר מבטא את שתי הבעיות האלה ",  אמר ד"ר נבות . " התפישה הרווחת ש'כולם מושחתים' דווקא משחיתה את הציבוריות הישראלית ,  שכן אין התמקדות בבעיות המרכזיות ואין הבחנה בין רצוי ,  סביר ורע .  מעבר לכך ,  היא כמובן מעודדת יוזמות מסוכנות שרק ירעו את המצב ,  כפי שהיה לנו עם חוק הבחירה הישירה ". 

סקר :  מחצית הציבור - אולמרט היה ראש הממשלה המושחת בתולדותינו
כמחצית מהנשאלים סבורים כי ממשלת נתניהו מושחתת כמו ממשלת אולמרט

