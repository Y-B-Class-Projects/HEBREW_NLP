האח הגדול רואה הכול
באירופה מפתחים מצלמת מהירות שיכולה לקלוט עד חמש עבירות תנועה שמבצעים הנהגים בפעם אחת .  כפל קנס ?  הצחקתם אותם
בימים האחרונים החל המשרד לביטחון פנים בפריסת מצלמות המהירות החדשות המכונות  " גסטו "  בכבישי ישראל .  אם חשבתם שהמצלמות האלה מתקדמות טכנולוגיות - חשבו שנית .  מצלמות מהירות חדשות הנבחנות בימים אלה באירופה מסוגלות בעזרת אמצעים טכנולוגיים שונים לזהות עד חמש עבירות בו זמנית .  המצלמות ,  Asset Camera ,  מסוגלות לעשות את המובן מאליו ולתפוס נהגים הנוסעים במהירות מופרזת ,  אבל לא רק .  בנוסף הן בודקות האם הנהג חגור בחגורת בטיחות והאם הוא שומר מרחק מהמכונית שלפניו .  המצלמות אף מסוגלות לקלוט את מספר לוחית הרישוי של הרכב ולברר האם היא הנהג שילם ביטוח ומס כנדרש .  
העיתונות כבר מכנה את המצלמות החדשות  " כמצלמות שיודעות הכל ".  בימים אלה נבחנת פריסת המצלמות בפינלנד .  לפי העיתון  " דיילי מייל "  הבריטי ,  פריסה שלהן באירופה תחל במהלך 2013 .  לא מדובר ביוזמה חריגה .  הפרויקט נתמך על ידי האיגוד האירופי והמצלמות מפותחות על ידי קונסורציום של כמה אוניברסיטאות אירופאיות ומכוני מחקר .  בבריטניה יש כבר כאלה שמתנגדים להן .  החשש הוא שהן יהפכו למכונות לייצור מזומנים בידי המשטרות לקבל יותר כסף מדו"חות - במקום להילחם בתאונות דרכים .  
מה בדיוק המצלמות כוללות ?  ה"דיילי מייל "  מפרט :  מצלמת תלת-ממד עם שתי עדשות המסוגלות לאתר נהגים הנוסעים במהירות מופרזת ממרחק 460 מטר ;  מצלמה לזיהוי לוחית רישוי של הרכב ;  מצלמת אינפרה-אדום שמנטרת את מצב הכביש ותנאי מזג האוויר ;  יחידת תקשורת השולחת את התמונות למטה המשטרה באמצעות GPS ;  ומצלמה בתלת ממד שמסוגלת לאתר ולצלם האם נהגים חוגרים חגורת בטיחות .  עלות כל מצלמה :  כ-285 אלף שקל .
 
האח הגדול רואה הכול
באירופה מפתחים מצלמת מהירות שיכולה לקלוט עד חמש עבירות תנועה שמבצעים הנהגים בפעם אחת .  כפל קנס ?  הצחקתם אותם

