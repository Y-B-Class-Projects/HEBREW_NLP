צבא ארה"ב :  חיילות בהריון כבר לא נכלאות
החיילות בצבא ארה"ב יכולות לשוב להרות בנחת :  המפקד הבכיר בעירק ביטל הוראה קודמת לפיה יש להעניש חיילות שהרו ,  וחיילים שהכניסו חיילות להריון
צבא ארצות הברית יבטל את ההחלטה להעניש חיילות שנכנסו להריון במהלך שירותן .  כמו כן ינצלו מעונש החיילים שהכניסו אותן להריון .  כך הודיע היום  ( חמישי )  הגנרל רי אודיירנו ,  מפקד הכוחות האמריקאים בעירק .  
ההחלטה ,  שתכנס לתוקף בתחילת השנה הבאה ,  מבטלת את ההוראה של מפקד הכוחות האמריקאיים בצפון עירק ,  לפיה חיילת שתעז להיכנס להריון בזמן השירות תעמוד למשפט ועלולה לקבל עונש מאסר ,  כמו גם החייל שהכניס אותה להריון .  המדיניות של גנרל אנתוני קוקולו זכתה לביקורת מארגוני נשים ,  וביום שלישי ארבעה סנאטורים כתבו למזכיר הצבא בבקשה לבטל אותה . " זה לא יהיה בפקודות שלי החל מהראשון בינואר ",  אמר הגנרל אודיירנו לסוכנות הידיעות  " רויטרס ".  מדיניות צבא ארצות הברית כיום מאפשרת למפקדים להחיל נהלי התנהגות עבור הכוחות תחת פיקודם ,  שהם חמורים יותר ממה שהמפקדים הבכירים מהם קבעו .  
הגנרל קוקולו מפקד על 22,000 חיילים וחיילות בצפון עירק .  העונש שקבע על הריון או הכנסה להריון נע בין נזיפה מנהלית למשפט צבאי .  קוקולו הגן על המדיניות שלו בטענה שאינו מוכן לאבד חיילים שיאלצו לזנוח את תפקידם לטובת הורות ,  ולכן אף הוסיף את האיום במאסר אפשרי .  אולם מאוחר יותר הוא הסביר שאין בכוונתו לשפוט אף חיילת שנכנסה להריון .
 
צבא ארה"ב :  חיילות בהריון כבר לא נכלאות
החיילות בצבא ארה"ב יכולות לשוב להרות בנחת :  המפקד הבכיר בעירק ביטל הוראה קודמת לפיה יש להעניש חיילות שהרו ,  וחיילים שהכניסו חיילות להריון

