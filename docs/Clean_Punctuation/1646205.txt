ביה"ד לעבודה :  קרן מבטחים התרשלה כאשר העבירה כספי מבוטח לגרושתו ללא ידיעתו
פנסיונר גילה שבעת ששהה בכלא ,  קרן מבטחים העבירה 140 אלף שקל לגרושתו .  על טופס הבקשה להחזרת הכספים הופיעו לכאורה חתימתו - וכן חתימת מנהל כלא איילון כמאמת החתימה
 >  >  בית הדין האזורי לעבודה בתל אביב חייב בשבוע שעבר את קרן הפנסיה מבטחים הוותיקה לפצות מבוטח ביותר מ-200 אלף שקל ,  לאחר שהתברר כי היא העבירה את כספי הפנסיה שנצברו לזכותו לידי גרושתו ללא ידיעתו .  התובע ,  נוריאל פינגל ,  שעבד בצה"ל ובתעשייה האווירית ,  הפריש כספים למבטחים במשך 25 שנה .  במארס 1997 הוא נשלח לכלא ,  בעקבות עבירות אלימות נגד אשתו .  כעבור חצי שנה השניים התגרשו .  ביולי 2005 הוא פנה למבטחים וביקש למשוך את כספי הפנסיה שצבר ואולם מבטחים השיבה לו כי הכספים ,  בסך 140 אלף שקל ,  הועברו אליו ,  לחשבון שהיה רשום על שם אשתו וששמו גם צוין בו .  הקרן צירפה לתשובתה העתק טופס  " בקשה להחזרת כספים "  שהוגש לה ,  הנושא לכאורה את חתימתו של התובע על הטופס וכן את חתימתו של מנהל כלא איילון כמאמת את החתימה .  פינגל טען בתביעה שהגיש באמצעות עו"ד דוד דוד ,  כי הטופס זויף וכי מעולם לא קיבל לידיו את כספי הפנסיה ממבטחים .  עוד טען שמבטחים התרשלה בכך שהעבירה את הכספים שנצברו לזכותו לחשבון בנק שאינו על שמו ,  ובכך שלא אימתה את נכונות הפרטים בטופס .  השופטת חגית שגיא קבעה כי גרושתו של פינגל זייפה את חתימתו ומשכה ללא ידיעתו את הכספים שהיו מופקדים על שמו במבטחים . " די בכך כדי לקבוע שמבטחים הפרה את החוזה עם התובע וכדי לחייב אותה לשלם לו פיצוי בשל הפרת חוזה בגובה הסכום שנצבר לזכותו ושאותו משכה גרושתו ",  קבעה .  השופטת חייבה את מבטחים לשלם לפינגל פיצוי על הפרת חוזה בסך 138,441 שקל בתוספת הפרשי ריבית והצמדה מדצמבר 98' ,  שמסתכם כיום בכ-205 אלף שקל .  כמו כן חייבה השופטת את הקרן לשאת בהוצאות המשפט בסך 10,500 שקל  ( עב 9428/05 )  .
 
ביה"ד לעבודה :  קרן מבטחים התרשלה כאשר העבירה כספי מבוטח לגרושתו ללא ידיעתו
פנסיונר גילה שבעת ששהה בכלא ,  קרן מבטחים העבירה 140 אלף שקל לגרושתו .  על טופס הבקשה להחזרת הכספים הופיעו לכאורה חתימתו - וכן חתימת מנהל כלא איילון כמאמת החתימה

