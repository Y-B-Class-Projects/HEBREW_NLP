ראש השב"כ : " ניתן לפגוע מרחוק בתשתיות חיוניות באמצעות הרשת "
 בכנס מכון היצוא לבטחון המולדת הזהיר ראש השב"כ יובל דיסקין שאיומי הטרור הופכים למורכבים יותר ,  בין השאר בעזרת הטכנולוגיה 
" ניתן להילחם בהצלחה רבה ביכולות הטרור ואף לנצח ,  אולם על מנת להצליח נדרשת תפישה שילובית בין מדינות וארגוני ביטחון שתאפשר שיתוף בידע ,  במודיעין ,  בפיתוח טכנולוגיות לבטחון המולדת ,  שתוף פעולה מבצעי ברמה גבוהה בין מדינות ופיתוח תשתית משפטית גלובלית ",  כך אמר היום יובל דיסקין ,  ראש השב"כ ,  בכנס מכון היצוא לבטחון המולדת ." זה בהישג יד .  יש הפנמה של הבנה בצורך זה במדינות שרוצות להיאבק בטרור ולנצחו ",  הוסיף .
 לדבריו ,  איומי הטרור הצפויים הופכים מורכבים בהרבה מאלה שאנחנו מכירים כיום .  התפתחות החדשנות והטכנולוגיה הפכו את העולם לכפר גלובלי .  הן הפכו זמינות לכל אדם והעולם הפך קטן ושטוח יותר .  זמינות הטכנולוגיות שיוצרת מהפיכה בכלכלה וקפיצות דרך בתקשורת ,  מאפשרת גם הזדמנויות רבות לטרור העולמי .
" הטכנולוגיה מאפשרת לו להיות יותר חוצה גבולות ויבשות .  אדגים בשני פרופילים של טרור .  אחד ,  ארגוני חמאס וג'יהאד אסלאמי ברצועת עזה שרוכשים אמצעי לחימה מאיראן וקוריאה ומדינות אחרות .  הם מגיעים לתימן וסודאן ומוברחים דרך מצרים לרצועת עזה .  בה בעת אותם ארגוני טרור שלחים אנשים דרך מצרים לאיראן מתאמנים ומקבלים משימות לפיגועים ",  אמר דיסקין . " "קפיצת מדרגה ביכולות הטרור ".  מדובר באנשים שגולשים לאתרים מסויימים ועוברים שם שטיפת מח קיברנטית עי אנשי אלקאעידה .  עובר שם ידע שמכשיר אותם לטפל בחומרי חבלה ובארגונים דוגמת זה שאני עומד בראשו ",  הוסיף .
" ניתן לפגוע מרחוק בתשתיות חיוניות באמצעות רשת הסייבר ולגרום נזק ופגיעה בנפש ",  הוסיף דיסקין . " האינטרנט מספק מודיעין על שפעם היה רק בידי מדינות ,  כמו אפליקציות לאייפון שמאפשרות קבלת מידע בזמן אמת ". 
בתחילת הכנס אמר מייסד ומנכ"ל חברה הבטחונית agt מתי כוכבי כי  " יש צורך להגן על האינטרנט כחלק חשוב מחיינו ,  שלא יוכל לשמש לארגוני טרור ".  כוכבי הדגיש כי  " יש חברות בעולם שמקליטות כל מה שאנחנו עושים ,  אוכלים ,  קוראים ,  דו"חות רפואיים ויודעות על דעותינו הפוליטיות .  יש להן שליטה במידע עצום .  הן מסחריות .  אבל הן פוטנציאל להפוך מוקד לארגוני טרור בינלאומיים .  ארגון מתוחכם יכול לחדור לחברה כזו .  נניח שיחדור לגוגל ויקבלו שליטה על מידע .  דמייני מה יקרה ,  אם מישהו ישתלט על חברה כזו ואתם לא תדעו אפילו ".  .
 לדבריו ,  תופעה מיוחדת נוספת אופיינית לזמננו היא כח הטרור . " הטרור תמיד היה ,  אך עכשיו ארגונים קטנים מחזיקים בכח שפעם היה רק לאומות .  הודות לגלובליזציה והטכנולוגיה ,  ארגונים קטנים יכולים להיות מסוכנים ואפקטיבים ולנוע בקלות עם מטענים ",  אמר .  
לדבריו ,  הקשר בין גלובליזציה למידע באינטרנט משנה את המבט על אבטחה .  המפתח יהיה הידע לנהל את טריליון הביטים של המידע .  לא ניתן לחשוב על הגנת המולדת כפי שחשבנו עד עכשיו ,  בהקשר למצלמות אבטחה וחיישנים לגילוי חומרי נפץ . " צריך לפתוח עידן חדש ,  תוכנות שינתחו מידע ויוכלו לצפות מה יקרה .  לא מספיק לשים מצלמות וסנסורים .  צריך לקשר את כל הסנסורים בתוכנות חכמות שיוכלו לחשוב כמו מוח אדם ",  אמר .  לדבריו ,  שיפור יעול באמצעות תוכנות הוא מפתח לא רק לשיפור תוצאות של חברה אלא גם למניעת טרור .
" אנחנו צריכים להבין שהרבה פתרונות אבטחה היום שייכים לעולם שמשתנה .  לכן ,  אני מעדיף לראות את אבטחת המולדת - שהיא לא רק טרור אלא גם אסונות טבע ופשע - כתחום חדש שצריך לשנות את הדרך בה אנחנו רואים דברים ",  אמר כוכבי .
 לדבריו ,  הגלובליזציה עוסקת בהסרת חסמים בין מדינות לטובת תנועה חפשית של אנשים וסחורות .  וזה לא מתיישב טוב עם אבטחה .  היא נחשבת חיונית לצמיחה ושגשוג ולכן נראה יותר ויותר קונטיינרים בין מדינות ומהגרים שיסתובבו ברחובות . " המצלמות שלנו מצלמות רחובות אבל האם הן יכולות להסביר מה רואים ?  מה שמעניין הוא ,  שהעולם מקים בנקים בינלאומיים ומערכות תקשורת בינלאומיות ,  אבל לא מייצר תשתית בטחונית גלובלית .  דמיינו מה יקרה אם נשק ביולוגי יתפוצץ בעיר מרכזית בעולם ויתברר שהגיע מקונטיינר שהגיע ממדינה אחרת .  איך זה ישפיע על הגלובליזציה ?  גלובליזציה יכולה להתמוטט אם מדינות יחשבו שהגבולות הפתוחים הם סיכון .  צריך למצוא דרך לנהל את המידע העצום למניעת טרור ",  הוסיף .
 
ראש השב"כ : " ניתן לפגוע מרחוק בתשתיות חיוניות באמצעות הרשת "
 בכנס מכון היצוא לבטחון המולדת הזהיר ראש השב"כ יובל דיסקין שאיומי הטרור הופכים למורכבים יותר ,  בין השאר בעזרת הטכנולוגיה

