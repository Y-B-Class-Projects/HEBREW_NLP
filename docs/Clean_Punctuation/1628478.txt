קבוצות שיכון ובינוי-אמות וגינדי הגישו הצעות מחייבות לשוק הסיטונאי ;  הערכת המחיר - עד מיליארד שקל
על פי החלטת חברת השוק הסיטונאי ,  ההצעות הוגשו רק על חלק מהמתחם הכולל בניה של 600 דירות ומרכז מסחרי
שתי הקבוצות שנותרו להתמודד על מכרז הקרקעות השוק הסיטונאי בתל אביב היום הצעות מחייבות לרכישת המתחם .  על פי הערכות ,  מגלמות ההצעות שנתנו החברות סכום בין 800 מיליון למיליארד שקל וזאת תמורת זכויות לבניית 600 דירות ,  מרכז מסחרי ומבני ציבור.קבוצה ראשונה שהגישה הצעה לרכישת הקרקע מורכבת מחמש חברות :  שיכון ובינוי ,  אמות ,  יורוקום נדל"ן ,  קנדה ישראל וחברת אביב .  הקבוצה השניה מורכבת משתי חברות :  חברת משה ויגאל גינדי וכן חברת גינדי השקעות שבשליטת מנור גינדי ,  איל פרידמן ואורי לוי .  כזכור לפני שבועיים פרשה מהמכרז קבוצה שלישית בה היו גם כן מספר חברות ובהן תדהר ,  חברת הביטוח מגדל ,  חבס ,  בריטיש ישראל ורוגובין.בעלת קרקעות השוק הסיטונאי שממוקם בין הרחובות קרליבך ,  החשמונאים ודרך בגין בתל אביב ,  היא חברת השוק הסיטונאי שמורכבת מתנובה  ( 60% )  ,  עיריית תל אביב  ( 25% )  ,  בעלי דוכנים שפעלו בעבר במתחם ועו"ד שרגא בירן .  את המכירה מוביל איש העסקים מאיר שמיר ,  מבעלי חברת מבטח שמיר - אחת מבעלות השליטה בתנובה ,  וכן חברת אייפקס - בעלת מרבית השליטה בחברת תנובה.זכויות הבניה בקרקע ששטחה 55 דונם מאפשרות הקמת 1,800 דירות .  שליש בבנייה מרקמית של בניינים עד לגובה 13 קומות ושאר הדירות ב-4 מגדלי ענק של 40 קומות עם מספר רב של דירות שייבנו בכל קומה .  בנוסף ,  כולל המתחם אפשרות לבניית קניון בשטח 32 אלף מ"ר ,  חניון תת קרקעי עצום שיכיל אלפי מקומות חניה וכן מבני ציבור רבים ובהם בית ספר ,  גני ילדים ,  מוזיאון ואף פארק פתוח של 14 דונם.הצעות המחיר שהוגשו כעת מתייחסות כאמור לכל הבניה בשטח ,  למעט 1,200 דירות בארבעת המגדלים שבפרויקט .  כעת ,  עם הגשת ההצעות צפויה חברת השוק הסיטונאי להודיע בימים הקרובים על החברה בה היא בוחרת לקיום משא ומתן פרטני שיארך כ-21 יום .  במשא ומתן יידונו מחירי ותנאי העסקה שצפויה להיות מורכבת מתשלום במזומן ,  אחוזים ממחזור המכירות ואחוזים מהרווח .
 
קבוצות שיכון ובינוי-אמות וגינדי הגישו הצעות מחייבות לשוק הסיטונאי ;  הערכת המחיר - עד מיליארד שקל
על פי החלטת חברת השוק הסיטונאי ,  ההצעות הוגשו רק על חלק מהמתחם הכולל בניה של 600 דירות ומרכז מסחרי

