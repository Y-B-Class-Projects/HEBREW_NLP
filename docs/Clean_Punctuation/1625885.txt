 " הרווק "  של ערוץ 10 תשודר ביום שלישי - מול רשת 
 >  >  ערוץ 10 מעדיף לשבץ את תוכניות הדגל שלו מול זכיינית ערוץ 2 רשת :  הערוץ הודיע אתמול כי ישדר את תוכנית הריאליטי החדשה שלו  " הרווק "  בימי שלישי ,  שיעברו בקרוב לידי הזכיינית החלשה של ערוץ 2 . " הרווק "  תעלה לאוויר ב-5 בינואר ותתחרה ב"משפחה חורגת "  ובתוכנית האירוח של אברי גלעד של רשת .  לתוכנית יהיו 18 פרקים ,  שישודרו אחת לשבוע בעלות של כחצי מיליון שקל לפרק . " האח הגדול "  של קשת ,  המשודרת כיום בימי ראשון ושלישי ,  תעבור לשידור בימי רביעי ושבת .  בתוכנית  " הרווק ",  פורמט אמריקאי שיובא לישראל ,  הרווק גיא גיאור  ( 29 )  ,  שהשתתף בעונה השנייה של  " הישרדות "  הישראלית ,  יבחר בין 22 נשים שינסו לזכות בלבו .  מתמודדות  " הרווק "  יתגוררו יחד באחוזה בקיסריה ,  שממנה יגיחו למפגשים עם גיאור .  התוכנית מצולמת בישראל ובחו"ל . " הרווק "  נחשבת תוכנית דגל של רשת abc האמריקאית מאז עונתה הראשונה ששודרה ב-2002 .  המוטיב המרכזי בפורמט הוא טקס הענקת הוורד :  בסיומה של כל תוכנית מעניק הרווק ורד לנשים שאיתן החליט להמשיך ולהעמיק את הקשר .

" הרווק "  של ערוץ 10 תשודר ביום שלישי - מול רשת 
nan
