ליגה א' :  הפועל הרצליה שבה למקומה הטבעי
אחרי שהפועל חדרה ניצחה 1:2 את קרית מלאכי ,  גם הרצליה סיימה עם ניצחון  ( 0:1 על כפר יונה )  .  ג'ת סיימה ב-2:2 נגד טמרה
הפועל חדרה שבה אתמול  ( שישי )  זמנית לראש טבלת ליגה א' דרום לאחר שהשיגה ניצחון 1:2 בחוץ על מכבי קרית מלאכי ,  האחרונה בטבלה .  מכבי השקמה רמת חן גברה באותה תוצאה והיא רחוקה נקודה בלבד מחדרה .  בכל מקרה ,  אחרי שהשתיים הללו שיחקו ,  הפועל הרצליה חזרה למקום הראשון אחרי שניצחה את עירוני כפר יונה של המאמן בני לם 0:1 .  
קרית מלאכי - הפועל חדרה 2:1 
ניצחון שלישי ברציפות לחדרה בעידן שייע פייגנבוים .  עידן דוד כבש ראשון לאורחים בדקה ה-12 ושי אבוקסיס הכפיל בדקה ה-65 לפני שעמוס וזאנה הוותיק נגח את השער המצמק 12 דקות לסיום וגרם להרבה דפיקות לב אצל פייגנבוים על הקווים .  
מכבי השקמה - מבשרת ציון 1:2 
גם השקמה הסתבכה במשחק הביתי מול היריבה מהתחתית .  אליאור ועקנין  ( 33 )  ומוסא בן חיים  ( 50 )  העלו את המארחים ליתרון 0:2 ואלעד יעקובי ,  שחקן העבר של בית"ר ירושלים ,  קבע את תוצאת הסיום .  השקמה עולה זמנית למקום השני עם נקודה פחות מחדרה .  
הפועל הרצליה -עירוני כפר יונה 0:1
כפר יונה פתחה את המשחק בסערה והייתה טובה יותר ,  אך בדקה ה-41 שגיאה חמורה של ירון טימור ,  שכבש לשערו הוא ,  סידרה להרצליה את שער הניצחון .  כפר יונה עוד הספיקה להחמיץ פנדל כשאופיר חלוואני שיגר כדור לשמיים  ( 67 )  .
 צפרירים חולון - מכבי יבנה 1:2 
המארחת עלתה למקום הרביעי ,  אך היא רחוקה מהשלישייה המובילה .  נוי ויצמן השתלט על כדור חוזר מבעיטה שהוא עצמו לקח והעלה את צפרירים ליתרון  ( 12 )  ובישל את שער הניצחון של יוסי פליקר בדקה ה-57 .  אוראל אדרי השווה זמנית ליבנה בדקה ה-34 .  
בני טייבה - עירוני נתיבות 0:4 
עבד טיטי הוותיק בלט בניצחון המפתיע של טייבה כשכבש צמד  ( 45 ,  90 )  .  טארק ארמלי  ( 60 )  ומוחמד מסראווה  ( 78 )  השלימו את החגיגה הגדולה של העולה החדשה על הקבוצה של אהוד כחילה .  
כפר שלם - בית"ר כפר סבא 0:4 
צחי תייר ערך בכורה על הקווים בכפר סבא וראה את קבוצתו החדשה קורסת לאחר מחצית מאופסת .  יוסי בורוכוב כבש ראשון בפנדל בדקה ה-47 ,  אייל בן עמי  ( 58 )  ,  אלירן מגול  ( 68 )  ואורן דיין  ( 72 )  חתמו .  
מכבי עמישב פתח תקוה - מכבי קרית גת 1:0לקרית גת :  יוגב אלקבץ  ( 10 ) 
הפועל נחלת יהודה - הפועל ערד 0:0
ערב של דרמות ומהפכים בצפון ,  כשההפתעה הגדולה מגיעה מטמרה .  שם ,  המוליכה עירוני ג'ת סיימה רק ב-2:2 מול מכבי טמרה .  יוסי ג'נאח  ( 30 )  ואסי אברהמי  ( 42 )  העלו את המוליכה ליתרון 0:2 ,  אבך טמרה איזנה משערים של מוטי בן חמו בנגיחה בדקה ה-71 ואזהר טהא המחליף כעבור ארבע דקות .  כשהיה נדמה כי ג'ת תאבד את הפסגה לעירוני אום אל פאחם שהתארחה בשבת אצל האחרונה בני ג'דידה ,  הגיעה עוד הפתעה גדולה בדמות ניצחון 1:2 של נועלת הטבלה .  
הפועל בני ג'דידה - עירוני אום אל פאחם 1:2
המארחת הדהימה את אחת הקבוצות החזקות בליגה א' .  עד המזחרו ה-16 השיגה בני ג'דידה ניצחון בודד ותוצאת תיקו אחת בלבד לעומת שניים-עשר הפסדים ,  וכשכולם ציפו באום אל פאחם לאסוף עוד שלוש נקודות ,  הגיעה ג'דידה והפתיעה את הליגה .  המארחים הצליחו להחזיק מעמד במחצית הראשונה ושמרו על תוצאה מאופסת .  עם פתיחת המחצית השנייה בישל אמיר אבו ערר לאסי בן מוחה שקבע מקרוב 0:1 לאורחים .  בשלב הזה היה נדמה כי לג'דידה לא יהיו הכוחות לחזור למשחק ,  אבל המארחת לא הרימה ידיים ובדקה ה-52 שלח אייל ארשיד את כארם שיבל לתוך הרחבה וזה מקרוב הכניע את השוער המקומי .  כעבור שלוש דקות עירוני א.א .  פאחם זכתה בפנדל .  בן מוחא בעט אך רבאח רבאח עצר את הבעיטה .  עירוני אום אל פאחם לחצה במטרה להשיג את הניצחון שיחזיר אותה למקום הראשון אולם ג'דידה עקצה במתפרצות ,  ובאחת מהן ,  בדקה ה-89 היה זה אייל ארשיד שכבש את השער המכריע במשחק ,  וקבע 1:2 למקומיים .  לקראת הסיום הורחקו אייל ארשיד מג'דידה ואמיר אבו ערר מא.א .  פאחם לאחר שהתקוטטו ביניהם .
 מכבי אום אל אפחם - מכבי כפר קרע 1:2 
גם השלישית ,  כפר קרע ,  איבדה נקודות לאחר שהובילה .  דיא אבו רומי כבש לאורחים בדקה ה-11 ,  אך יניב אברג'יל סידר ניצחון לאום אל פאחם .  תחילה כבש שער שוויון בדקה ה-68 וחמש דקות לסיום הוכשל ברחבה ואת הפנדל ניצל אחמד עארף הוותיק כדי לקבוע ניצחון גדול למקומיים .  
קרית אתא - הפועל עפולה 2:3 
האורחים כבר הובילו 2:0 משערים של יקי ויצמן ויותם מלול ,  אבל המארחת ביצעה מהפך .  האיל חשאן ושי דהן קבעו 2:2 ושחקן הרכש החדש ,  אלכסיס ויינשיין ,  כבש את שער הניצחון שלוש דקות לפני הסיום .  
מכבי כפר קנא - עירוני טבריה 4:4 
המשחק ההפכפך של היום הגיע מכאוכב ,  שם אירחה כפר קנא את טבריה .  המארחת פיגרה 4:1 חמש דקות לסיום ,  אך הצליחה להשיג שוויון דרמטי .  עימאד וואהדני ,  אלירן אלקיים  ( שהשלים צמד )  וג'יהאד רביע כבשו בדקות האחרונות והדהימו את טבריה ההמומה .  
מ.ס כרמיאל/צפת - הפועל אסי גלבוע 1:0
שער ניצחון של יניב דרעי בדקה ה-20 העניק את הניצחון החשוב לאסי גלבוע ,  ושמר את התחתית בטווח ביטחון ממנה .  
הפועל כפר קנא - טירת הכרמל 0:1לכפר קנא :  דאוד עליסאת  ( 40 ) 
צור שלום - בני טמרה 1:0לטמרה :  מושיקו חלפון  ( 65 ,  בפנדל ) 

ליגה א' :  הפועל הרצליה שבה למקומה הטבעי
אחרי שהפועל חדרה ניצחה 1:2 את קרית מלאכי ,  גם הרצליה סיימה עם ניצחון  ( 0:1 על כפר יונה )  .  ג'ת סיימה ב-2:2 נגד טמרה

