מהפיננסים לאנרגיה :  הלמן-אלדובי מצטרפים לחגיגה ומקימים שותפות לחיפושי נפט וגז 
" השותפות תנצל את הניסיון ,  המחקר והידע שרכשה הקבוצה שהובילו להשקעות מוצלחות במגזר הגז והנפט "
 רוני הלמן ואורי אלדובי ,  מבעלי בית ההשקעות הלמן-אלדובי ,  הודיעו היום כי יקימו שותפות חדשה לחיפושי גז ונפט . " בימים אלה אנו במגעים עם מספר משקיעים אסטרטגיים בארץ ובחו"ל ,  על מנת שייכנסו לשותפות החדשה .  כמו כן ,  אנו במגעים מתקדמים לרכישת זכיונות חיפושי גז ונפט ביבשה ובים ושוקלים בחיוב להנפיק את השותפות בבורסה ". להלמן ולאלדובי אין אמנם ניסיון מעשי בתחום חיפושי הנפט ,  אך לאור הצלחתו של צחי סולטן יו"ר כלל חיתום ,  שרכש את שותפות מודיעין והוסיף מאות אחוזים לערכה בחודשים האחרונים ,  נראה כי ניסיון פיננסי הוא זה הדרוש יותר מכל בכדי להכנס לתחום .  על כך מעידים הלמן-אלדובי הכותבים כי  " השותפות החדשה תנצל את הניסיון ,  המחקר והידע המקצועי שרכשה הקבוצה במגזר הגז והנפט שהובילו ,  בין היתר ,  להשקעות מוצלחות של חברות הקבוצה במגזר הגז והנפט ". בהלמן אלדובי ביקשו להדגיש כי הפעילות לא תהיה חלק מבית ההשקעות וכי קרנות הפנסיה ,  הגמל וקרנות הנאמנות של הקבוצה לא ישקיעו בשותפות החדשה ." תחום חיפושי הגז והנפט תפס בתקופה האחרונה תאוצה עם גילויי מרבצי הגז הגדולים בים והגילויים החדשים בקידוחים השונים וההשקעה בתחום הפכה ל'בון טון' .  לקבוצה ניסיון רב של השקעות מוצלחות בחברות הפועלות בתחום ".  מסרו בקבוצה .  לדבריהם ,  בהנפקה שביצעה רציו לפני שנתיים ,  רכשה ומימשה הקבוצה מיליארד כתבי אופציה של רציו ברווח של 20,000% ,  וכמו כן הינה בעלת השליטה השנייה בדלק אנרגיה של תשובה ,  השולטת באבנר ודלק קידוחים ,  השותפות ב"תמר ". בהלמן אלדובי כותבים כי ההשקעות בתחום יחידות חיפושי הגז והנפט תרמו תרומה ניכרת לתשואות אותן השיגה הקרן  " הלמן-אלדובי  ( 4d )  הזדמנות ישראלי ",  אשר סיימה את שנת 2009 עם תשואה של244.33% והניבה תשואה של 5.70% בינואר 2010 .
 
מהפיננסים לאנרגיה :  הלמן-אלדובי מצטרפים לחגיגה ומקימים שותפות לחיפושי נפט וגז 
" השותפות תנצל את הניסיון ,  המחקר והידע שרכשה הקבוצה שהובילו להשקעות מוצלחות במגזר הגז והנפט "
 
