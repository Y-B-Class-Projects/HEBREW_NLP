חשד :  קטין דקר חייל בלוד - ונמלט למסתור
המשטרה עצרה קטין תושב לוד בחשד שדקר חייל ופצע אותו בינוני בעיר לפני כשבועיים .  הקטין נעצר בבית משפחתו בכפר לקייה שבדרום .  מעצרו הוארך בשלושה ימים
קטין תושב לוד נעצר אמש  ( חמישי )  בכפר לקייה שבדרום בחשד שדקר חייל בעת שזה היה בחופשה .  כוחות משטרת לוד ,  סיירת מג"ב 7 ,  וכוח מיוחד של מג"ב ,  עצרו את הקטין בן ה-17 בבית של בני משפחתו ,  לאחר מרדף של שבועיים .  לדברי המשטרה ,  הקטין ביצע בעברו עבירות אלימות ,  סמים ורכוש .  בית משפט השלום ברמלה האריך את מעצרו בשלושה ימים .
 המקרה אירע לפני כשבועיים כאשר רפי כהן ,  חייל בן 20 ,  יצא לחופשה מהצבא .  בשעות הערב הוא הלך עם חברתו וחברים נוספים ,  לשבת בגינה הציבורית בלוד .  בגינה שהו באותה עת גם חבורה של כ-12 צעירים שהיו שרויים בגילופין ,  בהם גם החשוד .  
על פי החשד ,  בשלב מסוים החלו הצעירים לשרוק ולקרוא קריאות בעלות אופי מיני לעבר הבנות עימם ישבו כהן וחבריו .  לדברי המשטרה ,  כאשר כהן העיר חזרה לאחד החשודים לחדול מהקריאות ,  החלו אלה לתקוף אותו .  על פי החשד ,  הצעירים הצמידו אותו לגדר והקטין שבר בקבוק אלכוהול שהיה ברשותו ודקר באמצעותו את החייל בצלעותיו ובגרונו .  
חבריו של החייל פינו אותו כשהוא פצוע באורח בינוני לבית החולים אסף הרופא שבצריפין ,  שם עבר ניתוח על מנת להוציא את שבר הבקבוק . " הם ניסו ממש לשחוט אותי ",  סיפר כהן לשוטרי תחנת לוד שהגיעו לבית החולים על מנת לגבות את עדותו .  לדברי המשטרה ,  הקטין קשר עצמו בחקירתו למקום האירוע ,  אך הכחיש את מעשה הדקירה .  עוד טען הקטין בחקירתו ,  כי הוא עישן חשיש ושתה אלכוהול בעת המעשה ולכן איננו זוכר דבר .
 
חשד :  קטין דקר חייל בלוד - ונמלט למסתור
המשטרה עצרה קטין תושב לוד בחשד שדקר חייל ופצע אותו בינוני בעיר לפני כשבועיים .  הקטין נעצר בבית משפחתו בכפר לקייה שבדרום .  מעצרו הוארך בשלושה ימים

