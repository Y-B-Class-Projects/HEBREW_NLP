יופי מוליד יופי
בן זוגו של איב סן לורן יציג בשיתוף עם עיריית פריז תערוכת רטרוספקטיבה לעבודותיו ,  שתכלול יותר מ-300 פריטים שעיצב ביותר מ-40 שנות פעילות
פריז תארח באביב הקרוב תערוכת רטרוספקטיבה לאיב סן לורן ,  המעצב האיקוני שנפטר ביוני 2008 .  התערוכה שתתקיים ב-11 במרץ עד 29 באוגוסט ,  הוקמה על ידי עיריית פריז ו פייר ברז'ה ,  שותפו הוותיק לחיים ולעסקים של סן לורן והיא תציג יותר מ-300 פריטי 'הוט-קוטור' ו- Ready-to-Wear מ-40 שנות פעילותו של סן לורן .  התערוכה תתקיים במוזיאון ה'ארמון הקטן'  ( Petit Palais )  בפריז ,  לא רחוק מבית 'דיור' ,  שם זכה איב סן לורן הצעיר זכה לראשונה בתשומת לב בינלאומית ,  בזכות אוסף 'שמלות הטרפז' חושפות הכתפיים שלו מקולקציית אביב 1958 .  התערוכה תכלול פריטים מקולקציה זו ,  כמו גם פריטים מקולקציית 1965 שעוצבה בהשראת ציוריו המופשטים-גיאומטרים של הצייר ההולנדי מונדריאן וחליפות הטוקסידו-האנדרוגיני המהפכניות של 1966 .  העיצובים המשפיעים שלו מסרטי קולנוע והצגות תיאטרון ,  כולל פריטים שלבשה המוזה שלו קתרין דנב ,  יוצגו גם כן בתערוכה ,  וכמו שאמר פייר ברז'ה : " שאנל שיחררה את האישה ,  אבל איב סן לורן העניק לה כוח ".  
יום הפתיחה מתוכנן להתקיים במקביל לנעילת שבוע ה- Prêt-à-Porter  ( מוכן ללבישה )  הקרוב של פריז .  
מחירי הכרטיסים :  16 דולר .  

יופי מוליד יופי
בן זוגו של איב סן לורן יציג בשיתוף עם עיריית פריז תערוכת רטרוספקטיבה לעבודותיו ,  שתכלול יותר מ-300 פריטים שעיצב ביותר מ-40 שנות פעילות

