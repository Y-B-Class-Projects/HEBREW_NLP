אוקוצ'ה שוחרר ממכבי נתניה
החלוץ הגנאי המאכזב ,  שהבקיע שני שערים ב-12 משחקים בהם פתח שנה ,  שוחרר על ידי ראובן עטר .  עשוי להישאר בישראל
במשך זמן רב נראה היה כי הרומן בין אובודו אוקוצ'ה ומכבי נתניה בדרך להסתיים ,  והערב  ( שני )  הוא הסתיים באופן רשמי ,  כאשר הקבוצה מעיר היהלומים החליטה לשחרר את החלוץ הגנאי המאכזב .  אוקוצ'ה הגיע למכבי נתניה בחודש ינואר 2006 מקבוצת סנץ הסלובנית ,  שהיתה בבעלותו של דניאל יאמר .  החלוץ כבש 19 שערי ליגה בשתי העונות הראשונות שלו במדי נתניה ,  ובקיץ 2008 הוא עבר לבני סכנין .  
במדי הקבוצה מהמגזר שוב לא הרשים החלוץ הגנאי ,  ובקיץ האחרון הוא היה על סף חתימה בהפועל חיפה .  אלא שהמשא ומתן עם העולה החדשה עלה על שרטון ,  לאחר שהתברר כי לאוקוצ'ה חוזה לעונה נוספת בשורות נתניה .  העונה שוב לא הצליח השחקן להרשים ,  כאשר פתח ב-12 משחקי ליגה השנה עבור ראובן עטר ונתי עזריה ,  בהם הבקיע שני שערים בלבד .  היום ,  כאמור ,  הודיעה הקבוצה כי בהסכם הדדי עם השחקן הוחלט לשחררו מהמועדון .  אוקוצ'ה צפוי לחפש כעת קבוצה בארץ ,  כאשר אחת מהקבוצות שהוזכרה כמועמדת לקלוט אותו היא הפועל עכו .  

אוקוצ'ה שוחרר ממכבי נתניה
החלוץ הגנאי המאכזב ,  שהבקיע שני שערים ב-12 משחקים בהם פתח שנה ,  שוחרר על ידי ראובן עטר .  עשוי להישאר בישראל

