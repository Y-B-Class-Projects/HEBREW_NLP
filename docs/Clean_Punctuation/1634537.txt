אוסטרליה :  פאר עלתה לסיבוב השלישי
הישראלית גברה בסיבוב השני 1:6 ,  4:6 על פירונוקובה .  פדרר ניצח ,  איבנוביץ' בחוץ ,  סלע בסיבוב הזוגות השני ,  רם הפסיד
שחר פאר המשיכה גם הבוקר  ( חמישי )  את פתיחת השנה החיובית שלה ,  כשהעפילה לסיבוב השלישי באליפות אוסטרליה הפתוחה .  הטניסאית הישראלית ,  שחלפה על פני לוסי הרדקה הצ'כית בסיבוב הראשון ,  פגשה הלילה את צבטאנה פירונקובה הבולגריה  ( 111 בעולם )  וגברה עליה 1:6 ,  4:6 תוך שעה ו-22 דקות .  פאר הפעם נהנתה מאחוזים טובים בסרב הראשון שלה  ( 75 )  ,  כשלה  " רק "  פעמיים בהגנה על מכות ההגשה שלה  ( עם שתי שגיאות כפולות )  ,  שברה במהלך המשחק חמש פעמים את ההגשה של יריבתה והמשיכה בשרשרת הניצחונות שלה .
 בסיבוב השלישי פאר תפגוש משוכה גבוהה בהרבה בדמותה של קרוליין ווז'ניאקי המצוינת  ( מדורגת 4 )  ,  שגברה 3:6 ,  1:6 על הגרמניה ג'וליה גוארגס .  במשחק הבא ,  כך ברור ,  תצטרך פאר להציג יכולת משופרת בהרבה .  
מאוחר יותר פתחה שחר פאר את הופעותיה בטורניר זוגות הנשים יחד עם שותפתה גלינה ווסקובואבה הקזחית .  השתיים התמודדו בסיבוב הראשון נגד מגדלנה ריבאריקובה הסלובקית ורנטה ווראקובה הצ'כית ,  וחזרו מפיגור 5:2 במערכה השניה ,  בדרך לניצחון 2:6 ,  5:7 .  
אנדי רם ומיכאל לודרה עדיין לא מממשים את הציפיות שלהם כצמד חדש .  הזוג הישראלי-צרפתי רשם את הפסדו השלישי בארבעה משחקים העונה ,  אחרי שהודח כבר בסיבוב הראשון במלבורן .  רם ולודרה ,  שדורגו 13 בטורניר ,  הפסידו לצד הצרפתי-בלגי ,  ג'וליאן בנטו וסטיב דארסי ,  בתוצאה 7:5 ,  3:6 ,  7:5 .  לעומתם ,  דודי סלע ואיגור קוניצין הרוסי עלו לסיבוב השני של טורניר הזוגות ,  אחרי שגברו על ויקטור טרויצקי הסרבי ומרקו צ'יודינלי השוויצרי 2:6 ,  4:6 .
 את הדרמה של הבוקר העניק לאוסטרלים מרכוס בגדאטיס ,  שעם שרירים תפוסים נהנה הקפרסיאי מתמיכה רועשת של האוכללוסייה היוונית במלבורן .  בגדאטיס כבר פיגר 2:0 במערכות ,  בטרם השלים קאמבק ענק וגבר על דויד פרר הספרדי  ( 17 בטורניר )  6:4 ,  6:3 ,  6:7 ,  3:6 ,  1:6 ,  כשבמשחקון האחרון הוא כבר צולע ומתקשה בהליכה .
 רוג'ר פדרר הזיע לא מעט עד שחלף בסיבוב הראשון על פני הרוסי איגור אנדרייב ,  ואף שמט מערכה נגדו .  הפעם הוא נהנה ממשחק קליל יותר נגד הרומני המנוסה ויקטור האנסקו .  פדרר השיג שבירה מוקדמת כדי לעלות ל-0:2 ,  ובהמשך שלט לחלוטין במשחק כדי להשלים ניצחון 2:6 ,  3:6 ,  2:6 .  בסיבוב השלישי יפגוש הפנומן השוויצרי את אלברט מונטנייס הספרדי  ( 31 בעולם )  ,  שגבר בקרב קשה על סטפן רובר הצרפתי 6:4 ,  7:6 ,  2:6 ,  3:6 ,  2:6 .  
אלוף אוסטרליה 2008 נובאק דג'וקוביץ' פתח את משחקי היום ב"רוד לייבר ",  וגם הפסיד מערכה ראשונה בטורניר לפני שגבר על השוויצרי מרקו צ'יודינלי  ( 58 בעולם )  6:3 ,  1:6 ,  1:6 ,  3:6 .  חביב הקהל המקומי לייטון יואיט  ( מדורג 22 )  ,  התקשה אבל לא מעד מול האמריקאי בן ה-20 דונלד יאנג ,  בדרך לניצחון 6:7 ,  4:6 ,  1:6 .  ניקולאי דוידנקו  ( מדורג 6 )  שזכה בטורניר המאסטרס ,  ופתח את 2010 נהדר עם זכייה בטורניר דוחא ,  לא התקשה מול האוקראיני אילייה מרצ'נקו ,  וניצח 3:6 ,  3:6 ,  0:6 בדרך לסיבוב השלישי .  פינאליסט 2008 ג'ו-ווילפריד צונגה  ( צרפת ,  10 )  ,  נהנה גם הוא מטיול קליל לסיבוב השלישי ,  אחרי שגבר על טיילור דנט האמריקאי 4:6 ,  3:6 ,  3:6 .  
מרסל גרנולרס הספרדי ,  שסיפק את ההפתעה הגדולה בסיבוב הראשון כשהדיח את רובין סודרלינג ,  סיים את חלקו בטורניר אחרי שהפסיד בסיבוב השני לאלחנדרו פאלה הקולומביאני 6:4 ,  6:1 ,  6:3 .  סנטיאג'ו ג'יראלדו ,  קולומביאני אחר שהפתיע את טומי רוברדו בסיבוב הראשון ,  הפסיד ללוקאש קובוט הפולני 6:4 ,  3:6 ,  6:3 ,  6:1 .  
משחקים בולטים נוספים :  
פרננדו ורדאסקו  ( ספרד ,  9 )  - איבן סרגייב  ( אוקראינה )  1:6 ,  2:6 ,  2:6 טומי האס  ( גרמניה ,  18 )  - ינקו טיפסרביץ'  ( סרביה )  6:4 ,  4:6 ,  3:6 ,  6:1 ,  3:6 מיכאיל יוז'ני  ( רוסיה ,  20 )  - יאן האייק  ( צ'כיה )  2:6 ,  1:6 ,  1:6 ניקולס אלמגרו  ( ספרד ,  26 )  - בנג'מן בקר  ( גרמניה )  4:6 ,  2:6 ,  6:3 ,  6:4 ,  3:6 חואן מונאקו  ( ארגנטינה ,  30 )  - מיכאל לודרה  ( צרפת )  6:3 ,  6:3 ,  6:7 ,  1:6 ,  3:6
אנה איבנוביץ'  ( 20 בעולם )  קיוותה שאולי השנה הזו תיראה אחרת מבחינתה ,  אבל הסרבית היפהפייה ,  שהגיעה לגמר במלבורן לפני שנתיים ,  הודחה כבר בסיבוב השני לאחר שנוצחה 6:7 ,  7:5 ,  6:4 על ידי ג'יזלה דולקו הארגנטינאית במשחק שנמשך כמעט שלוש שעות .
 אלופת אוסטרליה 2009 סרינה וויליאמס פגשה בסיבוב השני את פטרה קביטובה ,  והוכיחה שלפחות בשלבים המוקדמים ,  היא יכולה לשחק את הטורניר הזה בהליכה .  וויליאמס לא התקשתה בשום שלב של המשחק ,  בדרך לניצחון 2:6 ,  1:6 .  מוקדם יותר עלתה אחותה של סרינה ,  ונוס  ( מדורגת 6 )  ,  למפגש עם האוסטרית סיביל באמר .  והצליחה לשחזר את הניצחון היחיד שהשיגה מול האוסטרית עד עכשיו בסבב .  הפעם זה נגמר ב-2:6 ,  5:7 לטובתה של האמריקאית .  
יקירת הקהל המקומי ,  האוסטרלית סמנתה סטוסור  ( מדורגת 13 )  המשיכה ליהנות מתמיכת הקהל המקומי וגברה על הגרמניה כריסטינה בארויס 5:7 ,  3:6 .  
משחקים בולטים נוספים :  
ויקטוריה אזרנקה  ( בלארוס ,  7 )  - סטפני פוגל  ( שוויץ )  4:6 ,  0:6 ורה זבונרבה  ( רוסיה ,  9 )  - איבטה בנסובה  ( צ'כיה )  0:6 ,  3:6 אגניישקה רדוואנסקה  ( פולין ,  10 )  - אלה קודריאבצבה  ( רוסיה )  0:6 ,  2:6 לי נה  ( סין ,  16 )  - אגנס שבאי  ( הונגריה )  6:3 ,  5:7 ,  2:6 פרנצ'סקה סקיאבונה  ( איטליה ,  17 )  - ג'ולי קוין  ( צרפת )  3:6 ,  4:6 אלברטה בריאנטי  ( איטליה )  - סבין ליזיקי  ( גרמניה ,  21 )  6:2 ,  4:6 ,  4:6 דניאלה האנטוחובה  ( סלובקיה ,  22 )  - סופיה ארבידסון  ( שבדיה )  4:6 ,  1:6 קרלה סוארז נבארו  ( ספרד ,  32 )  - אנדראה פטקוביץ'  ( גרמניה )  1:6 ,  4:6

אוסטרליה :  פאר עלתה לסיבוב השלישי
הישראלית גברה בסיבוב השני 1:6 ,  4:6 על פירונוקובה .  פדרר ניצח ,  איבנוביץ' בחוץ ,  סלע בסיבוב הזוגות השני ,  רם הפסיד

