ארה"ב : " נדהמנו ממספר הבעיות שיש לאירן "
 בבית הלבן נדהמו נוכח מספר הבעיות הטכניות בתכנית הגרעין האירנית . " יקח עוד מספר שנים שעד שישיגו יכולת גרעינית ",  אמרו .  דו"ח חדש של סבא"א מעלה את האפשרות שאירן פועלת לפתח ראש נפץ גרעיני לטילים שברשותה
בכיר בבית הלבן אמר הלילה  ( שישי )  כי הממשל נדהם נוכח מספרן הרב של הבעיות הטכניות הניצבות בפני אירן בפיתוח נשק גרעיני .  הדברים נאמרו לכתבים לאחר פרסום דו"ח הסוכנות לאנרגיה אטומית לפיו אירן מנסה לפתח ראש נפץ גרעיני .  
לדבריו ,  ייתכן כי אין בידי האירנים כמות מספקת של אורניום .  אולם ,  הוא הוסיף כי  " העובדה שהם הגבירו את אי שיתוף הפעולה מצביעה על כך שאם לא יגבר הלחץ הבינלאומי ,  תכנית הגרעין של אירן מתקדמת לקראת ייצור נשק גרעיני ".   ייתכן והזמן עד שאירן תשיג יכולת גרעינית יתארך בשל הבעיות הטכניות ,  אמר הגורם בבית הלבן , " אולם הדפוס הפעולה של אירן מדאיג ביותר ".  הוא הוסיף כי על פי הדו"ח של סבא"א ,  אירן ניצבת בפני מספר בעיות בהפעלת הצנטריפוגות להעשרת אורניום . " 23 מתוך 52 הצנטריפוגות שלהם פועלות והן מעשירות אורניום ברמה נמוכה ",  אמר גורם נוסף .   הוא הוסיף כי לאירן יש כ-2,000 קילוגרם של אורניום מועשר ברמה נמוכה בסך הכול , " כך שהם צוברים אורניום מועשר ברמה נמוכה ,  אולם בכמות פחותה בהרבה ממה שהיה צפוי להיות ברשותם ".  לדבריו , " דרושות לפחות עוד מספר שנים "  עד שאירן תוכל להעשיר אורניום ברמה מספקת לייצור נשק גרעיני .
 הדו"ח שחיברה סבא"א מעלה את החשש כי אירן פועלת לפתח ראש נפץ גרעיני לטילים שברשותה .  הדו"ח ,  שהגיע לידי  " רויטרס ",  מאשר גם כי אירן ייצרה את הסדרה הראשונה של אורניום מועשר ברמה של 20% וכי הרפובליקה האסלמית לא יידעה את הפקחים על מהלך זה מראש כנדרש .  
ב-2007 העריכה ארצות הברית שאירן הפסיקה את המחקר הגרעיני שלה ב-2003 ולא חידשה אותו .  בעלות בריתה של ארצות הברית מאמינות שאירן המשיכה בתוכנית ודו"ח הסוכנות הבינלאומית לאנרגיה אטומית מאשר חשדות אלה . " הממצאים מעלים את החשש כי באירן מתקיימים או התקיימו מאמצים לפתח ראש קרב גרעיני עבור טילים ".  בדו"ח נכתב עוד כי ככל שהזמן עובר ,  קשה יותר לחשוף מידע על תוכנית הגרעין של אירן ולכן חיוני שהיא תשתף פעולה עם חוקרי סבא"א  " ללא עיכוב נוסף ".  
אירן התייחסה לטענות המופיעות בדו"ח כ"המצאה "  אך לא סיפקה מידע שיתמוך בעמדתה .  היא מסרה כי דו"ח האו"ם מאשר כי מאמצי הגרעין שלה הם למטרות שלום . " הדו"ח החדש של הסוכנות הבינלאומית לאנרגיה אטומית מאשר כי מאמצי הגרעין של אירן הם למטרות שלום ואינן מכוונות למטרות צבאיות ",  אמר השגריר של אירן לסבא"א .  
בשבוע שעבר הודיעה אירן כי החלה בהעשרת אורניום לרמה של 20% .  ההודעה ,  אשר נמסרה גם לסוכנות לאנרגיה אטומית ,  היא תוצאה של הנחיה ישירה מצד נשיא המדינה מחמוד אחמדינג'ד שהורה להאיץ את תהליך העשרת האורניום כחלק מהפעלת כור המחקר האירני בבירה טהרן .  הוראתו של אחמדינג'ד להעשיר את האורניום עומדת בניגוד להסכם הפשרה ,  שגובש בין סבא"א ושש המעצמות והוצע לאירן ,  לפיו רוב מאגר האורניום האירני יישלח להעשרה במדינה אחרת ויוחזר לה בצורת של מוטות דלק לשימוש בכור למטרות רפואיות .
 
ארה"ב : " נדהמנו ממספר הבעיות שיש לאירן "
 בבית הלבן נדהמו נוכח מספר הבעיות הטכניות בתכנית הגרעין האירנית . " יקח עוד מספר שנים שעד שישיגו יכולת גרעינית ",  אמרו .  דו"ח חדש של סבא"א מעלה את האפשרות שאירן פועלת לפתח ראש נפץ גרעיני לטילים שברשותה

