משטרת דובאי מציגה
זה היה מדהים ,  מרתק ,  מפחיד .  כאילו תסריטאי מוכשר כתב את העלילה ,  ובמאי ? על הפך אותה לסרט הוליוודי .  כל פרצוף ,  כל תמונה ,  כל מילה שנאמרה .  מהשנייה הראשונה ועד לאקורד הסיום ,  רגע אחרי החיסול .
 החיים ,  למדנו אתמול ,  הם סרט .  סרט מתח .  חברת ההפקות היא משטרת דובאי ,  הבמאי והתסריטאי  ( אם להאמין למקורות זרים )  הם המוסד הישראלי .  הם אמנם החזיקו בדרכונים זרים והשתמשו בשמות כמו  " גייל "  ו"קווין ",  אבל תגידו אתם :  יש מצב שמישהו מאיתנו לא יסתכל היום על זה שלצידו ברכבת ,  או בתור בבנק ,  ויתהה אם זה ההוא מהתמונה ,  זה שהרג את מחמוד אל ? מבחוח בדובאי ? 
זה מה שמדהים בעסק הזה .  תסתכלו על התמונות של 11 חברי החוליה .  מישהו מהם נראה לכם כמו רוצח מקצועי ?  מקסימום כמה פקידי בנק ,  חבורה של אנשי עסקים מדרג בינוני ,  מרצים באקדמיה ,  ובחורה אחת שיכלה להיות מתנדבת בקיבוץ .  פרצופים אפורים ,  שלא אמורים למשוך תשומת לב .  בדיוק כמו עשרות אלפי הזרים האחרים שנכנסים מדי יום לנסיכות הנפט במפרץ .
 עובדה שעד לרצח אף אחד לא חשד ,  אפילו לא אל ? מבחוח .  ואם התוכנית היתה לבצע התנקשות מושלמת ,  ייתכן שלעולם לא היינו יודעים - אנחנו שהוא מת ,  החמאס שהוא חוסל .  אבל החשד צץ ,  החקירה החלה ,  ומשטרת דובאי הוכיחה מקצועיות מרשימה .  השחזור היה מלאכת מחשבת של שמות ,  צילומים ופרטים ,  שחוברו לכדי תמונה אחת גדולה .  
מרתק ,  כבר אמרנו ,  אבל גם מפחיד .  לא רק ברמה האישית של מי שהיו שם ,  אלה שחיסלו ואולי  " נשרפו ",  אלא מעבר לכך - בפן המקצועי .  הראשון נוגע לעולם החדש ,  זה שבו לא די להתחפש לאיש עם שפם כדי להסתתר .  משטרת דובאי הוכיחה אתמול שעוקבים אחריך בכל מקום ,  מתעדים כל תנועה ,  שומרים כל פרט ,  מקליטים כל שיחה .  אפשר להניח שהמחסלים הביאו את זה בחשבון ,  צריך לקוות בשבילם שהם פעלו נקי וללא טעויות .
 
משטרת דובאי מציגה
nan
