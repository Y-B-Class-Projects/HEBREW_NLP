 " המשחק מול עכו הוא מלחמת עולם "
 בהפועל פתח תקוה מתכוננים למשחק החוץ החשוב : " החודש הקרוב קריטי ".  הפתרון של מחפוד לעומס :  ארבעה מעסים באימון
שחקני הפועל פתח תקוה סובלים מעייפות ועומס בעקבות רצף המשחקים במהלך השבוע האחרון .  בעקבות כך ,  החליט הצוות המקצועי לזמן שני מעסים לאימון שנערך היום  ( חמישי )  בנוסף לשניים המועסקים כבר במועדון .  לפני האימון קיבלו השחקנים טיפול מיוחד על מנת להפיג את המתח והעייפות שהצטברה במהלך השבוע .  ביום ראשון שיחקה הקבוצה מול הפועל חיפה בליגה ואתמול 120 דקות בגביע המדינה מול הפועל רעננה .
 במועדון מקווים שהשוער אוסטין אג'ידה ישוב במהרה למגרשים ,  זאת למרות שביעות הרצון מהיכולת שמגלה יוסי שקל .  כזכור ,  חוזהו של השוער הניגרי הוארך השבוע לאחר שההנהלה הודיע לסוכנו ,  גיא פרימור ,  על מימוש האופציה לעונה הבאה .  בקרוב אמורה ההנהלה להיפגש גם עם הקשר ג'ונתן אסוס ,  שמחזיק באזרחות ישראלית ,  במטרה להאריך את חוזהו בעונה נוספת .  המגן שגיב כהן ,  שלא נכלל בסגל למשחק אתמול בגלל פציעה ,  עשוי לשוב להרכב לקראת המשחק נגד עכו .  גם גיא צרפתי שהפחית מהעמוס על ידי מנוחה צפוי לשחק . " המשחק הקרוב יהיה מלחמת עולם עבורנו ,  זה אחד המשחקים שיקבעו בתום העונה האם נישאר בליגה ",  אמרו שחקנים בקבוצה .  
במחזור הבא תארח הקבוצה את הפועל רעננה ולאחר מכן תתארח אצל הפועל רמת גן . " החודש הקרוב קריטי מאוד עבורנו .  צריך לדעת לצאת מהמשחקים האלה בשלום ",  אמרו בקבוצה .  בפתח תקוה מרוצים מאוד מהחלוץ אברהים בסיט שכבש שני שערים חשובים בשני המשחקים מאז הגיע לקבוצה .  אתמול הוא כבש לזכות הקבוצה בגביע ולמעשה העלה אותה לשלב הבא ובשבת הוא כבש את שער היתרון מול הפועל חיפה ,  כשנכנס כמחליף 19 דקות לסיום .

" המשחק מול עכו הוא מלחמת עולם "
 בהפועל פתח תקוה מתכוננים למשחק החוץ החשוב : " החודש הקרוב קריטי ".  הפתרון של מחפוד לעומס :  ארבעה מעסים באימון

