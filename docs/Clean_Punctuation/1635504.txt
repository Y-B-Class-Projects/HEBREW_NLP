אחמדינג'ד :  היכונו לחדשות טובות על הגרעין
נשיא אירן אמר כי בקרוב תכריז ארצו על  " חדשות משמחות "  בנוגע לפיתוח תוכנית הגרעין שלה ושדרוג יכולתיה להעשיר אורניום .  בסוף השבוע קרא סרקוזי לאו"ם לנקוט  " צעדים נוקשים "  נגד טהרן
 ( באדיבות הערוץ הראשון ) 
נשיא אירן מחמוד אחמדינג'ד אמר הבוקר  ( ראשון )  כי בקרוב יהיו לו  " חדשות טובות "  אודת תוכנית הגרעין והפיתוח הגרעיני של אירן .  כך דווח בטלוויזיה האירנית ." כולם יהיו שמחים לשמוע את החדשות הנהדרות אודות ההישגים האחרונים של ארצנו בתחום המדע והטכנולוגיה ",  אמר אחמדינג'ד .
 כאשר התבקש על ידי כתבים מקומיים להתייחס לתאריך היעד אותו הציבו מדינות המערב להשגת הסכם עם ארצו וליכולת של ארצו לשדרג אורניום מועשר מ-3.5% ל-20% ,  אמר אחמדיניג'ד : " במהלך עשרת ימי השחר  ( חג אירני לציון מהפכת 1979החל בין ה-1 ל-11 בפברואר )  ,  אנחנו נודיע על חדשות טובות בהקשר זה .  החדשות הללו יהיו מתוקות ,  והן יהפכו למאושרים את כל האירנים ואת כל אוהבי החופש בעולם ".  
ביום שלישי בשבוע שעבר דיווחו דיפלומטים בווינה כי הממשל האירני דחה באופן רשמי את דרישת המעצמות להעביר את האורניום שברשותה להעשרה בחו"ל .  פקיד או"ם המוצב בבירת אוסטריה אישר את הדברים ,  ודובר משרד החוץ האמריקאי אמר בעקבות הדיווח כי  " תגובתה של אירן אינה הולמת ".  אירן הכחישה את הדיווחים הללו ודובר משרד החוץ האירני ראמין מהמנפרסאט אמר כי ארצו לא הגישה הצעה חדשה בנוגע להסכם העשרת האורניום שלה ,  והגדיר את הדיווחים על כך כ"מהומה שחוללה התקשורת מערבית ". 
נשיא צרפת ניקולא סרקוזי אמר במהלך סוף השבוע כי על האו"ם לנקוט ב"צעדים נוקשים "  נגד אירן ובכך להכריח את מנהיגיה לדון באופן מהותי בתכנית הגרעין שלה .  בדברים שנשא בפני דיפלומטים בצרפת הוסיף סרקוזי כי גם על האיחוד האירופי  " להעריך מחדש את האחריות "  בלחץ שמפעיל האיחוד כלפי אירן בנושא . " להסס או להתחמק מלומר את האמת נוכח האתגר הזה ,  נושאים בחובם אחריות כבדה ",  אמר סרקוזי . " המטרה היחידה של הסנקציות היא להוביל את אירן לשולחן המשא ומתן ". 

אחמדינג'ד :  היכונו לחדשות טובות על הגרעין
נשיא אירן אמר כי בקרוב תכריז ארצו על  " חדשות משמחות "  בנוגע לפיתוח תוכנית הגרעין שלה ושדרוג יכולתיה להעשיר אורניום .  בסוף השבוע קרא סרקוזי לאו"ם לנקוט  " צעדים נוקשים "  נגד טהרן

