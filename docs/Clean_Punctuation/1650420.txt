השבוע בכבישים :  שבעה הרוגים
שבעה בני אדם נהרגו בשבוע האחרון בארבע תאונות דרכים קטלניות שארעו על כבישי ישראל .  62 הרוגים מתחילת השנה
שבעה בני אדם נהרגו בשבוע האחרון  ( 28/02-06/03 )  בארבע תאונות דרכים קטלניות שארעו על כבישי ישראל ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 62 בני אדם ,  שבעה מהם בחודש מרץ שהחל לפני שבוע .
 בתאונת פגע וברח שארעה ביום שני על כביש 80 סמוך לבסיס חיל האוויר בנבטים שבנגב ,  נהרג הולך רגל כבן 30 לאחר שנפגע מרכב חולף שנהגו נמלט מהמקום .  הולך רגל נוסף בשנות השישים לחייו ,  נהרג ביום שלישי לאחר שנפגע מרכב חולף על כביש 4 .
 בתאונה שארעה אמש  ( שבת )  סמוך לחצות על כביש 90 בקטע שבין מלונות ים המלח לצומת זוהר ,  נהרגו שלושה בני אדם לאחר שנהג הרכב איבד שליטה באחד העיקולים בכביש .  לדברי המשטרה ,  הנוסעים לא היו חגורים מה שגרם לתוצאה הטרגית .  כשעתיים מאוחר יותר ארעה תאונה עצמית בדרך בגין בתל-אביב בה נהרגו שני בני אדם .  מדובר ככל הנראה ברכב גנוב שנהגו איבד שליטה בעת שניסה להמלט מניידת משטרה שדלקה בעקבותיו .
 בתאונה חזיתית שארעה ביום שישי על כביש 60 בסמוך להתנחלות עופרה בין האמר צבאי לרכב פרטי ,  נהרגו כל יושבי הרכב  שישה בני משפחה פלסטינים .  התאונה ארעה ככל הנראה לאחר שהרכב הפרטי סטה מנתיב הנסיעה בעקבות תקר באחד הגלגלים .  תאונה זו אינה נכללת בדו"ח הרשמי היות והיא מעבר לקו הירוק .
 מתחילת שנת 2010 נהרגו ב-49 תאונות דרכים קטלניות שארעו ברחבי ישראל 62 בני אדם ,  נתון כמעט זהה לזה שנרשם בתקופה המקבילה אשתקד ועמד על 60 הרוגים .  מבין ההרוגים ,  רוכב אופניים אחד  ( 3 בתקופה המקבילה אשתקד )  שמונה רוכבי אופנוע  ( 2 )  ו-16 הולכי רגל  ( 28 )  .  מקום המדינה נהרגו בתאונות דרכים 30,558 בני אדם ,  מהם 4,821 ילדים ובני נוער .
 
השבוע בכבישים :  שבעה הרוגים
שבעה בני אדם נהרגו בשבוע האחרון בארבע תאונות דרכים קטלניות שארעו על כבישי ישראל .  62 הרוגים מתחילת השנה

