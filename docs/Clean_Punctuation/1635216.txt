אובריאן נפרד מתוכנית הלילה : " לא מתחרט לרגע "
 בתום שבעה חודשים בלבד ,  הגיש המנחה בפעם האחרונה את תוכנית הלילה בנימה מפוייסת ואפילו הודה ל-NBC . " הם היו ביתי במשך רוב חיי הבוגרים "
 קונאן אובריאן הגיש אמש  ( שישי )  את תוכנית הלילה האחרונה בהנחייתו וכך גם תם פרק בתולדות הטלוויזיה האמריקאית - המנחה שהיה תקוות רשת NBC להובלת המותג המוביל שלה מסיים את תפקידו לאחר 7 חודשים בלבד ועוזב את ביתו הטלוויזיוני לאחר למעלה מ-20 שנה בתפקידים שונים .  
בתוכנית עצמה נקט אובריאן בגישה מפויסת ומחויכת .  את הבדיחות סיפר בעיקר על עצמו : " הגשת התוכנית היתה כיף גדול ",  אמר אובריאן , " אבל כמו כל דבר כיפי בחיים ,  גם זה מסתיים עשור מוקדם מדי ".  
" בזמן שעומדות בפניי כמה אופציות מרתקות להמשך הקרייה שלי ,  אני רוצה להבהיר ",  הוסיף המנחה , " אני מוכן להופיע בעירום ".  לאחר מכן ביקש מרשת הכבלים HBO שבמקרה והיא מכינה סרט על הסכסוך בינו לבין לנו ורשת NBC ,  הוא מבקש להיות מגולם על ידי השחקנית זוכת האוסקר טילדה סווינדון .  
לקראת תום המונולוג עקץ אובריאן את הרשת קלות כשהציג מספר שימושים אפשריים לאולפן שנבנה במיוחד עבור הקדנציה שלו בתוכנית ושהחל מהיום יהיה ריק . " הקוסם דיוויד בליין ינסה לעשות את הבלתי אפשרי ולשרוד באולפן הזה יותר מ-7 חודשים ",  הציע אובריאן והמשיך : " אפשר להישאר אותו ריק וקר ולקרוא לו 'המטאפורה הגדולה בעולם לתכנון לוח השידורים של NBC' ". 
למרות הכעס הרב של אובריאן על NBC ,  דווקא בתוכניתו האחרונה הבהיר המנחה עד כמה הוא חב לה תודה . " אני יכול לומר הערב כל מה שאני רוצה ",  הבהיר אובריאן לפני סיום , " אז אני חייב לומר את זה :  בין הזמן שלי ב'סאטרדיי נייט לייב' ,  תוכנית הלייט נייט והזמן הקצר שלי בתוכנית הלילה ,  עבדתי עם NBC למעלה מ-20 שנים . 
" נכון ,  יש לנו חילוקי דעות וכל אחד הולך לדרכו ",  הוסיף אובריאן , " אבל המקום הזה היה ביתי במשך רוב חיי הבוגרים .  אני גאה מאד בעבודה שעשינו ואני רוצה להודות ל-NBC על שאפשרו זאת ".   
" עזיבת תוכנית הלילה היא הדבר הקשה ביותר שנאלצתי לעשות ",  אמר אובריאן . " ההחלטה הזו היתה קשה באופן בלתי רגיל .  זו העבודה הטובה ביותר בעולם ,  יש לי את הצוות הטוב ביותר בתולדות המדיום .  אבל למרות תחושת האובדן ,  אני מרגיש שזה צריך להיות רגע שמח .  כל קומיקאי חולם להנחות את תוכנית הלילה ולמשך שבעה חודשים עשיתי את זה ,  בדרכי שלי ועם אנשים שאני אוהב .  אני לא מתחרט לרגע ". 
לאחר מכן הודה אובריאן לקהל הרב שתמך בו בכל רחבי ארצות הברית במאבקו ב-NBC . " אף אחד בחיים האלו לא מקבל בדיוק את מה שהוא חשב לקבל ",  סיכם אובריאן . " אבל אם תעבדו ממש קשה ותהיו אדיבים ,  דברים מדהימים יקרו ".  בשלב זה הסתיימה התוכנית בשיר שהוביל וויל פארל ,  שסגר את הלייט נייט של אובריאן בהופעת הפתעה ,  פתח את קדנציית אובריאן בתוכנית הלילה ועתה גם סגר את הקדנציה ,  כמיטב המסורת .
 כעת ,  משהושג הסכם בין אובריאן ל-NBC על עזיבתו של הראשון תוך קבלת פיצויי עתק לו ולצוותו ,  הלחץ יוטל על כתפי המנחה הקודם ,  ג'יי לנו ,  שנתפס בלא מעט כלי תקשורת כאיש הרע בסיפור .  המנחה הוותיק ישוב אולי רק ב-1 במרץ לתוכנית ,  אך הקמפיין שלו מתחיל באופן מיידי :  לנו יתארח אצל אופרה ווינפרי ב-28 בינואר ובוודאי יידרש לדבר בנושא .  עם זאת ,  שמו של לנו לא הוזכר ולו פעם אחת בתוכנית הפרידה של אובריאן .
 בנוסף ,  לנו יזכה להנחות את ארוחת הערב המסורתית לעיתונאים בבית הלבן ,  בנוכחות הנשיא אובמה .  הערב ייערך רק במאי אך מהבית הלבן כבר נמסר כי שיבוצו של לנו נעשה לפני פרוץ הפיאסקו האחרון .  היחסים בין לנו לבית הלבן נחשבים חמים במיוחד ,  שכן אובמה התארח בתוכניתו בשנה שעברה ובכך הפך אותו למנחה הראשון של תוכנית הלילה שאירח בתכוניתו נשיא מכהן .
 
אובריאן נפרד מתוכנית הלילה : " לא מתחרט לרגע "
 בתום שבעה חודשים בלבד ,  הגיש המנחה בפעם האחרונה את תוכנית הלילה בנימה מפוייסת ואפילו הודה ל-NBC . " הם היו ביתי במשך רוב חיי הבוגרים "
 
