גם בישראל רוצים 25 מיליון תיירים בשנה - התאחדות המלונות מאמצת את ה"המודל הטורקי "
 התאחדות המלונות מנסה לעקוף את התנגדות משרד התיירות להקמת רשות שיווק על ידי הצעת חוק פרטית של חבר כנסת
בהתאחדות המלונות החליטו ללמוד את תוכניתה התיירותית של טורקיה ל-2023 ,  כפי שהוכנה על ידי משרד התרבות והתיירות הטורקי .  המטרה היא להגיע למספרים שמציגה טורקיה בענף כיום :  25 מיליון תיירים בשנה .  כך נחשף היום במסיבת עיתונאים לקראת ועידת המלונאים שתיפתח מחר בתל אביב בנוכחות שר האוצר ,  יובל שטייניץ ונגיד בנק ישראל ,  סטנלי פישר.התאחדות המלונות ,  שבעבר דגלה ב"מודל האירי "  לקידום התיירות ,  החליטה שכדאי להפנות את המבט אל המזרח התיכון וללמוד ממצרים וירדן ,  שהצליחו להגדיל את מספר התיירים אצלן בלמעלה מ-160% בעשור החולף ואף מטורקיה.הוועידה מחר תתרכז בפוטנציאל הצמיחה העצום של תעשיית התיירות ,  שקפאה על השמרים בעשור החולף ואכזבה מבחינת הישגיה .  אלי גונן ,  נשיא התאחדות המלונות בישראל ,  אמר היום כי בעשור האחרון קפא מספר התיירים שהגיעו לישראל . " בשנת 1999 הגיעו 2.3 מיליון תיירים  ( ששהו בישראל לפחות 24 שעות )  ,  וכך גם ב-2009 .  נתון זה גזר על תעשיית המלונאות סטגנציה .  בניגוד לישראל ,  רבות ממדינות העולם הצליחו בעשור זה לפרוץ שיאים ולגדול "  לדברי גונן .  על פי הנתונים שהציג ,  טורקיה הציגה צמיחה מדהימה של 233% מ-7.5 מיליון תיירים ב-1999 ל-25 מיליון תיירים ב-2008.שאר מדינות האזור גם הן הציגו שיפורים משמעותיים :  מצרים צמחה ב-173% ,  מ-4.5 מיליון תיירים ב-1999 ל-12.3 מיליון תיירים היום ;  ירדן צמחה גם היא באופן מטאורי של 164% מ-1.4 מיליון תיירים ב-1999 ל-3.7 מיליון היום .  דוגמאות לצמיחה מואצת בתיירות קיימות באינספור מדינות סביב הגלובוס.בעקבות הנתונים אמר גונן : " אצלנו היה זה עשור מבוזבז בתיירות הנכנסת .  אני קורא לממשלת ישראל ללמוד משכנותיה ממצרים ,  מירדן וגם מטורקיה ולאמץ את המודל המצרי-ירדני כדי לפרוץ דרך בתיירות ". התאחדות המלונות בישראל מציבה לעשור הבא את היעד של 4 מיליון תיירים בשנת 2012 ,  5 מיליון תיירים בשנת 2015 ו-6.5 מיליון תיירים בשנת 2020.יו"ר התאחדות המלונאים הציג תחזיות נוספות במסיבת העיתונאים והתנה את מימוש היעדים בשינוי המדיניות :  תוספת של 108 אלף עובדים למעגל התעסוקה בענפי התיירות תוך 5 שנים מ-148,000 מועסקים בלבד ל-256 אלף מועסקים .  תוך עשור תוספת 168,000 משרות ו-316,000 עובדים בתעשיית התיירות .  התרומה הישירה והעקיפה של תעשיית התיירות לתמ"ג תגדל מ-29 מיליארד שקל כיום  ( כ-4.7% מהתמ"ג )  ל-68 מיליארד שקל  ( כ- 7.8% מהתמ"ג )  בשנת 2020.בכירי התאחדות המלונות קראו לממשלה בפתח העשור החדש להעמיד את התיירות בסדר עדיפות לאומי כפי שעשו בעשור הקודם שכנותינו ;  לגבש תכנית רב שנתית בת 5 שנים לפיתוח התיירות ולתקצב אותה כראוי ;  להקים לאלתר רשות לאומית לשיווק התיירות  ( כמו במצרים ,  בירדן ,  בטורקיה וברוב ממדינות העולם )  ;  לבטל את כל המגבלות הממשלתיות על התחרות בתעופה ;  לתמרץ יזמים להקים מלונות ואטרקציות ;  לסייע בשדרוג המוצר הקיים ולהסיר מכשולים קיימים כמו חובת הוויזות לתיירים מאוקראינה וממדינות אחרות.בעניין הקמת רשות לאומית לשיווק התיירות ,  הדגיש מנכ"ל ההתאחדות שמואל צוראל כי  " לא נצליח לעשות את פריצת הדרך בתיירות ללא הקמת רשות לאומית לשיווק .  בכל העולם הממשלות משתפות פעולה עם הסקטור הפרטי בשיווק וגם באחריות לתוצאות .  אם נקים את רשות השיווק ונחיל עליו את כל המגבלות של משרד ממשלתי ,  לא עשינו כלום ". עיקר טענתם של המלונאים מופנית כלפי שר התיירות ,  סטס מיסז'ינקוב : " שומעים אותנו אבל לא מקשיבים לנו .  אנחנו לא הולכים ביחד בדרך אחת אלא בשתי דרכים נפרדות ."  שר התיירות כבר הודיע שאין בכוונתו להיענות לדרישה של הקמת רשות שיווק .  המלונאים פועלים להגשת הצעת חוק פרטית של חבר כנסת להקמת הרשות.ממשרד התיירות נמסר בתגובה כי כפי שציינו המלונאים היום ,  אכן בעשור האחרון ,  לא נרשמה פריצת דרך משמעותיות בתיירות לישראל : " לכן ,  מאז כניסתו לתפקיד ,  בחודש אפריל 2009 ,  בחן שר התיירות ,  סטס מיסז'ניקוב ,  את הנחות היסוד של תעשיית התיירות ובסוף תהליך זה ,  הציג השר בחודש שעבר תוכנית מגובשת ,  יסודית ומקיפה ,  שתתן מענה ,  במהלך מספר שנים ,  לחסמים המונעים את מימוש הפוטנציאל התיירותי של ישראל .  משרד התיירות רואה חשיבות רבה בשיתוף פעולה בתחום התיירות בין מדינות האזור וקורא לתעשיית התיירות ,  על כל ענפיה ,  להיות שותפה לדרך ". עוד נמסר כי תוכנית זו ,  שגובשה בשיתוף ובברכת הדרך של כל תעשיית התיירות ,  בין היתר בכנס הרצליה ,  זכתה לתמיכה של שרי הממשלה ולשבחי ראש הממשלה ,  כשיעדה המרכזי - הגעתם של עוד מיליון תיירים תוך 3 שנים והגעתם של 5 מיליון תיירים בשנת 2015 .
 
גם בישראל רוצים 25 מיליון תיירים בשנה - התאחדות המלונות מאמצת את ה"המודל הטורקי "
 התאחדות המלונות מנסה לעקוף את התנגדות משרד התיירות להקמת רשות שיווק על ידי הצעת חוק פרטית של חבר כנסת

