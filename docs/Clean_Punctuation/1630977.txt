מפעל אקרשטיין בירוחם הושבת על ידי עובדיו
עובדי המפעל בירוחם התבצרו במפעל והשביתו את העבודה במחרה על כך שההנלה אינה מאפשרת להם הקמת ועד עובדים ואינה מנהלת עימם מגעים על תנאי העסקתם
עובדי מפעל אקרשטיין בירוחם התבצרו הבוקר  ( שני )  במפעל והשביתו את העבודה בו .  זאת במחאה על כך שההנהלה אינה מאפשרת להם להקים ועד עובדים ואינה מכירה או מנהלת מגעים עם הועד שהוקם לצורך משא ומתן על תנאי ההעסקה שלהם .  
ארגון כוח לעובדים ,  המסייע לעובדי המפעל ,  טוען כי ההנהלה אינה פועלת על מנת לשפר את תנאי העבודה של עובדי המפעל ואף החלה בנקיטת צעדים כלפי עובדים המזוהים עם אנשי הוועד .
 לטענת העובדים ,  כ-80% מעובדי המפעל מאוגדים בוועד העובדים ,  וכי 67 מתבצרים .  במפעל אקרשטיין עובדים בסה"כ 105 עובדים ,  מהם 24 חברי הנהלה ואינם חברי ועד .  
בתגובה להחלטת חלק מעובדי אקרשטיין בירוחם לחסום את הכניסות ,  מסרה הבוקר הנהלת המפעל : " ארגון העובדים מתסיס קומץ מיליטנטי של עובדים שעה שאין להם כל מעמד חוקי והנושא נדון בבית הדין לעבודה בבאר שבע .  מצער שארגון העובדים ,  תוך התעלמות מהמחלוקת המשפטית בדבר יציגותו ,  אינו בוחל בסילוף עובדות ובהפעלת לחץ בלתי ראוי שכל מטרתו פגיעה בחברה ובעובדיה ." 
עוד נמסר מהנהלת החברה כי  " לא ברורה לנו ההחלטה לפתוח בשביתה ובעיקר בעיתוי זה כאשר סוגיית יציגות הארגון עודה נמצאת בדיון משפטי ,  ואנו בודקים את תגובתנו בנוגע לכך ." 
ח"כ דב חנין  ( חד"ש )  מסר בתגובה : " הנהלת אקרשטיין ממשיכה במסע פגיעה בזכויות העובדים .  מצעד ההפחדות שמובילה ההנהלה כנגד עובדיה ,  המבקשים להתארגן במסגרת  " כוח לעובדים "  ולהגן על זכויותיהם ,  כולל ועדות משמעת ,  איומי פיטורין ,  שימועים ואף החלפת העובדים בעובדי קבלן ". 
חנין הוסיף כי  " מהלכים אלו פסולים מיסודם ואין להם מקום בחברה מתוקנת .  חופש ההתארגנות של עובדי אקרשטיין ירוחם הוא זכות בסיסית ושום צעד של ההנהלה לא יכול לשנות זאת .  ברצוני לשגר ברכת הצלחה ותמיכה לעובדי המפעל הנמצאים בשלב מכריע במאבקם ". 

מפעל אקרשטיין בירוחם הושבת על ידי עובדיו
עובדי המפעל בירוחם התבצרו במפעל והשביתו את העבודה במחרה על כך שההנלה אינה מאפשרת להם הקמת ועד עובדים ואינה מנהלת עימם מגעים על תנאי העסקתם

