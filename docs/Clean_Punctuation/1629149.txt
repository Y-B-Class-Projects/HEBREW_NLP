מנהלי ההשקעות בונים על חזרת הציבור לבורסה 
BenchMarker
 >  >  המנהלים במרבית בתי ההשקעות המקומיים שיחררו לשוק בשנה החולפת תחזיות אופטימיות שצופות המשך עליות ללא הפרעה .  ההסבר העיקרי הוא הצפי להמשך העליה בנתח ההשקעות בשוק ההון בתיק נכסי הציבור ,  עד שיחזור לרמתו ערב המשבר לפני שנתיים .  בנק ישראל מפרסם מדי חודש נתונים על התפלגות ההשקעות בתיק נכסי הציבור .  בסוף אוקטובר 2009 התפלג התיק כך :  השקעה של 32% במזומן ובפיקדונות לעומת 31% בסוף 2007 - 19.1% באג"ח ממשלתיות לעומת 16.7% ב-2007 ,  11.6% באג"ח קונצרניות לעומת 11.2% לפני שנתיים ,  ו-17.8% במניות לעומת 24% בסוף 2007 .  כלומר ,  בשעה שבאפיק האג"ח הקונצרניות חזרו אחזקות הציבור לרמתן ערב המשבר ,  בשוק המניות הציבור עדיין מושקע ברמה נמוכה יותר .  עדיין נותר פער של 6.2% בין ההשקעות הציבור במניות ערב המשבר להשקעותיו כיום - פער שמיתרגם בשקלים ל-95 מיליארד שקל לפי נתוני בנק ישראל .  מנהלי ההשקעות האופטימים אומרים כי הפער ימשיך לתדלק עליות לתקופה נוספת .  2009 היתה השנה של קרנות האג"ח .  הסתערות הציבור על קרנות אלו ,  העלתה את היקף ההשקעות נכסי הציבור באג"ח קונצרניות לרמה שהיה בה ערב המשבר .  ואולם בבדיקת התפלגות ההשקעות שביצעו מנהלי קופות הגמל ,  מתברר כי במכשירי החיסכון ארוך הטווח - בניגוד לקרנות הנאמנות - ההשקעות באג"ח קונצרניות עדיין לא חזרו לרמתן ערב המשבר .  הרכב ההשקעות של קופות הגמל מתפלג כיום כך :  באפיק הקונצרני הסחיר והלא סחיר קופות הגמל משקיעות כיום 32% לעומת 40.5% ערב המשבר .  קופות הגמל השקיעו 6.8% במזומן ובפיקדונות לעומת 5.8% בסוף 2007 .  במניות קופות הגמל משקיעות 21% לעומת 25% בסוף 2007 .  השינוי הדרמטי בקופות מאז ערב המשבר הוא בהשקעות באג"ח ממשלתיות .  כיום משקיעות קופות הגמל 29.2% באג"ח ממשלתיות לעומת 18.6% בסוף 2007 .  בשנה הקרובה השקעות אלו יהוו אתגר עבור מנהלי הגמל וידרשו התמודדות עם העלאת ריבית שבעקבותיה ייווצרו הפסדי הון באג"ח הממשלתי השקלי ותשואות נמוכות מאוד במגזר הצמוד .
 
מנהלי ההשקעות בונים על חזרת הציבור לבורסה 
BenchMarker

