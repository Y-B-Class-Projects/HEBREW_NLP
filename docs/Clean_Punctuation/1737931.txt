צ'אבי ופברגאס מחוץ לסגל של ספרד
שני הקשרים מחלימים מפציעות ולא נקראו למשחקים מול ליטא וסקוטלנד .  גורקוף ופאייה בסגל הצרפתי ,  טולאלן שוב לא זומן
בשבוע הבא ייערכו משחקי המחזור השלישי והרביעי במוקדמות יורו 2012 ,  וסגלה של אלופת העולם ספרד פורסם היום  ( חמישי )  .  המאמן ויסנטה דל בוסקה נאלץ להשאיר בחוץ לקראת המשחקים מול ליטא  ( בית )  וסקוטלנד  ( חוץ )  את צ'אבי וססק פברגאס הפצועים ,  וכך גם את הבלם ראול אלביול .
 קשרה המצוין של ברצלונה סובל מפציעה באכילס והתבקש לנוח ,  בעוד פברגאס מתאושש מפגיעה בשריר הירך האחורי וזקוק לזמן החלמה נוסף .  דל בוסקה לא זימן קשרים במקומם ,  ומקווה שהסגל הנוכחי יספיק כדי להביא שלוש נקודות מול ליטא בעירו סלמנקה ולנצח גם בגלאזגו ארבעה ימים לאחר מכן .
" יש לנו שני משחקים חשובים ומסוכנים מאוד ",  אמר דל בוסקה במסיבת העיתונאים בה פרסם את הסגל . " ליטא היא נבחרת מסודרת שלא משאירה מרווחים במרכז המגרש .  סקוטלנד ,  שתשחק בביתה ,  היא יריבה קשוחה .  אנחנו לא יכולים להרשות לעצמנו למעוד ומכינים עצמנו למבחן קשה ". 
הסגל המלא :
 שוערים :  איקר קסיאס  ( ריאל מדריד )  ,  ויקטור ואלדס  ( ברצלונה )  ,  פפה ריינה  ( ליברפול )  .
 הגנה :  אלברו ארבלואה  ( ריאל מדריד )  ,  ג'רארד פיקה  ( ברצלונה )  ,  סרחיו ראמוס  ( ריאל מדריד )  ,  קרלס פויול  ( ברצלונה )  ,  קרלוס מארצ'נה  ( ויאריאל )  ,  נאצ'ו מונריאל  ( אוסאסונה )  ,  ז'ואן קפדווילה  ( ויאריאל )  .
 קישור :  צ'אבי אלונסו  ( ריאל מדריד )  ,  סרחיו בוסקטס  ( ברצלונה )  ,  אנדרס אינייסטה  ( ברצלונה )  ,  סנטי קאסורלה  ( ויאריאל )  ,  חסוס נבאס  ( סביליה )  ,  דויד סילבה  ( מנצ'סטר סיטי )  .
 התקפה :  פדרו  ( ברצלונה )  ,  דויד וייה  ( ברצלונה )  ,  פרננדו טורס  ( ליברפול )  ,  פרננדו יורנטה  ( אתלטיק בילבאו )  .
 גם לורן בלאן ,  מאמן נבחרת צרפת ,  חשף היום את הסגל של הטריקולור לקראת המשחקים מול לוקסמבורג ורומניה במוקדמות היורו .  חזרתו של ז'רמי טולאלן לעמדת הקשר האחורי בליון טרם שכנעה את המאמן הלאומי ,  שהעדיף לוותר על שירותיו בשלב זה .  גם חבריו לקבוצה ,  אנתוני רבייר ועלי סיסוקו ,  לא קיבלו זימון מחודש .  בניגוד אליהם ,  הפליימייקר יוהאן גורקוף ,  שסיים לרצות עונש הרחקה בן שני משחקים ,  שב לסגל בעקבות חסרונו של פרנק ריברי הפצוע .
 ההפתעה הגדולה של בלאן הייתה הכללתו של מלך שערי הליגה ,  דימיטרי פאייה מסנט אטיין ,  שזכה לזימון בכורה .  גם הקפטן של מוליכת הטבלה המפתיעה ,  בלייס מטוידי ,  נמצא בפנים .  לורן קוסיילני ,  בלמה של ארסנל ,  היה ברשימת ההמתנה כמו גם עמיתו לקבוצה סבסטיאן סקילאצ'י ,  אך שניהם נותרו בחוץ הפעם ,  כשבלאן מתכוון להמשיך עם אדיל ראמי ופיליפ מקסס כבלמים בהרכב .
 הסגל המלא :
 שוערים :  הוגו לוריס  ( ליון )  ,  סטיב מנדאנדה  ( מארסיי )  ,  סדריק קראסו  ( בורדו )  .
 הגנה :  בקארי סאניה  ( ארסנל )  ,  ממאדו סאקו  ( פריס סן ז'רמן )  ,  אדיל ראמי  ( ליל )  ,  פיליפ מקסס  ( רומא )  ,  בנואה טרמולינאס  ( בורדו )  ,  גאל קלישי  ( ארסנל )  .
 קשרים :  לסאנה דיארה  ( ריאל מדריד )  ,  אלו דיארה  ( בורדו )  ,  יאן מ'ווילה  ( ראן )  ,  אבו דיאבי  ( ארסנל )  ,  מתיו ולבואנה  ( מארסיי )  ,  סמיר נאסרי  ( ארסנל )  ,  יוהאן גורקוף  ( ליון )  ,  פלורן מאלודה  ( צ'לסי )  .
 התקפה :  קווין גמיירו  ( לוריין )  ,  קרים בנזמה  ( ריאל מדריד )  ,  לוק רמי  ( מארסיי )  ,  דימיטרי פאייה  ( סנט אטיין )  ,  גיום הוארו  ( פריס סן ז'רמן )  .
 
צ'אבי ופברגאס מחוץ לסגל של ספרד
שני הקשרים מחלימים מפציעות ולא נקראו למשחקים מול ליטא וסקוטלנד .  גורקוף ופאייה בסגל הצרפתי ,  טולאלן שוב לא זומן

