התשואה על האג"ח הממשלתיות של אירלנד מזנקת ומפעילה לחץ על הממשלה להעביר את התקציב
התשואה על האג"ח הממשלתיות של אירלנד ל-10 שנים עלתה ב-3 החודשים האחרונים ב-2.17%
שוקי האג"ח מצביעים כי על שר האוצר של אירלנד ,  בריאן לניהן ,  להזדרז בהעברת התקציב אם ברצונו להימנע מצורך בסיוע בינלאומי ,  לפי דיווח בבלומברג .  הפער בין התשואה שדורשים משקיעים על מנת להחזיק אג"ח ממשלתיות של אירלנד ל-10 שנים לעומת התשואה על האג"ח הממשלתיות של גרמניה לאותה תקופה ,  זינקה אתמול לשיא ." התנהגות שוקי האג"ח הבינלאומיים מרמזת כי הודעותיה השונות של ממשלת אירלנד לא שיכנעו את השווקים כי עלינו על דרך יציבה ואמינה ",  אומר קרל וילן ,  פרופ' לכלכלה ביוניברסיטי קולג' דאבלין ,  ולשעבר כלכלן בבנק הפדרלי בארה"ב . " התקציב יהיה חיוני על מנת לקבוע האם ביכולתנו לשנות גישה זו ". על לניהן להעביר את התקציב ל-2011 עד ה-7 בדצמבר ,  כשהוא מתעתד לצמצם את הגירעון בתקציב ל-3% מהתמ"ג עד 2014 לעומת 12% השנה .  עם זאת ,  כאשר לוקחים בחשבון את עלויות הצלת המגזר הבנקאי ,  הגירעון השנה צפוי להסתכם ב-32% מהתמ"ג.הפרמיה שמשלמים משקיעים על מנת להחזיק באג"ח של אירלנד על פני אג"ח של ממשלת גרמניה הוכפלה מאז אוגוסט ,  וכעת גדולה יותר מפער התשואות בין האג"ח היווניות לאג"ח הגרמניות 4 ימים לפני שיוון נדרשה לסיוע של האיחוד האירופי באפריל .  פער זה מפעיל לחץ על לניהן לצמצם את הגירעון ,  ובד בבד להתמודד עם המיתון הכלכלי במדינה ועם העלויות הגואות של חילוץ הבנקים של אירלנד.אירלנד אינה זקוקה לגייס כספים נוספים השנה ,  אך קופת המזומנים שלה ,  המסתכמת ב-20 מיליארד יורו עשויה להספיק לה רק עד אמצע 2011 .  ב-30 בספטמבר ביטל משרד האוצר הנפקות אג"ח שיועדו לאוקטובר ולנובמבר.התשואה על האג"ח הממשלתיות של אירלנד ל-10 שנים עלתה ב-2.17% מאז 2 באוגוסט ,  ועומדת כעת על 7.14% .  פער התשואות בין האג"ח הממשלתיות אירלנד ל-10 שנים לבין האג"ח הממשלתיות של גרמניה ל-10 שנים ,  עלה ב-0.27% ,  והגיע ל-4.67% .
 
התשואה על האג"ח הממשלתיות של אירלנד מזנקת ומפעילה לחץ על הממשלה להעביר את התקציב
התשואה על האג"ח הממשלתיות של אירלנד ל-10 שנים עלתה ב-3 החודשים האחרונים ב-2.17%

