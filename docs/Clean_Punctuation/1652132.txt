פרופ' סטנלי פישר :  בנק מרכזי של משק קטן ופתוח לא יכול להיות אדיש למצבו של שער החליפין
פישר בכנס על המערכת הפיננסית : " הכלל הפיננסי שהחליטה עליו באחרונה הממשלה ישרת את המשק הישראלי בעתיד "
 בנק ישראל מנסה להחזיר את הריבית לרמה  " נורמלית ",  שתחזיר את האינפלציה לתחום היעד ולתמוך בהתאוששות המשק וביציבות הפיננסית תוך מעקב אחר המתרחש בעולם ,  ובהתחשב בהתפתחות שערי החליפין של השקל - כך אמר הבוקר נגיד בנק ישראל ,  פרופ' סטנלי פישר ,  בכנס בנק ישראל על המערכת הפיננסית בתל אביב ,  בנושא : " אתגרים לעתיד ".  לדברי פישר , " בנק מרכזי של משק קטן ופתוח לא יכול להיות אדיש למצבו של שער החליפין ".  נגיד בנק ישראל העריך שעם החזרה לתנאים נורמליים ,  התערבות בנק ישראל בשוק המט"ח תלך ותפחת.פישר התייחס גם לאתגרים הנוגעים לתהליך ההתאוששות מן המשבר הפיננסי .  הנגיד ציין שהתרחיש הסביר הוא של המשך ההתאוששות ,  אם כי לא זהה ,  ברחבי העולם :  מדינות אסיה ,  למעט יפן ,  כבר צומחות בשיעורים קרובים לאלו שלפני המשבר .  בארה"ב הצמיחה צפויה להתאושש לרמות דומות לאלו שלפני המשבר ,  תוך התמודדות עם בעיות בסקטור הפיננסי ובתחום הפיסקלי :  הגירעון והחוב .  באופן מפתיע ,  הקושי העיקרי מסתמן כרגע דווקא באירופה .  הנגיד הזכיר את מצבה של יוון ואת העובדה שהאיחוד האירופי מנסה למצוא דרך להמנע מלהפר את אמנת מאסטריכט האוסרת על האיחוד לנקוט במדיניות של חילוץ למדינות שמצבן הפיננסי מתדרדר.פישר הזכיר אתגרים מבניים העומדים בפני המשק .  הוא ציין את האתגרים העומדים בפני מערכת החינוך ,  את העובדה שחשוב להמשיך לשמור על הייחודיות והחדשנות של ענף ההייטק בישראל .  אתגרים נוספים עוסקים באיכות התשתיות ,  בבירוקרטיה ובצמצום הפערים החברתיים והתחלקות ההכנסות . " הכלל הפיננסי שהחליטה עליו באחרונה הממשלה ישרת את המשק הישראלי בעתיד ,  בכך שיאפשר לממשלה להתאים את ההוצאות למשתנים המאקרו כלכליים הבסיסיים .  בכך ,  המשק הישראלי בונה מסגרת לטיפול באתגרים העתידיים.מבחינת מעמדו של המשק מול העולם ,  הזכיר הנגיד שחשוב מאוד לשמור על המשך הפתיחות של המשק ,  שמגדילה את פוטנציאל הצמיחה של המשק .  פישר הדגיש את החשיבות ,  גם הכלכלית ,  של החתירה להסכם שלום.הנגיד התייחס גם לכך שהדיון על חוק בנק ישראל הושלם אמש בוועדת הכספים של הכנסת ,  ושבשבוע הבא החוק צפוי לעבור בקריאה שנייה ושלישית בכנסת ולהיכנס לתוקף .  לדברי הנגיד ,  אחד השינויים החשובים שיביא עמו החוק הוא מתחום הממשל התאגידי ,  כאשר ועדה מוניטרית היא זו שתקבל החלטות העוסקות במדיניות המוניטרית ,  ומועצה מינהלית תהיה מופקדת על ההחלטות הניהוליות . " האתגר העומד לפני הבנק בעתיד הקרוב הוא להתחיל ליישם את החוק ולהקים את המוסדות ותהליכי העבודה הנדרשים כדי לבנות את בנק ישראל המודרני שהמשק הישראלי זקוק לו במאה ה-21 ". 

פרופ' סטנלי פישר :  בנק מרכזי של משק קטן ופתוח לא יכול להיות אדיש למצבו של שער החליפין
פישר בכנס על המערכת הפיננסית : " הכלל הפיננסי שהחליטה עליו באחרונה הממשלה ישרת את המשק הישראלי בעתיד "
 
