זה לא את ,  זה אתן 
" למה גברים לא זוכרים ונשים לא שוכחות "  מבהיר סוף סוף שלנשים אין מה לצפות מגברים
זהו .  זה מדעי .  אתן יותר מוכשרות .  אבל גם יותר פסיכיות .  לא במובן הרע של המלה ,  כמובן .  וזה לא ככה רק יום או שבוע בחודש ,  אתן פשוט כאלה .  למה ?  כי אתן לא מפנימות שגברים הם מוגבלים ,  ובכל פעם אתן מתעצבנות מאתנו מחדש  - " למה הוא לא מחבק ?  ",   " למה הוא לא מקשיב ?  ",  הרי אין לכן מה לצפות מאתנו ,  ועכשיו זה בדוק .  כדי לעזור לשני המינים להבין טוב יותר זה את זה כתבה פרופ' מריאן ג .  לגאטו ,  מומחית לרפואה קלינית באוניברסיטת קולומביה ,  את הספר  " למה גברים לא זוכרים ונשים לא שוכחות ".  למה נשים צריכות להיות יותר סבלניות כלפי גברים ?  כי לפי לגאטו ,  מוחן של נשים יעיל יותר מזה של גברים ומתבגר מהר יותר ,  נשים מעבדות מידע טוב יותר מגברים ,  קישורי השפה שלהן גבוהים יותר ואוצר המלים שלהן עשיר יותר .  אז בבקשה ,  גלו קצת הבנה .  התשובה של לגאטו לשאלה שמופיעה בשם הספר נעוצה בהבדלים הפיסיולוגיים והכימיים בין מוחותיהם של גברים לנשים .  לפי מחקריה ,  הורמונים ,  חומר אפור ותאי עצב הם שאחראים לפערים המוכרים - שמביאים גברים בעולם אל סף השיגעון ,  ושגורמים לנשים להתאכזב בכל פעם מחדש . " גברים ונשים חושבים בצורה שונה ,  מתייחסים לבעיות בצורה שונה וחווים את העולם הסובב אותנו באמצעות כלים שונים לחלוטין ",  כותבת לגאטו .  ובכל זאת ,  היא נותנת תקווה וטוענת כי המוח - שאחראי להבדלים - גמיש מספיק כדי להשתנות ולגשר על הפערים .  לפי לגאטו ,  תקשורת היא היסוד למערכת היחסים ,  אך הבעיה היא שגברים לא נוטים לשתף ולדבר ,  ונשים ,  איך נאמר זאת בעדינות ,  לא מפסיקות לבלבל את המוח .  אי לכך היא מציעה כמה אסטרטגיות לנשים הרוצות לפנות לגברים מוגבלים :  בניגוד לנשים ,  גברים לא מסוגלים להתמודד עם כמה משימות בו זמנית ולכן לא מומלץ לפנות לגבר כשהוא צופה בטלוויזיה למשל ;  גבר אינו שש לנהל שיחה זוגית ,  ולכן מומלץ לרכך אותו לפני שאת רוצה לדבר עמו ופתחי את השיחה בדברים חיוביים ;  גברים מתקשים לפענח הבעות לא מילוליות ,  אז הבהירי היטב את כוונתך ,  דברי בתמציתיות ובפשטות ואל תמתחי את השיחה .  לגאטו גם מוסיפה טיפ לנשים : " כשגבר שואל אותך מה מטריד אותך ואת עונה 'כלום' ,  רוב הסיכויים שהוא יאמין לך ובזאת השיחה תסתיים ".  אז ,  די ,  אתן יותר טובות ,  בסדר ?  עכשיו תעזבו אותנו בשקט .  לא ,  אנחנו לא רוצים לדבר על יחסים ,  וכן ,  אנחנו רוצים לטאטא הכל מתחת לשטיח .  בסוף זה ייעלם .  אז די .  ועכשיו גם יש לנו פתק מהפרופסורית .  למה גברים לא זוכרים ונשים לא שוכחות ,  מריאן ג .  לגאטו ,  הוצאת כתר ,  מאנגלית :  אורית כהנא ,  256 עמודים ,  89 שקל

זה לא את ,  זה אתן 
" למה גברים לא זוכרים ונשים לא שוכחות "  מבהיר סוף סוף שלנשים אין מה לצפות מגברים

