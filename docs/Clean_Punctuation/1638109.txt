ריאל מדריד - מלאגה 67:84
הבלאנקוס הביסו את מלאגה 67:84 ובהמשך השבוע ייצאו לתל אביב למשחק היורוליג .  איטליה :  94 הפרש לסיינה על נאפולי
אחרי שפתחה את שלב הטופ 16 ביורוליג בניצחון על אפס פילזן ,  ריאל מדריד ניצחה היום  ( ראשון )  גם במחזור ה-20 של הליגה הספרדית ,  במשחק שהיה החזרה הגנרלית לקראת ההתמודדות נגד מכבי תל אביב ביום חמישי הקרוב .  הפעם ריאל הביסה את מלאגה ממרכז הטבלה 67:84 .  
נוביצה וליקוביץ' הוביל את קלעי ריאל מדריד עם 18 נקודות ו-8 ריבאונדים ,  רימאס קאוקינאס הוסיף 14 ,  דריוס לברינוביץ' וסרחיו יול הוסיפו 10 כל אחד .  רוברט ארצ'יבלד הוביל את קלעי מלאגה עם 14 נקודות .  
ברצלונה ממשיכה להוביל את הליגה הספרדית אחרי שהביסה את גראן קנאריה 55:105 .  חואן קרלוס נבארו הוביל את קלעי ברצלונה עם 24 נקודות ,  פראן ואסקז הוסיף 12 לקטאלונים .  
מאוחר יותר גברה קאחה ויטוריה 75:90 על אליקנטה .  ליאור אליהו שיחק 23 דקות וקלע 7 נקודות ואת הקבוצה שלו הוליכו טיאגו ספליטר ופאו ריבאס עם 19 ו-17 בהתאמה .  מינדאוגאס קטלינאס קלע 13 עבור המפסידה .  
סיינה ,  השליטה הבלתי מעורערת של הליגה האיטלקית ,  השפילה את נערי נאפולי בתוצאה 49:143 .  כבר ברבע הראשון שחקניו של סימונה פיאניג'אני הובילו 4:34 ,  ומשם ההפרש רק גדל מול נאפולי המפורקת ,  שחוטפת תבוסות בזו אחר זו העונה והפעם נעצרה על 94 הפרש .  
שמונה שחקנים של סיינה ,  שהופיעה עם סגל חסר שהעניק מנוחה לכוכבים שניצחו את מכבי תל אביב ביום חמישי ,  קלעו בספרות כפולות .  ג'ובאני סבריני הוליך עם 19 נקודות ,  במשחק בו המקומיים של סיינה קיבלו את ההזדמנות ליהנות מדקות משחק .
 ביוון אולימפיאקוס ניצחה את דייויד בלאט ואריס סלוניקי 77:82 וכרגיל נצמדה לפנאתינייקוס ,  כשלשתיהן מאזן 1:13 .  לינאס קלייזה עם 20 וג'וש צ'ילדרס עם 19 ,  הוליכו את המנצחת שירדה למחצית בפיגור 43:38 ,  מיכאליס קאקיוזיס קלע 19 עבור הקבוצה של בלאט וארון מיילס הוסיף 14 .  יותם הלפרין שיחק 22 דקות במדי אולימפיאקוס וקלע 3 נקודות .
 

ריאל מדריד - מלאגה 67:84
הבלאנקוס הביסו את מלאגה 67:84 ובהמשך השבוע ייצאו לתל אביב למשחק היורוליג .  איטליה :  94 הפרש לסיינה על נאפולי

