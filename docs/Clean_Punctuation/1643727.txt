שוק הרכב נפתח לתחרות :  אושרה רפורמת היבוא המקביל 
למרות מסע לחצים של יבואניות הרכב ,  אישרה אתמול ועדת הכלכלה את הרפורמה של שר התחבורה ישראל כץ ללא שינוי מהותי  *  המהלך יאפשר כניסה של שחקנים חדשים לשוק ויעודד את התחרות בענף  *  TheMarker מגיש את המדריך המלא לרפורמה
 >  >  שוק הרכב נפתח לתחרות :  ועדת הכלכלה של הכנסת אישרה אתמול את רפורמת היבוא המקביל .  תיקון לצו היבוא החופשי ,  המרחיב את האפשרות ליבוא כלי רכב באמצעות כמה יבואנים ,  התקבל בוועדה ללא שינויים מהותיים לעומת הטיוטה שהציע משרד התחבורה .  יבואני הרכב הגיבו בזעם על ההחלטה .  איגוד היבואנים בוחן חלופות משפטיות ,  וכן יפעל בניסיון להמשיך את הדיון בוועדה .  במקביל הגיש ח"כ נחמן שי  ( קדימה )  בקשה לבחינה מחדש של כמה מסעיפי התקנות ,  מהלך שעשוי לעכב את יישום הרפורמה .  לאחר החלת הרפורמה אפשר יהיה לייבא מכוניות מדילרים  ( סוחרי רכב )  הפעילים באירופה ובארה"ב ולא ישירות מהיצרן .  לשוק הרכב צפויים להיכנס שחקנים חדשים וליצור תחרות מחירים .  כיום ניתן לייבא רכב שלא באמצעות היבואן הסדיר רק ביבוא אישי - הליך מוגבל ומסורבל .  על פי הצו ,  לא תידרש ליבוא מקביל רציפות פעולה ,  כלומר ,  מספר מינימלי של מכוניות מיובאות בשנה .  לעומת זאת ,  מספק המכוניות בחו"ל תידרש פעילות רציפה .  נקבע כי תנאי האחריות לרוכשי המכוניות ביבוא מקביל יהיו שווים לאלה שנותן היבואן הסדיר ,  ומשך האחריות יהיה שנתיים לכל הפחות .  מה זה בעצם יבוא מקביל ?  בפשטות - בענף הרכב יהיה בעתיד יותר מיבואן אחד לכל מותג רכב .  עד כה היתה בענף תחרות בין דגמים ,  אבל לא היתה תחרות מחירים על כל דגם .  מעתה ,  הדבר אפשרי .  אילו גופים יפעלו בתחום היבוא המקביל ?  חברות רבות יוכלו להיכנס לתחום ,  בהן חברות ליסינג ,  מתווכי יבוא אישי שיוכלו להפוך ליבואנים סדירים ,  יבואנים של מוצרים אחרים  ( בהם יבואנים של משאיות או אופנועים שיוכלו להיכנס לתחום המכוניות )  ,  בעלי סוכנויות משנה של יבואנים ,  חברות טרייד אין ,  ואפילו יבואנים סדירים בעצמם ,  שישווקו מותגים המיובאים על ידי יבואנים מתחרים .  האם הצרכן ייהנה מהתחרות ?  יבואני היוקרה פעלו בנחישות נגד רפורמת היבוא המקביל ,  כיוון שהם הראשונים שייפגעו ממנה .  בתחום היוקרה המרווחים גדולים יותר והצרכן יוכל ליהנות מתחרות על שלל דגמים .  בשוק הדגמים הפשוטים יותר ,  עם זאת ,  המצב אינו ברור .  בשל המיסוי הגבוה בישראל ,  יצרני הרכב מוכרים ליבואנים הישראלים מכוניות במחירים נמוכים מאוד ,  לעתים אף הנמוכים בעולם .  אף דילר באירופה או ארה"ב לא נהנה ממחירים כאלה .  גם מציאת מלאי מכוניות התואמת לטעם הישראלי - עם מנוע בנזין ותיבת הילוכים אוטומטית - אינה פשוטה באירופה .  עם זאת ,  יבואנים מקבילים יכולים ליהנות משערי מט"ח נמוכים יותר  ( למשל ,  לרכוש מכונית בדולר כאשר היבואן הסדיר משלם עליה ביורו )  או לייבא דגמים שמחירם האמיתי מנופח ומכסה על הנחת ענק לליסינג .  בסופו של דבר ,  נראה כי גם לקוחות של מכוניות משפחתיות או קטנות יוכלו למצוא הזדמנויות ביבוא המקביל .  מה יידרש מהיבואן המקביל ?  היבואן המקביל יפעיל מוסך אחד ,  שלא בבעלותו בהכרח ,  באחד מכמה מחוזות בישראל .  הוחלט גם לקבוע נוסח של פרסום הודעה לעיתונות על קריאה לתיקון .  היבואנים לא יידרשו לפרסם דו"חות כספיים ,  אך יחויבו להציג  " תוכנית פעולה לשמירה על העסק החי ".  אפשר יהיה לייבא כל מכונית שיוצרה בארה"ב גם בתקינה אמריקאית ,  ולא רק בתקינה אירופאית כמו היום .  מכונית היא מוצר יקר עם אחזקה מתוחכמת .  האם היבוא המקביל לא פוגע בבטיחות ?  היבואנים המקבילים יצטרכו לעמוד בכל התנאים של יבואנים סדירים ,  בהם מערכת בקרת יציבות חובה .  עם זאת ,  יבואן מקביל לא חייב להביא חלפים מקוריים והמוסך שלו יכול להימצא באזור נידח .  הדבר מעורר חשש לגבי רמת האחזקה של כלי הרכב ,  אך במשרד התחבורה מעריכים שכוחות השוק יחייבו שירות יעיל .  האם היצע המכוניות בישראל יתרחב ?  בהחלט .  התקנות החדשות מאפשרות מכוניות בתקינה אמריקאית אם יוצרו בארה"ב .  הדבר מאפשר שיווק של מכוניות כמו טויוטה קאמרי היברידית ,  רכב השטח הונדה פיילוט ומכונית המנהלים הונדה מקסימה .  היבוא המקביל יאפשר גם שיווק של דגמים יחודיים כמו מכוניות ספורט או יוקרה .  אפשר יהיה לייבא אותן לפי הזמנה ,  אך בניגוד ליבוא האישי ,  הלקוח ייהנה גם משירות ומאחריות .  אז מתי מתחילים ?  התקנות אושרו אתמול בכנסת ,  יפורסמו ברשומות בעוד כחודש ,  ואם לא יחולו עיכובים לא צפויים ,  ייכנסו לתוקף חודש לאחר מכן .  במשרד התחבורה מרחיבים את אגף הרכב ונערכים להרחבת היבוא .  במקביל ,  יבואנים כמו אוטו חן ואחרים נערכים לתחילת היבוא וכבר היו בקשר עם משווקי רכב גדולים באירופה ובארה"ב .  המכוניות הראשונות ביבוא מקביל יגיעו לישראל ,  ככל הנראה ,  תוך ארבעה חודשים עד חצי שנה .
 
שוק הרכב נפתח לתחרות :  אושרה רפורמת היבוא המקביל 
למרות מסע לחצים של יבואניות הרכב ,  אישרה אתמול ועדת הכלכלה את הרפורמה של שר התחבורה ישראל כץ ללא שינוי מהותי  *  המהלך יאפשר כניסה של שחקנים חדשים לשוק ויעודד את התחרות בענף  *  TheMarker מגיש את המדריך המלא לרפורמה

