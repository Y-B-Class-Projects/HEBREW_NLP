שמחון : " אם העלאת מחירי הקוטג' מוגזמת - נשקול החזרתה לפיקוח "
 משרד החקלאות יבחן מחדש מחירי גבינת הקוטג'
שר החקלאות התייחס היום להעלאת מחירי גבינת הקוטז'  ( מוצר שאינו מצוי תחת צו הפיקוח על המחירים )  ב-50% ואמר כי אם יתברר כי העלאת המחיר היתה מוגזמת הוא ישקול החזרת המוצר לפיקוח.עם זאת אמר שמחון ,  כי ישראל מייבאת את הגרעינים המיועדים להכנת תערובות מזון לפרות ,  ובשנה האחרונה חלה עלייה דרמטית במחירי הגרעינים בעולם  ( חיטה 80% ,  סויה 70% ע.כ .)  .  לדבריו ,  במדינות רבות מתחולל משבר מחסור במזון בשל העלאת מחירי הגרעינים בעוד שבישראל המחסור מתגלגל במוצרים מסויימים לכיסו של הצרכן אך אין מחסור.יצוין ,  כי התמורה ליצרני החלב בישראל  ( "מחיר המטרה ")  ירדה בשנתיים האחרונות  ( 2008/9 )  בכ-15% ומשרד החקלאות הוזיל בשל כך את מחירי המוצרים המפוקחים .  אלא שההתייקרות החדה במחירי הגרעינים בשוק העולמי בשנה האחרונה ,  חייבה לאחרונה העלאה של כ-10 אגורות במחיר המטרה  ( 5.1% )  .  מכל מקום ,  כך לדברי שמחון ,  יצרני החלב לא נהנים מהתייקרות מוצרי החלב שבפיקוח אלא מקבלים החזר עלויות הייצור שלהם.עוד אמר שר החקלאות ,  כי מניתוח מחירי מוצרי החלב שבפיקוח ואלה שאינם בפיקוח ב-8 השנים האחרונות ,  עולה שאין הוכחה לכך שמחירי המוצרים שאינם בפיקוח עלו בשיעור חד יותר .  ההפך מכך ,  לדבריו ,  מחירי מוצרי החלב שאינם בפיקוח עלו בשיעור נמוך יותר וזאת בשל התחרות שהתפתחה בין היצרנים והמשווקים בשנתיים האחרונות.בסיום דבריו הדגיש שמחון ,  כי אין להתעלם מכך שבתקופה האחרונה נהנו הצרכנים בישראל ממבצעי הנחות כמותיות ,  בעיקר של מארזים גדולים יותר וכן חל גידול נרחב במגוון מוצרי החלב המוצעים לצרכן על מדפי המרכולים .
 
שמחון : " אם העלאת מחירי הקוטג' מוגזמת - נשקול החזרתה לפיקוח "
 משרד החקלאות יבחן מחדש מחירי גבינת הקוטג'

