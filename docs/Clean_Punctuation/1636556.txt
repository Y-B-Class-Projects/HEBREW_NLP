מי מנסה לנקום במאמן שלי ? 
רוני כבש  ( 92 )  ,  ניצח עם יונייטד 1:3 את סיטי ,  וסתם לטבז את הפה בדרך לגמר גביע הליגה .  בליגה :  צ'לסי ניצחה ,  0:0 לארסנל
בתקופה הזאת לאוהדי הכדורגל באנגליה אין הרבה זמן לנשום .  כך קרה שמעט אחרי משחקי הגביע והליגה בסוף השבוע האחרון ,  הערב  ( רביעי )  כבר התקיימו ארבעה משחקי פרמיירליג נוספים ,  שהשפיעו לא מעט על צמרת הליגה ,  שממשיכה לקבל תהפוכות משבוע לשבוע .  במוקד הקבוצות שדואגות שלא יהיה משעמם נמצאת צ'לסי ,  שניצחה 0:3 את בירמינגהאם ועלתה על חשבונה של מנצ'סטר יונייטד למקום הראשון אחרי שערים של פרנק למפארד  ( צמד )  ופלורן מאלודה .
 ארסנל ,  שידעה שיש לה סיכוי לעלות למקום הראשון אם תנצח את אסטון וילה ,  סבלה מהרבה פחות מזל וגם הציגה הרבה פחות יכולת ,  כשסיימה רק ב-0:0 .  משמעות הדבר היא שהתותחנים בינתיים מידרדרים למקום השלישי ונשארים עדיין מאחורי מנצ'סטר יונייטד .
 אלא שמעבר לליגה ,  המעדן האמיתי היה בגביע הליגה ,  שם מנצ'סטר יונייטד העפילה לגמר ותפגוש את אסטון וילה .  אחרי שהשדים האדומים הפסידו בשבוע שעבר למנצ'סטר סיטי 2:1 ,  הגיע ווין רוני ,  ששער ניצחון שלו בדקה ה-92 סידר ליונייטד 1:3 וכמובן את המקום בגמר .
 התותחנים ידעו שהם יכולים לכבוש את פסגת הפרמייר ליג אם ינצחו ,  אבל אותה ארסנל שהפסידה והודחה בצורה מאכזבת על ידי סטוק מהגביע לפני מספר ימים ,  התקשתה להכריע את ההתמודדות שלה מול אסטון וילה מהצמרת ,  שחולמת בעצמה על כניסה רשמית לארבע הגדולות בליגה .  גם השבתם של הכוכבים הלא פצועים של ארסנל לא הצליחה לשנות הרבה מבחינת ארסן ונגר ,  שאיבד נקודות יקרות במאבק על האליפות .
 אחרי הניצחונות על צ'לסי ועל מנצ'סטר יונייטד ,  שחקניו של מרטין אוניל עלו נחושים שלא להפסיד בווילה פארק .  המחצית ראשונה הייתה שקולה יחסית ,  אבל לאחריה הגיעה ההזדמנות הטובה ביותר של ארסנל בדקה ה-61 כשאנדריי ארשבין עם פריצה אדירה עבר את ההגנה של וילה ,  אך הבעיטה שלו נעצרה והגיעה אל תומאס רוזיצקי ,  שמול שער חשוף בעט רק לעמוד .  בהמשך ,  למרות הקצב הטוב ,  נראה היה שהשתיים די מסתפקות בתיקו ,  מה שהשאיר את המשחק ללא שערים ואת ארסנל דידרדר למקום השלישי .
 למרות שבירמינגהאם היא אחד מהסיפורים המרעננים של עונת הכדורגל האנגלית עד כה ולמשחק בסטמפורד ברידג' היא הגיעה ממרומי המקום השמיני והלא כל כך מוכר לה ואחרי שאת ההפסד האחרון שלה היא רשמה אי שם ב-17.10 ,  הערב זה הסתיים כשהקבוצה הזו פגשה את צ'לסי ,  לה יש רעב תמידי לצמצם פערים בצמרת ולסמן וי נוסף על עוד משחק ליגה .  שחקניו של קרלו אנצ'לוטי בהחלט יכולים לסמן וי כזה אחרי עוד ניצחון חשוב ,  שמחזיר את הקבוצה למקום הראשון .  
למרות היעדרותם של סולומון קאלו ודידייה דרוגבה ,  צ'לסי הסתדרה גם הערב בלעדיהם .  כבר אחרי חמש דקות התבטלו המארחים כשטעו בסגירה בהגנה ואיפשרו שיחרור כדור מימין של ג'ו קול אל פלורן מאלודה ,  שבעט מקרוב פנימה וקבע 0:1 לכחולים .  ההתקפה של צ'לסי המשיכה לחפש שערים ומצאה אחד כזה בדקה ה-32 :  מיכאל באלאק מסר לפרנק למפארד ,  ששיחרר פצצה לפינה השמאלית מ-22 מטר והכפיל את היתרון .  המחצית השנייה נראתה יותר כמו משחק אימון והתוצאה נשמרה כמעט עד הסיום ,  כשלמפארד קיבל כדור מצוין ממאלודה ,  נכנס לרחבה וסגר סיפור בדקה ה-90 .
 אחרי 1:2 לתכולים בשבוע שעבר ,  קיוותה מנצ'סטר סיטי להשלים את המשימה ,  לעלות לגמר גביע הליגה ,  שם כבר המתינה לה אסטון וילה ,  ולחייך כל הדרך אל אוהדי האלופה .  ביונייטד ידעו ששער אחד לזכותם באולד טראפורד יחסל את שני השערים שכבשה סיטי רק בשבוע שעבר ויעלה אותם לגמר בדרך אולי לתואר ראשון העונה .
 אלכס פרגוסון המשיך לסבול מחסרונם של מספר שחקנים ובראשם נמניה וידיץ' הפצוע ,  אבל המשחק לפני שבוע ,  שכלל הצגה של קרלוס טבז שכבש את שערי השערים לסיטי ,  גרמו ליונייטד לעלות במוטיבציית שיא להכריע את ההתמודדות הזו ולהוציא את החגיגות לדרך .
 אחרי מחצית ראשונה די שקולה הגיעה סיטי לאחת ההזדמנויות הטובות שלה כשמיקה ריצ'ארדס קיבל כדור באגף ימין ,  פרץ למרכז ושיחרר כדור מצוין ברגל שמאל לחיבורים ,  אבל אדווין ואן דר סאר היה במקום כדי להדוף .  בדקה ה-52 הגיע השער הראשון של יונייטד ,  שהתקרבה לגמר ,  עם שער לאחר שמסירה גאונית של ווין רוני לרייאן גיגס עברה לקאריק ,  שמסר לפול סקולס ,  וזה בעט מקרוב פנימה וכבש .
 קאריק דאג שלא יהיה משעמם לצופים ,  חשב שהוא סוגר את הסיפור של סיטי עם שער מנצח כשדארן פלטשר השאיר לו כדור שהוא עצמו התקשה לבעוט מתוך הרחבה ,  אבל קאריק עשה את זה בשבילו עם בעיטה לפינה הרחוקה בדקה ה-71 .  סיטי ,  שסירבה להשלים עם גורלה ,  נהנתה ממבצע אישי מצוין של קרלוס טבז ,  שכפה את ההארכה אחרי שכבש בפעם השלישית בשני המשחקים האחרונים .  הוא קיבל כדור מבלאמי ושיחרר פצצה שחלפה על פני ריו פרדיננד ומצאה את השער .
 דווקא כשכולם חשבו שהולכים להארכה ,  ווין רוני גמל עם שער משלו ממש בזמן הנכון - בדקה ה-92 - כשהרמה של גיגס אל החלוץ שהמתין במרכז הרחבה מצאה אותו פנוי והוא שיחרר נגיחה מצוינת שתסכלה את אוהדי הסיטי ביציעים .
 משחקים נוספים בליגה :
 אברטון - סנדרלנד 2:0לאברטון :  טים קייהיל  ( 7 )  ,  לנדון דונובן  ( 19 ) 
בלקבורן - וויגאן 1:2לבלקבורן :  מורטן פדרסן  ( 20 )  ,  ניקולה קאליניץ'  ( 76 ) לוויגאן :  גארי קאלדוול  ( 58 ) 

מי מנסה לנקום במאמן שלי ? 
רוני כבש  ( 92 )  ,  ניצח עם יונייטד 1:3 את סיטי ,  וסתם לטבז את הפה בדרך לגמר גביע הליגה .  בליגה :  צ'לסי ניצחה ,  0:0 לארסנל

