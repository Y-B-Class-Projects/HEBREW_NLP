הגירעון בתקציב הממשל האמריקאי הצטמצם בשנת הכספים 2010 ל-1.3 טריליון דולר
הגירעון היה נמוך ב-122 מיליארד דולר מזה שנרשם ב-2009 ,  והצטמצם לכדי 8.9% מהתמ"ג
הגירעון בתקציב הממשל האמריקאי הסתכם בשנת הכספים 2010 ב-1.3 טריליון דולר ,  122 מיליארד דולר פחות מהגירעון שנרשם בשנת הכספים 2009 .  הגירעון הצטמצם גם במונחים של שיעור מהתמ"ג ,  מ-10% ב-2009 ,  ל-8.9% ב-2010 .  עם זאת ,  עדיין מדובר בגירעון השני בגודלו מאז 1945 ,  אשר גבוה פי 4 מהגירעון הממוצע בשנים 2008-2005 ,  במונחים של שיעור מהתמ"ג.משרד התקציבים של הקונגרס ייחס את הגירעונות הגדולים בשנתיים האחרונות למגוון סיבות .  האחת היא גירעון שנגרר עוד משנים קודמות ,  בעיקר בשל ירידה חדה בהכנסות הממשל .  לכך נוסף המצב הכלכלי ,  שפגע עוד יותר בהכנסות הממשל ,  והביא לגידול חד בהוצאות על מנת להתמודד עם המשבר .  הכנסות הממשל ב-2010 היו 16% פחות מהשיא שנרשם בשנת הכספים 2007 ,  ורק מעט יותר משהיו ב-2005 .  לעומת זאת ,  הוצאות הממשל היו גבוהות ב-27% לעומת 2007.צמצום הגירעון ב-2010 לעומת 2009 נבע מגידול של 3% בהכנסות הממשל ,  לעומת ירידה של 2% בהוצאותיו .  העלייה החדה ביותר בהכנסות נרשמה בתחום ההכנסות ממסי חברות ,  שעדיין נמוכים ב-50% לעומת רמתם ב-2007 .  גידול נוסף בהכנסות הגיע מהבנק הפדרלי ,  שהגדיל וגיוון את תיק ההשקעות שלו על מנת לסייע בהגדלת הנזילות בשווקים ,  ולכן רשם רווח גדול יותר על השקעותיו .  תחומי הכנסות שרשמו ירידות היו מס ההכנסה האישי ותשלומי ביטוח הבריאות והביטוח הלאומי .  בצד ההוצאות ,  נרשמה ירידה חדה בהפרשות לסיוע למגזר הפיננסי .  ההוצאות על תוכנית התמריצים של 2009 עלו ,  כמו גם ההוצאות על תקציב הביטחון ,  הביטוח הלאומי וביטוח הבריאות .  הזינוק החד ביותר נרשם בתשלום דמי האבטלה ,  שהיה גבוה בשליש לעומת 2009 ,  ופי שלושה לעומת 2008 .
 
הגירעון בתקציב הממשל האמריקאי הצטמצם בשנת הכספים 2010 ל-1.3 טריליון דולר
הגירעון היה נמוך ב-122 מיליארד דולר מזה שנרשם ב-2009 ,  והצטמצם לכדי 8.9% מהתמ"ג

