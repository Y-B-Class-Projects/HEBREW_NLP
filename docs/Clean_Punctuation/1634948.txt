גרנט : " אף שחקן לא ביקש לעזוב ,  להיפך "
 מאמן פורטסמות ממשיך להפגין אופטימיות למרות המצב הכלכלי והאיסור להחתים שחקנים .  ג'ון אושיי גמר את העונה
יומיים לפני חזרתה של פורטסמות למגרשים אחרי השבתה ארוכה בגלל מזג האוויר הקשה בדרום אנגליה למשחק מול סנדרלנד בסיבוב הרביעי של הגביע האנגלי מול סנדרלנד בשבת ,  התייחס היום  ( חמישי )  אברהם גרנט לשמועות הגוברות על העזיבה הצפויה של מרבית מכוכביו בעקבות המשבר הכלכלי הקשה של הקבוצה .
" אף שחקן לא ביקש לעזוב ,  להיפך ",  אמר גרנט . " כל השחקנים הראו מחויבות מלאה .  אני מאוד אוהב ומעריך את זה .  בדיוק בגלל זה אני מבקש מהפרמיירליג לשקול מחדש את חרם ההעברות שמוטל עלינו .  אני יכול לוותר בתירוץ של 'זה לא המצב שחשבתי שיהיה' ולעזוב ,  אבל אני רוצה לעשות את העבודה שלי בכדורגל .  עכשיו חזרנו להתאמן במגרש שלנו והאימונים היו טובים מאוד ,  אבל אנחנו רוצים לחזור לשחק .  הדחיות האחרונות היו מתסכלות עבור כולם ,  כי אנחנו בענף הזה כדי לשחק ,  ועכשיו אנחנו לגמרי עם הראש במשחק מול סנדרלנד ". 
כזכור ,  נועלת הטבלה עומדת בפני פירוק אפשרי ,  לאחר שבית המשפט העליון בלונדון דחה את ערעור הקבוצה על הסכום אותו היא חייבת לרשות המיסים הבריטית ,  שנעמד בכ-7.5 מיליון ליש"ט .  אם כל זה לא היה מספיק ,  הרי שעתה מצטרף צד נוסף לחגיגה ,  כשאודינזה האיטלקית הודיעה כי היא מתכוונת לתבוע את המועדון הבריטי ,  בטענה שלא העביר לה את הסכום המלא עבור סולי מונטארי הגנאי .  
פורטסמות רכשה את מונטארי ב-2007 תמורת 7 מיליון ליש"ט ,  אך כלי התקשורת בבריטניה מפרסמים כי היא עדיין חייבת לאילטקים קרוב ל-4 מיליון ליש"ט ,  שלא שולמו מעולם . " אנו מאשרים כי פנינו לבית המשפט לבוררות בספורט עבור אי התשלום על מונטארי ",  הודיע דובר אודינזה היום .  מונטארי מאז כבר חזר לליגה האיטלקית ,  והוא משחק כיום באינטר .  הבעיות הללו כאמור מצטרפות לשורה של חובות ואי תשלומים של פורטסמות ,  כשגם תביעתו של סול קמפבל ,  שטוען כי המועדון עדיין חייב לו כספים ,  עדיין ממתינה לפתרון .
 מצב הרוח במנצ'סטר יונייטד אחרי ההפסד בדרבי לסיטי ,  בחצי גמר גביע הליגה נותר שפוף גם היום ,  כשנודע כי שחקן הקבוצה ,  ג'ון אושיי ככל הנראה סיים את העונה .  כזכור ,  פציעתו של אושיי היתה טראומטית ,  לא רק בגלל חומרתה ,  אלא בגלל התזמון שלה- במשחק השני במסגרת פלייאוף העלייה למונדיאל מול צרפת ,  ממנו הודחה אירלנד בצורה מעוררת מחלוקת .  אושיי עבר טיפולים רבים במטרה להחזירו לפעילות עוד העונה ,  אלא שעתה מנג'ר הקבוצה ,  אלכס פרגוסון ,  מצהיר כי ככל הנראה זה כבר לא יקרה . 
" יש לו פציעה נוראית כרגע ",  אמר פרגוסון . " זו מסוג הפציעות הבלתי רגילות .  הבעיה היא שקרישי הדם שלו נקשרו זה לזה ,  וכשזה קורה ,  ישנו תהליך ארוך מאוד עד שזה נרפא .  לכן נראה שהוא יחמיץ את המשך העונה ",  כך לפי הסקוטי . " זוהי מכה קשה לבחור ",  המשיך פרגוסון , " וגם לקבוצה שלנו ,  כי הוא מסוגל לשחק בכל מקום על המגרש ". 

גרנט : " אף שחקן לא ביקש לעזוב ,  להיפך "
 מאמן פורטסמות ממשיך להפגין אופטימיות למרות המצב הכלכלי והאיסור להחתים שחקנים .  ג'ון אושיי גמר את העונה

