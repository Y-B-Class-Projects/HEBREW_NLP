אקדח צעצוע נשלח ללשכתו של השר בני בגין
מעטפה ובה אקדח צעצוע הגיעה בימים האחרונים ללשכתו של השר בגין בכנסת .  השר אמר כי הוא לא ראה את המעטפה אלא רק שמע על כך ,  וציין כי  " כששמעתי על כך אמרתי - אכן פורים קרוב "
 מעטפה עם אקדח צעצוע הגיעה בימים האחרונים ללשכתו בכנסת של השר בני בגין .  בכנסת אישרו את הדברים אולם סירבו להתייחס לנושא ולהגיב בצורה רשמית  " בשל סיבות ביטחוניות ". 
השר בגין לא התרגש יותר מדי מהאירוע ואמר לוואלה !  חדשות כי  " גם אני וגם אנשי משרדי לא ראינו מעטפה כזו .  זה נכון שהודיעו שאולי יש דבר כזה ".  השר בגין התייחס בבדיחות הדעת לפרשה ואמר : " כששמעתי על כך אמרתי - אכן פורים קרוב .  לא התלוננתי ואינני מביע מורת רוח על כך ". 
משטרת מחוז ירושלים אישרה הערב כי התקבלה תלונה ממשכן הכנסת לפיה מעטפה שיועדה לשר בני בגין הכילה אקדח צעצוע בצירוף מכתב בכתב יד שאינו קריא .  המשטרה פתחה בחקירה .
 בעקבות גילוי שתי מעטפות הנפץ אתמול בסניף הדואר במגדל העמק הזהיר ממלא מקום קצין הכנסת יוסי גריף את כל חברי המשכן מפני מעטפות חשודות ,  וקרא להם לגלות עירנות .  בהודעה ששלח כתב הקצין : " היום אותרו שתי מעטפות חשודות המכילות חומר נפץ ,  בסניף הדואר במגדל העמק .  יחידת משמר הכנסת העלתה את רמת הבדיקה במעטפות המגיעות לכנסת .  אבקש את תשומת ליבכם בעת קבלת דברי דואר בביתכם ,  אנא גלו עירנות ודווחו מיידית בכל קבלת מעטפה חשודה ,  לתחנת המשטרה הקרובה או ללשכת קצין הכנסת ". 
להודעתו צירף גריף רשימת סימנים מחשידים שאמורים לעורר את תשומת לבם של הח"כים : " משקל המעטפה חריג ,  כתובת וזהות השולח אינם מוכרים ,  חותמת הדואר חסרה ,  קיימים כתמי שמן על המעטפה ,  וכדומה ". 

אקדח צעצוע נשלח ללשכתו של השר בני בגין
מעטפה ובה אקדח צעצוע הגיעה בימים האחרונים ללשכתו של השר בגין בכנסת .  השר אמר כי הוא לא ראה את המעטפה אלא רק שמע על כך ,  וציין כי  " כששמעתי על כך אמרתי - אכן פורים קרוב "
 
