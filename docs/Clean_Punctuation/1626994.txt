חיפה משיקה פסטיבל מחול חדש
בעקבות הצלחת פסטיבל  " חיפה דאנס ",  משיקה העיר הצפונית פסטיבל נוסף  - " במה ליוצרים במחול "  - בהנהלתו האמנותית של עידו תדמור . " זיהינו את הצמא של תושבי חיפה והצפון להופעות מחול "
 חיפה פותחת במה ליוצרים במחול .  בעיריית חיפה החליטו ,  לאחר ההצלחה של פסטיבל  " חיפה דאנס ",  כי גם הם מעוניינים להתהדר בפסטיבל מחול עצמאי .  הפסטיבל   " במה ליוצרים במחול "   ייפתח ב-10 בינואר ,  יתקיים במשך שלושה ימים ובמסגרתו יועלו עשרים יצירות מחול .
 היוזמה לפסטיבל היא של עידו תדמור ,  המשמש כיועץ האמנותי למחול באתו"ס  ( החברה לאמנות תרבות וספורט בחיפה )  ,  והוא נערך בשיתוף פעולה עם עמותת הכוריאוגרפים .
 תדמור ,  המשמש כמנהל האמנותי של הפסטיבל ,  סיפר כי  " בעקבות ההצלחה האדירה של פסטיבל חיפה דאנס זיהינו את הצמא הגדול של תושבי חיפה והצפון להופעות מחול איכותיות והחלטנו להרים את הכפפה וליצור פסטיבל ייחודי לעיר ,  אשר יחשוף את הקהל לסגנונות רבים ושונים,שיעניקו לו תחושה של התחדשות ולמידה .  הדגש ששמנו הוא על הופעות ברמה גבוהה במחירים נמוכים ,  אשר יוכלו להתאים לכל שכבות האוכלוסיה ". 
הפסטיבל יחולק לכמה מקבצים שייפרשו ,  כאמור ,  על פני שלושה ימים .  המקבץ הראשון מוגדר כ"שיחות גברים "  וכולל את העבודות  " קו-וריאנס "  של ניב שיינפלד ואורן לאור , " Heroes "  של עודד גרף ויוסי ברג , " והגוף והחווה "  של יוסי יונגמן ו"כוח אדם "  של סער עזימי .  המקבץ השני נקרא  " ישנן בנות "  ויוצגו בו חמש עבודות מחול העוסקות בנשיות   " גאות "  של רונית זיו , " הקיר של אלינה "  מאת יסמין גודר , " ג'וקים "  מאת סער מגל , " החבורה "  של מיכל הרמן ו"טרייבל לוטוס "  של סיגל זיו .  שני המקבצים הללו יוצגו ביום הראשון של הפסטיבל .
 ביום השני יוצג מקבץ יצירות העוסקות בזוגיות ואהבה   " חיבוק מתוק יותר "  של נעה דר , " נע באוזן "  של דנה רוטנברג , " זאת הפעם "  של תמי ורונן יצחקי ו-Mano a Mano ""  של שרון שגיא .  כמו כן יוצג המופע  " יש לי במה בראש "  של קבוצות  " דורותיה "  מאת דורית שמרון .
 הערב השלישי ,  שיחתום את הפסטיבל ,  מקבץ בתוכו יצירות מחול בביצוע להקות מקומיות   " גובלין "  בביצוע סדנת מחול מטה אשר מאת קרן לוי , " קוביות סוכר "  מאת אורי איבגי ,  קטע מהיצירה  " מקומשהו "  מאת רמי באר , " אנגרופ "  מאת ענת כץ  ,  ויצירה של להקת המחול ביתא בניהולה של רות אשל .  את הערב תנעל יצירתו של מיכאל מילר  " במהירות האור "  בביצוע אנסמבל סיגמא .
 
חיפה משיקה פסטיבל מחול חדש
בעקבות הצלחת פסטיבל  " חיפה דאנס ",  משיקה העיר הצפונית פסטיבל נוסף  - " במה ליוצרים במחול "  - בהנהלתו האמנותית של עידו תדמור . " זיהינו את הצמא של תושבי חיפה והצפון להופעות מחול "
 
