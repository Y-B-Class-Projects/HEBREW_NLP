מזור לצפון :  בי"ס חדש לרפואה יוקם בצפת
שר החינוך סער הודיע בישיבת הממשלה על הקמת בית ספר לרפואה בעיר ,  שצפוי להיפתח בעוד שנתיים .  נתניהו : " הדבר יביא אלפי אנשים לגליל "
 בית ספר חדש לרפואה יוקם בצפת ,  כשלוחה של אוניברסיטת בר אילן .  כך הודיע הבוקר  ( ראשון )  ראש הממשלה בנימין נתניהו בישיבת הממשלה .  הקמתו של בית הספר התאפשרה לאחר שהמועצה להשכלה גבוהה בראשות שר החינוך גדעון סער אישרה את התכנית .  
שר החינוך אמר בישיבה כי יש להאיץ את הקמת בית הספר כדי שניתן יהיה להתחיל ללמוד בו כבר בעוד שנתיים .  כדי לעמוד ביעדי ההפעלה והתפעול של בית הספר ,  שעל פי הערכות עלותם עומדת על 750 מיליון שקלים בחמש השנים הראשונות ,  יפעל סער להכריז על הקמת בית הספר כפרויקט לאומי .
 בתוך כך ,  הממשלה אישרה הקמת ועדת השרים שתפקח על הקמת בית הספר .  בראש הוועדה יעמוד ראש הממשלה והחברים בה יהיו השרים סילבן שלום ,  יובל שטייניץ ,  גדעון סער ,  אבישי ברוורמן וכן סגן השר יעקב ליצמן .  נשיא אוניברסיטת בר אילן פרופסור משה קווה ,  אמר בישיבת הממשלה כי הלימודים בבית הספר יחלו באוקטובר 2011 .  קווה דיווח לממשלה כי כבר יש הסכמות לשיתופי פעולה עם בתי חולים בצפון ,  והוסיף כי כבר בשלה הראשון יעברו למקום 50 משפחות של מדענים ורופאים . 
" הקמת בית הספר תתרום לפיתוח מקצוע הרפואה ופיתוח הגליל ,  ועל הממשלה להקצות משאבים לתשתיות ,  לפיתוח ולשדרוג בתי החולים והמעבדות באזור לצורך מחקר ",  אמר סער בישיבה .
 לאחר הצגת התכניות ,  אמר ראש הממשלה בנימין נתניהו כי  " הדבר יביא אלפי אנשים לגליל ויעזור בפיתוח חבל הארץ ,  ובנוסף לצירי תחבורה מהירים יכול להביא לפיתוחה .  יש מחסור במספר הרופאים בארץ ,  והדבר ייתן מענה לכך .  נקים צוות שרים בראשותי בעניין ונניע את המהלך קדימה כדי שיצא מתחום של חזון לביצוע ממשי ". 
השר לפיתוח הנגב והגליל סילבן שלום שהיה ממובילי התוכנית להקים את בית הספר לרפואה בצפת בירך בתום הדיון על הודעת ראש הממשלה . " הקמת פקולטה לרפואה בצפת הוא העוגן להקמת אוניברסיטה בגליל .  זהו פרויקט מחולל שינוי שיש לקדם במהירות האפשרית כדי להביא לשינוי המיוחל .  ההשפעה של הקמת הפקולטה לרפואה על הגליל כולו מבחינת תעסוקה ,  דיור ,  מרכזים מסחריים היא משמעותית מאוד .  הון אנושי איכותי שיחזק את הגליל הוא רק תחילת הגשמת החזון שלי להביא עוד 300 אלף תושבים לגליל ". 

מזור לצפון :  בי"ס חדש לרפואה יוקם בצפת
שר החינוך סער הודיע בישיבת הממשלה על הקמת בית ספר לרפואה בעיר ,  שצפוי להיפתח בעוד שנתיים .  נתניהו : " הדבר יביא אלפי אנשים לגליל "
 
