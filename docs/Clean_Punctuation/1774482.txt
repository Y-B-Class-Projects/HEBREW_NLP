גדול יותר ,  שערורייתי יותר ,  טכנולוגי יותר 
תעשיית הבידור וסלבריטאיה לא בחלו ב-2010 בשום אמצעי בדרכם למרכז הבמה :  ליידי גאגא לבשה שמלה מנתחי בשר ,  מיילי סיירוס עישנה סמים ובר וליאו המשיכו במשחקי חתול ועכבר עם הפאפארצי - הכל כדי לקבל יותר לייקים וחיפושים בגוגל - ולגרוף יותר רווחים והכנסות
 >  >  תמונה אחת ,  די מטושטשת ,  יכולה לסכם את 2010 בתעשיית הבידור :  מיילי סיירוס ,  קטינה ,  שחקנית ,  זמרת ואלילת הנוער ,  אוחזת בכלי לעישון סמים ושואפת עשן מלוא ריאותיה .  אם יש תופעה אחת שמסמלת יותר מכל את השנה שחלפה בשואו-ביזנס הרי היא השילוב בין סלבריטאים ,  טלפון חכם ,  אינטרנט וקמפיין לקידום הופעה-סרט-אלבום .  ב-2010 הכל היה חייב להיות גדול יותר ,  שערורייתי יותר וטכנולוגי יותר כדי לזכות בתשומת לבם של צרכני הבידור .  ליידי גאגא בשמלה מנתחי בשר ,  ערימות ענק של קופסאות צעצועים מהסרט  " צעצוע של סיפור ",  ג'יימס קמרון שמתאמץ לפרגן לאשתו לשעבר ,  קתרין ביגלו שעקפה אותו וזכתה באוסקר - וליאונרדו דיקפריו ,  שמתאמץ לפזר מסך ערפל סביב יחסיו עם בר רפאלי .  ככל שיהיו להם יותר טוויטים ,  יותר לייקים ,  יותר חיפושים בגוגל ויותר הורדות פיראטיות - כך הם רק יצליחו לגרוף יותר רווחים והכנסות בקופות .  קולנוע :  הושט ידך וגע בו  >  >  זאת היתה שנת התלת-ממד ,  ועל כך יעידו מיליארדי הצופים החמושים במשקפיים מגוחכים ועשרת סרטי התלת ממד ברשימת 20 שוברי הקופות של השנה .  אם ב-30 השנים האחרונות הופקו בסך הכל כ-70 סרטים בטכנולוגיה הזאת ,  הרי ששליש מהם ,  27 סרטים ,  הוקרנו השנה .  בתעשיית הקולנוע הבינו את העיקרון :  כדי לשפר את הסיכויים של סרט להיכנס לרשימת שוברי הקופות - כדאי שיהיה לו גם עותק בתלת-ממד .  בעלות שולית  ( יחסית לסכומי העתק שמושקעים בהפקות ענק )  יוצרים האולפנים גרסת תלת-ממד של הסרט .  מכת הניצחון של טכנולוגיית התלת-ממד הונחתה על תעשיית הבידור באמצע דצמבר 2009 ,  עם יציאתו של  " אווטאר "  לבתי הקולנוע ,  אבל הבמאי ג'יימס קמרון יזכור לנצח את 2010 כשנה מוצלחת מאוד ,  לאחר שעיקר ההכנסות מהסרט - 2.7 מיליארד דולר - זרמו לקופות ולכיסו במהלך השנה .  זרם ההכנסות הזה ינעץ את הסרט ככל הנראה לכמה שנים טובות בראש רשימת שוברי הקופות של כל הזמנים ,  לאחר שהשיאן הקודם  ( "טיטאניק ",  גם הוא של קמרון ובכיכובו של ליאונרדו דיקפריו ,  עם הכנסות של 1.8 מיליארד דולר )  המתין 12 שנים ליורש .  הגנון :  ג'סטין ,  מיילי והג'ונאסים שולטתתתתים !   >  >  תעשיית הבידור העולמית מעולם לא היתה שייכת יותר לצעירים מאשר ב-2010 ,  בעיקר בזכות האינטרנט .  חברות המוסיקה ,  הקולנוע והטלוויזיה מנצלות את העובדה שבני הנוער חיים באינטרנט ושולטים בטכנולוגיה - גם כדי לאתר את הכישרונות החדשים ואת המגמות הלוהטות וגם כדי לשווק אותם בחזרה לקהל היעד .  כוכבים צעירים כמו מיילי סיירוס ,  האחים ג'ונאס וג'סטין ביבר פרצו החוצה וקידמו את הקריירה שלהם בזכותו .  מערכי השיווק ויחסי הציבור של הכוכבים הצעירים האלה משתמשים בכל תעלול פרסומי אפשרי כדי לקדם אלבום חדש או סיבוב הופעות ,  כולל האמרה הנושנה  " גם פרסום שלילי הוא פרסום טוב ,  העיקר שתאייתו את השם בצורה הנכונה ".  בהתאם לכך התנהגה סיירוס ,  שעברה השנה מעולם הילדים לעולם המבוגרים ,  עם פרובוקציות תקשורתיות  ( תצלומים בוטים על הבמה ומחוץ לה )  שמבהירות ללא כל ספק כי הנערה כבר בת 18 ומצפה לקהל מעריצים מבוגר יותר .  כוכב נוער נוסף שפרץ השנה במלוא כוחו בזכות האינטרנט הוא ביבר ,  שצפוי לכבוש את לב בנות העשרה הישראליות בהופעה בפארק הירקון באפריל 2011 .  ביבר ,  שצמח ביוטיוב בזכות גרסאות כיסוי לשירים פופולריים ,  משתכר כיום כ-300 אלף דולר להופעה בודדת בסיבוב הופעות שכולל עשרות הופעות בשנה .  ייתכן שאמרגניו של ביבר ,  שממנפים את ההצלחה שלו בכיוונים רבים ויצירתיים ,  ייסדו ב-2011 טרנד בידורי חדש :  בפברואר ייצא לאקרנים סרט תלת-ממד שמתעד את מסע ההופעות שלו .  סביר להניח שלמוצר בידורי שכזה יהיה ביקוש אדיר ,  מכיוון שהוא מגיש למעריצים חוויה חדשה של  " להיות בלי ולהרגיש עם "  - גם להיות בדבר הקרוב ביותר להופעה חיה ,  גם לשלם תמורתה מחיר נמוך  ( כרטיס קולנוע ,  במקום כרטיס להופעה )  וגם אפשרות לצפות באליל שוב ושוב .  תעשיות הבידור :  אין אויב חדש  >  >  הם סבלו מהמיתון ,  מהמשבר הכלכלי ומהתחרות האינטרנטית ,  אבל האמת היא ש-2010 לא איימה על תעשיית הבידור המסורתית מסיבה פשוטה :  היא לא הביאה שום מתחרה ראויה לחוויה הכי פשוטה - ורווחית - של צפייה בטלוויזיה ,  בקולנוע והאזנה למוסיקה .  גוגל אמנם הציגה גרסה ראשונית של גוגל tv שמתיימרת לרתק את הצופים למסך הקטן ,  אבל לא נראה שהמהפכה הזאת תשטוף את צרכני הבידור בשנים הקרובות .  גם האייפד של אפל שכבש את העולם בסערה החל מאמצע השנה ,  מספק לצרכנים חוויה אישית ,  ולא פירוטכניקה שמציעים אולמות הקולנוע החדישים .  בעידן של היפר-טכנולוגיה ,  היעדר מתחרה חדש ומפתיע הוא בשורה טובה מאוד .  אבל יש גם בשורה רעה :  האויב הישן והמר של תעשיית הבידור המסורתית - ההורדות הפיראטיות - כאן כדי להישאר .  תעשיית הקולנוע והטלוויזיה ימשיכו בשנים הקרובות להילחם בהורדות הסרטים הלא חוקיות ,  שמזנבות בהכנסות שלהן ממכירת כרטיסים ומפרסום .  ואולם ,  דווקא חבירה לתאגידי המדיה הביתית החדשים - כמו גוגל ואפל - יכולה לפצות את יצרניות התוכן .  ככל שהיצע התכנים יגדל ויהיה איכותי יותר ,  והמחיר שלהם ישקף את עלויות ההפקה האמיתיות ,  כך יעברו יותר ויותר צופים לצרוך את תכני הבידור שלהם באמצעים טכנולוגיים חוקיים .  הליידי :  שמלת בשר בסמארטפון  >  >  היא אמנם מבוגרת יותר מילדי הגנון של השואו ביזנס ,  אבל ליידי גאגא - רק לפני שנתיים בחורה אלמונית בשם סטפני גרמנוטה ,  במקום הרביעי ברשימת הסלבריטאים הפופולריים ביותר של מגזין  " פורבס ",  עם הכנסה שנתית של 62 מיליון דולר - חייבת את הצלחתה גם היא לאינטרנט .  ליידי גאגא והלבוש הפרובוקטיווי שלה - משמלות הרשת החושפניות והאיפור הכבד ועד השמלה מנתחי בשר שלבשה לטקס פרסי ה-mtv - יכולה להתקיים רק בעידן דיגיטלי שבו המידע עובר באופן ויראלי ממסך מחשב למסך הסמארטפון במהירות .  הפופולריות של שיריה והקליפים השערורייתיים יכלו לנסוק לשיאים חדשים רק בזכות האינטרנט וגרסאות הכיסוי הרבות שמעריציה בכל העולם מעלים ליוטיוב .  דיקפריו :  בלי אף מלה על בר  >  >  לאונרדו דיקפריו לא ירצה לשכוח את 2010 ולא רק בגלל ההצלחה שלו לחמוק במשך שבוע שלם מצלמי הפאפראצי הישראלים .  לאחר שנראה היה שהקריירה שלו דועכת בשנים האחרונות ,  שני סרטים בכיכובו  - " שאטר איילנד "  ו"התחלה "  - הניבו השנה הכנסות של יותר ממיליארד דולר והפכו אותו למצרך המבוקש ביותר בהוליווד .  לחגיגה המקצועית שלו התלווה גם הערפל התקשורתי סביב חייו האישיים ומערכת היחסים עם בר רפאלי - שפירנס יפה את הטבלואידים וצלמי הפאפראצי בעולם .  אולי 2011 תספק תשובות מוצקות יותר באשר לזוגיות של השניים ותסלק אותם סוף-סוף מרשימת הרווק המבוקש ביותר בהוליווד והרווקה הלוהטת ביותר בישראל .  רק בישראל :  כל הדרכים מובילות לקשת  >  >  תעשיית הבידור הישראלית תזכור את 2010 בעיקר נוכח שני הישגים משמעותיים :  זכיית הסדרה  " רמזור "  בפרס האמי האמריקאי ובהישג המרשים של הסרט  " זוהי סדום "  בקופות בתי הקולנוע .  הזכייה באמי מסמלת את שיא ההתקרבות בין תעשיית הטלוויזיה המקומית לאמריקאית ,  שמתבטאת בשנים האחרונות בהצלחה ביצוא פורמטים טלוויזיוניים ישראליים להוליווד .  יוצרי  " רמזור "  - אדיר מילר ואלעד קופרמן - לא יכלו לאחל לעצמם שנה מוצלחת יותר ,  אחרי שבתחילת 2010 הצליחו למכור את פורמט הסדרה לרשת fox .  ל"רמזור "  שושבינה מאושרת נוספת - זכיינית ערוץ 2 קשת - שרשמה על שמה ציון דרך היסטורי גם בתחום הקולנוע .  כמפיקת  " זוהי סדום ",  רתמה קשת את מערך יחסי הציבור המשומנים שלה כדי לקדם את הסרט ,  שהביא 450 אלף צופים לבתי הקולנוע ,  עם הכנסות של כ-20 מיליון שקל .
 
גדול יותר ,  שערורייתי יותר ,  טכנולוגי יותר 
תעשיית הבידור וסלבריטאיה לא בחלו ב-2010 בשום אמצעי בדרכם למרכז הבמה :  ליידי גאגא לבשה שמלה מנתחי בשר ,  מיילי סיירוס עישנה סמים ובר וליאו המשיכו במשחקי חתול ועכבר עם הפאפארצי - הכל כדי לקבל יותר לייקים וחיפושים בגוגל - ולגרוף יותר רווחים והכנסות

