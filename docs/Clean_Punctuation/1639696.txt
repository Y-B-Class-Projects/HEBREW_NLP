בנקאים מעדיפים בלונדיניות 
בוול סטריט של הסדרה  "  The $treet "  מסתתרים מאחורי החזות העסקית המהוגנת שקרים ,  שערוריות מין ,  ניצול מידע פנים וניגודי אינטרסים
 >  >  בנובמבר 2005 ,  כשעדיין הייתי כתב מתחיל ב-themarker ,  נשלחתי לראיין את ר' - אחד ממנהלי ההשקעות הגדולים בישראל .  זו היתה פגישה חשובה ,  והתכוננתי לקראתה במשך כמה שבועות .  השיחה עם ר' היתה מעניינת .  במשך כשעה הוא הסביר לי על מבנה השוק ועל ההיגיון הטמון בהשקעות שהוא ביצע .  ואולם כיום ,  בחלוף חמש שנים ,  אני זוכר מהפגישה הזאת רק דבר אחד .  בתום הראיון קם ר' כדי ללוות אותי לדלת .  כשהלכתי בעקבותיו נגלתה לעיני כרזה ממוסגרת של הסרט  " וול סטריט ",  שהיתה תלויה על הקיר .  ר' ,  שעשה חלק גדול מהקריירה שלו בוול סטריט ,  הבחין בעניין שגיליתי בכרזה .  הוא מיהר להתפאר בכך שזו לא סתם כרזה ,  אלא עותק שמתנוססות עליו החתימות של הבמאי אוליבר סטון והכוכב הראשי מייקל דאגלס .  לאחר שסיימנו להתפעל יחד מהסרט המופלא ושנייה לפני שעמדתי לעזוב את החדר נתן לי ר' את אחת העצות הטובות שקיבלתי בחיי המקצועיים . " תקשיב ,  וול סטריט זה לא מה שזה נראה ",  אמר . " אם מישהו שם אומר לך שעכשיו לילה ,  תוציא את הראש החוצה ובדוק היטב אם זה לא בוקר ".  את הלקח הזה לקחתי אתי לכל ראיון שערכתי מאז .  זו לא היתה התובנה הראשונה שהוליווד סיפקה לי על העולם הייצרי של עסקי הפיננסים .  כמה שנים לפני אותה שיחה יצא לי לצפות בסדרת הטלוויזיה האמריקאית  "  the $treet "   ( הרחוב )  ,  שעוסקת בעולמם של בנקאי ההשקעות בוול סטריט .  הסדרה עלתה לאוויר בארה"ב בנובמבר 2000 ,  ממש לתוך התהליך הכואב של יציאת האוויר מבועת מניות הדוט.קום .  בישראל היא שודרה רק ב-2002 ,  ולא זכתה לפופולריות גדולה .  רוחם של ימי הבועה העליזים שלפני תחילת המילניום ניכרת היטב בסדרה .  אחת הדמויות בה היא סוכן שחקנים שרוצה להנפיק מניות של שחקן כדורסל שעוד לא שיחק אפילו משחק אחד בליגה המקצוענית .  הוא מעוניין להנפיק את השחקן לפי שווי של 70 מיליון דולר  ( "לא הייתם רוצים לקנות מניה של מייקל ג'ורדן ב-1984 ?  "  הוא מנסה לשכנע את החתמים ומנהלי ההשקעות )  .  יש שם גם יזם שטוען שמצא את הנוסחה לפיתוח הגרסה הנשית לוויאגרה ,  והוא זקוק להלוואת גישור של עשרות מיליוני דולרים להשלמת הפיתוח .  אלה רק שתי דוגמאות משלל ההנפקות והעסקות המוזרות שמלוות את הסדרה .  עלילת  "  the $treet "  עוקבת אחר חבורת סוחרי מניות ובנקאי השקעות צעירים ,  העובדים בבית השקעות ניו יורקי שנושא את השם בלמונט-סטיבנס .  11 פרקי הסדרה שופעים כסף ,  שמפניה ,  חליפות נוצצות ובלונדיניות חטובות .  הם לוקחים את הצופה לטיול בחדרי הישיבות ,  ברצפת המסחר ,  במסיבות הפרועות - וכמובן ,  גם בחדרי המיטות של הסוחרים .  בסדרה חמש דמויות מרכזיות :  ג'ק קנדרסון  ( טום אוורט סקוט )  - סוחר מניות וכוכב עולה בחברה ;  פרדי זאקר  ( ריק הופמן )  - סוחר מניות ותיק ,  אימפולסיבי ומחוספס ;  כריס מקונל  ( שון מאהר )  - סוחר מניות שחולם לפרוש כנפיים ולהיפגש עם המיליונים ;  תום דיוואק  ( ג'אנקרלו אספוזיטו )  - מנהל בית ההשקעות הקשוח ;  וקתרין מילר  ( ג'ניפר קונלי )  - יד ימינו של דיוואק .  לצדם מככבות שורה של דמויות מוכרות בכל בית השקעות :  האנליסט החמוד והחכם ,  בנקאית ההשקעות המצודדת ,  מנהלת השיווק רוקמת המזימות - וכמובן ,  המתמחה .  אי אפשר לנצח מידע פנים בפרקים הראשונים של הסדרה צריכים העובדים בבלמונט-סטיבנס להתמודד עם הירידה במעמדו של בית ההשקעות . " ברבעון האחרון ירדנו ארבעה מקומות בדירוג עסקי הבנקאות ו-12 מקומות במכירות ומסחר .  אנחנו עושים פחות כסף ,  מה שאומר שהג'וב שלי בסיכון - ולכן המשרות שלכם בסיכון ",  מצליף מנהל בלמונט-סטיבנס בעובדים בישיבת הבוקר .  מקונל יוצא מהישיבה עם תחושה ברורה שהדברים כוונו בעיקר אליו ,  לאחר שבית ההשקעות רשם הפסדים של כמה מיליוני דולרים בגין עסקות גרועות שביצע .  עוד באותו יום אלת המזל של הסוחרים שולחת למקונל מתנה . " יש שמועה שהמנכ"ל של הולדן תעשיות ,  טד הולדן ,  נעדר ",  מספר לו אחד הסוחרים ברצפת המסחר ,  ואחר מוסיף : " חבר מקרן השקעות סיפר לי לפני רגע שהיה נוכח בשיחת ועידה עם המטוס של הולדן שהתנתקה בפתאומיות ".   " מה אתה יודע על הולדן ?  "  שואל מקונל את חברו הטוב ושכנו ברצפת המסחר ,  קנדרסון ,  שמשיב בדאגה : " יצאתי עם הבת שלו ".  מקונל לא מצליח לשכנע את קנדרסון לעבור עבירת מידע פנים ולהרים טלפון לדייט לשעבר ,  ובכל זאת מחליט להמר נגד המניה של הולדן - הימור שמתברר מהר מאוד כמוצלח . " בשעה האחרונה נצפו בני משפחה וקולגות מודאגים מגיעים למטה החברה ",  מדווחת מגישת החדשות בטלוויזיה .  ואולם לאחר שפעל לפי אמרה ידועה בוול סטריט  - " קנה כשיש שמועה "  - מתרשל מקונל בציות לחלקו השני של המשפט : " מכור כשמגיעה הידיעה ".  המניה צונחת ,  אך מקונל לא מסתפק ברווחים ומגדיל את ההימור נגדה .  בסצינה הבאה קנדרסון מגיע לביקור תנחומים אצל חברתו לשעבר ,  שמספרת לו בסוד כי כבר למחרת מותו של אביה סוכם על מכירת הולדן תעשיות .  המשמעות :  המניה בדרך למעלה .  לאחר זמן מה ,  כשהמניה מתחילה לטפס ,  קנדרסון מייעץ למקונל לסגור את הפוזיציה . " למה אתה חושב שהמניה לא תחזור לרדת ?  "  שואל מקונל רוגז . " כי אני פשוט יודע !  "  משיב בנחרצות קנדרסון .  מקונל והצופים מפנימים במהירות את הלקח :  שמועות זה נחמד ,  אבל אין דבר שיכול לנצח מידע פנים .  יד אחת מנפיקה ,  השנייה קונה בשוק ההון הישראלי מתקיים בימים אלה ויכוח נוקב לגבי השאלה אם ראוי להשאיר את חברות החיתום בתוך בתי ההשקעות בשל ניגודי האינטרסים הפוטנציאליים . " the $treet "  מספקת כמה תובנות לגבי הטוב והרע שבשילוב הזה .  הצד החיובי של השילוב מוצג בהנפקה של חברת התוכנה הדמיונית דקלן ,  המנוהלת על ידי בלמונט-סטיבנס .  בבית ההשקעות מתלבטים אם לקבוע למניה מחיר של 60 דולר או 70 דולר . " הסחורה שלנו טובה .  אני ממליץ להנפיק ב-60 דולר ולתת לשוק להעלות את המניה ל-70 דולר ",  ממליץ קנדרסון בישיבה עם בעלי החברה והחתמים .  אלא שבבוקר ההנפקה ההמלצה מתבררת כרעה .  המניה צונחת ,  ובעלי החברה שואגים על קנדרסון ועל צוות החתמים : " מדוע לא הנפקנו ב-70 דולר "?  קנדרסון מתעקש שצדק ונוזף בבעלי החברה : " שבו בשקט ותנו לי לעשות את העבודה !  "  הוא מרים את הטלפון ומורה : " קנה 30 מיליון דקלן ".   " לא מספיק שדפקת את ההנפקה ,  אתה גם מסכן אותנו בהפסד ",  נוזף בו המנהל ,  דיוואק . " הסחורה טובה .  אם אנחנו נקנה המשקיעים יבינו את זה ויבואו ",  הוא עונה .  כעבור כמה שניות מתברר שהוא צודק .  הצבע הירוק מרצד על המסך ,  המניה תופסת תנופה ,  בעלי המניות קופצים לשמים ומנהל בית ההשקעות מחייך מתחת לשפם .  1:0 לטובת החיתום .  ואולם כעבור כמה פרקים מגלים הצופים את הצד השני של השילוב בין פעילות חיתום לבתי השקעות .  גם בהנפקה של חברת גרין פלאנט עושה קנדרסון מאמץ כדי לתמוך במחיר המניה בימים שלאחר ההנפקה ומזרים ביקושים .  לתדהמתו הוא מגלה כי בית ההשקעות שלו מוכר במקביל כמות נכבדת של מניות ,  שמפילה את המחיר .  כשהוא ניגש לדיוואק כדי לברר את העניין ,  הקהל מקבל שיעור בניגודי עניינים .  מנהל בית ההשקעות מגלה לסוחר כי המניות שנמכרות נרכשו בהנפקה בעבור לקוח גדול אחר ,  שהוא במקרה חברת תוכנה גדולה המתכננת לבצע הנפקה בקרוב .  דיוואק מסביר לקנדרסון שמבחינת בולמנט-סטיבנס עדיף שהמניה של גרין פלאנט תרד מאשר שחברת התוכנה לא תהיה מרוצה ותשאיר את בית ההשקעות מחוץ להנפקה שהיא מתכננת לבצע .  בסדרה העדיפו להמחיש את ניגוד העניינים באמצעות מקרה שבו מעדיף בית ההשקעות את האינטרס של לקוח גדול המנהל אצלו תיק השקעות על פני זה של לקוח של עסקי החיתום .  לצופה האינטליגנטי נותר לתהות מה קורה כאשר מול לקוח החיתום עומדים לקוחות פרטיים קטנים של ניהול התיקים - ולא חברה גדולה שמתכננת הנפקה .  סקס ,  דולרים ועמלות צד מכוער נוסף של וול סטריט נחשף בפרק שבו מנהל קרן השקעות גדולה משיקגו מגיע לניו יורק כדי לבחון את יחסי העבודה עם בנק ההשקעות הוותיק שלו .  דיוואק סבור כי זוהי הזדמנות טובה לצוד לקוח ,  ומבקש מהעוזרת שלו ,  מילר ,  להכין מצגת .  כשמנהל קרן ההשקעות מגיעה לפגישה מגלה מילר כי מדובר בטיפוס וולגרי ,  שמתעניין בעיקר בכמות המסכים השטוחים במשרד ובעיצוב השירותים .  למרות רתיעתה מהמנהל ,  היא מסכימה להצטרף אליו לארוחת ערב .  מה לא עושים כדי לזכות בלקוח של מיליארדים .  בזמן הארוחה מציע המנהל למילר עסקה מקורית : " תני לי לגעת בשדיים שלך ואני אדאג להעביר חלק מהפעילות לבית ההשקעות שלך ".  מילר לא מתבלבלת .  היא מסרבת ,  אך משיגה עסקה טובה יותר :  היא לא תספר לאף אחד על מה שקרה והוא יעביר את הפעילות .  זו אינה הפעם היחידה שבה מעורבים בסדרה סקס ועסקים .  באחד הפרקים נפגשים כמה סוחרים ואנליסטים עם מנהל כספים של חברה הרוצה לגייס 2 מיליארד דולר באג"ח . " עזבו אתכם משטויות .  אני רוצה שתבינו שאני מסינסינטי ,  ומבחינה חוקית אם אני לא במדינה אז אני לא נשוי .  אני רוצה לזיין ",  מכריז המנהל .  הברוקרים מבינים את הרמז הדק ,  מזדרזים לשכור חדר ולהזמין נערות ליווי .  בסוף הפרק הם מוצאים את עצמם בתא המאסר לאחר שמתברר כי נערות הליווי היו שוטרות סמויות .  לא מדובר בסיפור מופרך .  בוול סטריט האמיתית התוודתה באחרונה כריסטין דיוויס ,  לשעבר מנהלת של שירות נערות ליווי בניו יורק ,  כי בנקאי השקעות ועורכי דין מוול סטריט הזמינו באמצעותה שירותי ליווי - ושילמו באמצעות כרטיסי אשראי שהיו שייכים לחברה שבה עבדו .  שואבי דולרים פרדי סאקר ,  סוחר המניות המחוספס ,  הוא דמות משנית בסדרה - אבל נדמה כי הטקסטים הקצרים שלו מתמצתים יותר טוב מכל עלילה את מהותה של וול סטריט .  בכל פרק מקבל סאקר כמה שניות מסך שבהן הוא צורח לתוך הטלפון .  פעם זה לקוח שלא רוצה לקנות  ( "אתה לא רוצה להמשיך לשבת בקאנטרי קלאב ולתת לי לדאוג לזה שהילדים שלך ילכו לאוניברסיטה ?  ")  ופעם לקוח שמוכר  ( "דקלן שמקלן .  מה הקשר למניות הפארמה ?  זה תפוחים ותפוזים ")  .  ואולם את אחת התובנות המעניינות ביותר לגבי וול סטריט מספק סאקר דווקא בשיחה עם אשתו ,  שמאיימת לעזוב אותו לאחר שנעצר באשמת שידול לזנות . " אני משיג ללקוחות את מה שהם רוצים ,  אם זה מניות ,  כרטיסים ליאנקיס או זונות ",  הוא צורח . " זאת העבודה שלי .  יכול להיות שזה לא יפה ,  אבל זה מה שאני עושה .  את חושבת שזה קל לייצר 5 מיליון דולר בשנה מעמלות ?  "  בהזדמנות אחרת מעניק סאקר שיעור זריז לגבי אופן הפעולה של וול סטריט ,  כשבעל חברה מודאג לא משוכנע שבלמונט סטיבנס מסוגלים לבצע את ההנפקה של החברה שלו . " למכור אג"ח זה כמו למכור שואבי אבק - זה מוצר ,  וכל מה שאתה צריך זה מישהו שיקנה ",  הוא אומר . " ההבדל היחיד שבמקרה הזה הקונים לובשים חליפות יקרות ויש להם mba .  הדבר המצחיק הוא שהם החברים שלי ,  המשרתים שלי ,  הכלבות שלי .  וול סטריט זאת עיר קטנה ואני ראש העיר .  אני אוכל עם האנשים האלה ,  אני שותה עם האנשים האלה ,  אני מזיין עם האנשים האלה .  אם פרדי סאקר אומר להיכנס - הם נכנסים !  "
 
בנקאים מעדיפים בלונדיניות 
בוול סטריט של הסדרה  "  The $treet "  מסתתרים מאחורי החזות העסקית המהוגנת שקרים ,  שערוריות מין ,  ניצול מידע פנים וניגודי אינטרסים

