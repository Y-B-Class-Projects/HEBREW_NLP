ערוץ הספורט ישדר גם את העונה הבאה של הפורמולה 1
העונה החדשה תכיל 38 שידורים חיים ,  בהם מקצי הדירוג בימי שבת והמירוצים בימי ראשון
ערוץ הספורט ישדר את העונה החדשה של מירוץ הפורמולה 1 .  ביום ראשון הקרוב בשעה 14:00 ,  ישדר ערוץ 5+ לייב בשידור ישיר את מירוץ בחריין שיפתח את העונה הקרובה.בעונה הקרובה ארבעה אלופי עולם צפויים להתחרות על התואר ובהם מיכאל שומאכר .  העונה החדשה תכיל 38 שידורים חיים ,  בהם מקצי הדירוג בימי שבת והמרוצים בימי ראשון .  מקצה הדירוג הראשון ישודר ביום שבת הקרוב בשעה 13:00.אלי אילדיס בעמדת השדר ובועז קורפל בעמדת הפרשן יעבירו את המשדרים המורחבים הכוללים אולפנים ,  כתבות ודיווחים במהדורות חדשות הספורט ,  סיקור שוטף באתר ערוץ הספורט ,  sport5.co.il ,  שידורים נוסטלגיים ב-5+ gold וכן שלל שידורים חוזרים של כל אחד מהמרוצים בספורט 5.במקביל לחזרתו של שומאכר ,  ימשיכו להתמודד בסבב ,  שנחשב לענף הספורט היקר בעולם ואחד מענפי הספורט הנצפים בעולם ,  כל הקבוצות והשמות הגדולים .  אלוף השנה שעברה ,  ג'נסון באטן ינסה לשמור על תוארו ,  כשהוא מתמודד עם כוכבים נוספים כמו לואיס המילטון ,  פרננדו אלונסו וסבסטיאן ווטל .  קבוצת פרארי ,  תנסה להחזיר את התואר הקבוצתי אותו איבדה בעונה הקודמת לקבוצה הבריטית ,  בראון gp .
 
ערוץ הספורט ישדר גם את העונה הבאה של הפורמולה 1
העונה החדשה תכיל 38 שידורים חיים ,  בהם מקצי הדירוג בימי שבת והמירוצים בימי ראשון

