 " מגדלים את העוף האורגני בחצר שלנו "
 מה אנחנו אוכלים
מה אוכלים אצלכם בבית ?   " אנחנו אוכלים בבית מזון אורגני ,  על פי עקרונות התזונה הטבעית .  כלומר ,  רכיבים אורגניים ומזון לא מעובד - כמה שיותר קרוב לצורתו המקורית .  אורז ,  קינואה ודגנים מבושלים ,  וירקות שאת רובם אנו מגדלים .  גם את העוף האורגני אנחנו מגדלים במשק שלנו ",  מספרת דניאלה . " מוצרי חלב לא היו בבית עד שהילדות דרשו .  כיום יש בבית יוגורט אורגני וכמה גבינות ".  אילו מאכלים לא נכנסים אליכם הביתה ?   " אנחנו לא אוכלים בשר בקר ולא מוצרים מהחי שהם לא אורגניים .  עם ירקות ולחם אנחנו גמישים - אם נתקענו בלי אורגני .  אין בבית ממתקים וחטיפים ,  אבל כן נאכל שוקולד מריר אורגני 70% קקאו ,  או פתי בר אורגני מקמח מלא ,  אבל לא מעבר .  בחוץ אנחנו מקפידים פחות ".  אתם לא אוכלים בכלל מזון מהיר ?   " המבורגרים לא ,  אולי פעם בכמה חודשים אוכלים המבורגר טבעוני בחוץ .  פיצה אוכלים בחוץ פעם בחצי שנה .  למסעדות אחרות אנחנו הולכים פעם בשבוע בערך ,  לפעמים בסופשבוע ולפעמים אחרי יום ארוך בעבודה ,  כשאין כוח לבשל ".  את מאמינה שאורגני תמיד בריא יותר ?   " ברור .  הכל מתבסס על אמון .  אין ברירה אלא להאמין לחקלאים וליצרנים .  אני מעדיפה לקנות משהו שאומרים לי שהוא אורגני ".  מה המאכל הכי אהוב עליכם ?   " מרקי ירקות עם קטניות ,  כרוב ממולא וממולאים בכלל .  אני בשלנית שכל הזמן מחפשת אתגרים ומבשלת פעם ביומיים ".  מה הבנות אוכלות בגן ?   " גריסים ,  קטניות ,  קוסקוס ,  מרק ירקות - הכל אורגני .  הילדים מבשלים עם הגננות כל יום ".  ומה אסור להן ?   " אצלנו אין ייהרג ובל יעבור .  למזלנו ,  אין להן כמיהה לממתקים .  הן אוהבות אוכל בריא ".  איך אתם בוחרים את המזון בסופרמרקט ?   " אנחנו לא קונים בסופרמרקט רגיל .  רק כשאין ברירה ,  במקרה חירום .  אם משווים עגלת קניות שלי לאחרים ,  יש הבדל של שמיים וארץ .  לרוב אנחנו קונים ישר מהיבואן או מהחקלאים .  כך אנו משיגים אוכל טוב וטרי - ובזול .  בבחירת המוצרים חשובים לנו גם הבריאות וגם הטעם .  פרסומות ומבצעים לא משפיעים עלי ,  כי אני לא קונה בסופר רגיל ".  את בודקת את רשימת הרכיבים במוצרים ?   " כן ,  בטח .  כשאני קונה חלב סויה ,  למשל ,  אני עושה סקר שוק ובוחנת את הרכיבים בכל המוצרים ,  ואז קונה את זה שיש בו כמה שפחות רכיבים לא טובים .  צריך לקרוא את האותיות הקטנות כדי להבין מה באמת יש במוצר שאתה קונה ".  כמה כסף להערכתכם אתם מוציאים על סל מזון חודשי ?   " 3,000 שקל ".  -- משפחת תפוחי ,  מושב בית נחמיה יונתן  ( 33 )  ,  מתעסק בתכנון סביבתי ;  דניאלה  ( 27 )  ,  תזונאית טבעית והרבליסטית ;  הבנות נוה מדבר  ( 5 )  וסופ  ( 2.5 )  ,  בגן אנתרופוסופי .

" מגדלים את העוף האורגני בחצר שלנו "
 מה אנחנו אוכלים

