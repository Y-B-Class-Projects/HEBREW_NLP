הצרות של שעיה בוימלגרין נמשכות :  רגולטורים סגרו אמש את בנק ליברטי פוינט שלו בניו יורק
לבנק היו 3 סניפים בניו יורק ,  ופקדונות הלקוחות בו הסתכמו ב-210 מיליון דולר
רגולטורים במדינת ניו יורק סגרו ביום חמישי בערב את בנק ליברטי פוינט של שעיה בוימלגרין ,  יזם הנדל"ן שבנה יותר מ-2,400 דירות בעיר ניו יורק בעשור האחרון .  מדובר בבנק הראשון שנסגר בעיר ניו יורק זה למעלה מעשור ,  אף כי ברחבי ארה"ב נסגרו עשרות בנקים מאז פרוץ המשבר הפיננסי בסתיו 2008 .  עד כה השנה ,  היה זה הבנק ה-27 שנסגר.ליברטי פוינט ,  לו סניף אחד במנהטן ושניים בברוקלין ,  מתקשה להתמודד עם הלוואות נדל"ן גרועות כבר מספר חודשים .  באמצע יולי הורו הרגולטורים לבנק להפסיק להעניק הלוואות ליזמי נדל"ן ,  ולגייס מזומנים .  אך ביום חמישי סגרו הרגולטורים את הבנק והעבירוהו לידי התאגיד הפדרלי לביטוח פקדונות  ( fdic )  .  בנק ואלי נשונל מניו ג'רזי יטול לידיו את פקדונות ליברטי פוינט ,  המסתכמים ב-210 מיליון דולר ,  וכעשירית מחובותיו.ואלי נשונל ,  במסגרת הסכם עם ה-fdic ,  הסכים להשתתף עם התאגיד בהפסדים על יתר תיק ההלוואות ,  לדברי הרגולטורים .  התאגיד מעריך כי סגירת הבנק תעלה לקרן ביטוח הפקדונות שלו 24.8 מיליון דולר .  ג'רלד ליפקין ,  יו"ר ומנכ"ל ואלי נשונל ,  אמר כי 3 הסניפים של ליברטי פוינט ייפתחו מחדש ביום שישי כחלק מ-201 סניפי ואלי נשונל .  בעלי הפקדונות של ליברטי פוינט יהפכו ללקוחות ואלי נשונל . " ברצוננו להבטיח ללקוחות כי פקדונותיהם בטוחים ונגישים להם ",  אמר ליפקין.המיתון הוביל לגל של סגירת בנקים ברחבי ארה"ב ,  אך במדינת ניו יורק נסגר רק בנק אחד ב-5 השנים האחרונות ,  ובעיר ניו יורק התרחשה סגירת הבנק האחרונה בדצמבר 1999.בוימלגרין ,  שהיה עד פרוץ המשבר מיזמי הנדל"ן הבולטים בניו יורק ,  מתמודד כיום עם בעיות וסכסוכים רבים .  אחד הספקים שלו מנסה להכניס את חברת הנדל"ן שלו לפירוק ,  בעל הבניין בו יושבים משרדיו השיג צו בית משפט לפינויו ממטהו ,  ואחד מנושיו מנסה לעקל אולם תיאטרון בקווינס שבבעלותו .  בעלי דירות מגישים תביעות בגין עבודות הבנייה המתעכבות והוא נאלץ לצמצם את כוח האדם בחברה שלו מ-200 ל-15 ,  לפי הדוברת שלו .
 
הצרות של שעיה בוימלגרין נמשכות :  רגולטורים סגרו אמש את בנק ליברטי פוינט שלו בניו יורק
לבנק היו 3 סניפים בניו יורק ,  ופקדונות הלקוחות בו הסתכמו ב-210 מיליון דולר

