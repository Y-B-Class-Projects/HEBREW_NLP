חוקרים באוני' העברית - בין שיאני מקבלי המענקים 
ברשימת עשר האוניברסיטאות שזכו במענקי המחקר הרבים ביותר לחוקרים צעירים מארגון ה-ERC של האיחוד האירופי מדורגים האוניברסיטה העברית ,  הטכניון ומכון ויצמן
 >  >  חוקרים ישראלים מהאוניברסיטה העברית ,  הטכניון ומכון ויצמן מככבים ברשימת מקבלי מענקי המחקר מסוכנות המחקר האירופית של האיחוד האירופי ,  לצד חוקרים מהאוניברסיטאות המובילות בעולם .  הסוכנות ,  הממומנת על ידי האיחוד האירופי ,  מחלקת מענקים תחרותיים למחקרים ובוחרת בקפידה את הזוכים במענקים מתוך אלפי פונים בשנה ,  כדי לקדם ,  לפי הגדרתה , " מצוינות מדעית על ידי עידוד ותמיכה במדענים הטובים ביותר והיצירתיים במיוחד ".  בשנתיים שחלפו מאז הוקמה סוכנות המחקר זכו חוקרים ישראלים צעירים מהאוניברסיטה העברית ל-11 מענקי המחקר - מהגבוהים באירופה ,  כשרק חוקרי אוניברסיטת קיימברידג' היוקרתית זכו ליותר  ( 12 )  .  בכך ,  ניצבים חוקרי האוניברסיטה העברית לצד חוקרים באוניברסיטת אוקספורד ,  שקיבלו גם הם 11 מענקים בשנתיים האחרונות .  ב-2008-2009 זכו חוקרים צעירים ממכון ויצמן לשמונה מענקי מחקר ,  וחוקרים בטכניון ל-7-9 מענקים .  ב-2009 קיבלו חוקרים צעירים מהאוניברסיטה העברית את מספר המענקים הגבוה ביותר מבין האוניברסיטאות בישראל .  באותה שנה חולקו להם חמישה מענקים ,  בדומה למספר המענקים שחילק הארגון לאוניברסיטת גנט בבלגיה .  זאת ,  לעומת ארבעה מענקים שחולקו לחוקרים באוניברסיטת קיימברידג' היוקרתית בבריטניה .  באוניברסיטת אוקספורד חולקו שישה מענקים לחוקרים צעירים ,  וחוקרים במכון ויצמן הישראלי זכו לשלושה מענקים .  בשנת 2008 הוביל הטכניון במספר המענקים לחוקרים צעירים  ( 7 )  ,  כשמעליו רק אוניברסיטת קיימברידג' .  חוקרי העברית זכו לשישה מענקים ,  ומכון ויצמן לחמישה - בדומה לאוניברסיטת אוקספורד .  את מספר המענקים הגבוה ביותר מעניקה הסוכנות לרשת מכוני המחקר מקס פלאנק בגרמניה ולמכון המחקר הלאומי של צרפת .  חוקרי האוניברסיטה העברית קיבלו עד היום 22.8 מיליון יורו  ( כ-120 מיליון שקל )  בתוכנית לצעירים ולמתקדמים ,  עבור מחקרים של 20 חוקרים באוניברסיטה ,  ומחקר נוסף שמתבצע בשיתוף חוקר מסגל העברית .  11.7 מיליון יורו מתוך סכום זה ,  חולקו כמענקים לחוקרים הצעירים . " זכייה במענק ,  בנוסף לאפשרות המחקר הבלתי רגילות כי התקציב גבוה ,  מסמנת את החוקר הזוכה בתור אחד החוקרים הטובים ביותר שיש היום בעולם ומעמידה אותו בשורה ראשונה עם החוקרים המצטיינים בעולם ",  אומר פרופ' שי ארקין ,  ראש הרשות למחקר ופיתוח באוניברסיטה העברית .  הסוכנות הוקמה ב-2007 ,  והחלה לחלק מענקים שנה מאוחר יותר למחקרים של אנשי סגל באוניברסיטאות ומכוני המחקר האירופים בשתי תוכניות :  למחקרים של חוקרים צעירים ,  שקיבלו תואר ד"ר בעשר השנים האחרונות ,  ובתוכנית נפרדת לחוקרים ותיקים יותר בתחומי מחקר במדעי החיים ,  הטבע ,  פיסיקה ,  כימיה ,  מתמטיקה ובמדעי הרוח .  סכום המענקים מיועד לחמש שנים ונע בין 1.5 ל-2.5 מיליון יורו למחקר בתוכנית לחוקרים צעירים ועד 3.5 מיליון יורו לחוקרים הוותיקים ,  אך נתונים על מספר המענקים לחוקרים המתקדמים טרם עובדו .  לפי נתוני ה-erc )  european research council )  ב-2009 ,  ישראל מדורגת במקום השמיני מבין 18 מדינות באירופה ,  מבחינת חלוקת המענקים לחוקרים המתקדמים ,  עם 11 מענקים באותה שנה ,  לעומת 12 מענקים למוסדות בשוודיה ,  ועשרה מענקים למוסדות בספרד .  בריטניה בראש הרשימה עם 58 מענקים .  במענקים לצעירים ממוקמת ישראל במקום התשיעי . " הנתונים על יכולתם המזהירה של החוקרים המתחילים בישראל מצביעים על עתיד מזהיר למדע בישראל .  הסוכנות בעצם אומרת שבידיים שלנו יש חוקרים נפלאים צעירים וחובה עלינו לאפשר להם למצות את הפוטנציאל שלהם ולתת להם את הכלים לממש אותו ולא להגביל אותם בתקציבים מגוכחים ",  אמר ארקין .
 
חוקרים באוני' העברית - בין שיאני מקבלי המענקים 
ברשימת עשר האוניברסיטאות שזכו במענקי המחקר הרבים ביותר לחוקרים צעירים מארגון ה-ERC של האיחוד האירופי מדורגים האוניברסיטה העברית ,  הטכניון ומכון ויצמן

