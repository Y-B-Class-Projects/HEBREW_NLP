תל אביב האחרת :  שרים סיירו בשכונות הזרים
שר האוצר יובל שטייניץ ושר הפנים אלי ישי סיירו אמש במוקדי קהילת העובדים הזרים בתל אביב ונחרדו למצוא שם תנאים קשים  ,  מצוקה ,  פשע ואלימות
 ( צילום :  עוז מירון ,  עריכה :  לירז ליבנה ) 
שר הפנים אלי ישי שר האוצר יובל שטייניץ וראש עיריית תל אביב רון חולדאי סיירו אמש  ( חמישי )  באזור התחנה המרכזית הישנה בתל אביב .  הסיור נערך בעקבות הוראת ראש הממשלה בנימין נתניהו ,  לפיה יש לקדם חקיקה בנוגע לאוכלוסיית העובדים הזרים והפליטים .  השרים נחשפו לתנאי החיים הקשים של קהילת הזרים בעיר בשכונת נווה ,  והיו עדים למחזות קשים של סחר בנשים ובסמים ,  ואלימות ,  הרבה מאוד אלימות .
" אלה לא פליטים ",  טוענים פקחי יחידת עוז שפעלו באזור טרם הגעת השרים . " מדובר בסודנים מוסלמים ,  פושעים לכל דבר שהסתננו דרך הגבול עם מצרים ,  חלקם כבלדרי סמים .  אף אחד מהם הוא לא באמת מדארפור .  כל דקה שתסתכלו פה תראו מישהו מהם לוחץ לשני את היד ,  זה בעצם עסקת סמים .  הכי מסכנות הן הנשים שעובדות במתחם הזה בזנות ",  הוסיפו . " הן חוטפות מכות מהסודנים על ימין ושמאל .  מכות רצח .  הייתי רוצה לראות את יפי הנפש ,  הפעילים החברתיים שתוקפים אותנו וקוראים לי נאצי ,  עוזרים פעם לאחת הנשים פה שסודני פוצץ לה את הפנים במכות וגנב את כספה ".  
בעיני פקחי עוז והשוטרים ,  עיריית תל אביב היא האחראית למחדל ששמו התחנה המרכזית הישנה . " יש פה בניין שהבעלים שלו הוא עורך דין עשיר וידוע .  הוא פיצל את המבנה למאות חדרים ומשכן בתוכו יותר מ-300 פועלים סינים ,  בצפיפות ותת תנאים .  החשמל חשוף וכל יום יכולה לפרוץ שם שריפה ,  אבל לעירייה לא אכפת .  היא מצידה הפכה את נווה שאנן לגטו אחד גדול והחליטה לרכז כאן את כל תחלואי החברה במטרה להוריד את מחירי הנדל"ן לרצפה ,  ולשכנע משקיעים לרכוש כאן מבנים ". 
יהודה בן עזרא ,  מנהל יחידת עוז ,  לקח את השרים לסיור בגינת לוינסקי . " כל ערב מתאספים כאן אנשים .  מגיעים לפה חבורות גדולות של סודנים ,  משתכרים ומפתחים קטטות מאוד אלימות ביניהם ,  אלה למשל ",  הצביע בן עזרא על חבורת אזרחים סודנים שעמדה במדרחוב נווה שאנן כשכוסות אלכוהול בידיהם . " אלה נעצרו רק לפניי שבועיים נעצרו לאחר שדקרו נתין אריתראי ".  
אחר כך סיירו הבכירים בפאב של קהילת העובדים הזרים . " רוב בתי העסק פה משמשים כפאבים או מסעדות מאולתרות לקהילת הזרים .  הם ללא רישיון עסק וללא מינימום של אמצעי בטיחות ובכל זאת מוכרים אלכוהול .  התקרה שמתחתיה אתם עומדים עכשיו עלולה לקרוס כל רגע .  אין פה פיקוח ,  אין אכיפה של רישוי עסקים ".  בעלי עסקים בנווה שאנן שוחחו עם השרים והוסיפו : " זה יותר גרוע מהארלם .  אנשים מפחדים ללכת פה בלילה ,  כל המקום שורץ נרקומנים ,  זונות וסרסורים ".  חולדאי נמנע מלהגיב לטענות ,  ורק אמר לשרים : " זה לא הסיפור האמיתי ". 
התחנה הבאה בסיור הייתה מתנ"ס שקד בשכונת שפירא .  המתנ"ס בו התכנסו יו"ר הוועדים ונציגי השכונות ,  נסגר לפניי כחודשיים עקב העדר תקציב ממשלתי .  הוא היה המתנ"ס היחידי באזור .  באולם העזוב חיכו לשר הפנים התושבים שהתאכזבו לגלות שלפגישה לא הצטרפו גם שר האוצר וראש העיר . " חבל .  זה בדיוק מה שחסר פה ,  הרבה מאוד תקציבים .  תקציבים שראש העיר לוקח מאיתנו ומפנה לחלקים אחרים בעיר ",  זעמו התושבים שהבהירו לאלי ישי שמצוקתן של שכונות דרום העיר , " לא מתחילה ולא מסתיימת בהמצואתם או גירושם של העובדים הזרים .  הזלזול והפיכת דרום ת"א לפח האשפה של העיר לא התחיל עם מהגרי העבודה והפליטים וזו ציניות לגרום למאבק בין חלשים לחלשים עוד יותר ". 
יו"ר שכונת נווה שאנן שולה קשת ,  הדגישה כי  " הרעה החולה שגרמה לדרדור האזור כולו הינה התחנה המרכזית החדשה .  התחנה מרכזת סביבה תחלואים רעים כגון סחר בנשים ,  סחר בסמים ודברים מהסוג הזה שהפכו את החיים לבלתי אפשריים ".  
" אמא שלי וכן אוכלוסייה קשישה בשכונה ,  נאלצים להתמודד מול סוחרי סמים וסרסורים .  מתחת לבניין שלה שמה העירייה ספסלים ,  שעליהם התחילו לישון הנרקומנים כי אין להם לאן ללכת ",  הוסיפה קשת .
 בסיום המפגש הטעון הבטיח השר ישי כי ישוב לסיור נוסף בנוכחות שר הרווחה ושרים נוספים ,  כי  " כולם צריכים לדעת על המצוקה של שכונות דרום ת"א ,  ותמונה אחת שווה אלף מילים ". כשעה לאחר שעזבה פמליית השרים את המקום ,  המציאות בתחנה המרכזית חזרה להיות סיוט .  אל מסעדה של נתינים ארתיראים נכנס נתין סודני ,  בן 30 כשהוא שרוי תחת גילופין ואוחז בקבוק אלכוהול בידו .  תוך זמן קצר ,  התפתח ויכוח בין הנתין הסודני למוכר בחנות ,  אריתראי בשנות השלושים לחייו .  הסודני ניפץ את הבקבוק שהיה ברשותו ודקר למוות את האריתראי .  
שר הפנים כבר היה במיטתו הנקייה בבית ,  גם ראש העיר רון חולדאי כבר שתה כוס יין על אדן חלון דירת הפנטהאוז שלו בצפון תל אביב ,  שר האוצר כבר עבר להתעסק בנושאים חשובים יותר ורק מפקד מרחב יפתח ,  ניצב משנה יורם אוחיון ויתר שוטרי הסיור שלו,היו עסוקים בחקירת הרצח החמישי שאירע השנה באזור התחנה המרכזית הישנה .
 
תל אביב האחרת :  שרים סיירו בשכונות הזרים
שר האוצר יובל שטייניץ ושר הפנים אלי ישי סיירו אמש במוקדי קהילת העובדים הזרים בתל אביב ונחרדו למצוא שם תנאים קשים  ,  מצוקה ,  פשע ואלימות

