 " בריטיש ישראל - חברת הנדל"ן המניב הכי מעניינת "
 בסקירה שפירסם מגדל שוקי הון על מניות הנדל"ן הוא העלה את מחיר היעד למניית בריטיש מ-13 שקל ל-14.2 שקל .  במגדל ממליצים לרכוש גם את מניות אלוני חץ ,  אלקטרה נדל"ן ונכסים ובנין
 >  >  במגדל שוקי הון מעניקים למניית בריטיש ישראל המלצת  " קנייה "  ומעדכנים את מחיר היעד מ-13 שקל ל-14.2 שקל .  המניה נסחרת כיום במחיר של 12.96 שקל  ( כלומר בדיסקאונט של 9% לעומת מחיר היעד )  .  העדכון מופיע בסקירה שהפיץ בית ההשקעות ללקוחותיו .  הסקירה ,  שכוללת עדכון הערכות שווי לחברות נדל"ן מניב בישראל ולחברות אחזקה הפעילות בענף ,  מבוססת על תוצאות הרבעון השלישי של החברות . " בריטיש ישראל ,  החברה הצומחת ביותר בשוק הקניונים הישראלי ,  היא גם המעניינת ביותר להשקעה בשוק המניב בישראל ",  כותב בסקירה אדר עציוני ,  אנליסט הנדל"ן של מגדל שוקי הון . " יכולת ההשבחה ,  הפיתוח והייזום מרשימה ,  ואנו צופים כי המגמה תימשך גם בשנה הבאה .  לא במקרה מליסרון בחרה דווקא בה כמנוע הצמיחה העתידי ".   " בריטיש נסחרת בדיסקאונט הכי גבוה מבין חברות הקטגוריה ,  ואנו סבורים כי כל עוד החברה נותרת ציבורית ,  היא עדיפה על פני מתחרותיה ועל החברה האם העתידית ,  מליסרון - הנסחרת בפרמיה ",  כותב עציוני . " תחת ההנחה שמליסרון תהפוך לחברת החזקות ולא תרכוש את מלוא החזקות הציבור בבריטיש ,  קיימת עדיפות להחזקה בעזריאלי לעומת מליסרון ".  המלצת קנייה נוספת מקבלת אלוני חץ ,  שבשליטת נתן חץ ומשפחת ורטהיים .  מחיר היעד של המנייה עודכן מ-21 ל-23 שקל למניה - כשמחירה בבורסה כיום הוא 20 שקל  ( כלומר דיסקאונט של 12% לעומת מחיר היעד )  . " החברה משלבת החזקות עיקריות בעוגנים חזקים בשווייץ ,  ישראל וקנדה ,  וביחד עם חשיפה מבוקרת ואיכותית לארה"ב ובריטניה ,  המראות סימני התאוששות .  לאלוני יכולת מינוף עסקות חדשות בהיקפים גדולים - ולהערכתנו רכישות נוספות לפורטפוליו הן רק עניין של זמן ",  כותב עציוני . " בעוד החברות הבנות  ( כמו אמות הפועלת בתחום נדל"ן מניב בישראל )  מתומחרות באופן מלא ,  אלוני לא מקבלת את התמחור הראוי ,  והיא נסחרת בדיסקאונט גבוה על השווי הסחיר והכלכלי .  אנו רואים במצב זה הזדמנות להיחשף לאחזקה איכותית ומניבה במחיר נוח ".  אף שהציגה שוב דו"חות מאכזבים ,  שכללו מחיקות בשווי הנכסים וירידה בהון העצמי ,  במגדל ממשיכים להמליץ לקנות את מניית אלקטרה נדל"ן - ואף העלו את מחיר היעד למניית החברה מ-32 ל-35 שקל למניה . " כיום ,  להערכתנו ,  עיקר החדשות הרעות כבר מאחורינו ,  והחברה נמצאת בעמדה נוחה לעבור ממגננה למתקפה ",  טוען עציוני . " נזילותה הגבוהה ויכולת שירות החוב טובה .  לאחר מימושי נכסים ,  החברה צפויה לעבור לצד הרוכש ,  וכן לקצור רווחים נאים מהשקעות אטרקטיביות שביצעה בשנים האחרונות ".  כמו כן ,  במגדל שוקי הון ממליצים לקנות את מניית נכסים ובנין במחיר יעד של 370 שקל למניה וטוענים שעם כניסתה של המניה למדד ת"א 100 נפח המסחר בה צפוי לעלות משמעותית . " התחרות בקניונים תפגע בשוכרים"בחלוקה הענפית ,  אומר עציוני כי תחום הקניונים ומרכזי המסחר המשיך להפגין עוצמה עם תוצאות חזקות לבריטיש ישראל ,  עזריאלי ואף מליסרון - שרשמה לראשונה מזה כשנה שיפור בהכנסות .  הוא צופה כי מגמת העלייה בדמי השכירות ,  שהורגשה ברבעונים האחרונים ,  תימשך ,  אך בקצב אטי יותר .  לגבי הרבעון הרביעי של השנה ,  צופים במגדל שוקי הון כי נתוני ההכנסות מפדיון ייפגעו בשל ירידה בהכנסות רשתות אופנה שנתקעו עם קולקציות חורף שלא נמכרות בשל מזג האוויר החם .  לגבי עליית רמת התחרות בענף עם השלמת עסקת רכישת בריטיש ישראל על ידי מליסרון והאחים עופר ,  טוען עציוני : " עיקר המפסידים יהיו דווקא בצד של השוכרים ופחות בצד המשכיר ,  שכן מלחמות בין עזריאלי למליסרון לא ישרתו אף צד .  בעוד שבחלק מהמיקומים עזריאלי תיקח לקוחות ממליסרון  ( אזור חיפה )  ,  בערים אחרות  ( כמו באר שבע )  יתרחש הדבר ההפוך .  בין ענקיות הקניונים החדשות ,  עזריאלי מציעה קצבי צמיחה גבוהים יותר ,  וברמת סיכון נמוכה יותר ".  בשוק המשרדים ,  הורגשה יציבות ברבעון השלישי עם תוצאות טובות לגב ים ופושרות לחברת אמות .  עציוני צופה כי רמת הביקושים תישאר יציבה ,  וכך גם רמת דמי השכירות .

" בריטיש ישראל - חברת הנדל"ן המניב הכי מעניינת "
 בסקירה שפירסם מגדל שוקי הון על מניות הנדל"ן הוא העלה את מחיר היעד למניית בריטיש מ-13 שקל ל-14.2 שקל .  במגדל ממליצים לרכוש גם את מניות אלוני חץ ,  אלקטרה נדל"ן ונכסים ובנין

