העשור שהיה :  כדור הארץ משיב מלחמה
לאחר עשרות שנות זיהום ,  החל כדור הארץ לשלוח איתותי אזהרה .  מאות אלפי נספים ,  בעשרות אסונות שהתרחשו בעשור האחרון על פני הגלובוס .  סוגרים עשור - פרויקט מיוחד .  חלק ב'
במהלך שנת 2004 התפשטו חרקי ארבה מזיקים בצפון מערב אפריקה ,  במתקפה הקשה ביותר שלהם מזה 15 שנה .  מדינות אפריקה נותרו חסרות אונים נוכח מכת הארבה ,  שהשמידה את מזונם של מיליוני בני אדם ,  שגם כך סובלים ממחסור חמור במזון
26 בדצמבר 2004 .  לאחר רעידת אדמה בעצמה של 9 בסולם ריכטר ,  שהתרחשה במספר מוקדים בלב האוקיינוס ההודי ,  היכו גלי צונאמי עצומים בגובה של 36 מטרים בחופי 11 מדינות בדרום אסיה .  280 אלף נספים ,  מאות אלפי פצועים וכחמישה מיליון בני אדם ללא קורת גג .  מאז ,  מתקשות המדינות להתאושש מאסון הטבע הגדול ביותר בהיסטוריה המודרנית
29 באוגוסט 2005 .  סופת ההוריקן  " קתרינה "  פגעה במדינות לואיזיאנה ומיסיסיפי בארצות הברית .  גופות צפו ברחובות ניו אורלינס במשך ימים לאחר שההוריקן היכה בעיר בעצמה של 233 קמ"ש .  למרות שמניין ההרוגים עמד על כ-150 , " קתרינה "  הוכרזה כאסון הטבע היקר ביותר בתולדות ארצות הברית
בצורת של שש שנים במדינות צפון אפריקה הותירה כ-20 מיליון בני אדם צמאים ,  רעבים ונוטים למות .  ארגוני צדקה אומרים כי הבצורת בסומליה היא הקשה ביותר מזה 20 שנה .  הבצורת ותנאי המחייה הקשים גרמו להתפרצות מחלות שכבר נעלמו מהעולם המערבי .  בשנת 2009 בלבד חלו יותר מ-240 מיליון אפריקאים במלריה ,  מתוכם מתו 863 אלף בני אדם .  ילדים רבים שמקבלים חיסונים נגד מחלת המלריה נדבקים באיידס ,  בשל תנאי סניטציה ירודים במרפאות
27 במאי 2006 .  רעידת אדמה בעצמה של 6.2 בסולם ריכטר פגעה באינדונזיה ,  כ-5,000 בני אדם נהרגו .  מוקד הרעש היה בקרבת הר מראפי ,  מהרי הגעש הפעילים ביותר בעולם ,  קרוב לעיר העתיקה ג'וגג'קארטה .  במחוז באנטול שנפגע באופן החמור ביותר ,  ניסו צוותי ההצלה לחלץ גופות מבין ההריסות ,  בשעה שתושבי המקום החלו לחפור קברים המוניים עבור שורות ארוכות של גוויות שנערמו
ב-2 במאי 2008 פגעה סופת הציקלון  " נארגיס "  בבורמה  ( מיאנמר )  וגבתה את חייהם של כ-135 אלף בני אדם .  החונטה השולטת במדינה הקשתה על כניסת משלחות סיוע של האו"ם ושל מדינות זרות ,  וגם דיווחה על מספר נמוך יותר של נספים באסון
עשרה ימים לאחר שהסופה נארגיס פגעה בבורמה ,  הכתה רעידת אדמה את מחוז סצ'ואן בסין .  כ-90 אלף בני אדם נהרגו וכ-5 מיליון נותרו ללא קורת גג .  הממשל הסיני הכריז על שלושה ימי אבל לזכר הנספים .  כל זאת ,  בשנה בה הסינים נמצאים בעיצומן של ההכנות לאולימפיאדת בייג'ין
התחממות כדור הארץ עלתה לכותרות בעשור האחרון .  אחת מהתופעות הנלוות היא בצורת קשה שפגעה ביערות העד באמזונס של ברזיל .  התוצאה :  עשרות אלפי דגים מתו בנהרות ,  שהפכו לבליל של מים וגופות דגים
התוצאה הבולטת והידועה ביותר של ההתחממות הגלובלית היא תהליך המסת הקרחונים .  לפי מומחים לאיכות סביבה ,  אנו חיים בתקופה החמה ביותר ב-1,200 השנים האחרונות ,  מה שגורם להמסת קרח באזור הארקטי והמסת קרחונים בגרינלנד ,  שעשויה להביא לעלייה במפלס מי הים ,  להכחדתם של בעלי החיים המאכלסים אזורים אלו ואף להצפתן של ערי חוף בכל רחבי העולם
לטבע יש דרכים משלו להתמודד עם ההתחממות הגלובלית .  בעלי חיים שנמצאים במצוקת קיום מגלים תופעות התנהגותיות בלתי אופייניות .  דובי הקוטב סובלים במיוחד משינויי האקלים והעלייה הממוצעת בטמפרטורות ,  שהמיסו את שטחי המחייה והציד הרחבים שלהם .  בעקבות שינויים אלה ,  רבים מהדובים אולצו להפוך לקניבלים ולתקוף את חבריהם
יתכן שהפיתרון למצוקה בה העמדנו את כדור הארץ נמצא בחלל .  כפי שניתן לראות בצילום זה ,  המין האנושי כבר נמצא בדרכו להתיישבות על כוכבים אחרים .  בשנת 2010 ייכנס צוות בינלאומי של שישה אנשים למתקן סגור בערבות הקרח של רוסיה ,  בכדי לדמות טיול של 520 ימים למאדים ,  כולל 30 ימי שהייה על אדמת הכוכב האדום

העשור שהיה :  כדור הארץ משיב מלחמה
לאחר עשרות שנות זיהום ,  החל כדור הארץ לשלוח איתותי אזהרה .  מאות אלפי נספים ,  בעשרות אסונות שהתרחשו בעשור האחרון על פני הגלובוס .  סוגרים עשור - פרויקט מיוחד .  חלק ב'

