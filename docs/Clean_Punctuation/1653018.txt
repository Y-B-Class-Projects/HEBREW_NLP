ממשלת איטליה תעניק ציור של קאראווג'ו לישראל
בעקבות הפגישה עם שרת התרבות לימור לבנת ,  הודיע שר התרבות האיטלקי ,  כי ממשלת איטליה החליטה להשאיל את אחד מציוריו של הצייר האיטלקי הנודע למוזיאון תל אביב
מחווה איטלקית לישראל :  שר התרבות האיטלקי ,  סנדרו בונדי הודיע כי ממשלת איטליה החליטה להשאיל את אחד מציוריו של הצייר האיטלקי הנודע ,  מיכלאנג'לו מריזי דה קאראווג'ו ,  למוזיאון ת"א .  דבריו של בונדי נאמרו בעקבות הפגישה שקיים ביום חמישי האחרון עם שרת התרבות והספורט לימור לבנת .  
במהלך הפגישה דנו השניים על פרויקט משותף לשימור אתרי עתיקות רומיים בישראל .  השרים סיכמו על הקמת צוותי עבודה משותפים בהם ישתתפו נציגים ישראלים ואיטלקים וכן אנשי מקצוע מרשות העתיקות .  
 בפגישה הוחלט לקדם את הקמת קרן התרבות ישראל-איטלי ,.  קרן שתפתח פרויקטים משותפים לשתי המדינות בתחום התרבות ותקציבה יעמוד על שני מיליון יורו .  המימון לפעולות הקרן יגיע ממשלת ישראל ,  ממשלת איטליה ומגורמים פרטיים .  
בנוסף ,  השרים דנו באפשרות העניק פרס בתחום הספרות ליוצרים ישראלים שספריהם תורגמו לאיטלקית ולהיפך ,  במסגרת דומה לפרס הספרות הישראלי-צרפתי שהוענק בשבוע שעבר לסופר יורם קניוק .  עוד נדונו אפשרויות לקדם הפקות סרטים משותפות במסגרת הסכם הקופרודוקציה הקיים בין המדינות .
 
ממשלת איטליה תעניק ציור של קאראווג'ו לישראל
בעקבות הפגישה עם שרת התרבות לימור לבנת ,  הודיע שר התרבות האיטלקי ,  כי ממשלת איטליה החליטה להשאיל את אחד מציוריו של הצייר האיטלקי הנודע למוזיאון תל אביב

