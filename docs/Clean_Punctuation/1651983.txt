הנפט בשיא של 8 שבועות - נסגר מעל 82 דולר לחבית
במהלך המסחר זינק מחיר הנפט הגולמי בניו יורק מעל ל-83 דולר לחבית ;  הזהב נסגר בירידה קלה
מחיר הנפט הגולמי נסגר בניו יורק מעל לרמה של 82 דולר לחבית ,  לאחר שבמהלך המסחר התקרב לרמתו הגבוהה ביותר השנה ,  בעקבות עלייה מתונה מהצפוי במלאי הגולמי בארה"ב ולאחר שארגון אופ"ק העלה את תחזית הביקוש העולמי לשנה הנוכחית.החוזים על הנפט הגולמי למסירה באפריל נסגרו במחיר של 82.09 דולר לחבית ,  עלייה של 0.7% ,  בבורסת הסחורות של ניו יורק .  במהלך המסחר זינק מחיר החוזים מעל לרמה של 83 דולר לחבית - הרמה התוך-יומית הגבוהה ביותר מאז ה-11 בינואר.מלאי הנפט הגולמי בארה"ב גדל בשבוע שעבר ב-1.4 מיליון חביות - עלייה שבועית שישית ברציפות - לרמה של 343 מיליון חביות ,  הרמה הגבוהה ביותר מאז אוגוסט ,  כך מסר היום משרד האנרגיה האמריקאי .  עם זאת ,  אנליסטים צפו עלייה חדה יותר של 2.1 מיליון חביות במלאי הגולמי .  מלאי הבנזין בארה"ב נפל בשבוע שעבר בקרוב לשלושה מיליון חביות ,  לעומת ירידה מתונה בהרבה של כ-340 אלף חביות שצפו האנליסטים.ארגון אופ"ק העלה היום את תחזית הביקוש העולמי לנפט לשנת 2010 ,  וצופה כעת צמיחה של 900 אלף חביות בביקוש היומי השנה - 100 אלף חביות יותר מתחזיתו הקודמת.עוד בשוק הסחורות :  החוזים על הזהב למסירה באפריל נסגרו בניו יורק במחיר של 1,122.3 דולר לאונקייה ,  ירידה של 0.2% ,  לאחר שבמהלך המסחר כבר עלו לרמה של 1,128.3 דולר לאונקייה .
 
הנפט בשיא של 8 שבועות - נסגר מעל 82 דולר לחבית
במהלך המסחר זינק מחיר הנפט הגולמי בניו יורק מעל ל-83 דולר לחבית ;  הזהב נסגר בירידה קלה

