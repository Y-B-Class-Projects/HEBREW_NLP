העברות בעולם - 4.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  חלוצה המקדוני של לאציו לשעבר ,  גוראן פאנדב ,  חתם בשורות אינטר ,  הקבוצה בה החל את הקריירה שלו באיטליה .  פאנדב ,  ששוחרר לא מכבר מחוזהו בלאציו ,  עבר את הבדיקות הרפואיות ,  והוא ינסה לכפר על היעדרותו של סמואל אטו ,  שיצא לאליפות אפריקה .
  *  חלוצה האיטלקי של גנואה סרג'יו פלוקארי ,  28 ,  עבר ללאציו .  פלוקארי ישתכר בקבוצה התכולה מעיר הבירה בסכום של כ-450אלף יורו עד סוף השנה .  בנוסף ,  השאילה לאציו את הבלם הברזילאי קריבארי לסיינה עד תום העונה .  
 *  פר קלוגה ,  שחקנה של נירנברג ,  עבר לשאלקה תמורת 1.5 מיליון יורו .  הקשר הוא שחקן הרכש החמישי שמצרפת שאלקה במהלך פגרת החורף .
  *  דניאל קראבליו הצטרף למועדון מקטאר ,  אל ערבי .  הקשר ההתקפי הברזילאי ,  שהיה לזר הראשון שזכה בתואר שחקן השנה ברוסיה ב-2005 כששיחק במדי צסק"א מוסקבה .  קראבליו ,  26 ,  הצטרף לצסק"א ב-2003 וזכה עימה בגביע אופ"א ב-2005 .
  *  החלוץ צ'כי הוותיק ,  יאן קולר ,  סירב להצעה מהמבורג והעדיף לחתום על חוזה לשנה וחצי בקאן מהליגה השנייה בצרפת .
  *  לאריסה ,  קבוצתם של סלים טועמה ושמעון אבוחצירא ,  צירפהבהשאלה את ריקרדו ז'סוס ,  חלוצה הברזילאי של צסק"א מוסקבה .
  *  טרק גרוזני ,  בה משחק זאב חיימוביץ' ,  מינתה את אנטולי ביידאצ'ני למאמן הקבוצה במקום שאהין דנאייב .
  *  ג'פרי סרפונג ,  קשרה בן ה-21 של אייאקס ,  הושאל עד סיום העונה לניימיכן .  
 *  אלמן אבדי ,  חלוצה של פ.צ ציריך השוויצרית ,  חתם עד תום העונה בלה מאן הצרפתית ,  שקיבלה אופציה לרכישתו .  אבדי בן ה-23 כבש אשתקד 19 שערים .  
 *  אנקרהגוצ'ו הטורקית הודיעה רשמית כי החתימה את הקשר הקמרוני הוותיק ג'רמי  ( 31 )  ,  שחקנה של ניוקאסל ,  לעונה וחצי .
  *  במנצ'סטר יונייטד מגששים ברצינות בימים האחרונים אצל ריאל מדריד לגבי החלוץ קארים בנזמה .  השדים האדומים מעוניינים לחזק את החלק הקדמי שלהם עם הצרפתי ,  22 ,  ולהשאילו עד יוני ,  ואז לפתוח עם הבלאנקוס במשא ומתן על רכישתו לעונה הבאה .
  *  יובנטוס מעוניינת בבלם נבחרת איטליה עד 21 ,  אנדריאה רנוקיה ,  21 ,  שמושאל כרגע מגנואה לבארי .  הגברת הזקנה עורכת שיחות עם ראשי גנואה בנוגע להחתמתו של הכישרון הצעיר במועדון בקיץ הבא .
  *  עדיין לא נס ליחו של אמיל הסקי ,  30 .  בחלוץ האנגלי הבינלאומי של אסטון וילה הביעו עניין לאחרונה ,  ליברפול ,  בה שיחק בעבר ואף צ'לסי ,  שמוכנה לשלם בעבורו כ-4 מיליון ליש"ט .
  *   " אס "  מדווח כי אתלטיקו מדריד קרובה מאוד להחתים את הכישרון הארגנטינאי הצעיר ,  אדוארדו סלביו מלאנוס .
 
העברות בעולם - 4.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

