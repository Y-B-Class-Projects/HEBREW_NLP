לבעיות שיר מזמור
לפי הקבלה ,  מי שחפץ למשוך לעצמו אור גדול ושפע רב ,  כדאי שיקרא בתהילים בכל יום .  איזה מזמור מתאים לכל צרה ,  בעיה ועניין ? 
בשנים האחרונות החלה מגמה מבורכת של התעוררות רוחנית ונהירה המונית גלובאלית אל עבר תחום הקבלה ,  הרוחניות והמיסטיקה היהודית .  תחושת הרעב הנפשי למעט מזון רוחני הינה תופעה מדוברת שמתגלגלת בשנים האחרונות ,  ורבים מוצאים עצמם תוהים ולומדים את השיטה והדרך להרגשת מציאות האור העליון .  אחד המוטיבים הבולטים המיוחסים לעניין זה הוא קריאת מזמורי תהילים בכל יום - דבר עצום שמושך אור גדול ושפע רב אל האדם .  
כידוע ,  ספר תהילים מיוחס לדוד המלך ,  ככתוב בתלמוד הבבלי : " דוד כתב ספר תהילים על ידי עשרה זקנים ..  ."  והוא הספר הראשון הפותח את חלק הכתובים בתנ"ך  .  הוא מורכב ממאה וחמישים מזמורים שונים  ( קיים מזמור נוסף - קנ"א ,  שנמצא בין מגילות מדבר יהודה ושאינו נכלל בספר תהילים )  ,  שכל אחד מהם הוא יצירה עצמאית וסגורה בפני עצמה .  לעומת זאת חז"ל טענו שיש 147 מזמורים  : " מאה ארבעים ושבעה מזמורים שכתוב בתהילים כנגד שנותיו של יעקב "   ( ירושלמי שבת ט"ז )  .  ישנם הסוברים כי ככל הנראה חז"ל ראו במזמורים א'-ב' ,  ט'-י' ,  ק"ו-ק"ז - מזמור אחד .
 על פי המסורת היו הלוויים מזמרים פרקי תהילים בבית המקדש בזמן הקרבת קורבנות ,  ובמיסטיקה היהודית נהוג לייחס לתהילים סגולות רבות וכוח רוחני אדיר המסוגל לשמירה ,  להגנה ולעורר רחמי שמים .  עדות לכך ניתן למצוא בקרב ציבור גדול של מאמינים הנוהגים לקרוא תהילים בשעת דחק וצרה ,  במקרה סכנה ,  על מיטת חולי ובכל עת שבה האדם חש נזקק לסיעתא דשמיא ולתחושת קרבה עם בוראו .  
את ספר תהילים נהוג לחלק כנגד חמישה חומשי תורה ,  ומאה וחמישים המזמורים שבו מחולקים באופן הבא :  החלק הראשון כולל ארבעים ואחד מזמורים ,  השני כולל שלושים ואחד מזמורים ,  השלישי והרביעי כוללים שבעה עשר מזמורים כל אחד ,  והחמישי ארבעים וארבעה .  חלוקות נוספות של הספר הן לשבעה ימי השבוע ולשלושים ימים .  כל זאת על מנת לאפשר את קריאת הספר במהלך שבוע שלם או חודש תמים .  
את פרקי התהילים ניתן לקטלג לשלושה חלקים :  אישיים  ( רועי לא אחסר )  ,  לאומיים  ( בצאת ישראל )  ,  ואמוניים דתיים  ( מלך הכבוד )  .  חכמת הקבלה רואה בקריאת תהילים סגולה נפלאה לאין ערוך ומייחסת לכל מזמור משמעות סגולית משל עצמו .  בדברים הבאים אגיש את פרקי התהילים המועילים לכל צרה ,  בעיה ועניין .  דעו כי חכמי הסוד לימדו שהקורא תהילים מתוך כוונת הלב גורם להגבהת מזלו ,  משחרר עיכובים ומושך אל עצמו שפע רב הן ברוחניות והן בגשמיות .
  * לזיווגים :  סגולה נפלאה מאת  " בני יששכר "   ( רבי צבי אלימלך שפירא זצ"ל )  ,  לקרוא מזמור קכ"א  ( שיר למעלות )  ארבע פעמים ביום .  ובנוסף ,  טוב לקרוא מזמורים :  ל"ב ,  ל"ח ,  ע' ,  ע"א ,  קכ"ד ,  נ"ה .  
 * למי שיש לו אויבים המעיקים עליו :  לקרוא מזמורים י' ,  מ"ח ,  צ"ד .
  * למי שעומד לפני דין ומשפט :  טוב לומר מזמורים ד' ,  כ' .
  * לפני ראיון עבודה או פגישה חשובה :  ח' ,  ע"א ,  ע"ב ,  ע"ח .
 יצחק אהרון הוא מייעץ ,  חוקר ומרצה ,  ראש מרכז  " חכמה ". 
 * למי שאבדה פרנסתו :  מ"א ,  מ"ב ,  מ"ג .
  * לפחדים ,  חרדות ולחצים נפשיים :  סגולה נפלאה ביותר לאחוז בקבוק מים בשתי הידיים ולומר מזמור צ"א 7 פעמים ברציפות .  בסיום יש לפתוח את הבקבוק ,  לברך ברכת  " שהכל נהיה ..  "  ומיד ללגום מהמים 7 לגימות - בבוקר ,  בצהריים ובערב לפני השינה .  כך יש להמשיך ולשתות את המים עד תום .  
 * למי שנפגע בעין רעה :  יש לומר מזמור ל"א בתהילים בכל יום בבוקר ולהביט אל השמים .
  * להצלחה במסחר ובעסקים :  מזמור כ"ט בכל יום בזמן שחרית .
  * למקשה להרות ולזרע של קיימא :  ק"ב ,  ק"ג .  
 * למפלת נפלים - מי שהריונותיה אינם מוצלחים :  תאמר מזמור א' בכל יום בבוקר ,  ואם נפקדה להריון תאמר זאת 3 פעמים בכל יום .  
 * לבריאות הגוף :  טוב לומר מזמור פ"ד בכל יום ולתת צדקה  .
  * לנמצא בסכנה ובצרה :  לומר מעומק הלב ובכוונה גדולה מזמור כ"ו .
  * לשלום הבית :  על האשה והאיש לומר מזמור צ"ח בכל יום כולל שבת .
  * להלל ,  להודות ולשבח את הבורא על חסד שנעשה עמך :  לומר בשמחה רבה מזמור ק"נ .
  * למי שיוצא לדרך ארוכה ורחוקה :  לומר מזמור ל"ד ביום הנסיעה .
 יצחק אהרון הוא איש קבלה ,  ראש מרכז  " חכמה ". 

לבעיות שיר מזמור
לפי הקבלה ,  מי שחפץ למשוך לעצמו אור גדול ושפע רב ,  כדאי שיקרא בתהילים בכל יום .  איזה מזמור מתאים לכל צרה ,  בעיה ועניין ? 

