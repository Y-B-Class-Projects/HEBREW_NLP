בלווטניק מתעניין גם ברכישת ערוץ 9 מידי לבייב 
בשלב זה הוקפאו המגעים בשל מגבלות רגולטריות ,  שנובעות מהאחזקות של בלווטניק בחברת המדיה RGE של אביב גלעדי
 >  >  המיליארדר הרוסי-אמריקאי לן בלווטניק לא עוצר ב-yes :  בלווטניק מתעניין גם ברכישת ערוץ 9 ,  המשדר לקהל הרוסי ושבבעלות אפריקה ישראל שבשליטת לב לבייב - כך נודע ל-themarker .  עם זאת ,  נראה כי המגעים מוקפאים לעת עתה ,  משום שהצעד עלול להיתקל בקשיים בשל מגבלות רגולטוריות .  בנוסף ,  נראה כי בלווטניק יעדיף לסיים קודם את עסקת לרכישת אחזקותיו של שאול אלוביץ' ב-yes ,  ורק לאחר מכן לבחון אילו הגבלות רגולטוריות יעמדו בפניו לפני שיפנה לרכוש ערוצים נוספים .  מדובר בסיטואציה סבוכה מהבחינה הרגולטורית :  בלווטניק מחזיק ב-20% מ-rge - קבוצת האחזקות של אביב גלעדי ואודי רקנאטי ,  שמחזיקה בין השאר בערוצים 8 ,  ערוץ הילדים ,  לוגי ,  ערוצי הספורט  ( ספורט 5 ,  +5 ,  +5 לייב ו-+5 גולד )  .  על בעל מניות ב-yes מוטלות הגבלות בנוגע לכמות הערוצים שהוא יכול להחזיק בזכיינית .  עם זאת ,  הגורמים המוסמכים לא ידעו אתמול לומר אילו מגבלות חלות בעסקה .  גלעדי עצמו מצוי אף הוא בסבך רגולטורי ,  משום שהוא מחזיק גם ב-20% ממניות זכיינית ערוץ 2 רשת - שאותן הוא אמור למכור ,  גם כאן בשל אילוצי רגולציה .  דובר קבוצת לבייב סירב להתייחס לדברים .  את תגובת בלווטניק אי אפשר היה להשיג .
 
בלווטניק מתעניין גם ברכישת ערוץ 9 מידי לבייב 
בשלב זה הוקפאו המגעים בשל מגבלות רגולטריות ,  שנובעות מהאחזקות של בלווטניק בחברת המדיה RGE של אביב גלעדי

