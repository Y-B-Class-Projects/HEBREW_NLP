משרד התחבורה גנז תוכנית הדרכה לנהגים - בגלל  " מחסור במגרשים "
 תוכנית לחיוב נהגים בהדרכה מעשית מדי חמש שנים נגנזה אף שאושרה בוועדת הכלכלה ובממשלה עוד ב-2004 .  ח"כ חסון : " זו חלמאות ".  משרד התחבורה : " מדובר בנושא שלא התפתח בעולם "
  >  >  משרד התחבורה החליט לגנוז את התוכניות להקים מגרשי הדרכה שנועדו לשפר ולחדד את מיומנות הכביש של נהגי ישראל .  היוזמה הופיעה לראשונה בתקנות התחבורה מ-2004 ,  שאושרו אז על ידי ועדת הכלכלה והממשלה ,  ולפיהן אחת לחמש שנים יעבור כל נהג השתלמות נהיגה מעשית כתנאי לחידוש הרישיון .  ההשתלמות כוללת נהיגה על כביש חלק ,  בלימות חירום והתחמקות ממכשולים .  ח"כ ישראל חסון  ( קדימה )  ,  שגילה את דבר הגניזה ,  פנה לשר התחבורה ישראל כץ ,  שאישר את הדברים וכתב לחסון כי  " לאור עבודה מקצועית שבוצעה ברשות הלאומית לבטיחות בדרכים וכללה בחינה השוואה לנעשה בעולם ,  נמצא שלמגרשי ההדרכה יש תרומה מעטה ביותר להפחתת תאונות הדרכים .  לפיכך ,  המשרד אישר לקדם פעולות לביטול התקנות ".   " מדובר במדינת חלם שבה הפקידות מושלת בכיפה ונכנסת לוואקום שמותירים שרי הממשלה ",  אמר חסון בתגובה . " ביטול התקנות בדבר השתלמות מעשית בנהיגה במגרשי הדרכה הוא בניגוד להחלטת הממשלה וועדת הכלכלה בנושא זה בעבר ,  אף שסוגיה זו נבדקה אז ונמצא שההשתלמות המעשית היא דרך ראויה ביותר להילחם בתאונות הדרכים ".  מכתבו של כץ לחסון הגיע לאחר בדיקה שערך השר עם עוזי יצחקי ,  סמנכ"ל תנועה במשרד התחבורה .  לדברי יצחקי ,  במהלך השנים פנו יזמים שונים לוועדת הכלכלה בבקשה לקבל אישור להפעלת מגרשי הדרכה בהתאם לתקנות ,  אך לא נמצאו שטחים מתאימים עבור מגרשי ההדרכה בשל מחסור בקרקעות במרכז ובדרום . " לפיכך ",  ציין יצחקי במכתבו אל כץ , " במכלול הסיבות והנימוקים בעלי המשקל ,  שעיקרם חוסר יישימות להקמת המגרשים ,  יהיה זה דבר לא אחראי ואף יהווה חוסר שקיפות אל מול היזמים לאפשר להם להשתעשע סביב אותם מגרשים בחלומות שונים ומשונים לאוצרות נדל"ן שיקומו סביב אותם מגרשי הדרכה ".  יצחקי הוסיף כי  " המשך קיום התקנות חושף את משרד התחבורה וממשלת ישראל לתביעות נזיקין אפשריות .  כמו כן ,  מתברר שמדובר בנושא שלא התפתח בעולם וההשתלמות היא חובה רק בלוקסמבורג .  מאחר שהמשך קיומן של התקנות ללא יישום גורם לנזק תדמיתי רחב ומתמשך למשרד התחבורה שלא בצדק ,  לאור השקעת המאמצים והתקציבים בפרויקט זה אישר מנכ"ל משרד התחבורה יעקב גנות לבטל את התקנות ". 

משרד התחבורה גנז תוכנית הדרכה לנהגים - בגלל  " מחסור במגרשים "
 תוכנית לחיוב נהגים בהדרכה מעשית מדי חמש שנים נגנזה אף שאושרה בוועדת הכלכלה ובממשלה עוד ב-2004 .  ח"כ חסון : " זו חלמאות ".  משרד התחבורה : " מדובר בנושא שלא התפתח בעולם "
 
