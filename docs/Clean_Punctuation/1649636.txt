הפסד אמיתי לצורבי סרטים
Real Networks הגיעה לפשרה עם אולפני הסרטים ,  תבטל את תוכנת RealDVD שאפשרה לעשות עותקי גיבוי
Real Networks נכנעת להוליווד .  חברת התוכנה הודיעה כי היא הגיעה להסכם פשרה עם איגוד אולפני הסרטים האמריקאי .  על פי הפשרה ,  תבטל Real את פיתוח תוכנת ה-RealDVD ,  ותשלם לחברות הסרטים 4.5 מיליוני דולרים על הוצאות משפט .  
הפשרה מגיעה לאחר הליך משפטי ארוך שבמרכזו תוכנת RealDVD .  התוכנה ,  שהושקה בספטמבר 2008 ,  אפשרה למשתמשים לעקוף את הגנות ההעתקה של תקליטורי DVD ולשמור עותקים של סרטים על הכונן הקשיח .  ב-Real טענו כי מטרת התוכנה היא לאפשר לאנשים לעשות עותקי גיבוי פרטיים של סרטיהם .
 כבר 3 ימים לאחר שהתוכנה הושקה ,  הוצא צו מניעה זמני נגד מכירתה ,  זאת בעקבות תביעה אותה הגישו אולפני הסרטים ההוליוודיים ,  בטענה ש-RealDVD עוקפת בצורה לא חוקית את ההגנות שהוכנסו לעותקי סרטים .  כשנה לאחר מכן ,  באוגוסט 2009 ,  שופטת בית המשפט המחוזי של קליפורניה קבעה כי התוכנה מפרה את חוק זכויות היוצרים האמריקאי  ( DMCA )  .
 
הפסד אמיתי לצורבי סרטים
Real Networks הגיעה לפשרה עם אולפני הסרטים ,  תבטל את תוכנת RealDVD שאפשרה לעשות עותקי גיבוי

