אבי לוזון ואורי שילה המריאו לפריס
יו"ר ההתאחדות והמנכ"ל נסעו לישיבה של בכירי התאחדויות באופ"א .  הנבחרת תקיים משחקי ידידות באורגוואי ובצ'ילה במאי
יושב ראש ההתאחדות לכדורגל ,  אבי לוזון והמנכ"ל אורי שילה ,  המריאו הבוקר  ( שני )  לפריס ,  שם ייקחו חלק בישיבה של בכירי התאחדויות באופ"א ,  יחד עם מנהלים בכירים נוספים באירופה .  הפגישות של ראשי ההתאחדויות השונות ,  אינן דבר שכיח ומתקיימות אחת לכמה זמן ,  בכל פעם במקום אחר ביבשת .  בפגישה הנוכחית צפויים המעורבים לדון גם בקונגרס אופ"א שצפוי להיערך בישראל ב-25 במארס ,  כאשר האורח הבכיר בקונגרס יהיה נשיא אופ"א מישל פלאטיני שאף צפוי לקיים מסיבת עיתונאים חגיגית במלון הילטון בפתיחת הקונגרס עצמו .
 במהלך הימים הקרובים צפוי להתבהר גם נושא מינוי מאמן לנבחרת .  נכון לעכשיו נותרו כידוע שני מועמדים לתפקיד ,  הצרפתי לואיס פרננדס והגרמני ווינפרד שייפר ,  כאשר השניים צפויים להגיע בקרוב לישראל להיפגש עם ראשי ההתאחדות ואנשי ועדת האיתור בכדי לקבוע סופית מי יהיה מאמנה הבא של הנבחרת .
 בתוך כך ,  הודיעה ההתאחדות לכדורגל כי הנבחרת הלאומית של ישראל תקיים בסוף חודש מאי שני משחקי ידידות בדרום אמריקה :  ב-26.5.10 תשחק הנבחרת במונטבידאו אצל אורוגוואי ,  וב-30.5.10 תתארח הנבחרת למשחק ידידות נוסף מול נבחרת צ'ילה .
 שני המשחקים יהוו הכנה נוספת לנבחרת לקראת משחקי מוקדמות אליפות אירופה 2012 שיחלו בחודש ספטמבר ,  כאשר עוד לפני תחילת המוקדמות תקיים הנבחרת משחק ידידות נוסף בצרפת מול חוף השנהב ב-11.8.10 .
 אורוגוואי וצ'ילה ,  יריבות המבחן הבאות של הנבחרת ,  העפילו לגביע העולם שייערך הקיץ בדרום אפריקה ,  והמשחקים מול ישראל יהוו עבורן הכנה לקראת המונדיאל .
 
אבי לוזון ואורי שילה המריאו לפריס
יו"ר ההתאחדות והמנכ"ל נסעו לישיבה של בכירי התאחדויות באופ"א .  הנבחרת תקיים משחקי ידידות באורגוואי ובצ'ילה במאי

