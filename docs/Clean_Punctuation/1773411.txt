ישראמקו :  אם המלצות ששינסקי יחולו על תמר - לא תהיה תמר 
ועדת הכלכלה של הכנסת תדון בשבוע הבא במסקנות של ועדת ששינסקי .  סגן נשיא קבוצת מרחב : " אין לקוח אחד שנטש את תמר לטובת הגז המצרי "
  >  >   " שר האוצר הבהיר כי המדינה תהיה מוכנה לתת ערבויות לפיתוח קידוח תמר ,  אך לא הוגשה לאוצר כל בקשה בנושא "  - כך אמר יו"ר ועדת הכלכלה ,  ח"כ כרמל שאמה-הכהן  ( הליכוד )  ,  בדיון שקיימה אתמול הוועדה .  שאמה-הכהן הודיע כי הוועדה תכונס ביום שני הקרוב לדיון בהמלצות ועדת ששינסקי בהשתתפות פרופ' איתן ששינסקי ושר האוצר יובל שטייניץ .  בנוסף ,  הודיע כי הוועדה תקיים דיון נפרד בנושא המשקיעים הקטנים .  גדעון תדמור ,  מנכ"ל דלק אנרגיה ,  תבע אתמול בוועדה להחריג את מאגר תמר מדו"ח מסקנות ועדת ששינסקי לבחינת המשטר הפיסקלי בתחום אוצרות הטבע של המדינה .  תדמור הוסיף כי  " איננו מדברים על מס ,  אלא מדובר בהלאמה של הקידוחים בדיעבד ".  תדמור אמר עוד : " ערבות מדינה לא פותרת את הבעיה ,  כי הבנק שואל את עצמו עם העסק כדאי מבחינה כלכלית .  אנחנו לא רוצים סיוע ,  רק רוצים שלא יפריעו לנו .  צריך להחריג את תמר ולקיים הבטחות ".  ח"כ אריה אלדד  ( האיחוד הלאומי )  שאל את תדמור מדוע החברה לא תהיה מוכנה להחזיר את הזיכיון למדינה תמורת הכסף שהשקיעה בו עד כה ,  ותדמור השיב כי  " דבר כזה נקרא הלאמה ".  לאחר הישיבה אמר תדמור כי  " יש צורך לקבל החלטה מיידית על החרגת תמר מהמלצות ועדת ששנסקי ,  ובכך לאפשר לפרויקט להסתיים ולספק גז טבעי למשק הישראלי כבר ב-2013 .  אפקט הדומינו של ועדת ששינסקי ,  שיצר חוסר ודאות עסקי ומימוני ,  גורם לאפליה לרעה של הגז הטבעי הישראלי מול הגז המצרי .  אפליה זו היא המצאה ישראלית שאין לה אח ורע בעולם ,  והפגיעה שלה היא בראש ובראשונה באזרחי המדינה ,  שלא יקבלו מסים ותמלוגים מהגז המצרי ".  יוסי לוי ,  המנכ"ל הפורש של ישראמקו המחזיקה בתמר  ( 28.75% )  ,  אמר : " אם תמר לא תוחרג - לא תהיה תמר .  נאבד חוזים נוספים וכל חוזה יטיל צל כבד עוד יותר על הפרויקט .  בסוף ,  גם אם מאוד נרצה לא נוכל להקים את הפרויקט ".  ואולם ,  ד"ר נמרוד נוביק ,  סגן נשיא קבוצת מרחב - מבעלי ספקית הגז המצרית emg - שכתב את מסמך התגובה של emg שהוצג לראשונה בוועדה ,  ציין כי  " נכון לרגע זה ,  אין לחברה ולו לקוח אחד שנטש את תמר לטובת גז מצרי .  כל הלקוחות הגדולים ניהלו משא ומתן במקביל עם שני ספקים .  מי שכבר חתם על חוזים ,  הקפיד לחלק את הכמות הדרושה לו בין שני הספקים במטרה למצות את יתרונות התחרות ,  וכדי להבטיח שבעת תקלה אצל אחד הספקים ימצא גיבוי אצל השני ".   " מערכת אפליה גסה"מנכ"ל משרד התשתיות ,  שאול צמח ,  אמר בישיבה כי  " החיבור של תמר לחוף קודם לכל שיקול אחר ,  אחרת ב-2013 תהיה מדינת ישראל תלויה בספק גז אחד ולאומיותו לעניין לא משנה ".  לדברי צמח , " יש חובה לדאוג שמאגר תמר יפעל ב-2013 ,  השנה שבה מתחיל מאגר מרי b להידלדל .  מאגר מרי b לא יצליח לספק את הצריכה הנדרשת בשעות השיא .  במקרה כזה צריך להיות מקור אחר שישלים אותו - וזהו מאגר תמר .  אם שדה תמר לא יפעל עד 2017 ,  נהיה בכשל חמור ".  צמח הוסיף כי  " חברת emg טענה במסמך תגובה שגיבשה נגד הטענות על אפליית מסוי הגז כי החברה אינה נהנית מכל פטור או הטבה שאינם חלים על יצואן לישראל .  ככל יצואן אחר ,  גם emg משלמת מסים למדינה שממנה היא מייצאת ".  ח"כ רונית תירוש  ( קדימה )  טענה כי  " הזגזוג של שר האוצר - שפעם אחת מחריג את תמר ודומיה מוועדת ששינסקי ,  ונותן אפשרות לתמר לסגור חוזים ,  לקבל ערבויותיו ולהמשיך בפיתוח ,  ויום לאחר מכן הוא לא מכחיש את השמועות שתמר לא תוחרג - יוצר נזק בלתי הפיך .  בסופו של דבר תמר תצטרך לתמחר את השיווק שלה בעלויות מכיסו של האזרח הקטן .  שר אוצר ,  שמתנהל באופן לא אחראי ,  צריך להתפטר ",  קראה תירוש .  לדבריה , " תמר צריכה להגיש בג"ץ ואפנה למבקר המדינה לפתוח בחקירה ".  ח"כ מירי רגב  ( ליכוד )  אמרה כי היא ביקשה ממבקר המדינה לחקור את הפטור ממס שניתן ל-emg .  דוד ויינברג ,  המייצג את המשקיעים הקטנים ,  אמר כי יש מערכת אפליה גסה שהמדינה יצרה בעצם הקמתה של ועדת ששינסקי . " במסקנותיה גורמת הוועדה לאפליה בוטה כלפי הספקים הישראלים על ידי הטלת מס דרקוני שלא היה קיים עד כה ",  אמר .  צביקה ברודצקי ,  המשקיע במניות הקידוחים שייצגו את קבוצת  " המשקיעים הקטנים במניות הגז ",  אמר כי המרוויחים היחידים מששינסקי הם מרחב ו-emg .  שאמה-הכהן אמר כי הודעתו של ברודצקי כי הוא פוקד אנשים לליכוד שיפעלו נגד שאמה ,  המצדד בהעלאת התמלוגים על הגז ,  אינה מרתיעה אותו . " המדינה ואזרחיה ייהנו מהתמלוגים ,  והליכוד ייהנה מחברים חדשים ",  אמר שאמה-הכהן .
 
ישראמקו :  אם המלצות ששינסקי יחולו על תמר - לא תהיה תמר 
ועדת הכלכלה של הכנסת תדון בשבוע הבא במסקנות של ועדת ששינסקי .  סגן נשיא קבוצת מרחב : " אין לקוח אחד שנטש את תמר לטובת הגז המצרי "
 
