המהפכה של סיסקו :  להוריד את כל הסרטים שנוצרו בפחות מארבע דקות
החברה חשפה נתב חדש המסוגל להתמודד עם נפחי תעבורה גדולים פי 12 מן המוצרים הקיימים בשוק ■ לדברי החברה הנתב מסוגל לחסוך עד כ-60% מתצרוכת החשמל של מוצרים מקבילים בשוק ■ סיסקו מתגאה כי חיבור 72 נתבי CRS-3 יכול לחבר את כל 1.3 מיליארד תושבי סין בועיד
 מאת אור הירשאוגה ,  ניר צליק ורויטרס אחרי שהבטיחה לפני שבועיים לשנות לנצח את האינטרנט ,  חשפה סיסקו היום נתב חדש - ה-crs-3 .  לדברי החברה הנתב החדש המיועד לספקיות תקשורת מסוגל להתמודד עם נפחי תעבורה גדולים פי 12 מן המוצרים המקבילים הקיימים כיום בשוק.ה-crs-3 יכול לספק נפח תעבורה של עד 322 טרה-ביט לשניה ,  אם מחברים 72 יחידות שלו  - " נפח תעבורה המאפשר את הורדת כל הסרטים שנוצרו אי פעם בפחות מארבע דקות ",  לדברי החברה ,  או לחבר את כל 1.3 מיליארד תושבי סין זה לזה בשיחת ועידה .  סיסקו ציינה בהודעתה כי הנתב החדש ,  הנמצא כעת בניסוי במספר ארגונים ,  מסוגל לחסוך עד כ-60% מתצרוכת החשמל של מוצרים מקבילים בשוק.בהודעתה כינתה סיסקו את המוצר  " הבסיס לדור הבא של האינטרנט ",  וציינה כי הוא נועד  " לתת מענה לגידול המדהים בנפחי הוידיאו המועברים כיום ,  ולכמויות המידע הצומחות המועברות למכשירים סלולריים ולשירותים מקוונים ".  על ידי הדגשת חשיבותן של תשתיות האינטרנט של ספקיות התקשורת ,  מציבה סיסקו ,  למעשה ,  את הנתב החדש כפתרון אפשרי לבעיות התעבורה הקשות עמן מתמודדות כעת ספקיות תקשורת דוגמת at & t ו-o2 ,  שאינן מצליחות לספק רוחב פס מתאים למשתמשי סלולריים חכמים באזורים צפופי אוכלוסין .  הנתב יושק במחיר המתחיל ב-90 אלף דולר לאחד.אנליסטים ציינו כי המוצר החדש ,  השדרוג המשמעותי הראשון של סיסקו מזה 6 שנים ,  חשוב לסיסקו ,  אך האנליסטית קתרין טרבניק מחברת אוויאן סקיוריטיז אמרה כי היא צופה שעד סוף השנה ,  גם לחברת ג'וניפר המתחרה תהיה טכנולוגיה בעלת ביצועים דומים .  להערכת טרבניק ,  ספקיות אינטרנט משקיעות כ-3% מהתקציב שלהן על נתבי אינטרנט מהירים.התמקדות סיסקו בווידיאו החלה עם רכישת תאנדברג ,  המתחרה של רדוויז'ן בתחום שיחות הוידיאו .  זאת ,  במטרה להגדיל את התעבורה ברשת האינטרנט ולהגביר את מכירות השרתים ,  תחום הפעילות המרכזי של החברה.בין החברות הישראליות שעשויות להיות מושפעות מהמוצר החדש עשויות להיות חברות כגון רדוויז'ן ,  המספקת מערכות ניתוב לשיחות ועידה בוידיאו ,  אלוט ,  העוסקת בניתוח תעבורת רשת וחברות נוספות העוסקות בתקשורת אינטרנט .
 
המהפכה של סיסקו :  להוריד את כל הסרטים שנוצרו בפחות מארבע דקות
החברה חשפה נתב חדש המסוגל להתמודד עם נפחי תעבורה גדולים פי 12 מן המוצרים הקיימים בשוק ■ לדברי החברה הנתב מסוגל לחסוך עד כ-60% מתצרוכת החשמל של מוצרים מקבילים בשוק ■ סיסקו מתגאה כי חיבור 72 נתבי CRS-3 יכול לחבר את כל 1.3 מיליארד תושבי סין בועיד

