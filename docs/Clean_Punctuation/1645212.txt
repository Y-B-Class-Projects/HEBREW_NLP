הפועל חיפה ניצחה את בית"ר ירושלים 2:3
בית"ר ירושלים שוב שוקעת עם הפסד 3:2 להפועל חיפה .  ליפנייה  ( 18 )  ובלו  ( 24 ו-27 )  כבשו ,  יצחקי  ( 37 )  ובנאדו  ( 80 )  צימקו
תקופה לא פשוטה עוברת על בית"ר ירושלים .  הקבוצה מהבירה הובסה במחזור הקודם בבית מול מכבי חיפה  ( 3:0 )  ,  אבל מעבר לשלושת השערים שחטפה ,  הרי שההופעה האנמית של השחקנים היא שהרתיחה את אוהדי בית"ר ,  שהקדישו את השבוע האחרון לקמפיין למען פיטוריו של מאמן ,  יצחק שום .  סביר להניח שהלחץ בבית וכן רק יגבור השבוע ,  אחרי שבית"ר הפסידה 3:2 להפועל חיפה ,  אחרי שכבר פיגרה 3:0 בדקה ה-27 .
 אחרי הערב ,  כבר ברור שמשהו חייב להשתנות .  בית"ר פגשה את חיפה הפגועה ,  קבוצה שנחשבה בשבועות האחרונים להזדמנות פז להוצאת נקודות ,  אבל נתקלה בחבורת שחקנים מלאי התלהבות ורצון לחולל שינוי ,  בדיוק מה שנראה שחסר לשחקניו של שום .  האורחים אמנם התחילו להילחם החל מהמחצית השנייה ,  אבל כפי שקורה לאנשים שמתעוררים מאוחר ,  זה היה מעט מדי ,  מאוחר מדי .  
החוליה החלשה ביותר של הירושלמים הייתה הערב ההגנה של שומי ,  כשאריק בנאדו נראה רק כמו צל של הבלם היציב של נבחרת ישראל .  גם שני שערים מצמקים לא הצליחו להמתיק את הגלולה ,  וכמו תמיד בירושלים ,  המשך יבוא .
 קשה למדוד בדיוק מהי תרומתו של ניצן שירזי להפועל חיפה ,  בטח אחרי שני משחקים .  אם לוקחים בחשבון שבבכורה שלו הובסה הקבוצה מהכרמל 3:0 על ידי בני יהודה ,  הרי שנראה שדבר לא השתנה .  אלא שאחרי הערב  ( שבת )  אפשר בזהירות להגיד שמשהו מתחיל לקרות בקרב האדומים ,  אבל עוד יש להם הרבה עבודה .  שחקניהם של רוני דורה ושירזי אמנם שברו רצף ארוך ונוראי של שמונה משחקים ללא ניצחון ,  עם מפגן כדורגל נהדר  ( במחצית הראשונה )  שהוביל אותם לניצחון על בית"ר ,  אבל כמעט וראו את יתרון שלושת השערים שלהם נמחק לחלוטין ,  כשחדלו לנסות ולתקוף את שערה של בית"ר וחזרו לשחק את הכדורגל שאפיין אותם בשבועות האחרונים .  למזלם ,  הפעם זה נגמר אחרת .
 כבר מהרגע הראשון היה ברור שהאדומים הם אלו שרוצים יותר את הנקודות .  ערן לוי ,  עדן בן בסט וירו בלו לא עצרו מהדקה הראשונה הוחלו תוקפים את שערו של הרוש .  בדקה ה-18 הלחץ הזה הפך ליתרון ראשון ,  כשלוי מצא את ראשו של ליפנייה לשער מוקדם .  חיפה המשיכה ללחוץ והכפילה את התוצאה בדקה ה-24 ,  עם מהלך נהדר שהתחיל בלוי ובן בסט ,  והסתיים בשער גדול של בלו מול הרוש .  לא חלפו 3 דקות ,  וזה כבר 0:3 וצמד לבלו ,  כשהפעם טרטצקי מנצל את ההגנה הנוראית של בית"ר ,  ומבשל לחלוץ .  שחקניו של שום התנחמו בשער מצמק בדקה ה-37 של יצחקי ,  שהוריד אותם עם מעט תקווה למחצית .  
במחצית השנייה הזכירה הפועל חיפה מדוע היא לא ניצחה את שמונת המשחקים האחרונים ,  כששחקניה העדיפו ללכת אחורה ולשמור על התוצאה ,  מה שאיפשר לאורחים ללחוץ ללא הרף את שערו של אוהד כהן .  יצחקי ובן שושן שוב ושוב הגיעו אל הרחבה של אוהד כהן ,  אבל לא הצליחו למצוא את הרשת .  דווקא כשהיה נדמה שחיפה תצא בשלום מההתקפות ,  הגיעה הדקה ה-80 והמארחים קיבלו את העונש ,  כשמהלך נאה של עידן טל סידר נגיחה נוחה לאריק בנאדו ,  שכבש מקרוב .  אלא שכאמור ,  זה לא הספיק לשום ושחקניו ,  שרושמים הפסד נוסף ,  שמרחיק אותם שוב מהפלייאוף העליון .
 דקה 7 :  התקפה יפה של המארחים ,  כשכדור רוחב של חי בן לולו נשלח אל הרחבה ,  פספס את ירו בלו ,  אבל מצא את בן בסט ,  שבעט טוב אבל מצא רק קרן .  
דקה 10 :  בית"ר יצאה להתקפה מסוכנת ,  כשהכדור הגיע אל טוטו תמוז ,  זה נגח היטב אבל אוהד כהן היה במקום .  
דקה 12 :  איבוד כדור של בן שושן הגיע לבן בסט ,  זה פרץ טוב עד קצה הרחבה ,  אבל הבעיטה שלו לא היתה מספיק חזקה והרוש עצר אותה .  
דקה 14 :  ערן לוי שלח כדור חופשי מ-35 מטרים בבעיטה חזקה ויפה ,  אבל הרוש לא התרשם וקלט .  
דקה 17 :  ערן לוי שוב לקח בעיטה חופשית ,  סובב אותה היטב ובלבל את הרוש ,  שרק ברגע האחרון הדף לקרן .  
דקה 18 :  שער !  ערן לוי הרים כדור קרן ומצא את ראשו של ליפנייה ,  שעמד פנוי לגמרי ,  וזה נגח מצויין פנימה ,  0:1 להפועל חיפה .  
דקה 24 :  שער !  ערן לוי שלח כדור טוב לבן בסט ,  זה הקפיץ לירו בלו שבנגיעה שלח לעצמו כדור קדימה ,  עבר בקלילות את בנאדו האיטי ומול הרוש כבש ,  0:2 להפועל חיפה .  
דקה 27 :  שער !  הקצב המטורף נמשך ,  בית"ר איבדה כדור בחצי שלה ,  טרטצקי השתלט עליו ,  גבר על כל ההגנה בדרך לרחבה ,  ושלח כדור נהדר לבלו שדחק מקרוב ,  0:3 להפועל חיפה .  
דקה 37 :  שער !  בית"ר הצליחה לחזור מעט לחיים ,  כשהגבהה טובה של בן שושן אל הרחבה מצאה את ברק יצחקי פנוי ,  וזה נגח היטב והכניע את אוהד כהן ,  3:1 להפועל חיפה .  
דקה 42 :  עוד התקפה מתפרצת של חיפה ,  כשבלו פרץ היטב ,  מצא את ערן לוי בקצה הרחבה ,  וזה שלח בעיטה שטוחה וחזקה ,  סמוך לקורה .  
דקה 62 :  בית"ר המשיכה בלחץ שלה ,  ויצחקי כמעט וכבש ,  אבל הכדור שלו נהדף לקרן .  ההגבהה מהקרן הגיעה אל דה לה האסה שנגח מצויין ,  אבל מעל למשקוף .  
דקה 68 :  חיפה היתה קרובה מאוד לרביעי ,  כשהתקפה של שלושה על שניים הגיעה אל לוי ,  זה ניסה לבעוט ,  הרוש רק הדף ואת הריבאונד שלח בלו אל מעל לשער .  
דקה 80 :  שער !  עידן טל עשה תרגיל יפה בקצה הרחבה ,  עבר שני שחקנים והקפיץ לאריק בנאדו ,  שעמד ליד השער ונגח פנימה ,  3:2 להפועל חיפה .  
דקה 90 :  ערן לוי שוב ניסה את כוחו בבעיטה מחוץ לרחבה ,  אבל הכדור הלך ליד הקורה והחוצה .  
הרכב הפועל חיפה :  אוהד כהן ,  חי בן לולו ,  סביטי ליפניה ,  אושרי רואש ,  שרון לוי ,  אייל טרטצקי  ( כיוואן ,  84 )  ,  גל אראל ,  יוסי דורה  ( אבוקרט ,  46 )  ,  עדן בן בסט  ( אבו ניל ,  63 )  ,  ערן לוי ,  ירו בלו .
 הרכב בית"ר ירושלים :  אריאל הרוש ,  איתן טיבי  ( צחי אליחן ,  61 )  ,  תומר בן יוסף ,  אריק בנאדו ,  אלירן דנין ,  קובי מויאל  ( דה לה האסה ,  46 )  ,  עידן טל ,  עידן ורד ,  עמית בן שושן ,  ברק יצחקי ,  טוטו תמוז  ( עזריאל ,  46 )  .
 
הפועל חיפה ניצחה את בית"ר ירושלים 2:3
בית"ר ירושלים שוב שוקעת עם הפסד 3:2 להפועל חיפה .  ליפנייה  ( 18 )  ובלו  ( 24 ו-27 )  כבשו ,  יצחקי  ( 37 )  ובנאדו  ( 80 )  צימקו

