האחים בורוביץ' רוצים להנפיק את כנפיים ליסינג לפי שווי של 160 מיליון דולר 
כנפיים ליסינג החלה בהכנת תשקיף לקראת הנפקת מניות .  המהלך נשקל על רקע התאוששות בענף ליסינג המטוסים העולמי
 >  >  חברת כנפיים ליסינג החלה בהכנת תשקיף לקראת הנפקת מניות לבורסה של תל אביב או בארה"ב ,  כך נודע אתמול ל-themarker .  זאת על רקע התאוששות בענף ליסינג המטוסים העולמי ,  המתבטא בעלייה חדה של שווי מניות החברות האלו .  שווי החברה נאמד ב-160-200 מיליון דולר .  ענף ליסינג המטוסים החל לצבור תאוצה בגלל העלייה המשמעותית במספר המטוסים בשוק התעופה ומחירם הגבוה .  לדוגמה ,  מחירו של מטוס נוסעים חדש מדגם בואינג 777 מגיע לכ-160 מיליון דולר .  כ-60% מתוך כ-18 אלף המטוסים שטסים כיום בעולם הם בליסינג ,  בהשוואה ל-2%-5% בלבד אך לפני כמה שנים .  ב-2008 ,  למשל ,  טסו בעולם 18,800 מטוסים .  לפי התחזית ,  ב-2028 יטוסו בעולם 35,600 מטוסים ,  לאחר שכ-12 אלף מטוסים ישנים ייצאו מהשוק .  המשמעות המעשית היא מחזור כספים מהגבוהים בענפי המשק והשוק העולמי .  כנפיים השלימה בשבוע שעבר בהצלחה גיוס אג"ח שקליות  ( סדרה ד' )  בהיקף של 100 מיליון שקל עם ביקושי יתר של יותר מ-220 מיליון שקל ,  גם בשלב המוסדי וגם בשלב הציבורי ,  שהם פי 4.4 ממה שתוכנן .  איגרות החוב גויסו בשיעור המרווח הסופי ,  שהוא 4.9% מעל ריבית הגילון ובמח"מ של כ-4.1 שנים ,  ושנפרעות בשמונה תשלומים חצי-שנתיים  ( פברואר ואוגוסט )  ב-2013-2016 .  איגרות החוב קיבלו דירוג a שלילי מ-s & p מעלות .  לנוכח ביקושי היתר הגבוהים במכרז המוסדי ,  שהסתכמו ב-147 מיליון שקל ,  הגדילה החברה את היקף הגיוס הכולל  ( מוסדי וציבורי )  מ-50 מיליון שקל לסכום של עד 100 מיליון שקל .  את ההנפקה הוביל כלל פיננסים חיתום והנפקות בשיתוף עם פועלים אי.בי.אי חיתום והנפקות ,  גיזה זינגר אבן שוקי הון ורוסריו חיתום .  כנפיים אחזקות שבשליטת משפחות בורוביץ' מחזיקה בשליטה בחברת אל על  ( 40% )  .  לחברה יש שלוש אחזקות נוספות בתחום התעופה - 100% מחברת גלובל כנפיים ליסינג ,  העוסקת בהחכרת מטוסים בחו"ל ;  50% בחברת qas ,  המעניקה שירותי קרקע לחברות תעופה ,  טרקליני נוסעים vip ובתי קפה בנתב"ג ;  ו-100% בכנפי תחזוקה המתחזקת מטוסים לחיל האוויר בשיתוף עם התעשייה האווירית . " אנחנו שבעי רצון מתוצאות הגיוס ,  המרווח והביקושים שנרשמו .  הצלחת הגיוס מעידה על אמון המשקיעים בקבוצת כנפיים ביכולותיה ,  תוכניותיה העסקיות ואיתנותה הפיננסית ",  אמר אתמול מנכ"ל כנפיים ,  שלמה חנאל ,  בהתייחסו לכך שהחברה השלימה בהצלחה גיוס אג"ח בהיקף של 100 מיליון שקל .
 
האחים בורוביץ' רוצים להנפיק את כנפיים ליסינג לפי שווי של 160 מיליון דולר 
כנפיים ליסינג החלה בהכנת תשקיף לקראת הנפקת מניות .  המהלך נשקל על רקע התאוששות בענף ליסינג המטוסים העולמי

