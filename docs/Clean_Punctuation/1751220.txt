זהבי : " שואפים להוציא עוד ארבע נקודות "
 בהפועל תל אביב קיבלו תיאבון אחרי התיקו מול שאלקה .  דה סילבה ,  ידין ושכטר צפויים להיות כשירים למכבי חיפה
צילום ועריכת וידאו :  נועם אשל
למרות שקופתה של הפועל תל אביב התעשרה בעוד ככמעט חצי מיליון יורו והאדומים השיגה אתמול  ( שלישי )  את הנקודה הראשונה שלהם בליגת האלופות ,  אין אחד אצל האדומים שלא יצא עם טעם של פספוס אמתי מהמפגש מול שאלקה בבלומפילד . " כמה שזה קשה להגיד את זה אבל יש תחושת פספוס מהמשחק ",  אמר בסיום ערן זהבי . " הגענו להמון מצבים ואי אפשר שלא לחשוב שעם קצת יותר ריכוז היינו מבקיעים פה שער ומנצחים את המשחק ,  אבל אנחנו לא חמדנים וגם תיקו זה טוב .  נגד בנפיקה נבוא עוד יותר מוכנים ואני מקווה שנוציא יותר מנקודה אחת ".  
" אנחנו שואפים קודם להוציא ארבע נקודות ואם יהיה אפשר לעשות משהו בליון אז נשמח ",  המשיך זהבי בהסתכלותו על יתר משחקי הקמפיין . " ראינו שאם בדקות הראשונות אנחנו לא סופגים אז הדברים נראים אחרת מבחינתנו ,  אנחנו מקבלים יותר ביטחון על המגרש והמשחק נראה אחרת .  אני חושב שלמדנו מהטעויות שלנו בסיבוב הראשון ואני מקווה שזה יבוא לידי ביטוי גם במשחקים הבאים ". 
זהבי התייחס למפגש מול מכבי חיפה בשבוע הבא ,  ואמר . " עכשיו אנחנו עם הפנים קדימה לקראת מכבי חיפה והליגה זו המטרה העיקרית שלנו .  קיבלנו ביטחון מהמשחק הזה וננסה לעשות את המיטב בחיפה .  ברור שאם דגלאס דה סילבהואיתי שכטר לא ישחקו הם מאוד יחסרו לנו אבל יש לנו מחליפים טובים לכל אחד והם יצטרכו לעשות את העבודה ".  
אחד השחקנים היותר מעודדים שיצאו מבלומפילד הוא הבלם ביוואן פרנסמן ,  שלא היה בתוכנית המשחק ונכנס עקב פציעתו של דה סילבה : " זו נקודה מאוד חשובה וכל נקודה נחשבת בייחוד כשמדובר בשיטת ליגה ",  אמר הבלם . " העובדה שהיו חסרים לנו שחקנים ושיחקנו טוב זה מראה על חוזק של הסגל .  כל אחד חייב להיות מוכן לאפשרות שישחק כי ככה זה כדורגל ואם צריך להיכנס למשחק ,  אז צריך לעשות זאת בצורה הטובה ביותר .  אם אני אשתלב בהרכב בעתיד זה עניין שתלוי רק במאמן ,  הוא הבוס של הקבוצה והוא מחליט מי משחק ומי לא .  כל מה שאני יכול לעשות זה לעבוד קשה ולקוות לזכות ביותר דקות .  כל אחד זכאי לדעה שלו על היכולת שלי ,  אבל זה התפקיד של אחרים להחליט אם אני אשחק וזה מה שמשלמים לי לעשות ". 
יושב ראש הפועל תל אביב ,  אמיר לובין ,  התראיין הבוקר בגלי צה"ל ,  וסיכם : " אנחנו מרגישים גאים בשחקנים ,  אבל מצד שני העובדה שנתנו יותר ממאה אחוז ,  הגענו להרבה מצבים והיה חסר לנו גרוש ללירה כדי לנצח את המשחק הזה ,  מאכזבת ".  על המשחק של האדומים מול מכבי חיפה בשבוע הבא ,  הוסיף יושב ראש הקבוצה : " הסגל הרחב נותן את האותות שלו עכשיו .  נבוא מול מכבי חיפה עם ההרכב הכי חזק .  הצוות המקצועי לא יעשה הנחות .  כולנו מבינים שהדבר האמיתי זה הליגה ". 
מעבר למחמאות ולתחושת ההחמצה אחרי כל משחק בליגת האלופות ,  נדמה שהפועל מסתכלת כבר לעבר חלון ההעברות בינואר בדאגה מחשש ששחקנים בכירים יעזבו את הקבוצה .  מי שברור שיעזוב ואם לא בינואר אז בסוף העונה הוא וינסנט אניימה ,  שכרגע לא מחזיק בהצעות לינואר הקרוב ונראה כרגע שיישאר עד סיום העונה ,  אז יהפוך להיות שחקן חופשי .  אניימה ,  אגב ,  זכה לפטור מההתאחדות הניגרית ולא זומן למשחק הידידות הקרוב של נבחרתו נגד אירן .
 שלא כמו אניימה ,  גילי ורמוט שהזכיר אתמול במספר מהלכים את היכולת מהעונה שעברה דווקא כן חושב לעזוב את הפועל בינואר .  סוכניו של הקשר עושים מאמצים גדולים למצוא לו קבוצה בחלון ההעברות הקרוב ואם אכן תימצא כזו קבוצה ,  הוא ילחץ על הפועל לשחררו .
 הבעיה בנושא הקשר היא שבחוזהו סעיף היציאה בינואר תלוי אך ורק בהפועל ,  שיכולה לדרוש עליו כל סכום ,  בעוד שבקיץ סעיף השחרור שלו יעמוד על כ-750 אלף יורו .  המשמעות היא שאם אכן ימצא השחקן בינואר קבוצה באירופה שתקלוט אותו ,  הפועל תוכל להשאיר אותו אצלה .  
לאחר המשחק מול שאלקה המחשבות בהפועל הן על המשחק מול מכבי חיפה ביום שני . " יש לנו עוד זמן לקראת מכבי חיפה וזה מפעל שונה לגמרי ",  אמר סלים טועמה . " אני מאמין שאלי ויוסי יכינו אותנו בצורה הטובה ביותר ואני מאמין שנצליח לנצח שם את המשחק ונחזור למקום הראשון בליגה ".  בהפועל קיימת אופטימיות גדולה כי כל סגל השחקנים יעמוד לרשותו של גוטמן בקרית אליעזר .
 אביחי ידין ,  שקיבל אתמול מנוחה עקב דלקת בגידים ,  אמור להיות כשיר למשחק .  גם אתמול יכול היה הקשר לשחק עם זריקה אך הצוות המקצועי העדיף לתת את המנוחה לקראת חיפה .  לגבי איתי שכטר הדברים עדיין בסימן שאלה ,  אך בהפועל עושים מאמצים בכדי להכשיר את החלוץ למפגש מול הירוקים ובצוות הרפואי של המועדון ישנה אופטימיות ששכטר יהיה כשיר .  אופטימיות קיימת גם לגבי דגלאס דה סילבה ,  שמתח אתמול המפשעה .  הבלם אמור לעבור היום בדיקות יותר מעמיקות ואז תתברר חומרת פציעתו .  למרות זאת ,  מהבדיקות הראשוניות שעבר אתמול נראה כי המתיחה איננה חזקה וכי הברזילאי יוכל לשחק .
 
זהבי : " שואפים להוציא עוד ארבע נקודות "
 בהפועל תל אביב קיבלו תיאבון אחרי התיקו מול שאלקה .  דה סילבה ,  ידין ושכטר צפויים להיות כשירים למכבי חיפה

