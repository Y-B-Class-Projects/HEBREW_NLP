טויוטה חסכה 100 מיליון דולר ב-2007 כאשר שכנעה את הרגולטורים כי אין צורך בהחזרת מכוניות
מצגת פנימית של טויוטה שנחשפה בקונגרס האמריקאי דיווחה על המקרה כחלק מ"ניצחונותיה "  על הרגולטורים
יצרנית הרכב טויוטה העריכה כי הצליחה לחסוך 100 מיליון דולר ב-2007 ,  לאחר שהגבילה את מספר המכוניות מדגמי קאמרי ולקסוס שקראה באותה השנה לתיקון ,  בעקבות משא ומתן עם הרגולטורים ,  כך עולה ממסמכים שהחברה מסרה לועדת החקירה של הקונגרס האמריקאי .  החזרתן של המכוניות לתיקון נבעה מתקלה בדוושת הגז ,  אשר הובילה להאצה פתאומית - אותה התקלה אשר הביאה את החברה לקרוא לתיקונן של יותר מ-8 מיליון מכוניות בחודשים האחרונים.ההערכה של טויוטה הופיעה במצגת פנימית של החברה מיולי 2009 ,  אשר מנתה את  " ניצחונותיה "  על הרגולטורים ועל גורמים משפטיים .  המצגת הינה חלק קטן מתוך מסמכים רבים בני אלפי עמודים שהחברה נאלצה להעביר לקונגרס בעקבות זימון של ועדת הפיקוח והרפורמה של בית הנבחרים ,  אחת משלוש ועדות שיערכו בשבועיים הקרובים שימוע בנוגע לבעיות הבטיחות של טויוטה .  במסמך ,  אותו חשף העיתון  " דטרויט ניוז ",  התלוננו בכירי טויוטה על כך שהמינהל לבטיחות בדרכים בארה"ב  ( nhtsa )  ,  אשר חוקר תלונות על מפגעים בטיחותיים ,  נהיה  " רגיש יותר לביקורת מצד הציבור והקונגרס ,  מה שהביא לחקירות רבות יותר ואילץ את החזרתן של יותר מכוניות לתיקון ".  עוד נכתב במסמך ,  כי החברה הצליחה להשיג  " תוצאות בטיחותיות טובות ",  והבטיחה שהמינהל יפסוק לטובת טויוטה במקרים שונים .  אחד מהמקרים הללו היה קריאה להחזרתן של מכוניות קאמרי ולקסוס es350 סדאן בשל תלונות על תקלות בדוושת הגז .  במסמך אמרה טויוטה כי הצליחה לשנות את הקריאה ל"חלקי חילוף בלבד ",  מבלי לחקור את התקלה ,  ובכך חסכה 100 מיליון דולר .  במקום לתקן את המכוניות ,  קראה החברה להחזרתם של 55 אלף שטיחוני רצפה ,  שהעריכה כי היו המקור לתקלה .
 
טויוטה חסכה 100 מיליון דולר ב-2007 כאשר שכנעה את הרגולטורים כי אין צורך בהחזרת מכוניות
מצגת פנימית של טויוטה שנחשפה בקונגרס האמריקאי דיווחה על המקרה כחלק מ"ניצחונותיה "  על הרגולטורים

