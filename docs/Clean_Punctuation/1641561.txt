לאומית :  חילופי מקומות בצמרת
המוליכה אשדוד הובסה 97:74 אצל קבוצת התחתית של כוכב יאיר/כפר סבא .  הבקעה ניצחה וכבשה את הפסגה ,  יקנעם אחריה
כאשר בצמרת נוצר ראש חץ משולש והטבלה כולה צפופה למדי ,  נערך הערב  ( שלישי )  המחזור ה-17 בליגה הלאומית בכדורסל ובסיומו חילופי מקומות בפסגה .  המוליכה ערב המחזור ,  מכבי אשדוד ,  הובסה 97:74 על ידי מי שנעלה את הטבלה ,  כוכב יאיר/כפר סבא .  מ.כ .  הבקעה ניצלה זאת כדי לעלות לפסגה עם ניצחון 68:77 על מכבי הוד השרון ,  כאשר יקנעם/מגידו צמודה אליה במקום השני אחרי ניצחון חוץ 94:105 במפגש הצמרת עם הפועל חיפה .
 אליצור כוכב יאיר/כפר סבא - מכבי אשדוד 74:97
אחרי שני הפסדים רצופים ,  מוליכת הלאומית יצאה למשחק החוץ מול נועלת הטבלה בידיעה כי הפסד נוסף יגרור גם את איבוד הפסגה .  כוכב יאיר הגיעה לאחר רצף של שלושה הפסדים ,  אבל הדהימה את המוליכה כשמחצה אותה 74:97 והראתה שבלאומית הכל יכול לקרות .  הקבוצה של רמי הדר במשבר ,  נסוגה למקום השלישי .  רייימונד היקס הוביל את המנצחים עם 22 נקודות ,  בעוד גיל אמיתי הוסיף 18 .  מנגד ,  היה עדי פרג הקלע הבולט של אשדוד עם 19 .  
מ.כ .  הבקעה - מכבי הוד השרון 68:77
השנייה בטבלה אירחה באולמה הביתי את מכבי הוד השרון ,  שניצחה במחזור הקודם את נצרת עילית ויצרה מקדמה של ניצחון אחד על יתר קבוצות התחתית .  הבקעה הייתה טובה יותר במחצית השנייה ,  ניצלה את יתרונה האיכותי ושייטה לניצחון לא ממש משכנע ,  אך כזה שמספיק כדי להתייצב בפסגה .  אסף גרינבוים הוביל את הבקעה עם 22 ,  כאשר מנגד 16 של סטנלי ברנדי לא הספיקו להוד השרון .  
הפועל חיפה - הפועל יקנעם/מגידו 105:94
האדומים השיגו בשבוע שעבר ניצחון עם המאמן החדש צביקה הורוביץ' ,  אך לא השכילו ליצור המשכיות בקרב הצמרת מול יקנעם/מגידו ,  השלישית ערב המחזור .  האורחים הלוהטים ניצחו שמונה מתשעת משחקיהם האחרונים בליגה ,  ועכשיו עקפו את אשדוד בדרך למקום השני ,  עם מאזן זהה לזה של המוליכה מ.כ .  הבקעה .  דניס קאר עם 29 נקודות ואילן נניקשווילי עם 23 הובילו את האורחים וביטלו את 26 הנקודות של רוב בראון מהפועל חיפה .
 הפועל בארי - הפועל לב השרון 93:101
קוטלת הענקים של הליגה בשבועות האחרונים ,  הפועל בארי ,  הנחילה הפסד גם לקבוצה החמה מהשרון ,  שניצחה בשלושת משחקיה האחרונים תחת הדרכתו של המאמן החדש עמי נאווי .  אחרי שהפתיעה את יקנעם/מגידו ,  הפועל חיפה ואשדוד ,  הצליחה בארי להפגין דומיננטיות לאורך כל המשחק גם מול לב השרון ,  ולהוסיף עוד ניצחון למאזנה ,  שסוף כל סוף הפך לחיובי .  דייויד פאריס כיכב בשורות בארי עם 41 נקודות ו-14 כדורים חוזרים .  ליאור רובינשטיין תרם 14 נקודות ו-8 אסיסטים .  37 נקודות של ניר גולן לא הספיקו ללב השרון .
 הפועל קרית טבעון - אליצור יבנה 72:76
שתי קבוצות הנמצאות בשיפולי הצמרת נפגשו למאבק שעיקרו המיקום לקראת הפלייאוף .  אליצור יבנה חסרת היציבות ,  שניצחה במחזור הקודם ,  חזרה להפסיד .  בריאן אוסברי הוביל את קרית טבעון עם נקודות ,  בעוד 20 של בריאנט מרקסון ו-19 של יאן מרטין מן העבר השני לא הועילו .
 הפועל נצרת עילית - מכבי באר יעקב 90:79
האורחים שהפסידו חמישה מששת משחקיהם האחרונים ,  הצליחו לעצור את ההידרדרות במשחק החוץ בנצרת עילית .  ברד ביירסון קלע 22 נקודות עבור הקבוצה הביתית ,  אבל איי ג'יי עם 21 ,  גלעד הירש ויועד בית יוסף עם 15 כל אחד ושחר כהן עם 14 עשו את ההבדל עבור באר יעקב .
 אליצור קרית אתא - אליצור רמלה 88:82
הקבוצה המאכזבת מהקריות אירחה לקרב תחתית את אליצור רמלה ,  אך גם הפעם לא הצליחה לקטוע תקופה נוראית וחוותה הפסד תשיעי בעשרה משחקים .  אור שלתיאל הוביל את רמלה במשחק מצוין של 21 נקודות באחוזים טובים אוד ,  כאשר גייטל יאנג הוסיף 20 ודיימונד פיטרסון 17 .  מנגד סיים סדריק ג'קסון עם 26 ו-9 ריבאונדים עבור קרית אתא ,  שקיבלה גם 15 נקודות מעופר דיגמל .  

לאומית :  חילופי מקומות בצמרת
המוליכה אשדוד הובסה 97:74 אצל קבוצת התחתית של כוכב יאיר/כפר סבא .  הבקעה ניצחה וכבשה את הפסגה ,  יקנעם אחריה

