 " ממשלת נתניהו מוכרת את ירושלים לחרדים "
 זעם רב עוררה תגובת משרד התחבורה להתיר לקווי  " המהדרין "  להמשיך לפעול .  במשרד התחבורה חוששים שללא ההפרדה בין המינים הציבור החרדי יפנה לתחבורה פרטית .  חברת מועצת עיריית ירושלים : " השר כץ בגד בחברה החילונית "
" השר ישראל כץ בגד בחברה החילונית ,  הדתית ורוב החברה החרדית ",  כך אמרה הערב חברת מועצת העיר ירושלים רחל עזריה בתגובה לתשובת משרד התחבורה לבג"ץ בנושא קווי  " המהדרין "  בתחבורה הציבורית . " החלטת השר כץ היא פוליטית לגמרי ,  לא ייתכן שבגלל שלש"ס יש כך וכך מנדטים ,  כל אישה תיאלץ לשבת מאחור בקווים האלה .  כנבחר ציבור כדאי שהוא יזכור שזה הציבור שיצביע עבורו בבוא היום ",  הזהירה עזריה .
 תגובתה של חברת מועצת העיר מטעם רשימת  " הירושלמים "  מגיעה לאחר שהוגשה תגובת משרד התחבורה לבג"ץ בעתירה בנושא .  בתגובה נמסר כי ההפרדה בקווי התחבורה הציבורית לא תהיה בצורה של חקיקה ,  אולם גם אין למשרד התנגדות לכך והשלטים המורים על ההפרדה לא יוסרו .  לדברי מבקרי השר ,  המניע לעמדה זו היא ניסיון למנוע מהנוסעים החרדים לפנות לחברות הסעה פרטיות .
 בתגובת המשרד נכתב כי  " השר אינו מקבל תפיסה לפיה בקווי המהדרין יש אלימות או כפייה מובנים מצד הציבור החרדי ,  ושאין בכוונתו למסד הסדרים של הפרדה בין המינים בתחבורה הציבורית ".  עוד מוסבר כי ההפרדה עבור הציבור החרדי ש"עושה שימוש תדיר ביותר בתחבורה הציבורית הינה חיונית ",  ושהשר כץ סבור שיש לספק מענה לציבור זה במסגרת התחבורה הציבורית  " ואין מקום להביא למצב בו יתפתחו חלופות של תחבורה פרטית ".  לפיכך ,  קובע משרד התחבורה ,  כי יש לאפשר למפעילי התחבורה הציבורית לתלות שלטים המורים על ההפרדה .
" ההחלטה מעלה תמיהות רבות ,  ובין היתר השר יצטרך להבהיר כיצד ההסדר הזה יבטיח את שלומן של נשים המסרבות לשבת מאחורה ",  אמרה עו"ד עינת הורביץ ,  מהמרכז לפלורליזם יהודי ".   " עמדת השר מתעלמת מהצורך להבטיח חלופה הולמת לכל מי שמבקש לנסוע בקו ללא הפרדה ,  ואינה מתייחסת כלל להבדלים המשמעותיים במחיר שהופכים את קווי המהדרין לזולים הרבה יותר ממה שמוצע לציבור החילוני ". 
גם יקיר שגב ,  מחזיק תיק מזרח ירושלים בעיר הצטרף לשורת המבקרים . "  זה לא יעצור בירושלים ,  זה יגיע גם לערים נוספות .  קווי המהדרין זה נורא ואיום ,  צריך לאסור עליהם ,  זה פוגע באנשים שנוסעים בקווים האלו .  גם החרדים לא מרוצים מהתחנפות לחרדים ",  אמר שגב . " זה ייתן רוח גבית לוויתורים המזעזעים האחרים מצד ממשלות ישראל לחרדים ". 
ארגון חדו"ש  העמותה לחופש דת ושוויון ביקרה בחריפות את תשובת משרד התחבורה לבג"ץ . " ניסיון העבר מלמד שמה שמוצג על ידי השר כהסכמה וולונטרית ,  עלול במהרה להפוך להסדר מאונס .  המדינה אמנם אינה צריכה להתערב בבחירת נוסעים במקום ישיבתם באוטובוס ,  אולם על השר לוודא כי בכל מקרה שבו תוטרד אישה אשר תבחר לשבת במקום אחר מאשר מיעדים לה רבני החרדים ,  יעצור האוטובוס מנסיעתו ,  והמטרידים יועמדו לדין ".  

" ממשלת נתניהו מוכרת את ירושלים לחרדים "
 זעם רב עוררה תגובת משרד התחבורה להתיר לקווי  " המהדרין "  להמשיך לפעול .  במשרד התחבורה חוששים שללא ההפרדה בין המינים הציבור החרדי יפנה לתחבורה פרטית .  חברת מועצת עיריית ירושלים : " השר כץ בגד בחברה החילונית "
 
