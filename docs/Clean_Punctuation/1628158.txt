ברננקי מנקה את גרינספאן מאשמה :  לא הריבית הנמוכה הובילה למשבר - אלא הרגולציה הרופפת
יו"ר הבנק הפדרלי :  התגובה הטובה ביותר לבועת הדיור הייתה צריכה להיות רגולטורית ,  לא מוניטרית "
 הריבית הנמוכה בארה"ב בשנים שלפני המשבר הפיננסי והכלכלי העולמי היא לא הגורם להיווצרותה של בועת הדיור בארה"ב ,  אלא הרגולציה הרופפת על מגזר הפיננסים  כך אמר היום יו"ר הבנק הפדרלי ,  בן ברננקי ,  בנאום שנשא בפני התאחדות הכלכלנים האמריקאים  ( aea )  ." התגובה הטובה ביותר לבועת הדיור הייתה צריכה להיות רגולטורית ,  לא מוניטרית ",  אמר ברננקי ,  שהוסיף כי  " מאמצי הבנק הפדרלי לרסן את בועת הדיור היו מאוחרים מדי ,  או לא מספקים .  על הרגולטורים להיות טובים יותר ונבונים יותר ".  בשנתיים האחרונות ביקרו רבים ,  בהם ההיסטוריון אלן מלצר ,  את הבנק הפדרלי ואת קודמו של ברננקי בתפקיד ,  אלן גרינספאן ,  והטילו עליו את האחריות להיווצרותה של בועת הדיור בארה"ב ,  בטענה כי הותיר את הריבית נמוכה מדי למשך יותר מדי זמן .  פקיעתה של בועת הדיור הובילה למיתון החמור ביותר בארה"ב מאז השפל הגדול ולאובדן של יותר מ-7 מיליון משרות בארה"ב.ברננקי הוסיף כי הבנק הפדרלי פועל בימים אלה לשיפור הפיקוח על הבנקים ,  וכי הוא חיזק את מנגנוני ההגנה על לווי משכנתאות וצרכנים של מוצרים פיננסיים אחרים .  יו"ר ועדת הבנקאות של הסנאט ,  כריסטופר דוד ,  כינה החודש את הפיקוח של הבנק הפדרלי על הבנקים בשנים שלפני המשבר  " כישלון מכפיר ",  והציע להסיר את סמכויות הפיקוח על הבנקים מהבנק הפדרלי ורגולטורים אחרים והעברתן לרגולטור חדש.את הדברים אמר ברנקקי על רקע ביקורות שהשמיעו נגדו חברי קונגרס וסנאטורים ,  בהם הסנאטור ריצ'רד שלבי ,  הרפובליקני הבכיר בוועדת הבנקאות של הסנאט ,  שהתנגדו למינויו של ברננקי לכהונה שנייה כיו"ר הבנק הפדרלי בטענה כי כבכיר בבנק הפדרלי בשנים שלפני המשבר פספס את סימני האזהרה בנוגע לבועת הדיור .
 
ברננקי מנקה את גרינספאן מאשמה :  לא הריבית הנמוכה הובילה למשבר - אלא הרגולציה הרופפת
יו"ר הבנק הפדרלי :  התגובה הטובה ביותר לבועת הדיור הייתה צריכה להיות רגולטורית ,  לא מוניטרית "
 
