הקרב על המחיר :  חיסכון במים או מימון השינוי המבני ? 
עליית מחירי המים / המגזרים שלא נפגעו
 >  >  מדוע צריך בכלל להעלות את מחירי המים ?  למראה פרצופם המתקלף של בר רפאלי ,  נינט טייב ושאר הידוענים מהתשדיר המפורסם להצלת הכנרת ,  נראה שהתשובה ברורה :  לגרום לציבור לחסוך במים .  אלא שההעלאה נובעת ממגוון סיבות ,  ובראשן שינויים מבניים בניהול משק המים ,  שאותם יזמו משרד האוצר ורשות המים .  במלים אחרות - האזרחים יממנו את ההשקעה המתוכננת בתשתיות המים ובהתפלה .  מדיניות זו גרמה לסכסוך מר בין האוצר ורשות המים לבין המרכז לשלטון מקומי .  ביום רביעי שעבר הגיש מבקר המדינה מיכה לינדנשטראוס חוות דעת לוועדה לביקורת המדינה ,  שלפיה יש לעכב את עליית מחירי המים .  בחוות הדעת נמתחה ביקורת חריפה על ההעלאה : " בהיות המים מוצר קיומי ,  ההעלאה עלולה לפגוע באוכלוסיות מעוטות יכולת וחלשות בחברה ".  שר האוצר יובל שטייניץ קבע שההעלאה תישאר בעינה ,  אך חוות הדעת של המבקר משמשת רוח גבית למתנגדים הרבים למהלך . " אין קשר בין העלאת מחירי המים למחסור ",  אומר אריה מצליח ,  מנהל המחלקה למידע וכלכלה במרכז לשלטון מקומי .  לדבריו ,  המחיר עולה משום שהממשלה החליטה לבטל את סבסוד משק המים ,  ומכיוון שבשנים האחרונות עבר ניהול משק המים מהרשויות המקומיות לתאגידים עירוניים עצמאיים - מגמה שצפויה להימשך . " החלק הארי של עלות המים אינו בשל עלות הפקת המים  ( המחיר המשולם למקורות )  ,  אלא על חלוקת המים על ידי התאגידים ,  עלויות הטיפול בביוב ומרכיב המע"מ ",  כתב המבקר . " כיסוי הוצאות התפעול של התאגידים מהווה כ-14% מהתעריף הגבוה החדש .  עלות זו נובעת בחלקה מהיעדר היעילות הכלכלית שבה פועלים חלק מהתאגידים .  גם ליקוי מבני זה מעלה את המחיר לצרכן ".  מצליח אף סבור כי הקמת תאגידי המים היא שלב בדרך להפרטתם בעוד כמה שנים ,  והעברתם לידי בעלי ההון .  במשרד האוצר דוחים טענות אלה בתוקף .  מנכ"ל איגוד עובדי המים ,  ארז וייסמן ,  אומר כי כבר כיום נעשה שימוש רב במי ההתפלה - מגמה שצפויה להימשך - ולכן אין צורך אמיתי בהעלאת מחיר המים : " די ,  הצלתם את הכנרת .  זו תעמולה שמטעה את הציבור .  הציבור הרחב לא באמת בזבזן .  ההתפלה חוסכת סכומי כסף אדירים ".  ברשות המים ובאוצר רואים את הדברים אחרת .  מבחינתם ,  העלאת מחיר המים היא פועל יוצא של מגוון סיבות :  ההשקעה המרובה בתשתיות המים ,  הקמת מתקני התפלה והתאמת מחירי המים לעלות ההפקה האמיתית שלהם .  שאול מרידור ,  רכז המים באוצר ,  מגדיר בדיוק מי הם האשמים : " הרשויות המקומיות ניהלו את משק המים באופן רשלני .  יש כיום 10 מיליארד שקל גירעון במשק המים ".  לדבריו ,  עד כה השקיעה המדינה יותר מ-3 מיליארד שקל בהתפלת מים .  בשלוש השנים הקרובות היא צפויה להשקיע 4.5 מיליארד שקל נוספים .
 
הקרב על המחיר :  חיסכון במים או מימון השינוי המבני ? 
עליית מחירי המים / המגזרים שלא נפגעו

