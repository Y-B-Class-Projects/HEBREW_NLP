הערכה :  אירן הדריכה את משלחי המטענים בים
במערכת הביטחון מעריכים כי ארגוני הטרור ששלחו מטענים לחופי אשדוד ואשקלון ,  הודרכו על ידי גורמי מקצוע .  מומחה : " אם הג'יהאד האיסלמי נטל אחריות ,  אירן כנראה תמכה "
  ( באדיבות הערוץ הראשון ) 
במערכת הביטחון מעריכים כי ארגוני הטרור ששלחו את מטעני החבלה הימיים לחופי אשדוד ואשקלון ,  ואחראים למטעני החבלה הימיים שהתפוצצו מול חופי עזה בליל שישי האחרון ,  הודרכו על ידי גורמים מקצועיים .  לפי ההערכה ,  שלושת הארגונים שנטלו את האחריות לפיצוץ מטעני החבלה מול חופי עזה בליל שישי ,  הפת"ח ,  וועדות ההתנגדות והג'יהאד האיסלמי ,  התכוונו לפגוע במטרות ישראליות ולא בחופים עצמם .  
בין היתר ,  שוכנים באזור מספר יעדים אסטרטגיים ובהם אסדת קידוח הנפט הממוקמת מול חופי אשקלון ,  המרינה בעיר ,  מתקן אסטרטגי נוסף הממוקם על חוף הים ,  ונמל אשדוד . 
" אינני יכול לומר בשלב זה כי אפשר לראות בוודאות טביעות אצבעות אירניות ,  אך אם ארגון כמו הג'יהאד האיסלמי נוטל אחריות ,  אפשר להניח שיש הדרכה אירנית מאחורי שיטות הפעולה הללו ".  כך מעריך ראש תוכנית הטרור במכון למחקרי ביטחון לאומי באוניברסיטת תל אביב ,  יורם שווייצר . " אנו יודעים שחלק מהארגונים מקבלים סיוע והדרכה מעשית מאירן וחיזבאללה ,  וייתכן שנורמות הפעילות כפי שראינו היום הונחלו על ידיהם ".  
לדברי שווייצר ,  בעבר ניסה חמאס להבריח אמצעי לחימה אל חופי עזה בעזרת חביות . " היצירתיות הזו לא צריכה להפתיע אותנו ",  אמר שווייצר , " אך לא צריך תחכום גדול בכדי להעביר מטענים שכאלה אל תוך ישראל .  אם ניסיונות הפיגוע הללו ,  היו צולחות ניתן להניח שהם היו מנסים לשחזר אותם .  זהו חלק מהניסוי ותהייה שמנסים ארגוני הטרור כל הזמן .  האסטרטגיה שלהם היא לנסות להפתיע את צה"ל ומערכת הביטחון ולשבור שגרה ".  
בצה"ל ובמערכת הביטחון העריכו בעבר כי חמאס וארגוני טרור נוספים ינסו לנצל את המרחב הימי לביצוע פיגוע ,  בעיקר נגד ספינות חיל הים השטות מול חופי עזה .  בחיל הים אף מעריכים כי בידי חמאס מספר טילי חוף-ים שנועדו לפגוע בספינות הסיור באזור ,  פיגוע שיהיה להערכתם בעל אפקט תודעתי גבוה .  בעבר כבר אירעו מספר ניסיונות חדירה לישראל דרך הים - בצלילה ודרך ספינות גומי ,  הן מכיוון עזה והן מכיוון לבנון ,  ובחיל הים מבצעים מספר פעולות על מנת לאתר את המפגעים .  
עם זאת ,  פיגוע בעזרת שליחת חביות נפץ טרם בוצע .  בשנה האחרונה היה ניסיון לפוצץ מטען חבלה בקרבת ספינת סיור של חיל הים מול עזה ,  אולם המטען התפוצץ במרחק רב מהספינה ולא גרם לנפגעים .
 
הערכה :  אירן הדריכה את משלחי המטענים בים
במערכת הביטחון מעריכים כי ארגוני הטרור ששלחו מטענים לחופי אשדוד ואשקלון ,  הודרכו על ידי גורמי מקצוע .  מומחה : " אם הג'יהאד האיסלמי נטל אחריות ,  אירן כנראה תמכה "
 
