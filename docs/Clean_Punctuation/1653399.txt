לא כל-כך קטנה ,  לא בת 16
הסיומת 'דוט קום' חוגגת יום הולדת 25 ומסתכלת אחורה בסיפוק על איך ששינתה את הרשת ואת העולם
התאריך היה 15 במרץ ,  1985 ,  כשחברת מחשבים ממסצ'וסטס רשמה על שמה דומיין אינטרנטי .  שמו של הדומיין פחות חשוב מהסיומת שלו  דוט קום .  Symbolic.com היווה את הפעם הראשונה בה שומשה הסיומת האינטרנטית שמזמן הפכה לסמל המייצג של מהפכת ענק עולמית .  עוד חמש חברות רשמו כתובת כזאת באותה השנה .  רק 12 שנים לאחר מכן ,  ב-1997 ,  הגיע כמות ה'דוט קומים' בעולם למיליון .  כיום נשמות בכל חודש 668,000 כתובות דוט קום חדשות .
" זה באמת היה אירוע פורץ גבולות .  מי היה מנחש ש-25 שנים לאחר מכן האינטרנט יהיה מה שהוא היום ",  אמר לסאן-פרנסיסקו כרוניקל מארק מק'לקלין ,  מנכ"ל חברת תשתיות הרשת Verisign ,  האחראית בין השאר על דומיין הדוט-קום . " דוט-קומים נגעו בנו בצורה שקשה לדמיין ",  אמר ל-BBC רוברט אטקינסון ,  מקרן המידע ITIF . " אם אתה לא מחובר לאחת כזאת ,  אתה אולי בסדר  אבל הרבה מאחורי השאר ". 
לא כך היה בשנות ה-80 ובתחילת שנות ה-90 .  רק מעטים הכירו אז את המושג .  נקודת המפנה החלה כאשר הדפדפן מוזאיק נכנס לשוק ב-1993 ,  וגרם לצרכני המיין-סטרים להתחיל ולהיכנס לרשת ,  שעד אז שימשה בעיקר את האקדמיה והצבא האמריקאי .  בדיוק 25 שנים מאוחר יותר הרשת היא כבר משהו אחר לגמרי ,  וממשיכה לשנות ולהשתנות במהירות . " אני חושב שהדרך בה אנו ניגשים למידע כיום  בעיקר דרך מחשבים נייחים וניידים  תשתנה ",  אומר מק'לקלין מ-Verisign . " הקול יהיה חשוב יותר מהטקסט ,  וכל המרקם של איך אנחנו ניגשים ,  מחפשים ומוצאים מידע ישתנה בצורה קיצונית ".  מק'לקלין צופה לרשת קצב גדילה היסטרי ,  שיגיע בשנת 2020 ל-4 קוואדריליון  ( ארבעת אלפים מיליארדים )  כניסות לאתרים . " היה קשה לחזות קצב כזה לפני 25 שנה ,  כאשר חברת מחשבים קטנה עשתה את הצעד הראשון לקראת עולם מחובר ",  הוא אומר .
 
לא כל-כך קטנה ,  לא בת 16
הסיומת 'דוט קום' חוגגת יום הולדת 25 ומסתכלת אחורה בסיפוק על איך ששינתה את הרשת ואת העולם

