על הקצה
זוג אחיות ,  אדריכלית וסטייליסטית ,  מתכננות בגדים כמו שמתכננים בניינים - וואלה !  אופנה מכירה לכם את המעצבים החדשים בארוע  " מעצבי העיר "
 האחיות נטע קלוש  ( 25 )  וניצן קלוש-צ'צ'יק  ( 32 )  גדלו בבית עם שלוש מכונות תפירה תעשייתיות באמצע הסלון .  בילדותן ,  היו יושבות לצד אמא עם חוברות של 'ווג' ,  בוחרות שמלות ותופרות להן גרסה משלהן .
 כשבגרה נטע ,  היא החליטה לממש את החלום לעסוק באופנה ,  סיימה לימודי תדמיתנות במשרד העבודה והמשיכה לעבוד כקניינית אישית ולהעניק ייעוץ סטיילינג אישי .  ניצן לעומתה ,  בחרה דווקא באדריכלות ,  סיימה את לימודי התואר הראשון באוניברסיטת תל אביב  ( שם היא מרצה בשנים האחרונות )  ובימים אלו מסיימת תואר שני בטכניון .  בתור סטודנטית היא התפרנסה מעיצוב ומכירת בגדים ,  אבל תמיד התייחסה לזה בתור השלמת הכנסה .  ב-2004 פתחה ניצן ביחד עם בן זוגה האדריכל לירן צ'צ'יק ,  את משרד האדריכלים  " קלוש צ'צ'יק אדריכלים "  שעוסק בתכנון וילות יוקרה ונבחר לייצג את ישראל בביאנלה לאדריכלות בוונציה בשנה שעברה .  
תחומי העניין השונים של השתיים נפגשים במותג Edge ,  אותו הקימו השנה ניצן ונטע ,  לאחר שעיצבו באופן ספונטני קולקציה שלמה ,  שמורכבת מדגמים העשויים מחתיכת בד אחת  ." את ההשראה שאבנו מהאדריכלות ",  מציינות האחיות , " תכננו בגדים כמו שמתכננים בניינים ובחרנו לייצר אותם בשיטת חיתוך לייזר ,  ממש כמו שמדגמים מודל בבניין .  התוצאה מתאפיינת בעיצוב נקי ומורכב בו זמנית .  הייחוד הוא שבאמת ניתן להבין כיצד הבגד בנוי כשפורסים אותו .  אנחנו מודעות לכך שזו גם חוזקה וגם חולשה ,  כי מצד אחד זה מה שגורם לאנשים להתאהב ברעיון ובבגד ומצד שני נורא קל להעתיק אותו ..  ..   " 
השתיים יציגו את עבודתן הכולל שמלות ,  קרדיגנים מצמר ועליוניות ,  בארוע מעצבי העיר ,  שיתקיים בסופ"ש הקרוב בגני התערוכה בתל אביב .  טווח מחירים ב"מעצבי העיר ":  שמלות :  300-340 שקלים ;  קרדיגן צמר :  370 שקלים ;  עליוניות :  180-280 שקלים .
 ארוע מעצבי העיר:יום חמישי ,  14 בינואר 16:00-23:00יום שישי ,  15 בינואר 10:00-18:00יום שבת ,  16 בינואר 11:00-23:00גני התערוכה ,  מרכז הירידים ,  ביתן 10  ,  תל אביבמחיר כניסה :  15 שקלים
השתיים משיקות בימים אלו סטודיו ,  אליו ניתן יהיה להגיע בתיאום מראש :  רבי חנינא 14 ,  שוק הפשפשים ביפו .  טל' :  077-5008518 .
 
על הקצה
זוג אחיות ,  אדריכלית וסטייליסטית ,  מתכננות בגדים כמו שמתכננים בניינים - וואלה !  אופנה מכירה לכם את המעצבים החדשים בארוע  " מעצבי העיר "
 
