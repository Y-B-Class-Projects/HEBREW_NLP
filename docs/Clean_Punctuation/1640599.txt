מחקר :  1 מתוך 10 מבוגרים מנהל יומן או בלוג ברשת ;  הצעירים מעדיפים את MySpace ,  המבוגרים את פייסבוק
עלייה במספר הבלוגרים בגילאי 30 ומעלה ל-11% ב-2009 ;  אחוז הבלוגרים בגילאים 18-29 ירד ל-15%
על רקע העלייה בנגישות בחיבור לאינטרנט ,  יותר בני נוער אמריקאים מפנים גבם לבלוגים ,  כך לפי מחקר חדש של pew internet and american life project  ( פרויקט ספסל האינטרנט וחיים אמריקאים )  כפי שהתפרסם באתר  " yahoo news ". נתוני המחקר מראים כי רק 14% מבני הנוער ניהלו בלוגים במהלך 2009 לעומת 28% ב-2006 .  מספר בני הנוער שטיקבקו בלוג באחת מהרשתות החברתיות ירד גם הוא בשנה האחרונה ל-52% ,  לעומת 76% ב-2006 . " בני נוער מחליפים את ה'מקרובלוגינג' ב'מיקרובלוגינג' עם סטטוס מעודכן ",  אמר עורך המחקר בהתייחס לפופולריות של שיתוף סטטוס החיים באמצעות הודעות טקסט תמציתיות.עוד עולה מהמחקר כי המסירות לכתיבת בלוגים לא שכחה בקרב המבוגרים - 1 מתוך 10 מבוגרים מפעיל יומן או בלוג ברשת ,  ונתון זה לא השתנה מאז 2005 .  אמנם ניכרת עלייה במספר הבלוגרים בגילאי 30 ומעלה ,  מ-7% בשנת 2007 ל-11% ב-2009 ,  אך אחוז הבלוגרים בגילאים 18-29 ירד ל-15% ב-2009 ,  לעומת 24% ב-2007 .  המחקר מראה כי הרשתות החברתיות צברו פופולריות בקרב בני נוער ,  עם עלייה של 73% בהשתייכות לקהילות חברתיות .  עם זאת ,  כמות שליחת הודעות באמצעות הרשת בקרב בני נוער ,  הצטמצמה משמעותית .  על פי המחקר ,  בין הרשתות החברתיות - myspace מושכת קהל צעיר יותר ופייסבוק פופולרית יותר בקרב מבוגרים .  עוד נמצא כי אוכלוסיית בני הנוער מהווה את אחוז המשתמשים הגבוה ביותר כמעט בכל אפליקציה ברשת ,  מלבד באפליקציית טוויטר .  רק 8% ממשתתפי המחקר בגילאים 12-17 אמרו כי הם משתמשים בשירותי טוויטר למשלוח הודעות או להתעדכן בהודעות של אחרים ,  לעומת שליש מהמשתתפים בגילאים 18-29 .  עם זאת ,  קרוב לשני שליש מבני הנוער משתמשים בטלפון הסלולרי למשלוח הודעות sms .
 
מחקר :  1 מתוך 10 מבוגרים מנהל יומן או בלוג ברשת ;  הצעירים מעדיפים את MySpace ,  המבוגרים את פייסבוק
עלייה במספר הבלוגרים בגילאי 30 ומעלה ל-11% ב-2009 ;  אחוז הבלוגרים בגילאים 18-29 ירד ל-15%

