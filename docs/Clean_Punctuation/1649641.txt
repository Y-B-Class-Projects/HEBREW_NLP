מנהל כספים שמכר מניות גוגל ורכש את באידו הביא לעלייה של 90% בקרן בניהולו
קרן סקוטיש מורגאג' רשמה את הביצועים הטובים מבין 30 קרנות בעלות השקעות דומות בבריטניה ,  לפי בלומברג
כשגוגל - הבעלים של מנוע החיפוש הפופולרי בעולם - הודיעה ב-12 בינואר כי היא עלולה לסגור את אתרי האינטרנט שלה בסין ,  מנהל הכספים ג'יימס אנדרסון מכר את מניית ענקית האינטרנט ורכש במקומה את מניית המתחרה באידו הסינית.מאז זינקה מניית באידו ב-34% ואילו מניית גוגל איבדה 8.5% .  בעקבות המהלך הוכרתה קרן סקוטיש מורגאג' טראסט ,  המנהלת נכסים בשווי 1.87 מיליארד ליש"ט  ( 2.8 מיליארד דולר )  ושייכת לחברת ניהול הקרנות ביילי גיפורד ,  כבעלת הביצועים הטובים ביותר מבין הקרנות הדומות לה בבריטניה בשנה האחרונה.קרן סקוטיש מורג'אג' משקיעה במניות ואג"ח .  הקרן עלתה ב-90% בשנה שנסתיימה ב-1 במארס ,  לעומת עלייה ממוצעת של 50% ב-30 קרנות דומות בבריטניה ,  כך העריכה חברת המחקר מורנינגסטאר ." גוגל למעשה הודתה שהיא הפסידה בסין ",  אמר אנדרסון ,  סמנכ"ל ההשקעות של ביילי גיפורד ,  לבלומברג ,  והוסיף : " אני מעדיף שהרעיונות שלי להשקעות יגיעו ממקומות בעלי צמיחה ". אנדרסון מנהל את קרן סקוטיש מורגאג' מאז שנת 2000 .  האחזקות הסיניות השניות בגודלן ,  אחרי באידו ,  הן בחברת החינוך הפרטית ניו אוריינטל אג'וקיישן אנד טכנולוג'י .
 
מנהל כספים שמכר מניות גוגל ורכש את באידו הביא לעלייה של 90% בקרן בניהולו
קרן סקוטיש מורגאג' רשמה את הביצועים הטובים מבין 30 קרנות בעלות השקעות דומות בבריטניה ,  לפי בלומברג

