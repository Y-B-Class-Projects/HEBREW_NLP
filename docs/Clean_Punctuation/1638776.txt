סרגון צופה צמיחה של כ-33% בהכנסות השנה 
 >  >   " הצמיחה בהכנסות המשיכה ברבעון השלישי והואצה ברבעון הרביעי של 2009 ",  אמר עירא פלטי ,  נשיא ומנכ"ל סרגון .  ואכן ,  למרות 2009 הקשה ,  שבה נסגו הכנסותיה של סרגון ב-15% ביחס ל-2008 ,  עקב הירידה בהשקעה בתשתיות התקשורת - הצליחה החברה להראות התאוששות מסוימת לקראת סופה ,  ולעקוף את תחזיות השוק לתוצאות של הרבעון הרביעי .  בנוסף ,  סיפקה החברה תחזית טובה בהרבה מציפיות השוק ל-2010 ,  כשפלטי אמר כי  " סרגון צופה שההכנסות ב-2010 יהיו גבוהות ב-30%-35% בהשוואה להכנסות של 2009 ".  מאחר שההכנסות ב-2009 הסתכמו ב-184.2 מיליון דולר ,  משמעות הדבר היא שהחברה צופה ל-2010 הכנסות של 239.5-248.7 מיליון דולר .  השוק חזה לחברה הכנסות של 221.7 מיליון דולר בלבד .  את הרבעון הרביעי סיכמה סרגון עם הכנסות של 53.4 מיליון דולר ,  לעומת 56.8 מיליון דולר ברבעון המקביל - ירידה של 6% .  הוצאות התפעול ירדו במקצת לעומת הרבעון המקביל והסתכמו ב-15.9 מיליון דולר .  ברבעון המקביל הן הסתכמו ב-16.3 מיליון דולר .  הדבר הוביל לירידה של 10.4% ברווח התפעולי ל-2.2 מיליון דולר ,  לעומת 2.6 מיליון דולר ברבעון המקביל .  בשורה התחתונה ,  סיכמה סרגון את הרבעון הרביעי עם רווח נקי של 2.1 מיליון דולר  ( 6 סנטים למניה )  ,  לעומת רווח נקי של 2.7 מיליון דולר  ( 7 סנטים למניה )  ברבעון המקביל - ירידה של 22.3% .  בניכוי הוצאות בגין אופציות רשמה החברה רווח מתואם של 3.5 מיליון דולר  ( 9 סנטים למניה )  .  את 2009 כולה חתמה סרגון עם הכנסות של 184.2 מיליון דולר ,  לעומת הכנסות של 217.3 מיליון דולר ב-2008 - ירידה של 15% .  הרווח הנקי הסתכם ב-3.7 מיליון דולר ,  לעומת רווח נקי של 26 מיליון דולר ב-2008 - צניחה של 85.9% .  הרווח המתואם הסתכם ב-7.3 מיליון דולר  ( 20 סנט למניה )  ,  לעומת רווח מתואם של 17.3 מיליון דולר  ( 45 סנט למניה )  ב-2008 - ירידה של 58% .  אנליסטים חזו כי החברה תרשום הכנסות של 180.8 מיליון דולר ורווח מתואם של 18 סנט למניה ,  כך שעל רקע העובדה שהחברה עקפה את התחזיות ברבעון הרביעי היא עקפה גם את התחזיות השנתיות של השוק .  יונתן קרייזמן מאוסקר גרוס אמר כי  " האפסייד שהגיע ברבעון הרביעי נבע בחלקו הגדול מהחוזה עם ספק ה-wimax שעליו הודיעה החברה .  מה שבלט במיוחד אלו ההכנסות בארה"ב .  החוזה שעליו מדבר קרייזמן הוא החוזה שחתמה סרגון עם ספקית התקשורת קלירווייר ,  על אף ששמה של קלירווייר לא נחשף באופן רשמי מעולם .  עם זאת ,  במקביל לזכייתה של סרגון בחוזה זכתה מתחרתה ,  דרגון ווייר בנתח משמעותי מהחוזה להקמת הרשת הסלולרית גם היא .  פלטי אמר : " במשך זמן רב לא הצלחנו להיכנס לקלירווייר .  כשהרשת תתרחב אנו מאמינים שניקח נתחים הולכים וגדלים מהרשת ". 

סרגון צופה צמיחה של כ-33% בהכנסות השנה 
nan
