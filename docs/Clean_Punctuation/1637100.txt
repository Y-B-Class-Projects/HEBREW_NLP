ספרד :  סביליה וסנטאנדר בחצי גמר הגביע
סנטאנדר ניצחה את אוסאסונה 0:3  ( 1:5 בסיכום הכללי )  ,  סביליה הפסידה ללה קורוניה 1:0 ,  אבל ניצחה 1:3 לאחר שני המשחקים
בספרד המשיכו לספור לאחור לקראת גמר גביע המלך ,  והערב  ( רביעי )  הבטיחו ראסינג סנטאנדר וסביליה את מקומן בחצי הגמר .  סנטאנדר פתחה את הערב בצורה נהדרת כשהביסה 0:3 את אוסאסונה והשלימה ניצחון 1:5 בסיכום צמד המפגשים .  הקבוצה של מיגל אנחל פורטוגל הגיעה לפמפלונה וכבר אחרי שש דקות השתיקה את המארחים ,  עם שער של סיסקו .  בדקה ה-23 היה זה הנריקה ,  הבלם המושאל מברצלונה ,  שנעץ את השני בנגיחה ,  ומי אם לא סרחיו קנאלס ,  היהלום הספרדי החדש שבישל את השער של הנריקה ,  הבקיע את השלישי בבעיטה חופשית נפלאה בדקה ה-80 .
 מנגד ,  נחלה סביליה הפסד ביתי 1:0 לדפורטיבו לה קורוניה ,  אבל כל זאת לא שינה ,  בעקבות הניצחון הנהדר שהשיגה במשחק הראשון בין השתיים  ( 0:3 )  ,  בלה קורוניה .  סביליה ניסתה להתגונן כבר מהפתיחה ,  וזה הצליח לה ,  אבל רק עד הדקה ה-43 ,  אז הרים פאבלו אלבארז כדור אל הרחבה ומצא את בודיפו ,  שהעלה את לה קורוניה ליתרון .  עד לסיום ניסו האורחים לחפש את השער השני ,  שיעניק להם עוד מעט תקווה ,  אבל לא הצליחו ,  וסביליה חגגה עלייה לחצי הגמר .
 
ספרד :  סביליה וסנטאנדר בחצי גמר הגביע
סנטאנדר ניצחה את אוסאסונה 0:3  ( 1:5 בסיכום הכללי )  ,  סביליה הפסידה ללה קורוניה 1:0 ,  אבל ניצחה 1:3 לאחר שני המשחקים

