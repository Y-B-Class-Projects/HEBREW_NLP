מרזל לרפאלי : " אל תתחתני עם דיקפריו "
 פעיל הימין ברוך מרזל הפציר במכתבו לבר רפאלי לזנוח את תוכניות החתונה עם לאונרדו דיקפריו . " סבתך לא חלמה ולא פיללה שתוציאי את הדורות הבאים מהיהדות "
 השמועות על הצעת נישואין של השחקן לאונרדו דיקפריו לדוגמנית הישראלית בר רפאלי הגיעו עד לחברון .  פעיל הימין ברוך מרזל ,  שיגר השבוע מכתב לרפאלי ובו ביקש ממנה שלא להינשא לדיקפריו בשל העובדה כי הוא גוי וכי נישואין עימו תביא להתבוללות .  
המכתב נשלח השבוע לרפאלי דרך אמה ובו מזהיר מרזל את רפאלי כי הנישואים עלולים ,  כהגדרתו ,  לפגוע בדורות הבאים . " בראשית ",  פותח מרזל אתת מכתבו , " אדגיש כי אין לי דבר וחצי דבר כנגד מר דיקפריו ואין לי ספק שמדובר בשחקן מוכשר ,  ואולם אני פונה אלייך בשם ארגון המטפל במקרים כמו שלך בהם צעירות יהודיות מבקשת להינשא לגויים ".   
" לא במקרה נולדת יהודיה ",  ממשיך מרזל , " וסבתא שלך וסבתה לא חלמו ולא פיללו שמישהי מצאצאיהם תעשה מעשה שיוציא את הדורות הבאים במשפחתה מהעם היהודי .  ההתבוללות היא אחד האויבים הגדולים ביתר שהיו לעם היהודי מאז ומעולם .  לצערי את לא תהיי הראשונה שעושה צעד מהסוג הזה ,  אך גורל הדורות הבאים יהיו כגורלם של מתבוללי כל הדורות שניתקו את הקשר שלהם עם העם היהודי ".  
מרזל ,  הפועל בשם ארגון  " להבה ",  אף קורא לרפאלי להימנע מהנישואים עם דיקפריו שכן הוא יכול לדבריו להשפיע לרעה על קהל מעריציה . " אני פונה אלייך בקריאה של הרגע האחרון להתעשת ,  להסתכל אחורה וקדימה ולא על העכשיו ",  פונה מרזל לדוגמנית בסיום מכתבו , " אל תתחתני עם לאונרדו דיקפריו ,  אל תפגעי בדורות הבאים ".  
בעבר כבר שלח מרזל מכתב דומה לדוגמנית לינור אברג'יל בטרם נישאה לשחקן הכדורסל שארונס יאסיקביצ'יוס .  כזכור ,  הנישואין בין השניים הסתיימו כעבור זמן קצר והזוג התגרש .
 
מרזל לרפאלי : " אל תתחתני עם דיקפריו "
 פעיל הימין ברוך מרזל הפציר במכתבו לבר רפאלי לזנוח את תוכניות החתונה עם לאונרדו דיקפריו . " סבתך לא חלמה ולא פיללה שתוציאי את הדורות הבאים מהיהדות "
 
