צוער בבה"ד 1 מואשם במעשי סדום בחבריו
על פי כתב האישום ,  הצוער נגע באיבר מינם של חבריו לצוות במהלך שמירה משותפת .  בעקבות תלונות החיילים ,  הוא הודח מהקורס
הפרקליטות הצבאית הגישה לאחרונה כתב אישום נגד צוער בבה"ד בגין מעשים מגונים בחבריו לצוות .  על פי האישום ,  לפני מספר חודשים במסגרת פעילות אבטחת יישובים ,  הציע החייל לחבריו לאפשר לו לשחרר את שריריהם לאחר השמירות  ובמהלך אותם העיסויים נגע מספר פעמים באיבר מינם .  חבריו של הצוער נרתעו מהמעשים וקראו לו לעזוב אותם ולחדול ממעשיו .  
עוד עולה מכתב האישום ,  כי בהזדמנות אחרת באותו השבוע ,  נגע הצוער באיבר מינו של חבר אחר לצוות בעת שישן  וכשזה התעורר ,  ניסה להרגיעו .  חבריו של הצוער התלוננו על המעשים שביצע וכתוצאה מכך הוא הורחק מקורס קצינים .
 בימים אלה מסתיימת חקירת מצ"ח בנושא אשר בעקבותיה כבר הגישה הפרקליטות הצבאית כתב אישום באשמת מעשים מגונים וביצוע מעשי סדום : " אנו לומדים את חומר החקירה ותגובתנו המפורטת לכתב האישום תימסר לבית הדין הצבאי ",  אמר לוואלה !  חדשות בא כוחו של הצוער עו"ד שלומי רכבי ,  שהוסיף : " יחד עם זאת ניתן עתה לומר כי כתב האישום איננו משקף את מורכבות האירועים שבשום אופן אינם מהווים עבירה פלילית ולכל היותר היה מקום לבררם במסגרת הליכי משמעת פנים צבאים ". 

צוער בבה"ד 1 מואשם במעשי סדום בחבריו
על פי כתב האישום ,  הצוער נגע באיבר מינם של חבריו לצוות במהלך שמירה משותפת .  בעקבות תלונות החיילים ,  הוא הודח מהקורס

