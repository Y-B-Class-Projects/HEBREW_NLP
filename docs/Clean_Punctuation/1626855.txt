אריסון הנפיקה 20% משיכון ובינוי נדל"ן
החברה הונפקה לפי שווי של 2 מיליארד שקל לפני הכסף וגייסה כ-500 מיליון שקל בהקצאה פרטית .  את המניות ירכשו הראל ביטוח ,  כלל ביטוח ,  קרנות הפנסיה הוותיקות עמיתים והפניקס
 >  >  חברת שיכון ובינוי נדל"ן שבשליטת שיכון ובינוי מקבוצת אריסון השלימה אתמול הקצאה פרטית של כ-20% ממניותיה לגופים מוסדיים .  היקף הגיוס היה כ-450-500 מיליון שקל ,  והוא התבצע לפי שווי חברה של כ-2 מיליארד שקל לפני הכסף .  מדובר במחיר נמוך יותר מהערכות קודמות .  בכירי שיכון ובינוי ,  בראשות המנכ"ל עופר קוטלר ,  תיכננו לבצע את ההקצאה לפי שווי חברה של כ-2.5 מיליארד שקל לפני הכסף .  זאת בהתאם להערכת שווי שהזמינו באחרונה ושנקבה שווי של כ-2.5 מיליארד שקל לשיכון ובינוי נדל"ן .  נכון לסגירת הגיליון לא נקבעה הזהות הסופית של המשתתפים בהקצאה ,  אך ככל הנראה ישתתפו בה הראל ביטוח ,  כלל ביטוח  ( המחזיקה בכ-10% בחברה האם שיכון ובינוי )  ,  קרנות הפנסיה הוותיקות עמיתים והפניקס .  מגדל ביטוח ,  מנורה מבטחים ופסגות לא צפויות להשתתף בהקצאת המניות .  את ההקצאה מובילים כלל פיננסים חיתום ולאומי ושות' חיתום .  מדובר בניסיון שלישי לבצע הנפקה של מניות של שיכון ובינוי נדל"ן ,  כשבשני הניסיונות הקודמים בעלת השליטה שרי אריסון והמנכ"ל אורי שני לא הצליחו להשלים הנפקה ראשונה לציבור לפי שווי של 2-2.5 מיליארד שקל .  עם זאת ,  האנליסטים בשוק העריכו אתמול כי מדובר במהלך יחסית מוצלח בהתחשב בכך שמדובר בהנפקה פרטית ,  שהיא שלב לפני ההנפקה הציבורית שבה השווי צפוי להיות גבוה יותר .  עם השלמת המהלך צפויה שיכון ובינוי לרשום רווח הון של כ-200 מיליון שקל ,  שכן השקעתה בשיכון ובינוי נדל"ן רשומה לפי הון עצמי ,  כלומר לפי שווי של 900 מיליון שקל .  שיכון ובינוי נדל"ן מחזיקה בקרקעות המיועדות להקמה בהיקף של יותר מ-14 אלף יחידות דיור  .  ההון העצמי החשבונאי של החברה מסתכם בכ-900 מיליון שקל .  עם זאת ,  הונה העצמי הכלכלי גבוה בהרבה ,  שכן החברה מחזיקה בקרקעות המיועדות להקמת דירות ,  שרשומות בעלות היסטורית .  היקף המאזן שלה נאמד ב-2.5 מיליארד שקל .  כלומר ,  החברה נהנית מאיתנות פיננסית ,  שכן יחס הון עצמי-מאזן הוא כ-36% ,  הנחשב גבוה בענף שבו היא פועלת .  החברה סיימה את ינואר-ספטמבר 2009 עם הכנסות של 565.3 מיליון שקל .  באותה תקופה רשמה החברה רווח תפעולי של 125 מיליון שקל ורווח הנקי של כ-90 מיליון שקל ,  המשקף רווח שנתי של 120 מיליון שקל .
 
אריסון הנפיקה 20% משיכון ובינוי נדל"ן
החברה הונפקה לפי שווי של 2 מיליארד שקל לפני הכסף וגייסה כ-500 מיליון שקל בהקצאה פרטית .  את המניות ירכשו הראל ביטוח ,  כלל ביטוח ,  קרנות הפנסיה הוותיקות עמיתים והפניקס

