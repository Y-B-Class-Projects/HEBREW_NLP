חוק האזרחות בבג"ץ : " החוק רומס זכויות אדם "
 בג"ץ דן בעתירות ארגוני זכויות אדם נגד התיקון לחוק האזרחות ,  הקובע כי לא יותר לפלסטינים להינשא לאזרחים ישראלים וכך לקבל אזרחות .  העותרים : " התיקון הוא אנטי חוקתי "
  (  צילום :  גדעון צנטנר ,  עריכת וידאו :  גדי וינסטוק ) 
בג"ץ קיים היום  ( שלישי )  דיון בהרכב מיוחד של 11 שופטים בעתירות נגד חוק האזרחות ,  שהגישו ח"כ לשעבר זהבה גלאון ,  האגודה לזכויות האזרח ,  עדאלה ,  והמוקד להגנת הפרט .  חוק האזרחות ,  שנחקק ב-2003 כהוראת שעה והוארך לאחרונה ביולי ,  אוסר על פלסטינים מתחת לגיל 35 ופלסטיניות מתחת לגיל 25 ,  שהתחתנו עם אזרחים ישראליים ,  לקבל אזרחות ישראלית .
 לטענת העותרים ,  החוק מפלה לרעה את האזרחים הישראלים ,  מרביתם ערבים ,  שנישאים לפלסטינים .  בארגונים מסבירים כי התיקון לחוק מנוגד לחוק יסוד :  כבוד האדם וחירותו ופוגע בזכותו של אדם לקיים חיי משפחה בישראל על רקע לאומני .  
בעוד ארגוני השמאל טענו בדיון שמדובר בחוק גזעני שיש לבטלו ,  ארבעה ארגוני ימין ביקשו להצטרף לעתירה בתור משיבים ,  מכיוון שלטענתם ביטול החוק עלול להוביל לרוב דמוגרפי ערבי בשטחי מדינת ישראל ,  וכך לסכן את צביונה היהודי של מדינת ישראל .  
בדיון אמרה עו"ד יוכי גנסין מפרקליטות המדינה ,  שבשלוש השנים האחרונות כ-600 פלסטינים שנכנסו להליך איחוד משפחות וקיבלו אישור ראשוני ,  התגלו מאוחר יותר כמעורבים בטרור .  מתוכם ,  כ-270 היו מעורבים בכך באופן ישיר .  כמו כן ,  ציינה גנסין כי עד פסק הדין שניתן בבגץ ב-2006 ,  שאישר את החוק ,  27 פלסטינים שהיו מעורבים בהליך איחוד משפחות התגלו כמעורבים בפיגועים ,  בהם נהרגו 155 ישראלים .  
עו"ד גנסין הוסיפה שפלסטינים שמקבלים תעודת זהות ישראלית הופכים למועמדים אטרקטיביים לגיוס עבור ארגוני הטרור השונים .  אחד הפלסטינים שזכו לאזרחות ישראלית אף היה מעורב בתכנון לירות על מסוקו של נשיא ארה"ב לשעבר ,  ג'ורג' בוש . 
" המדינה שוב מנסה להלך אימים על הציבור באמצעות נתונים לא רלוונטיים ",  אמרה גלאון לאחר הדיון . " לפסיקת המדינה היה אפשר להגיע עוד לפני החוק .  למה לעשות איסור גורף ולשייך את כולם למעורבים בטרור ?  ".  
" התמשכות החוק ,  שהיה אמור להיות זמני ,  הפך להוראת קבע שפוגעת בחפים מפשע רבים שלא עשו דבר ,  לא נחשדו בדבר ולא עשו כלום לאיש .  נקווה שהפעם בג"ץ יקבע שהפגיעה הנוראית לא יכולה להימשך ",  אמר עו"ד עודד פלר מהאגודה לזכויות האזרח .
 מנגד אמר עו"ד ציאון ,  יו"ר תנועת גדר לחיים ,  שביקשה להצטרף לעתירה כמשיבה ,  כי  " חוק האזרחות אינו חוק גזעני ,  אלא חוק חוקתי ,  שעומד על זכותה של מדינת ישראל להעדיף יהודים בשטחה ".  לדבריו ,  משמעות ביטול החוק תהיה  " זרימה מבוקרת של פלסטינים לשטחי ישראל ".  לטענתו ,  אם יבוטל החוק ,  בתוך כעשרים שנה ייכנסו כעשרים מיליון פלסטינים לשטחי מדינת ישראל ויהוו סכנה ביטחונית ודמוגרפית .
 
חוק האזרחות בבג"ץ : " החוק רומס זכויות אדם "
 בג"ץ דן בעתירות ארגוני זכויות אדם נגד התיקון לחוק האזרחות ,  הקובע כי לא יותר לפלסטינים להינשא לאזרחים ישראלים וכך לקבל אזרחות .  העותרים : " התיקון הוא אנטי חוקתי "
 
