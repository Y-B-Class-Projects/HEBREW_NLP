ליברמן :  הסדר קבע ?  אחרי שתיפתר בעיית אירן
שר החוץ נאם בפני העצרת הכללית של האו"ם בניו יורק ואמר כי לא יושג הסדר קבע בין ישראל לפלסטינים לפני שתיפתר  " הבעיה האירנית ".  לדבריו , " ההסדר הסופי עם הרשות חייב להתבסס על תכנית חילופי השטחים והאוכלוסיות "
 שר החוץ אביגדור ליברמן התייחס היום  ( שלישי )  למשא ומתן הישיר בין ישראל והפלסטינים וכן לאיום האירני .  בנאומו בפני העצרת הכללית של האו"ם בניו יורק ,  אמר ליברמן כי  " הגישה לפיה כדי לטפל בבעיה האירנית יש לפתור קודם את הסכסוך הישראלי-פלסטיני היא מוטעית מיסודה ,  והמצב הוא הפוך לחלוטין ".  
ליברמן הוסיף כי  " אירן יכולה להתקיים בלי חמאס ,  אך חמאס לא יכול להתקיים בלי אירן .  כל עוד לא נפתרה הבעיה ואירן ממשיכה לערער את היציבות במזרח התיכון כולו ולהחזיק שלוחות על גבולות ישראל בצפון ובדרום ,  בדמות חיזבאללה וחמאס ,  לא ניתן יהיה להגיע להסדר קבע בין ישראל לפלסטינים .  כדי לפתור בעיות רבות במזרח התיכון ולא רק את הסכסוך הישראלי פלסטיני ,  יש לפתור קודם את הבעיה האירנית ". 
בהתייחס למשא ומתן עם הפלסטינים ,  אמר שר החוץ ,  כי  " יש להגיע להסכם ביניים ארוך-טווח ,  משום שהשגת הסכם שלום כולל בשנים הקרובות איננה ריאלית ".  לדבריו , " הסכם ביניים ארוך-טווח יאפשר לפלסטינים צמיחה כלכלית וחופש תנועה ויאפשר לדורות חדשים של ישראלים ופלסטינים שלא גדלו על שנאה והסתה להגיע לשלום מלא בעוד כמה עשורים ".  
השר ליברמן אמר עוד כי  " ההסדר הסופי בין ישראל לפלסטינים חייב להתבסס על תכנית חילופי השטחים והאוכלוסיות ".  ליברמן הסביר כי לא מדובר בתכנית להזזת אוכלוסיות אלא לקביעת הגבולות כך שתשקף בצורה הטובה ביותר את המציאות הדמוגרפית .
 
ליברמן :  הסדר קבע ?  אחרי שתיפתר בעיית אירן
שר החוץ נאם בפני העצרת הכללית של האו"ם בניו יורק ואמר כי לא יושג הסדר קבע בין ישראל לפלסטינים לפני שתיפתר  " הבעיה האירנית ".  לדבריו , " ההסדר הסופי עם הרשות חייב להתבסס על תכנית חילופי השטחים והאוכלוסיות "
 
