סטפק :  סיכוי גדול לשנה טובה למניות
יו"ר מיטב :  עד מארס נדע אם אנחנו הולכים לתרחיש החיובי ,  שבו שוקי המניות עולים ב-15% ,  או למשבר שני וירידה של 30% בשווקים
 >  >  צבי סטפק ,  מייסד ויו"ר מיטב ,  לא שולל תסריט של משבר שני בשוק ההון - וצופה שהאינפלציה תהיה נמוכה מב-2009 . " המפתח הוא לא כאן ",  הוא אומר , " אלא בארה"ב .  שם השאלה היא אם הנתונים הטובים שראינו באחרונה מנבאים את המשך ההתאוששות של השוק האמריקאי או לא . " כלומר האם ברגע שינתקו את החולה ממכונת ההנשמה של הזרמת הכסף הגדולה הוא יוכל להמשיך לנשום בכוחות עצמו ולהתאושש .  את זה נדע לקראת אמצע 2010 ,  אז תפוג ההשפעה החריפה של הצעדים שנקט הממשל עד עכשיו ".  לדברי סטפק מהשאלה הזו נגזרים שני תסריטים .  הראשון הוא חיובי - ובו המשק האמריקאי ילך בכיוון של המשך התאוששות איטית  . " זו תהיה שנה טובה למניות בתל אביב ובעולם אך לא טובה לאג"ח הממשלתיות ".  בתרחיש הזה הוא צופה עלייה של שוק המניות בעד 15% ,  כשהבנקים יתנו תשואה עודפת על השוק  " שכן זהו הענף שנהנה הכי הרבה מתקופות של יציאה ממיתון ".  לתסריט הזה נותן סטפק הסתברות של 80%  - " בכל זאת ",  הוא אומר . " נעשו כאן צעדים דרסטיים שאמורים להשפיע ".  התרחיש האחר ,  השלילי מאוד ,  שמציג סטפק צפוי להתממש אם יתברר שהכלכלה האמריקאית לא יכולה להתנתק ממכונת ההנשמה שלה . " במקרה כזה ,  הכלכלה האמריקאית תחזור להאטה ונראה בשוקי המניות גרף מגמה בצורת האות - w מה שמכונה תחתית כפולה .  תרחיש כזה הוא בשורה רעה למניות ובשורה טובה לאג"ח הממשלתיות גם אם לא נשאר בהן בשר והן נראות כלא אטרקטיביות . " בין סימני המיתון שיצוצו במקרה כזה נראה גם את מחיר הנפט יורד למטה .  בתסריט הרע הירידה תהיה הרבה יותר חריפה מ-15% - היא יכולה להגיע גם ל-30% .  לתסריט הזה נותן ספטק הסתברות של 20% .  לדבריו ,  כבר במארס-אפריל 2010 נוכל לחוש איזה תרחיש עתיד להתממש . " הסימנים הראשונים לכך יגיעו עד אז - ואת ההוכחה החותכת נראה כבר באמצע השנה ",  הוא אומר . " יש כאן בעיה - אם ינתקו את מכונת ההנשמה מוקדם מדי יכול להיות שהמשבר יחזור וירים את הראש .  אם זה ייעשה מאוחר מדי ,  יש סיכון של אינפלציה גדולה ".  בניגוד לרבים בשוק שמנבאים התפרצות אינפלציונית ,  סטפק מעריך שהאינפלציה ב-2010 תהיה נמוכה מב-2009 ותסתכם ב-2%-2.5% בלבד . " ב-2009 האינפלציה הושפעה מאוד מרצף של העלאות מסים שהיו במשך השנה ",  הוא אומר . " מס על הסיגריות ,  מס על הדלק ,  מס הבצורת - ההשפעה של כל אלה על המדד היא משמעותית .  אני לא מניח שתהיה העלאת מסים נוספת ב-2010 .  גם העלייה במחירי הדיור שהיתה השנה צפויה להתמתן בשנה הבאה .  מה שיכול לשבש את התחזית זו התייקרות של מחירי הסחורות או פיחות חד במטבע ".  סטפק צופה שהריבית במשק ב-2010 תסתכם ב-3% . " זו עדיין ריבית ריאלית נמוכה ".  את הצמיחה בישראל הוא קושר בצמיחה בארה"ב : " כרגע נראה שקצב הצמיחה בישראל יהיה באזור ה-3% ".  סטפק צופה התחזקות של הדולר מול השקל .  עם זאת , " אם הריבית כאן תעלה ובארה"ב לא - אז חלק מההתחזקות של הדולר תקוזז ". 

סטפק :  סיכוי גדול לשנה טובה למניות
יו"ר מיטב :  עד מארס נדע אם אנחנו הולכים לתרחיש החיובי ,  שבו שוקי המניות עולים ב-15% ,  או למשבר שני וירידה של 30% בשווקים

