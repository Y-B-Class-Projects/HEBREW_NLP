מכבי והפועל פתח תקוה נפרדו ב-0:0 בדרבי
הדרבי של מלאבס ,  אולי האחרון באורווה ,  הסתיים ללא שערים במשחק חלש ומאכזב על הדשא הרעוע .  שגיב כהן הורחק  ( 75 ) 
כשהפועל ומכבי פתח תקוה מגיעות לדרבי ,  הן תמיד מתעוררות .  לא משנה היכן הן ממוקמות בטבלה ,  הדרבי הפתח-תקוואי כמעט תמיד יצרי ,  סוער וחם ,  אלא שדווקא הפעם הקרב העירוני ,  אולי האחרון שייערך באצטדיון האורווה ,  לא סיפק את מגוון האמוציות שהוא תמיד יודע להפיק ,  כאשר שתי הקבוצות נפרדו בתיקו 0:0 במסגרת המחזור ה-26 של ליגת העל .  המאזן בדרבים עומד כעת על 43 ניצחונות להפועל ,  34 למכבי ו-36 מפגשים הסתיימו בתיקו .
 הקבוצה של פרדי דוד הגיעה למשחק במטרה להמשיך את המומנטום שלה ,  לאחר חמישה משחקים ללא הפסד  ( מתוכם שלושה ניצחונות בשלושת המשחקים האחרונים )  ,  אבל כנראה שהמאזן של דוד בדרבים ממאן להישבר ,  לאחר שמאמן מכבי ,  שבשבעת המשחקים הקודמים שלו כמאמן הפועל לא השיג ניצחון בקרב העירוני .  כעת הוא הוסיף עוד אחד לרצף .  דוד יתנחם בכך שהקבוצה שלו ממשיכה את המאזן הטוב שלו ,  שעדיין נקי מהפסדים .
 הפועל קיוותה להשיג ניצחון לאחר תוצאת התיקו המצוינת מבחינתה במחזור הקודם נגד הפועל תל אביב  ( 1:1 )  ,  אבל במערך שהעלה אלי מחפוד היה קשה לקבוצתו להבקיע ,  כשעלה ללא חלוץ טבעי .  במחצית השנייה הוא הכניס שניים כאלו ,  אבל גם זה לא עזר .  גם הפועל ממשיכה רצף טוב ,  והיא כבר עם תשעה משחקים ברציפות ללא הפסד .  אמנם רק באחד מהם היא ניצחה ,  אבל במאבק בתחתית כל נקודה חשובה ויקרה ,  בוודאי כאשר מאז הדקה ה-75 נשארה הפועל בעשרה שחקנים לאחר ההרחקה של שגיב כהן .
 כאמור ,  זה כנראה היה הדרבי האחרון שנערך באיצטדיון האורווה ,  כאשר בשנה הבאה שתי הקבוצות יעברו לאצטדיון החדש שמוקם בפתח תקוה .  עם איך שהמגרש הישן נראה ,  באמת הגיע הזמן .  כולנו תקווה שהאיצטדיון החדש יאפשר לקבוצות להציג יכולת מעט טובה יותר .
 דקה 17 - דני פרדה שלח את עומר דמארי לאחד על אחד מול יוסי שקל ברחבה ,  אך השוער הדף לקרן .
 דקה 19 - אסי משיח בעט חזק מכ-30 מטרים ,  שקל היה במקום אך הדף רע ,  הגנת הפועל הרחיקה את הסכנה .
 דקה 21 - כדור חופשי להפועל מאותה נקודה בה כבש גיא צרפתי נגד הפועל תל אביב ,  צרפתי בעט היטב ,  אך יבריץ' היה במקום .
 דקה 37 - טל בן חיים פרץ באגף והעביר רוחב לדן רומן ,  שממרכז הרחבה המשיך בנגיעה למשקוף .
 דקה 50 - אסי משיח מסר כדור לעומק ,  טל בן חיים המשיך אותו החוצה .
 דקה 63 - אלי ביטון הרים כדור למחליף ארמון בן נעים ,  שנגח בזינוק ,  יבריץ' הציל לקרן .
 דקה 75 - אדום !  שגיב כהן הורחק לאחר שספג צהוב שני ,  בגלל שצלל ברחבה על פי דעתו של השופט איתן תבריזי .
 דקה 82 - ראובן עובד מצא את בשירו ברחבה ,  שניסה להטעות את יבריץ ,  אך בעט גבוה מדי .
 דקה 88 - עומר דמארי בעט מחוץ לרחבה כדור שקיפץ והטעה את שקל ,  השוער הספיק להתעשת ולהציל .
 מכבי פתח תקוה :  דרגוסלב יבריץ' ,  אורי אוזן ,  ניצן דמארי ,  מוראד מגמדוב ,  אבי יחיאל ,  חיים מגרלשווילי ,  אסי משיח  ( נבוישה מרינקוביץ' ,  83 )  ,  סבסטיאן סנסוני  ( דן רומן ,  12 )  ,  דני פרדה ,  טל בן חיים  ( דובב גבאי ,  70 )  ,  עומר דמארי .
 הפועל פתח תקוה :  יוסי שקל ,  עמנואל מתיאס ,  גל כהן ,  דניאל אדו ,  סאלם אבו סיאם ,  ג'ונתן אסוס ,  שגיב כהן ,  עידן סרור  ( עוסמן בשירו ,  61 )  ,  גיא צרפתי  ( ארמון בן נעים ,  52 )  ,  ראובן עובד  ( כפיר דר ,  90 )  ,  אלי ביטון .
 
מכבי והפועל פתח תקוה נפרדו ב-0:0 בדרבי
הדרבי של מלאבס ,  אולי האחרון באורווה ,  הסתיים ללא שערים במשחק חלש ומאכזב על הדשא הרעוע .  שגיב כהן הורחק  ( 75 ) 

