קבוצת רכישה קנתה מגרש להקמת מגורים לסטודנטים בב"ש ב-10 מיליון ש'
 >  >  חברת רמות שיווק נדל"ן ,  המארגנת קבוצות רכישה ,  מימשה בסוף השבוע את האופציה לרכישת מגרש בן 1.6 דונמים סמוך לאוניברסיטת בן גוריון בבאר שבע ,  ורכשה אותו ב-10 מיליון שקל .  המגרש מיועד להקמת מגדל מגורים לסטודנטים .  במגדל בן 13 הקומות תבנה הקבוצה 130 דירות קטנות - חלקן בנות 70 מ"ר וחלקן בנות 35 מ"ר .  שווי הפרויקט יגיע ל-50 מיליון שקל ומחירי הדירות יתחילו ב-470 אלף שקל .  לדברי ד"ר חיים גולובנציץ ,  מבעלי רמות , " 80% מחברי קבוצת הרכישה הם תושבי המרכז והשאר מתגוררים ביישובי השפלה והדרום .  מרביתם בעלי מקצועות חופשיים בני 40-65 ,  שחיפשו נכס להשקעה ".  בחוזה מול חברי הקבוצה מציעה רמות כי אם הדבר יאושר על ידי 70% מהחברים ,  תיבחר חברת ניהול שתתחייב לתשואה של 6% בשנה .  במקרה שבו תיבחר חברת ניהול ,  יוצע לדיירים בבניין חדר כושר ,  פאב לסטודנטים וחדר לימוד קומתי .  לפרויקט טרם הוצא היתר בנייה ,  אך בחברה מעריכים כי הליך קבלת ההיתר צפוי להסתיים תוך שלושה חודשים ,  כאשר במקביל ייבחר קבלן ביצוע באמצעות מכרז .  לדברי גולובנציץ ,  בימים אלה מתחילה החברה במו"מ לרכישת אופציה למגרש נוסף באזור .
 
קבוצת רכישה קנתה מגרש להקמת מגורים לסטודנטים בב"ש ב-10 מיליון ש'
nan
