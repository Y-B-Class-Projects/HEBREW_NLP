די אנטוורד מראים לרוני סופרסטאר איך עושים את זה נכון
הדבר שדוד אלון הכי אוהב זה בקבוק שמפניה וילדות רעות עם חצאיות קצרות שיושבות לו על הברכיים .  בשביל זה הוא מוכן להרחיק אפילו עד דרום אפריקה

מסר לרוני סופרסטאר :  ככה עושים את זה ,  ככה ממציאים סיפור מסגרת ,  ככה משתלטים על האינטרווב .  שני הקליפים של Die Antwoord  הדבר הכי חם שיצא מדרום אפריקה מאז נלסון מנדלה  הגיעו לכל מקום ,  וזה על אף העובדה שהמוזיקה שלהם היא משהו מעניין וחדש לגמרי  ( סוג של רייב-יורו-טראשי עם גנגסטה ראפ )  ושהאסתטיקה של הקליפים שלהם לקוחה במלואה מעולמם של לארי קלארק והארמוני קורין ומלאה בנכים ,  קטועי גפיים ויצורים מעוותים שונים .
 בהמון בלוגים וטוויטים נשאל האם מדובר במוזיקה של ילדי גטו אמיתיים ,  אך ערך ההפקה ,  איכות הקליפים ולבסוף גם הימצאות הלוגואים של פומה וייגרמייסטר באתר הסופר מושקע של Die Antwoord לא השאירו מקום לספק שמישהו עם לא מעט ירוק עומד מאחורה .  אך זה לא צריך להרוס את הכיף  כמו שכתבתי פה בעבר עם עידית פרנקל ,  אני בעד המגמה של תאגידים המקדמים תרבות שוליים .
 אחרי מה שקרה באח הגדול ,  אני מצפה לראות הולגרמות בכל מקום .  בראש שלי ככה מלצרים צריכים לקחת הזמנה וככה אנחנו צריכים להופיע בארוחות משפחתיות .  נדמה שסי-בג מסכים איתי ,  אחרת אי אפשר להסביר את הרימיקס העתידני הזה שהוא עשה להיפ-הופ של ג'וס אלים .
 
איי-טראק מחזיר את החברים של וויזי לסביבה הטבעית שלהם וגורם להם להישמע אפילו יותר ערסים מתמיד .  אולי זה מה שקורה כשאנשים נמצאים על דיאטת שמפניה במשך 24 שעות .  אישית ,  אני הולך לנסות את זה בסוף השבוע הקרוב ,  רק שלשמפניה אני מתכוון להוסיף עוד כמה דברים קצת פחות מבעבעים .
 
לקרוא לאלבום החדש של הנייף  " פלופ "  יהיה אנדרסטיימנט .  כזה חרטוט יומרני וחסר מעוף כבר המון זמן לא שמעתי ,  וכשחושבים על רמת הציפייה שליוותה את בוא הריליס ,  הסטירה היא כפולה .  למזלנו ,  בסוף האלבום הם הכניסו שלושה קטעים ראויים שמרמזים על כך שהם לא איבדו את זה ושבאלבום הבא  שבתקווה לא יהיה פרויקט אופרה מקושקש כמו הנוכחי  הם יספקו את הסחורה .  קבלו את אחד מהקטעים המוצלחים ונסו להתחמק מהשאר .
 ילדים אוהבים לימונדה .  לפעמים הם מוכרים אותה בכדי ללמוד את הערך של השקל ;  לעיתים הם סתם מצחקקים בטיפשות כשהם לוגמים ממנה .  כך או כך ,  לימונדה עושה טוב לילדים ובדיוק בגלל זה ההרכב הנ"ל קרא לעצמו על שם המשקה הפופולרי והכניס למוזיקה שלו את כל מה שצריך בכדי לחיות את השם :  אלקטרוניקה ,  אינדי וסימפולים חמדמדים .
" Paper Dolls ",  האלבום החדש של הברונטס ,  יצא כבר לפני ארבעה חודשים ,  אך מסיבה לא ברורה הוא ישב לי על ההארד דיסק והתעלמתי ממנו לחלוטין .  אולי זה בגלל שכל פעם שהתחשק לי לשמוע Twee פניתי ישר להלן לאב - הרי אף אחד לא באמת מנצח אותה .  מסתבר שקצת פישלתי כי מדובר בריליס ממש כיפי ומדבק .  לא נורא ,  בזכות מריחת הזמן הברונטס מקבלים מקום של כבוד בפינה של  " מה שהמבוגרים אוהבים ",  ומי שלא מכיר אותם עדיין מקבל את ההזדמנות ללעוס מסטיק לצלילים שלהם .
 זוכרים את לאלי פונה ?  אז הם חוזרים .  ולא ,  בשש השנים שעברו מאז הריליס האחרון שלהם הם לא למדו כלום .  נאדה .  הם נמצאים בדיוק באותו המקום ,  רק שהיום זה קצת פחות מרגש מפעם .  מה שכן ,  זה עדיין ממש יפה .
 כמו כל הלהקות של הצ'יל-ווייב ,  גם דלטה מירור הם ילדים שגדלו על האינדי של שנות ה-2000 אך בסופי השבוע לקחו MDMA במועדונים ,  והמוזיקה שלהם מתאימה בדיוק ליום הקשה שמגיע אחרי הלילה ההוא ,  כשכל השרירים כואבים והמצב רוח בקאנטים .  בשיר הזה הדאונריות קופצת מדרגה כי מדובר על בחורה שמחוברת למכשירים ולא יכולה לצאת החוצה ,  כי אז היא תמות .  הפי הפי ג'וי ג'וי .
 הטרנדים העתידיים שואלים  " את יודעת שאת הבחורה היחידה שאי פעם האמינה בי ?  "  ואני עונה בשמה שברור ,  שנשמע שהם בכלל לא מאמינים בעצמם ,  אז למה שמישהו אחר יאמין ?  די כבר ,  חוסר ביטחון זה הכי לפני חמש שנים .  גברים צריכים לתפוס ביטחון ,  אבל אם זה לא קורה ,  שלפחות יפילו עלינו שירים מעולים כמו  " Eyes From Heaven ". 
האיש היחיד שמחזיק ילדים משל עצמו ושאני מכבד הפנה אותי לשיר הזה והטענה שלו היתה שזה  " באמת "  מה שהילדים אוהבים .  כלומר ,  שהוא משמיע את  " Birds of Prey "  לפעוט שלו ושהשיר מיד מנקה לו את הראש ומכניס אותו לחלומות .  זה פשוט  הילד שלו ממש בקטע של להקות כמו נאון אינדיאן וממורי טייפס ,  אך כשהוא משתולל וזורק צעצועים בכל הבית ,  הוא עושה זאת לצלילי פוסט-Pאנק ,  ו-Psychobuildings הם היחידים שמצליחים לאחד בין שתי הקצוות האלו באופן מוצלח .
 ה-U.S .  Girls הן לא באמת בנות אמריקאיות טיפוסיות ,  אך בכל יום נתון אני אבחר אותן על פני הבימבוז שיוצאות לספרינג ברייק או על פני הגווידטס של ג'רזי שור  ( חוץ מג'יי-וואו ,  כלפיה יש לי רגשות אמיתיים )  .  הן עושות נויז ;  יש כאלו שיגידו ארט רוק .  הן שרות בקול נמוך ורק מחפשות אקשן ,  מכל סוג שהוא .  הלוואי והן יהפכו למודל לחיקוי  זה ממש ישפר לנו את העולם .
 
בעצם ,  העולם שלנו כבר מתקדם לקראת שיפור .  כל סינגל חדש של ג'ואנה הוא צעד נוסף לקראת המטרה ,  ואחרי ששבוע שעבר קיבלנו את  " 81 "  המצוין ובעל הסאונד ההו-כה-מוכר ,  עכשיו מגיע אלינו  " Good Intentions Paving Company "  הכולל שבע דקות מבריקות של ג'ואנה ניוסם מסוג חדש ,  סוג שמאחד את ג'ואנה הישנה של  " The Milk-Eyed Mender "  עם הג'ואנה הארטיסטית של  " Ys "   שזה אומר שיר פופ על פסנתר ,  שבנוי כמו יצירה קלאסית ,  עמוס שכבות ומרשים למדי .
 שני מוזיקאים גדולים למדי הסבירו לנו בעבר שאין דבר חשוב מ-"Repetition ".  הראשון הוא מארק אי סמית' ,  שבאחד מהשירים הכי מפורסמים של הפול , " Repetition ",  מסביר למה חזרה במוזיקה היא דבר מהותי .  השני הוא ליל' וויין ,  שאמר שהדבר שהפך אותו לגדול זו החזרה והחזרה בלבד  שבזכות החזרה הוא לומד דברים ,  מפנים ומבצע טוב יותר .  כשלאב איז אול כתבו את  " Repetition "  הם בטח קרצו לסמית' ,  לא לוויין ,  אך בניגוד לאג'נדה הברורה של שתי האופציות ,  הם יצרו שיר אהבה על לב שפועם חזק ובמחזוריות ובזאת הוכיחו שהם לא Pאנק ולא גנגסטה-ראפ ;  הם סתם שוודים .
 קצת מוזר שהאלבום של גיגי הגיע דווקא עכשיו ולא המתין בסבלנות לקיץ ,  היות ואין משהו שמקרין יותר שמש ממנו .  הוא מתוק ,  סיסקטיזי ,  חמוד ומשעשע .  בנוסף לכל אלו ,  הוא גם אחד מהריליסים המוצלחים של הרגע .  בתקווה ,  הוא יגרום לבחורות להתלבש עם חצאיות קצרות גם בימים קפואים אלו  ואם הן יצטננו ,  אני בטוח שיש לא מעט בחורים שיסכימו לטפל בהן .

" הוא הלך "  שרות הויויאן גירלס בקאבר המקסים הזה לשאנטלס .  לדעתי ,  הן שרות עליי ,  אבל הן לא צריכות לקחת את העזיבה שלי באופן אישי מדי .  זו לא אשמתן שהבחורה מ-Die Antwoord היא הדבר הכי לוהט  ( ופריקיש )  בעולם ,  שג'ואנה ניוסם חזרה ,  שה-U.S .  Girls מגניבות מהן ושעמוק בפנים אני עדיין חולם על ג'מינה פרל ,  ג'ורג' פרינגל ,  ג'ני לואיס ולילי אלן .  הלכתי ,  כן .  אבל כדאי להן להתגבר ,  כי נראה שייקח זמן עד שאחזור לחיקן .
 

די אנטוורד מראים לרוני סופרסטאר איך עושים את זה נכון
הדבר שדוד אלון הכי אוהב זה בקבוק שמפניה וילדות רעות עם חצאיות קצרות שיושבות לו על הברכיים .  בשביל זה הוא מוכן להרחיק אפילו עד דרום אפריקה

