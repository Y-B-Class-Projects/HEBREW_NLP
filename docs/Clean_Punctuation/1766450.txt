דאלאס השיגה ניצחון 12 ברציפות
המאבס ממשיכים בכושרם הנפלא וגברו 97:103 על יוטה .  בוסטון הביסה את שארלוט 62:93 .  שיקגו עם 82:113 על מינסוטה
עוד לפני המפגש המרגש של עמרי כספי וסקרמנטו קינגס עם השלישייה הלוהטת של מיאמי היט ,  נערכו שבעה משחקים הלילה  ( בין שבת לראשון )  בליגה הטובה בעולם .  דאלאס המשיכה את רצף הניצחונות הנהדר שלה והאריכה אותה ל-12 ,  לאחר שגברה על יריבה מערבית לא קלה ,  יוטה ג'ז ,  עת המאבס ניצחו 97:103 .  בוסטון האימתנית קרעה את הבובקאטס המסכנים בשארלוט 62:93 .  שיקגו המשיכה את המומנטום שלה אחרי הניצחון על הלייקרס אמש ,  כשגברה הפעם על מינסוטה 82:113 .  יוסטון ניצחה את קליבלנד 95:110 ,  בעוד שממפיס גברה על הקליפרס 83:84 .
 דאלאס מאבריקס  ( 4:19 )  - יוטה ג'אז  ( 8:17 )  97:103
שארלוט בובקאטס  ( 15:8 )  - בוסטון סלטיקס  ( 4:19 )  93:62
אטלנטה הוקס  ( 9:16 )  - אינדיאנה פייסרס  ( 11:11 )  83:97
דטרויט פיסטונס  ( 18:7 )  - טורונטו ראפטורס  ( 15:9 )  120:116
שיקגו בולס  ( 8:14 )  - מינסוטה טימברוולבס  ( 18:6 )  82:113
יוסטון רוקטס  ( 14:9 )  - קליבלנד קאבלירס  ( 16:7 )  95:110
לוס אנג'לס קליפרס  ( 19:5 )  - ממפיס גריזליס  ( 14:10 )  84:83
סקרמנטו קינגס  ( 16:5 )  - מיאמי היט  ( 8:17 )  104:83
כנראה שבקרוב מאוד ייצא מכרז :  מי יכולה לעצור את דאלאס ?  כי זה לא נראה שהמאבס עומדים בשום מקום .  הקבוצה של ריק קרלייל סופרת ניצחון 12 ברציפות ,  והפעם זה היה מכובד במיוחד על יוטה .  המאבס עם מאזן של 4:19 ,  הטוב ביותר שלה מאז עונת 2002/3 .  למרות שהטקסנים הצליחו לפתוח פער של 15 נקודות כבר אחרי הרבע הראשון ,  הקבוצה של ג'רי סלואן הצליחה לקצץ ממנו ככל שהמשחק התקדם ,  כאשר מהלך של שלוש נקודות של דרון וויליאמס הוביל את יוטה ליתרון 95:96 כשנותרו 2:40 דקות לסיום המשחק ,  אלא שאז דירק נוביצקי וג'ייסון טרי נכנסו לפעולה ודאגו להשאיר את הניצחון בבית .
 הפורוורד הגרמני סיים משחק נהדר של 31 נקודות ו-15 ריבאונדים ,  כשדשון סטיבנסון תפר 17 נקודות ,  קארון באטלר הוסיף 16 ,  טרי עם 14 מהספסל .  וויליאמס הוביל את הג'ז עם משחק מצוין של 34 נקודות ,  תוך שהוא נעזר בפול מילסאפ שגמר את המשחק עם 16 נקודות ו-8 ריבאונדים .  
לוס אנג'לס קליפרס  ( 19:5 )  - ממפיס גריזליס  ( 14:10 )  84:83
הקליפרס האומללים ,  שניצחו רק משחק אחד בארבעת האחרונים  ( מול סקרמנטו ,  אלא מה ?  )  קיוו כל כך להשיג עוד ניצחון מול הגריזליס ,  שהגיעו במומנטום אחרי הניצחון בהארכה על פיניקס ,  אבל נראה שהעונה הזאת צריך שהרבה דברים יתחברו כדי שהקבוצה השנייה מעיר המלאכים תקצור ניצחון .  את ממפיס הוביל זק רנדולף עם 18 נקודות ו-13 ריבאונדים ,  מארק גאסול קלע 17 והוריד 8 ריבאונדים .  אריק גורדון הוליך את קלעי הקליפרס עם 25 נקודות ,  בלייק גריפין קלע 19 ושאב 11 ,  בריאן קוק עם 13 ודיאנדרה ג'ורדן סיים עם 10 ו-14 ריבאונדים .
 משחק מאוזן התקיים בטיים וורנר כייבל ארינה בשארלוט .  מאוזן הכוונה לכך שכמעט כל קבוצה קלעה בקצב דומה בכל אחד מארבעת הרבעים .  בוסטון השחילה בין 20 ל-29 נקודות ,  בעוד הבובקאטס ,  שימו לב ,  קלעו בשני הרבעים הראשונים 16 נקודות ,  ובשני הרבעים הבאים 15 נקודות בכל רבע .  זה לא שבוסטון נתנה משחק מופלא ,  אבל עם הגנה חזקה וחכמה ומול קבוצה די חלשה כמו הבובקאטס זה באמת לא היה כוחות .  ריי אלן וגלן דייויס הובילו את הירוקים של דוק ריברס עם 16 נקודות כל אחד ,  בעוד קווין גארנט הוסיף 13 נקודות ו-11 ריבאונדים .  נאזי מוחמד  ( 14 )  וסטיבן ג'קסון  ( 13 )  היו היחידים בשארלוט שקלעו בדאבל פיגרס .
 אטלנטה הוקס  ( 9:16 )  - אינדיאנה פייסרס  ( 11:11 )  83:97
רבע שני מצוין של ההוקס עם ניצחון 21:32 וירידה למחצית בפער מבטיח של 13 נקודות השאירו את המושכות בידיהם לאורך כל המשחק והביאו להם את הניצחון מול אינדיאנה המפתיעה העונה .  הפייסרס קלעו באחוזים רעים מאוד  ( 37 מהשדה ,  29 מהשלוש )  ומשחק פושר של דני גריינג'ר שסיים רק עם 14 נקודות לא הספיק להם מול 25 של ג'מאל קרופורד ו-21 נקודות ו-7 ריבאונדים של ג'וש סמית .
 הקבוצה של טום תיבודו שאבה הרבה ביטחון וכוח מהניצחון הביתי לילה קודם לכן על האלופה והביאה את היכולות ההתקפיות שלה שוב לפרקט .  כבר מן הפתיחה לא היה ספק באשר לזהות הקבוצה המובילה ,  כשהבולס פתחו פער של 21 נקודות עם סיומה של המחצית הראשונה .  דרק רוז ,  שהיה מצוין מול הלייקרס ,  שוב הוביל את הבולס עם 21 נקודות ו-7 אסיסטים ,  כשלואל דנג סייע לו עם 19 נקודות ,  קרלוס בוזר קלע 17 ,  ג'ואקים נואה 9 נקודות ו-10 ריבאונדים .  האס של הוולבס ,  קווין לאב ,  סיים את המשחק עם 23 נקודות ו-15 ריבאונדים ,  מייקל ביזלי תרם 16 .
 במשחק כזה חייבים להיות שני צדדים .  פראיירים בצד אחד ו-ווינרים בצד השני .  הבוכנות יכולים להבין עד כמה הם רעים העונה כשנוצחו בביתם על ידי הקבוצה מקנדה ,  זאת לאחר שהובילו במחצית ביתרון של 19 נקודות .  דטרויט הייתה מצוינת במחצית הראשונה כשקלעה 72 נקודות  ( 43 ברבע השני )  מול 53 של הראפטורס .  אבל במחצית השנייה התהפכה הקערה לגמרי .  טורונטו אכלה את הפרקט עם 67 נקודות ,  בעוד הפיסטונס ירדו מ-72 ל-44 בסך הכול ,  רק 17 ברבע האחרון .  ג'ריד ביילס נתן משחק יוצא מן הכלל של 31 נקודות ו-7 אסיסטים ,  בעוד אנדריאה ברניאני וליאנדרו ברבוסה השלימו אותו אצל הראפטורס עם 22 נקודות כל אחד .  מן העבר השני בן וואלאס  ( 14 ריבאונדים )  ורודני סטאקי  ( 12 אסיסטים )  עשו את שלהם עם 23 נקודות כל אחד .
 יוסטון רוקטס  ( 14:9 )  - קליבלנד קאבלירס  ( 16:7 )  95:110
משחק נהדר של הסוליסט קווין מרטין העניק ניצחון ביתי לטילים .  הגארד של יוסטון רשם שיא עונתי עם 40 נקודות ,  והרוקטס עם ניצחון בית חמישי ברציפות .  שיין באטייה וצ'ייס באדינגר עזרו למרטין עם 16 נקודות כל אחד ,  כשלואיס סקולה סייע עם 14 נקודות וסיפק מטריה אווירית של 14 ריבאונדים .  אנטואן ג'יימיסון הוביל את הקאבס עם 24 נקודות ,  בעוד מוריס וויליאמס קלע 18 נקודות ומסר 9 אסיסטים .
 
דאלאס השיגה ניצחון 12 ברציפות
המאבס ממשיכים בכושרם הנפלא וגברו 97:103 על יוטה .  בוסטון הביסה את שארלוט 62:93 .  שיקגו עם 82:113 על מינסוטה

