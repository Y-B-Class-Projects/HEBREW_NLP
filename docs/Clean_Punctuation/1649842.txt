מנהל העיזבון של פנאן נגד חדשות 10
בית המשפט המחוזי בתל אביב קבע היום כי על חדשות 10 להגיב תוך עשרה ימים לבקשתו של עו"ד משה זינגל להגיב בשידור חי על טענות שהועלו נגדו במהדורה
מנהל העיזבון של מוני פנאן ,  עורך הדין משה זינגל ,  פנה הבוקר  ( חמישי )  לבית המשפט המחוזי בתל אביב בדרישה לצו שיחייב את חברת החדשות של ערוץ 10 להקצות לו חמש דקות במהדורה המרכזית הקרובה לשם תגובה על טענות שהעלה רביב דרוקר בשבוע שעבר .  השופט יהודה זפט קבע כי על ערוץ 10 להשיב בתוך עשרה ימים .  
עו"ד זינגל מתייחס לכתבה ששודרה במהדורה המרכזית ביום חמישי שעבר ,  שם דיווח דרוקר כי על פי קלטת שהתגלתה לאחרונה זינגל מנסה להעביר את הבעלות על הדירה שבה התגוררו פנאן ומשפחתו בשכירות ,  וזאת מבלי לאפשר לזינגל להגיב בעצמו לדברים .  עוד טוען זינגל ,  כי ביום ראשון האחרון כתב לו דרוקר בהודעת SMS כי ישתדל למצוא דרך להביא את תגובתו למסך אך לא עשה זאת .  כמו כן ,  לטענת זינגל זו הפעם השנייה תוך 40 יום בה חדשות 10 משמיצים אותו ללא מתן אפשרות תגובה .
 זינגל מבהיר כי דרישתו היא לקבל מספר דקות במהדורת החדשות לשם מתן תגובה ואינו מתייחס לשאלת אמיתות או אי אמיתות הדיווח ,  אך בהמשך הבקשה כותב כי הקלטת המדוברת הייתה מצויה בידי רשויות המס מרגע תחילת בדיקת ענייניו הכספיים של פנאן ואין יסוד לטענה כי היא נמצאה פתאום במשטרה .  
זינגל ככתב בבקשה : " המבקש כאזרח ,  כאדם ,  כפרקליט כמנהל עיזבון נותר בודד ו 'אדם קטן' ,  מול עוצמת המדיה קרי :  המשיבים אשר תקפו אותו פעמיים ,  ללא רחם בפריים טיים של יום חמישי בערב ,  זהו מועד השידור הנבחר ביותר של השבוע ,  חנקו אותו ברשעותם ,  זלזלו בו ,  פגעו בכבודו והוא נותר חסר מענה להגן על שמו הטוב ,  כי הם מבטיחים ולא מקיימים ..  .  כל נזק לא ייגרם למשיבים אם יפעלו בהתאם לחוק ולנורמות המקובלות במשפט הציבורי ולעקרונות העיתונאות הפרטית שהיא נאמנה לציבור ". 
מחדשות 10 נמסר : " תחקיר 'המקור' העלה חשד שעו"ד משה זינגל ,  מנהל עיזבונו של מוני פנאן ,  לא עושה מאמץ להכניס לעיזבונו של מר פנאן את הדירה בה גר ,  למרות שהוא יודע כי באופן מעשי הדירה הייתה שייכת למר פנאן .  התחקיר נסמך ,  בין השאר ,  על דברים מפורשים ברוח זו שאמרה בתו של פנאן ,  לירון .  בעקבות התחקיר נפתחה חקירה בנושא .  לגבי זכות התגובה של מר זינגל :  התחקיר הביא גם את תגובתו המצולמת ומאז בפעמים בהם הייתה דווח על התפתחויות בנושא ,  הובאה תגובתו .  בנסיבות הללו ,  אנחנו לא רואים צורך להקצות לו זמן נוסף במהדורת החדשות ". 

מנהל העיזבון של פנאן נגד חדשות 10
בית המשפט המחוזי בתל אביב קבע היום כי על חדשות 10 להגיב תוך עשרה ימים לבקשתו של עו"ד משה זינגל להגיב בשידור חי על טענות שהועלו נגדו במהדורה

