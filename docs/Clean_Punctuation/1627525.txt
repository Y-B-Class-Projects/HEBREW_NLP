אמור לנו איזה גאדג'ט תרכוש ונאמר לך איזה מנהל אתה 
 islate  >  >  המנהל הצעיר שרוצה לעשות רושם כיוון שהלהיט הבא מבית אפל לא יגיע לחנויות לפני אפריל 2010 ,  הצעיר המתלהב יתאמן על הקונצפט של מחשבי טאבלט ,  בעזרת camangi webstation .  מדובר בדבר הקרוב ביותר ל-islate עלי אדמות - מחשב כף יד עם מסך בגודל 7 אינטש השוקל פחות מ-500 גרם .  על מערכת הפעלה אנדרואיד של גוגל ,  הקמאנגי מריץ את כל היישומים הפופולריים הנדרשים למשתמש הסביר - דפדפן ,  נגן מדיה ,  קורא ספרים אלקטרוני וכדומה ,  ומצויד במסך מגע .  אייפון  >  >  המנהל המבוגר שמנסה להיות מעודכן את האייפון הוא שומר בתוך נרתיק מיוחד בתוך תיק העור הישן שלו ,  ורק בפגישות מיוחדות הוא יצוץ על השולחן .  הוא לא יודע איך בדיוק שולחים sms ,  אבל יודע להראות תמונות של הנכדים ,  על אף שהתמונות תמיד יוצאות לו מטושטשות .  מומחה הגאדג'טים של המשרד הוריד לו למכשיר את האפליקציה של ההפלצות והמזכירה שלו מסמיקה בכל פעם שהיא שומעת את הצליל הזה .  ומה בעניין שיחות טלפון ?  בשביל זה הוא מחזיק מכשיר סלולר רגיל .  האייפון זה רק בשביל הרושם .  בלאקברי  >  >  המנהל הריכוזי שלא מרפה אם עד לפני שנה שלט המנהל הריכוזי בעסק ובחיי העובדים במשך 16 שעות ביממה ,  מאז שהוא קיבל את הבלאקברי התארכה מוטת השליטה שלו בארבע שעות נוספות .  המיילים זורמים למכשיר ללא לאות ,  הסמסים נשלחים ממנו גם כשהוא בשירותים ,  במיטה ובארוחת ערב שבת אצל חמותו ,  והמקלדת שחוקה בעיקר במקש של הסימן קריאה .  ונראה אותכם מעזים לומר לו שהוא קצת מגזים ושיש אנשים שהולכים לישון ב-1:00 לפנות בוקר .  מסך ענק  >  >  המנהל שרוצה שיידעו שהוא עשה את המכה במשרד ,  לצד יצירת הפופ-ארט שרכש בסות'ביז בכמה מאות אלפי דולרים ,  ממוקם בהדרת כבוד מסך lcd עם 65 אינטש ,  hdtv ,  עם תמיכה בהקרנת סרטי טלוויזיה בתלת-ממד .  המחיר אמנם לא בשמים - פחות מ-10,000 דולר - אבל כשברקע מתנגן הסרט אווטאר של ג'יימס קמרון ,  גם הלקוח הגדול ביותר לא יעמוד בפיתוי ויישאר בחדר המנכ"ל עוד 10 דקות כדי לצפות בקטעי האקשן .  לגו  >  >  המנהל המגניב שהתברגן בהיי-טק הוא תמיד היה הכי מגניב בחבר'ה ,  הכי קול .  והנה פתאום יש לו רכב ליסינג ,  שלושה ילדים ,  משכנתא ווילה במושב .  ממש כמו כולם ,  שאלוהים ישמור .  אבל הוא ידאג שאתם תדעו שמבפנים הוא נשאר מגניב .  אל תבלבלו לו את המוח עם מכשירי סלולר חכמים ,  מסכי lcd מפלצתיים לא עושים עליו רושם .  הוא הכי מעודכן ,  גם בלי לנפנף בשטויות .  והרכישה המשמעותית האחרונה שלו בנסיעה לניו יורק ?  חללית קרב של לגו מסדרת  " מלחמת הכוכבים ",  במחיר של כ-60 דולר בטויז-אר-אס ,  תודה ששאלתם .
 
אמור לנו איזה גאדג'ט תרכוש ונאמר לך איזה מנהל אתה 
nan
