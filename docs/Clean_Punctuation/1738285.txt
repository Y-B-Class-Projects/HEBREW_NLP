1:6 לריאל על לה קורוניה ,  1:1 לברצלונה מול מאיורקה
הבלאנקוס התפוצצו עם 1:6 מרשים על לה קורוניה ,  וחלפו על פני ברצלונה ,  ששוב התקשו בבית וסיימו רק ב-1:1 מול מאיורקה
המחזור השישי בליגה הספרדית נפתח ביום שבת ,  אבל המשחקים המעניינים של המחזור נערכו הערב  ( ראשון )  ומי היה מהמר על כך שנראה את ברצלונה ומאיורקה נפרדות בתיקו 1:1 ועוד בקאמפ נואו .  היריבה הגדולה של ברסה ,  ריאל מדריד ,  הוציאה את כל העצבים שהצטברו אצל ז'וזה מוריניו מהתקשורת המקומית עם 1:6 ענק על דפורטיבו לה קורוניה .  ריאל חלפה על פני ברצלונה בטבלה ,  כשוולנסיה עדיין מוליכה .  
סביליה ,  שניצחה ביום חמישי את בורוסיה דורטמונד בליגה האירופית ,  הרשימה עם 1:3 ביתי על אתלטיקו מדריד .  ויאריאל ,  שפתחה את העונה טוב מאוד ,  השיגה ניצחון רביעי ברציפות ,  0:2 על ראסינג סנטאנדר .  הפתעת העונה עד כה ,  העולה החדשה הרקולס ,  הובסה 3:0 על ידי חטאפה .
 מי שרצה לדעת מה ההשפעה של צ'אבי על ברצלונה ,  נוכח ללמוד על כך היום .  הבלאוגראנה סיימו בתיקו 1:1 מאכזב בבית מול מאיורקה ,  כשחסרונו של הקשר מורגש בכל התקפה .  האלופה ,  שנאלצה להסתדר גם ללא דויד וייה המושעה ,  נראתה לא טוב ,  כשכל אחד מהשחקנים מנסה לקחת על עצמו קצת יותר מדי ובסיום הקבוצה סוגרת משחק בית שלישי עם ארבע נקודות ושני שערי זכות .  בנוסף ,  נראה שהסגל הקצר של ברסה שוב פגע בה ,  כשהנשקים שעלו מהספסל שלה היו טיאגו ,  נוליטו וז'פרן הצעירים והלא מנוסים שלא הוסיפו יותר מדי .  
בזווית הישראלית ,  נראה שלואיס פרננדז יכול להיות שקט לפחות בעמדה אחת :  השוער .  דודו אוואט רשם עוד משחק מצוין והיה אחד המצטיינים בקבוצה של מיכאל לאודרופ .
 הכל דווקא התחיל טוב מבחינת ברצלונה .  בדקה ה-21 היא עלתה ליתרון לאחר מהלך קבוצתי נפלא ,  בסיומו השאיר פדרו כדור עם העקב ללאונל מסי ,  שבעט בקלות לפינה של דודו אוואט .  האלופה המשיכה ללחוץ והיה נדמה כאילו היא בדרך לניצחון ביתי קל ,  אלא שבדיוק אז בדקה ה-43 הצליחו האורחים להשיג קרן משום מקום ואחרי שאננות גדולה בהגנת המארחת הצליח אמיליו אנסואה לנגוח פנימה ולאזן ל-1:1 מדהים .  
בשלב הזה התחילו שחקני ברצלונה לנסות ולהציל את המולדת לבד .  מסי ,  אינייסטה ,  דני אלבס ובויאן קרקיץ' הלכו עם הראש בקיר ושחקניו של פפ גווארדיולה נראו כמו עדר ללא מנהיג .  קרקיץ' עוד הצליח להגיע להזדמנות מסוכנת אחת ,  לאחר שעבר את אוואט אך מזווית קשה בעט לקורה .  ברגעים הללו מי שהיה חסר במיוחד הוא דויד וייה ,  שהורחק בניצחון 1:3 מול אתלטיק בילבאו .  החדות שלו ויכולת כיבוש השערים הייתה חסרה מאוד לבלאוגראנה היום .
 ז'וזה מוריניו רתח מזעם בשבוע החולף ואף איים להחרים את התקשורת הספרדית .  הערב הוציאה ריאל מדריד שלו את כל העצבים שלו על דפורטיבו לה קורוניה המסכנה עם 1:6 ענק .  כריסטיאנו רונאלדו הבריק עם צמד ,  גונזאלו היגואין הוסיף אחד  ( גם שני בישולים )  ,  מסוט אוזיל ,  אנחל די מאריה ועוד עצמי של זה קסטרו סידרו לסגנית האלופה שהעלה אותה למקום השלישי ,  נקודה מעל ברצלונה .
 החגיגה של הלבנים התחילה כבר בדקה הרביעית ,  כשהגבהה של מסוט אוזיל הגיעה לכריסטיאנו רונאלדו שנגח חזק פנימה .  בדקה ה-24 הגיע השני של הבלאנקוס :  רונאלדו הכניס מסירת עומק להיגואין ,  שהעביר למסוט אוזיל .  הקשר הגרמני בעט כדור נפלא לפינה ולא השאיר שום סיכוי למאנו האומלל .  שער ליגה ראשון לרכש הנוצץ מורדר ברמן .  השער השלישי של ריאל הגיע כבר בדקה ה-34 .  הפעם זו הייתה מתפרצת .  צ'אבי אלונסו העביר כדור ארוך להיגואין ,  החלוץ הארגנטינאי הגביה מאגף שמאל ואנחל מאריה הגיע מאחור לפינה הקרובה ונגח חזק פנימה .  0:3 קל לריאל .  
ההשפלה נמשכה במחצית השנייה ,  כשכבר בדקה ה-53 היגואין המצוין התכבד בשער משלו .  רונאלדו התחיל מהלך מאגף שמאל ,  מסר לסרחיו ראמוס במרכז .  הספרדי העביר ימינה לדי מאריה ,  שהעביר צ'יפ קטן לעברו של היגואין שמקרוב דחק פנימה .  0:4 לריאל .  החמישי הגיע בדקה ה-61 ,  כשרונאלדו ביצע מהלך יפה וניסה למסור למרסלו ,  אך זה קסטרו הגיע ראשון וכשניסה למסור אחורה למאנו בעט בטעות פנימה .  0:5 לריאל .  לה קורוניה הצליחה להקטין את מימדי ההשפלה בדקה ה-78 לאחר שאדריאן הגביה מאגף שמאל וחואן רודריגז נגח מקרוב פנימה .  רונאלדו חתם את החגיגה של ריאל ,  לאחר שצ'אבי אלונסו מסר לו כדור עומק על חצי מגרש .  הפורטוגלי עבר את המגן שלו ושיחרר בעיטה עם רגל שמאל לפינה הרחוקה ,  1:6 גדול לריאל מדריד שעולה למקום השלישי .
 גרגוריו מנזאנו ממשיך להפעיל את הקסם על האנדלוסים .  אחרי שהשיג ניצחון במשחקו הראשון כמאמן סביליה מול דורטמונד בליגה האירופית ,  אסף מנזאנו שלוש נקודות חשובות ומרשימות בליגה על חשבון אתלטיקו מדריד ,  שהתקשתה ללא חוסה אנטוניו רייס המורחק  ( נמנע ממנו ביקור בית )  וקון אגוארו הפצוע .  דייגו פרוטי הארגנטינאי היה כוכב הניצחון של סביליה ,  כשבישל לאלברו נגרדו שער גדול בדקה ה-29 וירה מהאוויר פנימה מ-20 מטרים בחלוף שש דקות ,  עם עזרה ממגן אורח .  פרדי קאנוטה נעץ את השלישי בדקה ה-52 ונתן סוף כל סוף סיבה למסיבה לאוהדים ברמון סאנצ'ז פיחואן .  דייגו קוסטה רק צימק בדקה ה-58 .
 ויאריאל - ראסינג סנטאנדר 0:2
המארחת השיגה ניצחון חמישי רצוף וצימקה שוב את הפער מהשכנה ולנסיה לנקודה אחת .  נילמאר הברזילאי כבש בפעם הרביעית בחמשת המשחקים האחרונים ,  כשהכניע את טוניו כבר בדקה השמינית .  ג'וזפה רוסי הרשית את השני אחרי חמש דקות והצוללת הצהובה ממשיכה להמריא .
 משחקים נוספים :
 חטאפה - הרקולס 0:3לחטאפה :  דני פארחו  ( 21 )  ,  מאנו דל מוראל  ( 43 )  ,  מיקו  ( 82 ) 
אלמריה - מלאגה 1:1לאלמריה :  קאלו אוצ'ה  ( 76 )  .  למלאגה :  קווינסי  ( 50 ) 
אוסאסונה - לבאנטה 1:1לאוסאסונה :  וולטר פנדיאני  ( 72 )  .  ללבאנטה :  סרחיו  ( 79 ) 
עדכון אחרון :  18:51

1:6 לריאל על לה קורוניה ,  1:1 לברצלונה מול מאיורקה
הבלאנקוס התפוצצו עם 1:6 מרשים על לה קורוניה ,  וחלפו על פני ברצלונה ,  ששוב התקשו בבית וסיימו רק ב-1:1 מול מאיורקה

