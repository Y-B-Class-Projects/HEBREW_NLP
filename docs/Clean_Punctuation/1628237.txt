מחלוקת על 1.15 מיליארד שקל מאיימת על מתקן ההתפלה באשדוד
ההפרש בין מחיר המים המותפלים שבו נקב האוצר למחיר שבו רוצה מקורות למכור את המים מגיע ל-1.15 מיליארד שקל .  המחלוקת מעמידה בסכנה את הקמת מתקן ההתפלה של מקורות באשדוד
 >  >  ההפרש בין מחיר המים המותפלים שבו נקב משרד האוצר למקורות לבין עלות המים של החברה ,  מגלם פער של 1.15 מיליארד שקל  ( בערכים שוטפים )  - כך נודע ל-themarker .  זאת מאחר שמקורות התבססה בתוכניותיה על מחיר מים מותפלים גבוה באופן משמעותי ,  של 2.86 שקלים לקוב ,  לעומת 2.36 שקל לקוב - המחיר שבו נקבה בדצמבר ועדת המכרזים הבין-משרדית .  זהו מחיר המים הריאלי  ( צמוד במלואו לסל מדדים )  ,  כשוויתור מקורות על ההצמדה ייקר את המחיר עד 2.48 שקלים לקוב .  מחיר זה נגזר מהמחיר הנמוך במיוחד שהוצע במכרז ההתפלה המקביל בשורק ,  לאחר שמקורות התחייבה לעמוד במחיר שייקבע על פי תנאי השוק  ( בהתאמות נדרשות )  .  ההפרש בין הצעות הצדדים מגלם תוספת עלות של כ-50 מיליון שקל בשנה לרכישת המים ממקורות ,  למשך 23 שנות הפעלת המתקן באשדוד .  משמעות הפרש זה  ( בערכים נוכחיים מהוונים )  היא כ-500 מיליון שקל .  כפי שפורסם ב-themarker ,  עשוי תג מחיר זה לבטל את הקמת פרויקט ההתפלה באשדוד ,  בשל הפגיעה במודלים הפיננסיים עליהם התבססה .  מנגד ,  כבר עלו טענות בדבר העלויות המנופחות יחסית של המתקן שתיכננה מקורות - ואין בכוונת הוועדה לאשר לה תעריף החורג מהנורמה החדשה שנקבעה בשוק .  בשבועיים האחרונים היו חילופי דברים קשים בין מקורות לוועדת המכרזים ולאוצר ,  תוך ניסיונות להפעיל לחצים כדי שיגמישו את עמדתם באשר למחיר הנקוב .  מקורות אמורה להגיש למדינה את הצעתה הכספית ביום ראשון הקרוב .  היום אמורה ועדת הכספים לדון בנושא ההפרשים בין ההצעות ,  בעקבות פניית ח"כ מירי רגב  ( ליכוד )  ,  שקראה שלא להיעתר לדרישת מקורות . " אי אפשר לשים לנו אקדח לרקה ,  וצריך להגיע למו"מ נכון ,  מקצועי ולא מתלהם ,  שבו מישהו מכתיב מחיר בצורה בלתי מקצועית ",  תקף אתמול מנכ"ל מקורות ,  עידו רוזוליו . " אני חושב שהמדינה צריכה להחליט אם היא רוצה מים ב-2012 ,  ולסגור את הנושא כעת .  אם היא רוצה את המים רק ב-2014-2015 אז שתשחק עם המחירים .  כשאתה מחלק את ההפרש בין עמדת מקורות לבין האוצר על סך המים שמספקת מקורות למשק מדי שנה ,  אתה מקבל תוספת של 2.5 אגורות לקוב לעומת המחיר כיום .  בשביל 2.5 אגורות לקוב אתה תמנע הקמת מתקן התפלה ?  ",  תהה רוזוליו . " אני חושב שהמדינה צריכה להקים מתקן התפלה ,  ומהר .  מדינה שלא רוצה להתאבד ולהגיע למצב של שכנותיה ,  לא תיכנס לפינה הזו .  סופסוף החליטו הממשלות על מתווה התפלה - ואסור לעצור את זה .  ברור לכולם שהמתקן הזמין ביותר הוא המתקן באשדוד ,  ולכן נקבע שהוא יהיה הראשון .  יצאנו למכרז בינלאומי שבו התמודדו קבוצות רב-לאומיות ,  והגישו מחיר שתואם את טווח המחירים של מתקני התפלה בהיקף זה .  צריך להתגמש ,  ולהקים את המתקן בלו"ז ובעלויות נכונות שבהן ניתן לבצע את הפרויקט ",  הוסיף רוזוליו .  במשרדי הממשלה ,  לעומת זאת ,  לא התרגשו מהדברים ,  וציינו כי המחיר שנקבה הוועדה אינו פתוח למו"מ ,  וכי המתקן של מקורות לא יוקם בכל מחיר .  בתגובה ,  הועברו מסרים חריפים מצד ועד העובדים של מקורות ,  שרואה בביטול האפשרי של המתקן הפרת הסכם השינוי המבני שנחתם עמם לפני כשלוש שנים : " לא נאפשר להליך של הפרת ההסכם להתקיים ולא נהסס לנקוט כל צעד ארגוני עד כדי סגירת מתקן ההתפלה החדש בחדרה .  אולי סגירת המתקן בחדרה תמחיש למקבלי ההחלטות כבר עכשיו מה יקרה בעוד כשנתיים ",  איימו אתמול בוועד .  ממשרד האוצר נמסר בתגובה : " ועדת המכרזים קבעה את מחיר המים בהתאם לתוצאות המכרז האחרון הרלבנטי ,  בהתאמות הנדרשות ". 

מחלוקת על 1.15 מיליארד שקל מאיימת על מתקן ההתפלה באשדוד
ההפרש בין מחיר המים המותפלים שבו נקב האוצר למחיר שבו רוצה מקורות למכור את המים מגיע ל-1.15 מיליארד שקל .  המחלוקת מעמידה בסכנה את הקמת מתקן ההתפלה של מקורות באשדוד

