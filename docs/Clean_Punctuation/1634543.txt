235 אלף דולר לעובד :  62% מהכנסות מורגן סטנלי ב-2009 יועדו לבונוסים ושכר לעובדים
מדובר באחוז הגבוה ביותר זה למעלה מעשור ;  השכר הממוצע לעובד ירד עקב גידול בכוח העבודה של הבנק
הוצאות בנק מורגן סטנלי על שכר העובדים היוו 62% מסך הכנסותיו בשנת 2009 - האחוז הגבוה ביותר זה למעלה מעשור - לאחר שהגידול בכוח העבודה של הבנק היה חד יותר מהעלייה בהכנסותיו ,  דיווחה סוכנות הידיעות בלומברג .  הוצאות הבנק על שכר והטבות לעובדים גדלו בשנה שעברה ב-31% ל-14.4 מיליארד דולר ,  ואילו הכנסות הבנק צמחו ב-28% בלבד ,  מסר היום הבנק .  עם זאת ,  השכר הממוצע לעובד ירד ל-235,193 דולר לעומת 244 אלף דולר בשנת 2008 ,  לאחר שכוח העבודה של מורגן סטנלי גדל ביותר מ-15 אלף עובדים בחודש יוני הודות למיזם המשותף מורגן סטנלי סמית ברני .  הוצאות השכר של מורגן סטנלי היו נמוכות מתחזיות האנליסטים .  האנליסט גיא מוזקווסקי מבנק אוף אמריקה צפה הוצאות של 15.1 מיליארד דולר ,  ואילו האנליסטים הווארד צ'ן מקרדיט סוויס צפה הוצאות שכר כוללות של 15.4 מיליארד דולר .
 
235 אלף דולר לעובד :  62% מהכנסות מורגן סטנלי ב-2009 יועדו לבונוסים ושכר לעובדים
מדובר באחוז הגבוה ביותר זה למעלה מעשור ;  השכר הממוצע לעובד ירד עקב גידול בכוח העבודה של הבנק

