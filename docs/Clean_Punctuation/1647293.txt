דורי מדיה אינטרנשיונל מכרה את ערוץ ג'ינקס לטורקיה במאות אלפי דולרים
בימים אלה מנהלת החברה מו"מ עם כמה גופים באירופה ובאסיה למכירת ערוצי טלוויזיה נוספים
דורי מדיה אינטרנשיונל ,  חברה בת של דורי מדיה גרופ המתמחה בתחום הטלוויזיה ,  חתמה על חוזה עם חברת ttnet הטורקית לשידור ערוץ משחקי הווידיאו ג'ינקס .  הערוץ ישודר במסגרת פלטפורמה חדשה של tnet שתושק בקרוב בטורקיה ,  ותספק תוכן ואפשרויות צפייה באמצעות האינטרנט .  שווי העיסקה מוערך במאות אלפי דולרים .  החוזה בין החברות נחתם לשלוש שנים עם אופציה להארכה .  בימים אלה מנהלת דורי מדיה מו"מ עם כמה גופים באירופה ובאסיה למכירת ערוצי טלוויזיה נוספים.ג'ינקס ,  המיועד בעיקר לגיימרים ,  משודר במשך 24 שעות ביממה ומציע תוכניות העוסקות במשחקים ,  קונסולות ,  ביקורות משחקים ,  עצות וטיפים .  הוא כבר משודר באסיה וטורקיה תהיה המדינה האירופאית הראשונה שתשדר אותו.נדב פלטי ,  נשיא ומנכ"ל דורי מדיה גרופ ,  מסר כי  " ג'ינקס הוא ערוץ המשקף נאמנה את העידן המודרני והוא הפונה לקהל יעד פוטנציאלי של 400 מיליון גיימרים בעולם .  אנחנו בטוחים ששיתוף הפעולה של דורי מדיה גרופ וחברת ttnet יוכיח עצמו כרווחי לשני הצדדים .  יש לנו כרגע 16 ערוצי טלוויזיה המשודרים בעולם ועד סוף 2010 אנו מקווים להגיע ל-20 ערוצים ". 

דורי מדיה אינטרנשיונל מכרה את ערוץ ג'ינקס לטורקיה במאות אלפי דולרים
בימים אלה מנהלת החברה מו"מ עם כמה גופים באירופה ובאסיה למכירת ערוצי טלוויזיה נוספים

