מגדלי הים התיכון
בקרוב בת"א :  שני מגדלי יוקרה על חוף הים בהשקעה של 750 מיליון ש"ח .  יוזם הפרויקט הוא הנרי טייק ,  בעלי מלון דיויד אינטרקונטיננטל ;  המחיר :  עד 70 אלף שקל למ"ר
עוד פרויקט מגורי יוקרה עומד להיבנות בקרוב בתל אביב ,  הפעם סמוך לחוף הים .  הבעלים של מלון דיויד אינטרקונטיננטל ,  הנרי טייק ,  הודיע במסיבת עיתונאים שהתקיימה אתמול במלון ,  כי חברת נ.ה.ל שבבעלותו ,  עומדת להקים שני מגדלים המחוברים במבנה זכוכית - האחד מגדל מגורים בן 25 קומות ובו 70 דירות ובצמוד לו בית מלון גם הוא בגובה 25 קומות .  
מגדל המגורים ,  שייקרא :  david promenade residences יוקם על מגרש בן 8 דונם ,  שנמצא בבעלות משפחתו של טייק כ-40 שנה ,  וממוקם צפונית למגדל האופרה בין הרחובות הרברט סמואל ,  הירדן והירקון ומשמש כיום כחניון ציבורי .
 גודל הדירות במגדל המגורים ינוע מ-10 מ"ר ועד ל-1,000 מ"ר לדירות דופלקס .  לכל דירה תהייה מרפסת של עד 12 מ"ר הפונה לים .  מחירי הדירות הסטנדרטיות ינועו בטווח מחירים של 70-55 אלף שקל למ"ר .
 לדברי היזמים חלוקת הקומות תתבצע באופן גמיש ,  כאשר מתעניינים רבים מביעים עניין לקנות יותר מדירה אחת .  בין היתר ציינו היזמים כי ישנו גורם שמעוניין לרכוש 6 דירות ,  ולכן מאמינים בחברה שמספר הדיירים בבניין לא יעלה על 35 .
 דיירי מגדל המגורים יוכלו לקבל שירותים מבית המלון שייקרא גם הוא david hotel כגון שימוש בבריכת השחייה ,  שירותי חדרים ,  הזמנות למסעדות ומקומות בילוי .  את הפרויקט מתכנן משרד אדריכלים פייג'ין שתכנן את מלונות הרויאל ביץ' והנסיכה באילת ואת מגדל המגורים קינג דיויד ברחוב הירקון .  היזמים העריכו כי היתר הבניה יתקבל בשבועות הקרובים וכי הצפי לאיכלוס מגדל המגורים עומד על המחצית השניה של 2013.לדברי טייק ,  תוכנית בניה על הקרקע שנמצאת בבעלות משפחתו כבר עשרות שנים ,  שלא קודמה מאחר שטרם הקמת החניון ישבו במגרש מספר דיירים מוגנים שהליך פינוים מהמקום ארך שנים רבות .
 
מגדלי הים התיכון
בקרוב בת"א :  שני מגדלי יוקרה על חוף הים בהשקעה של 750 מיליון ש"ח .  יוזם הפרויקט הוא הנרי טייק ,  בעלי מלון דיויד אינטרקונטיננטל ;  המחיר :  עד 70 אלף שקל למ"ר

