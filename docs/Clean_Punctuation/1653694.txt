פייסבוק הוא אתר האינטרנט הפופולרי בארה"ב לפי חברת המחקר היטווייז
לפי המחקר ,  7.07% מכלל הגלישות באינטרנט בארה"ב הן לאתר פייסבוק ,  ואילו 7.03% מכלל הגלישות הן לגוגל
פייסבוק הוא האתר הפופולרי ביותר בארה"ב ,  לאחר שלקח את התואר מגוגל  כך דיווחה חברת המחקר היטווייז לפי מחקר שערכה .  לפי המחקר ,  7.07% מכלל הגלישות באינטרנט בארה"ב הן לאתר פייסבוק ,  ואילו 7.03% מכלל הגלישות הן לאתרי גוגל .  אתר יאהו מייל נמצא במקום השלישי עם 3.8% מהגלישות ,  ואתר יאהו עצמו נמצא במקום הרביעי עם 3.67%.הבלוג טק קראנץ' דיווח כי אם משלבים את כל נכסי יאהו באינטרנט ,  דווקא יאהו נמצא במקום הראשון ברשימת האתרים הפופולרים ,  וכי לא ברור מדוע חברת המחקר לא שילבה את כל נכסי יאהו .  יו טיוב ,  אתר שיתוף הקבצים הפופולרי ,  נמצא במקום החמישי עם 2.14% מהגלישות בארה"ב.זוהי הפעם הראשונה שפייסבוק הוכתר לאתר הפופולרי ביותר בארה"ב על ידי היטווייז ,  אך חברת המחקר קומסקור עדיין מכתירה את גוגל כפופולרי ביותר .  לפי הדירוג של קומסקור ,  במקום השני נמצא פייסבוק ובמקומות השלישי והרביעי אתרי יאהו ומיקרוסופט .  המחקר של קומסקור פורסם בפברואר 2010.אתר הרשתות החברתיות פייסבוק הוא הצלחה מטאורית ,  שהפכה לשם בית ברחבי העולם ,  ולכל הגילאים .  מארק צוקרברג ,  מנכ"ל ומייסד האתר ,  הקים את פייסבוק בתחילה לשימוש סטודנטים מאוניברסיטת הרווארד בלבד .  האתר הפך פופולרי כל כך ,  שהוא נפתח לסטודנטים מאוניברסיטאות נוספות ,  וב-2006 נפתח לכל .  מיקרוסופט זיהתה את הפוטנציאל של האתר ורכשה 1.6% ממניות האתר ב-2007 בעבור 246 מיליון דולר  רכישה אשר שיקפה את שווי השוק של החברה ב-15.4 מיליארד דולר .  כיום ,  עם יותר מ-400 מיליון משתמשים ,  44% משיתוף המידע ברשתות חברתיות מתבצע בפייסבוק ,  יותר מכל רשת חברתית אחרת  לפי חברת המחקר הישראלית gigya הישראלית.פייסבוק אינה חברה בורסאית ,  אולם בבורסה לחברות פרטיות סקונד מרקט רכשו המשקיעים את המניה בסוף פברואר בעבור 38-40 דולר .  לאכזבת המשקיעים ,  צוקרברג ציין בשנה שעברה כי אינו צופה הנפקה של החברה בתקופה הקרובה .
 
פייסבוק הוא אתר האינטרנט הפופולרי בארה"ב לפי חברת המחקר היטווייז
לפי המחקר ,  7.07% מכלל הגלישות באינטרנט בארה"ב הן לאתר פייסבוק ,  ואילו 7.03% מכלל הגלישות הן לגוגל

