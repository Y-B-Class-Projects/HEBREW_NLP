הכישלון של מייספייס מתחיל במרדוק
כשרופרט מרדוק רכש את מייספייס תמורת 580 מיליון דולר ,  הוא חשב שקנה את הרשת החברתית המובילה בעולם .  אבל אז נולדה פייסבוק ושינתה את המפה .  שורת הצעדים שנקט מרדוק לא הועילו .  המבקרים טוענים שהסיבה היא אחת :  הוא פשוט לא מבין את העולם המקוון
גרדיאן  >  >  ימים ספורים לאחר שמייספייס ,  הרשת החברתית המצויה בקשיים ,  החליפה את המנכ"ל שלה ,  קבעו פרשני מדיה כי ההתערבות של בעל האתר ,  רופרט מרדוק ,  הותירה את הרשת במצב של  " ייאוש מוחלט ".  בשבוע שעבר הודיע במפתיע האתר ,  שנרכש על ידי ניוז קורפ של מרדוק ב-2005 ,  על עזיבתו של המנכ"ל אוון ואן-נאטה לאחר פחות משנה בתפקיד .  מאז ,  התפרסמו דיווחים שרמזו כי עזיבתו של ואן-נאטה נבעה ממתיחות בינו לבין ג'ונתן מילר ,  לשעבר מנכ"ל aol המשמש כיום ראש החטיבה הדיגיטלית של ניוז קורפ .  ואולם ,  מייקל וולף ,  מחבר הביוגרפיה  " the man who owns the news "  על מרדוק ,  טוען כי שורשי הבעיות של מייספייס עמוקים יותר . " זאת בהחלט לא אשמתו של ואן-נאטה ",  מסביר וולף . " הוא ירש חברה שבה הוא יכול היה רק לצמצם את הירידה ".  חילופי ההנהלה ,  אומר וולף ,  מעידים על בהלה רחבה יותר בנוגע לאופן שבו ניוז קורפ מנהלת את עסקיה המקוונים : " מה שקורה כרגע בניוז קורפ הוא ייאוש מוחלט בנוגע לתחום הדיגיטלי .  רופרט אומר 'מה קורה עם מייספייס ?  מה קורה ?  למה זה לא עובד ?  זה בלתי אפשרי להסביר לו שזה לא עובד משום שזה נגמר ,  משום שככה עסקי הטכנולוגיה עובדים .  ברגע שזה עבר ,  זה באמת עבר .  אין כמעט דרך לחזור ".  כינור שני לפני חמש שנים הפתיע מרדוק את תעשיית המדיה כשהסכים לרכוש תמורת 580 מיליון דולר את מייספייס ,  שבאותו זמן היתה השולטת בענף המתרחב של רשתות חברתיות .  ניוז קורפ האמינה כי הצליחה לרכוש יתרון משמעותי במדיה המקוונת ,  באמצעות אתר שנהנה ממספר מבקרים עצום ומיחסים טובים עם תעשיית המוסיקה .  ואולם על אף שמייספייס הניבה הכנסות עצומות בעבור ניוז קורפ - בנקודה מסוימת הפרסום בדף הבית בלבד הוערך במיליון דולר ליום - שורה של משגים הותירה אותו במצב רעוע ,  כשהוא נאבק להצליח וכושל אל מול יריביו - בעיקר מול המתחרה העיקרית פייסבוק ,  שעקפה את מייספייס ונהפכה לרשת החברתית הפופולרית ביותר בקיץ האחרון ,  ומאז רק הגדילה את הפער .  לפי חברת המעקב קומסקור ,  למייספייס יש 57 מיליון משתמשים בארה"ב ,  לעומת יותר מ-75 מיליון בשיאה .  פייסבוק ,  לעומת זאת ,  רשמה התרחבות אדירה ב-18 החודשים האחרונים וכעת מחזיקה ביותר מ-400 מיליון משתמשים רשומים ברחבי העולם .  מהפך הכוחות הותיר את מייספייס כשהיא נראית כמו כינור שני ,  והיא סבלה גם מבעיות כספיות אחרות :  בשנה שעברה הפחיתה גוגל ב-100 מיליון דולר את ערכו של החוזה בינה לבין מייספייס ,  שבמסגרתו היא מספקת שירותי חיפוש לאתר ,  לאחר שמייספייס לא עמדה בייעדים שדרש החוזה ,  במונחי תנועת גולשים .  כדי לפתור את שורת הבעיות שעמן התמודדה פייסבוק גייס מרדוק את מילר ,  שעזב את aol ב-2006 ,  כדי שיפקח על מייספייס ועל עסקיה הדיגיטליים האחרים של ניוז קורפ .  מהרגע שנכנס לתפקיד פעל מילר במהירות .  בתחילה פיטר את מייסד האתר כריס דה-וולף מתפקיד המנכ"ל וגייס את ואן-נאטה - לשעבר בכיר בפייסבוק - כדי שיוביל למיקוד מחדש של האתר .  תחת המנכ"ל החדש מכרה מייספייס שורה של חברות קטנות שרכשה ופיטרה יותר מ-700 עובדים ברחבי העולם ,  קרוב לחצי מכוח העבודה שלה .  ג'ייסון קלקאניס ,  שמכר את ההוצאה המקוונת לאור שייסד ל-aol ב-2005 ומכיר את גישתו הניהולית של מילר ,  אומר כי בנסיבות שנוצרו מייספייס עשתה טעות כשגייסה מנכ"ל שהמוניטין שלו הם של מבצע עסקות .  עם זאת ,  הוא מאמין כי ישנו סיכוי שהחברה תוכל להתאושש . " ג'ון הוא מנהל מצוין של מפתחי מוצרים ,  והאנשים שמייספייס זקוקה להם כרגע הם אנשים כאלה ",  אומר קלקאניס . " זאת כנראה ,  בדיעבד ,  היתה טעות לגייס אדם שידוע כעושה עסקות בחברה שזקוקה למנהיגות בניהול המוצרים הקיימים שלה ,  אך הם נקטו צעדים מהירים כדי לתקן זאת ,  ועל כך הם ראויים לקרדיט ".  בית הקברות של תעשיית המדיה ההיסטוריה ,  לעומת זאת ,  לא עומדת לצדה של מייספייס .  הרשתות החברתיות נחשבות בית הקברות של תעשיית המדיה ,  כשהגולשים שמחים לעזוב אתרים שלא ממשיכים לחדש ,  לטובת רשתות יריבות צעירות ומהירות יותר .  friends reunited ,  רשת חברתית שנרכשה על ידי ערוץ itv הבריטי תמורת 120 מיליון ליש"ט ,  נמכרה בשנה שעברה תמורת 25 מיליון ליש"ט בלבד ,  בעוד ש-aol מנסה בימים אלה למכור את bebo ,  שאותה רכשה תמורת 850 מיליון דולר ב-2008 .  על רקע קשייהם בתחום הדיגיטלי ,  מרדוק וסגניו החלו לנקוט גישה אגרסיבית באחרונה ,  כשקראו לאתרי חדשות לגבות תשלום בעבור תכנים וכינו את גוגל  " פרזיטית ".  מרדוק מתכוון לגבות תשלום בעבור הגישה המקוונת לתכנים של עיתוני ניוז קורפ ,  בהם ה"סאן "  וה"טיימס "  הלונדוני ,  גישה שתוארה על ידי מייסד טוויטר ,  ביז סטון ,  כניסיון נואל  " להחזיר את השד לבקבוק ".  וולף אמר כי צעדיו של מרדוק נובעים מחוסר הבנה יסודי של ההבדלים בין תעשיית הטכנולוגיה לתעשיית המדיה .  בעוד שאיל המדיה ,  שגילו 78 ,  מקווה להוביל בעולם הדיגיטלי ,  טוען וולף כי העובדה שבילה את הקריירה שלו בבניית עסקי מדיה מסורתיים מקשה על מרדוק להבין את המהירות ואת החדשנות הדרושים באינטרנט : " אין לו מושג .  אם אנשים באמת היו מבינים כמה לא אכפת לו מהעסק הזה ,  הם היו נופלים מצחוק - או מבכי ". 

הכישלון של מייספייס מתחיל במרדוק
כשרופרט מרדוק רכש את מייספייס תמורת 580 מיליון דולר ,  הוא חשב שקנה את הרשת החברתית המובילה בעולם .  אבל אז נולדה פייסבוק ושינתה את המפה .  שורת הצעדים שנקט מרדוק לא הועילו .  המבקרים טוענים שהסיבה היא אחת :  הוא פשוט לא מבין את העולם המקוון

