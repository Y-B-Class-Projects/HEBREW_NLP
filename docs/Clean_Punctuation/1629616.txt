מכרז תפור ?  התנאי במכרז משרד הביטחון לשירותי אבטחה - חברה הממוקמת במרחק של עד חצי ק"מ מהקריה
המכרז בוטל בהתערבות חשב המשרד ,  לאחר שרק חברה אחת עמדה בתנאיו
משרד הביטחון התכוון לפרסם מכרז לשירותי אבטחה ,  שרק חברת אבטחה אחת עמדה בתנאיו .  התנאי המדובר היה כי משרדיה של חברת האבטחה יהיו ממוקמים ברדיוס של חצי ק"מ מהנהלת משרד הביטחון בקריה בתל אביב.הדרישה כי חברת האבטחה תמוקם בקרבה כה גדולה לקריה אינה מובנת והיא מעוררת תהיות נוספות כשמתברר כי רק חברת אבטחה אחת עמדה בה .  בהתערבות חשב משרד הביטחון ,  שראה את נוסח המכרז הראשוני ותהה מדוע יש לדרוש כי חברת האבטחה תמוקם סמוך כל כך לקריה ,  בוטל התנאי .  המכרז פורסם לבסוף עם דרישה כי משרדי חברת האבטחה יהיו במרחק של עד שבעה קילומטרים מהקריה בתל אביב .  בתנאי זה כבר עמדו כמה חברות אבטחה .  לפי תגובת משרד הביטחון ,  שבע חברות השתתפו בשלב הסופי של המכרז.חשב משרד הביטחון החל להשתתף במכרזי המשרד רק בחצי השנה האחרונה - כך שעד לפני כמה חודשים פורסמו המכרזים ללא פיקוחו .  מכרזי משרד הביטחון וההחלטה לבצע רכישה בפטור ממכרז מבוצעים רק בחלק מהמקרים בנוכחות היועץ המשפטי של המשרד .  החלטות הפטור אינן מפורסמות בפומבי ,  בניגוד למצב בשאר משרדי הממשלה.משרד האוצר ומשרד הביטחון הקימו ב-2006 ועדה בין-משרדית שאמורה היתה לקדם את תקנות עריכת המכרזים במשרד הביטחון ,  ולסגור את הפיגור בין תקנות משרד הביטחון לשאר משרדי הממשלה .  אף שהוועדה סיימה את עבודתה בתחילת 2009 ,  המלצותיה טרם הוגשו לאישור הכנסת .  את תקנות עריכת המכרזים במשרד הביטחון קובע שר הביטחון ,  בעוד ששאר משרדי הממשלה כפופים לתקנות שקובע משרד האוצר.דובר משרד הביטחון מסר בתגובה : " משרד הביטחון קבע את המרחק לשבעה ק"מ מהקריה לאחר בחינת ממשקי העבודה היום-יומיים בין הנהלת הפרויקט והנהלת המשרד .  קביעה זו סוכמה במפגש ספקים שהתקיים במשרד הביטחון .  המכרז פורסם באתר אינטרנט ובעיתון כמכרז פומבי לכל דבר ועניין . " משרד הביטחון פועל לפי חוק חובת המכרזים ,  והתקנות שהותקנו מכוחו על ידי שר הביטחון ,  וזאת בהתייעצות עם שר האוצר ובאישור ועדת החוקה של הכנסת .  תקנות שר הביטחון מאפשרות התקשרות בפטור לפי צורכי מערכת הביטחון .  ההתקשרות בפטור מותנית בקיום עילת פטור לגביה בתקנות .  נושא פרסום הפטורים יידון עם משרד האוצר במסגרת דיונים להתאמה של תקנות מערכת הביטחון לתקנת חובת המכרזים ". 

מכרז תפור ?  התנאי במכרז משרד הביטחון לשירותי אבטחה - חברה הממוקמת במרחק של עד חצי ק"מ מהקריה
המכרז בוטל בהתערבות חשב המשרד ,  לאחר שרק חברה אחת עמדה בתנאיו

