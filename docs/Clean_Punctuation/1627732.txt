מדד הייצור בסין עלה בשיעור מפתיע בדצמבר ;  הייצוא מדרום קוריאה זינק לשיא של 17 חודשים
נתוני המקרו החיוביים מעידים על המשך ההתאוששות באסיה - על רקע תכניות התמריצים הממשלתיות בסין
מדד הייצור הסיני עלה בדצמבר ,  והתרחב בשיעור המהיר ביותר זה 20 חודשים על רקע תכניות התמריצים הממשלתיות ,  כך דיווחה הפדרציה הסינית ללוגיסטיקה ורכש .  הפדרציה מסרה כי מדד מנהלי הרכש החודשי שלה עלה ל-56.6 בסולם של 100 נקודות ,  לעומת 55.2 בנובמבר .  שיעור של מעל 50 מראה על התרחבות בפעילות .  הייתה זאת ההתרחבות החודשית החדה ביותר מאז מארס 2008 ,  אז עלה המדד ל-52.4 מ-49 בחודש שקדם לו.העלייה במדד  " מראה כי כלכלת סין יציבה וכי ההתאוששות מתחזקת ",  כתב ז'אנג ליקון ,  כלכלן ממשלתי ,  בהודעה שפרסמה הפדרציה.תכנית התמריצים של בייג'ין ,  בסך 586 מיליארד דולר ,  עודדה את הצמיחה על ידי הזרמת כספים לפרויקטים ציבוריים .  הצמיחה הכלכלית בסין עלתה ל-9.8% ברבעון שהסתיים בספטמבר לעומת השנה שקדמה לו .  הבנק העולמי צופה כי הצמיחה ב-2009 תסתכם ב-8.4%.בנפרד ,  הייצוא מדרום קוריאה צמח בשיעור המהיר ביותר זה 17 חודשים ,  אות נוסף לכך שהכלכלה הרביעית בגודלה באסיה מתאוששת מהמיתון העולמי .  הייצוא צמח ב-33.7% בדצמבר לעומת אשתקד ל-36.2 מיליארד דולר ,  כך מסר משרד הידע הכלכלי במדינה .  הייבוא עלה ב-24% ל-32.9 מיליארד דולר ,  ועודף הסחר הסתכם ב-3.3 מיליארד דולר .  העלייה בייצוא מעידה על התחזקות ההתאוששות בכלכלת דרום קוריאה ,  שצמחה ב-3.2% ברבעון השלישי .  עודף הסחר במדינה הסתכם ב-2009 בשיא של 41 מיליארד דולר ,  לאחר שהייבוא ירד ב-25.8% שעה שהייצוא עלה ב-13.8% ,  נמסר ממשרד הידע הכלכלי .
 
מדד הייצור בסין עלה בשיעור מפתיע בדצמבר ;  הייצוא מדרום קוריאה זינק לשיא של 17 חודשים
נתוני המקרו החיוביים מעידים על המשך ההתאוששות באסיה - על רקע תכניות התמריצים הממשלתיות בסין

