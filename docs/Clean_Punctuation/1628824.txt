פנייה לפרקליטות :  לחקור משתתפת האח הגדול
ח"כ בן ארי והרב וולפא פנו למשנה לפרקליט המדינה בבקשה שיחקור את עדנה קנטי בטענה שהסיתה לאלימות . " הגברת קנטי קוראת לערבים למרוד במדינת ישראל "
 ח"כ מיכאל בן ארי והרב שלום דב וולפא פנו היום  ( שלישי )  למשנה לפרקליט המדינה שי ניצן בתלונה נגד משתתפת האח הגדול עדנה קנטי בטענה שהסיתה וקראה לאלימות .  
תלונתם מתבססת על הדברים שאמרה קנטי במהלך התוכנית ,  ולפיהם  " אני הולכת למחסומים ואני רואה את כל אלפי האנשים הולכים איפה שאומרים להם והם מראים את תעודת הזהות .  והם מרימים את החולצה והם מרימים את המכנסים ,  עושים בדיוק מה שאמרים להם והם בחיים לא יכנסו לכבישים של יהודים ".   
" ואני אומרת ,  המשיכה קנטי , " אם היו אומרים 'החוקים שלכם תדחפו אותם לתחת ,  לא מעניינים אותנו החוקים שלכם ,  אנחנו לא רוצים להראות לכם תעודות זהות ואנחנו לא עוברים מהמחסום ,  אנחנו עוברים מפה ,  ואנחנו לא נוסעים בכבישים שלכם ,  אנחנו נוסעים מאיפה שאנחנו רוצים' ,  שני מיליון אנשים היו קמים ,  לובשים בגדים לבנים ואומרים :  'אנחנו הולכים איפה שאנחנו רוצים ,  זו האדמה שלנו' ,  היה נגמר הכיבוש .  למה לא לפרוץ גבולות ,  למה להקשיב לגבולות מפגרים ?  "
 ח"כ ארי והרב וולפא מתרעמים גם על כך שבתשובה לאמירה של אחד ממשתתפי התוכנית שמדובר בפקודות צבאיות וזה החוק במדינת ישראל ,  השיבה קנטי : " אז יש חוקים והחוקים מטומטמים .  אני לא ממלאת אחרי פקודות שנראות לי מפגרות ". 
במכתבם למשנה לפרקליט המדינה שי ניצן הם כתבו כי , " דברים אלה הם דברי בלע שיש בהם משום עבירות על החוק .  הגברת קנטי קוראת למעשה לערבים למרוד במדינת ישראל ,  להפר הוראות של חיילי צה"ל ואף לפתוח בהתקוממות .  אם לא די בכך הרי שגם באשר לחוקי המדינה ופקודות הצבא קוראת הגברת קנטי להפר אותם ואומרת שהיא בעצמה לא תמלא אחרי : " פקודות שנראות לי מפגרות ".   
" על שולחננו נמצאות החלטות שונות של כבודו שבגין דברים מתונים הרבה יותר הורה לפתוח בחקירה ואף להעמיד לדין ולהגיש כתבי אישום נגד אנשי ימין ",  הוסיפו השניים . " אשר על כן ולאור כל האמור לעיל נבקש ממך להורות על פתיחת חקירה מיידית כנגד הגברת קנטי ". 

פנייה לפרקליטות :  לחקור משתתפת האח הגדול
ח"כ בן ארי והרב וולפא פנו למשנה לפרקליט המדינה בבקשה שיחקור את עדנה קנטי בטענה שהסיתה לאלימות . " הגברת קנטי קוראת לערבים למרוד במדינת ישראל "
 
