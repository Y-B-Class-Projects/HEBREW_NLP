שום דבר שלא ראיתם קודם
אין כאן שום בשורה אופנתית מטלטלת ,  אבל נרקומניות וינטג' ימצאו כאן את מבוקשן  ( וישלמו על זה ביוקר )  .  רוני קנטור משיקה קולקציה חורפית
קולקציית סתיו-חורף 2011 של המעצבת רוני קנטור תגיע בשבוע הבא לחנויות .  קנטור מציגה שלל שמלות ,  חצאיות וחולצות וינטג' אותן היא משפצת לפי ראות עיניה ,  לצד שמלות בעיצובה שמתכתבות עם עיצובים נושנים משנות ה-20 ,  אביזרים משלימים ונעליים .  קולקציית הנעליים הנוכחית נולדה ,  לדבריה ,  עקב מפגש מצמית עם נחש בבית הוריה ,  שגרם לה להתמודד עם הפחד .  דרכה של קנטור להראות לנחש שהיא לא מפחדת ממנו היתה יצירתית :  לייצר נעליים בהשראתו . " מצאתי את עצמי מציירת נחשים ,  טקסטורות של קשקשים ,  צורות גיאומטריות שנראות על גופם המקפיא של היצורים שאני כל כך רגילה לפחד מהם .  את הדגמים עצמם אני מאיירת ואז יוצרת אבטיפוס המייצג את הצורה החיצונית של הנעל .  לאחר מכן אני נוסעת לחו"ל ,  בחיפוש אחר תחליפי עור איכותיים ".  
הנעליים מגיעות בצבעי כחול ,  שחור ,  חום ,  קאמל ,  ירוק כהה ,  אפור ובורדו .  המינוס :  מחירן מעט מופרז לאור העובדה שאינן עשויות עור .  הפלוס :  טווח המידות גדול ,  וגם בעלות מידות קצה כמו 34 או 43 ימצאו כאן מענה .  את הקולקציה ניתן לרכוש בסטודיו של קנטור בשדרות רוטשילד 64 בתל אביב ,  ובחנויות בוטיק שונות .
 מחירים :  שמלות  495-330 שקלים  ( למעט פריטים בודדים )  ;  חולצות וחצאיות  325-275 שקלים ;  נעליים - 495-380 שקלים .
 הקולקציה תושק ביום שישי ,  12 בנובמבר ,  בין השעות 19:00-10:00 וביום שבת בין השעות 19:00-12:00 בסטודיו של קנטור ,  בשדרות רוטשילד 64 בתל אביב .  במהלך ההשקה תינתן הנחה של 10% על הפריטים החדשים ויוענקו הנחות על קולקציות קודמות .
 צלם :  דרור בן נפתליסטיילנג :  קרן נפתלידוגמנית :  יערה בנבנישתיאיפור ושיער :  ערן פל

שום דבר שלא ראיתם קודם
אין כאן שום בשורה אופנתית מטלטלת ,  אבל נרקומניות וינטג' ימצאו כאן את מבוקשן  ( וישלמו על זה ביוקר )  .  רוני קנטור משיקה קולקציה חורפית

