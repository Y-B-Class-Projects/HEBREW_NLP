ראש האבטחה בנתב"ג : " אין 100% ביטחון "
 ראשי הביטחון בנתב"ג התייחסו למצב האבטחה בשדה"ת הישראלי ,  וחשפו מעט מהתנהלות הנמל .  מנהל חטיבת הביטחון ברש"ת : " אם היה 100% ביטחון ל-100% מהנוסעים - אף מטוס לא היה ממריא "
" אין 100% ביטחון ל-100% מהנוסעים ,  כי אז שום מטוס לא היה ממריא בזמן .  כולנו יודעים ,  כי מזל הוא חלק מהחיים ,  כולל בביטחון .  לכן כשאומרים לי שבנתב"ג יש את האבטחה הכי טובה ,  אני דופק על העץ .  אני לא יודע אם יש לנו את הביטחון הכי טוב בעולם ,  אך יש לנו ביטחון התואם את הצרכים וההיגיון .  אנו מתמקדים בגישה של ניהול סיכונים "  - כך אמר תא"ל  ( מיל .)  שמוליק זכאי ,  מנהל חטיבת הביטחון של רשות שדות התעופה  ( רש"ת )  לבאי הכנס הבינלאומי הראשון לביטחון המולדת אשר ,  מסתיים היום בסיור האורחים בנתב"ג .
 הנחת העבודה של חטיבת הביטחון ברש"ת ,  לדברי זכאי היא  " שארגוני הטרור לא יפסיקו בקרוב את נסיונותיהם לערוך פיגועים ואפשר שבשיטות אחרות ,  כמו לדוגמה בטילים ;  לכן חשוב לאבטח את נתב"ג עצמו על הקרקע ,  כמתקן בינלאומי ".  הוא המשיך בדבריו ומנה באזני האורחים את מטרותיה העיקריות של חטיבת הביטחון :  למנע מתקפה על כלי טייס שממריאים מנתב"ג ,  למנוע מתקפת טרור על נתב"ג ולמנוע החדרת נשק לישראל .
 זכאי גילה ,  כי חטיבת הביטחון מעסיקה 2,400 עובדים כאשר 1,400 עוסקים בהגנת נוסעים ע"י מניעה של חטיפת מטוסים או פיצוצם .  מרבית המועסקים כאן הם לדבריו סטודנטים ,  לאחר שירות צבא ,  שעובדים במשרה חלקית .  300 עובדים במשמרות עובדים מדי יום .  לדבריו ,  שתיים מהיחידות בחטיבה מזויינות בנשק ,  ואילו שתיים אחרות אינן חמושות .  שלושה מרכזי בקרה מאפשרים שליטה מלאה על כוח האדם והאמצעים שעומדים לרשות החטיבה כולה .  מנהל חטיבת הביטחון חשף עוד ,  כי 5,000 תרגילים מתקיימים מדי שנה .
 האחראי על פרויקטים מיוחדים ותכנון בחטיבת הביטחון ,  נחום ליס ,  אמר כי בניגוד למשימותיה של המשטרה אשר באה לחקור אירועים ,  חטיבת הביטחון של רש"ת מתמקדת במניעה וסיכול נסיונות פיגוע וטרור .  לשם כך היא מפעילה שרשרת של מעגלים שנושקים אחת לשנייה ומשלבים אנשי אבטחה ואמצעים טכנולוגיים .  לדוגמה ,  המעגל הראשון ,  לדבריו הוא מידע מודיעני אשר מגיע מזרועות הביון של ישראל ומועבר מדי יום לאנשים בשטח אשר מתחילים את המשמרת .
 האחראי על ביטחון הנוסעים בחטיבת הביטחון ברש"ת ,  זוהר גפן ,  אמר כי בעתיד ייעשה שמוש רחב יותר באמצעים טכנולוגיים .  אחד מהם לדבריו ,  היא מערכת ה"יוניפאס "  - מערכת מתקדמת ייחודית וראשונה מסוגה בעולם לבידוק ביטחוני טכנולוגי של הטסים לחו"ל .  המערכת פותחה על ידי רשות שדות התעופה ,  והיא מאפשרת לנוסעים לבצע בידוק ביטחוני באופן עצמאי וכך לייעל את תהליך הבידוק בדרך לחו"ל .  המערכת נמצאת בשלב נסיוני על נוסעי אל על ,  והכוונה להרחיב את השימוש בה לנוסעי חברות תעופה נוספות .
 לדברי גפן ,  המערכת החדשה משלבת  " טכנולוגיות מתקדמות לזיהוי ביומטרי של נוסעים עם אימות אוטומטי של דרכונם ,  ומאפשרת שיפור משמעותי בתחום השירות לנוסע לצד שיפור ברמת הביטחון לנוסעים .  המערכת הינה מערכת אינטגרטיבית הראשונה מסוגה בעולם בתחום הליך היציאה מהארץ ,  פיתוח שהתאפשר תוך הקפדה על רמת ביטחון גבוהה במיוחד ושמירה על הסטנדרטים הביטחוניים הישראליים הגבוהים ". 

ראש האבטחה בנתב"ג : " אין 100% ביטחון "
 ראשי הביטחון בנתב"ג התייחסו למצב האבטחה בשדה"ת הישראלי ,  וחשפו מעט מהתנהלות הנמל .  מנהל חטיבת הביטחון ברש"ת : " אם היה 100% ביטחון ל-100% מהנוסעים - אף מטוס לא היה ממריא "
 
