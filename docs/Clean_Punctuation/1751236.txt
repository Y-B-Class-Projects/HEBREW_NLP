מכה לסטלנים :  בקליפורניה אמרו  " לא "  לסמים
לא רק אובמה נחל הלילה תבוסה מרה בבחירות אמצע הקדנציה בארה"ב :  גם חובבי הסמים הקלים מאוכזבים קשות ,  לאחר שרוב הבוחרים בקליפורניה הצביעו לפי התחזיות נגד הפיכת הצריכה האישית של מריחואנה לחוקית
מדינת קליפורניה נחשבת לליברלית מאוד ,  אולם הלילה  ( רביעי )  דחו אזרחיה את ההצעה להפוך את השימוש האישי במריחואנה לחוקי .  מספירת 30% מהקולות עולה ש-56% מהמצביעים אמרו  " לא "  להצעה מספר 19 - מספרו של הסעיף ברשימת ההצבעות לבחירה ,  לעומת 43% שהצביעו  " כן ".  רשת CNN צופה כי ההצעה לא תעבור .  
עיני רבים היו נשואות מערבה לתוצאות ההצבעה ,  מכיוון שאילו הצריכה האישית של מריחואנה הייתה הופכת לחוקית בקליפורניה  ( היא כבר חוקית לשימוש מסיבות רפואיות )  ,  הדבר היה מתנגש עם החוקים הפדרליים של ארצות הברית ,  וממשל אובמה הודיע כי בכוונתו להמשיך ולהגיש תביעות נגד אזרחי המדינה בגין החזקה או גידול של מריחואנה .  
אילו ההצעה הייתה מתקבלת ,  היתה לה גם השלכה כלכלית ,  מכיוון שהיא הייתה סוללת את הדרך לממשל בקליפורניה להטיל מס על  " הצד העסקי "  של השימוש במריחואנה .
 תומכי הצעה 19 טענו ,  כי סיום הליכי התביעה בגין החזקת מריחואנה תפנה כוח אדם במחלקות המשטרה הכורעות ממילא תחת עומס העבודה ותהווה מכה קשה לקרטלי הסמים .  הם גם העלו את העובדה כי נפח מכירות המריחואנה מסתכם בכ-14 מיליארד - מקור עשיר להכנסות ממסים ,  במיוחד בתקופה שבה קליפורניה סובלת מגירעון תקציבי גדול .  
מתנגדי ההצעה ,  כולל רבים במערכת אכיפת החוק ,  הזהירו מפני סכנות שונות לחברה ,  מירידה בתפוקה ובהישגים אקדמיים ועד לעלייה בתאונות בעבודה ובדרכים .  
שר המשפטים והתובע הכללי של ארה"ב אריק הולדר אמר בחודש שעבר כי הוא  " יאכוף בחוזקה "  את חוקי הסמים הפדרליים בקליפורניה ,  אם הצעה מספר 19 תעבור .
 עוד בקליפורניה , " מדינה כחולה "   ( תומכת במפלגה הדמוקרטית )  באופן היסטורי ,  הצליחו הדמוקרטים לשמור על מושביהם בסנאט וזכו בחזרה במשרת המושל .  ארנולד שוורצנגר עוזב את בית המושל בסקרמנטו  ( ואולי חוזר להוליווד ?  )  לטובת ג'רי בראון ,  שכיהן כמושל לפני שני עשורים .  
בראון ניצח את מג וויטמן ,  לשעבר מנכ"לית של איביי המיליארדרית ,  שהשקיעה 140 מיליון דולרים מכיסה במהלך הקמפיין .  במרוץ לסנאט ,  הסנאטורית ברברה בוקסר ניהלה קרב צמוד עם המיליונרית קארלי פיורינה ,  לשעבר מנכ"לית HP ,  והצליחה לשמור על מושבה .  
ניצחון הדמוקרטים בקליפורניה חשוב למפלגה 2012 ,  מכיוון ש- 55 האלקטורים שלה הם משמעותיים ביותר להשגת ניצחון בבחירות לנשיאות .
 
מכה לסטלנים :  בקליפורניה אמרו  " לא "  לסמים
לא רק אובמה נחל הלילה תבוסה מרה בבחירות אמצע הקדנציה בארה"ב :  גם חובבי הסמים הקלים מאוכזבים קשות ,  לאחר שרוב הבוחרים בקליפורניה הצביעו לפי התחזיות נגד הפיכת הצריכה האישית של מריחואנה לחוקית

