אמדוקס עקפה את תחזיות השוק ברבעון הראשון למרות ירידה של 3.9% בהכנסות ל-728.8 מ' ד'
הרווח התפעולי עלה מ-81.3 מ' ד' ברבעון המקביל ל-99.1 מ' ד' ברבעון הנוכחי - עלייה של 22 %
" אנו מעודדים מביצועינו ברבעון הראשון של שנת הכספים 2010 .  עסקינו הושפעו לחיוב מהשיפור הנמשך בביקוש ,  מיכולת ביצוע חזקה ,  וגם משיפור קל בשערי החליפין ,"  אמר דב בהרב ,  מנכ"ל אמדוקס ,  ספקית מוצרי הבילינג למפעילות הטלקום .  ואכן ,  אמדוקס סיימה את הרבעון הראשון עם הכנסות של 728.8 מיליון דולר ,  מעל לציפיות האנליסטים שחזו הכנסות של 715.2 מיליון דולר ובקצה העליון של תחזיות החברה ,  להכנסות של 715-725 מיליון דולר .  עם זאת ,  מדובר בירידה של 3.9% לעומת הרבעון המקביל ,  בו עמדו ההכנסות על 753.8 מיליון דולר.הוצאות התפעול של החברה ,  שקטנו ב-7% לעומת הרבעון המקביל ,  ל-625.7 מיליון דולר ,  סייעו לחברה לרשום שיפור ברווח התפעולי ,  שצמח מ-81.3 מיליון דולר ברבעון המקביל ל-99.1 מיליון דולר ברבעון הנוכחי ,  עלייה של 22%.בשורה התחתונה ,  סיכמה החברה את הרבעון עם רווח נקי של 88.4 מיליון דולר או 43 סנט למניה ,  עלייה של 19% לעומת 74.2 מיליון דולר או 35 סנט למניה ברבעון המקביל .  הרווח המתואם של החברה הסתכם ב-113.1 מיליון דולר או 55 סנט למניה ,  ירידה של 2.8% בהשוואה ל-116.3 מיליון דולר או 55 סנט למניה ברבעון המקביל.החברה חוזה כי הכנסותיה ברבעון השני של השנה יסתכמו בכ-730-750 מיליון דולר ,  מעל לציפיות השוק להכנסות של 725 מיליון דולר .  בנוגע לשורה התחתונה ,  מצפה אמדוקס לרשום רווח מתואם של 52-56 סנט ,  כאשר האנליסטים חזו רווח מתואם של 53 סנט ,  כך שהחברה נמצאת בטווח תחזיות השוק.בנוסף ,  הודיעה אמדוקס על שני חוזים משמעותייים שחתמה :  הראשון הוא הרחבת שירותי מיקור החוץוהשירותים המקצועיים שהיא מספקת לבל קנדה עד 2017 והשני הוא חתימת הסכם עם at & t services לאספקת שירותים נוספים לניהול יישומים התומכים בניהול הלקוחות ,  הבילינג ,  ההזמנות והפעילות הסיטונאית בתחום הפעילות הקווית של at & t החל מאביב 2010 .  הסכם זה הוא הארכה של הסכמים שנחתמו ב-2007 ולפיו אמדוקס תנהל את פלטפורמות הלגאסי של at & t ללקוחות פרטיים וסיטונאיים עד 2017.על כך אמר דב בהרב כי  " כפי שצפינו ,  שירותי מיקור חוץ ממשיכים להוות נקודת חוזקה עבורנו ".  בהרב סיכם באומרו : " עם יציאתנו מהמשבר הכלכלי אנו חשים טוב יותר לגבי מצבנו התחרותי בהשוואה למעמדנו טרם המשבר .  שיפרנו את היעילות התפעולית ואת התחרותיות של העלות ללקוחות תוך המשך השקעה בחדשנות ,  כפי שניתן לראות מהשקת amdocs ces 8 אתמול ." מאמצים אלה ,  בשילוב עם המודל העסקי המצוין שלנו מניעים את הצלחתנו בהשגת חוזים חדשים ברחבי העולם אצל ספקיות שירותים קטנות וגדולות כאחד .  לאור מעמדנו בשוק והצפי לשיפור הביקוש ,  אנו חוזים המשך גידול בהכנסות גם ברבעון השני ונערכים פנימית להמשך קצב גידול הכנסות של כ- 1%-2% לרבעון בהמשך שנת הכספים 2010 ". 

אמדוקס עקפה את תחזיות השוק ברבעון הראשון למרות ירידה של 3.9% בהכנסות ל-728.8 מ' ד'
הרווח התפעולי עלה מ-81.3 מ' ד' ברבעון המקביל ל-99.1 מ' ד' ברבעון הנוכחי - עלייה של 22%

