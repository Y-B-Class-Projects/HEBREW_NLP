ליגה א' :  הרצליה בורחת לחדרה
מוליכת מחוז דרום גברה על נחלת יהודה 0:2 בחוץ וניצלה את ה-1:1 של שייע ושחקניו נגד כפר יונה .  צפון :  רק תיקו לא.א פאחם
היום  ( שישי )  נערך המחזור ה-22 בליגה א' דרום ,  כשאותו מחזור נפתח גם במחוז הצפוני ,  אלא ששם ייערכו משחקים גם מחר .  בשני המחוזות הקרב על העלייה לליגת הלאומית ממשיך להיות צמוד .
 נחלת יהודה - הפועל הרצליה 2:0
הקבוצה מהשרון ממשיכה לדרוס על יריבה שעומדת בדרכה והשיגה ניצחון שלישי ברציפות ושישי בשבעת משחקיה האחרונים .  לשמחתה ,  התוצאה במשחק של חדרה שיחקה גם כן לטובתה .  קובי ברשן  ( 54 )  ועוז אחדות  ( 90 )  כבשו למוליכת הטבלה .  
הפועל חדרה - מכבי כפר יונה 1:1
הקבוצה הביתי הגיע בפורמה טובה ,  אחרי שלושה ניצחונות רצופים ,  אבל כשלה להשיג ניצחון ביתי למרות יתרון 0:1 במחצית משער של אבישי אטיאס בדקה הרביעית .  ירון טימור השווה בדקה ה-60 עבור כפר יונה והקבוצה של שייע פייגנבוים מתרחקת מהמקום הראשון ומעליית ליגה .  
שאר המשחקים :  
מכבי קרית גת - הפועל ערד 1:3לקרית גת :  יוגב אלקבץ  ( 25 )  ,  קובי ועקנין  ( 62 )  ,  נתנאל בן אבו  ( 82 )  .  לערד :  אלירן גבאי  ( 74 ) 
בני טייבה - מכבי יבנה 1:1לטייבה :  מוחמד טלאל .  ליבנה :  שי מור יוסף .
 מכבי קרית מלאכי - מבשרת ציון 2:2לקרית מלאכי :  שרון רפאל  ( 20 )  ,  עמוס וזאנה  ( 60 )  .  למבשרת ציון :  אורי וורנר  ( 10 )  ,  בן פישמן  ( 68 ) 
מכבי נתיבות - בית"ר כפר סבא 0:2לנתיבות :  איציק פרץ  ( 42 )  ,  מיקי חזן  ( 61 ) 
מכבי עמישב - השקמה רמת חן 1:1לעמישב :  כפרי דהאן  ( 26 )  .  להשקמה :  אליאור ועקנין  ( 21 ) 
הפועל כפר שלם - צפרירים חולון 0:0
צפון :
 עירוני אום אל פאחם - אסי גלבוע 0:0
תיקו מאופס בלבד מנע מהמארחת להגדיל את הפער בפסגה ומכבי ג'ת ,  שתארח מחר את מכבי כפר קרע ,  תוכל להדביק אותה ואף לעלות למקום הראשון בהתאם ליחס שערים .  שוער גלבוע ,  מנו הרוניאן ,  עצר פנדל של ברכאת ווהאב בדקה ה-80 .
 מכבי עירוני ג'ת - כפר קרע 0:1
המארחים שלטו לכל אורך המשחק ורק בדקה ה-70 הצליחו לפרוץ את הגנת כפר קרע ,  כשמיכה שושן הוותיק בישל לחלוץ אילן טל .  כאמל ג'בארין הורחק בדקה ה-85 ,  אבל גם זה לא מנע מג'ת ניצחון והיצמדות לעירוני אום אל פאחם בפסגה .
 מ.ס כרמיאל צפת - מכבי אום אל פאחם 0:4
לכרמיאל אין סיכוי לעלות ליגה ,  אבל בינתיים למה לא לנצח ולשמח את ליבם של האוהדים ?  הקבוצה שערב המחזור כבשה רק 24 שערים ,  הפציצה ועלתה לפחות זמנית למקום הרביעי והמכובד .  בריאן אריאל נחמן  ( 14 )  ,  איליה זאיקה  ( 25 )  לירן שחר  ( 78 )  ומוחמד סואעד  ( 80 )  כבשו למנצחת .
 עירוני טירת הכרמל - הפועל עפולה 2:1
טירת הכרמל יכולה הייתה להיחלץ מהמקום האחרון ואפילו לעלות אל מעל הקו האדום ,  אבל נכנעה בביתה לקבוצת הצמרת של עודד קוטר והיא ממשיכה לבלות במעמקי התחתית .  כפרי אזולאי העלה את האורחת ליתרון במחצית הראשונה ,  שימי פרץ השווה ,  אלא ששער של מתן נחמני בדקה ה-86 החזיר את היתרון לעפולה והבטיח לה ניצחון .
 מכבי טמרה - עירוני טבריה 1:2לטמרה :  נתי פרץ  ( 70 )  ,  מוטי בן חמו  ( 83 בפנדל )  .  לטבריה :  מאהר ג'בארין  ( 34 ) 
בני ג'דידה - מכבי כפר קנא 1:2 לג'דידה :  כארם שיבל  ( 66 )  ,  אייל ארשיד  ( 71 בפנדל )  .  לכפר קנא :  טאהר בשא  ( 47 ) 
עירוני קרית אתא - מכבי צור שלום 0:2לקרית אתא :  ליאור דהאן ,  אלכסיס ווינשטיין
הפועל כפר קנא - בני טמרה 0:1לכפר קנא :  נאסים ארמלי  ( 37 ) 

ליגה א' :  הרצליה בורחת לחדרה
מוליכת מחוז דרום גברה על נחלת יהודה 0:2 בחוץ וניצלה את ה-1:1 של שייע ושחקניו נגד כפר יונה .  צפון :  רק תיקו לא.א פאחם

