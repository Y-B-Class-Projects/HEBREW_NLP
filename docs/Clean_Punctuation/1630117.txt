אחי נצרת - בני יהודה :  חיזוק ,  וחיזוק רפואי
בעוד שמאמן נצרת ג'ון גרגורי ממשיך לדרוש רכש ולבחון שחקנים ,  עמרי אפק ואלירן עטר הכשירים יעמדו לרשות גיא לוזון  ( 19:00 ) 
ממעמקי המקום האחרון ועדיין ללא חיזוק ,  תתייצב מחר  ( שבת ,  19:00 )  אחי נצרת למשחק מול בני יהודה כשג'ון גרגורי ייאלץ להסתדר גם ללא טצ'ם נטויה הפצוע .  בנצרת התעסקו השבוע בעיקר בנושא החיזוק שיגיע או לא יגיע ,  כאשר בישיבה עם ראשי נצרת אמש הבהיר ג'ון גרגורי כי אם לא יקבל את החיזוק שהובטח לו ,  העניין לא יעבור בשתיקה .  בנצרת קיוו שכבר השבת יעלו בהרכבים אמייה טגה ,  גל שיש ורמי בונדר ,  אך גרגורי מתעקש לבחון אותם והשלושה לא מוכנים לזה ,  עקב היותם תחת חוזה בקבוצותיהם .  שניר משען ,  שהחל את העונה בהפועל רעננה ,  דווקא מסכים להיבחן וצפוי לחתום בקבוצה בתחילת השבוע .  השוער הצרפתי פלוריאן לוקיני והבלם הבולגרי ולדימיר זאפירוב ממשיכים להיבחן בקבוצה והחלטה לגביהם תתקבל בשבוע הבא ,  כאשר כרגע נראה כי השוער בכל מקרה ישוחרר .  עקב החיזוק שלא הגיע ,  גרגורי צפוי להמשיך בהרכב דומה לזה שהובס על ידי הפועל פ"ת בשבת האחרונה .  גיל אופק ימשיך בשער כשמארק גואמן ומוחמד עמרייה ימשיכו במרכז ההגנה .  איסמעיל עמאר ומאג'ד יונס יפתחו באגפים ,  ושלומי חנוכה ומייקל טוקורה יפתחו במרכז השדה .  לוהאב כיאל ויניב לוזון יעלו בחלק ההתקפי ,  כשבחוד תומר חמד יפתח ,  בעוד שאנס דבור צפוי לקבל הזדמנות ולהחליף את טצ'ם נטויה הפצוע .  הרכב משוער :  גיל אופק ,  איסמעיל עאמר ,  מארק גורמן ,  מוחמד עמרייה ,  מאג'ד יונס ,  שלומי חנוכה ,  מייקל טוקורה ,  לוהאב כיאל ,  יניב לוזון ,  תומר חמד ,  אנס דבור .
 חלוץ בני יהודה ,  אלירן עטר ,  ערך גם היום אימון מלא ובסיומו נקבע כי הוא כשיר ויעמוד לרשותו של המאמן גיא לוזון במשחק החוץ של הקבוצה מחר נגד אחי נצרת .  עטר החסיר השבוע מספר אימונים בשל כאבים בשרירי הבטן התחתונה ,  אולם אחרי שסיים הבוקר את האימון בהצלחה הוא צפוי לפתוח מחר בחוד ההתקפה של הזהובים .  גם הקשר עמרי אפק ,  שהתלונן במהלך השבוע על רגישות בשרירי המפשעה ,  ערך אתמול והיום אימונים מלאים וגם הוא יעמוד לרשותו של לוזון ,  שייחסר מחר את הבלם המורחק דין מורי .
 הזהובים מגיעים למשחק מחר אחרי הפסד ביתי צורב 3:2 למ.ס אשדוד במחזור שעבר .  המאמן לוזון יודע שמחר מצפה לו יריבה עיקשת ואמר לקראת המשחק : " אני יודע שבמשחק הבית האחרון של נצרת הם כבשו שלושה שערים נגד מכבי תל אביב ואני לא מכיר הרבה קבוצות שכבשו שלישייה נגד מכבי העונה ,  כך שאין ספק שנצטרך להיות במיטבנו בכדי לנצח את המשחק הזה ". 
על פי התרגול הטקטי לקראת המשחק ,  צפוי הבלם הצעיר ניצן אהרונוביץ' לתפוס את מקומו של מורי המורחק ולערוך הופעת בכורה בהרכב בעמדת הבלם לצידו של איבן גארידו .  חוליית ההגנה של הקבוצה תעמוד בפני מבחן אופי לא קטן מחר ,  כאשר בנוסף למורי היא תחסר גם את השוער הניגרי דלה איינוגבה ,  שנמצא בסגל נבחרתו שמתכוננת לאליפות אפריקה ,  ורן קדוש יהיה זה שיפתח שוב בין הקורות .  לירוי צעירי וסיניסיה ליניץ' ימשיכו לקבל קרדיט בקישור האחורי כאשר משה ביטון יצטרף לאלירן עטר בחוד ההתקפה .
 באסיפה הטקטית שנערכה היום בתום האימון צפו השחקנים בקטעים ערוכים מההפסד לאשדוד ,  בעוד לוזון נתן דגשים בכל הקשור להתפרקות הקבוצה מרגע ההרחקה ועד השריקה לסיום .  יו"ר הקבוצה ,  חזי מגן ,  ביקש משחקניו לשכוח את ההפסד לאשדוד ,  ולהסתכל קדימה ,  אל עבר המשחק מחר .
 הרכב משוער :  רן קדוש ,  עוז ראלי ,  ניצן אהרונוביץ' ,  איבן גארידו ,  כפיר אדרי ,  סיניסיה ליניץ' ,  לירוי צעירי ,  עומרי אפק ,  פדרו גלבאן ,  משה ביטון ,  אלירן עטר .
 
אחי נצרת - בני יהודה :  חיזוק ,  וחיזוק רפואי
בעוד שמאמן נצרת ג'ון גרגורי ממשיך לדרוש רכש ולבחון שחקנים ,  עמרי אפק ואלירן עטר הכשירים יעמדו לרשות גיא לוזון  ( 19:00 ) 

