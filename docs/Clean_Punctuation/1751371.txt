רפורמת בריאות הנפש :  יש תכנית ,  אין תקציב
ועדת הבריאות של הכנסת מחפשת תקציב למימון רפורמת בריאות הנפש ,  במסגרתה תעבור האחריות בנושא לקופות החולים .  יו"ר ההסתדרות הרפואית : " גיבוי תקציבי הוא ההבדל בין הצלת או הריסת מערכת בריאות הנפש ? 
ועדת העבודה ,  הרווחה והבריאות של הכנסת התכנסה היום  ( רביעי )  לדיון ראשון ברפורמה לבריאות הנפש ,  במסגרתה האחריות על שירותי בריאות הנפש ,  כולל אחריות על אשפוזים פסיכיאטריים ,  תעבור ממשרד הבריאות לידי קופות החולים .  במהלך הדיון התברר כי למרות ההכנות הממושכות ליישום הרפורמה ,  חסרים עדיין חצי מיליארד שקלים הדרושים ליישומה .
" למרות חשיבות הרפורמה ורגישותה ,  איני רואה כרגע כי הממשלה דואגת למקור תקציבי הולם ",  אמרה ח"כ רחל אדטו  ( קדימה )  . " לאחר עיון בתקציב משרד הבריאות לשנתיים הקרובות ,  לא מצאתי כל אזכור לגבי מקור כספי הולם לרפורמה זו .  אסור לנו להתחיל בדיונים אלה כאשר אין מימון לנושא ,  ואוי לנו אם גם רפורמה זו תנוהל באסטרטגיית 'תוך כדי תנועה' כמו רפורמות חשובות קודמות ".  ד"ר ליאוניד אידלמן ,  יו"ר ההסתדרות הרפואית ,  סיפר לוואלה !  חדשות כי נחרד מנציג האוצר בדיון ,  שאמר בהתייחסו לרפורמה  " אנחנו מוכנים להרפתקה ".   ? חולי נפש הם לא הרפתקה ",  אמר אידלמן . " יש סיכון ממשי לפגוע בבריאות חולים אלה .  אי אפשר לאשר חוק עם חורים בתקציב .  הבעיה היא שהרפורמה המתוקנת שהציג משרד הבריאות ללא גיבוי תקציבי ,  וזה מה שיעשה את ההבדל בין הצלת או הריסת מערכת בריאות הנפש ?  .
 הוועדה דנה גם בעצם סעיפי הרפורמה ,  שאמורים לתת מענה למגזרים רבים באוכלוסייה . " נכון להיום אין התייחסות מספקת למספר קבוצות כגון נפגעות תקיפה מינית והפרעות אכילה ",  אמרה ח"כ אדטו . " אדאג כי הרפורמה לא תעבור בוועדה ללא דאגה לקבוצות חלשות ונזקקות אלו ".  יו"ר ועדת הבריאות ,  ח"כ חיים כץ  ( ליכוד )  הצהיר אף הוא : " אם הרפורמה לא תעשה טוב לנפגעי הנפש ,  לא נעביר אותה "   .
 עיקרי התכנית כוללים העברת כל נושא הפסיכיאטריה לקופות החולים ,  ובתוך זה צמצום במיטות האשפוז .  גם תקציב שירותי בריאות הנפש עלה מ-120 מליון שקלים ל-470 מיליון שקלים - וכן קיימת תכנית תקציבית של שנתיים להמשך הרחבת השיקום .
 מנכ"ל משרד הבריאות ,  ד"ר רוני גמזו ,  הסביר מדוע הרופרמה כה נחוצה . " יש מאה אלף חולי נפש קשים בישראל .  אחד מכל חמישה נזקק לטיפול נפשי כלשהו במהלך חייו .  אנחנו עושים ימים כלילות כדי להניע את המהלך הזה .  כיום ,  משרד הבריאות הוא גם נותן שירותים ,  גם משלם לעצמו וגם הרגולטור שמבקר את עצמו  זה לא עובד .  הדרך הנכונה היא להפריד בין נותן השירותים לבין הרגולטור ,  וזה אומר לתת לקופות החולים בארץ ,  אשר נותנות שירותים בין הטובים בעולם ,  לטפל גם בנפגעי הנפש ". 

רפורמת בריאות הנפש :  יש תכנית ,  אין תקציב
ועדת הבריאות של הכנסת מחפשת תקציב למימון רפורמת בריאות הנפש ,  במסגרתה תעבור האחריות בנושא לקופות החולים .  יו"ר ההסתדרות הרפואית : " גיבוי תקציבי הוא ההבדל בין הצלת או הריסת מערכת בריאות הנפש ? 

