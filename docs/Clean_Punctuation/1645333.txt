המשנה למפקח על הביטוח :  אנו מודאגים מהעלייה בדמי הניהול בקופות הגמל 
יואב בן-אור  : " חשוב שהציבור יבין שאפשר להתמקח על דמי ניהול ,  והמיקוח הזה יכול להביא לתוצאות מאוד משמעותיות בפנסיה שלו "
  >  >   " דמי הניהול שמשלמים החוסכים הם נושא שצריך להתייחס אליו יותר .  היתה ציפייה שבעקבות כניסת הבנקים לייעוץ הפנסיוני תיווצר יותר תחרות בין היצרנים ודמי הניהול ירדו "  - כך אמר המשנה הבכיר למפקח על הביטוח ,  יואב בן-אור ,  במסגרת כנס הפניקס לייעוץ פנסיוני שנערך ביום חמישי במרכז הבינתחומי בהרצליה .  בן-אור הוא זה שייצג את האוצר לפני שבוע וחצי בדיון שערכה וועדת העבודה והרווחה של הכנסת על עליית דמי הניהול בגמל . " אנחנו מוציאים דפים והם בוכים ",  הגיב בן-אור לטענות איגוד קופות הגמל כי העלייה בדמי הניהול בענף הגמל נובעת מהרגולציה הכבדה ומהחוזרים הרבים שמוציא המפקח על הביטוח ,  והוסיף כי  " בשונה מקופות הגמל ,  בקרנות הפנסיה אנו רואים ירידה בדמי הניהול ,  כך שמעניין אותי אם עלות הרגולציה בקופות הגמל גבוהה מזו של הרגולציה בקרנות הפנסיה . " אנחנו עוקבים בדאגה אחר העלייה בדמי הניהול בקופות הגמל ",  המשיך בן-אור . " מטרידות אותי ההתבטאויות שאנחנו קוראים בעיתונים - יועץ פנסיוני גדול התבטא שכרגע דמי הניהול לא מעסיקים אותו .  אני מצפה ומאמין שכשהייעוץ הפנסיוני כן יתפוס תאוצה ,  זה אמור להיות פרמטר מאוד משמעותי בייעוץ הפנסיוני .  אני מניח שכך יהיה ".  בן-אור טען שאין מספיק מודעות ציבורית לדמי הניהול : " חשוב שהציבור יבין שאפשר להתמקח על דמי ניהול ,  והמיקוח הזה יכול להביא לתוצאות מאוד משמעותיות בפנסיה שלו ".  תחקיר themarker שהתפרסם בשבוע שעבר על דמי הניהול העצומים שמשלמים חוסכי הפנסיה במהלך שנות עבודתם ,  מעורר גלים בשוק הביטוח והחיסכון ארוך הטווח .  כמה ממשתתפי כנס הפניקס ציינו כי נדהמו מהיקפי דמי הניהול המצטברים שנחשפו בתחקיר ,  הנעים עבור חוסך בודד בין מאות אלפי למיליוני שקלים . " דמי הניהול התייקרו בגלל הסכמי הפצה מעוותים ,  אמרו מקורות באוצר בתגובה לנתונים . " אלה הסכמים שנותנים נתח גדול מדמי הניהול לעמלות הסוכנים .  גם גופים רבים סגרו הסכמים עם סוכנים לטווחים ארוכים שאי אפשר לשנות ".   " הבנקים צריכים להכניס למערכות דירוג הקופות שלהם גם שיקולים של דמי ניהול .  חבל שרק הבנק הבינלאומי הרים את הדגל הזה ",  הוסיף מקור באוצר .
 
המשנה למפקח על הביטוח :  אנו מודאגים מהעלייה בדמי הניהול בקופות הגמל 
יואב בן-אור  : " חשוב שהציבור יבין שאפשר להתמקח על דמי ניהול ,  והמיקוח הזה יכול להביא לתוצאות מאוד משמעותיות בפנסיה שלו "
 
