פייסבוק וטוויטר מעבירות את הגולשים למכשירים הניידים
רשתות חברתיות מגדירות מחדש את התקשורת הבינאישית ומשתלבות באופן טבעי עם שירותי הסלולר .  פייסבוק כבר מוכיחה זאת עם 65 מיליון גולשים באינטרנט הנייד
 >  >  פייסבוק כבר שינתה את העולם .  אולי בדומה לגוגל ,  שאירגנה את המידע בעולם והפכה אותו לנגיש ,  הרשת החברתית פייסבוק ,  על 350 מיליון משתמשיה הרשומים ,  נמצאת במסע לקטלג את האנושות ,  ולהפוך כל אדם לנגיש .  אבל המהפכה נמצאת רק בתחילת דרכה .  על פי מחקר האינטרנט הסלולרי של בנק ההשקעות מורגן סטנלי ,  פייסבוק היא לא רק רשת חברתית אלא כלי תקשורת חדש שמשנה את חוקי המשחק .  תקשורת כיום ,  ובעיקר תקשורת קולית ,  היא קודם כל ניידת .  לפיכך ,  רשתות חברתיות צפויות להיות אחד היישומים העיקריים שיניעו את הגולשים מהמחשב האישי להתקנים ניידים . " אפל ופייסבוק נהנות מאפקט החדשנות ברשת באמצעות פלטפורמות קלות לשימוש ומיכולות הפצה ורווח ",  קובעים במורגן סטנלי .  כותבי המחקר מקשרים בין היישומים של אייפון לאלה של פייסבוק ,  וטוענים שהם סוד ההצלחה של החברות .  ב-2005 עמדו בראש רשימת אתרי האינטרנט הנצפים ביותר בעולם  ( נתוני חברת אלקסה )  יאהו ,  msn וגוגל .  ב-2009 גוגל ממוקמת ראשונה ,  פייסבוק שנייה ויאהו נדחקה למקום השלישי .  לפייסבוק יש 430 מיליון מבקרים  ( 350 מיליון משתמשים רשומים )  ,  וקצב גידול שנתי של 137% בבסיס המנויים ,  מאז השקתה .  ברשת מוצעים 350 אלף יישומים והם הורדו בה 500 מיליון פעמים .  פייסבוק ,  שהתחילה כרשת חברתית בידורית ,  נהפכת לצומת תקשורת מרכזי :  שורת הסטטוס מהווה ערוץ תקשורת אחד ,  מול אחרים ;  ה-inbox צורת תקשורת שנייה ,  מול מישהו אחד ;  הצ'אט הוא צורת תקשורת שלישית ;  ה-wall רביעית ,  וכיום יש בפייסבוק אפשרות גם לשיחות קול מבוססות voip באמצעות חברת vivox .  על פי מורגן סטנלי ,  סביר שבשלב הבא ישולבו שיחות וידיאו מתוך הרשת החברתית .  פייסבוק נמצאת בתחרות גם עם הדואר האלקטרוני מבית גוגל ,  ה-gmail ,  הנמצא אף הוא בדרך להיות מרכז תקשורת ,  הכולל שירותי מייל ,  צ'אט ,  קול ,  וידיאו ו-sms ,  ובעתיד הקרוב גם חיבור לטלפוניה עם שירותי google voice . " פייסבוק נהפכה לפלטפורמה חדשה לתקשורת ,  שמשנה את הדרך בה הדור הנוכחי מתקשר .  בדומה לטוויטר ,  פייסבוק מתפתחת כך שתוכל לספק פתרון תקשורת שלם ללקוחותיה - אימיילים ,  הודעות צ'אט אונליין ,  קול וגם וידיאו .  הפתרון הכולל הזה עשוי בהחלט להחליף אמצעי קול והודעות מסורתיים ,  בעיקר בקרב צעירים ",  כותבים במורגן סטנלי .  עוברות לנייד כל המהפכה הזו עולה כעת שלב נוסף ,  כאשר פייסבוק מגלה נוכחות מרשימה במכשירים ניידים .  נתונים מבריטניה מראים כי בקרב גולשים סלולריים ,  פייסבוק נמצאת כבר במקום הרביעי ,  על חשבון פורטלי המפעילות שקרסו .  מנתונים מארה"ב עולה כי פייסבוק מדורגת שנייה בקרב גולשי סלולר ,  לעומת מקום רביעי בקרב גולשים במחשבים ביתיים . " לפייסבוק יש כבר 65 מיליון משתמשים סלולריים לעומת 10 מיליון בשנה שעברה ,  והם משתמשים פעילים בהרבה מהממוצע ",  כותבים במורגן סטנלי .  המחקר מציע להציץ על עתיד הרשת החברתית בסלולר על סמך הניסיון שנצבר ביפן ,  שם נרשמו ברבעון השלישי של 2009 72% מהצפיות לרשת החברתית מיקסי דרך הסלולר ,  והשאר מהמחשב הנייד .  בבנק ההשקעות מסבירים שיש סינרגיה טבעית בין רשתות חברתיות לבין המדיום הסלולרי . " המצב של נוכחות וזמינות מתמדת של תקשורת סלולרית ,  בשילוב מיקום בזמן אמת ,  מהווה הזדמנות גדולה עבור מפרסמים ורשתות קמעוניות ",  נכתב בדו"ח .  לכן ,  זה לא פלא שכבר יותר מ-180 מפעילות סלולריות בעולם מקדמות או משיקות מוצרי פייסבוק לסלולר .  ייתכן מאוד כי פייסבוק תיהפך לדור הבא של רשימת אנשי הקשר בסלולר וכן למערכת הדיוור הראשית של המשתמש .  אבל היכן הכסף ?  פייסבוק מצליחה להרוויח מחלוקת הכנסות עם מפתחי יישומים ,  וכן ממכירת טובין ממשיים או וירטואליים ברשת ;  אך עיקר ההכנסות של פייסבוק הן מפרסומות .  הרשת פותחת את הכיס מורגן סטנלי בדקו על אילו ממלצים סומך הצרכן ,  ולמקום הרביעי מתשובות הנשאלים הגיעה התשובה  " המלצות מחברים ברשת ".  במקום הראשון היתה התשובה  " המלצות מחברים שאינם ברשת ".  לפייסבוק יש יכולת פילוח טובה מאוד של המשתמשים שלה ,  אך גם יכולת להציע קמפיינים לא שגרתיים על בסיס הפלטפורמה .  קמפיין של adobe בפייסבוק צבר 5,550 מעריצים  ( fans )  ,  6% מהם הקליקו על הבאנר .  לעומת זאת ,  קמפיין און-ליין ממוצע יוצר פחות מ-1% של קליקים .  במצב עניינים זה לא מפתיע שלפייסבוק יש כבר 9% מדפי הפרסומת הנצפים באינטרנט בארה"ב .  רק יאהו עוקפת אותה .  ואי אפשר בלי מלה על טוויטר .  לרשת יש אמנם רק 58 מיליון משתמשים ,  אבל במורגן סטנלי חושבים שהיא חשובה לגופים מסחריים בשלושה אספקטים :  ראשית ,  בתמיכת לקוחות בזמן אמת .  שנית ,  ביכולת לקידום מבצעים ומכירות ,  שוב בדגש על מיידיות .  ושלישית ,  טוויטר יכולה להיות כלי חשוב לחברות לנתח מה אנשים אומרים עליהן .
 
פייסבוק וטוויטר מעבירות את הגולשים למכשירים הניידים
רשתות חברתיות מגדירות מחדש את התקשורת הבינאישית ומשתלבות באופן טבעי עם שירותי הסלולר .  פייסבוק כבר מוכיחה זאת עם 65 מיליון גולשים באינטרנט הנייד

