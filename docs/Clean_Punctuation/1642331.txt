כשההשקעה ממונפת - גם ההפסד בא בכפולות
התעודות והקרנות הממונפות יכולות להכפיל למשקיע את התשואה בן לילה .  ואולם מי שמחפש השקעה ארוכת טווח צריך להיזהר מהן ,  משום שהתנודתיות בשוק יכולה להפוך בקלות את הרווחים שהניבו להפסד
לפי ויקיפדיה ,  ספורט אתגרי ‏ ( אקסטרים‏ )  הוא כינוי לענפי ספורט הנחשבים למסוכנים במיוחד וכוללים פעילות רוויית אדרנלין .  כמו בספורט אתגרי אמיתי ,  גם מוצרים פיננסיים מסוג ה"אקסטרים "  - כלומר מוצרים שממנפים את התשואה פי שנייםמשלושה ולפעמים ארבעה - אינם מומלצים לכל אחד .  למעשה ,  הם מומלצים למעט מאוד אנשים ,  ורק כחלק קטן בלבד מהתיק .  הסיבה :  סיכוי לרווח ענק מגיע עם פוטנציאל להפסד כואב במיוחד.2009 היתה שנת המניות :  מדד ת"א 100 זינק ב88.8% ומדד ת"א 25 זינק ב74.9% .  מי שהשקיע בהם בתחילת השנה ראה ברכה בהשקעתו .  את טבלת התשואות מובילים אמנם האפיקים המנייתיים ,  אבל את התשואות הגבוהות באמת מציגות הקרנות והתעודות ה"ממונפות ".  אלה הם מוצרים שמציעים חשיפה כפולה :  אם מדד ת"א 25 עולה ב1% ,  מוצר ממונף אמור להניב תשואה של 2% .  הצרה היא שהכלל הזה עובד גם כשיש ירידות .  זהו כוחו של המינוף - היכולת לייצר תיק גדול מ100% .  הרווח בימים טובים ענק ,  אבל הסיכון גבוה וההתרסקות קשה.בשוק יש מוצרים ממונפים רבים ,  אך מטעמי נוחות נתמקד רק במוצרים הממנפים את מדד ת"א 25 .  מי שרכש תעודת  " פי 3 "  בתחילת 2009 ראה בסיכום השנה תשואה אדירה של 330% .  לעומת זאת ,  ב2008 צנח מדד ת"א 25 ב48% .  התעודה שהושקה רק בתום ספטמבר 2008 הספיקה לצנוח ב69% בתוך שלושה חודשים ,  לעומת צניחה של 26% במדד ת"א 25 .  לא נעים בכלל.בתחום קרנות הנאמנות יש קרנות המשקיעות 120% במדד ת"א 100 ‏ ( לרוב הן מכונות  " אגרסיביות "‏  )  ,  אך המינוף הגדול פי שניים או שלושה נמצא גם כאן במדד ת"א 25 .  הסיבה לכך טכנית בעיקרה :  הבורסה מנפיקה אופציות על מדד ת"א 25 ומאפשרת לקרן או לתעודת הסל לבצע מינוף אדיר בעלות נמוכה ובאופן שיעקוב אחר המדד בדיוק יחסי.איך עושים את זה ?  הדרך הקלאסית לביצוע מינוף היא ללוות כסף בריבית נמוכה ולהשקיע אותו באפיק שמניב תשואה גבוהה .  הנה דוגמה :  אם יש לכם בכיס 100 שקל ,  תוכלו ללוות עוד 50 שקל בריבית של 10% ולהשקיע 150 שקל באפיק אחר .  אם הרווחתם 20% באפיק זה ,  יש לכם בכיס 180 שקל ‏ ( קרן ‏+ רווח של 30 שקל‏ )  .  מתוך הסכום ,  מחזירים לבנק 55 שקל ,  והנה נותרו 125 שקל בכיס - רווח של 25% עבור עלייה של 20% בלבד .*  *  * זוהי הדרך המסורתית למנף ,  אך היא נחשבת יקרה מדי .  הדרך שבה המכשירים הפיננסיים יוצרים מינוף היא רכישת אופציות שמנפיקה הבורסה .  אופציה היא מעין התערבות בין שני צדדים על רמתו של מדד ת"א 25 ביום מסוים .  אופציית call היא הזכות לקנות את המדד במחיר מימוש מסוים ,  למשל ,  1,200 נקודות .  אם קנינו אופציה במחיר מימוש של 1,200 נקודות ,  אנחנו רוצים שביום הקובע  ( יום הפקיעה )  המדד יהיה ברמה גבוהה יותר ,  כדי להרוויח את ההפרש .  המשמעות הפרקטית של רכישת האופציות היא קבלת חשיפה מוגברת למדד במחיר נמוך יחסית לעומת רכישת סל מניות של מדד ת"א 25.על פניו ,  מדובר במנגנון פשוט מאוד .  אם קנינו מוצר ממונף פי שניים ומדד ת"א 25 עלה ב1% ,  נרוויח 2% .  אם המדד ירד ב1% נפסיד 2% .  ואולם בפועל ,  הדברים מעט שונים .  חישוב המינוף נעשה בשתי דרכים :  מעקב אחר נקודות או מעקב אחר אחוזים.מינוף בנקודותיש בשוק שלוש תעודות סל ‏ ( המכונות אגרסיביות‏ )  שעוקבות אחר מדד ת"א 25 בשיטה זו - אינדקס מעו"ף אגרסיבית ,  תכלית ת"א 25 אגרסיבית והראל 25 אגרסיבית .  לפי המנגנון בתעודות אלה ,  על כל נקודה אחת במדד ת"א 25 ‏ ( למשל ,  עלייה מרמה של 1,200 נקודות לרמה של 1,201 נקודות‏ )  עולה מחיר התעודה ב2 נקודות .  לכאורה ,  מדובר בשיטה שעוקפת את השחיקה האחוזית ומציגה תשואה קבועה ,  אך בפועל המינוף בתעודה זו משתנה כמעט מדי יום.נניח כי לקוח רכש ביום ראשון את התעודה ביום ההנפקה ,  כשמדד ת"א 25 נסחר ברמה של 650 נקודות ,  כלומר גם התעודה הונפקה ברמה של 650 נקודות .  במשך היום עולה המדד ב10% ,  שהם 65 נקודות ,  לרמה של 715 נקודות .  לפיכך התעודה עולה ב130 נקודות ‏ ( 65 נקודות כפול 2‏ )  לרמה של 780 נקודות .  התוצאה :  המדד עלה ב10% והתעודה הפיקה רווח של 20% ‏ ( מ650 ל780 נקודות‏ )  ,  כלומר בדיוק פי שניים.את החישוב האמור אפשר לבצע שוב ושוב .  אם נמשיך את הדוגמה ,  ביום שני נמצא המדד ברמה של 715 נקודות והתעודה ברמה של 780 נקודות .  ברמה זו מגיע לקוח חדש ורוכש את התעודה .  נניח שהמדד עולה ב10% נוספים ,  כלומר ב71.5 נקודות ,  לרמה של 786.5 נקודות .  המדד ,  לפי תנאי התעודה ,  עולה בדיוק ב143 נקודות לרמה של 923 נקודות .  התשואה במקרה זה היא רק 17% ,  מ786.5 נקודות ל923 נקודות.והנה תעלומה :  במקרה הראשון ,  המדד עלה ב10% וקיבלנו תשואה כפולה בדיוק ,  ואילו במקרה השני המדד עלה ב10% וקיבלנו תשואה ‏ ( באחוזים‏ )  של 17% בלבד ,  כלומר מינוף של פי 1.7 ,  על אף שבשני המקרים קיבלה התעודה שתי נקודות עבור כל עלייה של נקודה אחת במדד ת"א 25.מכאן עולות שלוש מסקנות:הראשונה :  אף שהתעודה מציעה מינוף קבוע ,  הרי שהתשואה נגזרת מהמחיר שבו היא נרכשה .  שלוש התעודות שקיימות כיום בשוק הונפקו בתאריכים שונים ולכן במחירים שונים ,  ומכאן שהן נבדלות זו מזו גם במינוף .  עם זאת ,  בפועל שלוש תעודות הסל מציעות מינוף של בערך פי 1.4 ,  כלומר שעל כל עלייה של 1% במדד ,  מקבלים תשואה של 1.4%.המסקנה השנייה :  מומלץ ,  ואפילו הכרחי ,  לברר את המינוף המדויק בעת הקנייה ,  שכן מינוף זה ילווה את הלקוח לכל אורך אחזקתו בתעודה .  לקוח שרכש את התעודה ביום ראשון ייהנה תמיד ממינוף של פי שניים ,  בעוד שהלקוח שרכש את התעודה ביום שני ייהנה תמיד ממינוף של פי 1.7 .  בנוסף ,  חשוב לבצע את החישוב לעומת מחיר רכישת התעודה ולא לעומת היום הקודם .  רק כך מקבלים את המינוף שהובטח ביום הקנייה.המסקנה השלישית היא שכאשר השוק יורד רמת המינוף עולה ,  וכשהשוק עולה המינוף דווקא יורד .  תיאורטית ,  אם מדד ת"א 25 ינסוק מעלה מעלה ,  המינוף בתעודה יירד וילך ,  ובסופו של דבר היא תציע ביצועים דומים לאלה של תעודת סל רגילה .  היתרון החשוב הוא שאם המדד נותר ללא שינוי ,  כספו של המשקיע בשיטת הנקודות אינו נשחק כמו בשיטת המדידה באחוזים .  החיסרון הוא שהמינוף בתעודות אלה נמוך בהרבה מפי שניים.מינוף באחוזיםיש בשוק תעודת סל שמבצעת מינוף של פי שלושה ,  ועוד שלוש קרנות נאמנות שבהן המינוף הוא בערך פי שניים .  לפי השיטה ,  אם המדד עולה באחוז ,  מוצר ממונף פי שניים אמור להניב 2% .  הבעיה היא שמדד שירד ב50% זקוק לעלייה של 100% כדי לשוב לנקודות המוצא ,  וכשהמוצר ממונף - הנזק כפול ,  או משולש ,  בהתאם למינוף.נתחיל במדד מוצא ברמה של 100 נקודות .  אם המדד עולה ב10% הוא מגיע לרמה של 110 נקודות ,  אבל אם הוא יורד ב10% ‏ ( 10% מתוך 110‏ )  מגיעים לרמה של 99 נקודות .  אם נוסיף שוב 10% נגיע ל109 נקודות ,  ואם נוריד עוד 10% נשוב ל98 נקודות.מה קרה כאן ?  לכאורה המדד עלה וירד ב10% ונותר ללא שינוי .  בפועל ,  איבדנו בדרך 2% .  כל הקרנות ותעודות הסל שפועלות בשיטת האחוזים מאוזנות ברמה יומית ‏ ( התנועות הן בהשוואה ליום הקודם‏ )  .  כלומר ,  תנודות המדד משפיעות על התעודה בצורה חזקה ועלולות לשחוק במהירות את הכסף.מאחר שאנו עוסקים במוצר ממונף ,  נכפיל את האפקט הזה פי שניים .  המספרים מדהימים :  ב2008 ירד מדד ת"א 25 ב48% ,  אבל מוצר ממונף פי שניים צנח ב75% .  כך ,  מי שהחזיק 100 שקל נותר עם 25 שקל בלבד .  המוצר הממונף צריך כעת לעלות פי ארבעה ‏ ( ב300% ! ‏ )  רק כדי לשוב לנקודת המוצא .  ב2009 זינקו הקרנות הממונפות בשיעור של כ180% .  התוצאה - ההפסד של 2008 הצטמצם ל55% .  זה עובד ככה :  לאחר ההפסד של 75% ב2008 נשארו 25 שקל מ100 השקלים המקוריים ;  ו25 שקל כפול 180% הם רק 45 שקל.המדד לא זז - אתם מפסידיםמוצר ממונף משרת את המשקיע רק במקרה של עליות ארוכות טווח - ויחתוך במהירות ברווח בימים של ירידות .  חשוב מכך :  מי שיחזיק במוצר ממונף בתקופה שבה מדד ת"א 25 נסחר ללא שינוי מפסיד כסף .  הסיבה לכך היא שגם אם השוק לא זז ,  התעודה הממונפת היומית וקרנות הנאמנות יוצרות הפסד בשל גביית דמי הניהול ובשל עלויות המימון ,  כלומר עלות רכישת החוזים - בסך הכל כ5% בשנה.התעודה האגרסיבית תפסיד כסף בשל דמי הניהול האפקטיביים ,  הנגזרים מעלויות ניהול התעודה .  חוסר הוודאות לגבי רצף עליות הוא שהופך את המוצרים הממונפים לקצרי טווח ,  המיועדים לעשיית רווח מהיר.מי שמעוניין למקסם את הרווח בימים של עליות יבחר במוצר הממונף באחוזים ‏ ( כמו קרנות הנאמנות‏ )  ,  אך עליו להביא בחשבון שבימים של ירידות או של יציבות יישחק כספו במהירות רבה יותר לעומת התעודות האגרסיביות.מי שיבחר בתעודות האגרסיביות יפסיד פחות כסף בימים של ירידות ,  ובימים של יציבות יפסיד רק את דמי הניהול האפקטיביים .  מנגד ,  בימים של עליות הוא ירוויח מינוף קטן מפי שניים.מוצרים ממונפים מתאימים בראש ובראשונה למשקיע שמבין היטב את ההשלכות שלהם ואת מנגנוני התשואה ומוכן לקחת על עצמו את הסיכון .  עסקית ,  התעודה תתאים למי שמאמין בלב שלם שמדד ת"א 25 עתיד לשמור על מגמת עלייה ,  בתנודות מינימליות ,  ומחפש את המכשיר שיעשה  " כמה שיותר קופה "  בזמן הקצר ביותר .
 
כשההשקעה ממונפת - גם ההפסד בא בכפולות
התעודות והקרנות הממונפות יכולות להכפיל למשקיע את התשואה בן לילה .  ואולם מי שמחפש השקעה ארוכת טווח צריך להיזהר מהן ,  משום שהתנודתיות בשוק יכולה להפוך בקלות את הרווחים שהניבו להפסד

