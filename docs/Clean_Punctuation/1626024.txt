משפחת המחבל הניגרי :  הודענו על היעלמותו
משפחתו של הצעיר הניגרי שחשוד בניסיון לפוצץ את מטוס הנוסעים בדטרויט מסרה היום שהיא איבדה עמו קשר ודיווחה על היעלמותו לרשויות הביטחון כבר לפני חודשיים
משפחתו של עומר פארוק עבדול מוטלב ,  הניגרי שניסה להצית חומרי נפץ בטיסה של חברת דלתא לדטרויט ,  מסרה היום  ( שני )  שהיעלמותו של בנם בזמן שלמד בחו"ל היתה לא אופיינית ,  ועוררה את חששם של הוריו . " אביו דיווח על הנושא לרשויות הביטחון הניגריות לפני כחודשיים ",  נאמר בהודעה .  
בתוך כך ,  עבדול מוטלב הועבר הלילה מבית החולים לבית סוהר .  הוא אושפז בבית החולים בשל הכוויות שספג בעת שניסה להצית את חומר הנפץ .
 בארצות הברית עדיין מנסים להבין כיצד עלה עבדול מוטלב על המטוס כשבאמתחתו חומרי נפץ .  אתמול הורה הנשיא ברק אובמה למשרד לביטחון פנים לפתוח בחקירה מקיפה של מערכת הביטחון בנמלי התעופה ורשימות הטרוריסטים החשודים .  לדברי ג'נט נפוליטנו ,  השרה לביטחון פנים ,  בידי ארצות הברית אין מידע על כך שניסיון הפיגוע היה חלק ממזימה נרחבת יותר .  עם זאת ,  נפוליטנו ציינה כי במקביל נבדק חשד שארגון אל קאעדה היה מעורב בתקרית .  
בהתייחסה לשאלה מדוע לא הוגבר הפיקוח על עבדול מוטלב למרות ששמו הופיע ברשימת החשודים בטרור של המודיעין האמריקאי ,  טענה נפוליטנו כי לא היה מידע  " מדויק "  או  " אמין "  שאילץ את העברתו של הניגרי בן ה-23 לרשימת בידוק קשוחה יותר .
 
משפחת המחבל הניגרי :  הודענו על היעלמותו
משפחתו של הצעיר הניגרי שחשוד בניסיון לפוצץ את מטוס הנוסעים בדטרויט מסרה היום שהיא איבדה עמו קשר ודיווחה על היעלמותו לרשויות הביטחון כבר לפני חודשיים

