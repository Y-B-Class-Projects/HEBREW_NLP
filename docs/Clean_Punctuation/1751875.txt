בן אליעזר : " לא תיאמתי את דבריי עם עיני "
 שר התמ"ת בן אליעזר ,  התייחס לקריאתו אתמול להביא מועמד חיצוני לראשות מפלגת העבודה : " לכל הנפגעים ,  כוונתי הייתה לשקם את הבית והמפלגה ".  הוא הוסיף כי דבריו לא תואמו עם יו"ר ההסתדרות ,  שתקף אתמול את השר ברק
שר התמ"ת בנימין בן אליעזר התייחס היום  ( חמישי )  להצהרותיו אתמול ,  בדבר הצורך להביא מועמד חיצוני לראשות מפלגת העבודה .  בסיור במכון התקנים אמר בן אליעזר : " כל מה שאמרתי היה כדי להבטיח מפלגת עבודה חזקה ואת תחילת חזרתה לקדמת הבמה הפוליטית ופעולה על מנת להחזיר לשורותיה את אלה שנטשו ".  לדברי בן אליעזר , " כל אלה שרואים עצמם נפגעים ,  שיתחילו לחשוב מה היתה כוונתי :  לשקם את הבית והמפלגה ולהחזיר עטרה ליושנה ".  
דבריו של בן אליעזר נאמרו בסמיכות לדבריו יו"ר ההסתדרות ,  עופר עיני ,  שתקף בחריפות את יו"ר המפלגה אהוד ברק .  עיני אמר אתמול כי  " אין טעות שברק לא עושה ",  ובהתייחסו לעובדת הלא חוקית שהועסקה בביתו ,  אמר כי  " צריך להיות אהבל אמיתי כדי לעשות דבר כזה ".  היום אמר השר בן אליעזר כי דבריו לא תואמו עם יו"ר ההסתדרות .
 אתמול קרא בן אליעזר להעמיד מועמד חיצוני בבחירות הבאות לתפקיד יושב ראש מפלגת העבודה .  במהלך כינוס מזכירי סניף של המפלגה בכפר המכבייה ברמת גן בנוכחות כ-500 בני אדם ,  אמר בן אליעזר כי  " מפלגת העבודה חייבת הנהגה אמיצה וחדשה ,  שתחזיר את העבודה לקדמת הבמה הפוליטית  הנהגה שתמנע את 'בשורת ששת המנדטים' ותוכיח לכל המלעיזים כי דרכה של המפלגה לא משה וכי עתידה עוד לפניה .  הבשורה הזאת לא תשתנה עם ההנהגה הנוכחית ולא משנה מי יהיה בקדמת הבמה ". 
בן אליעזר ,  ששימש בעבר כיו"ר זמני של המפלגה ,  הוסיף כי אינו מתכוון להתמודד שוב על התפקיד .  לדבריו , " באתי לכאן להודיע כי אינני מתכוון להתמודד על ראשות המפלגה בעצמי וגם איני רוצה להיות יו"ר זמני .  לא באתי לחפש לא כבוד ,  לא כותרות ולא 'טייטלים' .  באתי להיאבק יחד איתכם על דרכה האידיאולוגית של מפלגתנו ,  כדי להחזיר את קרנה ותפארתה של תנועת העבודה בעיני הציבור .  בכוונתי לעבוד קשה יחד איתכם .  באתי להציע שינוס מותניים ,  עבודה ביחד ,  חיזוק יסודות המפלגה ובנייתה מחדש ותחילת מאבק ארוך ואמיתי על שיקומו של הבית ". 

בן אליעזר : " לא תיאמתי את דבריי עם עיני "
 שר התמ"ת בן אליעזר ,  התייחס לקריאתו אתמול להביא מועמד חיצוני לראשות מפלגת העבודה : " לכל הנפגעים ,  כוונתי הייתה לשקם את הבית והמפלגה ".  הוא הוסיף כי דבריו לא תואמו עם יו"ר ההסתדרות ,  שתקף אתמול את השר ברק

