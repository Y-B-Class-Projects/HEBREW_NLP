מחריף המשבר :  טייסי ישראייר מאיימים להשבית את החברה בשל הכוונה לפטר 10% מהם
הטייסים נערכים למאבק בהנהלה ןשכרו את שירותיו של היועץ האסטרטגי רונן צור במסגרת סכסוך העבודה
מחריף המשבר בישראייר :  טייסי חברת התעופה נערכים למאבק בהנהלה ולהשבתת החברה במסגרת סכסוך העבודה עליה הכריזה ההסתדרות בסוף השבוע שעבר ,  בגין הכוונה לפטר כ-10% מהטייסים .  לצורך כך ,  הם שכרו את שרותיו של היועץ האסטרטגי ,  רונן צור ,  אשר יוביל קמפיין תקשורתי-תדמיתי בתיאום מלא עם ההסתדרות המלווה את טייסי החברה.ועד טייסי ישראייר טוען בגילוי דעת שפירסם היום כי  " ערב עסקת גנדן והקמת חברת אי.די.בי תיירות ,  השולטת בחברת התעופה ישראייר ,  דאגו ראשי הקבוצה להדגיש את היתרונות והסינרגיה הטמונה בעסקה ,  תוך התחייבות לקדם את החברה ולהעבירה לפסים של צמיחה .  למרות זאת ,  במהלך השנה האחרונה המשיכה ישראייר להתנהל בדרך שלא תאמה את הבטחות הבעלים ואף מבקשת כעת לקיים מדיניות קיצוצים עיוורת תוך הימנעות מהצגת תכנית הבראה .  כל אלו אינם עולים בקנה אחד עם הבראה וצמיחה אלא מהווים למעשה הכרזה על פגיעה בחברה ". איגוד עובדי התחבורה בהסתדרות ,  בראשותו של אבי אדרי הכריזה בסוף השבוע שעבר על סכסוך עבודה בישראייר לאחר שהמשא ומתן עם ההנהלה בדבר צעדי ההתייעלות הגיע למבוי סתום .  לטענת ההסתדרות ,  ההנהלה דורשת לפטר שמונה מתוך כ-50 מטייסי החברה וכן להרע משמעותית את תנאי עבודתם של טייסים רבים נוספים ,  בניגוד לחוזה העסקה הקיים ביניהם ." טייסי ישראייר היו לאורך כל השנים שותפים אמיתיים לדרך .  תמיד ידענו לתת כתף במטרה לסייע לחברה להמריא קדימה .  אנו הראשונים שערים לצורך בתוכנית התייעלות ,  לא צריך לספר לנו סיפורים .  אולם לא ניתן ידנו לצעדים המסכנים את עתיד קיומה של החברה .  לא נסכים לשלם בראשנו על מחדלים שאין לנו חלק בהם .  ישראייר תהפוך לחברה מצליחה ורווחית אם היא תתנהל במקצועיות וברצינות ;  פיטורים שרירותיים ,  צעדים כוחניים ושיתוק מערכות אינם הדרך ",  אמרו עוד היום בוועד טייסי החברה.על פי נתוני רשות שדות התעופה  ( רש"ת )  ,  הטיסה ישראייר מתחילת השנה ,  בתעופה הבינלאומית לישראל וממנה ,  כ-265.1 אלף נוסעים - גידול של 20.13% לעומת ינואר-נובמבר 2009 .
 
מחריף המשבר :  טייסי ישראייר מאיימים להשבית את החברה בשל הכוונה לפטר 10% מהם
הטייסים נערכים למאבק בהנהלה ןשכרו את שירותיו של היועץ האסטרטגי רונן צור במסגרת סכסוך העבודה

