סומליה :  חלוקת המזון הופסקה עקב איומים
ארגון קיצוני הקשור לאל קאעדה מסר איומים מפורשים לנציגי תוכנית חלוקת המזון של האו"ם בסומליה ובעקבות כך הוחלט להפסיק את הפעילות בדרום המדינה .  כמיליון בני אדם עלולים לגווע ברעב
התוכנית לחלוקת מזון של האו"ם  ( WFP )  ,  הודיעה היום  ( שלישי )  על השהיית פעילותה בחלקים נרחבים בדרום סומליה וזאת בשל איומים נגד חבריה ובשל  " דרישות בלתי אפשריות "  שהוצגו בפניהם על ידי מורדי ארגון אל-שבאב השולט באזור .  
לתוכנית המזון של האו"ם יש חלק חשוב בסיוע הבינלאומי במדינה הסובלת ממשבר הומניטרי קשה עקב בצורת ועימותים אלימים .  פיטר סמרדון ,  דובר הארגון אמר כי  " למרות ההשהייה ,  תוכנית המזון של האו"ם תישאר פעילה במרכז ובצפון סומליה ".  לדברי סמרדון ,  כמיליון בני אדם יושפעו מהפסקת הפעילות בדרום .  
ארגון אל-שבאב ,  שנחשב בארצות הברית כשלוחה של אל קאעדה במדינה ,  הוא ארגון מוסלמי קיצוני השולט בדרום סומליה .  אנשיו איימו פעמים רבות על נציגי ה-WFP ,  בטענה שהוא הורס את החקלאות המקומית ומרגיל את המקומיים לסמוך על מוצרים מיובאים .  באו"ם אומרים כי החקלאים הסומלים לא יכולים לתת מספיק מזון .  
על פי דובר ה-WFP ,  אל-שבאב אף פרסמו דרישות לארגונים הומניטריים המבקשים לפעול בדרום . " הדרישות כוללות את פיטורי הנשים וכן תשלום של 20 אלף דולרים בכל חצי שנה עבור אבטחה ". 
בכיר באל-שבאב בירך על ההודעה של ה-WFP . " זה עונג גדול לראות אותם וארגוני ביון אחרים משהים את ההתערבות שלהם בסומליה .  לעולם לא ניתן להם לשוב לכאן ",  אמר שייח' איברהים גארוון ל"רויטרס ".   " יש לנו אדמה נהדרת ואנחנו יכולים לגדל יבול בעצמנו ". 

סומליה :  חלוקת המזון הופסקה עקב איומים
ארגון קיצוני הקשור לאל קאעדה מסר איומים מפורשים לנציגי תוכנית חלוקת המזון של האו"ם בסומליה ובעקבות כך הוחלט להפסיק את הפעילות בדרום המדינה .  כמיליון בני אדם עלולים לגווע ברעב

