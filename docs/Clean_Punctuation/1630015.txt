 " לא אוכלים במסעדות ;  קונים בעיקר בשוק "
 מה אנחנו אוכלים
מה אוכלים אצלכם בבית ?   " יש לנו אפיזודות .  יש תקופות שמבשלים המון וקונים קינואה ,  אורז מלא והרבה ירקות ,  ויש תקופות שאנחנו כל היום אוכלים פיתות וחומוס ומזמינים אוכל מבחוץ ",  מספרת נחום . " תמיד יהיו במקרר גבינות וחומוס ,  כדי שיהיה אוכל זמין .  אנחנו לא אוכלים אוכל סטודנטים ,  כמו שניצלים קפואים .  יחסית אנחנו אנינים מאוד .  אם תפתחי את המגירה תראי דברים אקזוטיים ,  כמו חומץ אורז יפני ושמן סומסום ".  מה המאכלים הכי אהובים עליכם ?   " יעל מכורה לעגבניות .  כשאנחנו הולכים לשוק אנחנו קונים 3-4 ק"ג עגבניות רק בשבילה .  נועם אוהב חומוס והוא מכין בבית .  תמיד יש לנו פולי חומוס מבושלים .  אני מבשלת אוכל ביתי .  על המתוקים אחראית יעל ,  היא אוהבת לאפות עוגות ועוגיות ".  אילו מאכלים לא נכנסים הביתה ?   " מזון מעובד כמעט אף פעם אין ".  ומה עם מזון מהיר ?   " משתדלים שלא לאכול .  כשאין ברירה הולכים על מה שזול - פלאפל וסביח ".  במסעדות אתם אוכלים ?   " לא ממש ".  איך אתם בוחרים את המזון בסופרמרקט ?   " את הרוב אנחנו קונים בשוק ,  מטעמי חיסכון .  בסופר השיקול הוא של מחיר ושל מה אהוב על דיירי הבית .  גם בריאות היא שיקול חשוב ,  אבל אנחנו מנסים להתאזן מבחינה תקציבית ".  אתם קוראים את הרכיבים על המוצר ?   " כן ,  כדי לוודא שאין חומר משמר או מונוסדיום גלוטומט ".  כשאתם שומעים על מוצרים מקולקלים שהוסרו או שנמצאו בהם חומרים אסורים ,  זה משפיע עליכם ?   " כל הכתבות הן גם ככה על מוצרים מעובדים שאנחנו כמעט שלא צורכים ".  כמה כסף להערכתכם אתם מוציאים על סל מזון חודשי ?   " בחודש ממוצע יוצא לארבעתנו יחד 1,200 שקל .  אנחנו תמיד קונים יחד .  התקציב משותף ".  -- דירת סטודנטים ,  ירושלים חדר 1 :  יעל גולדברג ואיתי פינטו  ( זוג - 24 ו-25 בהתאמה )  ,  סיימו תואר ראשון בכלכלה ;  חדר 2 :  נועם פריסמן  ( 26 )  ,  סטודנט לצילום במכללת הדסה ,  שנה ב' ;  חדר 3 :  יסמין נחום ,   ( 25 )  ,  סטודנטית ליחסים בינלאומיים באוניברסיטה העברית ,  שנה ב' .  שותפים בדירה כבר שנתיים .

" לא אוכלים במסעדות ;  קונים בעיקר בשוק "
 מה אנחנו אוכלים

