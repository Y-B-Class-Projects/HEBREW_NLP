השבוע בכבישים :  8 הרוגים
שמונה בני-אדם נהרגו בשבוע האחרון בכבישי ישראל ב-7 תאונות קטלניות .  336 הרוגים מתחילת השנה
חודשיים לפני השנה הלועזית החדשה ,  חודש נובמבר לא נפתח בשקט .  שמונה בני-אדם נהרגו בשבוע האחרון  ( 31/10-6/11 )  בשבע תאונות קטלניות .  כך מנתונים שמפרסמת היום ה'רשות הלאומית לבטיחות בדרכים' .  מתחילת השנה קיפחו את חייהם בתאונות דרכים קטלניות 336 בני אדם .  
בצהריים של ה-1 בנובמבר פגעה רכבת בהולך רגל והרגו ,  נהג משאית בשנות ה-30 לחייו .  התאונה אירעה ליד כפר מנחם שבשפלה בסמוך לנחל שורק .  יממה לאחר מכן באיזור הצפון נהרג פעוט כבן חודשיים מפגיעת מכונית פרטית .  בשעות הערב של אותו היום ,  שוב נקטל הולך רגל מפגיעת מכונית פרטית בצומת לביא ,  קשיש כבן 85 .  
ב-3 בנובמבר בצהריים ,  התנגשות בין משאית כבדה לרוכב קטנוע גבתה את חייו של הרוכב ,  צעיר כבן 16 מהכפר שיבלי באיזור עפולה .  ב-4.11 נספה נוסע קטנוע כבן 50 בתאונה בין רכב פרטי לקטנוע 400 סמ"ק על כביש סמוך להר אדר בירושלים .  להערכת המשטרה איבד רוכב הקטנוע שליטה בכביש המפותל .  
בתאונה שאירעה בצומת עכו ב-5.11 נהרגו שני בני-אדם ושלושה נפצעו .  מיניבוס שהסיע פועלים התנגש ברכב פרטי ומעוצמת הפגיעה נזרקו שניים מיושביו החוצה .  מחקירת המשטרה עולה כי אחד מכלי-הרכב לא ציית לתמרור אדום .  בשעות הלילה של ה-6 בנובמבר נהרג נהג רכב פרטי ,  כבן 31 ,  לאחר שרכבו התנגש חזיתית עם משאית על כביש 31 .  
מתחילת החודש נהרגו בכבישים 8 בני-אדם ,  ירידה של 27 אחוזים לעומת התקופה המקבילה אשתקד .  ב-11 החודשים הראשונים של השנה נהרגו בכבישים 336 בני-אדם ,  עלייה של 11 אחוזים לעומת התקופה המקבילה אשתקד .  מקום המדינה נהרגו בכבישים 30,858 בני-אדם ,  מהם 4,859 ילדים ובני-נוער .
 
השבוע בכבישים :  8 הרוגים
שמונה בני-אדם נהרגו בשבוע האחרון בכבישי ישראל ב-7 תאונות קטלניות .  336 הרוגים מתחילת השנה

