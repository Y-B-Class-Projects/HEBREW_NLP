אריסטיד זוגבו ככל הנראה סיים את העונה
שוער מכבי נתניה סובל מקרע במיניסקוס ויעבור ניתוח לאחר החג ,  שישבית אותו ל-6-8 שבועות .  גזל מתאושש מניתוח דומה
אם לא יקרה משהו יוצא דופן ,  אריסטיד זוגבו לא ישוב לשחק העונה במכבי נתניה .  השוער שסובל מקרע במיניסקוס ,  בחומרה קלה לעומת רביד גזל ,  שסובל מקרע דומה ,  אמור לעבור אחרי החג ניתוח ,  שההחלמה ממנו אורכת בין שישה לשמונה שבועות .  אלא אם הקבוצה תידרדר לפלייאוף התחתון ,  זוגבו יחזור לאימונים רק לאחר סיום העונה .
 לזוגבו יש אפשרות להאריך חוזה בשנה נוספת ,  אבל בנתניה לא עשו זאת עד כה מכיוון שלא ברור מה יהיה תקציב המועדון בעונה הבאה .  ההערכה היא שזוגבו לא ימשיך בקבוצה ,  אך בסביבת השחקן מעריכים כי הוא יישאר בישראל מכיוון שמספר קבוצות הביעו עניין בשירותיו .
 רביד גזל ,  שכאמור עבר את הניתוח בתחילת השבוע וכבר נמצא בשלבי התאוששות ,  לא צפוי לחזור לסיום העונה ,  כשגם הוא ישוב רק במידה והקבוצה תידרדר לפלייאוף התחתון ,  זאת מכיוון שבפלייאוף זה מתקיימים חמישה מחזורים ,  שניים פחות מהפלייאוף האמצעי .  דניאל יאמר הגיע ארצה לכבוד חג הפסח וצפוי להיפגש עם הנהלת הקבוצה כדי להסדיר את הליך עזיבתו .
 מאמן הקבוצה ראובן עטר צפוי לעמוד לדין עקב התנהגותו בהפסד לבני סכנין  ( 2:1 )  בשבת .  שופט המשחק איתן שמואלביץ' הרחיק את המאמן בסמוך לסיום המשחק .
 
אריסטיד זוגבו ככל הנראה סיים את העונה
שוער מכבי נתניה סובל מקרע במיניסקוס ויעבור ניתוח לאחר החג ,  שישבית אותו ל-6-8 שבועות .  גזל מתאושש מניתוח דומה

