פלג ניא מציגה הפסד תפעולי רבעוני שישי ברצף של 773 אלף שקל
הערת  " עסק חי "  נרשמה זה הרבעון השני ברצף ;  עלות שכרו של נעם זיו ,  מנכ"ל החברה :  803 אלף שקל
חברת מציגה את דו"חותיה לרבעון הרביעי של 2009 ולשנה כולה המלווים בהערת  " עסק חי ",  זה הרבעון השני ברצף .  לחברה חובות לבעלי האג"ח ולבנקים ,  גירעון בהון החוזר של 38 מיליון שקל והפסד תפעולי מתמשך מהרבעון השלישי של 2008 .  בימים אלה פועלת החברה למציאת משקיעים שיפתרו את חובותיה.ברבעון הרביעי של 2009 עלו הכנסות פלג ניא ממכירות ב-7% לעומת הרבעון המקביל והסתכמו ב-21 מיליון שקל .  הקטנת הוצאות הנהלה גרמו לחברה לצמצם את ההפסד התפעולי ל-773 אלף שקל ,  לעומת הפסד תפעולי של 3.4 מיליון שקל ברבעון המקביל .  בשורה התחתונה הסתכם ההפסד החברה ב-2.6 מיליון שקל- לעומת הפסד של 4.45 מיליון שקל ברבעו הרביעי של 2008.בשנת 2009 כולה ירדו הכנסות החברה ב-40% לעומת 2008 והסתכמו ב-55.9 מיליון שקל .  ההפסד התפעולי עמד על 8.8 מיליון שקל לעומת הפסד תפעולי של 2 מיליון שקל בשנה הקודמת .  בשורה התחתונה ,  עמד ההפסד המיוחס לחברה על 12.6 מיליון שקל ,  לעומת הפסד של 9 מיליון שקל ב-2008.החברה הצליחה להציג תזרים מזומנים שנבעו מפעילות שוטפת בסך של 4.9 מיליון שקל בשנה ,  לעומת תזרים שלילי של 2.3 מיליון שקל ב-2008 .  למרות זאת ,  כתוצאה משימוש ב-16.8 מיליון שקל לצורך פעילות מימונית ,  רשמה החברה ירידה של 12 מיליון שקל בכמות המזומנים בקופתה ,  שנכון לסוף דצמבר 2009 עמדה על 860 אלף שקל.פלג ניא נוצרה ממיזוג חברת פלג תעשיות ,  מחברות התעשיה הוותיקות בשוק הישראלי ,  שרכשה את השליטה בחברת ניא הציבורית בשנת 2005 .  המיזוג הושלם סופית בראשית 2006 לאחר שפלג העבירה את פעילותה בתחום התעשייה לתוך ניא .  כיום החברה פועלת בשני תחומים :  ייצור מוצרים לתעשיה  ( בעיקר מוצרים מבוססי עיבוד שבבי - תחום פעילותה המסורתי של פלג )  ;  וייצור ועיצוב מוצרי ריהוט מתכת  ( תחום פעילותה המסורתי של ניא ) .בראשון בדצמבר 2009 הודיע הבנק על ביטול מיידי של מסגרת האשראי שהוענקה לחברה בסכום של 10.2 מיליון שקל .  בהתייעצות עם בעלי האג"ח ,  הוחלט להשתמש בכספי הפיקדון מחשבון העו"ד של החברה ,  בסך 5.8 מיליון שקל כדי לפרוע חלק מהחוב.במסגרת התוכנית של החברה לצמצם את הפסדיה ,  פוטרו בשנת 2009 25 מתוך 255 עובדים ,  בנוסף לפיטורי 25 עובדים נוספים בחודשים האחרונים של 2008 .  בסך הכל פוטרו כ-17% מהעובדים בתקופה זו.איגרות החוב מסדרה א' של החברה נסחרות כיום במחיר של 48.50 אגורות ובתשואה של 103% .  שווי האג"ח ,  שהונפק בתחילת 2007 60 מיליון שקל ,  שאמורים להיפרע ב-4 תשלומים שווים בשנים 2010-2014 .  התשלום הראשון אמור היה להתבצע בתחילת מארס ,  אך נדחה לסוף החודש.עלות שכרו של אריק פאשה ,  משנה למנכ"ל המחזיק ב-10% ממניותיה עמדה על 705 אלף שקל בשנת 2009 .  עלות שכרו של נעם זיו ,  מנכ"ל החברה שנכנס לתפקידו בפברואר ,  עמדה על 803 אלף שקל .  עלות שכרו של אבי אורן ,  מנכ"ל החברה הבת אורן קפיצים עמדה על 1.02 מיליון שקל בשנת 2009 .
 
פלג ניא מציגה הפסד תפעולי רבעוני שישי ברצף של 773 אלף שקל
הערת  " עסק חי "  נרשמה זה הרבעון השני ברצף ;  עלות שכרו של נעם זיו ,  מנכ"ל החברה :  803 אלף שקל

