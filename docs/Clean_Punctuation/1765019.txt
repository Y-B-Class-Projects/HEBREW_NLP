ביטוח לאומי :  נפגעי השריפה יזכו ליחס מיוחד
הביטוח הלאומי יפעל לסיוע לנפגעי השריפה ויקל על העבודה מולו ככל שניתן ,  כך הנחו אנשי המוסד בשטח .  בין ההקלות , " מסלול ירוק "  לתושבים וניידת שירות שתעניק ייעוץ
מנכ"לית הביטוח הלאומי אסתר דומיניסיני ,  ערכה היום  ( שלישי )  ביקור ביישובים שנפגעו מהשריפה שהשתוללה באזור הכרמל והנחתה את האנשים בשטח לפעול לסיוע לנפגעי השריפה בכל הנוגע למוסד שבניהולה .  המנכ"לית נפגשה עם ראשי מועצות וגורמי רווחה וקהילה כדי לעמוד על הצרכים הדחופים של התושבים שנפגעו באסון .  בתום הפגישה מסרה דומיניסיני שהביטוח הלאומי יתאים את פעילותו לצרכים הדחופים של תושבי אזור האסון ,  כדי להקל ולסייע לתושבי האזור שנקלעו לקשיים עקב פינוי מהבית או אי יכולת לעבוד .
 במסגרת זו הונחו הגורמים המקצועיים במוסד כי מקבל קצבה כלשהי שנקלע לקשיים כספיים ,  יוכל לקבל מקדמה ע"ח קצבת חודש דצמבר ,  וכי מי שיבחר בכך ,  יוכל לקבל מוקדם את תשלום קצבת אבטלה או הבטחת הכנסה המגיעה לו ,  כי אי התייצבות בשירות התעסוקה השבוע לא תפגע בקצבאות של הזכאים לקצבת הבטחת הכנסה או לקצבת אבטלה ,  וכן ,  כי מי שנקלע למצב כלכלי קשה עקב המצב ,  ואין לו הכנסות כלשהן ,  יהיה זכאי לקצבת הבטחת הכנסה למשך עד חודשיים ע"פ התנאים בחוק .
 בנוסף להנחיות אלו הורתה המנכ"לית לתגבר את נקודות השירות בישובי חוף הכרמל והחל ממחר תבקר ניידת שירות של הביטוח הלאומי ביישובים בחוף הכרמל .  מחר תבקר הניידת בקיבוץ בית אורן ,  שם יקבלו התושבים הסברים וסיוע כדי למצות את זכויותיהם בביטוח הלאומי .  וכמו כן יתוגברו הביקורים של מתנדבי הייעוץ לקשיש אצל זקנים הגרים בישובי האסון .  
מנהלי הסניפים באזור האסון הונחו ע"י המנכ"לית לקיים מסלול ירוק ומקוצר לפונים מהאזור ,  וכמו כן הם עומדים בקשר רצוף עם ראשי היישוב .  
בנוסף ,  הונחו גורמי המקצוע האחראים על הקרנות השונות לפיתוח שירותים לנכים ולקשישים ,  לערוך פגישות מזורזות עם ראשי היישובים ,  כדי לבחון צרכים ואפשרויות סיוע במסגרת מבצע מיוחד שייקרא  " מוקד פיתוח עירוני כולל ".  בין היתר ,  יזורזו פרויקטים לפיתוח שירותים לנכים ולזקנים ,  ויועמדו יועצים מיוחדים לרשויות המקומיות מטעם הקרנות .  כך למשל יזכו היישובים עוספיה ודליית אל כרמל ליחס מיוחד ויתמקדו בהם בפרויקטים בתעסוקה למובטלים .
 
ביטוח לאומי :  נפגעי השריפה יזכו ליחס מיוחד
הביטוח הלאומי יפעל לסיוע לנפגעי השריפה ויקל על העבודה מולו ככל שניתן ,  כך הנחו אנשי המוסד בשטח .  בין ההקלות , " מסלול ירוק "  לתושבים וניידת שירות שתעניק ייעוץ

