חיי המין של הנשיא מסעירים את דרום אפריקה
לידת בתו ה-20 של נשיא דרום אפריקה עוררה עליו את זעמם של מפלגות האופוזיציה בארצו ,  הטוענות כי הוא פוגע בקמפיין נגד מחלת איידס .  זומה : " יש לי תרבות משלי "
 מפלגות האופוזציה בדרום אפריקה האשימו היום  ( שני )  את הנשיא ג'ייקוב זומה ב"גישה מתנשאת ומזלזלת "  כלפי הרעיון של קיום יחסי מין בטוחים ובפגיעה בקמפיין הלאומי נגד מחלת האיידס .  ההאשמות עלו בעקבות הפרסומים ,  לפיהם הנשיא הפך לאב בפעם ה-20 ,  לאחר שאישה גרושה בת 39 ילדה את בתו בשנת שעברה .  לידת בתו הצעירה של המנהיג בן ה-67 אירעה שלושה חודשים לפני שהוא התחתן עם אשתו השלישית .  
מפלגות האופוזיציה טענו כי הנשיא מעביר מסר מוטעה לעמו . " יש כמה אנשים שיכולים לטעון שחיי המין של זומה הם עניין של מוסר פרטי או תרבות ,  אבל לא זה המקרה .  להתנהגותו יש השלכות מרחיקות לכת ותוצאות ציבוריות ",  נאמר בהודעת המפלגות .
 לפחות 5.7 מיליון דרום אפריקאים רשומים כנשאי נגיף האיידס ,  שהורג כ-1,000 איש במדינה מדי יום .  המפלגה האפריקאית-דמוקרטית-נוצרית אמרה כי הנשיא מערער את המאמץ הממשלתי לשכנע אנשים לקיים יחסי מין בטוחים כדי להלחם בהתפשטות האיידס . " ההתנהגות שלו מערערת את המסר של ממשלתו בנושא האיידס ,  כי הם מדברים על מין בטוח והנשיא ממשיך בשלו ,  מבלי להשתמש בקונדומים .  הוא מחליש את המסר של ממשלתו ",  אמר מנהיג המפלגה קנת' משו .
 מקור המקורב לזומה אישר כי לנשיא ,  שומר מסורת הדוגל בפוליגמיה  ( ריבוי נשים )  ומחזיק בשלוש נשים חוקיות ,  יש המסמכים החוקיים המאשרים כי הוא אביה של התינוקת ת'נדקייל מטינה זומה ,  בת ארבעה חודשים .  התינוקת הפכה לבתו ה-20 של הנשיא ,  אותן הביא לעולם יחד עם אשתו לשעבר ,  נקוסזנה דלמיני-זומה ,  אשתו המנוחה ,  קייט זומה ,  עם שלוש נשותיו הנוכחיות ועם שלל חברותיו .  התינוקת הקטנה היא בתה של סונונו קהוזה ,  בתו של אירווין קהוזה ,  חברו הקרוב של הנשיא המכהן ומי שאחראי על ההכנות לגביע העולם בכדורגל שצפוי להתקיים במדינה בחודשי הקיץ .  לפי הדיווחים ,  זומה שלח נציגים לחברו כדי לדון ב"פיצויים "  שיעניק למשפחתו בשל הפגיעה בכבודה ,  בהתאם למסורת בני הזולו .
 זומה עצמו הגן על מנהג ריבוי הנשים שלו במהלך הופעתו בפורום הכלכלי בדאבוס בשבוע שעבר .  הוא דחה את הטענות כי מדובר במערכת לא הוגנת כלפי נשים . " זה תלוי בתרבות שממנה אתה בא .  יש אנשים שחושבים שהתרבות שלהם עליונה על תרבות של אחרים - זו בעיה המוכרת לכל העולם .  לי יש התרבות שלי ,  וזה לא מונע ממני להאמין בשוויון נשים ",  אמר זומה .
 
חיי המין של הנשיא מסעירים את דרום אפריקה
לידת בתו ה-20 של נשיא דרום אפריקה עוררה עליו את זעמם של מפלגות האופוזיציה בארצו ,  הטוענות כי הוא פוגע בקמפיין נגד מחלת איידס .  זומה : " יש לי תרבות משלי "
 
