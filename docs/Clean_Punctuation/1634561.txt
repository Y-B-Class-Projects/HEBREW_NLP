ספרד :  סביליה עשתה חצי עבודה
הביסה את לה קורוניה 0:3 בחוץ ,  ועלתה מעשית לחצי גמר גביע המלך .  חטאפה קלקלה למאיורקה את המאזן הביתי עם 1:2
עם מאזן נפלא של תשעה ניצחונות בית בתשעה משחקים ומקום רביעי מפתיע מאוד בליגה ,  התיאבון במאיורקה גדל ובאי החלו לפתח ציפיות להשיב את גביע המלך ,  בו זכו פעם אחת ויחידה בעונת 2002/03 .  כשברצלונה וריאל מדריד כבר מחוץ לתמונה ,  האופטימיות שלו מאיורקה נראתה מובנת לגמרי ,  אבל גם לחטאפה רצונות משלה .  הקבוצה של מיצ'ל הצליחה לעשות הערב  ( רביעי )  את מה שאף קבוצה לא עשתה העונה ,  עם ניצחון 1:2 באונו אסטדי ומקדמה נהדרת לקראת גומלין רבע הגמר בשבוע הבא .  מי שהבטיחה מעשית את עלייתה לחצי הגמר היא סביליה ,  שהביסה את דפורטיבו לה קורוניה בריאזור בתוצאה 0:3 ,  תוך תצוגת כדורגל נהדרת .  
דפורטיבו לה קורוניה - סביליה 3:0
האורחים שלטו לחלוטין בשדה ,  ומימשו את יתרונם בדקה ה-27 משער של אלברו נגרדו ,  שקבע 0:1 .  בנגיחה ,  לאחר כדור ארוך שקיבל מנבאס .  דפור לא הצליחה להשוות עד למחצית .  במחצית השנייה סביליה היממה את המארחת עם שער נגיחה של רנאטו ממרכז הרחבה בדקה ה-68 .  לה קורוניה טרם הצילחה להתארגן וראתה את סביליה חוגגת כעבור דקה עוד שער בגליסיה .  טעות בהגנה אפשרה לנגרדו לחטוף כדור ולמסור שמאלה לחסוס נבאס ,  שהמשיך בנגיעה פנימה וקבע 0:3 גדול לאורחים .
 מאיורקה - חטאפה 2:1
לפני שנתיים נפגשו השתיים גם כן ברבע הגמר ,  וחטאפה עלתה בזכות שערי החוץ ונעצרה רק בגמר על ידי ולנסיה ,  למרות הפסד במאיורקה .  הערב רצו המארחים לשחזר לפחות את התוצאה מהמשחק הביתי ,  אך זה לא עלה בידם .  גרגוריו מנזאנו ,  כהרגלו במשחקי הגביע ,  העניק את אפודת השוער הראשון לחרמן לוקס הארגנטינאי והשאיר את דודו אוואט על הספסל ,  כמו מספר שחקני הרכב נוספים .
 אחרי מחצית מאופסת ,  ניצלה חטאפה את עדיפותה על כר הדשא ועלתה ליתרון .  בדקה ה-50 הגביה פדרו ריוס לרחבה ,  ומאנו דל מוראל המשיך מהאוויר אל הרשת של לוקס .  מאיורקה חיפשה את השיוויון ,  אבל בדקה ה-68 ספגה את השני .  רובן איבד כדור למחליף הוונצואלני מיקו ,  שאמר תודה וכבש אחרי חמש דקות בלבד על המגרש .  בדקה ה-90 צימקה מאיורקה ,  כשאריץ אדוריץ מסר לצ'ורי קסטרו שהכניע את אוסקר אוסטארי הרדום ,  וכך האתגר של מאיורקה לקראת הגומלין בשבוע הבא הפך קצת פחות מסובך .
 
ספרד :  סביליה עשתה חצי עבודה
הביסה את לה קורוניה 0:3 בחוץ ,  ועלתה מעשית לחצי גמר גביע המלך .  חטאפה קלקלה למאיורקה את המאזן הביתי עם 1:2

