עובדי HOT : " הגיע הזמן שיתייחסו אלינו כבני אדם ולא כמטאטאים שאפשר להחליף מתי שרוצים "
 בעלי השליטה ב-HOT נלחמים - והעובדים הזוטרים מספקים את אחת ההצגות הטובות בעיר ■ עובד ב-HOT : " אחרי שמונה שנים בחברה השכר שלי לא עלה ,  ואני צריך לעבוד שעות נוספות כדי להגיע למשכורת הממוצעת במשק "   ■ " בעידן הקפיטליזם הדורסני שבו אנו חיים ,  אלה שלמעלה 
עובדי חברת hot בראשון לציון כבר למדו להכיר את ברכה סעד ,  נציגת הסתדרות העובדים הלאומית ,  המבקרת אצלם בשבועות האחרונים כדי להחתים אותם על טופסי הצטרפות לוועד העובדים . " בכל פעם השומר מסביר לי שאין לי אישור להיכנס .  אני עומדת מחוץ למשרדים ,  במסדרון ,  היכן שהעובדים יוצאים לעשן ",  אומרת סעד . " כשעובד מגיע ,  אני מסבירה לו את מטרות ההתארגנות ,  ומי שרוצה מצטרף ".  בשבוע שעבר הגיעה מנהלת מוקד שירות הלקוחות .  היא ראתה שעובדת ניגשת לחתום על טופס ,  התייצבה מולה ,  הסתכלה לה בעיניים ושאלה אותה  ? מה את עושה ? ' ,  העובדת ממש נבהלה ואמרה לה ,   ? מה זאת אומרת ,  אני רוצה להצטרף' .  המנהלת חזרה ואמרה בקול מאיים ,   ? מה את עושה ? ' - ואז אני שאלתי את המנהלת בחזרה ,   ? מה את עושה ?  אסור לך למנוע ממנה לחתום' .  המנהלת הינהנה בראשה לעבר העובדת בתנועת  ? לא' ,  ואז העובדת קימטה את הטופס וזרקה אותו לפח .  היא רמזה לי בהבעת פניה שאין מה לעשות ,  היא פשוט פוחדת ".  מקרה זה ממחיש את הקושי הרב בניסיון להקים ועד עובדים בחברת hot ,  ניסיון שלא נעשה בחברה בגודל זה כבר שנים רבות .  יותר מ-5,500 אנשים עובדים בחברה ,  חלקם סטודנטים או חיילים משוחררים ,  הרואים בעבודתם תחנה זמנית ,  ואילו אחרים הם עובדים ותיקים בשנות ה-30 וה-40 לחייהם ,  המפרנסים משפחות .  מקרב האחרונים נולדה יוזמת ההתארגנות ,  שהחלה לפני כשמונה חודשים .  תחילה פנו העובדים להסתדרות הכללית ,  אך משהסבירו להם שם שתחילה עליהם להחתים שליש מהעובדים בעצמם ,  הם פנו להסתדרות העובדים הלאומית כדי שתעזור להם במלאכת גיוס העובדים .  בכנס פומבי שנערך באשדוד לפני כחודש יצאה ההתארגנות לאור . " זה התחיל בשיחות קיטורים על תנאי העבודה ועל היחס לעובדים ,  עד שבשלב מסוים הבנו שצריך לעשות משהו ",  מסביר דורון אסולין ,  34 ,  נשוי ואב לשני ילדים ,  מפקח התקנות העובד בחברה יותר מעשר שנים ,  ממובילי ההתארגנות .  לדברי אסולין ,  בתקופתו של המנכ"ל רם בלינקוב ,  לפני חמש שנים ,  היה ניסיון כושל של 50 טכנאים מאזור תל אביב להקים ועד . " היתה הוראה מלמעלה לפטר את כל המארגנים ,  וברגע שזה קרה ,  לא היה סיכוי להמשיך .  כלקח ,  החלטנו להתחיל הפעם את המהלך באופן דיסקרטי ",  הוא מספר . " בתקופתי לא היתה הוראה כזו ",  אומר בתגובה רם בלינקוב .  המטרה של אסולין וחבריו היא להחתים שליש מהעובדים ,  קצת יותר מ-1,800 - מספר שיחייב את הנהלת החברה ,  על פי החוק ,  לנהל עמם משא ומתן .  לדברי המארגנים ,  הם הצליחו להחתים בינתיים יותר מ-1,000 עובדים על טופסי הצטרפות .  יש לעובדים כמה דרישות :  ראשית ,  עדכון השכר .  לדבריהם ,  לא מעט עובדים בחברה מקבלים שכר זהה לזה שקיבלו ב-2001 .  כמו כן ,  השכר והתנאים אינם שוויוניים .  מכיוון ש-hot היא חברה שהוקמה על חורבותיהן של שלוש חברות כבלים אזוריות - ערוצי זהב ,  תבל ומת"ב - נוצרו פערי שכר בין עובדים שהגיעו מחברות שונות ,  גם אם הם בעלי אותו ותק .  יש אף מצבים מסוימים שבהם מנהלים זוטרים מרוויחים פחות מהכפופים להם .  מעבר לכך ,  רוצים העובדים שינוי בגישה של החברה :  לשים את העובד במרכז ,  תהליך שיועיל גם לחברה עצמה ,  לדבריהם . " זה משהו עקרוני ",  מסביר יוני מנדל ,  האיש שיזם את ההתארגנות ועומד בראשה כיום .  מנדל ,  42 ,  מפקח תשתיות ,  נשוי ואב לשלושה ,  הוא בעל עבר בוועד העובדים של בזק ויודע דבר או שניים על מאבקי עובדים . " הגיע הזמן שיתייחסו לעובדים כאל בני אדם ולא כמו אל מטאטאים שאפשר להחליף מתי שרוצים .  כשעובד מעלה תלונות על תנאי העבודה או על כל דבר אחר ,  אומרים לו ,   ? לא טוב לך ?  אתה יכול ללכת' .  למה אני צריך להחליף מקום עבודה בכל שנה-שנתיים ?  אני אוהב את החברה ואני רוצה לעבוד בה .  יש פה אנשים שעובדים עשר שנים ויותר ,  אנשים שבנו את החברה הזו ,  למה להראות להם את הדלת כל הזמן ?  מחזיקים פה אנשים במין מתח כזה ,   ? תיזהר ,  אתה עלול לעוף בכל רגע' .  זכותנו להיאבק ,  זכותנו לנהל משא ומתן ",  הוא אומר . " hot זו חברה שיקרה ללבי ,  אבל הרבה דברים בה מתנהלים לא טוב .  ראיתי טכנאים שעבדו פה שנתיים ,  ועזבו אחרי שהבינו שאין עם מי לדבר ",  מוסיף כפיר כהן ,  34 ,  נשוי ואב לשניים ,  מפעיל מוקד שירותים בחברה . " צריך לזכור שלא כל העובדים רוצים להתקדם ולהיות מנהלים .  טוב לי איפה שאני נמצא ,  אבל אני רוצה תנאים .  אחרי שמונה שנים בחברה השכר שלי לא עלה ,  ואני צריך לעבוד שעות נוספות כדי להגיע למשכורת הממוצעת במשק ".  החוק ,  כך נראה ,  עומד לצד העובדים .  זאת ,  בעיקר בזכות החקיקה החדשה שיזם יו"ר ההסתדרות עופר עיני ,  בעסקת החבילה שנחתמה לפני חצי שנה .  כך נקבע ,  בין היתר ,  שההנהלה מחויבת לאפשר לעובדיה הצטרפות לוועד עובדים ולאפשר פעילות של הוועד שתיעשה בתחומי החברה . " החוקים כיום הם חד וחלק לטובת התארגנויות העובדים ",  מסבירה עו"ד נעמי לנדאו ,  המייצגת ועדי עובדים ,  שהתפרסמה בין היתר בזכות קריאתה לעובדי ההיי-טק להתאגד . " בתי הדין לעבודה רק מחכים להזדמנויות שבהן מעסיק מתנכל לחוק בדרך כלשהי .  העובדים פשוט צריכים לתאר בפני בית הדין את השתלשלות העניינים .  אפשר לעבור כל מהמורה ,  לא מדובר כאן בגדר ההפרדה ",  היא מוסיפה .  מהמורה אחת צצה לפני שבוע ,  כשפוטר יוני מנדל .  לטענתו ,  הדבר נעשה כדי לקטוע את התארגנות העובדים בחברה .  מנגד ,  טוענת הנהלת החברה שהמהלך תוכנן עוד לפני שנודע על ההתארגנות ,  עקב שורה של מקרי התנהגות בעייתים מצד מנדל ,  שפורטו במכתב פיטורים יוצא דופן ,  בן שבעה עמודים .  מנדל מתכוון לפנות לבית הדין לעבודה בבקשה להוצאת צו מניעה נגד פיטוריו . " אלה דברים קטנים ,  שבימים כתיקונים היו מסתיימים בהערת אגב ואולי בנזיפה ,  אך בשום אופן לא בפיטורים ",  הוא אומר .  בינתיים פתח משרד התמ"ת בחקירה פלילית נגד hot ,  מפני שאסור לפטר עובד בשל חברותו בוועד עובדים .  אסולין ,  הנחשב לסגנו של מנדל ,  מאמין שמנדל יישאר בחברה - ובכל מקרה ,  מבטיח שההתארגנות תמשיך להתקיים גם בלעדיו .  מי שמנסה להתערב בסוגייה של הקמת הוועד הוא חבר הכנסת כרמל שאמה ,  יו"ר ועדת הכלכלה ,  שהזמין את ראשי החברה ואת נציגי העובדים לישיבה לא רשמית . " צוירה בפני תמונה של התנגדות לפעילות ההתארגנות של העובדים בחברה ",  אומר שאמה . " זה דבר חריג ,  בוודאי לחברה מכובדת כמו hot ,  המחזיקה ברישיון מהמדינה ובוודאי שאינה אמורה להרוויח מכיפוף זכויותיהם של העובדים .  יש חובה לשבת ולברר את הדברים עם שני הצדדים ".  חרב הקיצוצים מדרבנת התזמון ,  כך נראה ,  משחק לטובתם של מובילי ההתארגנות שמלבד מנדל ,  אסולין וכהן ,  כוללת עוד כ-20 עובדים ברחבי ישראל .  בימים אלה נמצאת hot בעיצומו של מאבק בין בעל השליטה החדש פטריק דרהי לבין השותפים האחרים  ( ראו מסגרת )  .  בחברה כבר מדברים על קיצוצים ,  והחשש הגדול של העובדים הוא מפני פיטורים במחלקות השונות .  הידיעות המתפרסמות על העתיד הלא ברור של hot מעודדות עובדים להצטרף לוועד .  בשבוע האחרון החלו עובדים לפנות בעצמם לנציגי ההסתדרות ולמארגני הוועד ,  לאחר שבועות שבהם היו בצד המחוזר .  לדברי עו"ד דפנה שמואלביץ' ,  המייצגת מעסיקים בתחום סכסוכי עבודה ,  זה לא מקרה שהניסיון להקמת ועד העובדים מתרחש בתקופה זו . " באופן כללי ,  התארגנויות עובדים מעידות על חוסר תקשורת בין הדרגים הנמוכים לבין הנהלת החברה .  אבל כדי שההתארגנות עצמה תצא אל הפועל ,  צריך להתרחש איזשהו אירוע מכונן ",  היא אומרת . " במקרה הזה ,  מדובר בכניסה של בעל שליטה חדש לחברה .  לעובדים אין מידע לגבי מה שעומד לקרות ,  ולכן הם פונים לגורם חיצוני כדי שידבר בשמם ".  לדברי לנדאו ,  יש לעובדי hot חלון הזדמנויות שספק אם יחזור על עצמו . " אסור למארגנים לפחוד .  הם צריכים להמשיך עם החתמת העובדים בדחיפות ,  בנחישות ובאסרטיביות ",  היא אומרת . " ברגע שיסתיימו המאבקים בין בעלי השליטה ,  ייכנס דרהי בכל הכוח לשיקום החברה .  בזמן הזה הוא כבר צריך לדעת שהעובדים מאורגנים ושיש להם מנהיגים שמובילים אותם ",  היא אומרת . " צריך לזכור שזה מאבק שחשוב גם לעובדים בחברות תקשורת אחרות .  אם זה יצליח ב-hot ,  יתאגדו גם בחברות אחרות .  כשכל העובדים יהיו ביחד ,  זה ייתן להם כוח מיקוח יוצא מן הכלל ".  העובדים ,  שמאבקם עורר הדים וזכה לטוקבקים של תמיכה באינטרנט מצד עובדים בחברת פרטנר ובחברות תקשורת אחרות ,  חוששים שבדיוק בשל כך עושה הנהלת hot כל שביכולתה כדי לעצור את המאבק .  הם מספרים על לא מעט התנכלויות - דוגמת המקרה בראשון לציון שבו הרתיעה מנהלת זוטרה עובדת שלה מהצטרפות לוועד - שנועדו למנוע את ההשגה של מטרה זו .  לדברי המארגנים ,  הפיקוח האישי על עבודתם מצד המנהלים גבר בשבועות האחרונים ,  דבר שקשה לייחס לו סיבה אחרת מלבד ההתארגנות .  אל המארגנים מגיעים דיווחים מעובדים נוספים על מנהלים האומרים להם שלא כדאי להם לחתום על הצטרפות להתארגנות העובדים ,  ויש אף מנהלים המוסיפים שהעובדים עלולים להיפגע .  השבוע חששו עובדים לדבר עם markerweek ,  גם שלא לייחוס ,  מחשש לאבד את מקום עבודתם . " נציגי  ? ועד העובדים' ,  לידיעתכם זמנכם קצוב לא נותר לכם הרבה זמן בחברה ומן הסתם לא תצליחו לממש את רצונכם "  - זה ה-sms שנשלח לאחד המארגנים מהמספר הסלולרי 555555 *  ,  מספר הנגיש ,  לטענת העובדים ,  לדרג הניהולי בחברה ,  מראשי צוותים ומעלה .  במקרה אחר ,  מנהל צוות בחברה תקף את הסתדרות העובדים הלאומית ,  ובשיחה עם העובדים ניסה לקשור בין עובדיה לבין השר המורשע אברהם הירשזון ,  שבעבר עמד בראשות הארגון . " הירשזון בכלא על עבירות שחיתות חמורות ,  אתם לא רוצים להתלכלך בדבר הזה ",  אמר .  חנן שלאין ,  יועץ אסטרטגיה ותקשורת של הסתדרות העובדים הלאומית ,  אמר בתגובה : " חבל שמי שמפיץ את המסר  ? שוכח' לעדכן את העובדים שלפני שלוש שנים התחלפה באופן מוחלט ההנהלה של הסתדרות העובדים הלאומית .  ב-hot יודעים את האמת ,  והדברים מדברים בעד עצמם ".  אף גורם בכיר ב-hot לא פירסם הוראה רשמית בדבר עצירת ההתארגנות ,  ושיחות אלה מתקיימות בדרג ניהולי זוטר באופן יחסי .  עם זאת ,  ריבוי המקרים במוקדי החברה השונים מעורר אצל המארגנים את החשד שלא מדובר בצירוף מקרים . " נראה שהם מקבלים הוראות מלמעלה .  זה הדבר היחיד שיכול להסביר למה דרגי הניהול הזוטרים בכל ישראל מסבירים לעובדים שלא כדאי להצטרף אלינו ",  אומר אסולין .  ב-hot מסבירים שבחברה נותנים לוועד להתארגן ,  אך לא מוכנים לפגוע במהלך התקין של העבודה .  בדיון מיוחד שהתקיים בוועדת העבודה והרווחה של הכנסת כמה ימים לאחר הכנס באשדוד ,  הסבירו נציגי החברה שההתארגנות פרצה ביום אחד ,  כשאנשי הסתדרות העובדים הלאומית הגיעו למשרדי החברה ללא כל הודעה מראש . " הכל התפוצץ בבת אחת בראשון בבוקר ?  לא היתה שום שיחה ,  שום כלום .  אי אפשר להתפרץ לתוך חברה .  גם החוק מחייב לתאם הגעה ",  הסביר בדיון הרצל עוזר ,  מנכ"ל hot .  בסופו של דבר הוסכם שנציגי ההתארגנות ונציגי הסתדרות העובדים הלאומית יתאמו באופן מסודר את כניסת נציגי הוועד וההסתדרות למתקני hot ,  לצורך חתימה על טופסי הצטרפות .  אלא שלטענת המארגנים וההסתדרות ,  הם קיבלו לצורך כך חדרים צדדיים שבהם שהו מנהלים ,  או שמנהלים היו בעמדה סמוכה שממנה היו יכולים לראות מי מהעובדים מצטרף .  בינתיים ,  חותמים חלק מהעובדים על הטפסים לאחר שעות העבודה ,  בתיאום טלפוני . " יש כאן אלפי עובדים שרוצים להתאגד ,  וההנהלה עושה כל שביכולתה כדי לעצור אותם ",  אומרת בטי מצר-לוי ,  סמנכ"לית איגוד מקצועי בהסתדרות העובדים הלאומית . " הם עשו משהו מתוחכם מאוד .  בבאר שבע ,  לדוגמה ,  שמו אותנו בחדר צדדי .  ישבו אתנו מנהלים בכירים בתוך החדר ,  ולא הסכימו להגיד לעובדים שאנחנו נמצאים שם .  הצמידו לנו מישהי שהלכה אתנו לכל מקום ,  גם לשירותים .  hot עושים צחוק מהחוק .  זו לא סיסמה ,  זה פשוט ככה ".  קל לנצל עובדים שמתחלפים אחד האתגרים הגדולים של ראשי ההתארגנות יהיה הגיוס בקרב עובדי שירות הלקוחות .  בתחום זה מועסקים כ-2,000 איש ,  רובם חיילים משוחררים וסטודנטים .  הבעיה בתחום זה אינה פיטורים אלא תחלופה גבוהה ,   ? תחנת רכבת' ,  כפי שנוהגים לכנות זאת עובדי החברה .  להערכת מנדל ,  60%-70% מהעובדים מתחלפים מדי שנה .  אם אכן יתקיים משא ומתן עם החברה ,  האתגר יהיה לשפר את התנאים של העובדים בשירות הלקוחות ,  תחום שבו יצא לחברת hot שם רע במיוחד . " השירות גרוע בראש ובראשונה בגלל זמן ההמתנה ,  וזמן ההמתנה נובע ממחסור בעובדים ",  מסבירה איילה גדסי ,  שעבדה בשירות הלקוחות הטכני עד לפני חודש . " החברה מאבדת לקוחות בגלל זה .  פנתה אלי פעם לקוחה ,  מנויה לשירות הטלוויזיה והטלפון ,  שכל מה שהיא רצתה היה להתחבר לאינטרנט .  אחרי שלושה שבועות שבהם הפנו אותה ממוקד למוקד ,  היא איכשהו הגיעה אלי ,  אבל בשלב זה היא כבר אמרה לי  ? עזבי הכל ,  אני פשוט רוצה להתנתק' ".  לפני שנה הצטרפה גדסי לחברה בקורס הכשרה שנמשך שלושה שבועות ,  שבו היו 24 עובדים .  ארבעה נופו במהלך הקורס ,  אבל שנה מיום סיום הקורס ,  רק שלושה מבוגריו נשארו לעבוד בחברה .  זאת ,  על אף בונוסים שהנהלה מציעה כדמי הישארות - 2,000 שקל אחרי שמונה חודשים או 5,500 שקל אחרי שנה וחודשיים ,  סכום שבעבר היה 7,500 שקל . " יש הרבה אנשים שמחכים לקבל את הכסף הזה ואז עוזבים ",  מסבירה גדסי . " למה עוזבים כל כך הרבה ?  העבודה קשה מאוד .  העובד הוא הקו הראשון ,  הוא זה שמדבר עם הלקוחות שעות על גבי שעות .  מדובר בלקוחות ישראלים ,  שחלקם מוציאים את התסכול על העובדים וממש צועקים עליהם בטלפון ",  היא אומרת . " בעיית התחלופה קיימת לא רק בשירות הלקוחות ",  מוסיף מנדל . " כבר הספקתי לראות טכנאים שבאו והלכו מהחברה פעמיים .  הם עובדים קשה מאוד וכל הזמן מראים להם את הדלת ,  אז זה מה שקורה .  אפשר ליצור מצב שבו העבודה היא גם בית .  תעלה שכר ,  תשפר תנאים ויחס - ותוכל ליצור גם אצל סטודנטים מוטיווציה לעבוד בחברה במהלך כל תקופת הלימודים שלהם ".  מנגד ,  מקווה הנהלת החברה שהשיפור בשירות יגיע ממערכת ממוחשבת חדשה שנכנסה לשימוש בחודש האחרון ,  מערכת שנראה כי עוד לא הוכיחה את עצמה .  המודל של עובדים הרואים את עצמם כזמניים מקובל על החברה ,  בעיקר בשל עלות השכר הנמוכה .  בהנהלה ,  כך נראה ,  מודעים פחות לעלויות העקיפות של השכר הנמוך .  קשה להעריך כרגע כיצד יסתיים ניסיון ההתארגנות של העובדים .  מנדל ,  המכתיב את טבעו העקרוני של המאבק ,  סבור שזה מהלך החורג מעבר לתחום הצר של סכסוך עבודה מקומי . " קראתי פעם מאמר של ההיסטוריון אבי בראלי שבו הוא מסביר איך פעם היה בישראל ציבור עובדים וכיום יש רק המון גלמוד .  אנחנו ,  בפינה הקטנה שלנו ,  מנסים לשנות .  בעידן הקפיטליזם הדורסני שבו אנו חיים ,  אלה שלמעלה מקבלים את ביצי הזהב ,  ולעובדים הזוטרים לא נשאר כלום .  חייבים לזכור שזה לא מחויב המציאות .  לעובדים יש כוח ".  תגובת hot מ-hot נמסר בתגובה : " חברת hot מיישמת את החלטת בית הדין במלואה .  נציגי הסתדרות העובדים הלאומית נכנסו למתקני החברה המרכזיים בשעות שבהן ביקשו ואף מעבר לכך .  טענותיהם מופרכות ,  וככל הנראה נובעות מחוסר התעניינות של העובדים בהצעות ההסתדרות .  תהליך הפיטורים של מר מנדל החל עוד לפני שנודע לנו על ניסיון ההתאגדות בחברה ,  והדברים מגובים במסמכים .  גם מר מנדל יודע זאת .  הרקע להחלטת הפיטורים מעוגן בשורה ארוכה של אירועים ,  שהתרחשו במהלך חודשים ארוכים ,  ובמרכזם :  תפקודו הלקוי של מר מנדל ,  סירובו להפנים את הערות מנהליו וזלזולו בהנחיות ובנוהלי העבודה .  באשר לטענה לפיה כביכול נשלחו הודעות sms מהחברה ,  כל הטענות שהועברו אלינו נבדקו במערכות שלנו ,  ובאופן חד משמעי הודעות אלה לא נשלחו מהחברה . " hot לא קיבלה כל פנייה ממשרד התמ"ת ,  ואפילו אם יש חקירה כזו ,  לחברה אין ספק כי האמת תצא לאור ,  וגם חקירה כזו תעלה כי פיטוריו של מר מנדל אינם קשורים לניסיון ההתאגדות .  ההסתדרות פנתה לבית המשפט לפני השימוע בבקשה לאסור על החברה לקיים שימוע ,  אך בית המשפט דחה את הבקשה ,  דבר שלא הפריע להסתדרות להודיע בכלי התקשורת כי hot פועלת באופן לא חוקי . " hot אינה פוגעת במי מהעובדים המבקשים להצטרף לארגון עובדים זה או אחר ,  וכל טענה כאילו החברה מתנכלת לאלה הפועלים להתארגנות העובדים ,  היא טענה חסרת שחר .  לגבי הטענות בעניין תנאי ההעסקה של העובדים - יום-יום עושים החברה ומנהליה לקידום ולטיפוח העובדים ,  וזאת כדי לתת להם תחושה של מקום עבודה תומך .  רווחת העובדים עומדת לנגד עיני החברה ,  וכך למשל הוענק באחרונה ביטוח בריאות לעובדים ולבני משפחותיהם ,  ועוד פעילויות שתכליתן לחזק את תחושת הבית ואת השייכות של העובדים . " לא בכדי ,  בסקר שנערך מדי שנה על ידי מגזין themarker וחברת bdi ,  מדורגת החברה במקום גבוה בישראל ,  תוך  ? קפיצות' ממשיות משנה לשנה .  אף בסקר שביעות רצון פנימי שנערך בקרב העובדים ,  וזכה למענה של 95% מהם ,  היתה שביעות הרצון במרבית הנושאים שנסקרו גבוהה מאוד . " חבל שהסתדרות העובדים הלאומית אינה חושפת את מספר הביקורים שלה באתרים .  לא פעם טענו נציגיה כי  ? אינם ששים אלי קרב' ,  אך דיבורים לחוד ומעשים לחוד .  פעמים רבות ניסו נציגים אלה להתפרץ לחצרות החברה ללא תיאום ,  תוך הפרעה לפעילות השוטפת .  הסתדרות העובדים הלאומית היא זו שבחרה שלא לפעול על פי המתווה הקבוע בחוק ,  ועל פי ההסדר שקיבלה מ-hot לקיום פעילותה ,  אלא באלימות ובאיומים על מנהלים בחברה תוך הפרה בוטה של החוק ,  ותוך ניסיונות רבים ובלתי פוסקים לשבש את פעילות החברה בכל הערוצים והדרכים האפשריות ,  ותוך פנייה לתקשורת באופן יום-יומי תוך הפצת מידע כוזב באשר למתרחש בחברה ".  בעל בית חדש הרכישה של 45% ממניות hot על ידי המשקיע הצרפתי פטריק דרהי מציבה את החברה בפני פרשת דרכים .  בשבוע שעבר פרצו אל פני השטח חילוקי הדעות בין דרהי לבין שני שותפיו - אליעזר פישמן ונוני מוזס ,  הבעלים של העיתונים  " גלובס "  ו"ידיעות אחרונות ",  בהתאמה .  היה זה כשמוזס ביקש ממייקל בוקובזה ,  נציגו של דרהי בישראל ,  לעזוב את מטה החברה ,  בטענה שאינו נושא בכל תפקיד רשמי .  בשבועות האחרונים נהפך בוקובזה לפעיל מאוד בחברה ,  ונפגש עם לא מעט סמנכ"לים ועם מנהלים בדרגי הביניים .  המתח בין הצדדים נובע ,  בין היתר ,  מהקשרים שיש ל-hot עם עסקים הקשורים למוזס ולפישמן .  לדוגמה ,  חברת דורי מדיה ,  המפיקה את ערוצי הסרטים ואת הסדרות של hot ,  מוחזקת על ידי תמי מוזס-בורוביץ' ,  אחותו של מוזס .  דורי מדיה מקבלת עשרות מיליוני שקלים בשנה לכל ערוץ ,  אך לדברי מקורות בשוק התקשורת ,  לא מדובר בחוזה רווחי עבור hot .  דוגמה אחרת היא חברת playcast ,  המספקת ל-hot שירותי משחקים .  המייסד והמנכ"ל של החברה הוא גיא דה בר ,  אחיו של שילה דה בר ,  עורך  " ידיעות אחרונות "  ומקורבו של מוזס .  פישמן ,  מנגד ,  מרוויח מ-hot בעיקר בזכות הנדל"ן - מטה החברה ביקום נמצא על מגרש שבבעלותו ,  ומשלם דמי שכירות שמניבים לפישמן כ-16 מיליון שקל בשנה .  דרהי עתיד להגיע לישראל לקראת האסיפה הכללית של בעלי המניות של hot ,  שתתקיים בסוף החודש ,  וקרוב לוודאי שירצה לשנות את מצב העניינים הנוכחי .  עד קיום האסיפה ,  ב-25 בינואר ,  יקיים דרהי פגישות עם מוזס ועם פישמן ,  כדי להגיע להסכמה בדבר הרכב הנציגים בדירקטוריון ,  שבו יש לדרהי נציג אחד בלבד מתוך עשרה .  שאלה נוספת שעומדת על הפרק היא מינוי יו"ר לחברה .  בשבוע שעבר הודיעה hot שאיזייה צ'צ'יק ,  יו"ר החברה ומקורבו של פישמן ,  נהפך ליו"ר לא פעיל .  לפי הערכות ,  בוקובזה הוא שימונה ליו"ר החברה ,  ובכך יחל רשמית העידן של פטריק דרהי .
 
עובדי HOT : " הגיע הזמן שיתייחסו אלינו כבני אדם ולא כמטאטאים שאפשר להחליף מתי שרוצים "
 בעלי השליטה ב-HOT נלחמים - והעובדים הזוטרים מספקים את אחת ההצגות הטובות בעיר ■ עובד ב-HOT : " אחרי שמונה שנים בחברה השכר שלי לא עלה ,  ואני צריך לעבוד שעות נוספות כדי להגיע למשכורת הממוצעת במשק "   ■ " בעידן הקפיטליזם הדורסני שבו אנו חיים ,  אלה שלמעלה 

