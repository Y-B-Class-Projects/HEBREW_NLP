וויגאן : " אין שום מו"מ עם הפועל תל אביב "
 דובר הקבוצה האנגלית הכחיש את טענות האדומים כי פנו בנוגע להשאלת דה רידר .  מוני הראל : " כרגע אין סיכום עם אף אחד "
 הפועל תל אביב ממשיכה בנסיונות שלה לחזק את הקבוצה בחלון ההעברות ,  כשהבוקר  ( חמישי )  המריא סוכן השחקנים ,  דודו דהאן ,  לנסות ולסכם את עסקת השאלתם של שניים :  דניאל דה רידר ,  קשר וויגאן ,  שמחזיק בדרכון ישראלי ,  ושל בוקרי סאדאת הגנאי מהליגה הטוניסאית .
 בהפועל טוענים שהשניים כבר נתנו את הסכמתם להגיע לארץ לפחות עד תום העונה ונותרו עוד מספר פרטים לסגור בחוזה שלהם ,  אבל לפחות מצידה של וויגאן מבהירים שלא נעשתה שום פנייה בעניין דה רידר .  פול צ'רלטון ,  דובר וויגאן ,  אמר היום : " אין שום משא ומתן בין וויגאן להפועל תל אביב ולא קיבלנו שום פנייה לגבי דניאל דה רידר .  כרגע דה רידר הוא שחקן וויגאן עד תום החוזה שלו ואם תגיע הצעה על השחקן ,  נדון בה ".  בהפועל טוענים שנעשתה פנייה לקבוצה האנגלית .
 בעניין הגנאי ,  גם במקרה הזה בהפועל מאמינים שיצליחו להעבירו וכרגע עומדת הצעת הפועל על כ-150 אלף יורו להשאלה עד תום העונה עם אופציה לרכוש את סאדאת בסיום העונה במיליון דולר .  כרגע דרישותיהם של החלוץ ושל סוכנו גבוהות יותר והדברים נמצאים במשא ומתן . " כרגע אין סיכום עם אף אחד לגבי הצטרפות לקבוצה ",  אמר היום הבעלים של הפועל ,  מוני הראל . " אנחנו נמצאים במשא ומתן עם מספר שחקנים ועושים את כל המאמצים לחזק את הקבוצה בשחקנים הטובים ביותר במגבלות התקציב שלנו ". 
גם בעניין יואב זיו לא חלה התקדמות משמעותית :  הפועל העבירה בשבוע שעבר הצעה ללוקרן הבלגית על כ-100 אלף יורו .  הבלגים דחו כאמור את ההצעה וממתינים להצעה חדשה מהאדומים .  מנהלה הספורטיבי של לוקרן ,  וילי ורהוסט ,  התייחס היום לנושא : " הפועל העבירה הצעה של 100 אלף יורו ,  אותה דחינו וכרגע יואב זיו נשאר אצלנו עד תום העונה .  אם הפועל תשדרג את הצעתה בהחלט יהיה על מה לדבר ". 

וויגאן : " אין שום מו"מ עם הפועל תל אביב "
 דובר הקבוצה האנגלית הכחיש את טענות האדומים כי פנו בנוגע להשאלת דה רידר .  מוני הראל : " כרגע אין סיכום עם אף אחד "
 
