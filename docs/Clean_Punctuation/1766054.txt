מכבי נתניה מנסה לצאת לדרך חדשה
ראובן עטר המשיך לתרגל את השינויים הרבים בהרכב לקראת באר שבע ,  הקרין קטעי וידאו לשחקניו ואמר : " תרימו את הראש "
 יומיים לפני משחק הבית מול הפועל באר שבע במסגרת המחזור ה-14 ,  המשיכה היום  ( חמישי )  מכבי נתניה את ההכנות והמאמן ראובן עטר שוב תרגל את השינויים הרבים אותם הוא מתכנן בהרכב .  
הבלם ליאוניד קרופניק תורגל פעם נוספת מחוץ להרכב ,  כשעמרי בן הרוש הצעיר יחליפו .  לאחר תקופה לא טובה של קרופניק ,  מקווה עטר לבצע זעזוע כדי לייצב את ההגנה שלו .  עדי נמני ,  שהציג יכולת טובה בהפסד למכבי פתח תקוה ,  יחליף את אוראל דגני המוצהב ,  הפעם כמגן ימני .  בקישור יפתח מאור אסור ,  כשגם דלה ימפולסקי יירד לספסל לטובת עומר פרץ .
 באימון שארך כחמש שעות הקרין עטר קטעי וידאו המראים בין היתר את משחק ההגנה של הקבוצה מול מכבי פתח תקוה ואת הניצחון של הפועל באר שבע על הפועל עכו לפני כשבועיים .  מחר ימשיך עטר להקרין לשחקניו קטעים ממשחקה של באר שבע .  מעבר לזעזוע המתוכנן בהרכב ,  עטר ניסה לעודד את שחקניו כשאמר להם : " תרימו את הראש ,  צריך לצאת לדרך חדשה ". 

מכבי נתניה מנסה לצאת לדרך חדשה
ראובן עטר המשיך לתרגל את השינויים הרבים בהרכב לקראת באר שבע ,  הקרין קטעי וידאו לשחקניו ואמר : " תרימו את הראש "
 
