הזוג הדתי 
סיפור מהחיים
 >  >  היה זה בתחילת שנות ה-70 .  באותה תקופה בנינו בשכונת  " בבלי "  וברחובות הסמוכים לרחוב יהודה המכבי בתל אביב .  בוקר אחד נכנס למשרדי זוג צעיר .  הבחור גבה קומה ,  חובש כיפה לראשו ובת זוגו בשמלה ארוכה בעלת שרוולים ארוכים .  הצגתי בפניהם דירה המתאימה לצרכיהם ,  ולאחר ההסברים שקיבלו ,  הצעתי להם לחזור שוב לפגישה עם ההורים המממנים כדי לסגור את העסקה .  למחרת היום הגיעו לפגישה האבות משני הצדדים .  האבא של החתן היה איש דתי עם זקן ארוך שלבש קפוטה דהויה משימוש וכביסות רבות ,  אך עם זאת נקייה למשעי .  האבא של הנערה ,  איש דתי גם הוא ,  הגיע לבוש חליפה נאה ומגבעת .  אבי הנערה פנה לאבי החתן והציע לו שירכשו את הדירה עבור ילדיהם ,  אך יתחלקו בהוצאות שווה בשווה .  שקט הושלך בחדר .  לאחר דקות ארוכות אמר אבי החתן : " ראה ,  אני במקצועי מלמד תינוקות של בית רבן .  כל כסף שהרווחתי בחיי השקעתי בחינוך מתקדם לילדי .  כולם למדו באוניברסיטאות ואילו אני נשארתי ללא פרוטה ..  ".  בנו החוויר ,  הנערה הסמיקה והרכינה ראשה .  אבי הנערה חזר ואמר : " או חצי חצי או שלא קונים דירה בכלל ,  ואין חתונה !  "  פניתי אל אבי הנערה והצעתי לו שנצא רק שנינו החוצה ונשוחח מעט . " אמור לי ",  פניתי אל האב לאחר שיצאנו , " האם בתך אוהבת את הבחור ?  " " ברור ",  עונה לי האב . " והבחור ",  אני ממשיך , " האם הוא אוהב את בתך ?  " " כן ,  בטח ",  עונה האב . " האם אתה מרוצה מן השידוך ?  המשכתי והקשיתי ".   " מאוד ",  ענה לי האב , " לבחור גם תואר מאוניברסיטת בר-אילן והוא אף נחשב לעילוי ".   " אם כך אמור לי ",  הוספתי , " האם באמת אין לך כסף לרכוש את הדירה בלי עזרתו של אבי החתן ?  "  פניו של האיש האדימו מכעס והוא הרים את קולו : " זיגי ,  האם אינך יודע מי אני ?  אני תעשיין יהלומים ידוע ,  תשאל עלי בנתניה ויגידו לך .  מה זה בשבילי לקנות את הדירה ?  זה ממש כלום .  פשוט אצלי זה עיקרון וזהו !  "  הזכרתי לו שוב את מצבו הכספי הקשה של אבי החתן והוא ביקש את עצתי . " ראה ",  אמרתי לו , " לי קונים לא חסרים ,  אך אני בהחלט מציע לך לקנות לילדים את הדירה ,  והרי הם זוג כל כך אוהב ,  וזה העיקר ".  חזרנו ביחד למשרד ואבי הנערה הכריז כי בשעה טובה ומוצלחת הוא קונה את הדירה .  כל הסיפור נשכח מלבי ,  אולם לאחר כשנה ,  בעודי צועד ברחוב יהודה המכבי בדרכי למשרד ,  פגשתי את אבי הנערה הולך לאטו ודוחף עגלת תינוק .  הוא שמח לקראתי וכמובן התגאה בנכדו .  לא חלפו חודשיים נוספים ,  ובעודי הולך ליד הבניין שבניתי ,  צדה את עיני מודעת אבל .  אבי הנערה שפגשתי עם העגלה והתינוק - נפטר .  כשנתיים לאחר מכן ,  אני שוב ברחוב יהודה המכבי והנה אני פוגש את הנערה ,  שהיתה כבר לאישה . " רק תדע לך ",  אמרה , " שיש לך תמיד פינה חמה בלבי על העצה שנתת לאבי .  כך לפחות הוא זכה לראות אותי מאושרת בנישואי ואת נכדו הבכור ".  הרגשתי כי דמעות חונקות את גרוני ,  ונפרדנו איש לדרכו .  - הכותב הוא קבלן ,  חבר ארגון הקבלנים בת"א-יפו ,  בת ים

הזוג הדתי 
סיפור מהחיים

