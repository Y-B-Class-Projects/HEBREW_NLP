הראל פינ' בעקבות הסכם הפשרה עם ארה"ב בנושא הגנה על הקניין הרוחני בתחום התרופות :  הפגיעה בטבע זניחה
ארה"ב וענקיות הפארמה טוענות שהחוק בישראל פוגע בזכויות הקניין של חברות הפארמה ופועל לטובת חברת טבע וחברות גנריות אחרות
בשבוע החולף מדינת ישראל הגיעה להסכם פשרה עם ארה"ב בנושא הגנה על הקניין הרוחני בתחום התרופות .  במחלוקת ארוכת השנים ,  ארה"ב וענקיות הפארמה טוענות שהחוק בישראל פוגע בזכויות הקניין של חברות הפארמה ופועל לטובת חברת וחברות גנריות אחרות.במסגרת הפשרה תיקי הרישום של תרופות המקור יישארו חסויים בפני החברות הגנריות במשך 6.5 שנים במקום 5.5 שנים ,  כמו כן מועד פקיעת הארכה של הפטנט ייקבע על פי המדינה הראשונה מתוך רשימה מצומצמת של 6 המדינות המובילות בעולם ולא על-פי הרשימה המורחבת של 21 מדינות ,  מה שעלול להאריך במעט את תוקף הפטנט ." אנו מעריכים שהפגיעה בטבע זניחה ותתמצה בעיקר בעיכוב מסוים בהשקות של גנריקה בישראל ",  אומר היום סטיבן טפר ,  אנליסט פארמה וביומד בהראל פיננסים , " יתרה מזאת ,  המסה הגדולה של התרופות שצפויות לסיים את תקופת הפטנט כבר נמצאת בהליך רגולטורי .  תעשיית הביוטק ,  לעומת זאת ,  צפויה להרוויח מהמהלך כיוון שחברות הפארמה הבינלאומיות ירגישו בטוחות יותר להשקיע במו"פ הישראלי ." בארה"ב הנשיא אובמה ממשיך במאמציו להעביר את הרפורמה במערכת הבריאות .  הנשיא גיבש פשרה לקראת הפגישה בין נציגי הסנאט ונציבי בית הנבחרים שתתקיים ביום חמישי הקרוב .  השינויים המרכזיים כוללים :  ביטול האופציה להקמת ביטוח בריאות ממשלתי ,  הגברת הפיקוח על מחירי הפרמיות בביטוחים הרפואיים ,  שיפור התמריצים וזיכוי המס לביטוחי בריאות למעמד הבינוני והנמוך ,  ומנגד הכבדה בנטל המס על המעמד הגבוה שיכלול הטלת מס בריאות גם על רווחים פסיביים.הרפורמה קובעת שבמסגרת הסכמי פשרה ,  חברות התרופות לא יוכלו לשלם לחברות גנריות בכדי לעכב השקה של תרופות גנריות .  כמו כן חברות תרופות המקור יצטרכו לסבסד את תוכנית הרפורמה בהיקף של 3.3 מיליארד דולר בשנה  ( כ- 2% מההכנסות מתרופות מקור בארה"ב ) .בהראל פיננסים מעריכים שלשינויים בתוכנית תהיה השפעה חיובית על טבע ,  מצד אחד היעדרה של תוכנית ביטוח ממשלתית תקטין את הלחץ על מחירי התרופות ומצד שני הלחץ על חברות הביטוח יחייב אותן לדרוש מהמבוטחים להשתמש יותר בגנריקה ופחות בתרופות מקור .  טבע כמעט ולא תשתתף בסבסוד הרפורמה כיוון שרוב הכנסתה מגיע מתרופות גנריות ומהקופקסון המוגדר כתרופת יתום ,  הפטור מהשתתפות בסבסוד .
 
הראל פינ' בעקבות הסכם הפשרה עם ארה"ב בנושא הגנה על הקניין הרוחני בתחום התרופות :  הפגיעה בטבע זניחה
ארה"ב וענקיות הפארמה טוענות שהחוק בישראל פוגע בזכויות הקניין של חברות הפארמה ופועל לטובת חברת טבע וחברות גנריות אחרות

