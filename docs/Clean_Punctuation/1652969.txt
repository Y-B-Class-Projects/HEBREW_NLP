ראגבי :  לא הגיעו אפילו לכלכותה
אנגליה הייתה חייבת להביס את סקוטלנד ,  אבל סיימה ב-15:15 ,  ורק לאירלנד יש סיכוי תאורטי לקחת את התואר מצרפת
סקוטלנד ואנגליה סיימו אתמול את המשחק המסורתי על  " גביע כלכותה "  במסגרת טורניר שש האומות בתוצאה 15:15 .  כל הנקודות נצברו מבעיטות ,  לאחר ששתי הקבוצות הפגינו משחק התקפה חסר מעוף ומנגד עצרו זו את זו בהגנה בדרך לא דרך .  כל הנקודות פרט ל-3 של סקוטלנד הגיעו מפנדלים .  הפעם האחרונה בה הבקיעה אנגליה טריי באיצטדיון מוריפילד היתה ב-2004 ,  והמגמה לא נשברה .  לרוב המחמאות זכו החלוצים החופשיים של סקוטלנד ,  ובמיוחד ג'וני ביטי שנבחר למצטין המשחק של הטורניר ושל מרבית כלי התקשורת .  כעת רק תסריט מופרך הכולל בין היתר הפסד של צרפת לאיטליה  ( ראו למטה )  יאפשר לאנגליה סיכוי לזכות בטורניר .
 האלופה המכהנת אירלנד הביסה את ווילס 12:27 ושלחה אותה הביתה עם הפסדים מול שלוש הגדולות האחרות .  ג'ונתן סקסטון ,  ששוב פתח על חשבונו של רונאן אוגארה ,  המשיך להיות חסר יציבות בבעיטות ,  כאשר פספס את שלוש בעיטות ההמרה אך הצליח בשלוש מתוך ארבע בעיטות עונשין ואף בבעיטת הטלה .  את כל הנקודות לווילס צבר סטפן ג'ונס ,  שהיה קצת יותר יציב  ( 4 מ-5 )  ,  בבעיטות עונשין .  שחקן הכנף קיית ארלס הניח צמד טריים ותומאס אולירי הוסיף אחד משלו .  בשבוע הבא תשחק אירלנד מול סקוטלנד ,  ואם לא בטורניר תוכל לפחות לזכות ב"טריפל קראון ",  המוענק בעבור ניצחון על שלוש הבריטיות האחרות .
 היום  ( ראשון )  בשעה 16:30 תארח צרפת את איטליה  ( ישיר בספורט 1 וב-France 2 )  ,  ואם תנצח תבטיח כמעט בוודאות זכיה בטורניר ,  כאשר ניצחון בהפרש משמעותי ישתיק את תפילותיהם של האירים למעידה צרפתית מול אנגליה ולהתפוצצות של נבחרתם מול סקוטלנד .  סוכנויות ההימורים מעניקות לאיטליה סיכוי של 1 ל-16 לנצח ,  אך המאמן מארק לייברמון הזהיר שהמשחק הוא  " מלכודת פוטנציאלית ",  וטען שנבחרתו אינה חושבת עוד על אנגליה או על גראנד-סלאם .  מאתיו בסטארו ,  הכוכב הגדול של הנבחרת כיום ,  ינוח על הספסל על מנת להתאושש מפגיעה בשריר השוק שספג מול ווילס .  דויד מארטי ,  שהחליף אותו מהספסל עד כה ,  יפתח במקומו ,  כשגם שחקן הכנף הדרדסי  ( 165 ס"מ ,  72 ק"ג )  מארק אנדרו יערוך את הופעת הבכורה שלו בנבחרת .
 

ראגבי :  לא הגיעו אפילו לכלכותה
אנגליה הייתה חייבת להביס את סקוטלנד ,  אבל סיימה ב-15:15 ,  ורק לאירלנד יש סיכוי תאורטי לקחת את התואר מצרפת

