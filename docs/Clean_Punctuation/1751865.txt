מיאנמר אינה עונה
תקשורת האינטרנט במיאנמר  ( בורמה )  מושבתת מזה ימים בשל מתקפת האקרים שמפילים את השרתים במדינה
מתקפת מחשבים קשה משבשת את האינטרנט במיאנמר  ( בורמה )  ,  בסמוך למועד הבחירות הראשון במדינה מזה 20 שנה .  ההתקפה החלטה בסוף אוקטובר ,  אך התעצמה בימים האחרונים עד כדי שיתוק החיבור לרשת בכל המדינה .
 ההתקפה המדוברת היא מסוג Denial of Service  ( DDoS )  .  התוקפים ,  המשתמשים במחשבים הפזורים ברחבי העולם ,  מציפים את מטרותיהם בשליחת מידע המייצרת עומסים בהם המחשבים אינם מסוגלים לעמוד .  מיאנמר מחוברת לאינטרנט דרך כבלים ולווינים שרובם תומכים בהעברת מידע במהירות של 45 מגה-ביט לשנייה .  בשיאה של המתקפה נשלחה כמות מידע של 15 ג'יגה-בייט כל שניה .  
מומחים מעריכים מדובר במתקפה מתוחכמת למדי ,  שכן היא משלבת מספר סוגי התקפות שונות על התנועה ,  ומגיעה ממקורות רבים ושונים .  המחשבים התוקפים הם למעשה מחשבים שנחטפו וירטואלית על ידי החדרת וירוס ,  שלאחריה יכולים התוקפים להפעילם מרחוק .
 נכון לעכשיו ,  לא ברור אם תחודש פעילות ספקיות האינטרנט במדינה עד ליום הבחירות הקרוב  ( ה-7 בנובמבר )  .  קיימות הערכות שהסיבה למתקפה היא רצונם של גורמים אינטרסנטיים לשבש את תהליך הבחירות מסיבות שונות .
 אין זה המקרה הראשון בו מנסים אנשים לפגוע בתשתית האינטרנט של מדינה שלמה .  באפריל 2007 הייתה זו אסטוניה ,  שבעקבות סכסוך עם רוסיה על רקע הזזת קבר החייל האלמוני ממרכז עיר הבירה טאלין ,  זכתה למתקפה שכמעט ושיתקה את התשתיות במדינה .
 
מיאנמר אינה עונה
תקשורת האינטרנט במיאנמר  ( בורמה )  מושבתת מזה ימים בשל מתקפת האקרים שמפילים את השרתים במדינה

