מכבי ת"א : " הצעת הקפריסאים נמוכה מדי "
 ראשי אומוניה הקפריסאית הגיעו כדי לדון ברכישת שפונגין ,  אך לדברי הנהלת הצהובים ,  ההצעה היתה נמוכה מדי ולא רלוונטית
צילום וידאו :  אבי כהן
עריכה :  גדי וינסטוק
אנשי אומוניה ניקוסיה הקפריסאית נחתו היום  ( שלישי )  בארץ ונפגשו עם מנכ"ל הקבוצה ,  עוזי שעיה בנוגע להעברתו של יובל שפונגין .  הקפרסיאים מעוניינים לרכוש את המגן הימני כבר בשבועיים הקרובים ,  לפני תום חלון ההעברות הנוכחי ,  אך לפחות על פי הפגישה היום ,  לא נראה שזה יקרה .  ממכבי נמסר לאחר הפגישה כי הצעתם של הקפריסאים היתה נמוכה מאוד ,  ולא רלוונטית ,  ושהמגן יישאר במועדון עד תום העונה .  
שפונגין מסיים את חוזהו בקיץ הקרוב והוא וסוכנו כבר הביעו בעבר את רצונו של המגן לשחק בחו"ל ולנצל את דרכונו האסטוני .  כזכור ,  לאחרונה הופיעו גם דיווחים בצרפת על רצונה של לאנס המקומית להחתים את המגן ,  כשגם היא מעוניינת בו כבר עכשיו ולא בקיץ .
" נתכונן טוב להפועל חיפה ונצטרך מאמץ עילאי ,  כמו שהיה במשחק האחרון נגד בני יהודה ,  כדי לנצח ",  אמר היום  ( שלישי )  מאמן מכבי תל אביב לפני משחק האימון של הקבוצה נגד הפועל עכו . " אני חושב שהקרדיט מגיע לשחקנים ,  אבל אסור להרפות וצריך להמשיך ללחוץ על הגז כדי להמשיך במסלול הנצחונות ".   " קרו הרבה דברים מאז המשחק הקודם מול הפועל חיפה ,  המשחק ההוא כבר היסטוריה ואנחנו מסתכלים קדימה ",  הוסיף נמני . " נתכונן בהתאם וברור לנו שמצפה לנו משחק קשה ,  אבל אף משחק לא היה לנו קל עד היום .  עבר הרבה מאוד זמן מאז המשחק בקרית אליעזר ,  אנחנו קבוצה שונה לחלוטין היום ,  ויש לנו מטרות להישאר איפה שאנחנו נמצאים .  אם יהיה אפשר ,  אנחנו רוצים לטפס עוד יותר למעלה .  נעשה את המקסימום כדי לנסות שלא למעוד .  אנחנו חושבים קודם כל על איך לשמור על המקום השלישי בו אנחנו נמצאים ,  כשנהיה בעמדה שתוכל להביא אותנו יותר גבוה ,  אז נערך אליה בהתאם .  אנחנו מאמינים במי שיש כאן ,  אנחנו מאוד סבלניים ומאמינים בשחקנים שלנו .  איתם הגענו לאן שהגענו ,  ואיתם נמשיך מפה והלאה ". 
בחודש הקרוב צפויים לקבוצה ארבעה משחקים מול העולות החדשות ,  נמני נשאל על כך שמדובר במשחקים קלים על הנייר והשיב : " אלו אותן שאלות שנשאלנו בסיבוב הקודם וראינו מה קרה .  אנחנו לא מקלים ראש באף אחד .  מי ששחצן ויהיר וחושב שיש משחקים קלים או שדברים יבואו לו בקלות אז הוא מקבל באותו רגע את הסטירה ,  אין לנו את כיווני המחשבה האלה .  אנחנו מודעים לכך שכל משחק נגד כל קבוצה הוא משחק קשה מאוד ,  כי באופן טבעי בסיבוב השני קבוצות נלחמות על החיים שלהן ,  יודעות איפה הן נמצאות ונותנות הרבה מעבר למה שהן נתנו במשחקים קודמים .  הן גם הרבה יותר מגובשות כך שמצפים לנו משחקים מאוד מאוד קשים ".   
" אנחנו מחפשים נקמה ספורטיבית ,  כי כשהגענו לחיפה קיבלנו בראש מהפועל חיפה ,  ועכשיו אנחנו מקווים לנצח בבלומפילד ",  הוסיף רוני גפני . " המטרה שלנו היא לחבר כמה שיותר נצחונות ,  ולהמשיך להתקדם ביכולת .  אמנם ניצחנו רק 0:1 את בני יהודה ,  אבל היו זמנים אחרים בהם לא ניצחנו את המשחקים האלה ,  לאט לאט צריך להמשיך ".  
גפני התייחס לרכש שעשתה מכבי תל אביב מאז הפסידה להפועל חיפה 3:1 בקרית אליעזר . " הצטרפו שחקנים חדשים מאז המשחק בחיפה - ראלדס שהוא כוח משמעותי וגם אילייב לא היה בכושר משחק עדיין .  בכלל ,  אני חושב שיש אווירה טובה בקבוצה ולא יודע אם יש משהו שונה ,  אבל אנחנו צריכים לנצח כל משחק בבלומפילד .  לא דיברנו ממש על מקום מסוים אנחנו רוצים לנצח כל משחק ולהגיע כמה שיותר גבוה ". 
הקבוצה קיימה היום משחק אימון נגד הפועל עכו וניצחה 2:5 .  על פי המשחק ,  נראה כי הקשר מאור בוזגלו נמצא בכושר טוב .  ב-60 הדקות ששיחק בוזגלו ,  הוא כבש שער נפלא מהאוויר ובישל שניים נוספים .  היכולת של בוזגלו גורמת לאבי נמני כאב ראש לקראת שבת .  מלבד בוזגלו הבקיעו למכבי תל אביב גם גיז'רמו ישראלביץ'  ( צמד )  ,  משה לוגסי ומאור חלבי מקבוצת הנוער .  לעכו כבשו הנבחן הליברי בן מרטין ואושרי גיטא בבעיטת 11 מטר .  ציון צמח ודור מלול ,  שנמצאים במחנה האימון של הנבחרת הצעירה ,  נעדרו ממשחק האימון .
 עדכון ראשון :  19.1 12:04

מכבי ת"א : " הצעת הקפריסאים נמוכה מדי "
 ראשי אומוניה הקפריסאית הגיעו כדי לדון ברכישת שפונגין ,  אך לדברי הנהלת הצהובים ,  ההצעה היתה נמוכה מדי ולא רלוונטית

