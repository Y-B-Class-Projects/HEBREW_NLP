שמש ,  מים ומספריים
בשביל לפסל פיל או תותים מהשיחים בגינה ,  לא צריך להיות אמן או גנן ,  מספיק שתקראו את זה .  הצעת הגשה לט"ו בשבט
הנער בעל הפנים החיוורים ומלאי השריטות שמופיע יום אחד בפרבר הכל-אמריקני בסרטו של טים ברטון  " המספריים של אדוארד ",  נאלץ לחיות עם מספריים במקום זוג ידיים .  הנער הזה ,  פרי המצאתו של מדען מתבודד ,  מפחיד את תושבי השכונה בשל מראהו החריג והמרתיע ,  עד שברגע אחד המום שלו הופך לכישרון יוצא דופן ,  שגורם לכל הסובבים אותו ליפול לרגליו - הרגע בו אדוארד מתחיל לגזום שיחים ועצים ויוצר מהם צורות מופלאות .  אותו רגע קסום בסרט הוא למעשה התגשמות של אמנות שנולדה שנים רבות לפני שברטון בחר להציגה על המסך - אמנות הפיסול בצמחים  הטופיארי .
 אמנות הטופיארי החלה את דרכה לפני 400 שנה באחוזות וארמונות ברחבי אירופה וסין .  הסינים הם אלה שהמשיכו במסורת ,  כפי שניתן היה לראות בעיר בייג'ינג שקושטה במאות כדורים ,  ספירלות וחיות שונות הזמן האולימפיאדה שנערכה העיר ב-2008 .  וואן וונדי מ"משתלות וונדי "  מציין שכיום אמנות הטופיארי הפכה לפופולארית גם בגינון הפרטי והבשורה המשמחת היא שלא חייבים גנן צמוד או עלם חמודות כמו אדוארד כדי לתחזק את הפסלים הצמחיים ,  אפשר לעשות זאת לבד . "  הדבר החשוב ביותר הוא להיות סבלניים "  מציין וונדי , " לוקח לא מעט זמן עד שהצמח מגיע לגודל והצורה הסופיים וגם לאחר שהגיע אליהם ,  דרושה אחזקה קבועה שמורכבותה תלויה בצורה שנבחרה ".  
ט"ו בשבט הוא הזדמנות מצוינת להתחיל להשקיע בגינה שלכם ,  לגזום את הצמחים הנבולים ,  להיפטר מפסלי הגמדים האלמותיים ולפסל כמה צמחים בצורה האהובה עליכם .  המצרכים :  שמש ,  מים ,  מספריים וכמה עצות טובות מהפסל יוסי בראל ,  שעשה הסבה מפיסול בשיש לפיסול בצמחייה .
" זוהי שיטה שבה מגדלים צמח מיוחד על רשתות מתכת ששתולות באדמה ,  אותן ניתן לקנות במשתלות המובחרות .  בשלבים הראשונים מניחים לו לצמוח ולהיצמד לרשתות ומשקים אותו ,  ובשלבים מאוחרים יותר גוזרים ומקצצים את העלים שיוצאים מהרשת ,  ממש כמו תספורת .  ככל שהצמח גדל ומלבלב כך הוא מקבל חזות של פסל ."  
" הצמחים המקובלים לעבודה שתניב תוצאות יפות ותהיה גם נוחה הם צמחי ירוק עד ,  כמו הבוקסוס והטקסוס ,  אך באקלים חם ויבש כמו בארץ אני ממליץ להשתמש בצמח מסוג אוג מסולסל .  הוא גדל מהר יותר פי 3 מהצמחים האחרים ולוקח לו בסך הכל שנה לצמוח לממדים של אדם ממוצע .  הוא אוהב חום וצורך הרבה פחות מים מכל צמח אחר ,  וכשהוא מגיע לגיל שנתיים הוא גם מסוגל לגנוב מים לצמחים אחרים בסביבתו ."  
" ראשית יש למקם את הצמח באזורים רוויים באור יום .  כל יומיים לבדוק שהוא מקבל מספיק מים וברגע שהצמח יוצא מחוץ לרשתות לגזור בעדינות ובצמוד לרשת .  אפשר להיעזר במספריים מיוחדים המיועדים לכך ,  אבל גם מספרי גזירה גדולים יעשו את העבודה .  הטיפ החשוב ביותר הוא סבלנות .  יש לתת לצמח לגדול בשקט שיגיע לצורה הרצויה במלוא תפארתו ."  
" כן .  מי שבונה את התבניות שעליהן הצמחים גדלים הם אמנים לכל דבר .  גנן רגיל איננו מיומן בפיסול הצמחייה ,  אך התחזוק השוטף של הצמח בשלבים מאוחרים יותר יכול בהחלט להיעשות על ידי כל אחד שיש לו גישה לירק ."  
" הייתי מפסל בשיש לפני שהתחלתי עם הטופיארי .  יצרתי בשתי ידיי פסלים גדולים ומרשימים והרגשתי שאני מתחרה עם אלוהים .  בטופיארי נתוני הטבע ,  השמש והמים הם חלק מכלי העבודה שבה החלטתי להיות שותף של אלוהים ."  
" בשנים האחרונות חלה עלייה בתחום במיוחד במגזר הציבורי ,  ערים גדולות מתקשטות בעצים מפוסלים שתורמים לא רק לירוק בעיניים אלא גם נחשבים כאמנות לכל דבר .  במגזר הפרטי ,  ברוב המקרים הטופיארי מיועד לאנשים בעלי בית פרטי עם חצר גדולה ,  אם כי יש גם טופיארי קטנים בתוך עציצים אבל זה מאבד מעוצמתו של הפסל ."  
" חיות בעלות נוכחות כמו פילים ואריות כשהן בתנועה או מלחכות עשב ."  
" מאחר שאני מגיע מתחום הפיסול הקלאסי הדמויות שאני מפסל הן מורכבות ולא מוזרות .  יצא לי לשחזר פסלים קלאסיים כמו  " האדם החושב "  של רודן  , " הנשיקה "  ועוד ,  שתוכננו להיות בפארק שיוקדש לאמנות הטופיארי ברעננה ,  אך כיום ניתן לראות אותם מפוזרים בעפולה וכפר סבא . "  
" אני לא מפסל דובונים ודמויות מסרטים מצוירים .  אמנות הטופיארי היא אמנות עתיקת יומין שהייתה נהוגה בגינות של אחוזות אצולה ,  וצריך לתת לה את הכבוד המגיע לה ." 

שמש ,  מים ומספריים
בשביל לפסל פיל או תותים מהשיחים בגינה ,  לא צריך להיות אמן או גנן ,  מספיק שתקראו את זה .  הצעת הגשה לט"ו בשבט

