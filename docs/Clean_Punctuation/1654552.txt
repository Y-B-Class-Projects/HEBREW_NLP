חיילים - לבניין ! 
בשורה לחיילים משוחררים - השבוע נחתם הסכם לחידוש התוכנית להשבת ישראלים וחיילים משוחררים לעבודה בענף הבנייה
התוכנית להשבת ישראלים וחיילים משוחררים לעבודה בענף הבנייה הינה תוכנית משותפת למשרד התמ"ת והאוצר .  על ההסכם חתמו שלום בן משה נציג משרד התמ"ת- מנהל אגף הכשרה ופיתוח כח אדם ,  יצחק מויאל יו"ר הסתדרות פועלי הבניין והעץ בהסתדרות החדשה ,  יוסי גורדון מנכ"ל התאחדות הקבלנים והבונים בישראל ,  חיים אומן מנהל הקרן ביחידה להכוונת חיילים משוחררים במשרד הביטחון ,  הקרן לעידוד ופיתוח ענף הבנייה בישראל ,  קרן נאמנות חופשה ,  החתימה התקיימה בכנסת בעידודו ותמיכתו של יו"ר הועדה לבחינת בעיות העובדים הזרים ח"כ יעקב כץ .
 שר התמ"ת בנימין  ( פואד )  בן אליעזר מברך על החתימה ואומר כי מדובר בפריצת דרך חשובה מאוד לענף הבנייה ושתיתן עבודה ותעסוקה לישראלים רבים בכלל ולחיילים המשוחררים בפרט
שלום בן משה מציין כי האגף להכשרה מקצועית במשרד התמ"ת מכשיר באופן קבוע עובדים בענף הבניין הערך המוסף של תוכנית זו הוא השותפות של כל הגורמים הנ"ל המאפשרת תוכנית מקצועית ומתקדמת לחיילים משוחרים עם אופק לקידום מקצועי בזמן קצר יחסית לקורס מנהלי עבודה .
 בנושא השכר ,  אומר בן משה ,  כי כחלק מההסכם עם חברות הבניה והקבלנים העובדים יקבלו שכר גבוה יותר כבר מתחילת עבודתם  ( מעל שכר מינימום )  אשר יגדל על פי הוותק בעבודה .  עוד יקבלו משתתפי הקורס בזמן הכשרתם מלגות מהקרן לחיילים משוחררים ואלה שאינם חיילים יקבלו מלגה מקרן חופשה.סה"כ המלגות והמענקים יסתכמו בעשרות אלפי שקלים אומר בן משה .  
עוד מוסיף שלום בן משה כי במסגרת ההסכם של ההסתדרות עם התאחדות הקבלנים וחברות הבניה יתווספו זכויות נוספות לעובדים כגון הפרשות לקרן חופשה  .
 התוכנית תנוהל ותרוכז ובכלל זה גיוס ומיון מועמדים על ידי הקרן לעידוד ופיתוח בענף הבניה בתאום עם היחידה להכוונת חיילים משוחררים והאגף להכשרה מקצועית בתמ"ת .  יצויין כי הכשרה זו תחול בסוף חודש מאי  .
 
חיילים - לבניין ! 
בשורה לחיילים משוחררים - השבוע נחתם הסכם לחידוש התוכנית להשבת ישראלים וחיילים משוחררים לעבודה בענף הבנייה

