מניות הבנקים והנדל"ן משכו את הבורסה מטה ;  מניות הגז המשיכו במסען מעלה
מדד ת"א 25 איבד 0.4% .  דסק"ש הוסיפה 3.5% .  שופרסל עלתה ב-3.6% למחיר שיא
 >  >  למרות הציפייה לעליות מדשערים בבורסה של תל אביב בעקבות המגמה החיובית בארה"ב שלשום ,  נעה אתמול הבורסה בין עליות לירידות קלות .  בסיום ירדו המדדים המובילים בשיעורים קלים כשאת המגמה הובילו מניות הבנקים והנדל"ן .  הורדת ההמלצה לשוק המניות הישראלי בידי בנק ההשקעות מורגן סטנלי השפיעה אף היא על המסחר .  בבנק הורידו ההמלצה מ"תשואת יתר "  ל"תשואת שוק ".  מדד ת"א 25  ( מעו"ף )  ירד ב-0.2% ל-1,151 נקודות ,  מדד ת"א 100 איבד ב-0.4% ל-1,088 נקודות ומדד תל-טק 15 עלה ב-0.8% .  מחזור המסחר הסתכם ב-1.8 מיליארד שקל .  מניות הבנקים סובלות מחולשה בימים האחרונים ואתמול ירד מדד ת"א בנקים ב-0.7% .  בנק הפועלים איבדה 0.4% ולאומי ירדה ב-1.1% .  האנליסטים חיים ישראל ומיכה גולדברג הורידים ההמלצה לבנק לאומי מ"קנייה "  ל"ניטרלי ".  מנגד הם העלו את ההמלצה לבנק הפועלים ובנק מזרחי טפחות מ"ניטרלי "  ל"קנייה ".  מזרחי טפחות עלתה ב-0.7% .  מדד ת"א נדל"ן 15 השיל 1.1% .  אפריקה ישראל ,  שזינקה שלשום ב-10.2% ,  ירדה ב-2.2% אתמול .  הקבוצה הודיעה על חידוש הפרויקטים בחלק מהמקומות ברוסיה ,  מה שדחף שלשום את המניה מעלה במחזור ער .  בכלל פיננסים חזרו על המלצת  " מכירה "  למניה .  מניות חיפושי הגז המשיכו במסען מעלה .  כך ,  לפידות חלץ נסקה ב-66.7% ,  מודיעין זינקה ב-17.9% ,  נפטא חיפושים קפצה ב-10.2% ורציו טיפסה ב-8% .  דסק"ש הוסיפה 3.5% .  החברה מציעה לרכוש 8.3% ממניות שופרסל ב-20 שקל למניה ,  בדומה למחירה של המניה בשוק לפני המסחר אתמול ,  ובהיקף של 360 מיליון שקל .  שלשום פורסם גם כי ריצ'י האנטר ,  מי שהיה מנכ"ל נטוויז'ן ,  ימונה למנהל העסקים הראשי בחברה ,  כשאפי רוזנהויז ימשיך לכהן כמנכ"ל וכנשיא החברה .  שופרסל עלתה ב-3.6% למחיר שיא ,  כשהחברה כבר נסחרת לפי שווי שוק של 4.5 מיליארד שקל .
 
מניות הבנקים והנדל"ן משכו את הבורסה מטה ;  מניות הגז המשיכו במסען מעלה
מדד ת"א 25 איבד 0.4% .  דסק"ש הוסיפה 3.5% .  שופרסל עלתה ב-3.6% למחיר שיא

