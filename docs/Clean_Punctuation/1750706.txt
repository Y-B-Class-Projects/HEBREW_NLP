סמנכ"ל השיווק בסלקום : " בשביל לעשות שיווק דיגיטלי צריך בעיקר אומץ "
  >  >   " אני ממליץ לאנשי שיווק להיזהר מנוסחאות בשיווק דיגיטלי .  מה שהיה רלוונטי אתמול לא בהכרח יהיה רלוונטי מחר .  אנשי שיווק אוהבים לקחת מהלכים שהצליחו במקום מסוים ולנסות ליישם אותם ,  אבל מהלך דיגיטל שעבד בצרפת לא בהכרח יעבוד בישראל - ומה שהיה מוצלח אתמול ,  לא בטוח שיצליח בעוד שבוע "  - כך אמר סמנכ"ל השיווק של סלקום ,  עדי כהן ,  בכנס  " שיווק דיגיטלי פורץ דרך "  של איגוד השיווק שנערך אתמול .  לדברי כהן , " ההבדל בין הצלחה לכישלון בשיווק דיגיטלי הוא הבדל דק מאוד .  מספיק שמרכיב קטן אחד שונה ,  ופרויקט שיווק דיגיטלי נהפך לכישלון קולוסאלי .  זו הסיבה שבשביל לעשות שיווק דיגיטלי צריך בעיקר אומץ ".  בשנים האחרונות ערכה סלקום שינוי בתמהיל השיווקי שלה ,  והחלה להקדיש נתח ניכר מתקציבי השיווק שלה ליצירת תכנים ,  בהם הסדרה  " מגודלים ",  הפרויקט  " קן הקוקיה ",  והמהלך האחרון  " אהבה ראשונה ".  את עיקר הקידום של התכנים הללו הם עושים בעזרת שיווק דיגיטלי .  גם פרטנר החלה לייצר תכנים ,  וכך גם חברות שאינן מתחום הסלולר .  הדוגמה הבולטת האחרונה הן דפי הזהב ותוכנית הריאליטי שהפיקה באחרונה . " היתה לנו דילמה קשה מאוד ",  מספר כהן . " לא ידענו אם אנחנו מסוגלים לייצר תוכן ;  לא ידענו אם חברת סלולר יכולה להפוך ליצרנית של תוכן ,  שתתליח לייצר באזז ,  לייצר שיחה ".  ואכן , " קן הקוקיה ",  אחד הפרויקטים הקודמים של סלקום ,  נכשל ולא הצליח לייצר את הבאזז המיוחל - זאת למרות השקעה כספית וניהולית גבוהה .  לעומתו ,  הפרויקט  " אהבה ראשונה "  הצליח מעל למשוער .
 
סמנכ"ל השיווק בסלקום : " בשביל לעשות שיווק דיגיטלי צריך בעיקר אומץ "
 nan
