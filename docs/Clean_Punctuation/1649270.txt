שגוגל תלך לחפש
מנכל מיקרוסופט :  התוכנית של בינג היא להשתפר ולהתקדם לאט .  אין דדליין לכיבוש הפסגה מידי גוגל 
" להגיד שבינג יכול להיות מספר 1 בשוק החיפוש האמריקאי נשמע שחצני .  להגיד שלא  נשמע כאילו אתה שמח להיות מספר 2 ,  כך שהתשובה היא כן ,  זו השאיפה ".  את הדברים האלו אמר מנכ"ל מיקרוסופט סטיב באלמר ,  בראיון לדני סאליבן מהאתר Search Engine Land ,  המסקר את תעשיית החיפוש .  באלמר ציין שאין תאריך יעד מוגדר לכיבוש פסגת החיפוש ,  ולמעשה זה יכול לקרות גם עוד יותר מעשור . " זה יכול לקרות בעשור הנוכחי לחיי ,  או בזה הבא .  כרגע ,  אנחנו ממשיכים לשפר את תוצאות החיפוש ,  להתרחב למדינות נוספות ולשמור שפרסום לא יתערבב עם תוצאות החיפוש .  המטרה של מחר היא לעלות עוד קצת ,  ופשוט להמשיך לעבוד ולעבוד ",  אמר באלמר ,  שציין שהוא מקווה שילדיו ימשיכו להשתמש בבינג גם בעוד 30 ,  40 ואפילו 50 שנה .
 לפחות כרגע נראה שהתוכנית הזאת עובדת בצורה סבירה .  בינג עלתה מ-8.4% ביוני 2009 ל-11.3% בינואר 2010 .  אך גם שיפורים מסוג זה עדיין לא מקרבים ממש את מיקרוסופט לאזורי גוגל ,  השולטת היטב עם נתח של 65% מהשוק האמריקאי . " גוגל מרוויחה מכך שהיא הייתה הראשונה שעשתה את זה נכון .  אנחנו התחלנו רק אחרי זה ",  ציין באלמר .  העסקה שנחתמה עם יאהו תיתן לו עזרה בצמצום הפער הזה .  כשהיא תצא לדרך ובינג יתפקד כמנוע החיפוש של יאהו ,  יקפוץ נתח השוק שלו לאזורי ה-30% .  גם אפליקציית הבינג לאייפון עושה עבודה טובה ,  מעיד מנכ"ל מיקרוסופט :  החברה רואה יותר חיפושים מסלולר ממה שחשבה שתראה ,  ומסתכלת עליו כעל פוטנציאל משמעותי להגדלת נתח השוק .
" בינג צריכה להבין טוב יותר את כוונת המחפשים ואת מבנה המידע .  צריכה להיות אפשרות להזין שאילתא ולקבל בחזרה גיליון מידע המלא באינפורמציה שהמשתמש חיפש .  היום אפשר למצוא הכל בצורת לינק כחול ,  לינק כחול ועוד לינק כחול .  אני רוצה שכל המידע הזה יורכב יחד עבורי "
 
שגוגל תלך לחפש
מנכל מיקרוסופט :  התוכנית של בינג היא להשתפר ולהתקדם לאט .  אין דדליין לכיבוש הפסגה מידי גוגל

