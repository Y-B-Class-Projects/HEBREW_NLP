אנצ'לוטי : " הליגה פתוחה עבורנו שוב "
 מאמן צ'לסי מרוצה מהניצחון על בולטון שעצר את ההידרדרות .  פברגאס המאוכזב צייץ בטוויטר : " השופטים מקשים על עצמם "
 בצ'לסי נשמו אתמול  ( רביעי )  לרווחה אחרי שעצרו את רצף ששת המשחקים ללא ניצחון וניצחו 0:1 את בולטון משער של פלורן מאלודה בדקה ה-61 .  האלופה מטפסת למקום הרביעי ופתאום מוצאת את עצמה במרחק ארבע נקודות בלבד משתי הקבוצות ממנצ'סטר שמוליכות את הטבלה .  גם קרלו אנצ'לוטי נשמע מרוצה ,  על אף העובדה שהקבוצה שלו לא הרשימה יותר מדי .
" המחצית הראשונה הייתה קשה מאוד ,  לא שיחקנו טוב והיה לנו משקל כבד על הכתפיים ",  סיפר אנצ'לוטי סיום . " במחצית השנייה היינו כבר יותר טובים ושיחקנו עם יותר ביטחון ,  כשאחרי שני משחקים ביומיים אנחנו חייבים לומר שהשחקנים עשו עבודה טובה ".  למרות המעידות האחרונות ,  אנצ'לוטי משוכנע שצ'לסי לא פספסה את הרכבת : " זה חשוב מאוד עבורנו להישאר מרוכזים במשחקים ,  מכיוון שהליגה פתוחה שוב ,  היא לא נסגרה עבורנו ". 
אנצ'לוטי מודה גם כי במידה וקבוצתו לא הייתה מנצחת ,  כנראה שהיא לא הייתה חוזרת למאבק האליפות . " ברור ,  אני חושב שזה הדבר הכי חשוב לשנות את האווירה ,  לשנות את המסלול ולחזור לנצח ". 
בארסנל מכים על החטא אחרי פספוס ההזדמנות להישאר עם אותו מספר נקודות כמו למוליכות .  התותחנים היו בדרך הנכונה לניצחון על וויגאן וכבר הובילו 1:2 אחרי שאנדריי ארשבין וניקולאס בנדטנר ביטלו את היתרון המוקדם של וויגאן ,  אבל סבסטיאן סקילאצ'י היה אחראי לשער עצמי שהשאיר את ארסנל עם נקודה בלבד .
 מי שזכה למירב הביקורות לאחר המשחק הוא מאמן הקבוצה ,  ארסן ונגר ,  שביצע לא פחות משמונה שינויים בהרכב לעומת זה שפתח ב-1:3 על צ'לסי .  למרות זאת ,  המנג'ר הצרפתי משוכנע שהיה חייב לבצע את השינויים הללו . " אין חוקים לגבי זה ,  יש לנו חיסרון שלמנצ'סטר יונייטד אין אותו ",  אמר ונגר . " וויגאן שיחקה לפני שלושה ימים ,  אנחנו שיחקנו לפני 48 שעות במשחק גדול ובערב ",  המשיך המאמן עם ההשוואות . " הייתי חייב לשנות מכיוון שאנחנו משחקים שוב בשבת ושוב ברביעי וכך הלאה .  אי אפשר לשחק עם אותה קבוצה ,  אבל אני לא חושב שזו הייתה הבעיה שלנו ".  על המשחק עצמו אמר המאמן : " זה היה משחק קשה .  כל הזמן הרגשתי שכל טעות מאחור תעלה לנו ביוקר .  אני לא חושב שזה נורא ,  זו תוצאה טובה .  גם לוויגאן היו הזדמנויות ". 
ססק פברגאס ,  שלא נכלל בסגל בשל כרטיסים צהובים ,  דאג להביע את דעתו על השיפוט בטוויטר אחרי שלא נשרק פנדל לטובת סמיר נאסרי אחרי שכדור חופשי שלו פגע בידיים של ג'יימס מקארתי .  פברגאס והשווה מקרה דומה שקרה רק העונה לתותחנים נגד טוטנהאם כשקבוצתו לא זכתה לפנדל . " מה ההבדל בין נגיעת היד הזו למקרה שלי נגד טוטנהאם ?  ",  כתב פברגאס . " שופטים לא רוצים שאנחנו נתלונן עליהם אבל הם מקשים לעצמם על החיים ". 
בהמשך מסביר פברגאס כי אין מדובר בתלונות : " אני לא מתלונן בכלל ,  אני רק תוהה מדוע על אותו דבר חלק מהשופטים אומרים שזה פנדל וחלק לא .  זה חוק או רק מה שהם מרגישים ?  כדורגל הוא כזה כך שאנחנו צריכים לחזור ולנצח בשבת ". 

אנצ'לוטי : " הליגה פתוחה עבורנו שוב "
 מאמן צ'לסי מרוצה מהניצחון על בולטון שעצר את ההידרדרות .  פברגאס המאוכזב צייץ בטוויטר : " השופטים מקשים על עצמם "
 
