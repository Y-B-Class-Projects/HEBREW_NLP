סמיר נאסרי : " מנצ'סטר יונייטד לא מפחידה כבעבר "
 כוכבי הקבוצות ממשיכים להחליף עקיצות ,  כשהפעם היה זה תורו של קשר התותחנים : " בטוחים ביכולתנו להשיג תוצאה טובה "
 המשחק המעניין בין שתיים ממוליכות הליגה האנגלית ,  מנצ'סטר יונייטד וארסנל ,  ייערך מחר  ( שני ,  22:00 ,  שידור ישיר בספורט 1 ובספורט 1 HD )  במסגרת המחזור ה-17 .  בינתיים ,  ממשיכים כוכבי הקבוצות לעקוץ כל אחד את היריבה .  כזכור רק לפני מספר ימים אמר מגנה הצרפתי של מנצ'סטר יונייטד ,  פטריס אברה ,  כי  " ארסנל היא מתקן אימונים ",  ואילו כעת הקשר הצרפתי של התותחנים סמיר נאסרי מחזיר במתקפה משלו על היונייטד .
 הפעם האחרונה שארסנל ניצחה את השדים האדומים באולד טראפורד הייתה לפני יותר מארבע שנים ,  בספטמבר 2006 ,  אבל את נאסרי מאמין כי הקבוצה הלונדונית יכולה לעשות זאת העונה . " עבורי ,  מנצ'סטר יונייטד היא לא אותה קבוצה כמו שהייתה בעבר עם כריסטיאנו רונאלדו וקרלוס טבז ",  אמר הקשר המוכשר שלאחרונה החל להוביל את התותחנים . " פעם זה היה מפחיד להגיע לאולד טראפורד .
" כעת ,  הם כבר לא מפחידים כבעבר ",  הוסיף הקשר . " אני חושב שמבחינה התקפית הם לא כמו פעם .  עם זאת ,  כאשר הם מובילים 0:1 קשה מאוד לנצח אותם .  נראה מה יהיה ,  אבל אנחנו מגיעים לשם הפעם עם הרבה ביטחון שאנחנו יכולים להוציא תוצאה טובה ". 

סמיר נאסרי : " מנצ'סטר יונייטד לא מפחידה כבעבר "
 כוכבי הקבוצות ממשיכים להחליף עקיצות ,  כשהפעם היה זה תורו של קשר התותחנים : " בטוחים ביכולתנו להשיג תוצאה טובה "
 
