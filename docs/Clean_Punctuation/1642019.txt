קביליו יפו ועוד 15
11 קבוצות מליגת העל וגם אחת מליגה ב' ישתתפו בהגרלת שמינית גמר הגביע ,  שתתקיים במחצית משחקי ליגת האלופות
הגרלת משחקי שמינית גמר גביע המדינה בכדורגל תתקיים הערב  ( 22:30 ,  ספורט 5 )  במסגרת אירוע חגיגי של ההתאחדות לכדורגל .  ההגרלה תתקיים למעשה במחצית משחקי ליגת האלופות .  משחקי שמינית הגמר ייערכו ב-23 במרץ ,  ובהם תשתתפנה 11 קבוצות מליגת העל ,  ארבע קבוצות מהליגה הלאומית ואחת יחידה מהליגות הנמוכות - הסינדרלה מכבי קביליו יפו .  מוליכת ליגה ב' מחוז דרום א' ,  סיפקה את הפתעת הסיבוב כשניצחה 0:1 בקרית שמונה את הראשונה בליגה הלאומית .
 כל העולות לשלב הבא :  מכבי חיפה ,  הפועל תל אביב ,  מכבי תל אביב ,  בית"ר ירושלים ,  בני יהודה ,  מ.ס .  אשדוד ,  הפועל פתח תקוה ,  הפועל באר שבע ,  מכבי פתח תקוה ,  בני סכנין ,  הפועל רמת גן ,  הפועל אשקלון ,  הפועל נצרת עילית ,  עירוני ניר רמת השרון ,  הפועל בני לוד ומכבי קביליו יפו .
 מחזיקת הגביע בית"ר ירושלים החלה את מסע ההגנה על התואר עם ניצחון 1:4 בבאר שבע על מכבי מהליגה הלאומית .  גם הפיינליסטית של העונה שעברה ,  האלופה מכבי חיפה ,  טיילה לשלב הבא עם 0:5 קל על הפועל כפר סבא .  במפגשים על טהרת ליגת העל הסדתרה הפועל תל אביב עם 0:3 על הפועל חיפה .  מכבי תל אביב המשיכה בכושרה המצוין כשהדיחה את מכבי נתניה עם 1:3 ,  שהיווה נקמה על רצף כישלונות קודמים מולה .  מכבי פתח תקוה מחצה 1:5 את מכבי אחי נצרת ,  בני יהודה גברה 0:2 על הפועל עכו והפועל פתח תקוה עברה בפנדלים את הפועל רעננה עם ניצחון 7:8  ( 1:1 בתום 120 דקות )  .
 בני סכנין ,  מחזיקת הגביע ב-2004 ,  הדיחה בדרבי המגזר את עירוני אום אל פאחם מליגה א' עם 0:2 .  גם הפועל רמת גן חלפה על פני יריבה מליגה א' ,  כשגברה 0:1 על מ.ס .  כרמיאל צפת .  הפועל באר שבע ניצחה בקושי 0:1 את עירוני נתיבות ,  נציגת ליגה א' דרום .  עירוני רמת השרון  ( 0:1 על בית"ר כפר סבא )  והפועל נצרת עילית  ( 4:5 בפנדלים על הפועל ערד )  קבוצות הליגה הלאומית ,  הדיחו אף הן נציגות מהליגה השלישית .  בני לוד ניצחה 0:2 את הפועל מרמורק במשחק על טהרת הליגה השנייה ,  ואילו הפועל אשקלון עשתה זאת עם 1:2 על סקציה נס ציונה .
 
קביליו יפו ועוד 15
11 קבוצות מליגת העל וגם אחת מליגה ב' ישתתפו בהגרלת שמינית גמר הגביע ,  שתתקיים במחצית משחקי ליגת האלופות

