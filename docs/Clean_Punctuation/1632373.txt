ארה"ב :  שפל של 17 שנים במכירות הקמעונאיות
המכירות הקמעונאיות במדינה ירדו בשנת 2009 ב-6.2% לעומת 2008 - הנפילה השנתית החדה ביותר מאז החלו להתפרסם נתונים אלו בשנת 1992
המכירות הקמעונאיות בארה"ב נפלו במפתיע בדצמבר ,  והשלימו את הנפילה השנתית החדה ביותר זה 17 שנים לפחות .  בשוק התעסוקה ,  גדל מספר תביעות האבטלה השבועי בשיעור חד מהצפוי ,  אולם הממוצע הארבע שבועי - הנחשב לפחות תנודתי - ירד לשפל של 17 חודשים .
 המכירות הקמעונאיות בארה"ב ירדו בחודש שעבר ב-0.3% .  זוהי ירידה חודשית הראשונה מזה 3 חודשים ,  כך מסר היום משרד המסחר האמריקאי .  תחזיות הכלכלנים היו לעלייה של 0.5% .  מכירות המכוניות ירדו ב-0.8% ,  ומכירות מוצרי אלקטרוניקה ומוצרים לבית נפלו ב-2.6% .
 משרד המסחר תיקן כלפי מעלה את נתוני חודש נובמבר לעלייה של 1.8% במכירות הקמעונאיות לעומת עלייה של 1.3% שעליה דיווח במקור .  נתוני חודש דצמבר משקפים גידול של 5.4% במכירות הקמעונאיות לעומת דצמבר 2008 .
 בסיכום שנתי נפלו המכירות הקמעונאיות ב-2009 ב-6.2% לעומת 2008 - הנפילה חדה ביותר מאז החלו להתפרסם נתונים אלו בשנת 1992 - והסתכמו ב-4.14 טריליון דולר .  היתה זו הירידה השנתית השנייה מאז החלו להתפרסם הנתונים ,  לאחר שנרשמה ירידה של 0.5% בשנת 2008 .
 עוד בחזית המקרו בארה"ב היום :  הממוצע הארבע שבועי של מספר תביעות האבטלה הראשונות נפל לרמתו הנמוכה ביותר מאז אוגוסט 2008 ,  מסר היום משרד העבודה האמריקאי .  המספר הממוצע של תביעות אבטלה ראשונות בארבעה השבועות האחרונים ירד בשבוע שעבר ל-440,750 לעומת 449,750 בשבוע הקודם .  מספר תביעות האבטלה הראשונות השבועי גדל בשבוע שעבר בשיעור חד מהצפוי של 11 אלף ל-444 אלף ,  לעומת תחזית הכלכלנים לעלייה של 3,000 תביעות אבטלה .
 
ארה"ב :  שפל של 17 שנים במכירות הקמעונאיות
המכירות הקמעונאיות במדינה ירדו בשנת 2009 ב-6.2% לעומת 2008 - הנפילה השנתית החדה ביותר מאז החלו להתפרסם נתונים אלו בשנת 1992

