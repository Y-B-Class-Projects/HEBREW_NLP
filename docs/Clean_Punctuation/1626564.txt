מדד קייס-שילר :  מחירי הבתים בארה"ב נותרו ללא שינוי באוקטובר
אנליסטים צפו עלייה חודשית של 0.2% במדד ;  בהשוואה לאוקטובר 2008 ירדו מחירי הבתים ב-7.3%
מחירי הבתים ב-20 הערים הגדולות בארה"ב נותרו ללא שינוי באוקטובר לעומת החודש שקדם לו ,  בניגוד לציפיות כי תירשם עלייה חודשית שישית ברציפות .  מדד סטנדרד אנד פור'ס - קייס-שילר ,  העוקב אחר מחירי הבתים ב-20 הערים הגדולות בארה"ב ,  נותר יציב באוקטובר ,  לאחר שבספטמבר עלה ב-0.4% .  אנליסטים צפו כי המדד יעלה באוקטובר ב-0.2%.עם זאת ,  לעומת אוקטובר 2008 ירדו מחירי הבתים ב-7.3% ,  ירידה חדה מהתחזיות ,  אשר צפו נפילה של 7.2% .  מדד 10 הערים המצומצם יותר נותר גם הוא ללא שינוי ,  לאחר עלייה של 0.5% בספטמבר .  הירידה השנתית במדד זה הסתכמה ב-6.4%.בהשוואה לספטמבר ,  עלו מחירי הבתים ב-11 מתוך 20 הערים הנכללות במדד ,  בעוד שב-8 מתוכן המחירים ירדו .  העלייה החודשית החדה ביותר היתה בסן פרנסיסקו ,  בה עלו מחירי הבתים ב-1.7% .
 
מדד קייס-שילר :  מחירי הבתים בארה"ב נותרו ללא שינוי באוקטובר
אנליסטים צפו עלייה חודשית של 0.2% במדד ;  בהשוואה לאוקטובר 2008 ירדו מחירי הבתים ב-7.3%

