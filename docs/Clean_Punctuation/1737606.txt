יואל שליט במכתב לגלעד : " תחזיק מעמד "
 אחיו של החייל החטוף נפגש בז'נבה עם נציגת הצלב האדום וביקש להעביר מכתב אישי לגלעד .  במכתב כותב יואל : " אנחנו עושים הכל להשיבך ומבקשים שתהיה חזק "
  ( צילום :  Israel  now.tv ,  עריכה :  דורון שטיין ) 
יואל שליט ,  אחיו של החייל החטוף גלעד שליט ,  נפגש אחר הצהריים  ( שלישי )  בז'נבה עם ביאטריס מאשבו רוגו ,  ראש מטה המבצעים של המזרח התיכון בצלב האדום .  בפגישה נכחו גם בת זוגו של שליט ועורך הדין כלב מאיירס ממכון ירושלים לצדק .  בפגישה מסר יואל שליט מכתב אישי שביקש להעביר לאחיו גלעד .  יואל פנה אל נציגת הצלב האדום ואמר כי  " אני מעביר לך שוב מכתב המיועד לאחי .  בפעם הקודמת המכתב לא הגיע אליו ,  ואני מבין שהיו בעיות למסור לו את המכתב ".  
עורך הדין כלב מאיירס פנה לנציגת הצלב האדום ושאל אותה מדוע הארגון לא מנתק את קשריו עם חמאס עד שיפעל לקיום זכותו הבסיסית של גלעד שליט לביקור בשבי .  נציגת הצלב האדום השיבה כי אין לארגונה קשר עם חמאס ,  וכי הם מסייעים לאנשים ולא לממשלות .  עו"ד מאיירס הקשה ושאל , " אם כן ,  מדוע שלושה מחבלים עם דם על הידיים מקבלים מקלט בבניין הצלב האדום במזרח ירושלים ומקיימים שם פגישות ומסיבות עיתונאים ?  "
 לבסוף ,  חזר עורך הדין מאיירס על הדרישה להפעיל לחץ על חמאס ולהטיל סנקציות על מנת לאפשר ביקור של גלעד בשבי .
 להלן מובא נוסח המכתב המלא שביקש יואל שליט להעביר לאחיו השבוי :
" גלעד אחי היקר ,
 אני והמשפחה מתגעגעים אליך מאוד ורוצים שתדע שאנחנו עושים כל מה שאנחנו יכולים ,  כל הזמן ,  כדי להביא לשחרורך .  כולם מחכים שתשוב אלינו .  אנחנו מבקשים שתחזיק מעמד ,  תשמור על עצמך ,  ותהיה חזק ובריא ככל שניתן עד שנוכל להשיבך הביתה .
 כשתחזור הביתה מחכה לך בלאגן אמיתי .  כולם רוצים לפגוש אותך ,  להכיר אותך ,  להאכיל ולארח אותך אצלם .  כמובן שהחדר שלך במצפה הילה מחכה לך ותוכל לקבל את כל הזמן בעולם לעשות מה שאתה רוצה .
 זוכר שהיינו הולכים בשבתות למסעדת  " המנגל והשיפוד "  במעיליא ?  כשתחזור נלך יחד כל המשפחה לשם ,  או יותר טוב ,  נאכל את האוכל של אמא בבית בשולחן העגול .
 אני סיימתי לא מזמן את התואר בטכניון והדס חיילת כבר יותר משנה .  אמא ואבא יושבים כבר כמה חודשים באוהל מחאה מול בית ראש הממשלה בנימין נתניהו ,  אליו מגיעים כל יום מאות אנשים מכל קצוות הארץ והעולם .  את המאבק שלנו מלווים אנשים שעזבו את בתיהם ,  עבודותיהם וחייהם ,  והם מקדישים את כל זמנם לתמיכה ועזרה בפעילויות הרבות למענך .  כל אחד מהם מחכה בקוצר רוח להכיר אותך כשתחזור .
 אל תתייאש ,  אתה לא תישכח .  מחכים לך חיים שלמים וטובים כשתחזור .  אוהב ומתגעגע מאוד ,
 יואל "
 
יואל שליט במכתב לגלעד : " תחזיק מעמד "
 אחיו של החייל החטוף נפגש בז'נבה עם נציגת הצלב האדום וביקש להעביר מכתב אישי לגלעד .  במכתב כותב יואל : " אנחנו עושים הכל להשיבך ומבקשים שתהיה חזק "
 
