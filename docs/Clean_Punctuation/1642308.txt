שדד 300 שקלים - ונשלח לשנתיים וחצי מאסר
תושב אילת שמוכר למשטרה כבעל עבר פלילי עשיר ,  נשלח לשנתיים וחצי מאסר ,  לאחר ששדד מנהג מונית 300 שקלים .  השופטת : " המאסרים הקודמים לא הרתיעו את הנאשם "
 בית המשפט המחוזי בבאר שבע גזר היום  ( חמישי )  עונש של שנתיים וחצי מאסר ועשרה חודשי מאסר על תנאי למשך שלוש שנים על תושב אילת בגין שוד נהג מונית .  לאיש עבירות אלימות קודמות .  
לפי כתב האישום ,  האיש שדד מנהג מונית באיומי סכין תיק ובו 300 שקלים וכרטיסי אשראי .  הוא מוכר למשטרה כבעל עבר פלילי עשיר המונה 20 הרשעות קודמות בעבירות אלימות ,  ביניהן גם עבירות של אלימות נגד בת זוגו .  
השופטת יעל רז לוי אמרה בעת מתן גזר הדין כי המאסרים הקודמים אליהם נידון לא הרתיעו את הנאשם מלבצע עבירות .  מחוות דעת פסיכיאטרית שהוצגה במשפט עולה ,  כי מדובר בנאשם הסובל מבעיות פסיכיאטריות קשות ,  שאף היה בעבר בטיפול .  כמו כן ,  נגזר על הנאשם לפצות את המתלונן ב- 2,000 שקלים .
 
שדד 300 שקלים - ונשלח לשנתיים וחצי מאסר
תושב אילת שמוכר למשטרה כבעל עבר פלילי עשיר ,  נשלח לשנתיים וחצי מאסר ,  לאחר ששדד מנהג מונית 300 שקלים .  השופטת : " המאסרים הקודמים לא הרתיעו את הנאשם "
 
