שר התחבורה :  להשלים במהירות את אישור חוק הטיס בכנסת
כץ : " לא יתכן כי מדינה עם חיל האוויר מהטובים בעולם ,  תהיה בקטגוריה הנמוכה של בטיחות התעופה "
 שר התחבורה והבטיחות בדרכים ,  ישראל כץ ,  דורש להאיץ את דיוני ועדת הכלכלה של הכנסת בחוק הטיס ולעבור  " לנוהל חרום ",  כהגדרתו ,  שיאפשר לוועדה לדון בחוק ברציפות עד לאישורו בקריאה שנייה ושלישית במליאת הכנסת.היום נחשף ב-themarker ,  כי ועדת הכלכלה עברה אתמול למתכונת דיונים דו שבועית ,  בנסיון להאיץ את אישור החוק ,  לאחר שצוות הייעוץ של רשות התעופה הפדרלית האמריקאית ,  הישהה את ביקורי הסיוע בישראל ,  עד להשלמת החקיקה בנושא.לפי שר התחבורה ,  ועדת הכלכלה של הכנסת דנה מזה חודשים ארוכים באישור מאות תקנות של חוק הטיס ויש חשיבות ראשונה במעלה לאשרם במהירות האפשרית . " מצידי שידונו באישור התקנות יומם ולילה ,  אסור לנו להישאר במצב הנוכחי "  הוסיף כץ.רשות התעופה הפדרלית האמריקאית הורידה בסוף שנת 2008 את דירוג בטיחות הטיסה של ישראל מרמה 1 לרמה 2 על רקע ליקויים בטיחותיים שהתגלו בתעופה האזרחית בארץ .  מאז פועלת רשות התעופה האזרחית  ( רת"א )  שבמשרד התחבורה לתיקון כל הליקויים שהתגלו בסיוע צוות אמריקאי.מנהל רת"א ,  גיורא רום ,  הקים מנהלה המרכזת את כל הפעילות להחזרתה של ישראל לקטגוריה 1 .  מדובר בין השאר בכתיבה מחדש של נהלים ,  עדכון מאות תקנות ,  השלמת חוק הטיס ותיעוד מחדש של רישיונות מובילים אוויריים.שר התחבורה הנחה את אנשי משרדו מיד עם כניסתו לתפקיד להעמיד בראש סדר העדיפות של המשרד את השבתה של ישראל לדירוג הגבוהה של הבטיחות ." לא יתכן כי מדינה עם חיל האוויר מהטובים בעולם ,  תהיה בקטגוריה הנמוכה של בטיחות התעופה ואילו מדינות פחות מפותחות מאיתנו שגם ירדו בדירוג הבטיחות הצליחו לחזור לקטגוריה 1 בתוך שנה "  אמר כץ .
 
שר התחבורה :  להשלים במהירות את אישור חוק הטיס בכנסת
כץ : " לא יתכן כי מדינה עם חיל האוויר מהטובים בעולם ,  תהיה בקטגוריה הנמוכה של בטיחות התעופה "
 
