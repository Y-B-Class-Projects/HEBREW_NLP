רב מניו יורק סחט 4 מיליון דולר מקרן גידור כדמי שתיקה
למנהל בית הספר בית יעקב בברוקלין נודע כי הקרן עשתה שימוש במידע פנים והוא דרש הסכום להשתקת הפרשה
רב אורתודוקסי שמנהל בית ספר יהודי מכובד בברוקלין הואשם ביום חמישי כי ניסה לסחוט 4 מיליון דולר מקרן גידור מקונטיקט.הרב ,  מילטון בלקני ,  דיקן בית הספר בית יעקב ,  הוא מגייס כספים ומנהיג קהילתי מוכר הידוע בגישה שלו לחוג רחב של פוליטיקאים .  בלקני הואשם ,  בין היתר ,  בניסיון להשתמש בהשפעתו כדי לסחוט את הקרן .  בלקני הואשם בהונאה אלקטרונית ,  בסחיטה ובמסירת הצהרות כוזבות.בתלונה הפלילית שהוגשה לבית הדין הפדרלי במנהטן ,  טענה התביעה כי בלקני ,  63 ,  כיהן באחרונה כ"יועץ רוחני "  לאסיר פדרלי שאמר לו שקרן גידור מקונטיקט השתמשה במידע פנימי כדי לגרוף רווחים ממספר עסקות של מניות.שמה של קרן הגידור לא הוזכר בתביעה ,  אך התובעים אמרו כי בלקני פנה לעורכי הדין של הקרן ואמר להם שאם לא יעבירו לו 4 מיליון דולר - ש-2 מיליון מהם יועברו לבית הספר בית יעקב  יורה לאסיר לדווח לרשויות על העבירות.ביום חמישי ,  קיבל בלקני שני צ'קים בסך 3.25 מיליון דולר ,  לפי התביעה ,  ואמר לנציגי קרן הגידור כי האסיר לא יחשוף את הפרשה לממשל.מאוחר יותר באותו יום הוא נעצר .  עורך דינו ,  בנג'מין ברפמן ,  אמר ביום חמישי כי יגיב לכשיראה את כתב האישום .  בלקני שוחרר בערבות .
 
רב מניו יורק סחט 4 מיליון דולר מקרן גידור כדמי שתיקה
למנהל בית הספר בית יעקב בברוקלין נודע כי הקרן עשתה שימוש במידע פנים והוא דרש הסכום להשתקת הפרשה

