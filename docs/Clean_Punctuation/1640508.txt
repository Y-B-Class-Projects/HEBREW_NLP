מהו יעד הנופש המועדף על העובדים השנה ? 
מסקר שנערך בנושא עולה ,  כי העיר אילת נבחרה כיעד הנופש הפופולרי ביותר על העובדים בישראל - 56% מהוועדים ציינו כי יוציאו את עובדיהם לנפוש בעיר הדרומית
ועדי העובדים מתחילים להניע את משק התיירות לקראת היציאה ההמונית של 1.2 מיליון עובדים לחופשה מרוכזת בפסח .  45% ממקומות העבודה יהיו סגורים במהלך חול המועד .  חברת ועדים המרכזת את המידע על הפעילות הכלכלית של ועדי העובדים בישראל ,  מפרסמת היום את סקר המגמות שלה על יעדי הנופש אליהם יצאו העובדים במהלך פסח 2010 .  
על פי הסקר ,  נבחרה העיר אילת נבחרה כיעד הנופש הפופולרי ביותר על העובדים בישראל .  56% מהוועדים ציינו כי יוציאו העובדים לנפוש בעיר הדרומית .  20% מהוועדים ציינו כי יציעו לעובדים נופש בטבריה ואיזור הצפון .  12% מוועדי העובדים ציינו כי אזור ים המלח הוא המועדף עליהם .  במקום הרביעי מוקמה תל אביב ואזור המרכז עם 7% ,  ובמקום החמישי בחרו הוועדים את בירושלים וסביבתה  ( 5% )  .  
בתחום התיירות היוצאת ,  מצא הסקר כי 40% ממקומות העבודה יוציאו השנה עובדים לנפוש בחו"ל .  אתרי הנופש הפופולריים על העובדים בהעדר האופציה הטורקית ,  המוחרמת לפי שעה על ידי הוועדים ,  הם איי יון ,  ורנה ,  פראג ,  פריז ,  ברצלונה ,  רומא ולונדון .  
ביריד התיירות לקבוצות שנערך בסוף חודש ינואר השנה ,  נרשם גידול גם בתחום הטיולים המאורגנים למזרח  ( תאילנד ,  יפן ,  וייטנאם וסין )  .  עובדי הבנקים העומדים זו השנה השלישית בראש טבלת התיירנים ,  ייצאו השנה לדרום אמריקה ,  בולגריה ויון .  בעונות הקודמות יצאו עובדי הבנקים ברכבת אווירית לטורקיה ולמזרח הרחוק .  
יעקב אלוש ,  מנכ"ל חברת ועדים ,  מציין כי היקף הנופש המאורגן בישראל נאמד ביותר מ-2 מיליארד שקל לעונה שתתחיל בפסח ותסתיים בסוכות .  בנוסף אומר אלוש ,  כי העובדים מוציאים מכיסם סכום נוסף של 300 מיליון שקל על שירותים נלווים כגון :  טיולים נוספים ,  בידור ,  קניות ומזון .  
בעף הנסיעות מעריכים כי יחול בפסח גידול של 10% ביציאות ובמקביל עלייה של עד 30% במחירי הטיסות ליעדים המבוקשים ,  כמו ניו יורק .  יהודה זפרני ,  משנה למנכ"ל אופיר טורס ,  אומר שבפסח 2009 עמד מחיר כרטיס טיסה לניו יורק על 1,200-800 דולר וכעת המחירים נעים בין 1,500-1,200 דולר בשיא החג .  כרטיס טיסה ללונדון או פריז עלה בפסח 2009 כ-500 דולר ,  וכעת המחיר נע בין 700-600 דולר .  
לפי הערכות ,  מספר הישראלים שיטוסו לחו"ל מתחילת חופשת הפסח ועד סופה יגיע לכ-300 אלף .  היעדים המובילים צפויים להיות ארה"ב ואירופה הקלאסית :  לונדון ,  פריז ,  איטליה ,  ברצלונה ואיי יוון .  
לדברי גלית זכאי ,  מנהלת השיווק של אשת טורס ,  בשונה משנים עברו ,  בחודש פברואר טרם החל גל ההזמנות לפסח ,  כנראה בציפיה של הישראלים לירידת מחירים .  עם זאת ,  ההזמנות ליעדים רחוקים נעשו כבר לפני חודשים אחדים ולקווים כמו ניו יורק ותאילנד קשה להשיג מקומות .  זפרני מציין שאם לא יחול משבר נוסף ביחסים עם טורקיה ,  או לחילופין תחול התחממות ביחסים ,  צפויה בחודש שלפני החג גאות בביקוש לחבילות לטורקיה וגידול כללי של יותר מ-30% בתנועה לקלאבים שלה לעומת פסח שעבר .  
מחירי הנופשונים לטורקיה הוזלו בהשוואה לפסח שעבר בזכות הירידה בשער הדולר והעובדה שפסח השנה חל בטרום העונה באנטליה .  מחירי חבילות הנופש בקלאבים ל-3 לילות ליציאות ב-28 במארס  ( כולל ליל הסדר )  נעים בין כ-400 דולר לאדם בחדר משפחתי לבין כ-650 דולר ל-4 לילות אחרי ליל הסדר .  לשם השוואה ,  מחיר נופש באתונה ,  טיסה ו-5 לילות במלון 4 כוכבים על בסיס לינה וארוחת בוקר ,  אחרי ליל הסדר יעלה החל מ-770 דולר לאדם בחדר זוגי .  
בחברת ימבטבע אומרים שירידת קרנה של טורקיה ורצונן של מדינות שונות בעולם לעודד את התיירות הישראלית אליהן ,  הביאו לירידת מחירים מהותית ביעדים הטרופיים והאקזוטיים ,  וכיום מוצעות חבילות פסח במחירים השווים לכל כיס ליעדים יוצאי דופן ,  כדוגמת סרי לנקה ,  שהוכרזה לאחרונה ע"י מגאזין  " הניו יורק טיימס "  כיעד החם לשנת 2010 ,  האיים המלדיביים ,  מרוקו ,  זנזיבר ,  איי הפיליפינים ועוד .  
לדוגמה ,  חבילה של טיסות ו-7 לילות באי סרילנקה ,  עם פעילויות שונות מחירה בפסח כ-1000 דולר .  טיסה ו-7 לילות בזנזיבר מחירם 1,575 דולר לאדם .
 אילת תרכז אליה כ-55% מהנופשים בפסח ,  והמחירים בה נעים בין כ-2,000 שקל ללילה למשפחה בלאונרדו קלאב על בסיס הכל כלול  ( לא כולל סעודת ליל הסדר )  ועד כ-4,400 שקל למשפחה ללילה על בסיס לינה וארוחת בוקר בדן אילת .  
אולם למעט אילת ,  נסגרו בפני הציבור החילוני מספר רב של מלונות בצפון הארץ ,  במרכז ואף בים המלח .  מלונות שלמים משווקים לציבור הדתי בלבד - כיפה סרוגה וחרדים ,  מהארץ ומחו"ל .  סוכנות הנסיעות למגזר הדתי תור פלוס מציעה בפסח 11 מלונות ,  שאת חלקם ,  כמו מרידיאן בים המלח ,  שכרה בשלמותם ומוכרת אותם לציבור הדתי .
  בין המלונות שהוכשרו במיוחד גם מלונות מעלה החמישה ,  כפר המכביה ושני מלונות בירושלים  קראון פלאזה ודן פנורמה .  קראוס תיירות ונופש ,  החטיבה הדתית של אשת טורס ,  משווקת את הולידיי אין בטבריה ,  הוד המדבר בים המלח ,  לאונרדו אין בירושלים ,  שערי ירושלים ,  פרימה המלכים בירושלים ,  סיטי סנטר בתל אביב ונופי גונן שבקיבוץ גונן ליד קריית שמונה .  
המחירים במלון מרידיאן ים המלח הם כ-14,000 שקל לזוג ל-7 לילות בתור פלוס ובקראוס תיירות מוצעים המלונות שלהם במחירים הנעים בין 8,000 ל-10,000 שקל .
 
מהו יעד הנופש המועדף על העובדים השנה ? 
מסקר שנערך בנושא עולה ,  כי העיר אילת נבחרה כיעד הנופש הפופולרי ביותר על העובדים בישראל - 56% מהוועדים ציינו כי יוציאו את עובדיהם לנפוש בעיר הדרומית

