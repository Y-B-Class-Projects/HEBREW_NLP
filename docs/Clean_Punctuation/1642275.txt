מחקר של בנק לאומי :  6 שנים חלפו אך השכר הממוצע הריאלי במשק נותר ללא שינוי
בבנק מעריכים כי צפוי תיקון כלפי מעלה בשכר ב-2010 ,  בשיעור שנתי מתון של עד 2%
מחקר שערכה המחלקה הכלכלית של בנק לאומי ,  בראשות ד"ר גיל בפמן מגלה :  בתוך 6 שנים נותר השכר הממוצע הריאלי במשק ללא שינוי .  השכר הריאלי למשרת שכיר של עובדים ישראלים ,  ירד ב-11 החודשים הראשונים של שנת 2009 בכ-2.8% ,  בהשוואה לתקופה המקבילה אשתקד .  במונחים נומינליים ,  עלה השכר בכ-0.4%.ההאטה בפעילות הכלכלית אשר החלה בשנת 2008 ,  נתנה את אותותיה והדבר בא לידי ביטוי בשוק העבודה - הן בעלייה בשיעור האבטלה והן בירידה בשכר הריאלי .  עם זאת ,  חלק מהירידה בשכר במונחים ריאליים נבע מהעלייה הבלתי צפויה באינפלציה במהלך 2009 ,  לשיעור החורג מיעד יציבות המחירים .  כך ,  חזר השכר הריאלי לרמתו מלפני כחמש שנים ,  כפי שניתן לראות בגרף .   התאוששותו של המשק במחצית השנייה של השנה וראשיתו של צמצום בשיעור האבטלה ,  הינן מגמות הצפויות להימשך בשנת 2010 .  על רקע זה ,  מעריכים בבנק כי צפוי תיקון כלפי מעלה גם בשכר הריאלי ,  אם כי בשיעור שנתי מתון של 1%-2% ,  אשר אינו חורג משיעורי הגידול שהיו בשנות הצמיחה המהירה .
 
מחקר של בנק לאומי :  6 שנים חלפו אך השכר הממוצע הריאלי במשק נותר ללא שינוי
בבנק מעריכים כי צפוי תיקון כלפי מעלה בשכר ב-2010 ,  בשיעור שנתי מתון של עד 2%

