מודיעין מרגיעה :  לא נבקש דחייה לקידוחים
לאחר שאתמול צנחו מניות מגזר חיפושי הנפט והגז בעקבות חששות מבקשת הדחייה של מודיעין בקידוחי  " מירה "  ו"שרה ",  משחררת שותפות החיפושים הודעה כי לא יבקשו דחייה בלו"ז
אחרי הסערה שיצרה אתמול במגזר מניות חיפושי הגז והנפט ,  מודיעין מודיעה הבוקר כי הוחלט שלא לבקש דחייה בתוכנית העבודה של הרישיונות הימיים  " מירה "  ו"שרה ". 
מודיעין צנחה אתמול ב-16% ,  ומשכה אחריה את מגזר החיפושים כולו ,  בעקבות שורה בדו"חותיה הרבעוניים שהטרידה את המשקיעים לפיה  " לאור קצב ההתקדמות של פעולות העיבוד והפענוח ,  השותפות המוגבלת בוחנת בימים אלה את לוחות הזמנים לביצוע הפעולות ,  ובין היתר נשקלת אפשרות להציע לשותפיה ברישיונות לפנות לממונה בבקשה לקבלת דחייה של מספר חודשים בביצוע הפעולות האמורות ".  
אתמול בערב ,  קיימו השותפים והצוות המקצועי את ישיבת הועדה הטבנית  ( tcm )  שנקבעה מראש .  בישיבה סוכם כי בשלב זה לא תהיה פניה אל הממונה על הנפט בבקשה לדחיית המועדים של תוכנית העבודה ,  אך כי ימשיכו לבחון באופן שוטף את הצורך בדחייה .
 במארס האחרון ,  לאחר משא ומתן מתמשך ,  רכשו הכשרת הישוב ומודיעין את מרבית הזכויות ב"מירה "  ו"שרה "  תמורת 16.1 מיליון דולר .  הכשרת הישוב מחזיקה באמצעות חברת הבת הכשרה אנרגיה והשותפות הנכדה עמנואל ,  כ-52% מהרישיונות .  מודיעין מחזיקה ב-25% יחד עם אי.די.בי השולטת בה ,  ipc מחזיקה ב-13.6% נוספים ,  ומפעילת הקידוח ggr ב-10% .
 משקיעי מודיעין מצפים כבר זמן רב לפרסום תוצאות הסקר הסייסמי התלת-מימדי שנערך ב"מירה "  ו"שרה ",  שצפויים להתפרסם עד סוף 2010 ולפיהם ייקבע האם לצאת לקידוח ימי יקר שיוכיח הימצאות משאבים במקום .  לפני מספר שבועות התבטא עופר נמרודי ואמר כי בכוונת השותפות לצאת לקידוח במירה במחצית הראשונה של השנה .  על פי לוח הזמנים ,  אמורות השותפות להגיש פרוספקט לקידוח עד לסוף השנה ולסיים ביצוע קידוח עד סוף יולי 2010 .
 
מודיעין מרגיעה :  לא נבקש דחייה לקידוחים
לאחר שאתמול צנחו מניות מגזר חיפושי הנפט והגז בעקבות חששות מבקשת הדחייה של מודיעין בקידוחי  " מירה "  ו"שרה ",  משחררת שותפות החיפושים הודעה כי לא יבקשו דחייה בלו"ז

