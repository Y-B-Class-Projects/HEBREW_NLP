ג'רי רייס ואמט סמית' נכנסו להיכל התהילה
השניים ,  מגדולי השחקנים ב-NFL ,  נבחרו להיכל ,  יחד עם ראס גרים ,  ג'ון רנדל וריקי ג'קסון .  כריס קרטר ושאנון שארפ בחוץ
יש שחקנים שאין לגביהם שאלה בכלל ,  שחקנים גדולים מהמשחק ,  כאלה שמקומם בהיכל התהילה מובטח עוד בטרם פרשו .  שניים מהשחקנים הללו הם ג'רי רייס ,  התופס הגדול בהיסטוריה ,  ואמט סמית' ,  מהרצים המובילים אי פעם ,  שנבחרו הלילה  ( בין שבת לראשון )  להיכנס להיכל במסגרת מחזור 2010 .  
רייס וסמית' הם השניים היחידים מ"עמדות הכישרון "   ( קוורטרבק-רץ-תופס )  שהגיעו להיכל השנה .  יחד איתם נכנסו גם ראס גרים ,  שחקן קו ההתקפה של וושינגטון בשנות ה-80 ,  ריקי ג'קסון ,  הליינבקר של ניו אורלינס וסן פרנסיסקו ,  וג'ון רנדל ,  התאקל של מינסוטה וסיאטל .  
רייס נחשב לא רק לתופס הטוב אי פעם ,  אלא גם לאחד משחקני הפוטבול הגדולים שדרכו על המשטח .  מ-1985 עד 2000 שיחק בסן פרנסיסקו ,  עימה זכה שלוש פעמים בסופרבול ,  וסיים את הקריירה באוקלנד ,  בה שיחק שלוש עונות וחצי  ( בתחילת 2004 שיחק בסיאטל וחזר לריידרס במהלך העונה )  .  הוא חתום על 22,895 יארדים ב-1,549 תפיסות ו-197 טאצ'דאונים בתפיסה בקריירה  ( יחד עם עשרה בריצה - 207 בקריירה )  .  כל הנתונים הללו ,  יחד עם עוד עשרות נתונים אחרים ,  הם שיאים שקבע ועדיין לא נשברו .  
סמית' שיחק בדאלאס בין 1990 ל-2002 ,  היה הצלע העיקרית בטריו המפואר שכלל את הקוורטרבק טרוי אייקמן והתופס מייקל אירווין וסיים את הקריירה עם שתי עונות באריזונה .  לרשותו 18,355 יארד בגיחה ו-164 טאצ'דאונים  ( בשתי הקטגוריות הוא מחזיק בשיא הליגה )  .
 בין המאוכזבים שלא נכנסו להיכל :  ריצ'רד דנט ,  הקיצוני ששיחק בהגנת הברס הקילרית של שנות ה-80 ,  כריס קרטר ,  התופס של פילדלפיה ומינסוטה ,  רוג'ר קרייג ,  הרץ האחורי של סן פרנסיסקו ושאנון שארפ ,  הטייט אנד האימתני של דנבר ובולטימור ואנדרה ריד ,  התופס המעולה של בפאלו בילס
חדשות נוספות :  וורן סאפ ,  שמפרשן בקביעות את הסופרבול עבור ערוץ ה-NFL ,  נחקר על ידי משטרת מיאמי ביץ' בשל תלונות על אלימות במשפחה .  הוא הורד מהאוויר .  ליין קיפין ,  מאמן דרום קליפורניה ,  מנסה לגייס קוורטרבק בן ..  .  13 ,  דייויד סילס .  הילד כבר נתן את הסכמתו בעל פה ,  אולם לא יוכל לחתום עד 2015 .  מייקל אירווין הגיש תביעה נגדית נגד האשה הטוענת כי אנס אותה .
 
ג'רי רייס ואמט סמית' נכנסו להיכל התהילה
השניים ,  מגדולי השחקנים ב-NFL ,  נבחרו להיכל ,  יחד עם ראס גרים ,  ג'ון רנדל וריקי ג'קסון .  כריס קרטר ושאנון שארפ בחוץ

