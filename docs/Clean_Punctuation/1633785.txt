זלקינד ולוי מאותתים למשקיעים 
BenchMarker
 >  >  חברת אלקו החזקות שבשליטת גרשון זלקינד שוקלת הנפקה מחודשת של אלקטרה צריכה .  לפי הערכות ,  אלקו מתכננת להנפיק את אלקטרה צריכה לפי שווי של 1.3-1.5 מיליארד שקל שנתיים וחצי לאחר שביצעה הצעת רכש לפי שווי חברה של 870 מיליון שקל ומחקה אותה מהמסחר .  לכאורה ,  זלקינד מבקש למכור ביוקר מה שרכש בזול ,  אבל אלקטרה צריכה הנוכחית שונה באופן מהותי מהחברה שנמחקה מהמסחר .  הגרסה הנוכחית מייבאת מוצרי חשמל כמו מקררים ומכונות כביסה ,  מפיצה טלפונים סלולריים ומחשבים ניידים ,  ומשווקת מוצרי חשמל באמצעות רשתות השיווק מחסני חשמל ,  שקם אלקטריק ומחסני חשמל.אלקטרה צריכה היתה חברה בהתרסקות .  החברה הפסיקה לצמוח ,  הפסידה 59 מיליון שקל בפעילות המזגנים ב-2006 ,  ודירוג האשראי שלה הידרדר .  אלקטרה צריכה מכרה באוקטובר 2007 את פעילות המזגנים תמורת 438 מיליון שקל .  מאז ייצרה הפסד תפעולי מצטבר של 82 מיליון שקל במחזור של 3.2 מיליארד שקל .  אלקטרה צריכה בגרסת 2009 הרוויחה 99 מיליון שקל ,  הציגה רווח תפעולי של 5.9% מהמחזור ו-ebitda של 130 מיליון שקל בינואר-ספטמבר 2009 .  המהפך קשור בעיקר ברכישה המוצלחת של חברת מחסני חשמל .  עתה מבקש זלקינד למכור את אלקטרה צריכה לפי מכפיל רווח תפעולי של 9-11 ומכפיל רווח תפעולי תזרימי של 7.5 .  נראה שמדובר ביעד שאפתני ובעסקה שכדאי לבחון בקפדנות .  קריסטל צריכה ,  אחת ממתחרותיה של אלקטרה צריכה ,  ומי שהיתה בעבר יעד לניסיון רכישה של זלקינד ,  נסחרת במכפיל רווח תפעולי תזרימי  ( ebitda )  של 3.2 ובמכפיל רווח תפעולי של 4 .  זאת אף שרווחיותה התפעולית גבוהה מזו של אלקטרה צריכה  ( 7.3% לעומת 5.1% מהמחזור בהתאמה )  ;  וגם שיעור ה-ebitda שלה גבוה מזה של אלקטרה צריכה  ( 9% לעומת 6.8% )  .  גם בהתחשב במעמדה המוביל של אלקטרה צריכה ,  נראה שזלקינד מכוון גבוה מעט .  איתות נוסף לתמחור ההנפקה ולרמות המחירים בבורסה נתן קמעונאי מצליח אחר ,  רמי לוי ,  שברמת מכפיל רווח תפעולי של 11.8 בחר למכור 4.4% ממניות החברה ולהיפגש עם 40 מיליון שקל .
 
זלקינד ולוי מאותתים למשקיעים 
BenchMarker

