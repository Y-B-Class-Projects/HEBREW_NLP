ג'רי ג'ונס : " גירשנו את השדים "
 בעלי דאלאס מאושר אחרי שבירת הנאחס בפלייאוף .  רומו : " אושר גדול ".  רקס ריאן : " לסאנצ'ז נמאס לשמוע שהוא חוליה חלשה "
 13 שנים חיכו בדאלאס לרגע בו יחזרו לנצח בפלייאוף ה-NFL ,  והלילה  ( בין שבת לראשון )  הם קיבלו שכר להמתנה הממושכת ,  בדמות 14:34 ענק על פילדלפיה ,  שהקפיץ אותם לסיבוב השני . " גירשנו את כל השדים ",  אמר הבעלים ג'רי ג'ונס ,  שהמתין זמן רב ,  ולא בסבלנות יתרה ,  לרגע הזה .  טוני רומו ,  הקוורטרבק שהואשם בהיחנקות ברגעים הקובעים ,  היה מאושר : " זה פשוט שכר גדול על ההשקעה ,  זה גורם לי להרגיש גאה בכל החברים כאן ואני שמח בשביל כולם ,  במיוחד בשביל ג'רי ".  
האיגלס היו בעמדה מצוינת לזכות בחופש עד לפני שבוע ,  אבל אז הובסו בדאלאס 24:0 ,  ונאלצו להגיע ל"קאובויס סטדיום "  בפעם השניה בתוך שבעה ימים .  ההפסד הנוכחי היה השלישי שלהם לבוקרים העונה ,  וחיסל עונה שנראתה עד לאחרונה כהולכת בדרך הנכונה . " הם היו הקבוצה הטובה יותר לכל אורך העונה ",  הודה המאמן אנדי ריד , " כשאתה מקבל כזו בעיטה זה כואב ולא נעים .  לא לזה ציפינו ".  
מארק סאנצ'ז ושון גרין לא ממש התרגשו ממעמדם .  שני הרוקיס של הג'טס סחפו את הסילונים לניצחון גדול 14:24 בסינסינטי והעפלה לשלב השני בפלייאוף .  סאנצ'ז ניסה להצטנע לאחר הניצחון : " זה כיף ומרגש ,  וזה בטח לא משהו שמתמקד בי ".  הוא רשם את הרייטינג הגבוה ביותר בהיסטוריה לרוקי בפלייאוף 139.4 ,  כשהשלים 12 מ-15 ניסיונות המסירה שלו . " זו הרגשה מדהימה ,  ואני מקווה שאחזור עליה בשבוע הבא ".   
" היום ידענו שנוכל לעלות למגרש ולזרוק כשנרצה ",  אמר המאמן רקס ריאן ,  שלפני המשחק ביקש לסמן את ה-9 בפברואר ביומן כיום בו ייערך מצעד הניצחון בניו יורק . " אני חושב שפשוט נמאס לסאנצ'ז לשמוע שהוא החוליה החלשה בקבוצה הזו .  זה היה מאמץ קבוצתי אדיר .  אנחנו קבוצת פוטבול טובה ,  ומי שלא מאמין עכשיו ייווכח בזה בהמשך ".  
קרסון פאלמר ,  שרשם ערב נורא וראה כיצד הג'טס ממגרים אותו שבוע שני ברציפות ,  פרגן למנצחים : " יש להם סיכוי להמשיך הלאה .  ההגנה שלהם ממש ,  אבל ממש טובה ". 

ג'רי ג'ונס : " גירשנו את השדים "
 בעלי דאלאס מאושר אחרי שבירת הנאחס בפלייאוף .  רומו : " אושר גדול ".  רקס ריאן : " לסאנצ'ז נמאס לשמוע שהוא חוליה חלשה "
 
