נעם מילס הודחה בפתיחת אליפות העולם
הסייפת ,  שסומנה כפייבוריטית ,  הפסידה בניקוד זהב במפגשה עם יריבה טוניסאית .  דריה סטרלניקוב עלתה ל-32 האחרונות
אליפות העולם בסייף שמתקיימת בפריס לא האירה פנים ביום הראשון לנעם מילס ,  שהודחה כבר בסיבוב הראשון .  מילס ,  שזכתה במדליית הארד באליפות אירופה שהתקיימה הקיץ ,  דווקא פתחה טוב את התחרות אבל במפגש שלה מול שרה בסבס מטוניסיה היא הפסידה בניקוד זהב 15:14 .
 את התחרות פתחה מילס עם ניצחונות על יריבות מבריטניה ,  צ'כיה ,  ברזיל וליטא ,  ונוצחה מול יריבות מטאיפיי ושבדיה .  אלא ששלב הנוק אאוט זימן למילס את היריבה הטוניסאית ,  שהגיעה בטוחה בעצמה ואחרי קרב צמוד השתיים הגיעו לשוויון 14:14 .  בשלב הזה הקרב נכנס לניקוד זהב ,  שבו הזוכה בטוש הראשון מנצחת ,  ובסבס השיגה אותו בדרך לניצחון .  מילס אמנם מסיימת את דרכה בתחרות היחידות ,  אך תתחרה גם בתחרות הקבוצתית .
 משתתפת ישראלית נוספת ,  קתרינה דוידסון ,  הודחה גם היא אחרי הפסד בשלב הנוק אאוט ליריבה מטאיפיי 15:7 אחרי שצלחה את שלב הבתים עם ניצחונות על יריבות מוונצואלה ,  אוקראינה וקנדה והפסדים ליריבות מנורבגיה ,  סין וקירגיזיה .
 מי שכן מצליחה עד עכשיו היא דריה סטרלניקוב ,  שהעפילה לסיבוב השני של הנוק אאוט .  אחרי ניצחונות בשלב הבתים על יריבות ממצרים ,  הונגריה ודרום אפריקה והפסדים ליריבות מקזחסטן ,  אסטוניה ואיטליה ,  העפילה הישראלית בת ה-15 ממכבי מעלות למפגש מול יריבה ונצואלית ,  קרילין רוז'ס ,  אותה היא ניצחה 12:15 ותפגוש את אימקה דופליצר הגרמניה ביום שבת בשלב 32 האחרונות .
 
נעם מילס הודחה בפתיחת אליפות העולם
הסייפת ,  שסומנה כפייבוריטית ,  הפסידה בניקוד זהב במפגשה עם יריבה טוניסאית .  דריה סטרלניקוב עלתה ל-32 האחרונות

