כמה יעלה לכם להעסיק פלסטיני ליום עבודה ?  124 שקל ללא היתר ,  210 שקל עם היתר
כך עולה מנתוני בנק ישראל ;  התרומה לתמ"ג הפלסטיני של העובדים בישראל - 649 מיליון דולר
עלות העסקתו של עובד פלסטיני עם היתר עבודה יקרה ב-70% לעומת עובד ללא היתר ,  כך עולה מנתוני בנק ישראל על הכלכלה הפלסטינית בדו"ח שיפורסם באפריל .  העלות המדווחת לעובד ללא היתר היא כ-124 שקל לעומת 210 שקל לעובד עם היתר .  הפער הגדול מהווה תמריץ משמעותי להעסקת פלסטינים בלא היתרי עבודה ,  לפי דו"ח הבנק.נמשכת ההתאוששות במספר המועסקים הפלסטינים בישראל .  על פי ההערכות ,  ב-2009 הועסקו כ-73.7 אלף פלסטינים מיהודה ,  שומרון ומזרח ירושלים בישראל - זוהי התאוששות מרשימה של כ-50% מאז השפל של 2004 ,  ימי האינתיפאדה השנייה .  מספר זה עדיין רחוק בכ-30% מרמות השיא של תחילת שנות ה-2000 ,  אז הועסקו כ-95.4 אלף עובדים.כ-14% מכלל העובדים הפלסטינים מועסקים בישראל .  הכנסתם תרמה כ-649 מיליון דולר לתמ"ג של הרשות ב-2009 ,  מעל 10% מהתוצר הפלסטיני .  במקביל ,  שיעור האבטלה באיו"ש ירד מרמות של כ-24% באמצע שנות ה-2000 ל-17.7% בשנה האחרונה.מנקודת המבט הישראלית ,  כלל המועסקים הפלסטינים במשק הישראלי הוא כ-2% מסך העובדים במגזר העסקי .  בשנת 2008 כ-57 אחוזים מעובדי השטחים בכלכלה הישראלית עבדו בהיתר ,  כ-37 אחוזים עבדו ללא היתר ,  ומיעוט קטן של העובדים בישראל השתמשו בדרכונים זרים או בתעודות זיהוי ישראליות.משתלם לעבוד בלא היתר :  השכר היומי הממוצע של עובד ללא היתר בישראל הוא כ-124 שקל ,  לעומת 85 שקל לו היה עובד בשטחי הרשות .  זהו תמריץ לשני הצדדים לעבוד ללא היתר ,  שכן עלות העסקת עובד עם היתר יקרה משמעותית ,  כ-210 שקל ליום עבודה .  בנק ישראל טוען כי הדבר מעודד את התופעה ועלול להוות השפעה שלילית על השכר של עובדים בלתי מיומנים ישראליים.מבחינת השוואת מאפייני עובדים עם ובלי היתר עולה כי בעלי ההיתרים הם מבוגרים יותר  ( 36.7 לעומת 29.1 )  ,  שיעור הרווקים בקרבם נמוך ( 15% לעומת 43% )  ,  והם עובדים יותר ימים בחודש מאשר חסרי ההיתרים  ( 18.7 לעומת 14.2 ) .מעל ל-50% מהפלסטינים מועסקים בעבודות בניין ומספר שנות הלימוד הממוצע של העובדים הוא 9.4 שנים .
 
כמה יעלה לכם להעסיק פלסטיני ליום עבודה ?  124 שקל ללא היתר ,  210 שקל עם היתר
כך עולה מנתוני בנק ישראל ;  התרומה לתמ"ג הפלסטיני של העובדים בישראל - 649 מיליון דולר

