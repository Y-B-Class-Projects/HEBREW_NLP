אלומות ספרינט :  הצמיחה ב-2010 צפויה להיות גבוהה יותר ביחס למדינות ה-OECD ולהסתכם בשיעור של 3.2%-3.6%
אריה טל : " ריבית בנק ישראל צפויה לעלות ברבע אחוז לרמה של 1.50% במועד הכרזת הריבית הקרוב "
 לאחר פרסום נתוני התוצר המעודדים לשנת 2009 ,  בנק ישראל צפוי לעדכן כלפי מעלה את תחזית הצמיחה לשנת 2010 אשר עומדת כעת על 2.5% .  המדד המשולב עלה בחודשים אוגוסט-נובמבר בקצב שנתי של 7.7% ,  וסקרי העסקים מצביעים על האופטימיות בקרב החברות לגבי ההמשך.בנוסף ,  האופטימיות בקרב הצרכנים מקבלת רוח גבית הן מבלימת העלייה בשיעור האבטלה והן מגידול תיק הנכסים הכספיים שבידי הציבור .  על פי בנק ישראל ,  תיק הנכסים גדל בשיעור של 20.3% בחודשים ינואר-נובמבר לעומת התקופה המקבילה לרמה של כ-2,269 מיליארד שקל.תחזית אלומות ספרינט :  מגמת השיפור בפעילות הריאלית בכלכלה העולמית צפויה להמשך במהלך 2010 .  אולם ,  קצבי הצמיחה עשויים להתמתן במחצית השנייה של השנה עם הקטנת התמיכה הממשלתית במישור הפיסקלי והמוניטרי .  לגבי המשק המקומי ,  הצמיחה ב-2010 צפויה להיות גבוהה יותר ביחס למדינות ה-oecd ולהסתכם בשיעור של 3.2%-3.6% תוך שיפור ניכר בפעילות הייצוא והצריכה הפרטית.אינפלציה ומדיניות מוניטרית:מדד המחירים צפוי לעלות ב-0.3% :  ביום שישי הקרוב ,  הלמ"ס יפרסם את דו"ח האינפלציה לחודש דצמבר .  המדד צפוי לעלות בשיעור של 0.3% עקב עליית מחירי חשמל וגז ביתי ,  שירותי דיור בבעלות דיירים ומחירי ההלבשה .  מחירי הטיסות לחו"ל והפירות והירקות ימתנו את שיעור עליית המדד .  האינפלציה לשנת 2009 צפויה להסתכם בעלייה של 4.2%.בנק ישראל סופג נזילות :  כחלק מאסטרטגיית היציאה ממדיניותו המרחיבה ,  בנק ישראל ממשיך להגדיל את הנפקות המק"מ .  היקף הגיוס בשבוע שעבר עמד על 11 מיליארד שקל - קצב הנפקות גבוה משמעותית מהיקף ההנפקות בחודשים הקודמים .  מרבית הגיוס בוצע על ידי סדרת המק"מ הנפדית בעוד כשנה.בעולם ,  עליות מחירים :  בחודשים האחרונים אנו עדים לעלייה במדדי המחירים במספר כלכלות משפיעות ,  ביניהן ארה"ב וגוש היורו .  לאחר שהמדד לצרכן האמריקני נפל לשפל של 50 שנים במהלך המשבר ,  לפני כחודשיים חצה המדד את רמת האפס והאינפלציה המצטברת במדד הקרוב  ( 15.01 )  צפויה להסתכם כבר ברמה יחסית גבוהה של 2.8% .  בגוש היורו ,  האינפלציה השנתית עלתה בחודש דצמבר ל-0.9%.תחזית אלומות ספרינט :  ריבית בנק ישראל צפויה לעלות ברבע אחוז לרמה של 1.50% במועד הכרזת הריבית הקרוב .  רמת האינפלציה הגבוהה ,  הציפיות האינפלציוניות ,  והשיפור בכלכלה הריאלית ובביקושים במשק תומכים בהעלאת ריבית הבסיס לרמה של 4% .  המינון והעיתוי ייקבעו בהתאם להתפתחויות הקרובות בגזרת המחירים  ( דגש על מחירי הדיור )  ,  מגמות מוניטריות בעולם ,  והתפתחויות בציפיות האינפלציה כפי שמתבטאות בשוק ההון.ציפיות האינפלציה בטווח הבינוני וצפונה גבוהות :  הורדת שיעור המע"מ ,  דחייה של העלאת מחירי המים ,  והערכות להמשך העלאות ריבית בישראל הורידו את האינפלציה הגלומה במח"מ 1 לרמה נמוכה מדי .  לעומת זאת ,  בטווחים הארוכים יותר ,  האינפלציה הגלומה נמצאת בקירוב לגבול העליון של יעד האינפלציה של בנק ישראל.ריבית ריאלית שלילית תומכת באפיק הקונצרני :  מדדי התל בונד 20 ו-40 עלו בשיעורים של 0.54% ו-1.1% ומרווחי האשראי צומצמו ל-1.7% ו-2.65% לעומת 1.8% ו-2.8% בשבוע שעבר.תחזית אלומות ספרינט :  לאור הערכת בית ההשקעות כי הריבית תעלה בשיעור גבוה ביחס לציפיות השוק בשנה הקרובה ,  ממליצים לשונאי הסיכון להשקיע בחלק הקצר של העקום .  אולם ,  ירידות השערים החדות בשוק האג"ח והירידה בהיקף ההנפקות תומכות בלקיחת סיכון במח"מ בינוני .  אלוקציה שקלי-צמוד :  50%-50%.לגבי האפיק הקונצרני ,  שיפור בכלכלה הריאלית וריבית ריאלית שלילית ימשיכו לתמוך באפיק הנ"ל.הסקירה נכתבה על ידי אריה טל ,  ממחלקת מחקר ואסטרטגיה בבית ההשקעות אלומות ספרינט .
 
אלומות ספרינט :  הצמיחה ב-2010 צפויה להיות גבוהה יותר ביחס למדינות ה-OECD ולהסתכם בשיעור של 3.2%-3.6%
אריה טל : " ריבית בנק ישראל צפויה לעלות ברבע אחוז לרמה של 1.50% במועד הכרזת הריבית הקרוב "
 
