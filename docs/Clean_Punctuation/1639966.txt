 " ציון נתן בדרך לשמש עד מדינה "
 ערוץ 2 מפרסם שהחשב של מכבי תל אביב לשעבר עשוי להפוך לעד בפרשת פנאן ,  ויתחייב להעביר ראיות כנגד ראשי הקבוצה
האם פרשת 'בנק פנאן' תקבל תפנית משמעותית בקרוב ?  בערוץ 2 פורסם הערב  ( חמישי )  כי החשב לשעבר של מכבי תל אביב ומקורבו של מוני פנאן ז"ל עשוי לשמש כעד מדינה בפרשה שמסעירה את עולם הכדורסל ולספק אינפורמציה חשובה על המעורבות של המשקיעים בבנק פנאן ,  כשבמסגרת העסקה הוא יתחייב להשיג ראיות מפלילות על ראשי מכבי תל אביב בגין עבירות חמורות .
 על פי הדיווח ,  נתן קבל חסינות מהפללה עצמית ובתמורה ימסור מידע על עבירות מס רחבות היקף שביצעו לכאורה ראשי מכבי תל אביב .  שמעון מזרחי אמר בתגובה לדיווח : " אין תגובה ",  ואילו את תגובתו של דייויד פדרמן לא ניתן היה להשיג .  
כזכור רק לפני קצת יותר משבוע התראיין נתן בתוכנית 'המקור' בערוץ 10 ,  בה העלה טענות כנגד משפחתו של פנאן .  לטענתו המשפחה מנסה להעלים נכסים מכספי עזבונו של פנאן ובמהלך התחקיר רואיין נתן וחשף בין השאר את קיומו של ספר החובות של חברו ומכתב ההתאבדות שנמצא בתוכו .

" ציון נתן בדרך לשמש עד מדינה "
 ערוץ 2 מפרסם שהחשב של מכבי תל אביב לשעבר עשוי להפוך לעד בפרשת פנאן ,  ויתחייב להעביר ראיות כנגד ראשי הקבוצה

