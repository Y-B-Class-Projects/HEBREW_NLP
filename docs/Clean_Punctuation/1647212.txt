לאחר הפגישה :  הודו ופקיסטן יישמרו על קשר
בתום הפגישה ראשונה בין בכירים הודים ופקיסטנים מזה 15 חודשים ,  אמרה שרת החוץ ההודית כי ארצה עשתה את הצעד הראשון לקראת בניית אמון בינה לבין שכנתה
 ( צילום:רויטרס ,  עריכת וידאו :  גדי וינסטוק ) 
הודו אמרה בצהריים  ( חמישי )  כי עשתה את  " הצעד הראשון "  לקראת בניית אמון עם פקיסטן ,  לאחר ששתי השכנות נפגשו היום לראשונה מזה 15 חודשים . " הסכמנו להיות בקשר ",  אמר שרת החוץ ההודית נירומפה ראו בתום פגישתה בניו דלהי עם עמיתה הפקיסטני סלמן באשיר .  שני הצדדים לא מסרו מתי תתקיים הפגישה הבאה ביניהם .  
היתה זאת הפעם הראשונה שנציגי המדינות נפגשו לאחר 15 חודשים .  המגעים בין השכנות הופסקו בעקבות הפיגועים במומביי ב-2008 ,  לאחר שהודו טענה כי הם בוצעו על ידי ארגון שבסיסו בפקיסטן .
 " השיחות היו כנות .  היתה כימיה טובה בין שתי המשלחות .  היו לנו שיחות יעילות ",  אמרה ראו .  לדבריה ,  פקיסטן רוצה לחדש את הדיאלוג הכולל בין הצדדים ,  שבמהלכו יידונו מספר נושאים מרכזיים ,  אך הודו מרגישה כי הזמן אינו בשל כעת מכיוון שיש עוד לבנות אווירה של אמון וביטחון
המפגש היום בדלהי לא נועד לספק תוצאות מיידיות ,  וחשיבותו נבעה בעיקר מכך שהוא מסמל הפשרה ביחסים בין השכנות  שתיהן בעלות נשק גרעיני .  
סלמן באשיר ועמיתתו ההודית נירופמה ראו נפגשו תחת שמירה כבדה בארמון היידברד שבניו דלהי .  הם לחצו ידיים לעיני המצלמות ונכנסו לפגישה אישית בדלתיים סגורות ,  שלאחריה נערכה פגישה בדרג המשלחות .  על הפרק - הנושאים שיידונו במהלך הפגישות .  פקיסטן רצתה לדבר על מגוון נושאים ,  כולל קשמיר ,  אזור בעל רוב מוסלמי ששתי המדינות טוענות לריבונות עליו ,  והיה גורם לשתי מלחמות ביניהן .  הודו ,  לעומת זאת ,  אמרה טרם הפגישה כי המפגשים הם  " שיחות על השיחות ",  ויש רק נושא אחד על השולחן מבחינתה  טרור . 
" טרור הוא חשש ברמה אזורית וכלל-עולמית .  זהו גם החשש שלנו ",  אמר דובר משרד החוץ של פקיסטן עבדול באסיט ,  זמן קצר לפני הדיונים . " אבל הנושא של קשמיר הוא הליבה .  זה נושא שממשיך להעיב על יחסינו ,  ולא לדון על הנושא הזה לא יעשה צדק לפגישה הזאת ".  
אתמול טען הצבא ההודי כי אש נורתה מפקיסטן לעבר משמר הגבול בקשמיר .  ההודים מאשימים את פקיסטן בירי משטחה כדי לעזור לחמושים לחצות את הגבול ולהצטרף למורדים נגד הממשל ההודי .  פקיסטן טוענת כי היא רק מעניקה תמיכה מוסרית .  
 ( עדכון ראשון :  9:50 ) 

לאחר הפגישה :  הודו ופקיסטן יישמרו על קשר
בתום הפגישה ראשונה בין בכירים הודים ופקיסטנים מזה 15 חודשים ,  אמרה שרת החוץ ההודית כי ארצה עשתה את הצעד הראשון לקראת בניית אמון בינה לבין שכנתה

