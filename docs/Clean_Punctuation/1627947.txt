מבטח שמיר תרשום רווח של 76 מיליון שקל מרכישת 82% מאופצית המכר של הקיבוצים על
מניות תנובה
הקיבוצים שמחזיקים ב- 23% ממניותיה של תנובה מעריכים ככל הנראה ששוויה של החברה הושבח בשנתיים האחרונות
הקיבוצים והמושבים שמחזיקים ב 23.2% ממניותיה של תנובה מעריכים ככל הנראה ששוויה של החברה הושבח בשנתיים האחרונות ביחס לשווי החברה לפיו נרכשה בינואר 2008 - 986 מיליון דולר .  אגודת האחזקות של הקיבוצים והמושבים מכרה תמורת 6.5 מיליון שקל לחברת מבטח שמיר שבשליטת מאיר שמיר 82% מאופצית מכר שקיבלו ממבטח כחלק מהעסקה לרכישת תנובה.כתוצאה מהויתור על 82% מאופצית המכר תרשום מבטח שמיר רווח של 76 מיליון שקל בדוחות הכספיים לרבעון הרביעי של 2009 .  לימור אבידור המשנה למנכ"ל מבטח שמיר הסבירה ששווי אופצית המכר הוערך עם ביצוע העסקה כהתחייבות ששוויה 100 מיליון שקל ולכן מחיקת 82% מהאופציה תמורת 6.5 מיליון שקל בלבד יניב רווח של 76 מיליון שקל.בעקבות העסקה יקטן סכום הערבות הבנקאית שהפקידה מבטח שמיר לטובת אגודת האחזקות של הקיבוצים והמושבים מ- 802 מיליון שקל ל- 136 מיליון שקל ואילו הפקדון המוגבל בשימוש לטובת הבטחת מימוש אופצית המכר שמבטח שמיר הפקידה בבנק הפועלים ושעבדה לטובת הבנק יירד מ- 155 מיליון שקל ל- 30 מיליון שקל בלבד .  אבידור אמרה שהקטנת הערבות תביא גם לצמצום של כמה מיליוני שקלים לשנה בהוצאות המימון השוטפות של החברה בגין הערבות הבנקאית שקיבלה מבנק הפועלים.המועד המקורי של מימוש האופציה היה ינואר 2011 אולם נראה שאגודת האחזקות של הקיבוצים והמושבים העריכה שהסיכוי שתממש את אופצית המכר לפי שווי חברה של 986 מיליון דולר ירד משמעותית בעקבות מימוש הנדל"ן של תנובה וגידול של 23% ברווח התפעולי התזרימי  ( ebitda )  של תנובה בינואר ספטמבר 2009 לעומת התקופה המקבילה ב- 2008 לרמה של 770 מיליון שקל .  מבטח שמיר ציינה כי בכוונתה לבחון את ההשלכות החשבונאיות שיהיו לטיפול ביתרת אופצית המכר של אגודת האחזקות של הקיבוצים והמושבים .
 
מבטח שמיר תרשום רווח של 76 מיליון שקל מרכישת 82% מאופצית המכר של הקיבוצים על
מניות תנובה
הקיבוצים שמחזיקים ב- 23% ממניותיה של תנובה מעריכים ככל הנראה ששוויה של החברה הושבח בשנתיים האחרונות

