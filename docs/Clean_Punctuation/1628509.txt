אדום עז
פרק נוסף מתוך ספרה של חגית אברון  " יום חופש ".  והפעם - חממות של עגבניות ותות שדה ,  גלריות ובתי קפה ביישובי עוטף עזה
איך מגיעים :  מנתיבות נוסעים בכביש מס' 25 מערבה ,  פונים דרומה בצומת זימרת בכביש מס' 2422 לכפר מיימון הנגב הוא אסם התבואות הגדול של מדינת ישראל - על פני קילומטרים רבים משתרעים שדות חקלאיים ,  חממות של עגבניות ותות שדה ופרדסים המדיפים זיכרונות של ילדות נשכחת .  אפשר להסתחרר בין השדות והכבישים הריקים במשך שעות ללא מטרה וכיוון מוגדרים ורק ליהנות מזיוום של המרחבים הפתוחים ,  לפתוח את החלון ולשאוף את ריחם של רגבי האדמה .  
לפני שתתחברו לטעמם המתוק של תות מעופף ועגבנייה מנומרת ,  לכו לשתות קפה ולנשנש מאפים טובים בכפר מימון .  למי שתוהה לגבי המיקום המדויק ,  כפר מימון הוא מושב בצפון - מערב הנגב ,  כחמישה קילומטרים מנתיבות .  בכניסה למושב מצפה לכם  " גלריה - קפה פז "  המאפשרת ליהנות מבוקר של אמנות לצד ארוחת בוקר נחמדה .  את המקום תזהו לפי פסלי הברזל בסגנון פיגורטיבי המפוזרים ברחבי החצר המובילה לגלריה .  על עבודות הברזל מופקד האמן מתי אורלוב ,  בן המקום ,  שאחות סבתו היא הפסלת חנה אורלוף .  
על התפריט החלבי המוגש בבית הקפה מופקדת פז ,  בתו של מתי ,  המתמחה בעוגות ,  קינוחים ודברי מאפה שטעמים מצטיינים של בית ניכרים בהם בכל ביס .  ארוחת הבוקר ,  המוגשת בתיאום מראש ,  כוללת מבחר ריחני של לחמים ,  כעכים טריים ,  חביתות ,  גבינות ,  ירקות ,  ממרחים וכל מה שצריך כדי להרגיש טוב בטיול של כיף על הבוקר .  המלצה אישית שלי :  אל תוותרו על פאי האגוזים הנהדר .  ארוחת בוקר אפשר גם לאכול בחצר היפה של מסעדת  " נתנאל "  במושב סגולה .  
הגיעה השעה לחוויה חקלאית אמיתית - סיור בשדות ב"שביל הסלט ".  האגרונום אורי אלון ייקח אתכם אל לב המטעים והשדות ,  ובסגנון נמרץ ושובה לב יסביר כיצד גדל לו  " תות שדה מעופף "  שטעמו מתוק כסוכרייה ,  ילהטט כקוסם בזנים שונים של עגבניות ופלפלים ,  ולסיום יפריח יוני דואר נושאות משאלה .  הזדמנות מופלאה להתוודע מקרוב אל העולם שמאחורי המדפים בסופרמרקט .  
מהשדות הירוקים סעו אל מיזם אמנות ,  מהמיוחדים באזור הדרום ,  הממוקם בקיבוץ אור הנר .  פסעו לאורך נתיב המוראלים המרהיבים בהדרכתו המקסימה של המדריך המקומי ,  אברהם צפניוק .  מוראלים הם ציורי קיר חרוטים ,  פרי עמלם של האמנים הארגנטינאים חוזה קורה ודניאלה אלמיידה .  לפני כשנתיים התארחו השניים באור הנר במשך כחודשיים ,  ועמלו על עיטורם המרהיב של 8 קירות ברחבי הקיבוץ .  צפניוק ,  בן הקיבוץ שסייע לאמנים בעבודתם ,  מרצה בלהט שובה לב ובמבטא ארגנטינאי משובב על המסורת עתיקת היומין של אומנות המוראל .  הקירות צבעוניים ושובי לב והעבודה עוצמה מעוררת השתאות .  אל תוותרו על הסיור המלא ולכו בעקבות צפניוק ,  המראה כל אחת מהעבודות ..   
" פז קפה גלריה ",  כפר מימון .  בתיאום מראש בלבד .  ניתן לערוך סיור מודרך לקבוצות בגלריה ,  בתיאום מראש .  כשר .  טלפון :  077-5605669 . 
 " נתנאל ",  מושב סגולה .  כשר .  טלפון :  08-8609999 . " שביל הסלט ",  מושב תלמי יוסף .  טלפונים :  אורי :  052-8535442שולי :  052-8606265 .  
סיור מודרך בנתיב המוראלים ,  אברהם צפניוק ,  קיבוץ אור הנר .  בתיאום מראש .  טלפון :  050-7343300 .  
לארוחה טובה כדאי להגיע למסעדת  " כרמים "  שבכניסה למושב סגולה .  המסעדה שוכנת בתוככי משתלה פורחת .  החלל הפנימי נעים ומרווח ובחוץ ,  בגינה המטופחת ,  פזורים מרחבי ישיבה .  התפריט מוגדר כתפריט ים ? תיכוני וכלל מנות טעימות כגון פטה כבדים במעטפת חזה אווז מעושן עם קונפיטורת בצל ,  שקדי עגל על הגריל בליווי פטריות פורטובלו ,  בצלי שאלוט וקונפי שום בציר בקר ,  אנטרקוט ,  פילה בקר וכבד אווז .  יש כמובן גם קינוחים ומנות סולידיות יותר שמתאימות גם לילדים .
 מסעדת  " כרמים ",  בכניסה למושב סגולה .  טלפון :  08-8505859 .
 
אדום עז
פרק נוסף מתוך ספרה של חגית אברון  " יום חופש ".  והפעם - חממות של עגבניות ותות שדה ,  גלריות ובתי קפה ביישובי עוטף עזה

