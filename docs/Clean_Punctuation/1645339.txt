עלות הנזק לסביבה של החברות הגדולות בעולם - 2.2 טריליון דולר 
הנזק הוא שליש מהרווחים ו-7% מההכנסות של החברות - לפי מחקר חדש שהוזמן על ידי האו"ם
 >  >  עלות הנזק הסביבתי שגורמות 3,000 החברות הבורסאיות הגדולות בעולם מסתכמת ב-2.2 טריליון דולר בשנה - סכום גדול יותר מהתוצר המקומי הגולמי של כל אחת ממדינות העולם ,  למעט שבע .  כך לפי מחקר שערכה חברת הייעוץ הבריטית טרוקוסט  ( trucost )  לפי הזמנת האו"ם ,  במסגרת יוזמת עקרונות ההשקעה האחראית של הארגון .  הדו"ח ,  שצפוי להתפרסם באופן רשמי בקיץ ומבוסס על נתונים מ-2008 ,  מעריך כי רווחי 3,000 החברות הגדולות בעולם היו מצטמצמים בשליש לו חברות אלו היו נדרשות לשלם עבור הרס ונזק סביבתי שהן גרמו .  היקף הנזקים הסביבתיים שגורמות חברות אלו מהווה בממוצע 6%-7% מהכנסותיהן .  הנזק הסביבתי הגדול ביותר שגורמות החברות הגדולות בעולם - אשר אחראי ליותר ממחצית מהנזק הכולל בסך 2.2 טריליון דולר - קשור לפליטת גזי חממה .  נזקים משמעותיים נוספים המחושבים בדו"ח הם זיהום אוויר ,  שימוש יתר במקורות מים וזיהום מקורות מים .  סך הנזקים האמיתי עשוי להיות גבוה אף יותר מ-2.2 טריליון דולר ,  שכן נתון זה אינו מגלם בתוכו נזקים סביבתיים שגורמים משקי בית וגופי ממשל עקב צריכת מוצרים ושירותים ,  דוגמת שימוש באנרגיה ,  ייצור פסולת והשלכות חברתיות של זיהום כמו הגירת אנשים מאזורים שנפגעו .  הדו"ח הסופי צפוי לכלול גם הערכות עלות של השפעות ארוכות טווח ,  כמו פסולת רעילה .
 
עלות הנזק לסביבה של החברות הגדולות בעולם - 2.2 טריליון דולר 
הנזק הוא שליש מהרווחים ו-7% מההכנסות של החברות - לפי מחקר חדש שהוזמן על ידי האו"ם

