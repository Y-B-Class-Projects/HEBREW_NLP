פרס נובל למהירות
יוצר הנובל M12 מציג איורים ראשונים למכונית ה'על' הבאה שלו .  לאור הצלחות העבר ,  העתיד בהחלט נראה מבטיח מתמיד
אחת ממכוניות ה'על' היותר מוערכת אם כי פחות מוכרת ,  היא נובל .  למי שלא מכיר נספר כי מדובר במפגש מרתק בין טכנולוגיה עוצמתית לספורטיביות בלתי מתפשרת באופן הורדת הכוח וההתנהגות לאספלט .  ולא מדובר בקלישאות ,  פשוט חפשו סרטונים באינטרנט תחת שמו של הבריטי שיצר אותה ,  לי נובל  ( Lee Noble )  .
 רק לאחרונה סיפרנו לכם כאן בוואלה !  רכב כי אותו נובל ,  מחפש לעצמו אתגר חדש בדמות מכונית שתשים את דגם ה-M12 המוערך שלו מאחור .  הדרך לכך אצל פרפקציוניסט אינה מתפשרת ובעבורה נטש נובל את החברה אותה הקים ואשר נושאת את שמו לטובת בניית חברה ומותג חדשים . 
" ה-M12 הצליחה בגדול ,  אבל הגיע הזמן להתקדם גם במונחים של עיצוב ",  כך אומר נובל על המכונית החדשה אשר מוצגת לראשונה באיורים .  השם שנבחר לחברה החדשה הוא פניקס אוטומוטיב  ( Fenix )  ,  אולם שם לדגם עצמו טרם הוצע .  ההיצע לעומת זאת כן נחשף וכולל שתי גרסאות  480 ו-638 כ"ס ממנוע V8 של ג'נרל מוטורס על משקל מרבי של 1,200 ק"ג .  במקרה של הגרסה החזקה ,  מעריך נובל כי התאוצה ל-160 תהיה בפחות משבע שניות והמהירות המרבית מעל ל-320 קמ"ש .
 המכונית שנמצאת כעת בפיתוח ,  תעלה בעוד כחודש על כבישי דרום אפריקה למבחנים מעשיים תחת מזג אוויר חם כפי שחושף נובל .  עוד הוא מציין כי שם תיוצר המכונית ,  אך הכיול הסופי של כל המערכות ובעיקר אלה הקשורות בהתנהגות ,  יעשה בבריטניה באותם כבישים בהם כויילה ה-M12 .  ההשקה הרשמית תיעשה במחצית השנייה של 2010 ובהחלט יש למה לצפות .
 
פרס נובל למהירות
יוצר הנובל M12 מציג איורים ראשונים למכונית ה'על' הבאה שלו .  לאור הצלחות העבר ,  העתיד בהחלט נראה מבטיח מתמיד

