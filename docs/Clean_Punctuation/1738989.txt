הפלסטינים :  מסגד הוצת והושחת ליד בית לחם
שריפה פרצה לפנות בוקר במסגד מדרום לבית לחם ,  ונזק נגרם לחלקים ממנו .  בנוסף ,  רוססו על קירותיו כתובות נאצה בעברית .  הפלסטינים טוענים :  מתנחלים עומדים מאחורי המעשים .  כוחות צה"ל והמנהל האזרחי נמצאים במקום
 ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ ) 
שריפה פרצה לפנות בוקר  ( שני )  במסגד בעיירה בית פג'אר מדרום לבית לחם .  לא היו נפגעים ,  אך לפי דיווחים פלסטיניים נזק נגרם לחלקים ממנו ,  ו-12 ספרים שהיו בו עלו באש .
 בסוכנות הידיעות הפלסטינית  " מען "  צוטטו עדי ראייה פלסטינים ,  הטוענים כי מספר מתנחלים נכנסו למסגד  " אל-אנביא "  שנמצא באזור המערבי של העיירה ,  הציתו חלקים בו ו-12 ספרים שהיו בתוכו .  לפי הדיווח ,  תושבי הכפר מיהרו למקום והחלו להתקוטט עם המתנחלים עד שהגיעו חיילי צה"ל ופיזרו את המהומה .  לדברי התושבים ,  המתנחלים ריססו על קירות המסגד ססמאות בעברית שקוראות לרצח פלסטינים ולועגות למוסלמים .  על הקירות רוססו כתובות גרפיטי בהן נכתב  " נקמה "  וצוייר מגן דוד ,  וכן רוססה המילה  " שירותים ". 
הדיווח על השחתת המסגד התקבל הבוקר במנהל האזרחי ,  וכוחות של צה"ל והמנהל נמצאים כעת בשטח .  לפי הדיווח שהתקבל ,  תושבים בבית פג'אר ראו רכב שנשא לוחית זיהוי ישראלית נמלט מהמקום .  עם זאת ,  בצה"ל לא אישרו את הדיווח הפלסטיני ,  לפיו חיילים פיזרו מהומה שפרצה בין תושבים בעיירה לבין מתנחלים .
 ראש המנהל האזרחי תא"ל יואב  ( פולי )  מרדכי יצר קשר בשעות האחרונות עם בכירים במנגנוני הביטחון הפלסטיניים ועל בכירי הרשות במטרה להרגיע את הרוחות ולמנוע עימותים בין הפלסטינים למתנחלים .  
לפני כעשרה חודשים דיווחו מקורות פלסטינים כי מתנחלים הציתו מסגד בכפר יאסוף שליד סלפית בצפון הגדה ,  וריססו דברי נאצה במקום .  על פי הדיווחים ,  חלקים גדולים מהמסגד ,  ובו ספריית ספרי קוראן ,  נשרפו כליל .  ראש מועצת כפר יאסוף ,  עבד א-רחים מוסלח ,  מסר אז כי המתנחלים ריססו כתובות נאצה ,  כגון : " נשרוף אתכם כולכם "  ו"היכונו לתג מחיר ד"ש מאפי ". 

הפלסטינים :  מסגד הוצת והושחת ליד בית לחם
שריפה פרצה לפנות בוקר במסגד מדרום לבית לחם ,  ונזק נגרם לחלקים ממנו .  בנוסף ,  רוססו על קירותיו כתובות נאצה בעברית .  הפלסטינים טוענים :  מתנחלים עומדים מאחורי המעשים .  כוחות צה"ל והמנהל האזרחי נמצאים במקום

