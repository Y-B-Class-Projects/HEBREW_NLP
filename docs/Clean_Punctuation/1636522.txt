הפגנה מול משכן נתניהו : " שליט לא מת "
 על רקע הדיווחים הפסימיים בנוגע לעסקה להשבתו של החייל החטוף ,  קיימו כ-100 בני אדם הפגנה מול משכנו של ראש הממשלה ודרשו ממנו להביא לשחרור שליט
כ-100 בני אדם הפגינו הערב  ( שלישי )  מול משכן ראש הממשלה ,  וקראו לבנימין נתניהו להביא לשחרורו של החייל השבוי גלעד שליט .  מארגני ההפגנה אמרו כי היא מתואמת עם ראשי מטה המאבק למען שחרור שליט .  המטה חדל באחרונה לקיים הפגנות וצעדי מחאה ,  על מנת למנוע את כישלון המשא ומתן .  במטה לשחרור שליט הדגישו כי מדובר ביוזמה פרטית שאינה קשורה לפעולותיו .  יו"ר מטה המאבק שמשון ליבמן אמר לוואלה !  חדשות כי מדובר ב"פעילות פרטית של קבוצת אנשים שאינה קשורה למטה ".  
אתמול דווח כי בימים האחרונים נרשם זעם רב במטה המאבק למען שחרור שליט על רקע הפרסום בעיתון הגרמני  " דר שפיגל ",  לפיו נסיגה ברגע האחרון מצד נתניהו מהעמדות עליהן סוכם ,  היא זו שהכשילה את ביצוע עסקת חילופי השבויים עם חמאס . " אם אכן הדברים נכונים ,  ואנחנו עדיין לא יודעים אם אכן כך הדבר ,  זה מעמיד בסימן שאלה גדול את כל ההתנהלות של המשפחה ושל המטה במהלך החודשים האחרונים ",  אמר אתמול ליבמן , " האיפוק ,  האחריות ,  התמיכה בבנימין נתניהו שהתחייב להניע תהליך מסודר והקשר עם המתווך חגי הדס  כל אלה הכתיבו איזשהו מהלך שבמסגרתו עצרנו את כל הפעילים מלבטא את תחושותיהם כדי לתת מקום למשא ומתן מסודר ותכליתי ".  היום אמר ליבמן כי המטה ,  יחד עם משפחת שליט  " יחליטו ביום-יומיים הקרובים על דרך הפעולה ". 
רכז המשימות של התנועה הקיבוצית ואחד ממארגני ההפגנה הערב ,  יואל מרשק ,  אמר לוואלה !  חדשות כי  " ראש הממשלה מבקר כעת בפולין ומזכיר לכל אומות העולם שכאן נרצחו שישה מיליון יהודים .  אנו תובעים ממנו להציל חייל שבוי אחד ,  שעדיין חי ".  מרשק אמר כי הוא מבקש להעביר לנתניהו את המסר : " גלעד לא מת ואין צורך להפקיר אותו .  כל העולם יודע עליו .  אני קורא לנתניהו :  קום עשה מעשה .  כפי שאתה תובע מאומות העולם לזכור ולא לשכוח ,  אנו תובעים ממך לזכור ולא לשכוח שגלעד נמק בכלא ועוד מעט הוא ייעלם .  האחריות כולה מוטלת עליך .  אל תזגזג .  ממש את ההחלטה האסטרטגית שלך להחזרת גלעד שליט בחיים הביתה ".  
מרשק הוסיף ואמר כי הוא דורש מנתניהו  " להוכיח לכל בוגרי התיכון ,  שעומדים ערב גיוסם לצה"ל ,  שהמדינה אחראית לגורל חייליה בכל מקום.אל תגרום למשפחת שליט להגיד  זכרו ואל תשכחו את בננו ,  כי לא נראה אותו יותר .  אנחנו נמצאים בדקה התשעים .  בידי ישראל יש למעלה מ-13 אלף אסירים ומדי לילה נעצרים עוד מחבלים ביהודה ושומרון .  לכן אין משמעות אסטרטגית לארבעת האסירים עם דם על הידיים שאתה מסרב לשחרר .  צה"ל יודע כיצד לטפל במחבלים ,  בבחינת הקם להורגך השכם להורגו ".  מרשק קרא לנתניהו : " אל תפיל על חייל אחד שבוי את כל השיקולים הגלובלים והפוליטים הקיימים בין מפלגות ומדינות ". 

הפגנה מול משכן נתניהו : " שליט לא מת "
 על רקע הדיווחים הפסימיים בנוגע לעסקה להשבתו של החייל החטוף ,  קיימו כ-100 בני אדם הפגנה מול משכנו של ראש הממשלה ודרשו ממנו להביא לשחרור שליט

