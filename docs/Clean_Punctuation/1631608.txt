בחזרה לעתיד 2
סקירת הסרטים הגדולה של 2010 נמשכת .  והפעם :  הסרטים שאמורים להיות לכל הפחות כייפים .  ישי קיצ'לס רוצה להאמין

הקאמבק של מל גיבסון ,  פרק ראשון ,  ובו גיבסון  ( שלא הופיע בסרט מאז 2003 )  מגלם בלש שיוצא לסגור חשבון עם האנשים הרעים שרצחו את בתו האקטיביסטית .  נשמע שגרתי ,  אני יודע ,  אבל שחקני המשנה  ( דני יוסטון וריי ווינסטון )  ,  זהותו של הבמאי  ( מרטין קמפבל ,  שחתום על  " קזינו רויאל ")  והעובדה שיש לגיבסון לא מעט להוכיח ,  גורמים לי לחשוד שהתוצאה תהיה מעל הממוצע .  
מתי יוצא :  29 בינואר

יואן מקרגור מגלם סופר צללים שחושף כמה סודות אפלים בזמן שהוא מסייע לראש ממשלת בריטניה לכתוב את זכרונותיו .  פירס ברוסנן מגלם את ראש הממשלה ורומן פולנסקי הרדוף - שסיים לערוך את הסרט המסקרן הזה בעודו נתון במעצר בית  ביים ,  כשהוא מתבסס על הספר  " סופר צללים "  של רוברט האריס .  
מתי יוצא :  19 בפברואר  ( ארה"ב ) 

כבר הרבה זמן שג'ון קיוזאק לא הזכיר לנו למה אנחנו אוהבים אותו ,  אבל כל זה אמור להשתנות עם סרטו החדש ,  שבו הוא שב לשתף פעולה עם החבר'ה שעשו איתו את קומדיית המתנקשים האהובה  " מפגש בגרוס פויינט ".  אחרי לילה של שתיה ,  חבורה של חברים חוזרת ל-1986 בעזרת מכונת זמן שממוקמת בג'קוזי שלהם .  מבוסס על סיפור אמיתי .  
מתי יוצא :  19 במרץ

הסרטים שריקי ג'רווייס עשה עד עתה  ( "Ghost Town ",   " The Invention of Lying ")  התאפיינו בכך שהם היו הרבה ,  אבל הרבה ,  פחות מוצלחים מסדרות הטלוויזיה שבהן היה מעורב  ( "המשרד ",   " ניצבים ")  .  ובכל זאת ,  הפעם ג'רווייס משתף פעולה עם הפרטנר הטלוויזיוני המבריק שלו סטיבן מרצ'נט ,  והטיזר של הסרט ,  שבו מופיע גם רייף פיינס ,  מצחיק ממש  ( למרות שהוא לא קשור בשיט לסרט עצמו )  .  אז לכו תדעו .  
מתי יוצא :  7 לאפריל  ( בריטניה ) 

הקריסה בוול סטריט הכינה את הקרקע בצורה מושלמת לשובו של גורדון גקו  ( מייקל דאגלס )  ,  ועכשיו רק נותר לקוות שאוליבר סטון סוף סוף ייזכר איך עושים סרט שכיף לראות .  שייה להבף ,  ג'וש ברולין  ( "ארץ קשוחה ")  וקארי מאליגן  ( "לחנך את ג'ני ")  משתתפים גם הם .  
מתי יוצא :  23 באפריל

טוני סטארק חוזר ,  והוא מבסוט מעצמו יותר מאי פעם .  עד שמגיע סופר נבל עם מבטא רוסי  ( מיקי רורק )  ומוחק לו את החיוך מהפנים .  גם גווינית' פאלטרו וסקארלט ג'והנסון בעניינים .  
מתי יוצא :  7 במאי  ( ארה"ב ) 
ספין-אוף ל"קח את זה כמו גבר "  ובו הרוקר הבריטי הפרוע מהסרט ההוא  ( ראסל בראנד )  עושה את דרכו להופעה גדולה וחשובה ,  בליווי המנג'ר השמנמן שלו  ( ג'ונה היל , " סופרבאד ")  .  בטח יקרו להם מלא דברים מטורפים בדרך .  ג'אד אפאטו מפיק .  
מתי יוצא :  4 ביוני 2010  ( ארה"ב ) 

אוסקר שינדלר מגלם את חניבעל ,  היפיוף מ"הנגאובר "  מגלם את פייס ,  השחקן הראשי מ"מחוז 9 "  מגלם את מרדוק ,  ואיזה בחור שחור גדול עם מוהוק מגלם את בי.איי .  הטריילר אמנם נראה מגוחך לגמרי  ( ובמיוחד הקטע בסוף ,  בו הטנק צונח מהמטוס )  ,  אבל בתור מעריץ שרוף של הסדרה אין לי אלא לקוות לטוב .  
מתי יוצא :  11 ביוני

קומדיית אקשן אווילית עם טום קרוז וקמרון דיאז .  כמה רע זה יכול להיות ? 
מתי יוצא :  2 ביולי

כפי שהוכיחה לא פעם בעבר ,  אנג'לינה ג'ולי נראית לא רע בכלל כשהיא מתעופפת באוויר עם אקדח בכל יד . " Salt "   בו היא מגלמת את הגרסה הנשית לג'ייסון בורן - נותן לה לא מעט הזדמנויות לעשות את זה .  פיליפ נוייס  ( "משחקים פטריוטיים ")  ביים .
 מתי יוצא :  23 ביולי .
 רימייק ללהיט הצרפתי המאוד מצחיק  " אידיוט מושלם ".  סטיב קארל מגלם את האידיוט ,  ופול ראד  ( "אני אוהב אותך ,  אחי ",   " קלולס ")  מגלם את המניאק שמשתמש בו על מנת לזכות בהתערבות .  ג'יי רוץ'  ( "אוסטין פאוארס ")  ביים .
 מתי יוצא :  23 ביולי .
 
וויל פארל ינסה להתאושש מהפלופ המטריד שהיה  " Land of the Lost "  עם קומדיית השוטרים הזאת .  מארק וולברג יגלם את השותף שלו ,  והעובדה שאדם מק'יי  שחתום על כמה מהסרטים הטובים ביותר של פארל  יביים גם הפעם ,  היא בהחלט סימן מעודד .
 מתי יוצא :  6 באוגוסט .
 
ככה היה נראה  " אושן 11 "  אילו חברת קנון האגדית הייתה מפיקה אותו ב-1986 .  סילבסטר סטאלון כתב ,  ביים ומככב בתפקיד הראשי לצד דולף לונגרדן ,  מיקי רורק ,  אריק רוברטס ,  ג'ייסון סתייטאם ,  ג'ט לי וסטון קולד סטיב אוסטין .  אם בכך אין די ,  אז גם ברוס וויליס ושוורצנגר מגיחים בתפקידי אורח .  אם גדלתם על סרטים כמו  " קומנדו "  ו"המטרה אמריקה "  מומלץ שתביאו תחתונים להחלפה .  
מתי יוצא :  13 באוגוסט .
 
וודי ,  באז וכל שאר הצעצועים המוכרים והאהובים חוזרים כדי להסתבך בעוד הרפתקאה מסמרת שיער בסרט השנתי של פיקסאר .  וכפי שאתם יודעים ,  פיקסאר עוד לא הצליחו להוציא תחת ידם סרט רע .
 מתי יוצא :  17 ביוני  ( ישראל ) 
ג'וני נוקסוויל וחבורתו המפגרת מאמצת את טכנולוגיית התלת ממד של  " אווטאר "  על מנת להביא לכם עוד כמה פעלולים חולניים .  והשאלה היחידה שצריכה להישאל היא :  האם אתם מוכנים לקבל את האשכים של סטיב או לפנים ?  ספייק ג'ונז מפיק ,  ולמרבה הצער ,  הסיכויים שהסרט המסקרן ופורץ הדרך הזה יגיע לישראל קלושים עד בלתי קיימים .  
מתי יוצא :  15 באוקטובר  ( ארה"ב ) 
דיוויד פינצ'ר  ( "שבעה חטאים ",   " זודיאק ")  מביא את הסיפור שמאחורי  " פייסבוק ".  הנושא  ( מיליונרים צעירים ומבריקים חוגגים ובוגדים אחד בשני )  נשמע משעמם ,  אבל הפופולארית החולנית של הרשת החברתית הנ"ל הופכת את הסרט לאחד המדוברים והמצופים של השנה ,  והעובדה שפינצ'ר גאון בוודאי שאינה מזיקה .  
מתי יוצא :  15 באוקטובר .
 
בקיץ האחרון טוד פיליפס ביים את  " האנגאובר "   סרט משעשע שהפך לקומדיה המכניסה ביותר בהיסטוריה של הקולנוע .  בסתיו הקרוב הוא ינסה להמשיך את השוונג עם קומדיית הדרכים הג'ון יוזית הזאת שבה רוברט דאוני ג'וניור וזאק גאליפיאנאקיס ייסעו מחוף לחוף בתקווה להגיע בזמן ללידה של אשתו של דאוני ג'וניור .  מתי יוצא :  5 בנובמבר

הבמאי הצרפתי היצירתי והמופרע ,  מישל גונדרי ,  עושה סרט קומיקס .  סת' רוגן וכריסטוף וולץ  ( "ממזרים חסרי כבוד ")  מככבים ,  והחדשות הטובות באמת :  רוגן והבאדי שלו אוון גולדברג  שכתבו יחד את  " סופרבאד "  ואת  " פיינאפל אקספרס "   חתומים על התסריט גם הפעם .  
מתי יוצא :  22 בדצמבר
אירוע היסטורי ,  לא פחות ,  שכן זו הפעם הראשונה שהוליווד עושה רימייק לסרט ישראלי .  סיפור הנקמה הנאצי של אסף ברנשטיין מ-2007 זוכה למייקאובר עטור כוכבים מידיו של ג'ון מאדן  ( "שייקספיר מאוהב ")  ,  כאשר סאם וורתינגטון  ( "אווטאר ")  ,  הלן מירן  ( "המלכה ")  ,  טום ווילקינסון  ( "מייקל קלייטון ")  וקירן הינדס  ( "רומא ")  נכנסים לנעליהם של יחזקאל לזרוב ,  גילה אלמגור ,  איתי טיראן ועודד תאומי .  כבוד .  
מתי יוצא :  לא ברור עדיין .
 הקאמבק של מל גיבסון ,  פרק שני ,  ובו גיבסון מגלם אדם מעורער שמתחיל לתקשר עם הסובבים אותו בעזרת בובת יד של בונה  ( יעני ,  beaver )  .  לצדו מופיעה ג'ודי פוסטר ,  שגם מביימת ,  והתסריט ,  של קייל קילן ,  היה אחד התסריטים החמים ביותר בהוליווד בשנה שעברה .  בקיצור ,  למרות שהסינופסיס לא מבטיח הרבה ,  זו אמורה להיות אחת הקומדיות המצחיקות של השנה .
 מתי יוצא :  לא ברור עדיין

בחזרה לעתיד 2
סקירת הסרטים הגדולה של 2010 נמשכת .  והפעם :  הסרטים שאמורים להיות לכל הפחות כייפים .  ישי קיצ'לס רוצה להאמין

