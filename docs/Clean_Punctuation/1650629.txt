צרפת :  נשמר הסטטוס קוו המדומה
מונפלייה החמיצה שני פנדלים ,  אך הצליחה לסחוט 1:1 דרמטי מ-10 שחקני בורדו .  השתיים צמודות ולאלופה שני משחקים חסרים
אלופת צרפת ,  בורדו ,  לא שיחקה כבר שבועיים ויריבותיה יצרו אשליה של ליגה צפופה ,  אך לא הצליחו לנשל אותה מהפסגה .  העיניים היו נשואות למשחק העונה בסטאד שבאן דלמאס בין בורדו למונפלייה ,  שהסתיים ב-1:1 דרמטי ושמר על סטטוס קוו זמני .  עוד לפני כן ,  שחקני בורדו קיבלו עוד בשורות טובות מכיוון אחת הטוענות לכתר .  אחרי שבשבת ליון איכזבה עם 0:0 בבולון וליל הסתפקה ב-1:1 בסנט אטיין ,  הפעם הגיע תורה של מארסיי להשיג רק 1:1 ביתי מול לוריין העיקשת .
 בורדו - מונפלייה 1:1 
משחק עונה פנטסטי ודרמטי קיבלנו הערב  ( ראשון )  בבורדו .  בדקה ה-33 הורחק מיקאל סיאני ,  אך סדריק קראסו עצר את הפנדל של אלברטו קוסטה .  תשע דקות עברו ומונפלייה קיבלה פנדל שני ,  אך קראסו הנהדר שוב עצר ,  הפעם את הבעיטה של ויקטור מונטאניו .  למרות החיסרון המספרי ,  החבורה של לורן בלאן השיגה את שער יתרון מבעיטה חופשית של מרואן שמאק בדקה ה-59 ,  אך קוסטה ,  אמן הבעיטות החופשיות ,  תיקן את החמצת הפנדל בכדור נייח מושלם בתוספת הזמן .  שתי הקבוצות צמודות עם 52 נקודות ,  אל לאלופה שני משחקים חסרים .  
מארסיי - לוריין 1:1
הקבוצה של דידייה דשאן הגיעה לאחר ארבעה ניצחונות רצופים ,  כולל 0:3 ענק בקלאסיקו על פריס סן ז'רמן ,  אך דווקא כשניתנה למארסיי ההזדמנות להשתוות לבורדו היא פישלה בגדול .  המקומיים ישבו על שערו של פביאן אודאר לאורך כל המשחק ,  אך הרבו להחמיץ מרגלי חאטם בן ארפה ומתיו ולבואנה .  
הקפטן ממאדו ניאנג השיג את שער היתרון בדקה ה-43 אחרי בישול של המגן לורן בונאר וציין את שערו ה-16 העונה ,  אבל לוריין לא ויתרה .  בדקה ה-64 ,  בבעיטה היחידה של האורחים לעבר השער ,  הבלם לורן קוסצ'יילני הבקיע מקרוב והימם את יושבי הסטאד ולודרום .  כריסטיאן גורקוף ,  מאמן לוריין ,  עושה טובה גדולה לחבר לורן בלאן וכמובן לבן יוהאן מבורדו .
 גרנובל - לה מאן 1:1
קרב התחתית הסתיים גם הוא בתיקו ,  כשלה מאן לא ניצלה את היריבה החלשה על מנת לצמק את הפער מניס שנמצאת במקום ה-17  ( 26 נקודות )  ,  ונותרה עם 21 נקודות מתחת לקו האדום .  נאסים אקרור האלג'יראי כבש כבר בדקה השנייה עבור גרנובל האחרונה שהשלימה עם הירידה ,  אבל מודיבו מאיגה דאג לאזן בדקה ה-50 .
 
צרפת :  נשמר הסטטוס קוו המדומה
מונפלייה החמיצה שני פנדלים ,  אך הצליחה לסחוט 1:1 דרמטי מ-10 שחקני בורדו .  השתיים צמודות ולאלופה שני משחקים חסרים

