העתיד של תעשיית הספרים :  אמזון מכרה יותר ספרים אלקטרוניים מאשר ספרים רגילים לקראת חג המולד
קורא הספרים האלקטרוני היה בחג המולד המתנה הפופולארית ביותר של אמזון
קורא הספרים האלקטרוני של אמזון ,  קינדל ,  היה בחג המולד האחרון המתנה הפופולארית ביותר מבין מוצריה של ענקית הקמעונות המקוונת - כך הודיעה אמזון אתמול .  לראשונה בתולדות החברה ,  מכרה אמזון יותר ספרים אלקטרוניים לקינדל מאשר ספרים רגילים.ביום הקניות הגדול ביותר של אמזון השנה ,  ב-14 בדצמבר ,  רכשו לקוחות האתר 9.5 מיליון פריטים בקצב של 110 פריטים לשנייה ,  הודיעה החברה .  אמזון לא מפרסמת את נתוני המכירות של הקינדל ,  שמאז הושק ב-2007 הפך לאחת מההצלחות הגדולות של החברה .  מבחר הספרים האלקטרוניים המוצעים למכירה באמזון עומד כעת על יותר מ-390 אלף כותרים וכולל גם גרסאות אלקטרוניות של עיתונים כמו  " ניו יורק טיימס ". ברבעון השלישי של 2009 דיווחה אמזון כי הקינדל היה הפריט הנמכר ביותר שלה ,  הן במונחי יחידות והן במונחים דולריים .  אמזון מוכרת את הקינדל ביותר מ-100 מדינות ברחבי העולם .  ישראל - כמו גם סין ,  קנדה ,  מצרים וירדן - לא נכללה ברשימת המדינות שבהן החל להימכר קינדל .  חברת המחקר פורסטר מעריכה כי באוקטובר החזיק הקינדל בנתח של 60% משוק הספרים האלקטרוניים בארה"ב ,  לעומת נתח של 35% לקורא הספרים האלקטרוני המתחרה של סוני .  פורסטר מעריכה כי שלושה מיליון קוראי ספרים אלקטרוניים יימכר בארה"ב השנה ,  ומכירות הספרים האלקטרוניים יכפילו עצמן לשש מיליון ב-2010.הקינדל מתמודד כיום גם עם תחרות מצד  " נוק ",  קורא הספרים האלקטרוניים של בארנס  &  נובל .  עם זאת ,  בארנס  &  נובל הודיעה כי מכרה את כל מכשירי הנוק שברשותה חודש לפני חג המולד וכי לא תוכל למכור מכשירים נוספים לפני תחילת ינואר .
 
העתיד של תעשיית הספרים :  אמזון מכרה יותר ספרים אלקטרוניים מאשר ספרים רגילים לקראת חג המולד
קורא הספרים האלקטרוני היה בחג המולד המתנה הפופולארית ביותר של אמזון

