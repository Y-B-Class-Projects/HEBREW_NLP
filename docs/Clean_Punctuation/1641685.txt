ביקורות ראשונות :  בכורה מוצלחת לאלן דג'נרס ב"אמריקן איידול "
 קבלת פנים חמה למדי לשופטת החדשה בתוכנית הריאליטי המצליחה ,  שלא פספסה הזדמנות לעקוץ את קאוול על עזיבתו את התוכנית 
" אז זהו זה ",  פנתה בתחילת הערב אלן דג'נרס ,  השופטת החדשה ב"אמריקן איידול ",  לעבר סיימון קאוול . " אני באה ואתה עוזב ".  שבירת הקרח המוצלחת הזו היתה סיפתח לבכורה טובה למדי של דג'נרס - לפחות על פי הביקורות ,  הפוסטים ואלפי הטוויטים שפורסמו בנושא בתום הפרק הראשון בתוכנית בהשתתפותה . 
" אנשים אומרים 'מה היא מבינה במוזיקה בכלל ? ' ",  פנתה דג'נרס למתמודדים . " אני אגיד לכם מה אני יודעת - אני יודעת איך זה לעמוד על במה ולנסות לרצות ולבדר את כל הקהל שמולי .  זה דבר שקשה לעשות ".  הפנייה הכנה הזו הביאה מבקרים כמו אלו של MTV או אינטרטיינמנט וויקלי לציין את הבחירה בדג'נרס לשופטת כחזרה למקורות האמיתיים של התוכנית - חיפוש אחר כישרונות . 
" היכולת שלה לשבת רגועה ,  להיות בשקט ואשכרה לשים לב למה שקורה על הבמה יכולה לקבוע תקדים עבור 'אמריקן איידול' בעונתה החדשה ",  כתב מייקל סליזק מהוויקלי . " תקדים בו התוכנית תחזור לתפקידה האמיתי - למצוא את הדור הבא של הכישרונות המוזיקליים בארצות הברית ".  
למרות ביקורתה הידועה על סיימון קאוול ,  אותו כינתה  " רשע מדי ",  גם דג'נרס לא פחדה לבקר מתמודדים בשבוע הקריטי בו מתוך 181 מתחרים נותרים 24 בלבד . " זה היה משוגע - במובן הרע של המונח ",  אמרה למתמודד אחד . " אתה מפחיד אותי ",  אמרה לאחר . " אל תפחיד את הקהל שלך .  יש קו דק בין סקסי למפחיד ".  
אתר המגזין בילבורד שיבח גם הוא את הופעתה של דג'נרס וטען שהיא הביאה עמה  " מנה של כנות ופאנצ'ים בתזמון נכון למדי ".  החזק שבהם ,  על פי האתר ,  היה חיקוי של תנועת ההתלהבות של פאולה עבדול ,  אותה מחליפה דג'נרס בעונה החדשה .  
באשר ליחסים המתוחים עם קאוול ,  אליו יושבת דג'נרס בצמוד ,  לפחות על פי התוכנית הראשונה נראה שדג'נרס לא שמה לב לנושא .  כששאל אותה ריאן סיקרסט בראיון בתחלית התוכנית  " מה התוכנית שלך ?  אומרים שאת מתכננת להיות התשובה לסיימון ".  ענתה לו דג'נרס בפשטות : " מה ?  פשוט לא הקשבתי לך ". 

ביקורות ראשונות :  בכורה מוצלחת לאלן דג'נרס ב"אמריקן איידול "
 קבלת פנים חמה למדי לשופטת החדשה בתוכנית הריאליטי המצליחה ,  שלא פספסה הזדמנות לעקוץ את קאוול על עזיבתו את התוכנית

