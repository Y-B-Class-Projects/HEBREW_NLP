מניית רציו נפלה ב40% בעקבות גל מימושים של בעלי עניין
מכירות בעלי העניין גררו גם סוחרים נוספים למכירות ;  מחזור המסחר במניה הסתכם ב-266 מיליון שקל
מניית חיפושי נפט צנחה בשיעור חד של 40% בעקבות מימושים .  סמוך לשעה 15:00 הודיעו בעלי עניין בחברה לבורסה לניירות ערך בתל אביב על מכירת מניות החברה .  מכירות בעלי העניין הסתכמו בהיקף של כ-23.2 מיליון שקל והיוו טריגר לסוחרים ושחקנים שונים בשוק לממש את אחזקותיהם .  סך מחזור המסחר במניה הסתכם ב-266 מיליון שקל והיווה מחזור הגדול ביותר להיום מבין מניות הנסחרות בתל אביב.יובל בן זאב מכלל פיננסים ברוקראז' מציין כי מניית רציו הינה מניה בעלת סיכון גבוה ומאופיינת בפעילות ניכרת של סוחרי יום הגורמים לתנודתיות רבה .  בן זאב מעריך כי מכירות בעלי עניין הבהילו את סוחרי היום ומשקיעים לטווח קצר לאחר שאותתו כי המניה נסחרת ברמות גבוהות מאוד ועלולה לחזור לערכיה מלפני שבוע.בעלי עניין שמכרו :  ד.ל.י.ן מכרה 16 מיליון מניות בשער של 0.1343 שקל למניה תמורת כ-2.15 מיליון שקל ,  איתן איזנברג מכר 36 מיליון מניות בשער 0.1246 שקל תמורת 4.5 מיליון שקל והפסיק להיות בעל מניות בחברה ,  ישעיה לנדאו מכר 9.8 מיליון מניות בשער של 0.1256 שקל תמורת 1.23 מיליון שקל ועוד 30.6 מיליון שקל בשער של 0.13 שקל למניה תמורת 3.9 מיליון שקל ועוד 9.56 מיליון מניות בשער של 0.145 שקל תמורת 1.4 מיליון ובסך הכול מכר מניות בסך 6.53 מיליון שקל ,  רציו מכרו 77 מיליון מניות ב-0.13 שקל למניה תמורת 10 מיליון שקל .
 
מניית רציו נפלה ב40% בעקבות גל מימושים של בעלי עניין
מכירות בעלי העניין גררו גם סוחרים נוספים למכירות ;  מחזור המסחר במניה הסתכם ב-266 מיליון שקל

