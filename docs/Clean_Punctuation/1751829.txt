מנירב תובע 5 מיליון שקל מאייל ארד :  משרדו הפיץ מיילים פוגעניים במקמפיין הבחירות ללשכת רו"ח
אייל ארד : " מדובר בתביעה קנטרנית חסרת כל ביסוס ואשר אין בה ממש "
 נשיא לשכת רואי החשבון לשעבר עופר מנירב תובע 5 מיליון שקל לפי חוק לשון הרע מכל אותם גורמים שהוא סבור שהיו קשורים לכתיבת מיילים פוגעניים נגדו במערכת הבחירות ללשכה ב-2009 מול רו"ח יגאל גוזמן המנוח .  עם הנתבעים נמנים יועץ התקשורת אייל ארד ,  משרדו - ארד תקשורת ;  שותפו ליאור חורב ;  bdo זיו האפט - המשרד שבו גוזמן היה שותף ;  יועץ התקשורת האישי של גוזמן - בן ציון ציטרין ;  ורו"ח קובי נבון שהיה חבר מטה הבחירות של גוזמן והיה  " הרוח החיה ",  כך נטען ,  להוצאה לפועל של תוכנית ההכפשה .  כמו כן נתבעים באופן אישי עובדים ממשרד ארד תקשורת ,  עו"ד לירן אלרם ומתן סלע שלעמדת מנירב כתבו באופן אישי את המיילים הפוגעניים.בספטמבר 2009 נערכו בחירות לנשיאות הלשכה שבהן גוזמן ניצח על חודן של עשרות קולות .  חצי שנה לאחר מכן נפטר גוזמן במפתיע .  עם שלל הכינויים שבהם כונה מנירב בטוקבקים לכתבה ב"גלובס "  נמנו פושע ,  מאוס ,  אדם לא ישר ,  שקרן ,  בעל קן צרעות ,  אחד שיש לו שלדים בארון ,  כלב ,  בריון ,  ראש חונטה ועוד .  בית המשפט המחוזי מרכז הורה בשעתו לחשוף את כתובת ה-ip של מי ששלח את התגובות המכפישות והתברר ,  כך לפי התביעה של מנירב ,  שהמקור הוא המחשב של נבון ומחשבי משרד bdo .  בעבר כבר הגיש מנירב שלוש תביעות לשון הרע בנוגע לטוקבקים נגד מי שהיה ראש מטה הבחירות של גוזמן ,  רו"ח צפריר הולצבלט וגוזמן עצמו ,  bdo ונבון.בתביעה החדשה ,  שהוגשה השבוע על ידי עו"ד סביר רבין לבית המשפט מחוזי מרכז ,  נטען כי במהלך קמפיין הבחירות נשלחו לחברי לשכת רואי החשבון ולמכותובים נוספים מיילים מכתובת לא מזוהה באמצעות חברה להפצת מיילים ,  אימייליון .  בין היתר נכתב במיילים משפטים כגון  " מנירב רוצה לקבל שכר על חשבון דמי החבר בלשכה ",   " כל מה שמנירב חושב ורוצה לעשות ולא רוצה שתדע ",   " מנירב דואג לבני משפחתו על חשבון הלשכה ",  ועוד.לאחר שמנירב דרש בבית המשפט לחשוף את מקור המיילים ,  הגיע עם החברה לפשרה .  בהתאם לפשרה ,  שלחה אימייליון מכתב התנצלות לכל רשימת התפוצה המקורי לה הופצו המיילים הפוגעניים .  בספטמבר השנה תבע ציטרין חצי מיליון שקל ממנירב בגין לשון הרע .  לפי ציטרין ,  מנירב ניהל נגדו מלחמה אישית ובמאי 2010 שלח מכתב אותו ניסח  ( אך לא חתם עליו )  לבני משפחת גוזמן ,  ובו האשים בין היתר את ציטרין בפטירת גוזמן ,  תוך שהוא מגדיר את עצותיו המקצועיות לגוזמן ולסיעתו כ"עצות אחיתופל ".  לפי התביעה ,  המכתב הופץ לגורמים נוספים ,  חלקם קשורים ללשכת רואי החשבון.יובל ארד ,  מנכ"ל קבוצת יורו ישראל ,  מסר בתגובה : " הגשת התביעה לעיתונות לפני הגשתה לנתבעים היא התנהגות פגומה שמעידה על רדיפת הפרסום .  ממה שנמסר לנו על תוכנה של התביעה מדובר בתביעה קנטרנית חסרת כל ביסוס ואשר אין בה ממש .  אנו מבקשים להבהיר כי האימיילים העומדים בבסים התביעה מבוססים ברובם על פרסומים שהופיעו בחודשים שלפני הבחירות ב'גלובס' ובכלי תקשורת אחרים .  ייצוגו של רו"ח יגאל גוזמן ז"ל בבחירות ללשכת רואי החשבון ,  שבהם ניצח את רו"ח מנירב ,  נעשה על פי אמות מידה מקצועיות ואתיות מחמירות .  למרבה הצער מותו הפתאומי של רו"ח גוזמן קטע את עשייתו בתחומים בהם פעל ". 

מנירב תובע 5 מיליון שקל מאייל ארד :  משרדו הפיץ מיילים פוגעניים במקמפיין הבחירות ללשכת רו"ח
אייל ארד : " מדובר בתביעה קנטרנית חסרת כל ביסוס ואשר אין בה ממש "
 
