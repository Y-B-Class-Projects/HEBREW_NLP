מצב כוכבי השבוע
השבוע המתחיל ב-10.01.10 יהיה חיובי ואופטימי ,  ויאפשר למי שבאמת רוצה ליזום ולעשות - גם להצליח .  יחד עם זאת ,  היזהרו ממריבות
על פניו ,  מגיע אלינו שבוע מאוד חיובי ,  עם אוירה נעימה ואופטימית שמאפשרת למי שבאמת רוצה ליזום ולפעול גם להצליח ,  שלא לדבר על כך שמרקורי סוף סוף חוזר להילוך רגיל .  הצמידות בין השמש לוונוס מביאה איתה אופטימיות מתחזקת ,  יופיטר מתחיל לנוע בחדווה קדימה עם מינון גבוה יותר של צורך בצמיחה והתפתחות אישית ,  ורק זווית של מתח בין מרס לוונוס עלולה להביא איתה חילוקי דעות וריבים קטנים ביחסים ,  שעלולים להתפתח בקלות לדרמות גדולות אם לא נשים לב .  היזהרו ! 
הזוית הטובה של השבוע :  זו הצמידות בין השמש ,  מיקוד הדברים ,  לבין ונוס הרגשנית .  השתיים האלה רודפות ממש זו אחר זו בשמים ומתעקשות להיצמד ולנהל שיח חברות טובות ,  תוך כדי שהן מביאות איתן אוירה נעימה ואופטימית יחסית לכולנו ,  עם דגש מיוחד על כל מה שקשור לעולם הרגשות בכלל ,  ולעולם הרגשי הקשור ליחסים ולנתינה בפרט .  מי בעיקר יושפע מכך ?  מזלות אריה ,  שור ,  מאזניים ,  גדי וסרטן .
 הזוית הקשה של השבוע :  זו זווית המתח בין השמש ,  מיקוד הדברים ,  לבין מרס כוכב העשייה והיזמה שלנו ,  שנמצא בהילוך אחורי במזל אריה .  הזווית הזו בין שני הכוכבים ששניהם אקטיביים ושניהם אחראיים על העשייה שלנו ,  עלולה להביא איתה בעיקר בסוף ותחילת השבוע מתחים עם בוסים ואחראים ,  קולגות בתחום המקצועי ,  וסכנה של תאונות קטנות במקום העבודה או בכביש בגלל תזמון גרוע ,  חוסר מיקוד ,  ומעורבות רגשית גבוהה מדי בכל פעולה .  מה עושים ?  מחליטים שמורידים מעט את הלחץ והמתח ,  מקשיבים לפני שמגיבים ,  ונוהגים בזהירות רבה יותר .  מי עלול להיות מושפע מהזוית הזו ?  בעיקר מזלות אריה ,  טלה ,  דלי ,  גדי וסרטן .
 הזוית המרגיזה של השבוע :  זו זוית המתח בין מרס ,  כוכב היזמה והעשייה שלנו ,  לבין ונוס הרגשית .  את הזוית הזו אנו עלולים לפגוש בעיקר במערכות היחסים שלנו ,  ובדיאלוג עם העולם שממול ,  בדמות גישה צינית ומעט מזלזלת ,  פרובוקציות קטנות ביחסים ,  וקושי לשתף את הפרטנרים שלנו במה שבאמת חשוב לנו ,  עמוק בפנים .  אם נוכל להוריד את מפלס הביקורתיות ,  ולאפשר לזולת להיות שם גם כשקשה מבלי לבקר אותו או להתייחס לחיים בציניות ,  כי אז נחצה גם את הזוית הזו בשלום .  מי בעיקר יושפע ממנה ?  מזלות טלה ,  שור ,  מאזניים ,  אריה ודלי .
 טלההדרייב שלכם לעשייה חזק אך לא ממוקד ,  בעיקר כי מרס שליט המזל שלכם ממשיך לנוע בהילוך אחורי ,  ומביא איתו כמה שינויים בסדר היום ,  והרבה עצירות ותהיות .  זווית של מתח בין מרס לוונוס עלולה להביא איתה ריבים קטנים ודרמות גדולות ביחסים .  סבלנות .
 שורונוס שליטת המזל שלכם שוהה שבוע אחרון במזל גדי - צ'אנס אחרון להחלטות הקשורות ללימודים ,  לנסיעות ,  ולהרחבת אופקים .  צמידות בין השמש לוונוס מאפשרת לקדם יזמות עם כוח ועוצמה .  זווית של מתח עם מרס מביאה מתחים ליחסים .
 תאומיםמרקורי שליט המזל שלכם שוהה לו במזל גדי המבוקר וממשיך להכריח אתכם לפעול בצורה מסודרת ומאורגנת .  השבוע הוא יוצא סוף סוף מהילוכו האחורי ,  ונראה שאפשר כבר לצאת מהמקלט בנוגע ליחסים ,  להפסיק להתמרד ,  ולחפש פיוס ופשרה .
 סרטןמקבץ הכוכבים במזל גדי עדיין גורם לכם להשקיע קצת יותר מהרגיל במערכות היחסים שלכם ,  ומאפשר לפעול בצורה זוגית יותר .  דיאלוג היא מילת המפתח גם השבוע ,  וכדאי להתחיל לסגור את הקצוות שנפתחו בשבועות האחרונים ,  ולחפש את החיבוק .
 אריהכוכב מרס ממשיך לנוע במזל שלכם בהילוך אחורי גם השבוע ,  וממשיך להביא איתו לא מעט צורך חזק בפעילות פיזית כמו גם בעשייה מוגברת ,  אבל גם שגיאות בשיפוט ובשיקול הדעת ,  ובעיקר חוסר שקט פנימי .  נסו לא להיסחף ,  ולא לקלקל קשרים יפים .
 בתולההשמש במרקורי וונוס שבמזל גדי ממשיכים לשים את הדגש על כל מה שקשור לצד הרגשי שלכם ,  ובעיקר לצד הרומנטי .  מרקורי שליט המזל שלכם שחוזר עכשיו להילוך רגיל ,  שם את הדגש על כל מה שקשור ליכולת שלכם למסד קשרים ולשעוט קדימה .
 מאזנייםונוס שליטת המזל שלכם ממשיכה גם השבוע במזל גדי ,  ונראה שנושאי בית ומשפחה ממשיכים להיות משמעותיים מהרגיל .  צמידות בין ונוס לשמש מגבירה את ההתלהבות ואת הרצון לעשייה ,  אבל זווית של מתח עם מרס מכניסה מתחים מיותרים .  גלו איפוק .
 עקרבהתקשורת שלכם עדיין אינה רגועה דיה ,  בגלל קרבתו של מרקורי לפלוטו שליט המזל שלכם .  אולם מרקורי כבר מתחיל לרוץ קדימה השבוע ,  הלחצים יורדים בהדרגה ,  ונראה שהחיוך מתחיל לחזור לאיטו .  זמן טוב להחזיר לחייכם ידידים שהתרחקו מעט .
 קשתמקבץ הכוכבים הגדול שכולל את השמש וונוס ואפילו מרקורי בבית הכספים שלכם ,  נמצא שם שבוע אחרון ,  וזה אולי ההזדמנות האחרונה לטיפול שורש בכל מה שקשור לחשבון הבנק שלכם ,  ולתחום הכספי בכלל .  זמן טוב להגדיר גם מטרות לטווח ארוך בנושאי כספים .
 גדייש הרבה מקבץ כוכבי משמעותי במזל שלכם ,  שמארח לשבוע אחרון של אקשן את ונוס ואיתה גם את השמש ומרקורי .  קחו את השבוע הזה כמנוף אחרון לפעולה של הזמן האחרון לפני שהמקבץ הזה יתפרק לו בשבוע הבא ,  הגדירו מטרות חשובות במיוחד וצאו לדרך ! 
דליבית הזוגיות שלכם עדיין מכיל את כוכב מרס שנמצא שם בהילוך אחורי מול המזל שלכם ,  וגם השבוע הוא מכריח אתכם לעשות חשבון נפש זמני בכל מה שקשור למערכות יחסים בכלל ,  וזוגיות בפרט .  זמן טוב לכמה תובנות חדשות ,  ואולי גם לסגירת מעגל רגשי שמיצה את עצמו .
 דגיםחברים ,  מכרים וידידים  הגיע הזמן להרחיב מעט את מעגל ההיכרויות שלכם בכל התחומים ,  ולאפשר לעולם להכיר לכם אנשים שמתאימים לתדר הרגשי שלכם .  זהו אכן זמן טוב לחזור ולהתיידד עם העולם ,  להצטרף למסגרות חברתיות חדשות ,  ולפתוח את הלב .
 שאלה :  נולדתי בתאריך :  2.1.1972 בשעה 21:20  ( בישראל ,  באר שבע )  .  זמן רב אני מחפשת עבודה .  בפן המעשי למדתי מגוון רחב של טכניקות טיפול ויצרתי שיטות להבעה רגשית ולאחרונה למדתי הוראת אמנות וחינוך אנתרופוסופי .  
בפן העמוק יותר ,  אני עובדת לפתיחת החסמים שמונעים ממני ,  בולמים אותי ומעכבים בעדי .  לא הצלחתי עדיין בנושאי עבודה ופרנסה ,  שלא לדבר על למצוא בכלל את מה שאני באמת רוצה - זה פשוט מתמוסס במפגש עם העולם התעסוקתי .  מה עושים ? 
תשובה :  ובכן ,  ראשית אפשר להתפעל מגודש האקשן שבמפה הזו .  נראה שכל אחד מחלקיה יוצר דיאלוג עם כל אחד משאר החלקים ,  וברוב המקרים גם יותר מדיאלוג אחד .  בגדול זה מראה לנו על אישיות עשירה ורבגונית מאוד ,  עם ים של כישורים ,  צבעים ,  אזורי פעולה ,  ויכולות רבות .
 אולם ,  כמו פעמים רבות במקרים שכאלה ,  עודף של כווני פעולה ואפשרויות לא תמיד פועל לטובתו של האדם ,  בעיקר כשפעמים רבות הם גם עובדים האחד כנגד השני ,  במקום לשתף פעולה זה עם זה ,  מה שאומר שעל האיש לבחור בדרך אחת מבין שתיים  ( לפחות ..  .)  ולהחמיץ את כל השאר .  זה גם יוצר קונפליקטים וקושי לבחור בין אפשרויות שונות שלכל אחת מהן יש את הבונוס שלה ,  ובמפה שכזו אכן יש לא מעט בונוסים .
 לוקח זמן רב לנתח לעומק מפה שכזו ,  עם כל כך הרבה כווני פעולה ,  כדי להבין את שפתה הפנימית ,  ומה בעצם מפעיל את מי ,  ולהפך .  אולי משום כך אתמקד רק בכמה נקודות שיעזרו להבין חלק מהמקשים הטמונים מתחת לפעילות הרבגונית הזו ,  כדי להבין מהיכן צריך להתחיל להתיר את הפלונטר שכל כך עוצר אותך .
 האופק במפת הלידה הזו הוא במזל בתולה ,  מה שאומר שכלפי חוץ את נראית כאישיות דעתנית וביקורתית ,  נהלהבת לעשייה אך גם ביקורתית לא מעט .  אופק שכזה מדגיש את רצונו בעובדות ופרטים שסידורם יעזור לו לנווט את חייו ,  ורצוי שיהיו פרקטיים ככל האפשר .
 אבל - שליט האופק מרקורי  ( בעגול אפור )  נמצא במזל קשת שהוא הפוך במהותו לאופק הזה :  מזל קשת הוא פזרן אנרגיה ידוע ,  וזקוק להרבה מאוד מרחבים לצורך פעולה ,  ולעצמאות רבה בתחום האישי ובעיקר בתחום התקשורת האישית .  אם האופק מחושב מאוד ,  הרי שמרקורי הוא ספונטני ואותנטי ,  אומר את דעתו הישירה ,  ומתקשה לפעול במסגרת .  הוא רוצה לצייר כשמתחשק לו ,  לאכול כשהוא רעב ,  ולישון כשהוא שבע .
 זווית פעולה שהוא יוצר עם פלוטו הייצרי  ( בעגול שחור )  מרמזת על כך שהוא גם זקוק להרבה עומק ומשמעות ,  ושהוא לא חושש לומר את דעתו בקול רם לבוסים ,  אחראים ואלה שמעליו ,  אם הוא בכלל מתיר למישהו להיות מעליו ,  ולא בגובה העיניים .  קשה לעבוד במוסדות וארגונים עם מרקורי שכזה ,  בעיקר מבחינת משמעת ,  אלא אם אתה בתפקיד יצירתי שבו יש לך הרבה חופש אישי ואוטונומיה לעשות את מה שאתה באמת רוצה ,  ובזמן שאתה רוצה את זה .
 כנגד אפקט מרקורי נוכל למצוא כאן משולש גדול ויפה  ( בכחול )  בין הכוכבים נפטון  ( בחץ אדום )  הירח במזל אריה  ( בעגול אדום )  וכוכב מרס  ( בעגול ירוק )  .  המשולש הזה שכולו במזלות האש מראה על חלק אישיותי אינטואיטיבי אופטימי ויצירתי מאוד ,  ללא ספק ,  אבל מול כל אחד משלושת החבר'ה השמחים האלה שמתנדבים לנגן לצייר ולשמוח עם ילדים ועם מי לא בעצם ,  נמצא כוכב אחר בזוית של עימות שמכריח אותו לבחור בינו לבין סוג פעילות אחר ,  שבמקרים מסויימים השפעתו הפוכה לגמרי .  
ואכן ,  מול מרס - בעגול ירוק - נמצא כוכב פלוטו הכוחני בעגול שחור שעלול להביא איתו מאבקי כוח לא קלים עם סמכויות כשהשואלת נכנסת למצבים של יזמה ועשייה ,  ומול הירח - הנפש - במזל נמצאת ונוס הרגשית במזל דלי ,  כשהירח שוהה בבית החברתי וונוס היא החברתית כאן .  הזוית הזו מעמתת את הצורך בביטוי אישי עם צורך באנשים שמחים מסביב ,  ומרחיבה את המנעד הרגשי הקשור לקבוצות ואנשים ,  אבל ,  האם הם באמת שמחים ?  האם ונוס עצמה שמחה ?  יש סיפור מאחורי ונוס ,  אולי אחד הסיפורים הכואבים של המפה .
 אז ככה :  ונוס נמצאת במזל דלי שעליו שולט כוכב אורנוס ,  כוכב הניתוקים והשינויים :  דווקא הוא - שכל כך רחוק מהמלה ביטחון - נמצא בבית השני המסמל בטחון כלכלי ורגשי ,  ומרמז על כך שהיחס לכסף  ולמלה 'ביטחון' הוא אמביוולנטי :  השואלת אינה זקוקה לביטחון אלא מפלרטטת איתו ,  עד שהוא נעלם ,  גם כי נושא הכספים לא קל לה .  וכי למה ?  כי אורנוס יוצר זווית פעולה לשמש ,  ה'אני האמיתי' של בעלת המפה ,  אלמנט שמראה שיש קושי לשמור אותו .  כסף בא וכסף הולך באותה מהירות ,  כי הדיאלוג עם האב אינו קל כאן .  
וכך זה עובד :  האב אמור היה לתת לגיטימציה לכל הצד הפרקטי הזה שיכול להרוויח מהיצירתיות של בעלת המפה ,  אולם הוא עצמו התקשה לקבל את הצד הזה בה ,  או שהעדיף גישה חומרנית ואישית ,  או שפשוט לא היה שם כשהייתה זקוקה לו :  לא ברגש ,  ובוודאי לא ביכולת שלו להעניק לה בטחון שהיא בסדר .  זווית כזו מראה גם על קושי מסויים בקבלת אהבה ,  שכן כשהיתה פתוחה לכך האהבה חמקה לה ,  והשאירה אותה נטושה בצורה מסויימת .  
זווית הפעולה בין אורנוס לשמש הופכת כאן לביטוי לא מודע כלפי היעדרותו של האב ,  מן  " דווקא "  שכזה ,  אלא שהשמש מייצגת גם את דמות האב וגם את ה"אני האמיתי "  כאמור ,  וכשהוא איננו בסביבה  כפי שמן הסתם לא היה בעבר  היא מפנה אותו אל עצמה ,  ופוגעת בעצמה בדרך שבה היא מונעת מעצמה את הביטחון הכספי והרגשי הנדרש ,  בכל פעם כשהוא מגיע .  
זה מתבטא גם באופי מרדני מסויים כלפי אחראים ודמויות אב במקומות עבודה ובמוסדות בכלל ,  והופך את האינדיבידואליות של בעלת המפה למעמסה מסויימת בשלב כלשהו ,  שכשהיא כבר רוצה להתנתק ממנו ולפעול ביחד עם כולם ,  היא אינה מסוגלת ,  לא בלי עבודה על המקום הפגוע הזה .
 אחרון אחרון  נתבונן לרגע בכוכב שבתאי ,   ( בעגול תכלת )  שנמצא במקום גבוה מאוד במפה ,  ממש על הציר של בית 10 השייך לקריירה .  גם הוא מבטא 'אני מאמין' מסויים שאומר שכל משא ומתן עם סמכויותצ וכל מה שקשור לקריירה  הוא מקום של מצוקה וקושי :  השואלת עצמה מתקשה להאמין בכוחה וביכולתה ,  והדמוי העצמי שלה כמפרנסת וכאדם שיכול לעמוד ברשות עצמו אינו חיובי במיוחד .  
סטורן מראה על ביקורת פנימית במינון גבוה במיוחד ,  וקושי להתמודד עם מסגרות כשהשיפוט של כל מה שקשור לאמנות ויצירה הוא דורשני ונוקשה :  מצד אחד היא עצמה לא מפסיקה ליצור ,  ומצד שני  הערכים של אלה ששופטים אותה  יתכן וגם אביה  לא מאמינים ביצירתיות הזו כמנוף לפרנסה .  מה הפלא שהקושי כאן עוצמתי כל כך ?  הוא דורש מפגש מעמיק עם הפחד הזה להצליח ולהוכיח ,  וזה לא יבוא בקלות וללא מאמץ להבין מהיכן הוא מגיע ,  ולמה הוא נמצא שם.כאמור ,  אלא רק כמה נקודות מתוך הרבה יותר ,  אבל גם הן מצליחות לצייר לנו תמונת מצב מסויימת ,  וכפי שראינו בניתוחי המפות עד עכשיו הדברים תלויים בשואלת עצמה יותר מכל דבר אחר ,  ובעבודת העומק שתעשה על המקום הזה ,  ועם מפת לידה נאה שכזו  אם כי טריקית למדי ,  אני מוכרח לומר  זה בהחלט אפשרי.בהצלחה ! 

מצב כוכבי השבוע
השבוע המתחיל ב-10.01.10 יהיה חיובי ואופטימי ,  ויאפשר למי שבאמת רוצה ליזום ולעשות - גם להצליח .  יחד עם זאת ,  היזהרו ממריבות

