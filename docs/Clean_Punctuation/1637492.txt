המופע של סנטנה בישראל נדחה למועד בלתי ידוע
הנהלתו הבינלאומית של הגיטריסט הודיעה כי עקב  " בעיות לוח זמנים ",  המופע לא יתקיים ב-3 ביוני .  שוקי וייס ,  מפיק המופע בישראל : " קיבלתי בתדהמה את הבשורה "
 הופעתו של קרלוס סנטנה בישראל נדחית למועד בלתי ידוע ,  כך הודיע הערב  ( חמישי )  שוקי וייס ,  מפיק המופע בישראל . " אנחנו מצטערים על כי לוח הזמנים שלנו מאלץ אותנו לדחות תאריכים מסויימים שכבר נקבעו ",  אמר מייקל וריאונס ,  מנכ"ל חברת ההנהלה של סנטנה . " אנחנו מצפים להופיע במקומות ההיסטורים אליהם סנטנה רוצה לשוב מזה זמן רב ".   " קיבלתי בתדהמה את הבשורה ",  מסר הערב שוקי וייס . " אני מופתע ומאוד מצטער על השינוי בתוכניות של האמן ".  
סנטנה היה אמור להופיע באצטדיון בלומפילד בישראל ב-3 ביוני .  מהפקת המופע נמסר כי רוכשי הכרטיסים מתבקשים לאסוף את כספם בנקודות המכירה השונות החל מיום א' הקרוב .  העסקאות שנעשו באשראי יבוטלו אוטומטית 
קרלוס סנטנה נחשב לאחד המוזיקאים המצליחים בעולם אשר התפרסם בזכות יכולותיו בנגינה על גיטרה חשמלית .  היוצר מכר עשרות מיליוני עותקים וזכה במספר פרסי גראמי .  בישראל היה אמור להופיע סנטנה עם להקה בת 10 נגנים .  למרות ביטולו של סנטנה ,  הקיץ הקרוב אמור להיות עמוס מבחינתו של שוקי וייס ,  עם הפקת המופע של הפיקסיז ב-9 ביוני .
 
המופע של סנטנה בישראל נדחה למועד בלתי ידוע
הנהלתו הבינלאומית של הגיטריסט הודיעה כי עקב  " בעיות לוח זמנים ",  המופע לא יתקיים ב-3 ביוני .  שוקי וייס ,  מפיק המופע בישראל : " קיבלתי בתדהמה את הבשורה "
 
