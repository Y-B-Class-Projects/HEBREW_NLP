מיטב ממשיך להרחיב את הברוקראז' :  גייס 7 עובדים לתחום שמנוהל על ידי טרנס קלינגמן ודני פרחי
ברק טפר מונה למנהל דסק אג"ח מוסדי במיטב ברוקראז' ;  חלק מהעובדים מגיעים מהמיזוג עם גאון וישיר
בית ההשקעות מיטב ממשיך בהרחבת תחום הברוקראז' שלו .  מיטב גייס מנהל דסק אג"ח מוסדי חדש ,  ברק טפר ,  מי ששימש עד להתפרקותו של בית ההשקעות פריזמה כמנהל דסק אג"ח בחדר עסקאות ני"ע ישראליים במשך שלוש שנים.טפר ,  36 ,  הוא בעל תואר ראשון בכלכלה מאוניברסיטת חיפה ותואר שני במינהל עסקים מאוניברסיטת תל אביב.בית ההשקעות מיטב כולל החל מתחילת 2010 את גאון ואת ישיר השקעות שמוזגו לתוכו .  בעקבות המיזוג המשולש ,  הגיע היקף הנכסים המנוהל במיטב לכ-27 מיליארד שקל .  בעקבות הנפח הגדול ,  החליטו במיטב לבסס את תחום הברוקראז' .  הם גייסו עד כה כ-7 עובדים - חלקם הגיעו מחוץ לבית ההשקעות וחלקם הגיעו בעקבות המיזוג עם גאון וישיר .  מנהלי חברת הברוקראז' שהיא חברת בת של מיטב הם טרנס קלינגמן ,  ששימש מנהל מחלקת המחקר באקסלנס ,  ודני פרחי ,  ששימש כראש דסק ניירות ערך זרים באקסלנס.רשימת עובדי הברוקראז' של מיטב כוללת מלבד קלינגמן ,  פרחי וטפר ג את ,  יובל צבר ,  סוחר בדסק המניות שהגיע מישיר ,  איל הדר סוחר דסק אג"ח ויגאל ארליך סוחר דסק מניות - שניהם הגיעו מגאון ,  וניר זוננברג שהיה עד כה אנליסט תקשורת במחלקת המחקר ועבר למחלקת הסל סייד  ( המלצות שמפרסם בית השקעות עבור הגופים המוסדיים עמם הוא עובד )  של בית ההשקעות .  מלבד החיזוק של כח האדם במחלקת ההברוקראז' ובעקבות צירופו של טרנס קלינגמן ,  החלו לפרסם במיטב המלצות על מניות .  בשבוע שעבר למשל הם החלו לסקר את מניות הבנקים - לראשונה .
 
מיטב ממשיך להרחיב את הברוקראז' :  גייס 7 עובדים לתחום שמנוהל על ידי טרנס קלינגמן ודני פרחי
ברק טפר מונה למנהל דסק אג"ח מוסדי במיטב ברוקראז' ;  חלק מהעובדים מגיעים מהמיזוג עם גאון וישיר

