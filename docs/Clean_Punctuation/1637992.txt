סין :  ארה"ב פוגעת בביטחון הלאומי שלנו
על רקע עסקת הנשק בין ארצות הברית לטיוואן ,  האשים שר החוץ הסיני את הממשל האמריקאי בפגיעה באינטרסים הבסיסיים של ארצו וקרא לבטל את העסקה
 ( צילום :  רויטרס ,  עריכת וידאו :  גדי וינסטוק ) 
שר החוץ הסיני יאנג ז'יאצ'י שב וגינה הבוקר  ( ראשון )  את החלטת הממשל האמריקאי למכור נשק לטיוואן .  בסוכנות הידיעות הסינית הרשמית  " שינהואה "  דווח כי יאנג ,  המבקר בימים אלה בקפריסין ,  אמר כי וושינגטון  " פגעה בביטחון הלאומי ובמשימה הלאומית של איחוד מחודש עם טיוואן ".  השר הסיני אמר כי על ארצות הברית  " היה לכבד את האינטרסים הבסיסיים של סין ,  לכבד את חששותיה העיקריים ולבטל את ההחלטה המוטעית למכור נשק לטיוואן ",  כדי להימנע מנזק נוסף ליחסים בין המדינות .  
כבר אתמול פורסמה בסוכנות הידיעות הסינית הודעת גינוי חריפה לצעד האמריקאי ואף נרמז שם כי סין עשויה לשנות את עמדתה ביחס להטלת סנקציות על אירן .  עוד נאמר כי  " העסקה תשפיע על שיתוף הפעולה בין המדינות בנושאים בינלאומיים ואזוריים חשובים ".  בהודעה ,  מטעם משרד החוץ הסיני ,  נכתב עוד שהמעצמה הקומוניסטית תשעה את שיתוף הפעולה הצבאי עם ארה"ב . " בהתחשב בנזק החמור ובהשפעה הדוחה של מכירת הנשק ,  החלטנו להשעות את הביקורים הצבאיים המתוכננים ",  נכתב .  כמו כן ,  יושעו פגישות התייעצות אסטרטגיות שתוכננו בין נציגי שתי המדינות . " פעולות נוספות ינקטו בהתאם להתפתחות המשבר ",  צויין בהודעה אתמול .  
ארצות הברית הבהירה אתמול כי היא עדיין מתכוונת למכור נשק לטיוואן ,  למרות הודעת סין על השעיית הקשרים הצבאיים .  דוברת מחלקת המדינה האמריקאית ,  לורה טישלר ,  אמרה כי ההחלטה למכור נשק לטיוואן  " תורמת לשמירה על הביטחון והיציבות במיצרי טייוואן ".  
פרטי העסקה הצפויה בין ארצות הברית לטייוואן פורסמו ביום שישי באתר האינטרנט של הפנטגון ,  שם דווח כי העסקה תכלול בין היתר 60 מסוקי  " בלאק הוק ",  114 טילי פטריוט מתקדמים ושתי ספינות לאיתור מוקשים - בשווי כולל של 6.4 מיליארד דולר .
 
סין :  ארה"ב פוגעת בביטחון הלאומי שלנו
על רקע עסקת הנשק בין ארצות הברית לטיוואן ,  האשים שר החוץ הסיני את הממשל האמריקאי בפגיעה באינטרסים הבסיסיים של ארצו וקרא לבטל את העסקה

