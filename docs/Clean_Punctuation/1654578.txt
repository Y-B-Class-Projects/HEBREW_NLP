צ'לסי מתכננת מהפכה בסגל
אנצ'לוטי קיבל גיבוי מאברמוביץ' ,  שיעביר 100 מיליון ליש"ט לחיזוק .  המטרה העיקרית - פרננדו טורס .  בכירים ישוחררו
ההדחה המוקדמת מליגת האלופות תוביל למהפכה גדולה בסגל צ'לסי לקראת העונה הבאה .  הבעלים רומן אברמוביץ' נפגש אתמול  ( רביעי )  עם המאמן קרלו אנצ'לוטי והשניים דנו בשינויים הצפויים בסגל .  על פי דיווחים ,  מעמדו של האיטלקי יציב ,  מה שאי אפשר לומר על מרבית השחקנים הבכירים בסגל .  אברמוביץ' מתכנן להכניס את היד לכיס ולממן מסע רכש בעלות של 100 מיליון ליש"ט ,  כאשר מנגד ישוחררו לא מעט שחקנים .  
רשימת המבוקשים של אנצ'לוטי כוללת ,  על פי  " הסאן "  את פרננדו טורס ,  סרחיו אגוארו ,  מייקון ,  בסטיאן שווינשטייגר ושוער חדש .  גם שמם של פרנק ריברי ואנחל די מריה הוזכר ב"גרדיאן ".  באנגליה מדווח כי צ'לסי תלך בכל הכוח על טורס ותנסה לתת פייט לריאל מדריד במאבק על ריברי .  הצרפתי עצמו אישר כבר בחודש שעבר את ההתעניינות מצ'לסי .  
אברמוביץ' ,  כאמור ,  מוכן להכניס את היד לכיס אחרי מספר שנים של שפיות יחסית בחלון ההעברות .  יחד עם זאת ,  שחרור מסיבי של שחקנים יעזור במימון העסקאות היקרות .  דקו ,  ריקרדו קרבאליו ,  פאולו פררה ,  ג'וליאנו בלטי וסלומון קאלו יעזבו .  גם ניקולא אנלקה ,  שחוזהו מסתיים ב-2011 ,  עשוי להימכר אם לא יסכים להארכת חוזה .  ג'ו קול ,  שמסיים חוזה ,  יקבל אישור לעזוב ואילו מעמדו של מיכאל באלאק לא ברור . 
" אנצ'לוטי מקבל גיבוי מלא מרומן ",  התייחס בכיר בצ'לסי למעמדו של האיטלקי . " הוא יקבל כל מה שיצטרך כדי לבנות את הקבוצה מחדש .  הסגל זקוק לדם חדש ",  הוסיף הגורם . 
" רוב השחקנים שמחים ורוצים להישאר כאן ולהמשיך את ההרפתקה ",  צוטט דידייה דרוגבה ב"גרדיאן ".   " יהיה מיוחד לזכות בליגת האלופות בעונה הבאה אחרי כל כך הרבה שנים שאנחנו מנסים ".  אופ"א עדיין לא החליטה האם להעמיד לדין את החלוץ שהורחק בסיום המשחק נגד אינטר .  כזכור ,  דרוגבה דרך על קרסולו של טיאגו מוטה ועומד נגדו עונש על תנאי של הרחקה משני משחקים בעקבות ההתפרצות לעבר השופט אוברבו בחצי גמר המפעל אשתקד . 
" השופט החמיר איתי ",  אמר החלוץ . " דרכתי על מוטה ,  אבל לא בכוונה כי הייתי מרוכז בכדור .  אני יודע שבשלוש השנים האחרונות סיימתי רע את העונה האירופית  ( שלוש הרחקות )  ,  אבל אשתדל לתקן .  אני מקווה שהעונה הבאה תהיה שלי ". 

צ'לסי מתכננת מהפכה בסגל
אנצ'לוטי קיבל גיבוי מאברמוביץ' ,  שיעביר 100 מיליון ליש"ט לחיזוק .  המטרה העיקרית - פרננדו טורס .  בכירים ישוחררו

