זהב תחת ערימת אבק 
סיפור מהחיים
 >  >  את החנות ברחוב המלך ג'ורג' בתל אביב קניתי לפני עידנים - וגרשון נכלל בעסקה .  גרשון היה דייר מוגן בחנות עוד בטרם רכשתי אותה ,  ומאז הוא מקפיד לשלם מדי חודש 24 שקלים דמי שכירות חודשיים .  באחרונה ,  כשחלפתי על פניו ,  סימן לי שאתכבד ואכנס .  הוא אמר לי כי הוא רוצה לדבר על התנאים להשבת החזקה בחנות לבעליה ,  קרי :  אלי !  הופתעתי .  הייתי בטוח שגרשון נצחי וההכנסה האסטרונומית של 24 שקלים תרפד את הפנסיה שלי .  גרשון הכין קפה טורקי על גזייה זעירה .  הוא נתן בידי ספלון מהביל ,  פתח שקית ממורטטת ,  שלף ביסקוויט חשוד ,  והחל לספר .  בשנת 1938 הסתבר לאביו של גרשון ,  שאך הגיע מברלין ,  שהון שהעביר לפלסטין קודם לכן הושקע במגרשים חסרי ערך .  כספו של הציוני הייקה הושקע ,  כפי שהתבדחו אז ,  ליד  " האופרה בעפולה ".  בצר לו רכש זכות שכירות  " בדמי מפתח "  ברחוב בעל השם המלכותי .  גרשון ירש את החנות והמשיך לנהל את העסק .  עיסוק זמני ,  חשב ,  אך כדרכם של העניינים הזמניים ,  חלפו 30 שנה ,  והוא נותר בחנות .  לאישה ,  ברכה ,  נמאס והיא החליטה להתגרש מה"לא יוצלח מוכר הדושים ".  הגירושים של גרשון מברכה היו מהירים ונטולי מאבקים .  מזה שנים ידעו השניים שאין להם סיכוי להזדקן יחד .  החנות לאביזרי אמבטיה לא היתה מקור פרנסה איתן ,  גם כשהיתה בבעלות אביו של גרשון ,  שפתח אותה בשנת 1938 .  ברכה פיתחה  " אופקים אינטלקטואליים "  כלשונה ,  ונפערה תהום בין מוכר האינטרפוצים לאשתו מארגנת הסמינרים על מיסטיקה .  גרשון לא היה מהגיבורים שינהלו מלחמת התשה ,  ועוד בטרם נוסח הסכם הגירושים ,  לקח את הקושאנים הישנים ,  מזכרת לקרקעות חסרות הערך שרכש אביו ,  ויצא בברכת  " שלום ולא להתראות ".  הוא המשיך למכור אביזרי אמבט ,  לקרוא עיתון ,  ללעוס שווארמה משוק בצלאל ולשאוף את עשן האוטובוסים .  בוקר אחד ,  הופיעה הגברת ברכה מלווה בגבר גבוה ומכסיף ,  הלבוש בחליפה שחורה ועניבה שחורה .  בעליל :  עורך דין !   " צרות ",  חשב גרשון . " גרשון חביבי ,  הכר את עו"ד אלפרד .  הוא אוסף קושאנים ישנים .  תחביב .  תוכל לתת לו את הקושאנים של אבא ?  "  גרשון אינו מאור הגולה ,  אבל אין עוסק זעיר אחד במתחם המלך ג'ורג'-שוק בצלאל שהיה נופל ברשתה של הגרושה . " לא תודה ",  השיב גרשון נחרצות .  כשהסתלקה ,  נטל את הקושאנים ,  ניערם מאבק ,  ושם פעמיו אל עו"ד פינצ'וק ושות' באלנבי . " תבדוק אחת ולתמיד איפה האופרה ליד עפולה ומה שווים המגרשים שם ",  ביקש ממנו . " של מי הקרקעות ?  ",  שאל פינצ'וק . " הן רשומות על שם אבי ",  ענה גרשון . " ומי היורש ?  ",  המשיך הפרקליט , " אני יתומו היחיד ",  ענה . " ובכן ,  ידידי ,  אתה מחזיק באוצר .  הקרקעות הללו היו חולות ,  וכיום קוראים להן ארסוף ,  השכונה היקרה במדינה .  הקרקע שלך שווה כיום כ-15 מיליון דולר ".   " אבל תמיד שמעתי שמדובר בקרקעות חסרות ערך ",  טען גרשון , " כן .  לפני 60 שנה הן היו חסרות ערך לחלוטין ,  ואילו עתה - זהב !  "  לא נגעתי בביסקוויט העבש .  גרשון הביט בי בחיוך ,  ואמר : " קח את מפתח החנות ,  אני יוצא מיד ,  יש קרוז מסביב לעולם שיוצא ביום ראשון ממיאמי ".  הכותב הוא עורך דין ,  בעל חברת השקעות פרטית adi investments מעוניינים לפרסם את סיפורכם ?  כיתבו לנו ל-nadlan@haaretz.co.il

זהב תחת ערימת אבק 
סיפור מהחיים

