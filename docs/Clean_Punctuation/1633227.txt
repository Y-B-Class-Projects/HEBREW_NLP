שוברי קופות :  הסוס של  " אווטאר "  ממשיך לדהור
סרטו של ג'יימס קמרון מתכונן לעונת הפרסים עם שבוע חמישי ברציפות בפיסגה והתקרבות נוספת אל שיא כל הזמנים של  " טיטאניק "
 עוד שבוע חלף ו"אווטאר "  הוא עדיין הסרט הנצפה ביותר בארצות הברית .  סרטו של ג'יימס קמרון גרף עוד 41.3 מיליון דולר לקופתו וסך כל הכנסותיו כרגע עומד על 491.76 מיליון דולר .  או ,  במילים אחרות ,  עד מחר יחצה  " אווטאר "  את קו החצי מיליארד בארצות הברית בלבד ,  ועם נתוני הקופות בעולם ,  כולל סין שם הסרט שובר שיאים ,  הוא צפוי להמשיך לדהור לעבר המקום הראשון בטבלת כל הזמנים ולעקוף את  " טיטאניק "  של אותו קמרון .  כרגע , " אווטאר "  עומד על הכנסות של 1.6 מיליארד דולר בכל העולם ,  רחוק רק 200 מיליון דולר מהמקום הראשון .  
בנוסף , " אווטאר "  מתחיל היום למעשה את המסע שלו בעונת הפרסים הנוכחית ,  עם טקס פרסי גלובוס הזהב שם הוא נחשב מועמד בכיר לזכייה בפרס סרט הדרמה הטוב ביותר,בעוד קמרון הוא בין המובילים לזכות בפרס הבימוי .  
בזמן שהבמאי הוותיק מצחצח נעליים ומבריק חליפות , " The Book of Eli ",  סרט האקשן בכיכובו של דנזל וושינגטון ,  רושם פתיחה מצוינת לעונה עם 31 מיליון דולר בסוף השבוע הראשון להקרנתו .  במקום השלישי אפשר למצוא סרט ותיק יחסית ברשימה , " The Lovely Bones "  שביים פיטר ג'קסון שיצא סוף סוף בהפצה רחבה והניב 17 מיליון דולר בסוף השבוע האחרון ,  קפיצה של 44,000% ,  למתעניינים .  
במקום הרביעי נמצא הלהיט  " Alvin and the Chipmunks :  The Squeakquel ",  שמתחיל לאבד גובה אך עדיין רושם מספרים יפים :  11.5 מיליון דולר בסוף השבוע האחרון ו-192 מיליון דולר בסך הכל בארצות הברית בלבד .  במקום החמישי נמצא  " שרלוק הולמס "  עם 9.82 מיליון דולר בסוף השבוע האחרון .
 הרבה ציפיות עורר הסרט החדש בכיכובו של ג'קי צ'אן , " The Spy Next Door ",  אולם נתוני הפתיחה שלו מחווירים לעומת מותגי אקשן אחרים בהוליווד .  הסרט עלה לאקרנים בסוף השבוע האחרון והניב רק 9.7 מיליון דולר .  לשם השוואה , " שעת שיא 3 ",  שיצא בשנת 2007 ,  הניב 49 מיליון דולר בסוף השבוע הראשון להקרנתו .  
המשך הטבלה הוא פשוט משחק הכיסאות של טבלאות השבועות הקודמים . " זה מסובך "  מצליח היטב בקרב הקהל המבוגר ,  שהעניק לו 7.6 מיליון דולר בסוף השבוע , " שנה מעוברת "  צנוע וחביב עם 5.82 מיליון דולר בסוף השבוע השני להקרנתו  ( ירידה של 36.7% )  ואילו  " The Blind Side "  מצמצם הפצה אך רווחיו עדיין מרשימים - 5.56 מיליון דולר בסוף השבוע התשיעי שלו .  
את הטבלה סוגר  " תלוי באוויר "  בכיכובו של ג'ורג' קלוני ,  שנואש לכמה פרסים  ( אולי כבר הלילה בגלובוס הזהב )  כדי להרים את עצמו מחדש בטבלה .  סרטו של ג'ייסון רייטמן הניב 5.46 מיליון דולר בסוף השבוע ולמרות שמדובר בסרט דל תקציב יחסית  ( 25 מיליון דולר )  ,  נדמה היה שפוטנציאל הרווח שלו בארצות הברית גדול יותר .
 
שוברי קופות :  הסוס של  " אווטאר "  ממשיך לדהור
סרטו של ג'יימס קמרון מתכונן לעונת הפרסים עם שבוע חמישי ברציפות בפיסגה והתקרבות נוספת אל שיא כל הזמנים של  " טיטאניק "
 
