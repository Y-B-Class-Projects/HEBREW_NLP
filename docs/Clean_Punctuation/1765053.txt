מודיעין - הטירוף הבא בחיפושי הגז כבר פה
אי.די.בי השקיעה כ17 מיליון שקל בקידוח מודיעין בשבוע החולף .  הערב תפקע אופציה 6 של מודיעין ,  האם דנקנר ימשיך להשקיע ?  סיכוי סביר .  צחי כהן מביט על אסדת המזומנים החדשה
יחידות ההשתתפות של מודיעין אנרגיה מעוררות בימים האחרונים תשומת לב ערה במיוחד .  קבוצת אי.די.בי פיתוח בשליטת נוחי דנקנר ,  בעלת השליטה במודיעין במשותף עם היזם צחי סולטן ,  רכשה יחידות בכ17 מיליון שקל .  לכך הוסיפה אי.די.בי פיתוח סכום קטן של 1.9 מליון שקל ברכישת מודיעין אופציה 6 שתפקע הערב .
 אי.די.בי .  פיתוח מחזיקה ,  נכון להבוקר ,  כ688 מיליון אופציות 6 שאם יומרו ליחידות השתתפות של מודיעין יצריכו השקעה של כ23 מיליון שקל נוספים .  וזאת עלינו לדעת  גם ללא רכישת המניות ואפשרות המרת האופציות ,  אי.די.בי פיתוח שותפה בשליטה במודיעין או במה שהציבור מכנה  חברת הניהול של השותפות .  אם תרצו ,  גם ללא רכישת היחידות והמרת האופציות ,  הרווח של אי.די.בי מובטח אם אכן מודיעין תמצא גז .  לצחי סולטן המחזיק ב49.5 מיליון אופציות ,  ידרשו כ1.7 מיליון שקל להפוך את האופציות ליחידות .  
מודיעין אמורה לקדוח באזורים ימיים ולפרסם בקרוב סקר סייסמי על הציפיות מהקידוחים .  מבלי להיכנס לתוצאות הסקר שאינן ידועות - וכל מי שחושב שהוא יודע טועה ומטעה - רכישת היחידות במודיעין ואפשרות מימוש האופציות מעניינים .  תשומת הלב נובעת מציפיות לפרסומים בעתיד ופמפום מעשיות במטרה להרוויח כסף קל .  עניין שגרתי במניות הגז .
 עד הערב בזמן מועד פקיעת אופציה 6 ,  מחויבת ממודיעין לשמור על שתיקה קפדנית ,  אחרת רשות לניירות ערך עלולה לנקוט נגדה בצעדים קשים .  במודיעין יודעים זאת היטב ולכן בתגובה לפנייתנו היום לא הסכימה אחת הבכירות בחברה ,  גל רייטר ,  לענות לשאלות .  גב' רייטר הסכימה עם המסקנה ש"השקעת 17 מיליון שקל ביחידות מודיעין ואפשרות מימוש האופציה ,  אם תמומש ,  יהוו סוג של הבעת אמון בחברה ".  מעבר לכך - דממה מוחלטת .
 מבחינת הציבור ,  עצם ההשקעה של אישיות כלכלית כנוחי דנקנר הפכה את סיפור מודיעין ללוהט .  בפורומים השונים יודעים לספר שדנקנר כבר יודע שיש גז בקידוחי מודיעין  והוא לא יודע .  ברור שאם ימים ספורים אחרי שהאופציה תתממש ואחרי הרכישות שבוצעו תתפרסם הודעה על סימני גז או סיכוי לגז ,  השוורים ישתוללו והתקשורת תרמוז - ולא בעדינות - כי דנקנר ידע ולכן קנה .  מה שבדיוק לא מתאים למנהל ישר כסרגל בקונצרן הגדול בישראל .
 מודיעין לאחר המרת אופציה 6 ,  בהנחה שתמומש ,  תהפוך לחברה עתירת ממון מחד עם כמות מניות אדירה מאידך ,  בגלל כמות מניות אדירה נוספת שתיווצר מהמרת האופציות .  יש לכך השלכות מיידיות על המסחר הצפוי במודיעין .  יתכן שחלק מבעלי האופציות יבקשו למכור מניות ולהקטין אחזקותיהם דבר שיגרום לירידת המניה .  מאידך בשוק מניות חיובי ספיגת עוד מניות אינה משימה בלתי אפשרית .  אולם סביר שבעלי השליטה השקיעו שלא במטרה להפסיד .
 כך או אחרת ,  סיפור אסדת המזומנים של מודיעין יככב בזמן הקרוב הרבה לפני שתמצא גז .  מי אמר שצריך למצוא גז אם מוצאים בנחת כסף מזומן ? 
 *  עו"ד צחי כהן ,  מנהל היחידה ללימודי חוץ במרכז ללימודים אקדמיים אור יהודה

מודיעין - הטירוף הבא בחיפושי הגז כבר פה
אי.די.בי השקיעה כ17 מיליון שקל בקידוח מודיעין בשבוע החולף .  הערב תפקע אופציה 6 של מודיעין ,  האם דנקנר ימשיך להשקיע ?  סיכוי סביר .  צחי כהן מביט על אסדת המזומנים החדשה

