הפועל תל אביב ומכבי פתח תקוה נפרדו ב-0:0
הפועל תל אביב שוב נראתה רע ושוב איבדה נקודות מול מכבי פתח תקוה .  אחרי הניצחון של מכבי חיפה ,  האליפות נראית רחוקה מוולפסון
מכבי פתח תקוה והפועל תל אביב נפרדו הערב  ( שבת )  בתיקו 0:0 במשחק במסגרת המחזור ה-17 בליגת העל .  אלי גוטמן אמר השבוע שהמשחק הזה יסתיים ללא שערים ,  או ב-0:1 קטן לזכות אחת מהקבוצות ,  הוא ידע על מה הוא מדבר .  
האדומים התקשו לפתח את המשחק הרגיל שלהם על כר הדשא הרעוע וללא וואליד באדיר ,  וינסנט אניימה ואיתי שכטר ,  או תחליף לסמואל יבואה שנמכר ,  המארחת הייתה טובה יותר לפרקים ארוכים ,  בעיקר במחצית השנייה ,  אבל לא מצאה את הרשת וכך נולד לו תיקו מאופס .
 פרדי דוד שוב העלה הערב הרכב שכלל שלושה בלמים ובסך הכל חמישה שחקני הגנה ,  אבל חוד שכלל את טומיסלב בוסיץ' ועומר דמארי הספיק כדי להטריד את יהודה חוטה הצעיר ואת דגלאס דה סילבה ,  שנראה יותר מדי אבוד כשוואליד באדיר לא לצידו .
 אלא שההגנה האדומה לא חסרה היום רק את הקפטן ,  אלא גם את וינסנט אניימה וזו הצרה הצרורה איתה היא החלה להתמודד לפני שבוע ותמשיך כנראה לפחות עד המשחק נגד מכבי חיפה בקרית אליעזר ,  כולל .  ניל אברבנל נכשל הערב כבר במבחן הראשון שלו הערב ,  כשהדף גרוע כדור פשוט שבעט לעברו עומר דמארי ואחרי השלישייה שהוא ספג נגד בית"ר ירושלים ,  באשמתו או שלא ,  גם שחקני החולייה האחורית של גוטמן נראו חסרי ביטחון לחלוטין בשוער השני של הקבוצה ולכן התקשו לתפקד כרגיל ,  על אף שאברבנל הצליח לעצור שתי הזדמנויות של דמארי לקראת הסיום .
 בהיעדרו של איתי שכטר ,  מי שלקח את המושכות בחלק הקדמי היה ערן זהבי ,  בעוד מאחוריו הצליח ביברס נאתכו לבצע פעולות יפות ,  הערב מעמדת הקשר הקדמי .  אבל שניהם לא הספיקו ,  בימים בהם תיקו הוא כמעט בבחינת הפסד ומכבי חיפה ממשיכה לדהור בדרך לאליפות שנייה ברציפות .  
למה ?  כי מהראן לאלה עבד וניסה ,  אבל הוא לא חלוץ שיסחוב קבוצה לאליפות במשך עונה שלמה ,  בגלל שגילי ורמוט ,  שנוטה להיעלם במשחקים שמתקיימים במגרשי הפחות מהודרים של ליגת העל הישראלית ,  עשה זאת שוב הערב ,  בגלל שחוסר הביטחון בשוער השני גורם לכל הרביעייה האחורית ללכת שלושה מטרים אחורה ולפחד להניע דרכו כדור .  למאבקי צמרת זה יכול להספיק ,  לאליפות לא ,  בטח כשאחת מהטוענות לכתר לא מאבדת נקודות .  
ופתח תקוה ?  היא בדרך הנכונה .  עומר דמארי נראה טוב בחוד ,  ונצ'ו טריאנוב הוא שחקן מצוין וגם ההגנה התייצבה .  כמו שזה נראה כרגע ,  במשפחת לוזון ישכחו בקרוב שהקבוצה שלהם בילתה העונה מתחת לקו האדום .
 דקה 13 :  עומר דמארי בעט מ-18 מטרים ,  אברבנל הדף רע ,  אבל למזלו הכדור הורחק לפני שבוסיץ' מגיע לריבאונד .
 דקה 21 :  דמארי העביר כדור עומק טוב לבוסיץ' ,  אבל דה סילבה הפריע לחלוץ וזה שיחרר בעיטה לא מספיק טובה מ-15 מטרים ,  לידיים של אברבנל .
 דקה 34 :  גילי ורמוט נשלח בכדור ארוך בצד ימין ,  נכנס לרחבה ,  אבל לא השתלט טוב על הכדור ויבריץ' יצא ובלם .
 דקה 42 :  לאלה קיבל כדור ארוך מזהבי בתוך הרחבה ,  אבל הכדור ברח לו הצידה ויבריץ' יצא אליו ובלם לקרן .  
דקה 43 :  נאתכו בעט בשמאל ,  יבריץ' ירד לא טוב אבל הכדור שיפשף אותו ויצא לקרן .  הגנת פתח תקוה התקשתה להרחיק את ההגבהה ,  דה סילבה בעט בסיבוב וטריאנוב עצר את הכדור על הקו בעזרת הכתף .
 דקה 55 :  הגנת הפועל תל אביב לא הצליחה להרחיק כדור קרן ומגמאדוב נגח מתוך רחבת החמש ,  אבל לידיים של אברבנל .
 דקה 61 :  דמארי יצא למתפרצת של איש אחד ,  הצליח להכנס לרחבה ולשחרר בעיטה טובה מזווית קשה ,  אברבנל הדף לקרן .
 דקה 84 :  טך בן חיים הכניס כדור עומק יפה לעומר דמארי ,  זה בעט ואברבנל עצר יפה .
 דקה 89 :  מגרלשווילי קיבל כדור לבד מול אברבנל ,  התקדם לתוך הרחבה ,  אבל בעט מעל המשקוף .
 מכבי פתח תקוה :  דרגוסלאב יבריץ' ,  אורי אוזן ,  אבי יחיאל ,  מוראד מגמאדוב ,  ניצן דמארי ,  קובי גנון ,  דן רומן ,  ונצ'ו טריאנוב ,  אסי משיח  ( חיים מגרלשווילי ,  62 )  ,  עומר דמארי  ( דובב גבאי ,  90 )  ,  טומיסלאב בוסיץ'  ( טל בן חיים ,  83 )  .
 הפועל תל אביב :  ניל אברבנל ,  דני בונדר  ( עומרי קנדה ,  77 )  ,  דגלאס דה סילבה ,  יהודה חוטה ,  דדי בן דיין ,  אביחי ידין  ( מיכאל זנדברג ,  71 )  ,  זוראב מנטשאשווילי  ( ויקטור מרעי ,  65 )  ,  ביברס נאתכו ,  גילי ורמוט ,  ערן זהבי ,  מהראן לאלה .
 
הפועל תל אביב ומכבי פתח תקוה נפרדו ב-0:0
הפועל תל אביב שוב נראתה רע ושוב איבדה נקודות מול מכבי פתח תקוה .  אחרי הניצחון של מכבי חיפה ,  האליפות נראית רחוקה מוולפסון

