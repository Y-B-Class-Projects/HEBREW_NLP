בני יהודה :  חצי שעה של צרחות
הזהובים החלו בהכנות למכבי ת"א והתאמנו ללא הזרים ,  המאמן גיא לוזון רטן על הנאיביות וחוסר האגרסיביות .  גארידו עדיין בספק
בני יהודה קיימה הערב  ( שלישי )  אימון במגרש בשכונת התקווה ,  ובכך היא פתחה בהכנותיה לקראת קרב הצמרת שייערך ביום שבת באצטדיון בלומפילד ,  שם תארח את מכבי תל אביב .
 לפני האימון אסף המאמן גיא לוזון את שחקניו וצווח עליהם במשך חצי שעה .  המאמן דיבר בעיקר על הנאיביות וחוסר האגרסיביות שהפגינו השחקנים בדקות האחרונות במשחק נגד מכבי אחי נצרת בעילוט שהסתיים ב-2:2 ,  לאחר שהזהובים כבר הוליכו 0:2 סמוך לסיום .  כמו כן ,  פירט המאמן את הליקויים בכל הקשור למשחק ההגנה של כל שחקני הקבוצה ,  החל מהלחץ של שחקני החלק הקדמי על הגנת היריב ועד חוסר הנעת הכדור בדקות האחרונות של כל הקבוצה .
 לוזון חסר באימון את כל ארבעת הזרים ,  והאימון נערך על טהרת השחקנים הישראלים .  השוער דלה איינוגבה נמצא עם נבחרת ניגריה ,  שפתחה הערב את הופעותיה באליפות אפריקה במשחק נגד נבחרת מצרים .  הבלם הקולומביאני איבן גארידו עדיין פצוע ברגלו וסובל מהתכווצות חזקה בשריר הירך האחורי .  גארידו עובר טיפולי פיזיותרפיה שלא מקלים על הכאבים ברגלו ,  ונכון לעכשיו נראה שסיכוייו לשחק נגד הצהובים אינם גבוהים .  בצוות הרפואי מנסים להכשיר את הבלם ,  ובכל מקרה רק לקראת סוף השבוע יוחלט האם הוא ישותף במשחק או ינוח כדי לא לסכנו ולגרום לפציעה חמורה יותר .
 הקשר פדרו גלבאן ,  שספג מכה ברגלו במשחק החוץ בנצרת ,  לא התאמן בשל כאבים חזקים במקום הפגיעה .  גלבאן עבר טיפול אצל הצוות הרפואי והוא צפוי להיות כשיר בשבת .  גם הקשר הקרואטי סיניסיה ליניץ' לא התאמן ,  זאת לאחר שסבל בלילה מכאבי בטן והקאות .  ליניץ' הגיע אמנם למגרש ,  אולם המאמן לוזון העדיף לתת לו מנוחה כאשר ביום רביעי אמור הקרואטי לחזור לאימונים .
 
בני יהודה :  חצי שעה של צרחות
הזהובים החלו בהכנות למכבי ת"א והתאמנו ללא הזרים ,  המאמן גיא לוזון רטן על הנאיביות וחוסר האגרסיביות .  גארידו עדיין בספק

