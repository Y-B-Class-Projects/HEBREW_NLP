אנליסט : " בנק ישראל לא יכול לפתור את בעיית מחירי הדיור ;  התשובה נמצאת בידי המגזר הציבורי "
 יוסי מעלם :  בעשור האחרון חלה ירידה חדה בהיצע הדירות וירידה מתמשכת בהתחלות בנייה 
" ההתמקדות בפעולות של בנק ישראל היא צד אחד של המטבע שכן בחינת המגמות בשוק הדיור צריכה לכלול גם את צד ההיצע ",  אומר יוסי מעלם ,  כלכלן מאקרו ראשי בבית השקעות אנליסט שהתייחס להתפתחויות בענף הדיור בעשור האחרון , " חלה ירידה חדה בהיצע הדירות שביוזמה ציבורית שהתבטאה בירידות ניכרות של עשרות אחוזים בהתחלות ובגמר בנייה של דירות אלו ". "הדבר הביא לירידה מתמשכת בהתחלות בנייה  ( היצע )  למול גידול עקבי בכל שנה במספר משקי הבית  ( ביקוש )  ויצר עודפי ביקוש בעיקר באזור ת"א והמרכז .  בשנים האחרונות עודפי הביקוש התבטאו גם בירידה תלולה ב"מספר חודשי ההיצע "  שהוא היחס בין מספר הדירות שנותרו למכירה לבין מספר הדירות שנמכרו בכל חודש ". משנת 2008 ועד אוגוסט 2010 חלה בישראל עלייה ריאלית תלולה של 33% במחירי הדירות ,  כך מעלים נתוני הלמ"ס .  מבחינה ריאלית חזרו מחירי הדירות לרמת המחירים שנרשמה ב-1996 ,  שהיתה שנת שיא .  מאז 2008 חלה קפיצה של כ-11.3% מדי שנה במחירי הדירות .  לשם השוואה ,  בשנות ה-90 היה קצב ההתייקרות השנתי כ-8.2% בממוצע.מעלם מעריך כי בנק ישראל ימשיך להפעיל כלים שונים לצינון הביקושים ,  כאשר הריבית היא אחת מהם ,  וההחלטה לגביה תלויה רבות במדיניות הריבית בארה"ב ,  לכן העלאת הריבית בשנה הקרובה תהיה מדודה  ( תעלה במצטבר ב-0.75% )  ." הפעילות של בנק ישראל אמורה לצנן את הביקושים אך עדיין לא פותרת את בעיית ההיצע ,  כאשר התשובה לשאלה זו נמצאת בידי המגזר הציבורי - ממשלה ורשויות מקומיות .  למרות שהשפעה דרך צד ההיצע מתבטאת בזמן לא קצר ,  הרי מספיק שהממשלה והרשויות המקומיות יתחילו לבצע מהלכים אופרטיביים ,  תוך תאום בין הגופים הממשלתיים השונים הקשורים לשוק הדיור ,  כדי שנוכל לראות השפעה על מחירי הדיור מכיוון זה ",  סבור מעלם.סעיף הדיור ,  המהווה כ-21% במדד המחירים לצרכן ,  נקבע עד לשנת 1999 בעיקר על פי מחירי דירות ,  כאשר מאז הוא נקבע בעיקר על פי חוזי שכירות של דירות מתחדשים וחדשים .  בהחלטת הריבית האחרונה מציין בנק ישראל כי ציפיות האינפלציה בשנה הבאה נמצאות בחלק העליון של יעד האינפלציה ,  בעיקר עקב הצפייה להמשך העלייה במחירי הדיור .  חששו של בנק ישראל שעלייה זו תתבטא גם בעליית סעיף הדיור דרך עלייה בשכר הדירה.התנתקות מחירי הדירות ממחירי השכירות יכולה להעיד על התפתחות הבועה בשוק הדיורעוד מציין מעלם כי  " התנתקות מחירי הדירות ממחירי השכירות יכולה להעיד על התפתחות בועה בשוק הדיור ,  אך השוואה בין שני אינדיקטורים אילו אינה מלאה ,  שכן יש לבחון את השנים האחרונות על רקע התפתחות מחירי הדירות לאורך זמן וכן על רקע הירידה בתשואות הריאליות של הנכסים האחרים במשק ". מעלם מסביר כי בישראל התשואה על דירה  ( היחס בין שכר הדירה למחירה )  כיום גבוהה משמעותית מזו שהיתה בשוק הדיור בארה"ב טרום המשבר ,  ומאידך ,  ירדה התשואה על דירה בישראל בשלוש השנים האחרונות ." אף שירידת התשואה על דירה אינה מעידה בהכרח על התפתחות בועה ,  שכן בשנים אלו ירדו גם התשואות האחרות במשק ,  המהוות אלטרנטיבה לרכישת דירה והשכרתה ,  הרי החששות העולים ביתר שאת בשנה האחרונה מכיוונו של בנק ישראל אינם משאירים מקום לספק כי הבנק מוטרד מהתפתחות זו ",  מסכם מעלם .
 
אנליסט : " בנק ישראל לא יכול לפתור את בעיית מחירי הדיור ;  התשובה נמצאת בידי המגזר הציבורי "
 יוסי מעלם :  בעשור האחרון חלה ירידה חדה בהיצע הדירות וירידה מתמשכת בהתחלות בנייה

