רפאלוב נטש את אימון מכבי חיפה
הקשר חזר לאימונים אבל התלונן על רגישות בשריר ובספק לבית"ר .  קטן עשוי להיות בסגל .  שחר וצ'יזיק נפגשו עם נציגו של מסיללה
נשיא מכבי חיפה יעקב שחר והמנכ"ל איתמר צ'יזיק נועדו הבוקר  ( שישי )  עם אחד מנציגי החברה המייצגת את המגן פיטר מסיללה ,  אשר הגיע ארצה במיוחד .  הפגישה התקיימה במתחם האימונים של חיפה בכפר גלים ,  ובמהלכה ככל הנראה דנו הצדדים בנוגע לעתידו של השחקן .  גורם בחיפה אמר הבוקר : " עתידו של השחקן מוכר וידוע ,  כשתימצא לו קבוצה מתאימה הוא יילך לאירופה ".  יש לציין כי במהלך השיחה לא עלתה הצעה קונקרטית מקבוצה באירופה ,  אך נראה כי נציגו של השחקן הגיע לארץ על מנת לקדם את העניין .  מסיללה סיפר לשחקנים בתום האימון : " גם אני נכחתי בפגישה ,  יש רצון של כל הצדדים שאתקדם לאירופה ,  אך עדיין אין סיכום ספציפי ".  
בתוך כך ,  ממשיכה הקבוצה בהכנות לקראת המשחק ביום ראשון נגד בית"ר ירושלים .  מעל 9,000 אוהדים כבר הבטיחו את מקומם באצטדיון ובמועדון מאמינים שעד יום המשחק הכרטיסים יאזלו והאצטדיון יהיה מלא .  שחקן בקבוצה אמר הבוקר : " אם בית"ר תשחק כמו שהיא שיחקה מול באר שבע ,  יהיה קשה להכניע אותה .  מצד שני ,  בשלושת המפגשים בעונה שעברה הראנו מה אנחנו שווים .  יחד עם הקהל שלנו ,  יהיה קשה מאוד לנצח בקריית אליעזר ".  
ליאור רפאלוב החל את האימון ונטש את האימון במהלכו בעקבות הרגישות בשריר והוא בספק למשחק .  השחקן תורגל ב-11 של לוי ,  אבל לאחר שנטש החליף אותו סנטיהאו סולליק ,  אך לא נראה שיפתח גם במקרה שרפאלוב לא יוכל לשחק .  הקפטן יניב קטן שחזר לאימונים מלאים ערך גם הפעם אימון מלא ועשוי להיות בסגל למשחק .  ההחלטה הסופית תהיה של השחקן ,  שיודיע האם הוא כשיר למשחק .  כזכור ,  בחיפה העריכו כבר בתחילת השבוע שייתכן והוא יפתח על הספסל .  גוסטבו בוקולי התאמן ,  אבל לא יהיה בסגל למשחק .  עידן ורד ,  שכבש במפגש בקריית אליעזר בעונה שעברה במדי בית"ר ,  ימשיך ב-11 .  
כפי שפורסם לאחר המשחק מול בני יהודה ,  הקשר אדריאן סילבה שוחח עם סוכנו פיני זהבי והוא מאוכזב ממעמדו בקבוצה לנוכח העובדה שאלישע לוי מעדיף את אייל גולסה על פניו .  בשלב זה ,  אין שום החלטה לגבי המשך דרכו בקבוצה ובמועדון טוענים שסילבה יקבל לא מעט הזדמנויות בהמשך .
 
רפאלוב נטש את אימון מכבי חיפה
הקשר חזר לאימונים אבל התלונן על רגישות בשריר ובספק לבית"ר .  קטן עשוי להיות בסגל .  שחר וצ'יזיק נפגשו עם נציגו של מסיללה

