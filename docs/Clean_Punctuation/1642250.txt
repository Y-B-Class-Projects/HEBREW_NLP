בורסת אתונה עולה ב-1.4% לקראת פגישת שרי האיחוד האירופאי בבריסל ;  לונדון עולה ב-1.2%
את העליות בבורסות האירופיות מובילות מניות מגזר הפיננסים והסחורות ;  מניית קרדיט סוויס עולה ב-2.6%
מגמת עליות נרשמת בבורסות אירופה ,  בהובלת מניות מגזרי הפיננסים והסחורות ,  לקראת פגישת מנהיגי האיחוד האירופי בבריסל אשר צפויים לדון בחבילת סיוע ליוון .  בורסת אתונה עולה ב-1.4% .  בורסת לונדון עולה ב-1.2% ,  בורסת פרנקפורט עולה ב-0.7% ,  בורסת פאריס עולה ב-0.9% .  גרמניה וצרפת הכינו את השטח לוועידת בריסל על ידי כך שבחנו אפשרויות כמו מתן עירבונות להלוואות ,  כל עוד ראש ממשלת יוון יורגוס פפאנדריאו יצליח להתמודד עם המחאות ברחוב היווני ולהעמיק את הקיצוצים במטרה להקטין את הגירעון התקציבי הגדול באיחוד האירופי . " אני מנהל מספר דיונים בימים אלה כדי שנוכל להעניק תשובות שיספקו את השוק ",  אמר ראש ממשלת לוקסמבורג ז'אן קלוד יונקר ,  המכהן גם יו"ר פורום שרי האוצר של גוש היורו ,  לעיתון  " לוקסמבורג וורט ".  פגישת מנהיגי האיחוד האירופי ,  אשר תכלול גם את נשיא הבנק המרכזי של אירופה ז'אן קלוד טרישה ,  תחל ב-10:15 שעון בריסל  ( 11:15 שעון ישראל )  .  מסיבת העיתונאים הסופית בעניין תתקיים ב-16:45 שעון בריסל  ( 17:45 שעון ישראל )  .  מניית בנק hsbc עולה ב-1.6% .  מניית bnp פאריבה עולה ב-0.7% .  מניית בנק ubs עולה ב-0.7% .  מניית קרדיט סוויס עולה ב-2.6% לאחר שהבנק דיווח כי חזר לרווחיות ברבעון הרביעי של 2009.מניית bhp ביליטון ,  חברת הכרייה הגדולה בעולם ,  עולה ב-3% .  מניית ריו טינטו ,  חברת הכרייה השלישית בגודלה בעולם ,  עולה ב-4% .  מניית בריטיש פטרוליום עולה ב-1% .  מניית טוטאל הצרפתית עולה ב-2% .
 
בורסת אתונה עולה ב-1.4% לקראת פגישת שרי האיחוד האירופאי בבריסל ;  לונדון עולה ב-1.2%
את העליות בבורסות האירופיות מובילות מניות מגזר הפיננסים והסחורות ;  מניית קרדיט סוויס עולה ב-2.6%

