המפץ הגדול של המידע
המידע הזמין למין האנושי מתרבה בקצב מסחרר ,  והוא הופך לבלתי נגיש עבור רוב האנשים  ?  ברפואה ,  בעסקים ובמדע מפתחים דרכים לנצל את השפע הגדול  ?  ואולם התפוצצות המידע היתה אחד הניצוצות שהציתו את המשבר הפיננסי האחרון
 >  >  כאשר פרויקט סקר השמים הדיגיטלי של סלואן  ( sdss )  החל לעבוד ב-2000 ,  הטלסקופ שלו בניו מקסיקו אסף בשבועות הראשונים יותר מידע משנצבר בהיסטוריה של האסטרונומיה כולה .  כיום ,  עשור לאחר מכן ,  הארכיון של הפרויקט מכיל כמות אדירה של 140 טרה בייט של מידע .  פרויקט ההמשך ,  טלסקופ הסיקור הסינופטי הגדול  ( lsst )  ,  שצפוי להתחיל לעבוד בצ'ילה ב-2016 ,  יצבור כמות נתונים דומה מדי חמש שנים .  אפשר למצוא כמויות מידע אסטרונומיות כאלה גם קרוב יותר לכדור הארץ .  ענקית הקמעונות וול מארט מטפלת ביותר ממיליון עסקות של לקוחות מדי שעה ,  הנכנסות למסד נתונים שמוערך ביותר מ-2.5 פטה בייט  ( 10 בחזקת 15 בייטים )  - פי 167 מכמות המידע בספריית הקונגרס האמריקאי .  אתר הרשת החברתית פייסבוק מאחסן 40 מיליארד תמונות ;  ובפיענוח הגנום האנושי נבחנו 3 מיליארד זוגות בסיסים  ( bp )  מטלה שדרשה 10 שנים בפעם הראשונה שנעשתה ,  אך כיום אפשר להשלימה בתוך שבוע .  כל הדוגמאות הללו מספרות אותו סיפור :  העולם מכיל כמות עצומה מעל ומעבר לכל דמיון של מידע דיגיטלי ,  שגדלה במהירות מסחררת .  הדבר מאפשר דברים רבים שלא היו אפשריים בעבר :  זיהוי מגמות עסקיות ,  מניעת מחלות ,  מלחמה בפשע וכן הלאה .  המידע ,  כשהוא מנוהל היטב ,  עשוי לשמש לזיהוי מקורות חדשים של ערך כלכלי ,  לספק תובנות חדשות למדע ולסייע לפעילות הממשלות .  ואולם כמות המידע האדירה יוצרת גם בעיות חדשות .  למרות שפע הכלים לתעד ,  לעבד ולחלוק את כל המידע באמצעות חיישנים ,  מחשבים ,  טלפונים סלולריים וכדומה - כמות המידע עולה על מרחב האחסון הקיים  ( ראו תרשים )  .  יתרה מזאת ,  אבטחת המידע והגנה על הפרטיות הופכות למשימה קשה יותר ויותר עם הצטברות המידע .  אלכס סזלאי ,  אסטרופיזיקאי באוניברסיטת ג'ונס הופקינס ,  מציין כי כמויות המידע האדירות הופכות חלק גדול מהמידע לבלתי נגיש . " איך אפשר לפענח את כל המידע הזה ?  אנשים צריכים לחשוב איך אנחנו מכשירים את הדור הבא ,  לא רק של מדענים ,  אלא גם של אנשים בתחום הממשל והתעשייה ",  הוא אומר . " אנחנו נמצאים בתקופה שונה בגלל כל המידע הזה ",  אומר ג'יימס קורטדה מיבמ ,  שכתב עשרות ספרים על ההיסטוריה של המידע בחברה .  ג'ו הלרסטיין ,  מדען מחשב באוניברסיטת קליפורניה בברקלי ,  מכנה זאת  " המהפכה התעשייתית של המידע ".  השפעותיה מורגשות בכל מקום ,  החל בעסקים ועד למדעים ,  מממשל ואומנויות .  המדענים ומהנדסי המחשב טבעו מונח חדש לתופעה : " ביג דאטה ".  פירורי זהב בערימות המידע מבחינה אפיסטמולוגית  ( תורת הידע )  ,  מידע מורכב מאוסף נתונים ,  ולעומתו ידע מורכב משרשראות נפרדות של מידע .  אולם ההבדלים בין השניים מיטשטשים והולכים .  עם מספיק נתונים גולמיים ,  אלגוריתמים עדכניים ומחשבים חזקים אפשר לחשוף תובנות חדשות שקודם לכן נותרו סמויות מן העין .  עסקי ניהול המידע - סיוע לארגונים להשתמש בכמויות המידע האדירות - גדלים בקצב מסחרר .  בשנים האחרונות אורקל ,  יבמ ,  מיקרוסופט וסאפ הוציאו יחד יותר מ-15 מיליארד דולר לרכישת חברות תוכנה שמתמחות בניהול וניתוח מידע .  תעשייה זאת מוערכת בשווי של יותר מ-100 מיליארד דולר וצומחת בקצב של כ-10% בשנה - כמעט כפליים לעומת תעשיית התוכנה בכללותה .  יותר ויותר ארגונים ממנים סמנכ"לי מידע  ( cio )  ,  ונוצר מקצוע חדש ,  מדען מידע ,  שמשלב בין מיומנויות של מתכנת מחשבים ,  סטטיסטיקאי ואמן-מספר סיפורים ,  כדי לחלץ את פירורי הזהב מתוך ערימות המידע .  ואל הריאן ,  הכלכלן הראשי של גוגל ,  צופה כי תפקיד הסטטיסטיקאי יהפוך לסקסי ביותר בסביבה .  נתונים ,  הוא מסביר ,  זמינים כמעט לכל דורש ;  היכולת להפיק מהם חוכמה היא נדירה .  יש סיבות רבות לזינוק האדיר בכמות המידע .  הברורה בהן היא התקדמות הטכנולוגיה .  עם השיפור ביכולות המכשור הדיגיטלי והירידה במחירים ,  החיישנים והגאדג'טים מזרימים מידע רב שלא היה זמין קודם לכן ,  ולאנשים רבים יותר יש גישה לכלים חזקים בהרבה .  למשל ,  יש 4.6 מיליארד מנויי סלולר בעולם ו-1-2 מיליארד איש משתמשים באינטרנט .  יתרה מזאת ,  הרבה יותר אנשים כיום מבצעים אינטראקציה עם המידע .  בין 1990 ל-2005 יותר ממיליארד איש ברחבי העולם הצטרפו למעמד הבינוני .  בעוד שהם מתעשרים הם גם נהפכים למשכילים יותר ,  מה שמזין את צמיחת המידע ,  מציין קורטדה .  התוצאות ניכרות גם בתחומי הפוליטיקה ,  הכלכלה והמשפטים . " מהפיכות במדע התרחשו פעמים רבות לאחר מהפיכות בכלי המדידה ",  אומר סינאן אראל ,  מרצה למנהל עסקים באוניברסיטת ניו יורק .  בדיוק כפי שהמיקרוסקופ שינה את תחום הביולוגיה בכך שחשף חיידקים ,  נתונים אלה הופכים את מדעי החברה על פיהם ,  הוא מסביר .  חוקרים כיום מסוגלים להבין את ההתנהגות האנושית ברמת האוכלוסייה ולא רק ברמת האינדיבידואל .  העקבות הווירטואליות הופכות לעמוד תווך כמות המידע הדיגיטלי מכפילה עצמה פי עשרה בכל חמש שנים .  החוק של מור ,  שנחשב כמובן מאליו בתעשיית המחשבים ,  קובע כי כוחות העיבוד ויכולות האחסון של שבבי מחשב מוכפלים או שמחירם נחתך במחצית כל 18 חודשים בקירוב .  גם תוכנות המחשב משתכללות .  אדוארד פלטן ,  מדען מחשב באוניברסיטת פרינסטון ,  טוען כי לשיפור באלגוריתמים המניעים את יישומי המחשב היה תפקיד מרכזי בחוק מור בעשרות השנים האחרונות .  כמות גדולה של מידע מופצת בקנה מידה רחב .  עד 2013 תגיע כמות המידע העוברת באינטרנט ל-667 אקסה בייטים  ( 10 בחזקת 18 ,  או מיליארד ג'יגה-בייט )  ,  לפי סיסקו ,  יצרנית ציוד תקשורת ;  וכמות המידע ממשיכה לצמוח מהר יותר מיכולת הרשת לשאת אותה .  זה זמן רב שאנשים מלינים כי הם מוצפים במידע .  ב-1917 התלונן מנהל חברת ייצור בקונטיקט על השפעות הטלפון : " הזמן אובד ,  הבלבול גובר והכסף מתבזבז ".  ואולם מה שקורה עכשיו הוא הרבה יותר מגידול כמותי .  השינויים הכמותיים החלו ליצור הבדל איכותי . " שובל הפליטה של המידע "  - העקבות הווירטואליות שהקלקות משתמשי האינטרנט מותירות מאחוריהם ומהן אפשר להפיק ערך - הופך לעמוד תווך בכלכלת האינטרנט .  אחת הדוגמאות היא מנוע החיפוש של גוגל ,  שמונחה בחלקו ממספר הקליקים על פריט כדי לסייע לקבוע את מידת הרלוונטיות שלו לשאילתות החיפוש .  אם התוצאה השמינית בחיפוש אחר מונח מסוים זוכה למספר הגדול ביותר של הקלקות ,  האלגוריתם מקדם אותה מעלה בתוצאות .  בעוד שעולם נעשה דיגיטלי ,  איסוף וניתוח מידע צפוי להניב תועלות משמעותיות גם בתחומים אחרים .  למשל ,  קרייג מונדי ,  ראש מחלקת מחקר ואסטרטגיה במיקרוסופט ,  ומנכ"ל גוגל אריק שמידט הצטרפו לכוח משימה מיוחד לרפורמה במערכת הבריאות האמריקאית . " מוקדם בתהליך אריק ואני אמרנו 'אם אתם באמת רוצים רפורמה במערכת הבריאות ,  צריך לבנות מעין כלכלת שירותי בריאות סביב המידע שחשוב לאנשים' ",  מסביר מונדי . " אי אפשר לחשוב על נתונים רק בתור תוצר לוואי של השירותים הרפואיים ;  הנתונים נהפכים לנכס מרכזי בניסיון למצוא דרכים לשיפור כל היבט של שירותי הבריאות .  יש פה מעין היפוך כיוון ".  רישומים דיגיטליים אמורים להקל על חייהם של רופאים ,  להפחית עלויות לספקים של שירותי בריאות וחולים ולשפר את איכות הטיפול .  ואולם במצטבר ,  המידע עשוי לשמש לזיהוי שימוש צולב לא רצוי בתרופות ,  לזהות את הטיפולים האפקטיביים ביותר ולחזות התפרצות מחלה לפני הופעת התסמינים .  מחשבים כבר מנסים לעשות ניתוחים כאלה ,  אך נדרש תכנות ייעודי לצורך כך .  בעולם התפוצצות המידע המיתאמים צצים כבר מעצמם .  לעתים המידע חושף יותר ממה שרצוי .  למשל ,  עיריית אוקלנד בקליפורניה מפרסמת מידע על מיקומם ועיתויים של מעצרים ,  והוא מתפרסם באתר האינטרנט הפרטי oakland crimespotting .  באתר זה היה אפשר לגלות כי המשטרה פושטת על זונות ברחוב הומה מסוים מדי ערב ,  מלבד ימי רביעי .  טקטיקה זו לא היתה אמורה להיוודע לציבור .  התפוצצות המידע עשויה להיות בעלת השלכות רציניות בהרבה מכך .  במהלך המשבר הפיננסי התחוור כי הבנקים וסוכנויות דירוג האשראי הסתמכו על מודלים ,  שלמרות כמויות מידע עצומות שהוזנו אליהם ,  נכשלו בניסיון לשקף את הסיכון הפיננסי בעולם האמיתי .  זה היה המשבר הראשון שהוצת על ידי התפוצצות המידע - ויהיו יותר .  האופן שבו מנוהל המידע משפיע על כל תחומי החיים .  זמינות המידע מאפשרת לחברות לתת שירותים לשוקי נישה קטנים בכל מקום בעולם .  התפוקה הכלכלית בעבר התבססה על ייצור ,  ומנהלי הייצור דאגו לשפר את יעילותם של כל מכונה ושל כל תהליך .  כיום הסטטיסטיקאים נוברים בכמויות המידע שנצברות בעסק כדי למצוא רעיונות חדשים . " הכלכלה מבוססת הידע נמצאת בחיתוליה ",  מודה מונדי . " אפשר לראות את התווים הכלליים ,  אבל את ההשלכות הטכניות ,  המבניות ואפילו העסקיות עדיין איננו מבינים ".  דו"ח מיוחד זה מצביע על המקומות שבהם השינויים מתחילים להתרחש .
 
המפץ הגדול של המידע
המידע הזמין למין האנושי מתרבה בקצב מסחרר ,  והוא הופך לבלתי נגיש עבור רוב האנשים  ?  ברפואה ,  בעסקים ובמדע מפתחים דרכים לנצל את השפע הגדול  ?  ואולם התפוצצות המידע היתה אחד הניצוצות שהציתו את המשבר הפיננסי האחרון

