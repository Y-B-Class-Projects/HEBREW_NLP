מי נתן לסקציה נס ציונה עונש רדיוס ללא קהל ? 
ראש העיר נס ציונה ,  יוסי שבו ,  לא אהב את קללות האוהדים ,  והודיע לראשי הקבוצה כי יארחו את מכבי הרצליה ללא קהל
סקציה נס ציונה מהליגה הלאומית צפויה לארח ביום שישי הקרוב את מכבי הרצליה בפתיחת הסיבוב השני ,  ללא קהל במגרשה הביתי .  מי שעומד מאחורי ההחלטה לא לתת לאוהדי הקבוצה להיכנס למשחק הוא ראש העיר ,  יוסי שבו ,  שהודיע על כך אמש  ( ראשון )  לראשי המועדון .  שבו נכח במשחק הליגה של הקבוצה מול הפועל ראשון לציון ביום שבת ,  ולא אהב את התנהגות האוהדים שקיללו את השופט ניסים ביטון לאורך כל המשחק ,  ובסיום המשחק ניסו לפגוע באוהדי הקבוצה היריבה ובשחקן מסאי דגו ,  ששיחק בנס ציונה במהלך העונה שעברה .  לא ברור האם החלטתו של ראש העיר תקבל תוקף ,  מאחר שגם לקבוצה היריבה מהרצליה יש זכות מסוימת להכניס קהל למגרש ,  והיא עשויה לפנות להתאחדות בנושא זה .
 בנוגע לאותם התרחשויות במשחק בנס ציונה בשבת ,  שלח ארגון  " היציע ",  המאגד את קבוצות האוהדים בכדורגל הישראלי ,  מכתב לשר לביטחון פנים ,  יצחק אהרונוביץ' .  לטענת הארגון ,  המייצג גם את אוהדי ראשון לציון ,  הסיבה לפריצת המהומות בסיום המשחק היא אי נוכחות כוח שיטור במגרש ,  מאחר שנס ציונה משתתפת בניסוי של ההתאחדות לכדורגל בו מועברים סמכויות השיטור והסדרנות לכוח אבטחה אזרחי .  במכתב מצוין כי למרות שהארגון דורש צמצום כוחות השיטור ביציעים ,  אין בכוונתו המקורית להוציא את השוטרים ככלל מהאצטדיונים ושכוח שיטור צריך להימצא באיזור למקרה הצורך .
 
מי נתן לסקציה נס ציונה עונש רדיוס ללא קהל ? 
ראש העיר נס ציונה ,  יוסי שבו ,  לא אהב את קללות האוהדים ,  והודיע לראשי הקבוצה כי יארחו את מכבי הרצליה ללא קהל

