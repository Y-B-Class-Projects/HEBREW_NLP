מוסקרון הודחה מהליגה הראשונה בבלגיה
הבעיות הכלכליות הכריעו את המועדון .  שחקני הקבוצה הודיעו שלא יתייצבו ,  זאת הפעם השלישית ברצף ,  למשחק ליגה ונענשו
לאחר פרשה ארוכה וסבוכה שנמשכה זה זמן רב ,  הוחלט היום  ( שני )  בבלגיה להדיח את קבוצת מוסקרון מהליגה הראשונה .  לפי כלי התקשורת במדינה החליטו שחקני הקבוצה לא להתייצב למשחקם הבא בליגה במסגרת המחזור ה-21 נגד ווסטרלו ,  זאת הפעם השלישית ברציפות .
 לפני ההחלטה ,  העמידו בבלגיה בפני הקבוצה אולטימטום שקבע כי אם הקבוצה לא תופיע למשחק ,  כפי שעשתה נגד סרקל ברוז' וקורטרייק  ( וספגה הפסדים טכניים של 5:0 )  בשני המחזורים הקודמים ,  היא תודח מן הליגה .  זה כנראה לא הפריע לשחקנים להחליט שהם גם לא מתייצבים למשחק הבא .
 הבעיות הכלכליות של המועדון הם שהביאו את שחקני הקבוצה לא להתייצב לשני משחקיה הקודמים .  השחקנים טענו שמכיוון שלא נמצא פיתרון למצוקה הכספית ,  הרי שהם לא מוכנים לסכן את בריאותם כדי לשמור על סיכוי סביר לעבור בחלון ההעברות שייפתח בינואר לקבוצות בעלות אופק כלכלי ורוד יותר .
 לפיכך ,  משחקיה העתידיים ובדיעבר של מוסקרון בליגה יבוטלו ,  וכך היא תרד למקום האחרון בטבלה .  מה שאומר שמהליגה הראשונה לא תהיה יורדת אוטומטית ,  שכן הקבוצה שתסיים במקום ה-15 והלפני אחרון תילחם בפלייאוף נגד הקבוצה שתסיים במקום השלישי בליגת המשנה .
 
מוסקרון הודחה מהליגה הראשונה בבלגיה
הבעיות הכלכליות הכריעו את המועדון .  שחקני הקבוצה הודיעו שלא יתייצבו ,  זאת הפעם השלישית ברצף ,  למשחק ליגה ונענשו

