המכירות הקמעוניות בבריטניה עלו בספטמבר לשיא של יותר משש שנים
מספר הקמעוניות שדיווחו על גידול במכירות עלה ב-49% על מספרן של אלו שדיווחו על ירידה
מדד המכירות הקמעוניות בבריטניה עלה בספטמבר לשיא של יותר משש שנים ,  והחנויות צופות כי גם בחודש הבא תירשם עלייה ,  כך הודיעה היום התאחדות התעשיינים הבריטית  ( cbi )  .  את העלייה במכירות בספטמבר הובילו מוצרי הביגוד וההנעלה .  על פי הודעת ההתאחדות ,  מספר הקמעוניות שדיווחו על עלייה במכירותיהן לעומת השנה שעברה עלה החודש ב-49% על מספרן של אלו שדיווחו על ירידה במכירות .  זוהי העלייה השלישית ברציפות ,  אשר דחפה את המדד לרמתו הגבוהה ביותר מאז מאי 2004 .  מדד הציפיות לאוקטובר היה ברמה של 47% - הגבוהה ביותר מאז אוקטובר 2001.על אף שהנתונים שפורסמו היום אישרו כי כלכלת בריטניה צמחה ברבעון השני בקצב המהיר ביותר זה תשע שנים ,  ההתאוששות עלולה להתעכב היות שהממשלה מתחילה ביישומה של תכנית הקיצוצים המחמירה ביותר מאז מלחמת העולם השנייה ." מכירותיהן של הקמעוניות היוקרתיות רשמו ביצועים נאים החודש ,  מעבר לציפיות ",  אמר היועץ הכלכלי הראשי של cbi ,  איאן מקפרטי . " עם זאת ,  המשמעות של תחזיות חלשות לשכר היא שהצריכה הפרטית בוודאי תהיה מרוסנת ב-2011 ". 

המכירות הקמעוניות בבריטניה עלו בספטמבר לשיא של יותר משש שנים
מספר הקמעוניות שדיווחו על גידול במכירות עלה ב-49% על מספרן של אלו שדיווחו על ירידה

