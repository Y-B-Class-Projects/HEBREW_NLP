הבירה של היורמים
בלעדי TheMarker
מתבשל :  יורם באומן מבעלי משרד הפרסום באומן בר ריבנאי ,  יורם ראב"ד ממשרד עורכי הדין ראב"ד מגריזו בנקל ,  ניר ברונשטיין מנכ"ל פועלים שוקי הון לשעבר ומי שנחשד על ידי רשות ניירות ערך בשימוש במידע פנים ויגאל שרמייסטר בעליה של חברת השמירה שותפים במיזם להקמת מבשלת בירה .  המבשלה ,  העתידה לקום בעמק חפר ,  היא פרי יוזמה של קבוצת משקיעים שבראשה עומד יורם ירזין ,  מבעלי המסעדות מוזס ,  זוזוברה וקפה איטליה .  משקיעים נוספים הם אלוף  ( מיל' )  אורי שגיא ואל"מ  ( מיל' )  אביאם סלע ,  מי שנודע כמפעילו של ג'ונתן פולארד .  עד כה הושקעו במבשלה כ-2 מיליון דולר .  ירזין אמר כי בכוונת הקבוצה להקים מבשלת בוטיק . " זיהינו שיש ביקוש לבירה איכותית .  הבירה שלנו תהיה ברמה גבוהה הרבה יותר מהבירות התעשייתיות שיש כיום בשוק ".  ככל הנראה ייוצרו במבשלה שני סוגי בירה :  בהירה וכהה .  ירזין מדגיש כי המבשלה תוקם רק בעוד חצי שנה . " אנחנו עדיין בשלב של הבאת ציוד לישראל ותכנון המבנה ".  לבירה עדיין לא ניתן שם ,  אך לחברה שנפתחה ניתן השם  " אביר הבר ".  יורם באומן הסכים לומר רק כי הוא חובב גדול של בירה וכי מדובר בהשקעה לעתיד .  יורם ראב"ד סירב להתייחס לנתונים מספריים אבל הסכים לומר כי  " אין ספק שמההשקעה הזאת יהיו לי הרבה בירות זמינות ". 

הבירה של היורמים
בלעדי TheMarker

