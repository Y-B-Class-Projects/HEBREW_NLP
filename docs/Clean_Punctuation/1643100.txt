איוב קרא :  סוריה מספקת מים לכפרים בגולן ותגדיל הכמות המועברת
תוספת המים תאפשר לכפרים הדרוזיים להגדיל את יצוא התפוחים לסוריה מ-10,000 טונה לשנה ל-100 אלף טונה 
" סוריה מספקת מאז 1986 מים לתושבי הכפר הדרוזי מג'דל שאמס ,  ובכוונת הדרוזים בגולן לבקש ממנה להרחיב את אספקת המים לישובים דרוזים נוספים ",  כך אמר היום סגן השר לפיתוח אזורי איוב קרא ,  בביקור שערך במועצה האזורית גולן.קרא גילה כי המים מסוריה מסופקים חינם לתושבי הכפר בצינור מיוחד ממעיין  " עין אל תופאחה "  בידיעת שלטונות ישראל .  על פי המידע שמסר סגן השר ,  ב-1986 הסכימה ישראל לחבר מחדש את הכפר למעיין ,  הנמצא בתחום סוריה כמה מאות מטר מצפון לכפר .  תושבי הכפר שיקמו את הצינור ,  שחזר לספק מים ,  לאחר שאספקת המים לכפר מהמעיין בסוריה הופסקה בשל מלחמת ששת הימים.בזמן הקרוב מתכוונים תושבי הכפר ותושבי כפרים דרוזיים נוספים לצאת לסוריה ולבקש ממנה להרחיב את אספקת המים לכפרים הדרוזיים בוקעתה ,  מסעדה ועין קינייה.עוד אמר קרא כי הגדלת אספקת המים לגולן מסוריה תאפשר לדרוזים להגדיל את יצוא התפוחים לסוריה העומד כיום על 10,000 טונה לשנה ל-100 אלף טונה לשנה : " האינטרסים הכלכליים של שתי המדינות יחזירו את הצדדים לשולחן המו"מ ומשלום כלכלי נגיע גם לשלום אמת ",  אמר סגן השר בסיום ביקורו .
 
איוב קרא :  סוריה מספקת מים לכפרים בגולן ותגדיל הכמות המועברת
תוספת המים תאפשר לכפרים הדרוזיים להגדיל את יצוא התפוחים לסוריה מ-10,000 טונה לשנה ל-100 אלף טונה

