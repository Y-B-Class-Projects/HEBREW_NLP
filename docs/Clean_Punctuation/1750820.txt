אישום :  נפגש עם חבר ודקר אותו למוות באכזריות
חיים שמלצר ,  תושב ירושלים ,  מואשם כי רצח במוצאי שמחת תורה את חברו יוסף בוזגלו .  לפי כתב האישום ,  שמלצר אמר  " אין לי אלוהים "  ונעץ במפשעתו של הקורבן סכין באורך 23 ס"מ
לבית המשפט המחוזי בירושלים הוגש היום  ( שלישי )  כתב אישום נגד חיים שמלצר ,  תושב ירושלים בגין רצח של חברו יוסף בוזגלו במוצאי שמחת תורה ,  בחודש ספטמבר האחרון .  לפי כתב האישום ,  במוצאי החג צלצל שמלצר לבוזגלו וקבע להיפגש עמו בשכונת מקור ברוך בעיר .  שמלצר ואדם נוסף ,  הגיעו למקום האירוע .  במהלך הפגישה התפתח ויכוח מילולי ובמהלכו איים שמלצר על בוזגלו במילים  " אין לי אלוהים ,  אתה תשלם על זה ,  אני ארצח אותך !  "  
עוד צוין בכתב האישום כי לאחר מכן ,  שמלצר והאדם הנוסף גררו את בוזגלו לרחוב סמוך ,  שם הצמידו אותו עם הגב לקיר בחצר אחד הבניינים .  אז ,  שלף בוזגלו סכין מתקפלת באורך 23 סנטימטרים ,  ונעץ אותה במפשעתו של הקורבן .  לאחר מכן ,  משך שמלצר את הסכין בתוך גופו של הקורבן כלפי מעלה ,  במטרה לגרום לנזק מירבי .  בוזגלו המתוטט מיידית ונפל ,  ושמלצר דקר אותו פעם נוספת ,  בחלק התחתון של גבו .
 בוזגלו הובהל לבית החולים במצב של מוות קליני .  הוא עבר החייאה וניתוח ,  אך למחרת מת מפצעיו .  כתב האישום מציין כי שמלצר המית את בוזגלו  " בדם קר ",  מבלי שקדמה התגרות למעשה ,  ובנסיבות שבהן יכול היה לחשוב ולהבין את תוצאות מעשיו ,  ומשהכין את עצמו להרוג .  החשוד הנוסף במעשה ,  ברח ביום באירוע והמשטרה עדיין מנהלת אחריו מצוד .
 עורכי דינו של הנאשם ,  אלי כץ ויהודה שושן ,  מסרו בתגובה ,  כי  " כבר מעיון ראשוני בחומר החקירה עולה כי כתב האישום אינו מבוסס וקיים קושי לקשור בין הנאשם למקרה הטראגי .  לאחר העיון בחומר הדל והבלתי ברור קל יותר להבין מדוע התעקשה המשטרה להסתיר מהנאשם את החומר נגדו .  העובדה כי הדוקר קרא  " אין לי אלוהים "  רק מוכיחה כי לא היה זה הנאשם ,  המנהל מאז ומעולם אורח חיים חרדי ". 

אישום :  נפגש עם חבר ודקר אותו למוות באכזריות
חיים שמלצר ,  תושב ירושלים ,  מואשם כי רצח במוצאי שמחת תורה את חברו יוסף בוזגלו .  לפי כתב האישום ,  שמלצר אמר  " אין לי אלוהים "  ונעץ במפשעתו של הקורבן סכין באורך 23 ס"מ

