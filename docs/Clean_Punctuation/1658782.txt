הפיגועים במוסקבה :  הצ'צ'נים לקחו אחריות
מנהיג המורדים הצ'צ'נים דוקו אומרוב נטל אחריות על שני הפיגועים שאירעו במוסקבה ברכבת התחתית של מוסקבה ביום שני .  בהודעה שפרסם אמר כי ההתקפות על רוסיה יימשכו
 ( באדיבות הערוץ הראשון ) 
מנהיג המורדים הצ'צ'נים דוקו אומרוב נטל הערב  ( רביעי )  אחריות על שני הפיגועים אשר אירעו במוסקבה ביום שני ,  בהם נהרגו 39 בני אדם .  בהודעה שפרסם באתר לא רשמי של המורדים הצ'צ'נים אמר אומרוב כי הוא הורה באופן אישי על ביצוע הפיגועים וכי ההתקפות על רוסיה יימשכו . 
" כמו שאתם יודעים ב-29 למרץ התבצעו שתי פעולות מיוחדות במוסקבה במטרה להרוס את הכופרים ולשלוח מסר לשירות הביטחון הפדרלי של רוסיה  ( FSB )  .  שני המבצעים בוצעו בפקודתי ולא יהיו האחרונים ",  אמר אומרוב .  אחד מהפיגועים אירע מטרים ספורים מהמטה של שירות הביטחון הפדרלי של רוסיה .
 הפיגועים אירעו ביום שני בבוקר בשתי תחנות רכבת תחתית שונות במוסקבה בדיוק בזמן שעת העומס ובוצעו על ידי מחבלות מתאבדות .  הפיצוץ הראשון אירע בתחנת הרכבת התחתית של לוביאנקה והשני בתחנת הרכבת התחתית של קולטורי .  
ראש ממשלת רוסיה ולדימיר פוטין אמר בתגובה לפיגועים כי  " הטרוריסטים שאחראים למתקפת הטרור במוסקבה יושמדו ".  הוא הוסיף כי הוא  " בטוח שכוחות הביטחון לא יחסכו במאמציהם לאתר ולהעניש את הפושעים ".  נשיא רוסיה דמיטרי מדבדב אמר כי מדינתו תפעל ללא פשרות על מנת לשרש את הטרור משטחה .  
הבוקר אירע פיגוע נוסף ברוסיה כאשר שני פיצוצים החרידו את מרכז העיר קיזלייר ברפובליקת דגסטן שבצפון חבל הקווקז .  בפיצוצים נהרגו 12 בני אדם ושבעה נפצעו .  בין ההרוגים גם קצין משטרה בכיר .
 
הפיגועים במוסקבה :  הצ'צ'נים לקחו אחריות
מנהיג המורדים הצ'צ'נים דוקו אומרוב נטל אחריות על שני הפיגועים שאירעו במוסקבה ברכבת התחתית של מוסקבה ביום שני .  בהודעה שפרסם אמר כי ההתקפות על רוסיה יימשכו

