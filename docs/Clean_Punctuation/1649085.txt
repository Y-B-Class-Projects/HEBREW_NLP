 " העסקות שהסדיר גולדמן ליוון שערורייתיות ;  דומות לשיטות אנרון "
 כך אמר הפרשן הראשי של  " פייננשל טיימס ",  אך ציין כי  " העסקות היו חוקיות לחלוטין "
 עם זאת ,  הנטייה למקד את הביקורת בפרשה בגולדמן סאקס היא בבחינת  " הסחת דעת מהנושא המרכזי ",  אמר וולף בראיון לתוכנית הטלוויזיה טק טיקר  ( tech ticker )  של יאהו . " גולדמן לא הפר את החוק .  אנשים ידעו מה הוא עושה וזה לא היה עניין גדול .  זה היה מותר ",  אמר וולף . " מדובר בביטוי נוסף לאופן שבו ממשלות ברחבי העולם קשרו קשר עם המגזר הפיננסי כדי לעשות דברים שאסור היה להם לאפשר לעשות ".  וולף הוסיף כי חלק מהבעיה טמון בכך שממשלות בעולם יכולות להסתיר חבויות ולא לכלול אותן במאזניהן ,  וכי הן אימצו את שיטות הפעולה של אנרון . " חשבונאות בנוסח אנרון הפכה למרבה הצער למאפיין בולט במאזנים של מדינות זמן רב לפני אנרון החלה בכך ",  אמר וולף . " החשבונאות של הממשלות שלנו הן שערורייתיות .  הן שערוריה מוחלטת וארה"ב אינה חריגה .  היא רק אחת מממשלות רבות שמאזניהן אינם אומרים לנו דבר על מצבן הפיננסי האמיתי על ההתחייבויות ארוכות הטווח שלהן .  לעולם לא היינו מרשים זאת במגזר הפרטי ",  הוסיף .

" העסקות שהסדיר גולדמן ליוון שערורייתיות ;  דומות לשיטות אנרון "
 כך אמר הפרשן הראשי של  " פייננשל טיימס ",  אך ציין כי  " העסקות היו חוקיות לחלוטין "
 
