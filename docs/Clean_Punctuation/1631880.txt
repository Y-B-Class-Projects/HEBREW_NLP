עדנה watch
האח הגדול ימשיך לשמור על עדנה קנטי גם לאחר הדחתה .  זכיינית ערוץ 2 קשת הודיעה לרשות השניה כי תצמיד למתמודדת מאבטח עם עזיבתה את התכנית
קשת תצמיד מאבטח למתמודדת  " האח הגדול "  עדנה קנטי עם צאתה מהבית .  לוואלה !  ברנז'ה נודע ,  כי הרשות השניה פנתה לזכיינית והסבה את תשומת ליבה לתלונות רבות שהתקבלו בנוגע לקנטי ,  פעילת מחסום ווטש .  קשת מסרה בתגובתה לרשות השניה כי לקנטי יוצמד מאבטח בימים הראשונים לצאתה מבית האח הגדול ,  וכי היא תספק לה אבטחה ככל שיידרש .  
הצמדת המאבטח לקנטי אינה הפעם הראשונה בה מאבטחת קשת את מתמודדי  " האח הגדול "  לאחר צאתם מהבית .  בתום העונה הראשונה של התכנית הוצמדו מאבטחים לחמשת הפיינליסטים למשך מספר ימים מהחשש שמעריצים רבים יטרידו אותם .  בשלב זה לא ידוע מתי תודח קנטי מהבית אולם קשת כאמור מתחייבת להגן עליה על אף שאינה מחויבת לעשות זאת על פי כללי הרשות השנייה .
 מהפקת  " האח הגדול "  נמסר בתגובה : " אנו מודעים לביקורת שמופנית כלפי עדנה ונערכים בהתאם .  כשעדנה תצא מהבית ,  מתי שזה לא יהיה ,  נדאג לאבטח אותה במידת הצורך ". 

עדנה watch
האח הגדול ימשיך לשמור על עדנה קנטי גם לאחר הדחתה .  זכיינית ערוץ 2 קשת הודיעה לרשות השניה כי תצמיד למתמודדת מאבטח עם עזיבתה את התכנית

