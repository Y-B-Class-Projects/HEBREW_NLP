הגנב השובב ומסמכי  " כלבוטק "  האבודים
קלטת בטא ,  דיסק ומספר מסמכים נעלמו ממכוניתו של עורך התכנית  " כלבוטק "  שנגנבה ונמצאה כמה שעות לאחר מכן במשחטת רכב בקדומים
רכבו של עורך  " כלבוטק "  משה כץ ובו חומרים הקשורים לתכנית נגנב ביום רביעי וחלק מהחומרים בו לא נמצאו .  הרכב ,  שבתוכו היו תיקיות ומסמכים הקשורים בתחקירי התכנית ,  נגנב ביום רביעי וזמן קצר לאחר מכן נמצא במשחטה באזור היישוב קדומים .  מספר מסמכים ,  קלטת בטא ודיסק שהיו בין החפצים ברכב לא אותרו .
 במערכת  " כלבוטק "  נוהגים בשבועות האחרונים משנה זהירות עם חומרי התחקירים ,  במיוחד לאחר האיומים שקיבל המגיש רפי גינת .  החומרים שהיו ברכבו של כץ הם חומרים רגישים שבמערכת העדיפו כי יישמרו בביתו .  עם זאת ,  לכל החומרים שנגנבו יש גיבוי והתחקירים הקשורים בהם לא צפויים להיפגע .
 משה כץ אמר היום לוואלה !  ברנז'ה : " נגנב לי הרכב ,  הגשתי תלונה והנושא בטיפול .  מעבר לכך אני לא מעוניין להתייחס לנושאים הקשורים ב 'כלבוטק' ".  מרשת נמסר : " האוטו אכן נגנב והנושא מצוי בחקירת משטרה ". 

הגנב השובב ומסמכי  " כלבוטק "  האבודים
קלטת בטא ,  דיסק ומספר מסמכים נעלמו ממכוניתו של עורך התכנית  " כלבוטק "  שנגנבה ונמצאה כמה שעות לאחר מכן במשחטת רכב בקדומים

