לא לפחד כלל
עופרי זוטא מתמודדת עם היום הפסימי ביותר בעזרת אורז מלא כל טוב ושעועית לבנה
החורף הרשמי כבר כאן ,  כך לפחות אומר התאריך .  היום הארוך ביותר כבר מאחורינו  ( הוא קרוי אצלנו במשפחה היום הפסימי ביותר )  ,  ובכל זאת מזג האוויר מצליח לתעתע בכולנו .  החזאים הם אופציה שתמיד כדאי לשקול ,  אבל מומלץ לסמוך עליהם בערבון מוגבל.אתמול יום שימשי וקסום ,  היום קריר ,  אפרורי וגשום .  מה יהיה ? 
הקור שמקפיא לי את הגוף מחפש נחמה בדמות אוכל מחמם ,  ועדיף כזה שיפיל אותי לשנת צהריים מתוקה .  משום מה אני מעלה את אופציית האורז המלא ,  והפעם הוא צריך להיות גם מלא בכל טוב .  לפני כך וכך שנים ,  כחובבת אורז מושבעת  ( רק לא לבן נטול טעם )  החלטתי להתמודד עם סוגיית האורז המלא .  הצצתי בסירים ,  טעמתי ,  שאלתי ,  חקרתי ,  בדקתי ,  ובעיקר ..  .  חששתי.הגעתי למסקנות רבות ,  והנה עיקרן 
אין ממה לפחד.בניגוד לאורז לבן אפשר לפתוח את הסיר כאוות נפשכם בעת הבישול .  אפשר להוסיף מים ,  ואפילו אפשר לבשל כמו פסטה  בהרבה הרבה מים מומלחים קלות .  אין צורך להיצמד להוראה שאומרת להשרות או לשטוף קודם במים  ( זה תלוי בעיקר במתכון )  .  האורז יוצא עסיסי יותר ,  מה שמבטיח שבמידה ולא אכלתם את כל תכולת הסיר ,  האורז לא יתייבש כ"כ מהר ויהיה לח וטעים גם למחרת .  מה שכן ,  צריך סבלנות .  בישול אורז מלא לוקח זמן .
 אורז מלא הוא אורז שלא עבר תהליך של קילוף ,  ניקוי ו"ליטוש ".  הוא אורז אורגינל אמיתי .  הוא מלא בכל טוב בריאותי  ( ויטמנים ,  מינרלים וסיבים תזונתיים )  ומתעכל לאט יותר ,  מה שמיטיב עם שמירה על איזון הסוכרים בדם  ( הוא בהחלט מומלץ לחולי סוכרת ) .קיימים כמה סוגים של אורז מלא ,  אני אוהבת במיוחד את האורז העגול .  טעמו  " אגוזי "  יותר והוא בעל טעם עדין וידידותי יותר מהאורז המלא  " הרגיל ".  הבא אחריו הוא האורז המלא הבסמטי .  אבל זו דעתי .
 חומרים:1 כף שמן זית1 כוס אורז מלא½ כפית מלח2.5 כוסות מים
אופן ההכנה:1 .  מחממים היטב סיר .  מוסיפים שמן ,  אורז ומלח ,  מערבבים היטב .  מוסיפים מים ומביאים לרתיחה .  מבשלים על אש נמוכה  ( כשהסיר סגור )  כ-40 דקות .
 2 .  מכבים את האש ונותנים לאורז לנוח עוד כ-5 דקות .
 אורז עם תבלינים ,  פירות יבשים וערמונים .  שחקו עם התבלינים והפירות יבשים לפי טעמכם ולפי מה שיש בנמצא .
 חומרים:2 כפות שמן זית1 מקל קינמון שבור לשניים4 תרמילי הל¼ כפית כוסברה יבשהחופן נאה של בצל יבש פרוס  ( ניתן לקנות בחנויות הטבע ובחנויות התבלינים ) ¼ כפית כורכום6 משמשים יבשים חתוכים לקוביותחופן צימוקים50-100 גרם ערמונים קלופים ומוכנים לבישול ,  קצוצים גס1.5 כוסות אורז מלא עגול½-1 כפית מלח3.5 כוסות מים
אופן ההכנה:1 .  מחממים היטב סיר .  מוסיפים שמן ותבלינים שלמים .  מערבבים היטב עוד כדקה .
 2 .  מוסיפים בצל יבש ,  כורכום ,  פירות יבשים וערמונים .  מערבבים היטב ומבשלים כ- 2 דקות .  זהירות שלא ישרף .
 3 .  מוסיפים אורז ומלח ,  מערבבים היטב ומטגנים כך בזהירות עוד כדקה .  מוזגים מים ,  סוגרים את הסיר ומביאים לרתיחה .
 4 .  מנמיכים את הלהבה ומבשלים 40 דקות .  אם בתום הזמן נשארו נוזלים בתחתית הסיר ,  מבשלים עוד כ-5 דקות .  משאירים את הסיר סגור לעוד 5 דקות .
 בשביל שהתבשיל יהיה באמת פשוט ומהיר ,  צריך שעועית מוכנה ,  קפואה  ( או מקופסא )  .
 חומרים:½ כף שמן זית + ½ כף חמאה4 בצלים קטנים  ( לא שאלוט )  קלופים ושלמים1 פלפל צהוב  ( אפשר גם בצבע אחר ) חופן זיתים ירוקים פרוסים  ( כן ,  אפשר את אלו הפושטים מהקופסא ) 2 כוסות שעועית לבנה מבושלת3 ענפי טימין2 עלי מרווה1 עגבניה רכה קלופה קצוצה גסכף גדושה רסק עגבניות¾ כוס מיםמלח לפי הטעם
אופן ההכנה:1 .  מחממים בסיר רחב חמאה ושמן זית או 1 כף שמן זית .
 2 .  מצרפים את הבצלים ,  מטלטלים את הסיר כך שהבצלים יצופו היטב בשומן .  צורבים קלות את הבצלצלים .
 3 .  מוסיפים את רצועות הפלפלים והזיתים ,  ומטגנים בעדינות  ( שימו לב לעוצמת הלהבה כך שלא תשרוף את הבצל והפלפלים )  .
 4 .  מוסיפים את השעועית ,  הטימין והמרווה ואת העגבניה החתוכה .  מערבבים היטב .
 5 .  מוסיפים רסק ,  מים ומלח .  מערבבים היטב ,  סוגרים את הסיר ומנמיכים ללהבה נמוכה-בינונית .  מבשלים כ-7 דקות .  במידה וחסרים נוזלים ,  מוסיפים עוד קצת מים ומערבבים היטב .
 6 .  מתקנים תיבול ,  ונהנים .
 
לא לפחד כלל
עופרי זוטא מתמודדת עם היום הפסימי ביותר בעזרת אורז מלא כל טוב ושעועית לבנה

