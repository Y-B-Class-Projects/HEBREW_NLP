ממאי הקרוב :  מדידת צפייה ב-VOD ובממירים מקליטים 
הטמעת מערכת המדידה החדשה של ועדת המדרוג תימשך כשנה ;  בקרוב תנהל הוועדה דיון על אופן חישוב הנתונים .  מנכ"ל הוועדה : " ישראל מצטרפת לחיל החלוץ בתחום מדידת הצפייה בטלוויזיה "
  >  >  ועדת המדרוג תחל למדוד את שיעורי הצפייה בתוכני vod ואת נתוני הצפייה המאוחרת - כלומר צפייה בתוכניות שהוקלטו בממירים הדיגיטליים ,  yes max ו-hot מג'יק ,  ובטכנולוגיות שונות כמו סטארט אובר של hot - ב-1 במאי ,  כך נודע ל-themarker .  תהליך הטמעת מערכת המדידה החדשה צפוי להימשך כשנה .  הפאנל שבמסגרתו תיערך המדידה כולל כ-580 משקי בית ,  שכעת רק לכ-190 מהם יש ממירים מקליטים ושירותי vod .  הוועדה תמדוד את שיעורי הצפייה באמצעות מערכת שפועלת לפי זיהוי דגימת קול  ( פס השמע בתוכנית )  ותאפשר גם מדידת צפייה בתוכניות שלא בעת שידורן המקורי .  ועדת המדרוג צפויה לערוך בקרוב דיון בנוגע למועד פרסום נתוני המדידה ובנוגע לאופן שבו יחושבו .  בימים אלה נערכת בוועדה עבודת מטה הכוללת את בחינת המדידה במדינות אחרות בעולם ובדיקת אופן החישוב בגופי מדידה אחרים בעולם שכבר החלו במדידת רייטינג מצרפי שכולל גם צפייה מחוץ לשעת השידור .  נתוני המדידה צפויים להשפיע על שוק הטלוויזיה מכיוון שיצורפו לחישוב הרייטינג הכללי וישנו את נתוני הרייטינג של זכייניות הטלוויזיה .  ערך נוסף של המדידה המצרפית נובע מהעובדה כי זו תהיה הפעם הראשונה שבה יפורסמו בישראל באופן קבוע נתונים בעלי תוקף סטטיסטי של צפייה ב-vod ובממירים המקליטים .  מנכ"ל הוועדה למדרוג ,  ד"ר יפעת בן חי שגב ,  מסרה כי  " התחלת מדידת פרופיל הצפייה המאוחרת היא פריצת דרך מבחינת מערכת המדידה בארץ והיא תאפשר לנו להתאים את המערכת לפרופילים המתקדמים ביותר .  בכך מצטרפת ישראל למעט מדינות בעולם המהוות חיל חלוץ בתחום מדידת הצפייה בטלוויזיה ". 

ממאי הקרוב :  מדידת צפייה ב-VOD ובממירים מקליטים 
הטמעת מערכת המדידה החדשה של ועדת המדרוג תימשך כשנה ;  בקרוב תנהל הוועדה דיון על אופן חישוב הנתונים .  מנכ"ל הוועדה : " ישראל מצטרפת לחיל החלוץ בתחום מדידת הצפייה בטלוויזיה "
 
