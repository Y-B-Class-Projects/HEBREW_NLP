חנין :  ההפקרות בחומרים המסוכנים תגרום לפגיעות רבות
יו"ר הועדה המשותפת לנושא סביבה ובריאות ,  ח"כ דב חנין  ( חד"ש )  ,  הגיב היום  ( רביעי )  בחריפות בעקבות דליפת החומר המסוכן ממשאית בכביש 6 ,  שגרמה לחסימתו של הכביש לשני הכיוונים .  ח"כ חנין אמר כי  " רצף התאונות בתקופה האחרונה  לפחות אחת בשבוע  חייב להדליק אור אדום בכל הנוגע למדיניות החומרים המסוכנים בישראל ,  שהפקרות בתחום הטיפול בהם עלולה לגרום לפגיעות רבות בחיי אדם ובבריאותם ".  חנין קרא למשרד להגנת הסביבה לגבש מדיניות כוללת חדשה בתחום החומרים והמפעלים המסוכנים בישראל ,  שתתבסס על הרחקתם מריכוזי אוכלוסין ועל תקנים ונהלים מחמירים במיוחד בכל הנוגע לטיפול השוטף בהם .  

חנין :  ההפקרות בחומרים המסוכנים תגרום לפגיעות רבות
nan
