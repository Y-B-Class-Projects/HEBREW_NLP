על פסגת הכרמלו
אנתוני צלף 37 והוליך את דנבר לניצחון 112:119 על יוטה .  בוש וברניאני הוליכו את הראפטורס הלוהטים ל-88:110 על דאלאס
בארצות הברית ממשיכים להתכונן ליום מרטין לותר קינג ,  כשהמשמעות מבחינת ליגת הכדורסל הטובה בעולם ,  היא ה-NBA ,  היא שהיום  ( שני )  ייערכו הרבה משחקים בשעות הצהריים שעון מקומי ,  שהן שעות הערב בישראל .  אי לכך ובהתאם לזאת ,  את ערב המשחקים הנוכחי פתח המפגש בין טורונטו לדאלאס ,  וסגרה אותו ההתמודדות בין דנבר ליוטה .  שניים זה מספיק .
 טורונטו  ( 20:21 )  - דאלאס  ( 14:26 )  88:110
כריס בוש קלע 23 נקודות והוריד 13 ריבאונדים ,  אנדראה ברניאני קלע 22 והראפטורס השיגו ניצחון בית שביעי מתוך שמונה המשחקים האחרונים שלהם באייר קנדה סנטר .  רבע שני של 18:34 הוביל את הדרך עבור הראפטורס ,  שכבר הוליכו ב-26 הבדל .  חוסה קלדרון עם 15 נקודות ו-7 אסיסטים וג'ארט ג'ק עם 11 ו-7 באותן קטגוריות ,  שלטו בקו האחורי וסייעו לקבוצה שלהם לעלות למאזן חיובי .
 דירק נוביצקי הוליך את המאבס עם 19 נקודות ,  אבל גם איבוד קור הרוח במהלך הריצה של הראפטורס וספיגת עבירה טכנית וגם ג'ייסון טרי ,  שקלע 18 ,  זכה לשריקה לטכנית כמה דקות לאחר מכן .  שון מריון עם 15 וג'ייסון קיד עם 15 משלו וגם 9 אסיסטים ,  ניסו לעזור ,  אך לשווא .
 דנבר  ( 14:26 )  - יוטה  ( 18:23 )  112:119
ההתקפה של דנבר שוב חזרה להציג ניצוצות מבריקים ,  כשכרמלו אנתוני קלע 37 נקודות  ( 13 מ-22 מהשדה ,  11 מ-12 מהקו )  וצ'ונסי בילאפס מוסיף 29 משלו  ( 17 מ-19 מהקו )  ,  והנאגטס בינתיים עם סוויפ עונתי על הג'אז  ( 0:3 )  ,  דבר שעלול להיות משמעותי במידה שהקבוצות יסיימו את העונה עם אותו מאזן במערב הצמוד .  ננה קלע 18 לנאגטס ,  וטיי לוסון חזר גם הוא לרוטציה אחרי היעדרות של ארבעה משחקים ,  וקלע 11 .  דנבר כבר הוליכה ב-17 הפרש ברבע השני ,  אך ריצת 2:12 החזירה את יוטה למשחק .  הנאגטס הגיבו בריצת 0:10 ברבע השלישי ,  יוטה נתנה ריצת 2:13 ברבע הרביעי ,  אבל לא הצליחה לשמור על המומנטום ואיפשרה לבילאפס להבטיח את הניצחון .
 דרון וויליאמס ,  שהיה בספק למשחק ,  קלע 23 וחילק 13 ,  קייל קורבר הוסיף 19 ,  קרלוס בוזר קלע 18 ,  קטף 13 ומסר 5 אסיסטים ,  אבל יוטה התקשתה בהגנה ,  שלחה את דנבר 49 פעמים לקו  ( 41 מתוכן הסתיימו בפנים ,  84 אחוז )  ,  ונעצרה אחרי ארבעה ניצחונות רצופים .
 
על פסגת הכרמלו
אנתוני צלף 37 והוליך את דנבר לניצחון 112:119 על יוטה .  בוש וברניאני הוליכו את הראפטורס הלוהטים ל-88:110 על דאלאס

