רעידת האדמה בצ'ילה מגיעה לשווקים :  בורסת סנטיאגו נופלת ב-3% ;  הפזו נחלש מול הדולר
מניית חברת הנדל"ן הצ'ילאנית פז צוללת ב-14% ;  הפזו נחלש ביותר מ-1% מול הדולר
בורסת המניות של צ'ילה נופלת ב-2.8% בעקבות רעידת האדמה החזקה ,  שפגעה במדינה בסוף השבוע ,  וגרמה למותם של מאות בני אדם .  מניית חברת הנדל"ן פז  ( סימול paz.sn )  נופלת ב-14% בבורסת סנטיאגו .  הפזו של צ'ילה נחלש ב-0.4% מול הדולר ל-526.7 פזו לדולר ,  לאחר שמוקדם יותר היום כבר נפל ב-1.1% מול המטבע האמריקאי.כלכלת צ'ילה ,  אחת מהכלכלות החזקות באמריקה הלטינית ,  תיפגע בטווח הקצר כתוצאה מרעידת האדמה החזקה שפגעה במדינה בסוף השבוע ,  אך בטווח הבינוני תרוויח ממאמצי השיקום - כך העריכו אתמול כלכלנים ,  שהוסיפו כי המטבע המקומי ,  הפסו ,  ייפול בחדות בטווח הקצר והממשלה תיאלץ להמשיך להזרים תמריצים כדי לייצב את הכלכלה והמערכת הפיננסית ." לרעידת האדמה תהיה השפעה נרחבת ועמוקה על כלכלת צ'ילה ועל השווקים הפיננסיים .  בעתיד הקרוב ,  הפסו ייחלש בחדות בגלל הפגיעה בפעילות הכלכלית והשפעתה על המגזר התעשייתי והחקלאי באזורים שנפגעו .  הבנק המרכזי לא יהדק את התנאים המוניטריים ,  במטרה לתמוך במאמצי הממשלה לייצב את הכלכלה והמערכת הפיננסית ",  אמר ניק צ'יימי ,  ראש מחלקת המחקר של השווקים המתעוררים ב-rbc קפיטל מרקטס.צ'יימי הוסיף כי  " מאמצי השיקום והבנייה מחדש יטילו נטל תקציבי כבד על הממשלה ,  כמו גם על חברות ועל האזרחים .  עם זאת ,  מצבה הכספי היציב של הממשלה יאפשרו לה לספוג את העלויות האלה מבלי לפגוע משמעותית בבריאותה התקציבית ".  עם זאת ,  אמר , " בטווח הארוך ,  מאמצי השיקום יזניקו את הפעילות הכלכלית ,  אם כי הדבר יתפרס במשך שנים אחדות .  במונחי פעילות כלכלית ,  רעידת האדמה תיצור בעיות חמורות במשך מספר שבועות ,  שישפיעו על התמ"ג ברבעון הראשון וככל הנראה ברבעון השני .  לאחר מכן ,  מאמצי השיקום יובילו לזינוק בפעילות הכלכלית ",  אמר אלברטו ראמוס ,  כלכלן בכיר בגולדמן סאקס .  ראמוס הוסיף כי לרעידת האדמה  " תהיה רק השפעה מתונה על הפסו ".  בעקבות רעידת האדמה ,  העריך ,  תיאלץ הממשלה להמשיך במדיניות התמריצים לזמן ארוך יותר מכפי שתיכננה ." בטווח הקצר ,  מגזרי הקמעונות ורוב מגזרי השירותים ייפגעו קשות ,  ובטווח הבינוני מגזרי הבנייה וחומרי הגלם ירוויחו .  כלכלת צ'ילה ,  למרבה המזל ,  היא הכלכלה המנוהלת באופן הטוב ביותר בחצי הדרומי של כדור הארץ ,  והיא יכולה להתמודד גם עם אסונות קשים ",  אמר ראמוס , " הממשלה תצטרך להגדיל את הוצאותיה ב-2010 כדי לממן את מאמצי השיקום ,  אך למזלה היא נהנית ממצב תקציבי יציב ומחסכונות שבהם תוכל להשתמש כדי לממן את הוצאותיה ". קרטיס ניובורן ,  מנהל תיקים בענקית ניהול הקרנות פימקו ,  אמר כי תעשיית הכרייה ,  המגזר הגדול ביותר בכלכלת צ'ילה ,  לא ספג נזקים משמעותיים בעקבות רעידת האדמה . " הדיווחים הראשוניים לא מצביעים על נזק משמעותי למגזר הכרייה ,  המהווה כ-20% מהתמ"ג ו-50% מהיצוא של צ'ילה .  אוכלוסיית צ'ילה היא גם אורבנית ברובה ,  כש-50% מהמדינה מתגוררים באזור סנטיאגו ,  המרוחק ממוקד הרעש ,  כך שאנו צופים כי ההשפעה הישירה של הרעידה על כלכלת צ'ילה תהיה מוגבלת ,  כאשר הסיכון העיקרי מגיע מגלי צונאמי שעשויים להיווצר בעקבות הרעידה ". כלכלת צ'ילה ,  בעלת התמ"ג לנפש הגבוה ביותר באמריקה הלטינית ,  נסוגה ב-1.9% ב-2009 והיתה צפויה לצמוח ב-4.5%-5.5% ב-2010 ,  לפי תחזיות שפורסמו לפני רעידת האדמה .  בעקבות המשבר הפיננסי ,  יזמה הממשלה בשנה שעברה חבילת תמריצים בסך 4 מיליארד דולר ,  או 2.8% מהתמ"ג ,  שהובילה לגירעון שיא של 4.5% מהתמ"ג .  עם זאת ,  החוב הלאומי של המדינה הוא 6% מהתמ"ג בלבד ,  ולכן צפוי לסייע לה במימון מאמצי השיקום .  סבסטיאן פינרה ,  הנשיא הנכנס של צ'ילה ,  אמר שלשום כי בכוונתו להקצות עד ל-2% מהתקציב הראשון שלו לכיסוי מאמצי הסיוע והשיקום .
 
רעידת האדמה בצ'ילה מגיעה לשווקים :  בורסת סנטיאגו נופלת ב-3% ;  הפזו נחלש מול הדולר
מניית חברת הנדל"ן הצ'ילאנית פז צוללת ב-14% ;  הפזו נחלש ביותר מ-1% מול הדולר

