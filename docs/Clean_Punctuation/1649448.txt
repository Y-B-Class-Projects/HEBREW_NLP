בן גביר לא הוכנס לסיור במטה האו"ם בי-ם
עוזרו הפרלמנטרי של ח"כ מיכאל בן ארי הצטרף לסיור עם עמיתיו במטה האו"ם בבירה אך כשעמד להיכנס למתחם נאמר לו כי אין מקום . " האו"ם פוחד שאטיח בו את האמת - שהם אנטישמיים "
 שני עוזרים פרלמנטרים לא הורשו להצטרף לסיור שערכו עמיתיהם הערב  ( רביעי )  במטה האו"ם בארמון הנציב בירושלים .  השניים הם איתמר בן גביר ,  עוזרו של ח"כ מיכאל בן ארי ,  וישראל מונדי ,  עוזרו של ח"כ יעקב כץ .  
בן גביר סיפר לוואלה !  חדשות כי בעת שהגיע תורו למסור את תעודותיו בעמדת הבידוק ולהיכנס למתחם ,  עקפו אותו עוזריהם של חברי הכנסת האחרים ,  ורק לו לא אפשרו להיכנס .  מאוחר יותר התברר שגם מונדי סורב . 
" הגיע אלי נציג מבניין האו"ם ואמר שהוא מאוד מצטער אבל אין להם מקום ולכן לא אוכל להיות שם ",  אמר בן גביר .  כאמור ,  עוזרים פרלמנטרים שהגיעו אחר כך ,  הורשו להיכנס למטה .  
בן גביר הודיע כי ישקול לפנות לוועדת האתיקה של הכנסת . " לא יכול להיות שיארגנו מפגש ואותי ישאירו בחוץ בלי סיבה ",  טען . " חשבתי שהאו"ם חרט על דגלו את חופש הביטוי .  כנראה שזה חל רק על ערבים ולא על יהודים .  האו"ם פוחד שאטיח בו את האמת ,  שמדובר באנטישמיים ,  חבורה של שונאי ישראל שפועלים ממניעים של שנאת ישראל .  הם מפחדים להתעמת עם האמת ועם מה שאומר להם ".   
" תכננתי לשאול על גולדסטון ולהטיח ביקורת קשה על החד צדדיות שלהם :  כאשר ערבים פוגעים בנו הם לא מתכנסים כל שבוע ,  ולעומת זאת הם ממהרים להתכנס בעקבות פעולות שישראל עושה כדי להגן על עצמה ". 

בן גביר לא הוכנס לסיור במטה האו"ם בי-ם
עוזרו הפרלמנטרי של ח"כ מיכאל בן ארי הצטרף לסיור עם עמיתיו במטה האו"ם בבירה אך כשעמד להיכנס למתחם נאמר לו כי אין מקום . " האו"ם פוחד שאטיח בו את האמת - שהם אנטישמיים "
 
