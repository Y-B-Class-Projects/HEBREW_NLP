גיוס ענק לחברת הסטארט אפ סיאנו - 23.5 מיליון דולר
החברה מפתחת שבבים לקליטת שידורי טלוויזיה דיגיטלית ;  סבב הגיוס הנוכחי הוא הרביעי מאז הקמת החברה ב-2004
חברת הסטארט אפ סיאנו  ( siano )  ,  המפתחת שבבים לקליטת שידורי טלוויזיה דיגיטלית ,  גייסה כ-23.5 מיליון דולר מקרנות הון הסיכון שהשקיעו בגיוסים הקודמים :  הישראליות - jvp ,  תמיר-פישמן ,  סטאר ,  וולדן ,  וקרן הון הסיכון האמריקאית בסמר  ( bessemer )  . " ההון החדש יסייע לחברה לבצר ולחזק את מעמדה ,  לבנות מלאי הולם של פרוסות סיליקון שיבטיחו אספקה שוטפת ללקוחותינו ,  ובמקביל לפתח מוצרים חדשים ולחדור לשווקים נוספים ",  אמר אלון עירוני ,  מנכ"ל החברה ואחד ממייסדיה.סבב הגיוס הנוכחי הוא הרביעי במספר מאז הקמתה של החברה בשנת 2004 .  במהלך כל סבבי הגיוס שלה ,  סיאנו גייסה כ-75.5 מיליון דולר . " סיאנו מובילה בהעברת טלוויזיה למכשירים ניידים .  אם בעבר מכשירים ניידים היו מכשירים סלולרים בעיקר ,  כיום הטווח מתרחב גם למחשבים ניידים ",  אמר אראל מרגלית ,  מייסד קרן הון הסיכון jvp.לדבריו , " לסיאנו יש הסכם עם דל אשר יאפשר צפייה בטלוויזיה - במסך מובנה או דרך מכשיר ה-gps .  דווקא בסין ,  קוריאה ,  יפן ,  ברזיל ורוסיה ,  נוצרת תרבות של צריכת טלוויזיה מהמכשיר הנייד ,  ולא בארה"ב .  לכן על ישראל להיות סוג של זיקית תרבותית ולהקים מיני חברות רב לאומיות .  סיאנו צריכה לבנות תשתית אספקה ותמיכה - מה שעולה לא מעט כסף ,  שכן צריך לתרגם מובילות טכנולוגית למובילות שוק .  כיום יש לחברה הנהלה סינית לא פחות חזקה מהנהלות אמריקאיות של חברות סטארט אפ אחרות ". מרגלית לא חשף את נתוני המכירות של סיאנו ,  אך אמר כי  " סיאנו עוברת לרמת מכירות של עשרות מיליוני דולרים מול לקוחות מובילים בתחום הסלולרי ".  לגבי האפשרות של ביצוע אקזיט או הנפקה בקרוב אמר מרגלית כי  " החברה רוצה לבנות את עצמה לטווח הארוך ולא למכור רק טכנולוגיה ,  ובשביל זה צריך סבלנות .  בכדי להוביל חברה הפונה ליותר משוק אחד ,  נדרשת השקעה רבה ". סיאנו מפתחת שני קווי מוצרים בתחום קליטת שידורי טלוויזיה דיגיטלית .  קו המוצרים הראשון הוא מקלט על שבב  ( רסיבר צ'יפ )  - שמיועד לקליטת שידורי טלוויזיה דיגיטלית במכשירים ניידים .  אחד היתרונות הטכנולוגיים הבולטים של סיאנו על פני מתחרותיה בכל הנוגע למוצר הזה הוא שהשבב תומך במספר סטנדרטים שתפסו אחיזה במקומות שונים בעולם .  בניגוד לטכנולוגיות תקשורת אחרות ,  לא התפתח סטנדרט גלובלי של שידורי טלוויזיה דיגיטלית במכשירים ניידים .  התוצאה היא שנוצרו מספר תקנים .  למשל באירופה שני התקנים המובילים הם dvbt ו-dvbh .  ביפן ,  ברזיל וסין התפתחו סטנדרטים אחרים .  השבב של סיאנו יודע לתמוך בסטנדרטים השונים .  יתרון נוסף של השבב הוא צריכת הספק נמוכה שמאפשרת שעות צפייה ארוכות .  לסיאנו יש לא מעט מתחרים ,  מאחר שישנן מספר חברות הפועלות בכל סטנדרט - למשל ,  דיבקום מצרפת ,  חברת מגה צ'יפ מיפן ,  וחברת pnp network בקוריאה.קו המוצרים השני של החברה הוא אנטנה על שבב .  כיום כדי לקלוט שידורי טלוויזיה דיגיטליים במכשיר נייד צריך אנטנה באורך למשל של 20-25 ס"מ כדי לקלוט למשל תדר מסוג uhf .  אנטנה שכזו היא ארוכה ,  בולטת ,  מפריעה לצפייה ומכערת את המוצר .  סיאנו מתמודדת עם הבעיה באמצעות אנטנה על שבב כך שלמעשה האנטנה מולחמת לתוך השבב .  בניגוד למוצר הראשון השבב הוא קרמי .  פיתוח המוצר נעשה בשיתוף פעולה עם וישיי ומיוצר כאן בישראל במגדל העמק .
 
גיוס ענק לחברת הסטארט אפ סיאנו - 23.5 מיליון דולר
החברה מפתחת שבבים לקליטת שידורי טלוויזיה דיגיטלית ;  סבב הגיוס הנוכחי הוא הרביעי מאז הקמת החברה ב-2004

