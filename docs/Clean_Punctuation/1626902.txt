קשת תשקיע 139 מיליון שקל בלוח השידורים של סוף השבוע
בזכיינית הוחלט על ההשקעה בעקבות מחקרים שלפיהם זהו הזמן המתאים ביותר לצפייה משפחתית
בעקבות חילופי הימים של זכייניות ערוץ 2 ,  ב-1 בינואר 2010 ישתנה החל מסוף השבוע לוח השידורים בערוץ 2 .  זכיינית ערוץ 2 קשת מצהירה כי תחזק את רצועות השידור בסופי השבוע ואומרת כי  " נתוני הצפייה בסוף השבוע ,  ברצועות היום וה"לייט נייט ",  יעלו בעשרות אחוזים ,  קיים פוטנציאל צפייה גבוה מחוץ לשעות הפריים ,  ברצועות אלו נשקיע מיליוני שקלים ".  קשת הצהירה כי תשקיע 139 מיליון שקל בתוכניות לשישי-שבת בלבד במהלך 2010 .  הזכיינית מדווחת כי לפי סקרים שערכה ערב יום שישי נחשב המתאים ביותר לצפייה משפחתית כשבממוצע צופים בו 1.7 צופים למשק בית לעומת 1.4 בימי אמצע השבוע .  הזכיינית קורצת למפרסמים כשהיא אומרת עוד כי בשל הצפייה המשפחתית והנינוחה ביום שישי יכולת קליטת המסרים עולה .  תוכניות חדשות שיעלו כוללות את  " מועדון ארוחת הערב "  - תוכנית אירוח ובישול עם חיים כהן ומרינה מקסימיליאן-בלומין שתשודר ביום שישי ב-18:30 ;  ביום שבת ב-9:30 בבוקר תשודר התוכנית  " שבת צחוק "  שבה יגיש אבי נוסבאום לצופים  " את כל הסיבות לצחוק :  מהגשש ועד ארץ נהדרת ";  תוכנית חדשה נוספת בשם  " לידיעת הגולשים "  תשודר בשבת ב-18:30 ובה יגיש דרור נובלמן את ריכוז קטעי הווידאו המעניינים ברשת וינתח סוגיות אקטואליות מזוויות חדשות .  צפויה לעלות לאוויר גם תוכנית חדשה עם עמנואל רוזן .  מספר מבזקי החדשות בסופי השבוע יעלה מ-2 ל-4 .  בצהריי שבת בין השעות 14:30-16:00 תשדר קשת סרטי קאלט ישראליים .  את אולפן הבוקר יגישו איש הטלוויזיה הוותיק דן שילון וטלי מורנו ,  שעזבה לאחרונה את ערוץ 10 .  בנוסף ישודרו תוכניות ממשיכות כמו  " ארץ נהדרת ",   " עובדה ",   " האח הגדול ",   " פגוש את העיתונות ",   " רמזור ",   " מונית הכסף "  ועוד .
 
קשת תשקיע 139 מיליון שקל בלוח השידורים של סוף השבוע
בזכיינית הוחלט על ההשקעה בעקבות מחקרים שלפיהם זהו הזמן המתאים ביותר לצפייה משפחתית

