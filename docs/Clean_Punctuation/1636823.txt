2.6 מיליון כלי רכב על הכביש
2009 :  ירידה במכירות רכב חדש ,  עלייה במכירות רכב יד שנייה .  גילו הממוצע של רכב בישראל עומד על 7.1 שנים
נכון ל-1 בינואר 2010 ,  נעו על כבישי ישראל כ-2,573,000 מכוניות שגילן הממוצע הוא שבע שנים ,  כך עולה מנתונים שמפרסם אגף מערכות המידע של משרד התחבורה .  מדובר על עלייה של 1.7 אחוזים במצבת כלי הרכב הרשומים בישראל בשנה האחרונה .  נתון זה מתקבל לאחר שקלול מספר כלי הרכב שנגרעו מהכבישים  ( השבתה ,  תאונות ,  גניבות וכדומה )  שעלה באופן ניכר  221 אלף ירדו מהכביש ב-2009 לעומת 167 אלף ב-2008 .
 למרות ירידה של 11 אחוזים בכלל מסירות רכב חדש בשנת 2009 ,  צי כלי הרכב בישראל ממשיך להתחדש .  הגיל הממוצע של רכב בישראל עומד כאמור על 7.1 שנים ,  זאת לעומת 8 שנים ב-2008 כפי שאומרים במשרד התחבורה .  מנגד ,  נתוני הלמ"ס גורסים אחרת עם נתון של 6.9 שנים ב-2008 .  חשוב לציין כי לגיל הרכב משמעות חשובה ,  בעיקר בנושא הבטיחותי  כלי רכב מודרניים יהיו לרוב בטיחותיים יותר וכן מזהמים פחות את האוויר .  בחלוקה לקבוצות עולה כי הגיל הממוצע של רכב מסחרי עמד ב-2009 על 7.8 שנים לעומת 8.3 שנים ב-2008 ,  של משאיות 6.4 שנים  ( 7.1 ב-2008 )  ,  מוניות 2.4 שנים  ( 3.2 )  ודו גלגלי 4.4 שנים  ( 5.5 )  .
 עוד עולה מנתוני משרד התחבורה כי בשנה האחרונה חלה עלייה של ארבע אחוזים במכירות רכב מיד שנייה .  ב-2009 נרשמו במחשבי משרד הרישוי 658,789 העברות בעלות לעומת 632,256 ב-2008 .
 אז כמה כלי רכב יש בישראל בסך הכל ?  חלוקתם לקבוצות מגלה כי 1,995,000 הן מכוניות פרטיות ,  308,033 כלי רכב מסחריים ,  56,745 משאיות ,  30,503 אוטובוסים ,  20,830 מוניות ,  ו-113,667 כלים דו גלגליים .
 
2.6 מיליון כלי רכב על הכביש
2009 :  ירידה במכירות רכב חדש ,  עלייה במכירות רכב יד שנייה .  גילו הממוצע של רכב בישראל עומד על 7.1 שנים

