משה מזרחי בספק למכבי ת"א
הפורוורד הקשוח של הירוקים נפצע באימון הערב של הקבוצה וקיים חשש כי מדובר בקרע בגיד שישביתו למספר שבועות
במכבי חיפה מנסים מאז יום שבת האחרון לשים את ההפסד המרגיז להפועל ירושלים מאחוריהם ,  ולהתרכז בהכנות לקראת המשחק נגד מכבי תל אביב ביום ראשון .  הערב  ( רביעי )  נהרסו מעט התוכניות של המאמן אבי אשכנזי לקראת המשחק ,  כאשר הפורוורד משה מזרחי נפגע תוך כדי תנועה לא נכונה שביצע באימון ,  והחשש בקבוצה כי מדובר בקרע בגיד בכף הרגל .  מחר יעבור השחקן בדיקה שתברר סופית את חומרת פציעתו ,  כאשר במידה ואכן מדובר בקרע הוא ייאלץ לנוח מפעילות למספר שבועות .
 מזרחי נחשב לשומר הטוב ביותר בסגל של חיפה ,  לאחר שהעונה כבר הספיק לשתק מספר שחקני מפתח בקבוצות היריבות .  עד כה רשם מזרחי ב-11 משחקי הליגה 6.3 נקודות ו-2.5 ריבאונדים ,  כשמשחקו הטוב ביותר היה במחזור השני אז קלע 17 נקודות בניצחון הביתי של חיפה על מכבי ראשון לציון .  כעת מוטלת על המאמן אבי אשכנזי הבעיה לשנות את הרוטציה לקראת המשחק ,  כשמי שעשוי לחזור אליה הוא הסנטר בן סטרונג ,  שנעדר מהמשחקים האחרונים לאחר ששבר את אפו .
 למשחק ביד אליהו צפויים ללוות את הקבוצה כמאה אוהדים .  האוהדים יוכלו להינות מהסעה חינם ,  מותנה בהרשמה במשרדי המועדון .  ההסעות הן במימון מנהלת הליגה כפיצוי על העלאת מחירי הכרטיסים על ידי מכבי תל אביב לקראת משחק זה ,  עבירה עליה נענשה האלופה .
 
משה מזרחי בספק למכבי ת"א
הפורוורד הקשוח של הירוקים נפצע באימון הערב של הקבוצה וקיים חשש כי מדובר בקרע בגיד שישביתו למספר שבועות

