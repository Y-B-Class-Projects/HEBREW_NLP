אורון מאירי עוזב את ידיעות אחרונות
עורך ידיעות אחרונות הודיע לכתב הוותיק כי לא יוכל עוד לעסוק במקביל בעריכת דין והצדדים החליטו להיפרד לאחר 14 שנים 
כתב ידיעות אחרונות אורון מאירי פוטר לאחר 14 שנים בעיתון .  מאירי ,  מהתחקירנים הבולטים בעיתון ,  עוסק במקביל לעבודתו בידיעות כעורך דין ,  בידיעת ובאישור הממונים עליו .  ביום שישי בשבוע שעבר פרסם מאירי מודעה בעיתון ככונס נכסים של דירה ,  מספר ימים לאחר מכן הוא זומן לשיחה אצל העורך הראשי שילה דה בר שהודיע לו כי אם בכוונתו לעסוק כעורך דין ייאלץ לעזוב את העיתון .
 מאירי החל את עבודתו בקבוצת ידיעות בגיל 16 ומאז עבד בעיתון ברצף ,  למעט תקופה בעיתון חדשות .  לפני מספר שנים קיבל את הרישיון לעסוק בעריכת דין ,  גם באישור ממוניו בעיתון .  במקביל מאירי אף היה שותף להקמת מחלקת התחקירים בידיעות .  בין תחקיריו הבולטים בשנים האחרונות ישנם התחקירים אודות אברהם הירשזון ושלמה בניזרי ,  שתרמו להגשת כתבי האישום ולהרשעתם של השניים בפרשיות שחיתות .  כמו כן חשף מאירי את אפליית הילדות האתיופיות בבתי ספר בפתח תקווה .
 מאירי הפסיק את עבודתו במחלקת התחקירים של ידיעות לפני כחצי שנה בעקבות חילוקי דעות עם ממוניו ,  אך המשיך לערוך תחקירים עבור העיתון .  גורם בעיתון אמר כי ההחלטה לפטר את מאירי תמוהה לאור העובדה שעתונאים רבים ובהם סמדר שיר ,  נחמה דואק ,  יגאל סרנה ואחרים עובדים בעבודות נוספות .  עם זאת ,  מקורבים למאירי סיפרו כי אין לו ביקורת על ההחלטה של דה בר ואין לו דבר נגדו ונגד איש בידיעות .
 אורון מאירי אמר היום לוואלה !  ברנז'ה : " החלטתי להיפרד מהעיתון ואני מתכוון לעסוק גם בעריכת דין וגם בתחומים נוספים בהם ייעוץ למשברים וייתכן וגם אעסוק בעבודה עיתונאית במקומות אחרים ".  טרם התקבלה תגובת ידיעות אחרונות .  

אורון מאירי עוזב את ידיעות אחרונות
עורך ידיעות אחרונות הודיע לכתב הוותיק כי לא יוכל עוד לעסוק במקביל בעריכת דין והצדדים החליטו להיפרד לאחר 14 שנים 

