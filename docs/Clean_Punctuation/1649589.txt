בנו של סגן ראש עיריית נצרת הואשם ברצח
באסל סלאם ,  בנו של סגן ראש עיריית נצרת עלי סלאם ,  ירה באשתו האלה בחזה ובראשה וגרם למותה - כך עולה מכתב האישום שהוגש נגדו בביהמ"ש בנצרת .  סלאם מואשם גם כי העלים ראיות מזירת האירוע
 ( צילום :  באדיבות אתר  " בוקרא ",  עריכה :  גדי וינסטוק ,  קריינות :  אילן שניג ) 
לבית המשפט המחוזי בנצרת הוגש הבוקר  ( חמישי )  כתב אישום נגד באסל סלאם ,  בן 34 מנצרת ,  המואשם ברצח אשתו האלה פייסל לפני כחודש .  סלאם ,  בנו של סגן ראש העיר נצרת ,  עלי סלאם ,  נאשם גם בשיבוש מהלכי משפט ,  רכישה והחזקת נשק שלא כדין ונשיאת נשק שלא כדין .  יום לפני הרצח השתתף האב עלי בהפגנה גדולה שנערכה בעיר במחאה על האלימות כלפי נשים בחברה הערבית .  
לפי כתב האישום ,  שהוגש באמצעות עו"ד יעל כוכבי מפרקליטות מחוז צפון ,  בני הזוג נישאו לפני כתשע שנים ונולדו להם שלושה ילדים .  לטענת הפרקליטות ,  במשך השנים נקט סלאם באלימות כלפי אשתו ,  ופעמיים אף גרם לה לחבלה בעין .  
בעקבות האלימות מצד בעלה ,  וכן בשל טענתה שהוא משתמש בסמים ,  עזבה האישה את הבית מספר פעמים ,  ועברה לגור בבית הוריה בחיפה לתקופות שונות .  בכל הפעמים נאותה לבסוף האלה לחזור לבית ,  ולתת לנאשם הזדמנות נוספת .  
בכתב האישום נטען כי כארבעה חודשים לפני הרצח רכש סלאם אקדח מסוג FN מאדם שזהותו אינה ידועה ,  וזאת מבלי לרשום את האקדח במשרד הפנים ומבלי שהיה לו רישיון להחזקת נשק .  בשעת לילה ב-7 בפברואר ,  נטל סלאם את האקדח וירה באשתו שלוש פעמים מטווח קרוב .  שני קליעים חדרו לתוך החזה שלה וקליע אחד חדר לראשה .
 לטענת הפרקליטות ,  לאחר הירי יצא סלאם מהבית וחזר רק כעבור כשעה .  רק לאחר כחצי שעה נוספת זומנו כוחות מד"א ומשטרה למקום ,  ואלה מצאו את פייסל ללא רוח חיים .  במהלך הזמן שחלף מרגע הירי ועד הגעת כוחות המשטרה העלים סלאם תרמילים שנפלטו במהלך הירי וקליע .  בחקירתו במשטרה טען סלאם שאשתו נהרגה כתוצאה מפליטת כדור שהתרחשה בזמן שניקה את נשקו .
 
בנו של סגן ראש עיריית נצרת הואשם ברצח
באסל סלאם ,  בנו של סגן ראש עיריית נצרת עלי סלאם ,  ירה באשתו האלה בחזה ובראשה וגרם למותה - כך עולה מכתב האישום שהוגש נגדו בביהמ"ש בנצרת .  סלאם מואשם גם כי העלים ראיות מזירת האירוע

