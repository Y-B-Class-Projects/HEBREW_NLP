חברת ההימורים של אדלסון רשמה הפסד שנתי שני ברציפות ;  מניית LVS נופלת ב-8% בוול סטריט
לאס וגאס סנדס צמצמה ההפסד ברבעון הרביעי לאחר שגאות בעסקיה במקאו פיצתה על ירידה בלאס וגאס
מניית חברת בתי ההימורים לאס וגאס סנדס  ( סימול lvs )  ,  הנמצאת בשליטת המיליארדר האמריקאי שלדון אדלסון ,  יורדת בקרוב ל-7% בוול סטריט לאחר שדו"חות כספיים שפירסמה אמש לא הצליחו להרגיע את חששות המשקיעים לגבי חוסנה של החברה .  לאס וגאס סנדס צימצמה את הפסדיה ברבעון הרביעי ,  אך למרות שתוצאותיה עמדו בתחזיות האנליסטים ,  הגיבו המשקיעים באכזבה לאחר שחלקם ציפו שהחברה תצליח לעלות את התחזיות הודות לזינוק החד שנרשם בחודשים האחרונים בהיקף ההימורים במקאו ,  אשר נחשבת ליהלום שבכתר של פעילות החברה .  לאס וגאס סנדס גייסה בנובמבר 2.5 מיליארד דולר בהנפקה ראשונה לציבור  ( ipo )  של נכסיה במקאו - אשר כוללים בין השאר את ונישיאן מקאו ,  הקזינו הגדול בעולם . " אני חושב שאנשים ציפו שהחברה תכה את התחזיות ",  אמר האנליסט דניס פרוסט מחברת קיבנק קפיטל ,  בראיון לסוכנות הידיעות רויטרס.לאס וגאס סנדס רשמה ברבעון הרביעי של 2009 הפסד של 113.9 מיליון דולר ,  או 17 סנט למניה ,  לעומת הפסד של 136.5 מיליון דולר ,  או 27 סנט למניה ,  בתקופה המקבילה בשנה הקודמת .  בכך השלימה החברה הפסד שנתי מלא שני ברציפות .  בניכוי הוצאות חד פעמיות ,  רשמה החברה רווח של שלושה סנט למניה - בהתאם לתחזיות האנליסטים .  הכנסות החברה בתקופה המדווחת צמחו ב-17% לעומת הרבעון המקביל ,  ל-1.28 מיליארד דולר - מעל לתחזיות האנליסטים להכנסות של 1.24 מיליארד דולר .  הכנסות החברה במקאו היוו כ-80% מסך הכנסותיה ברבעון .  לאס וגאס סנדס הצליחה לפצות על נפילה בהכנסותיה בלאס וגאס הודות לזינוק בהכנסות במקאו .  הכנסות lvs בלאס וגאס נפלו ב-19% ברבעון ל-264 מיליון דולר .  מנגד ,  במקאו ,  גדלו הכנסות בתי המלון ונישיאן מקאו וסנדס מקאו ב-21% וב-15% ל-570 מיליון דולר ו-285 מיליון דולר בהתאמה .  הרווח התפעולי של ונישיאן מקאו ברבעון כמעט הוכפל ל-119.7 מיליון דולר ,  והרווח התעפולי של סנדס מקאו גדל ב-13% ל-43.9 מיליון דולר .  מנגד ,  בלאס וגאס רשמה החברה הפסד תפעולי של 15.7 מיליון דולר . " התוצאות במקאו מספקות תנופה חזקה לחידוש פעילות הבנייה ",  אמר אדלסון בשיחת ועידה עם אנליסטים לאחר פרסום הדו"חות .  אדלסון - היו"ר ובעל המניות של העיקרי של lvs ובעל החינמון  " ישראל היום "  - שב ואמר כי השלמת הקמת הפרויקטים של החברה בחצי האי הסיני צפויה עד שנת 2012 .  lvs ,  אשר נאלצה להקפיא פרויקטים בעקבות המשבר הכלכלי ,  חידשה את הבנייה בפרויקטים במקאו לקראת סוף 2009 .  לאס וגאס סנדס ,  אשר מנייתה נפלה למחיר שפל של 1.38 דולר בחודש מארס 2009 ,  נסחרת כיום במחיר של כ-16 דולרים .  מתחרתה של לאס וגאס סנדס ,  חברת mgm מיראז' ,  דיווחה היום על הפסד גדול מתחזיות האנליסטים ועל ירידה של 11% בהכנסותיה ל-1.45 מיליארד דולר .
 
חברת ההימורים של אדלסון רשמה הפסד שנתי שני ברציפות ;  מניית LVS נופלת ב-8% בוול סטריט
לאס וגאס סנדס צמצמה ההפסד ברבעון הרביעי לאחר שגאות בעסקיה במקאו פיצתה על ירידה בלאס וגאס

