S5 עושה כמו R8
סדנת 'קוניגסדר' הגרמנית מוכיחה שאפשר לקחת מכונית סלון ספורטיבית ולשפרה מבלי להגזים עם קישוטים .  אבל למה לא נגעתם במנוע ? 
משפחת ה-A5 היא לדעת רבים המעוצבת והאגרסיבית שבחבורת הסלון הגרמנית של קונצרן פולקסווגן .  המראה המפוסל והרכון מקנה לה הופעה שרירית ואלגנטית כשרק נורות ה-LED בחזית מסגירות את האפשרות להצטעצע על הטרנד הכי פופולרי שקיים .  אז איך יכול טיונר קל דעת לתכנן שדרוג בטוב-טעם ובכל זאת להשאר נאמן למקור ?  
לסדנת הרכב הגרמנית 'קונסיגדר'  ( Konigseder )  אולי התשובה ;  אנחנו אומרים אולי ,  כי על טעם וריח יפול פה דבר .  הקיט המוחצן שעוטף את ה-S5 שלהם ,  לא משדר אופי של סט מוגזם בפריטיו זולת החישוקים המושחרים בקוטר 20 אינטש שלא ממש מתאימים לטעמנו .  בכלל ,  המיקוד של הסדנה מלוכד סביב המעטפת האוווירודינמית בלבד ועל כן הרכיבים הוויזואלים מוצנעים בהתאמה לשדרוג הרך  ( יחסית )  באגף הביצועים .  
שחור הוא אופציה  ( יש גם לבן או כחול עמוק )  על גבי המרכב והתוספות המבדילות לעומת ה-S5 הרגילה הן חצאיות הצד והפגושים החדשים .  המנוע הוא אותו בסיס  4.2 ל' V8 המפיק 354 כ"ס ומשודך לתיבת הילוכים בת שישה יחסי העברה .  התאוצה ל-100 קמ"ש אורכת כ-5 שניות מינוס ועד 250 קמ"ש בהגבלה אלקטרונית .
 פרט לכך ,  בהיצע ממתין עבורכם סט מתלים משופר או חלופי  ( ויקר יותר )  של חברת H & R שמוריד את האודי בלא פחות משישה ס"מ כלפי הקרקע .  עוד על המדף מערכת פליטה מוגדרת שמעניקה למנוע הגרגרן הזה תכונות ווקאליות הגדולות על ה-S5 בכמה מידות .  משהו כמו R8 קטנה להבדיל המיקום של המנוע והמחיר .  ואם כבר עלות ,  הסט של קוניגסדר יאלץ אתכם להוסיף עוד כמה עשרות אלפי יורו על התוצר הסדרתי .  רק אל תתנו לסאונד לתעתע בכם ,  זו עדיין לא R8 .
 
S5 עושה כמו R8
סדנת 'קוניגסדר' הגרמנית מוכיחה שאפשר לקחת מכונית סלון ספורטיבית ולשפרה מבלי להגזים עם קישוטים .  אבל למה לא נגעתם במנוע ? 

