הסכסוך מסתיים :  דיסקונט ייפרד מהבינלאומי
הסכם היסטורי בענף הבנקאות :  בנק דיסקונט ימכור את אחזקותיו בבינלאומי בהיקף של 26% .  המרוויח הגדול :  בעל השליטה בבינלאומי ,  צדיק בינו
ההסכם בין דיסקונט לבינלאומי צפוי להיחתם היום .  הצדדים מכונסים בשעה זו ובודקים את הנוסח הסופי .  בשעות הקרובות יפורסם דיווח מיידי .  מדובר בהסכם היסטורי ,  לפי ימכור בנק דיסקונט את אחזקותיו בבינלאומי  ( 26% )  .  
ככל הידוע ,  מתווה העסקה הוא כזה :  הבינלאומי יחלק דיבידנד בהיקף מוערך שבין 800 מיליון שקל למיליארד שקל .  הדיבידנד יחולק בגין רווחי השנים שעברו ויוכר לצורכי מס לדיסקונט .  ההערכות הן שאם יהיה הסכם ,  המפקח על הבנקים ,  רוני חזקיהו ,  יאשר את חלוקת הדיבידנד על אף שלבנקים אסור לחלק דיווידנד עד סוף 2010 .  
בנוסף ,  בנק דיסקונט יסכים לאיחוד מניות הבינלאומי וימכור 6% מאחזקותיו ,  דבר שיאפשר את כניסת הבנק למדד ת"א 25  ( מעו"ף )  .  לאחר מכן ,  יבצע דיסקונט ירידה הדרגתית באחזקות עד ל-11% לאורך כמה שנים .  עד שדיסקונט לא יירד לפחות מ-11% ,  הוא יוכל להחזיק דירקטורים בבינלאומי ולהציג את האחזקה בבינלאומי כאחזקת אקוויטי .  
 אחד המרוויחים הגדולים מהעניין הוא בעל השליטה בבינלאומי ,  צדיק בינו .  באפריל 2003 רכש 51.89% מחברת האחזקות של הבינלאומי ,  פיבי .  אז החזיקה פיבי ב-48.3% מהבינלאומי ,  וכן את השליטה בו .  בעבור האחזקות בפיבי שילם בינו 90 מיליון דולר ,  שהיו שווים אז 401 מיליון שקל .  אז נסחר הבנק במכפיל הון של 0.5 .  למעשה ,  בשרשור שילם בינו 401 מיליון שקל בעבור 25% מהבינלאומי ובעבור השליטה בו .  
כיום שווי השוק של 25% מהבינלאומי הוא 1.65 מיליארד שקל .  ההערכות הן שאיחוד ההון וכניסתו של הבינלאומי לת"א 100 יציפו ערך לבינו .  כיום מחזיק בינו ב-79% מפיבי ,  כשפיבי הגדילה את אחזקתה בבינלאומי ל-54.3% .
 
הסכסוך מסתיים :  דיסקונט ייפרד מהבינלאומי
הסכם היסטורי בענף הבנקאות :  בנק דיסקונט ימכור את אחזקותיו בבינלאומי בהיקף של 26% .  המרוויח הגדול :  בעל השליטה בבינלאומי ,  צדיק בינו

