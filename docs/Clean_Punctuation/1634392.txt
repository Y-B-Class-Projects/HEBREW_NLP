משרד הבינוי מסדיר את תחום קבוצות הרכישה : " אנשים לא מנוסים ממשיכים למכור למרות שלא מסרו אף דירה "
 השימוע ייערך בתוך חודש ;  אטיאס : " המטרה היא הסדרת התחום הפרוץ של קבוצת הרכישה והגנה על כספי הרוכשים "
" לא נשאיר את קבוצות הרכישה בלי פיקוח ,  לא נחכה עד שיקרה משהו .  כיום עוסקים בקבוצות הרכישה גם אנשים לא מנוסים ,  שממשיכים למכור על אף שלא מסרו אף דירה "  - כך אמר לפני כשבוע שר הבינוי והשיכון אריאל אטיאס בוועדת הכלכלה של הכנסת.היום הודיע משרד הבינוי והשיכון כי יבצע שימוע לגורמים בענף הנדל"ן שיחוו דעתם על תחום קבוצות הרכישה ,  שהפך לוהט בשנים האחרונות .  קבוצות רכישה הן התארגנות של אנשים פרטיים הפועלים כיזמים לכל דבר לרכישת הקרקע ,  קידום ההליך התכנוני ובניית פרויקט מגורים משותף .  מארגני הקבוצה מציעים הוזלת מחירי דירות בשיעור של 15%-30% כיוון שעל עסקה כזו לא משולם מע"מ על הקרקע.עליות המחירים בענף הדיור הביאו בשנתיים האחרונות לכניסה מאסיבית של קבוצות רכישה שחיפשו פתרונות זולים לרכישת דירות .  המקטרגים נגד השיטה טוענים כי כל הפעילות נעשית ללא פיקוח ,  לחלק ממארגני הקבוצות אין ניסיון בתחום וכך גם לחלק ממבצעי הפרויקט מה שמגדיל את הסיכון .  בפועל ,  מחירי הדירות נמוכים בשיעור שלא עולה על 7% ,  אין חובה למתן ערבות חוק מכר וקייימים סיכונים רבים שהפרויקט יהיה עם ליקויי בנייה רבים או במקרים גרועים יותר ,  כלל לא יושלם .  חוק המכר  ( דירות - הבטחת השקעות של רוכשי דירות )  חוקק ותוקן ב-2008 בעקבות פרשת חפציבה לאחר שאותרו כשלים צרכניים :  רוכשי דירות שילמו במיטב כספם ,  יזמים או קבלנים נקלעו לקשיים ,  והרוכשים נותרו לעיתים ללא דירה וללא הכסף .  השימוע שיוזם המשרד ייערך תוך חודש ,  עליו יהיה אחראי מנכ"ל משרד הבינוי והשיכון מרדכי מרדכי .  במסגרת השימוע תינתן אפשרות לגורמים בענף הנדל"ן ובעלי עניין להציג עמדותיהם בתחום קבוצות הרכישה .  בין היתר יבחנו מספר שאלות מרכזיות בנושא ובהן ,  נושא התשלום - עד כמה מוגנים כספי הרוכש בקבוצת רכישה והאם יש מקום להגביר את ההגנה הקיימת .  עלות הדירה - באיזו מידה מעוגנת הערכת המחיר הראשונית של הדירה ומה שיעור השינויים עד גמר הפרויקט .  סכסוכים בין רוכשים ,  מימון הפרויקט ,  לוחות הזמנים - עד כמה מובטח הרוכש בנושא עד האכלוס ,  מכירה לצד שלישי וגודל הקבוצה ." אנו נתמוך בכל מהלך ובכל כלי שיש באפשרותם להוזיל את מחירי הדירות ,  לרבות קבוצות הרכישה ",  אמר השר אטיאס . " המטרה מאחורי השימוע היא הסדרת התחום הפרוץ של קבוצת הרכישה והגנה על כספי הרוכשים .  תחום קבוצות הרכישה התרחב מאוד ללא בקרה ופיקוח ,  ובעקבות לקחי פרשת חפציבה שבה אלפי רוכשים סיכנו את כספם ,  אנו רוצים להגיע להסדרת התחום ולהגן על כספי הרוכשים ". 

משרד הבינוי מסדיר את תחום קבוצות הרכישה : " אנשים לא מנוסים ממשיכים למכור למרות שלא מסרו אף דירה "
 השימוע ייערך בתוך חודש ;  אטיאס : " המטרה היא הסדרת התחום הפרוץ של קבוצת הרכישה והגנה על כספי הרוכשים "
 
