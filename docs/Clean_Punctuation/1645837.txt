חשד :  נהג מונית מבת ים אנס עובדות זרות
המשטרה חושדת כי ארבע עובדות זרות נפלו קורבן לתקיפה מינית של נתן מרקוביץ' ,  נהג מונית בן 38 .  לפי החשד ,  הנהג אסף את העובדות מאזור התחנה המרכזית בת"א ותקף אותן בדרך לעבודתן
המשטרה עצרה באחרונה נהג מונית מבת ים ,  בחשד שאנס וביצע מעשים מגונים בארבע עובדות זרות ,  שאותן אסף מאזור התחנה המרכזית בתל אביב בדרכן לעבודתן באזור השרון .  בכוונת הפרקליטות להגיש מחר נגד הנהג כתב אישום בצירוף בקשה למעצרו עד תום ההליכים .  
הנהג ,  נתן מרקוביץ' ,  בן 38 ,  נעצר לפני כעשרה ימים בחשד שאנס עובדת זרה בת 27 מהודו בשנת 2007 .  לפי החשד ,  מרקוביץ' הבחין בעובדת בעת שהלכה ברחוב נווה שאנן בתחנה המרכזית הישנה והציעה להסיעה ללא תשלום .  האישה סירבה ,  אולם אז משך אותה הנהג בכוח לתוך המונית ,  קשר אותה עם חגורתה והמשיך בנסיעה .  לאחר מכן ,  הפשיל מרקוביץ' לפי החשד את בגדיה של העובדת הזרה ותוך כדי איומים אנס אותה .  
משטרת גלילות פונה לציבור העובדות הזרות או מעסיקותיהן ברחבי גוש דן בבקשה לדווח על מקרים דומים . " כל מי שנפלה קורבן בנסיבות דומות ,  עת שנאלצה להשתמש בשרותי הסעת מונית והותקפה מינית בידי החשוד ,  נא ליצור קשר עם משרד החקירות של חוליית האלמ"ב בתחנת גלילות 09-9704453 או 09-9704902 ",  נמסר בהודעה .
 
חשד :  נהג מונית מבת ים אנס עובדות זרות
המשטרה חושדת כי ארבע עובדות זרות נפלו קורבן לתקיפה מינית של נתן מרקוביץ' ,  נהג מונית בן 38 .  לפי החשד ,  הנהג אסף את העובדות מאזור התחנה המרכזית בת"א ותקף אותן בדרך לעבודתן

