חדש על המסך
אוליבר סטון חוזר לזירת הפשע של וול סטריט בסרט המשך ,  מיכאל מושונוב חולה נפש ,  סרט בוסני על איסלם קיצוני ושרלוט גינזבורג אלמנה .  אלו הסרטים שמחכים לכם בבתי הקולנוע
סרט המשך לדרמה הפיננסית של אוליבר סטון מ-1987 .  לאחר תקופה ממושכת בבית הכלא ,  גורדון  ( מייקל דאגלס )  מוצא את עצמו מחוץ לעולם שבו הוא בעבר שלט .  אבל בנקאי השקעות צעיר ואידיאליסטי  ( שיאה לבוף )  לומד בדרך הקשה שגורדון הוא עדיין מניפולטור מומחה - ושהיום אפילו יותר מאי פעם כסף לעולם לא הולך לישון . 
" סרט מבריק וטיפשי ,  נאיבי וערמומי ,  לא קרוב אפילו להיות מספיק טוב אבל לעיתים נוגע בגדולה ",  התפייט מבקר הקולנוע של הניו יורק טיימס בביקורת שלו על הסרט .
 ציון ממוצע :  רוטן טומייטוס - 57
במאי :  אוליבר סטון ,  שחקנים :  מייקל דאגלס ,  שיאה לבוף ,  צ'ארלי שין ,  קארי מוליגן ,  ג'וש ברולין ,  אלי וולך ,  סוזן סרנדון  ( 133 דקות ) 
סרטה של הבמאית הבוסנית ג'סמילה זבאניץ' .  לונה ועמאר הם זוג צעיר מאושר ומאוהב ,  שצועד יחדיו בדרך החיים .  נדמה כי כלום לא יוכל להפריד ביניהם ,  גם לא בעיית השתייה של עמאר ואפילו לא הפצע הכואב שמונע מהם להביא ילדים לעולם .  כאשר עמאר מאבד את עבודתו בגלל השתייה ,  ידיד ותיק מימי מלחמת בוסניה מציע לו עבודה :  ללמד מחשבים לילדים במחנה מוסלמי פונדמנטליסטי שהוא הקים על שפת אגם מרוחק .  עמאר מקבל את ההצעה ולאט לאט מתקרב אל הדת .  לונה החילונית מתקשה לקבל את עולמו החדש של עמאר ויחסיהם עומדים למבחן . 
" דרמה שמציגה ביעילות סיפור משמעותי ומעניין ",  קבע אבנר שביט ,  מבקר הקולנוע של וואלה !  ,  לאחר שצפה בסרט בפסטיבל הסרטים הבינלאומי בחיפה .  במאית :  ג'סמילה זבאניץ' ,  שחקנים :  זרינקה סביטיץ' ,  לאון לוצ'ב ,  ארמין בראוו ,  מירנה קרנוביץ  ( 100 דקות ) 
סרטו הארוך הראשון של הבמאי הצעיר ניב קליינר .  עמוס  ( שמואל וילוז'ני )  מגדל לבדו את בנו הסכיזופרן יוריק  ( מיכאל מושונוב )  ומנסה להגן עליו מפני אותו ארגון עבורו הוא עובד :  בית חולים לחולי נפש .  האיזון השברירי בין השניים ובנפשו של הבן משתבש כשלחייהם מצטרפת עובדת זרה תאילנדית בשם בנא ונוכחותה גורמת לאינטימיות שביניהם להפוך בהדרגה למלכודת . 
" חובבנותו ועילגותו משייכות אותו מיד לרשימת הקוריוזים הגדולים ביותר בתולדות הקולנוע הישראלי ",  כיסח את הסרט מבקר הקולנוע של עיתון  " הארץ "  אורי קליין .
 במאי :  ניב קליינר ,  שחקנים :  שמואל וילוז'ני ,  מיכאל מושונוב ,  דפנה ארמוני  ( 83 דקות ) 
סרטה של ג'ולי ברטוצ'לי  ( "מאז שאוטר עזב ")  ,  על פי ספרה של ג'ודי פסקו , " אבינו בתוך העץ ".  לאחר מותו הפתאומי של בעלה ,  דון  ( שרלוט גינזבורג )  חייבת להתמודד עם תקופת האבל שלה ובאותה עת לדאוג לארבעת ילדיה .  בתה ,  סימון בת השמונה ,  לוקחת את אובדן האב קשה יותר מהאחרים וחולקת סוד מאוד מיוחד עם אמה :  לטענתה ,  האב המנוח לוחש לה מבעד לעליו של עץ הפיקוס הענק שניצב בסמוך לבית וענפיו ושורשיו נוגעים בו .  היא בטוחה כי הוא שב כדי להגן עליהם ,  ולכן היא מבלה שעות נוספות ליד ועל העץ ,  בשיחות עם אביה .  במהרה ,  דון עצמה מסתחררת מהנוכחות העוצמתית של העץ .  
כאשר דון פוגשת ומתחברת עם אחד מאנשי המחוז ,  ג'ורג' ,  המעסיק החדש שלה ,  נוצר איום בקשר בין האם לבת .  בעוד הענפים חודרים אל תוך הבית ושורשיו הורסים את יסודותיו ,  העץ לוקח לכאורה את צידה של סימון ,  והיא כאות מחאה נגד אמה ,  בונה לעצמה קן פרטי בין צמרותיו ,  גם כדי להגן עליו מפני גדיעה אפשרית .  
במאית :  ג'ולי ברטוצ'לי .  שחקנים :  שרלוט גינזבורג ,  מרטון קסוקס  ( 100 דקות ) 

חדש על המסך
אוליבר סטון חוזר לזירת הפשע של וול סטריט בסרט המשך ,  מיכאל מושונוב חולה נפש ,  סרט בוסני על איסלם קיצוני ושרלוט גינזבורג אלמנה .  אלו הסרטים שמחכים לכם בבתי הקולנוע

