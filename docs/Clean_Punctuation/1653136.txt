לא שוכח טובה :  ממלא מקומו של סטיב ג'ובס בראשות אפל קיבל בונוס בסך 22 מיליון דולר
טים קוק ,  הסמנכ"ל התפעולי של אפל ,  נחשב למועמד המוביל לרשת את ג'ובס בתפקיד מנכ"ל אפל
הסמנכ"ל התפעולי של  ,  טים קוק ,  קיבל בונוס של 22 מיליון דולר לאחר שמילא את מקומו של מנכ"ל החברה סטיב ג'ובס בזמן שלקח חופשת מחלה בת ששה חודשים בשנה שעברה  כך הודיעה החברה בסוף השבוע.במסמך שהגישה אפל לרשות ני"ע בארה"ב  ( sec )  ,  אמרה החברה כי הבונוס שהוענק לקוק הוענק על פי המלצתו של ג'ובס כהכרה ב"עבודתו המצוינת בניהול הפעילות היומיומית של אפל "  בזמן שג'ובס היה בחופשה .  קוק נחשב למועמד המוביל לרשת את ג'ובס בתפקיד מנכ"ל אפל ,  למרות שהחברה לא הודיעה על כך באופן רשמי.קוק ,  שהצטרף לאפל ב-1998 והתמנה לסמנכ"ל התפעולי של החברה ב-2005 ,  קיבל בונוס מזומן בסך 5 מיליון דולר בנוס ,  למענק מניות בשווי של 17 מיליון דולר ,  לפי מחיר הנעילה של מניית אפל ביום שישי .  חצי ממענק המניות יהיה ניתן למימוש במארס 2011 ,  והחצי השני יהיה ניתן למימוש במארס 2012 ,  בתנאי שקוק יישאר באפל באותם מועדים ." הבונוס נועד הן כתגמול לקוק והן כניסיון להישאר תחרותית .  חברות אחרות שמו עין על קוק ,  והוא הוכיח את עצמו כמנהיג מיומן ובעל יכולות .  אני חושב שהם צריכים להישאר תחרותיים כדי להימנע מחברות אחרות לפתות אותו ",  אמר האנליסט שו וו מחברת קאופמן ברוס.בסוף חודש יוני האחרון חזר ג'ובס ,  בן 54 ,  לתפקיד מנכ"ל אפל לאחר חופשת מחלה בת חמישה וחצי חודשים ,  במהלכה עבר השתלת כבד .  ג'ובס העביר במהלך החופשה את הניהול השוטף של החברה לידיו של קוק .  זו אינה הפעם הראשונה בה סבל ג'ובס מבעיות בריאות ,  לאחר שבשנת 2004 חלה בסרטן הלבלב ועבר טיפול חדשני שסייע לו להחלים .
 
לא שוכח טובה :  ממלא מקומו של סטיב ג'ובס בראשות אפל קיבל בונוס בסך 22 מיליון דולר
טים קוק ,  הסמנכ"ל התפעולי של אפל ,  נחשב למועמד המוביל לרשת את ג'ובס בתפקיד מנכ"ל אפל

