הקמפיין החברתי של פפסי :  20 מיליון דולר לפרויקטים שייזמו הגולשים 
פפסי מזמינה את הגולשים להציע רעיונות לאפיקי תרומה לקהילה בתחומים שונים ולבחור מי מביניהם יזכו למימון
ניו יורק טיימס  >  >  לפני כמה עשורים הוזמנו הצרכנים  " להיות חברותיים ,  לשתות פפסי ".  כעת המותג מזמין את הצרכנים להצטרף לפפסי כדי לתמוך במטרות חברתיות .  לשם כך מתכוון המותג להשתמש ברשתות החברתיות ,  כמו פייסבוק וטוויטר ,  במטרה להפיץ את המסר .  בשבוע שעבר השיקה פפסי באופן רשמי קמפיין שאפתני בשם pepsi refresh project  ( פרויקט הרענון של פפסי )  .  במסגרת הפרויקט יקציב המותג לפחות 20 מיליון דולר בסוף 2010 לתרומות לארגונים מקומיים ולמטרות חברתיות ,  שיוצעו על ידי הציבור ,  בתחומים כמו בריאות ,  תרבות ,  אמנות ,  סביבה וחינוך .  את ההצעות ציבור הגולשים יכול להגיש מדי חודש באתר refresheverything .  לאחר שהגולשים בוחרים את התחום שבו הם מעוניינים להשקיע ,  עליהם להעריך מהו התקציב שהם צריכים כדי להוציא את הרעיון לפועל ,  לתאר אותו בעד 120 תווים ,  לצרף תצלומים או סרטונים שיעזרו למכור את הרעיון ,  לפרסם אותו ברשתות חברתיות שונות ובסיומו להצביע לרעיון הטוב ביותר לדעתם .  על הפרויקט דיווחה פפסי בראשונה בדצמבר 2009 ,  כשהכריזה כי לראשונה מזה 23 שנה אין בכוונתה לרכוש זמן פרסום בסופרבול .  פרטים נוספים על הפרויקט יתפרסמו השבוע ,  כשתתחיל החברה קמפיין אגרסיווי שיושק בהופעה של השחקנים קווין בייקון ודמי מור ב"טודיי שואו "  ב-nbc .  במסגרת המופע יבקשו השחקנים תמיכה מהקהל בארגונים המועדפים עליהם .  בייקון יקדם את sixdegrees.org  ( אתר שדרכו ניתן לתרום לארגונים שונים )  ומור - את ארגון girls educational and mentoring services  ( שירותי חינוך ומנטורינג לנערות )  .  בנוסף ,  ישודרו פרסומות ב"טודיי "  ובאתר החברה בעניין ,  כפי שהוסכם עם חטיבת השיווק של nbc יוניברסל ,  women@nbcu ,  המחזיקה גם בנכסים בראבו ,  אוקסיג'ן ו-usa-נטוורק . " המטרה היא להגיע לתלמידות בתיכון ובמכללות ,  נשים בגיל 18-54 ,  בהן נשים שאנו מכנים 'קובעות הטרנדים של ועד ההורים' ,  המשפיעות על עמיתותיהן ",  אומרת לורן זלזניק ,  נשיאה ברשת הלייפסטייל והבידור לנשים של nbc יוניברסל בניו יורק .  לקמפיין יש שותפות גדולות נוספות מעולם המדיה ,  בהן חברת האינטרנט aol ,  הרשת החברתית פייסבוק ,  אתר הווידאו המקוון הולו ,  רשת ערוצי המוסיקה mtv נטוורקס ופרייד .  מודעות ישודרו גם ברשתות טלוויזיה אחרות ,  בהן abc ו-cbs ,  ב-30 ערוצי כבלים ,  ב-10 עיתונים ומגזינים ובאתרי אינטרנט כמו יאהו.ריאליטי מקורי בהולו הפרויקט נועד להיכנס לתחום הפורח של שיווק צמוד מטרה ,  או שיווק חברתי ,  שבאמצעותו מנסות חברות לגבות את טענותיהן בדבר תרומתן לחברה . " הרעיון שלנו היה שהשנה ננסה להשתמש בשיווק ובתקשורת כך שנראה שאנחנו באמת עושים משהו ",  אומר לי קלואו ,  סמנכ"ל קריאייטיב ומנהל עולמי לתחום אמנות המדיה בסוכנות של פפסי ,  tbwa וורלדווייד בלוס אנג'לס ,  השייכת לקבוצת הפרסום אומניקום .  הפרויקט הוא הרחבה של קמפיין שהשיקה הסוכנות ב-2009 בעבור פפסי ,  שעניינו היה  " כל דור מרענן את העולם .  עכשיו תורכם ".   " המטרה היא לפתח מכניזם בעבור אנשים צעירים שייצרו רעיונות לשיפור העולם ,  שלבסוף ייטמעו כחלק מההתנהגות הגלובלית של המותג ",  הוסיף קלואו . " זוהי תוכנית שונה בתכלית ,  שדרשה מאתנו ליצור קשר עם הלקוחות בצורה אחרת ",  אמר סת קאופמן ,  מנהל אסטרטגיות מדיה בחטיבת המשקאות בצפון אמריקה בחברה .  לכן ,  אף שיהיו פרסומות שיקדמו את הפרויקט ,  חלק ניכר מהפרסום יהיה מקוון ,  וכן תוכן מיוחד של כל אחת משותפות המדיה .  כך למשל ,  תיתן פפסי חסות לתוכנית ריאליטי באתר הולו ,  שאותה מתאר האתר כסדרה המקורית הראשונה שלה באורך מלא .  יהיו לפחות 26 פרקים שבועיים ,  ואולי אף 52 . " זה מתגבר קמפיין פרסומי ",  אומר ז'אן-פול קולאקו ,  סגן נשיא בכיר האחראי על פרסום בהולו , " מכיוון שזהו משהו שאנשים מדברים עליו ".  mtv נטוורקס ,  חטיבה של ענקית המדיה ויאקום ,  תקדם את הפרויקט של פפסי בטקסי חלוקת פרסים בערוצי כבלים כמו vh1 וקומדי סנטרל . " צופי ערוצים אלה יקבלו בברכה בידור ממותג כזה ",  מעריך ג'ודי מקגראת' ,  יו"ר ומנכ"לית mtv נטוורקס בניו יורק . " צופים אלה אוהבים כיף ועשייה חברתית ,  ולא רואים את הדברים כעומדים בסתירה ".  סוכנויות אחרות המעורבות בפרויקט הן אדלמן ,  היוג' של חברת אינטרפאבליק ,  mr .  youth אנדרקרנט וובר שנדוויק ,  אף היא של אינטרפאבליק . " הדגש שהקמפיין שם על אתרי רשתות חברתיות מדגיש כיצד מותג ענק מאפשר למה שבעבר נקרא הקהל ,  לקחת חלק במה שעשוי להיות תנועה גדולה ",  אומר ג'ין ליבל ,  שותף בהיוג' האחראי על חוויית המשתמש ,  ומטפל במשימות כמו פיתוח ועיצוב האתר refresheverything .  היוג' עבדה גם על פרויקט הנוכחות של פפסי בפייסבוק ,  שתיכלול את רכישת שטח הפרסום המוביל בפייסבוק ביום הראשון של הסופרבול .  אף שבפפסי סירבו לספר מהו היקף תקציב הפרסום של הפרויקט ,  החברה מתכוונת להשקיע יותר כסף בפרסום פפסי קולה ב-2010 לעומת 2009 ,  בעיקר בתחום הפרסום בטלוויזיה ,  למרות היעדרותה מהסופרבול עצמו .  לדברי קנטר מדיה ,  חטיבה של חברת הפרסום קנטר מדיה ,  פפסי השקיעה 41.6 מיליון דולר בפרסום פפסי בארה"ב בתשעת החודשים הראשונים של 2009 - ירידה של 41% לעומת תקציב בסך 70.5 מיליון דולר בתקופה המקבילה ב-2008 .  ההשקעות מפרסום ב-2008 כולה הסתכמו ב-74.6 מיליון דולר ,  דיווחה קנטר מדיה - ירידה של 13% לעומת 2007 .
 
הקמפיין החברתי של פפסי :  20 מיליון דולר לפרויקטים שייזמו הגולשים 
פפסי מזמינה את הגולשים להציע רעיונות לאפיקי תרומה לקהילה בתחומים שונים ולבחור מי מביניהם יזכו למימון

