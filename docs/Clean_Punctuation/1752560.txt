אמזון צפויה לרכוש את אתר משלוחי החיתולים Diapers.com ב-540 מיליון דולר
קווידסי ,  החברה האם של Diapers.com ,  צמחה במהירות בארבע השנים מאז הקמתה והתחרתה באמזון
ענקית הקמעונות המקוונת עומדת לרכוש את קווידסי ,  החברה המפעילה את אתר האינטרנט diapers.com ,  ב-540 מיליון דולר ,  כך דיווח אתר האינטרנט של המגזין  " פורצ'ן ". קווידסי ,  אשר נוסדה ב-2006 על ידי ויניט בהרארה ומארק לור ,  מפעילה את diapers.com ,  אשר מציע משלוחים של חיתולים ומוצרים נוספים לתינוקות בארה"ב .  בשנים האחרונות צמחה החברה במהירות ונהפכה למתחרה של אמזון .  אמזון השיקה בתגובה את שירות amazon mom ,  אשר מציע מוצרים לתינוקות במחירים מוזלים עם משלוחים חינם.הרכישה ,  עליה צפויה אמזון להודיע מחר ,  תהיה במזומן בלבד .  עד כה גייסו בהרארה ולור מימון בסכום כולל של 78.5 מיליון דולר ,  כשבסבב האחרון באפריל גייסו 20 מיליון דולר מקבוצת משקיעים .  diapers.com הוא המותג המוביל של החברה ,  עם מכירות המוערכות ב-300 מיליון דולר השנה .  ביוני השיקה החברה את האתר soap.com ,  ולפני כשבועיים הושק האתר beautybar.com.זו אינה הפעם הראשונה שבה אמזון רוכשת קמעונאית אינטרנטית המתחרה בה בתחום מסוים .  בשנה שעברה היא קנתה את האתר zappos.com ,  המציע למכירה נעליים ,  ב-1.1 מיליארד דולר .
 
אמזון צפויה לרכוש את אתר משלוחי החיתולים Diapers.com ב-540 מיליון דולר
קווידסי ,  החברה האם של Diapers.com ,  צמחה במהירות בארבע השנים מאז הקמתה והתחרתה באמזון

