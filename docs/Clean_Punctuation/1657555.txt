רוקד עם כוכבים
על אף ש"מהשמיים ",  אלבומו החדש של משה פרץ ,  פחות טוב מאלבומו הקודם ,  החיבור בין קצב מעונטז למוזיקה אלקטרונית משאיר אותו במקום שלו הוא ראוי  בפסגה
משה פרץ מצולם על עטיפת אלבומו החדש  " מהשמיים "  כשהוא חמוש באוזניות בעמדת הדי ג'יי .  די מתאים לו בעמדה שממנה הוא קובע את הטון ואת הקצב .  הזמר בעל הקול המתוק הצליח להפוך בתוך שלוש שנים למעצב דמותה של המוזיקה המסתלסלת העכשווית והוא לא מתכוון לעצור .  אלבומו החדש מחדד את הקו שלו ,  וגם אם הוא לא ממש מחדש ,  זה עדיין עובד .
 לא סתם מצולם פרץ באווירת קלאברים על רקע שחור .  יש בעיבודים של שירי אלבומו החדש חיבור ישיר בין הקצב המעונטז והשירה המסתלסלת לבין מועדוני הסצנה האלקטרונית .  זאת הבשורה של  " מהשמיים ":  הפקה מוזיקלית אגרסיבית ,  כשפרץ מנצל כל הזדמנות להפציץ עם טונים גבוהים ,  סלסולים וכל מה שרק אפשר כדי לקשט את השירים .  יש לו מהסחורה הזאת בשפע .  הגרון שלו כמעט בלתי מוגבל ,  וכשהשיר עצמו הוא טוב מדובר בתוצאה משובחת לאוזניים .  כך זה בשירים כמו  " אשמור עלייך ",   " מה קורה איתך "  ו"מהשמיים ".  השיר הטוב ביותר באלבום מגיע בסוף : " תמיד ידעתי "  הפצצתי ,  שמצליח בו זמנית גם לרגש .  השיר מתנגן לפי קצב ה"באלאדי "  שכל כך מאפיין את משה פרץ ואפילו השירה שלו נשמעת קצת מלוכלכת .  תענוג .
 כשהשירים פחות טובים ,  הקישוטים לא מצליחים להסתיר את המגרעות .  זה קורה בעיקר בשיר  " מושלמת ".  העיבוד הצעקני של אלי קשת לא העניק לשיר את האקסטרה הדרוש .  כך גם רוב השירים השקטים ,  למעט  " שתיים בלילה "  המקסים .  בכלל ,  עדיין יש בעיה כלשהי בשירים השקטים של פרץ .  הם יותר מדי דביקים ,  למרות שברור שעבור קהל היעד העיקרי שלהם  הטינאייג'ריות  מדובר בלהיטים מרסקי לבבות .
 בתוך האווירה הקופצנית של האלבום בולט במיוחד השיר  " אין כמו בבית ".  פרץ נותן בו הצצה לבית משפחתו והתיאור הפשוט יחד עם העיבוד החכם של יעקב למאי הפכו את השיר ליצירה באמת נוגעת .  חבל שאין עוד שירים מהסוג הזה ,  שכן פרץ  בשלב הזה של הקריירה ,  כשהוא כבר כוכב  יכול להרשות לעצמו טיפה להסתכן .  כנראה שהוא עדיין לא מרגיש בטוח .  
בסך בכל , " מהשמיים "  הוא אלבום פחות טוב מ"אלייך ".  יש בו לא מעט לעיסה חוזרת של לחנים ושירים ששמענו כבר באלבומים הקודמים .  כך ,  למשל , " לך "  מאוד מזכיר את  " איך "  מהאלבום  " אש ".  אבל בגדול משה פרץ הוא מקור לגאווה :  זמר שהוא גם יוצר ,  מוזיקאי אינטליגנטי שיודע להרגיש את הדופק של הקהל .  זאת גדולה ,  לא יעזור כלום .
 

רוקד עם כוכבים
על אף ש"מהשמיים ",  אלבומו החדש של משה פרץ ,  פחות טוב מאלבומו הקודם ,  החיבור בין קצב מעונטז למוזיקה אלקטרונית משאיר אותו במקום שלו הוא ראוי  בפסגה

