יגאל אהובי ,  בעל השליטה ברבד ,  מתיישב בכיסא היו"ר
רבד : " מינויו של אהובי הוא צעד שמבטא קפיצת מדרגה במעורבותו האישית בחברה "
  >  >  יגאל אהובי ,  בעל השליטה בחברת הנדל"ן רבד ,  מונה ליו"ר דירקטוריון החברה .  זו הפעם הראשונה שבה אהובי מתמנה לתפקיד רשמי בחברה .  מקורבים לרבד מעריכים כי כניסת אהובי לתפקיד מסמנת העמקה של מעורבותו בפעילות החברה .  מנכ"ל רבד ,  אריאל אבן ,  אמר אתמול כי מדובר בהבעת אמון של אהובי בחברה . " מינויו של אהובי ליו"ר החברה הוא צעד שמבטא קפיצת מדרגה במעורבותו האישית בחברה ,  מעבר לקשרים הקיימים גם כיום בין אהובי לרבד ",  אמרו אתמול בחברה .  אהובי רכש 78.8% מרבד במארס 2007 לפי שווי של 225 מיליון שקל .  משבר הנדל"ן העולמי לא פסח על החברה ,  ושוויה נחתך מאז ב-30% .  כיום החברה נסחרת בשווי שוק של 159 מיליון שקל .  בחודשים האחרונים ניהל אהובי מגעים למכירת החברה עם שלמה שמלצר ואיליק רוז'נסקי ,  מנכ"ל דלק נדל"ן לשעבר ושותפו לעסקות שונות בחו"ל בעבר .  גם שאול אלוביץ' הביע בשנה האחרונה התעניינות ברכישת החברה .  מגעים אלה לא הבשילו לכדי הסכם מחייב ,  ונראה כי מינויו של אהובי ליו"ר אכן מהווה שינוי ביחסו לחברה .  משרדו של אהובי ,  הממוקם בלונדון ,  מתמחה באיתור וביצוע עסקות נדל"ן במערב-אירופה .  החברה ביצעה בחודשים האחרונים כמה עסקות משמעותיות .  לפני כשבוע דיווחה רבד כי רכשה 50% מהסניף של ענקית הסופרמרקטים טסקו בכ-6.6 מיליון יורו  ( כ-33 מיליון שקל )  .  בחודש שעבר דיווחה החברה כי חתמה על עסקה לרכישת 50% מהזכויות בארבע מרכזים מסחריים וחלקת קרקע בשווייץ בכ-33 מיליון פרנק שווייצי  ( כ-124 מיליון שקל )  .  רבד סיימה את המחצית הראשונה של 2010 עם הכנסות של כ-72.5 מיליון שקל ורווח נקי של כ-10.3 מיליון שקל .  ההון העצמי של רבד מסתכם בכ-265 מיליון שקל ,  והיקף המאזן מסתכם בכ-1.5 מיליארד שקל .
 
יגאל אהובי ,  בעל השליטה ברבד ,  מתיישב בכיסא היו"ר
רבד : " מינויו של אהובי הוא צעד שמבטא קפיצת מדרגה במעורבותו האישית בחברה "
 
