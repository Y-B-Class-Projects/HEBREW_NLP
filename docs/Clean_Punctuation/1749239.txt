מנכ"ל מיטב הנפקות : " השבוע יהיה עמוס מבחינת מספר הנפקות - אך לא מבחינת הסכומים "
 6-10 חברות ינפיקו בשבוע הקרוב ;  מתחילת השבוע גויס סכום של כ-800 מיליון שקל
למרות המגבלות החדשות של ועדת חודק ,  שוק ההנפקות חם מתמיד .  שבוע ההנפקות הקרוב צפוי להיות עמוס ביותר עם הנפקות של 6-10 חברות .  ההנפקות הבולטות השבוע יהיו של חברת אביב ארלון שתגייס בין 60-100 מיליון שקל ,  קווינקו שתגייס בסביבות 60 מיליון שקל ומועדון 365 המשביר שתגייס כ-80 מיליון שקל .  במהלך השבוע החולף גויס סכום של כ-800 מיליון שקל בהנפקות ,  מתוכן כ-150 מיליון שקל יגויס היום ב-3 הנפקות ציבוריות.אליאב בר דוד ,  מנכ"ל מיטב הנפקות פיננסים ,  אמר היום כי  " השבוע צפוי להיות שבוע עמוס מבחינת מספר הנפקות אך לא מבחינת הסכומים ,  בהשוואה למשל לחודש ספטמבר בו הנפיקו הרבה חברות ביטוח ובנקים ,  ולכן ההנפקות היו בסכומים גדולים .  לוועדת חודק היתה השפעה מועטה בלבד על שוק ההנפקות ,  מאחר שהתקנות חלות בעיקר על קופות הגמל ,  שהן אינן שחקן מרכזי בהנפקות ". פאנגאיה תגייס היום בשלב הציבורי כ-50 מיליון שקל באג"ח צמוד מדד .  מח"מ האיגרת הוא כ-3.95 שנים והריבית המקסימלית של החברה היא 7.2% .  החתמים המובילים את ההנפקה הם כלל ,  אייפקס ,  רוסאריו ,  אנליסט ,  איגוד ומיטב .  איגרות החוב של פאנגאיה אינן מדורגות ,  ובמהלך ההנפקה יובטחו שעבודים והתניות פיננסיות.חברת כלכלית ירושלים ,  תגייס 100 מיליון שקל ,  בהנפקה צמודת מדד ,  במח"מ של כ-4.5 שנים ,  ובתשואה מקסימלית של 5.14% .  את החיתום יובילו כלל ,  אקסלנס ,  לאומי פרטנרס ,  ברק קפיטל ,  אנליסט ,  אי.בי.אי ומיטב .  גם חברת הביומד ,  כן פייט ביופרמה ,  תנפיק היום מניות לציבור ,  בסכום של כ-11 מיליון שקל.יצרנית הנרות והכלים החד פעמיים ,  פאלאס תעשיות ,  בשליטת מתיו ברונפמן ויעקב שלום פישר ,  ביצעה אתמול הרחבה של סדרת האג"ח להמרה שהנפיקה ביוני האחרון .  החברה גייסה בשלב הראשוני ביוני אג"ח להמרה בהיקף של כ-34.5 מיליון שקל ,  ואתמול השלימה הרבה של הסדרה בהיקף נוסף של כ-21 מיליון שקל .  את הגיוס הובילו דיסקונט חיתום ,  איי בי איי ,  מנורה ,  כלל ואקסלנס .  במהלך המכרז נרשמו ביקושי יתר של כ-29 מיליון שקל .  יו"ר החברה ,  יעקב שלום פישר ,  אמר כי  " הגיוס יאפשר לחברה להמשיך ולהרחיב את פעילותה באמצעות השקעה במכונות ומיכון חדישים בתחומים בהם היא עוסקת ". גם חברת השבבים טאוור קיימה אתמול את המכרז הציבורי ,  במהלכו היא גייסה כ-40 מיליון שקל בריבית של 7.2% .  האיגרות הן צמודות מדד ומובטחות בשעבודים והתניות פיננסיות .  כ-13.2% מההקצאה הוא למוסדיים.אביב ארלון ,  הנמצאת בשליטת דורון אביב ודפנה הרלב  ( 40% )  וחברת ארלון  ( 44% )  ,  תגייס 60-100 מיליון שקל באיגרות חוב .  המכרז המוסדי יתקיים בשבוע הבא ,  ואת החיתום יוביל בית ההשקעות אי.בי.אי .  החברה תבטיח למשקיעים שיעבוד של שני נכסים בארה"ב הנמצאים בבעלותה .  גיוס הכסף נועד להמשך פעילות החברה ורכישת מרכזים מסחריים בארה"ב .
 
מנכ"ל מיטב הנפקות : " השבוע יהיה עמוס מבחינת מספר הנפקות - אך לא מבחינת הסכומים "
 6-10 חברות ינפיקו בשבוע הקרוב ;  מתחילת השבוע גויס סכום של כ-800 מיליון שקל

