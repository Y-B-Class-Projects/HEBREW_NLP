אבל למה לירוק ? 
חשבתם שסרט אדום ירחיק מעליכם עיניים רעות ?  הקבלה חושבת אחרת .  ואל תגידו יותר  " טפו טפו טפו "  - מהיום כדאי לשנן : " בן פורת יוסף "
 עוד משחר האנושות האמינו בני האדם במקומות שונים ללא רקע דתי ותרבותי זהה ,  בקיומן של אמונות תפלות .  עם התפתחות התרבויות והדתות השונות ,  כל אחת וטעמה ,  נולדו בקרב האנשים אמונות שונות ומנהגי פולקלור רבים ,  כתוצאה מתופעות מסתוריות שהטרידו את מחשבתם ,  לעתים עד אימה .  
רבים האמינו כי תופעות הטבע נגרמות על ידי כוחות טובים או רעים ,  ואפשר לעכב בעד הרע אם יימצא הכוח הנגדי שיניאו מלפעול .  כך הומצאו במהלך ההיסטוריה האנושית כל מיני אמונות בכוחות שונים ומשונים שנתנו ביטוי ותוקף לפחדים הנסתרים בלב האדם .
 מאז חלפו שנים רבות ,  האדם למד להכיר את העולם הסובב אותו ,  ובכל זאת קיימים עדיין בימינו אנשים רבים המשתיתים את מנהגיהם על אמונות תפלות .  אותם מנהגים אלמותיים השתרשו בחיי האדם במשך שנים ארוכות ,  עד כי נראה שאין אדם שאינו נוטה להאמין בסתר ליבו בכוחה של אמונה תפלה כלשהי שאינה דורשת הוכחה לאמיתותה ולקיומה .  
עם הזמן המשתנה התבטלו אמונות תפלות רבות ואלה שנותרו השתכללו והותאמו לרוח התקופה ,  ולכן אין אנו יודעים במדויק את מקורן האמיתי .  צמד המילים  " אמונה תפלה "  מורה על אמונה כלשהי חסרת יסוד ובסיס עובדתי ,  הלכתי או דתי ,  ושהשורש שלה נעוץ בפחדים ובדחפים שבטבע האנושי .  
חכמת הקבלה מלמדת כי אין כל שחר לאמיתות האמונות הללו ,  שהרי כל נתינת כוח רוחני לאמונה ולמנהג שמקורם אינו מופיע בכתובים כמוהו כעבודה זרה .  במאמר הבא אציג מספר אמונות תפלות פופולאריות על מנת להפריך את קיומן ולנתץ את הסיפור האופף אותן .
 חתול שחור החוצה את דרכך עלול להרע את מזלך :  אמונה תפלה מובהקת אשר מקורה בגויים .  הקבלה אינה מכירה באמונה זו ולכן אין לייחס לה כל חשיבות .  אין צורך לירוק או לקלל שהרי עצם המחשבה על מזל רע עלולה להביאו אליך .
 גירוד העין :  יש הנוהגים לנשק את עיניהם לאחר שאלה מגרדות .  מנהג זה מעיד על החשש הטבוע בלב המאמין שאם לא יעשה כן מאור עיניו עלול להיפגע .  אמונה זו חסרת כל יסוד ואין לה כל אזכור בתורת הקבלה ,  שהרי מדוע לא לנשק כל אזור מגרד אחר בגופנו - הלא כל אברינו יקרים ?  
חוט אדום :  חוט אדום הנקשר על פרק כף היד עשוי לשמש קמע לשמירה והגנה מפני עין הרע .  אדגיש כי אין בשום ספרות קבלה עתיקה ובכתבי הקודש כל אזכור לקמע מחוט אדום המסוגל להרחיק אנרגיה שלילית כלשהי .  ב"תוספתא "  - כתב תלמוד במסכת שבת פרק ו' הלכה א' ,  נאמר : " מרדכי האמורי .. .הקושר מטוטלת על ירכו וחוט אדום על אצבעו ".  פעולה זו מוצגת  " כדרכי האמורי ",  היא חסרת כל ערך וקרובה לעבודת אלילים .
 נקישה על עץ :  רבים נוקשים על עץ כסימן להרחקת עין הרע או כל מאורע שלילי .  מנהג זה מקורו בגויים  ( נוצרים )  ,  כאזכור לצלב העץ עליו נצלב מושיעם .  כאמור ,  היהדות שוללת מנהג זה ואוסרת עליו בתכלית .  להבדיל ,  אנו נוהגים לומר : " בן פורת יוסף ..  ..  "  אין לעבור מעל ילד קטן :  אמונה זו מייצגת את הרעיון כי הילוך מעל לילד עלול להגביל את גובהו ולעכב את גדילתו .  מנהג זה נפוץ מאוד בקרב יוצאי עדות המזרח .  כאמור ,  חסר כל שחר ואמת .  הוצאת כספים במוצאי שבת :  לפי אמונה זו אין לרכוש ו/או לבצע תשלומים כלשהם במוצאי שבת .  הרעיון המרכזי סביב עניין זה מצביע על החשש שמי שמוציא כספים בצאת השבת עלול להוציא כספים במהלך השבוע .  מדובר באמונה חסרת כל בסיס עד כי הרמב"ם הגדירה  " מן השוטים ".  
יובן כי מניין האמונות התפלות כמוהו כמניין בני האדם - עצום ורב ,  כך שאינני מתיימר ואף לא אוכל להכיל בנאמר את כולן .  אולם עלינו לדעת כי מרבית האמונות חסרות כל משמעות רוחנית ומבטאות היבטים פסיכולוגיים בלבד .  יחד עם זאת ,  למי שבוחר להמשיך ולהחזיק באמונות הללו כדרך חיים ,  אומר  " אשרי המאמין ". 
יצחק אהרון הוא איש קבלה ,  ראש מרכז  " חכמה ". 

אבל למה לירוק ? 
חשבתם שסרט אדום ירחיק מעליכם עיניים רעות ?  הקבלה חושבת אחרת .  ואל תגידו יותר  " טפו טפו טפו "  - מהיום כדאי לשנן : " בן פורת יוסף "
 
