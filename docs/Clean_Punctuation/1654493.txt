שוק המשרדים :  יותר רוכשים ,  פחות שוכרים 
יותר בעלי עסקים מוותרים על השכירות היקרה ורוכשים משרדים ,  תוך ניצול הריבית הנמוכה והמחירים הנוחים - הצפויים לעלות
 >  >  תופעה חדשה בשוק המשרדים בתל אביב :  המחלקה העסקית של סניף אנגלו סכסון בתל אביב מדווחת על עלייה ברכישת המשרדים בתל אביב למטרת שימוש עצמי .  מהדיווח עולה כי בעלי מקצועות חופשיים כמו עורכי דין ורואי חשבון ,  ששכרו עד היום משרדים בעיר ,  מעדיפים כעת לרכוש משרדים . " הריביות הנמוכות והתנאים הטובים שמציעים הבנקים בעסקות רכישת נדל"ן תורמים לכך ששוכרי משרדים בודקים אפשרות לרכוש משרד במקום לשלם דמי שכירות בעבורו ",  מסביר מנכ"ל משותף בסניף אנגלו סכסון תל אביב ,  אורן גלזר . " משקיעים שנהגו לקנות דירות להשקעה יודעים שמחירי הדירות עלו וההשקעה בדירות מגורים מיצתה את עצמה .  באחרונה הם בחנו את המציאות בה הם יושבים במשרד שמייצר הכנסות ומתכוון להמשיך לייצר הכנסות בשנים הקרובות ,  ומוצאים כי רכישת משרד במקום תשלום השכירות היא השקעה משתלמת ".  לדברי גלזר העובדה שישנם משקיעים שרואים בהשקעות אלטרנטיוויות כמו בורסה כפחות אטרקטיוויות ופחות נוחות תורמת גם היא להחלטה .  בין העסקות שנרשמו באחרונה בחטיבה המסחרית של סניף אנגלו סכסון בתל אביב :  רואה חשבון רכש משרד בשטח 300 מ"ר ברחוב יגאל אלון ב-8,000 שקל למ"ר ,  בעסקה הכוללת זכויות בקומת המסחר והחניות בבניין .  סוכנות ביטוח רכשה משרד ברמת החי"ל בשטח 250 מ"ר במחיר של 9,000 שקל למ"ר ,  כשרק 150 מ"ר מתוכם למטרת עסקיה ,  ובבית קליפורניה ברחוב יגאל אלון רכש רופא שיניים קליניקה בשטח של 150 מ"ר בסך כולל של 1.12 מיליון שקל .  גלזר מדבר גם על חוסר ההתאמה בין מחירי השכירות לבין מחירי קנייה של משרדים : " משקיע שפעם יכול היה לקנות משרד ולקבל עליו תשואה של 8% ,  יקבל כיום תשואה פוטנציאלית של 7% .  עובדה זו דוחקת את רגלם של משקיעים רבים מהשוק הזה ומכניסה לתוכו את משתמשי הקצה .  משקיעים רבים שזיהו את הפוטנציאל הזה בשיאו של המשבר מיהרו ורכשו משרדים במחירים נמוכים ונהנו מעליית מחירים .  חלקם ממתינים לעלייה במחיר בשל בנייה מועטת של משרדים ,  וחלקם כבר מימשו אותו ".  הכלכלן ושמאי המקרקעין ירון ספקטור ,  הסביר את הסיבה לגל הרכישות בין היתר ,  בשל העובדה ששוכר במשרד נותן לבעליו תשואה של 7%-8% בעוד תשלום מקביל של ריבית לבנק עומד על 3% בלבד : " ירידת שיעורי הריבית בבנק ל-3% ,  יחד עם ירידת שיעורי מס ההכנסה  ( לחברות )  ל-26% לעומת 34% לפני חמש שנים ,  שאף צפויים להמשיך ולרדת ל-18% עד 2017 ,  יוצר מצב שההוצאה המוכרת של דמי שכירות הולכת ונשחקת .  שילוב הנסיבות האלה יחד יצר מצב שמשתלם יותר לרכוש נכס מלשלם דמי שכירות ". 

שוק המשרדים :  יותר רוכשים ,  פחות שוכרים 
יותר בעלי עסקים מוותרים על השכירות היקרה ורוכשים משרדים ,  תוך ניצול הריבית הנמוכה והמחירים הנוחים - הצפויים לעלות

