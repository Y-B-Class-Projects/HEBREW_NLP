חדש על המסך
מל גיבסון מסתבך בקונספירציות ממשלתיות ,  ג'ורג' קלוני נופל להזיות ,  קלייב אואן בחיי מותרות ודרמה בריטית שסוחטת רק מילים טובות .  אלו הסרטים שעולים הערב על המסך הגדול
מל גיבסון מגלם את תומאס ,  בלש במחלק הרצח של משטרת בוסטון ,  אשר בתו ואימה נרצחות בכניסה לביתן על ידי אדם ,  אשר נראה כי נשלח למעשה לחפש אותו .  פיתרון זה נראה קל מדי לתומאס ,  אשר יוצא לחפש אחר האמת שמתגלה כרצופת קונספירציות ומזימות ממשלתיות .  
מן הביקורות :  מצד אחד  " מל גיבסון חייב סרט טוב באופן נואש ",  כפי שטען הניו יורק אובזרבר ומצד שני  " משחק אינטנסיבי של גיבסון במותחן אפקטיבי באופן ברוטלי ",  כפי שטען ההוליווד ריפורטר .  אתם תחליטו .  
ציונים :  רוטן טומייטוס - 61 ,  מטקריטיק - 63
במאי :  מרטין קמפבל ,  שחקנים :  מל גיבסון ,  דני יוסטון ,  ריי וינסטון ,  בוג'אנה נובאקוביק  ( 126 דקות ) 
יואן מקגרגור מגלם את ביל עיתונאי נלהב הנלכד ברשתו של בחור בשם לין קאסידי ,  המגולם על ידי ג'ורג' קלוני .  קאסידי טוען כי הוא חייל ביחידה נסיונית המסוגלת לקרוא את מחשבות האויב ובכך לנצחו במלחמה .  הוא מעניין את ביל בסיפור היעדרותו של מפקד היחידה דג'נגו ,  המגולם על ידי ג'ף ברידג'ס .  כשהשניים מוצאים את המפקד במחנה המנוהל על ידי עריק של אותה יחידה מובחרת  ( קווין ספייסי )  ,  מוצא עצמו העיתונאי לכוד בין שתי המחנות .  
מן הביקורות : " קלוני נותן הכל ומה הוא מקבל ?  ריק ,  שבו הסיפור היה אמור להיות ",  נכתב בניו יורקר .  המגזין וראייטי רואה את הדברים מעט אחרת : " סיפור שכתוב באופן נפלא ומשוחק על ידי קאסט שנמצא בשיאו ",  קבע המגזין היוקרתי .  
ציונים :  רוטן טומייטוס - 57 ,  מטקריטיק - 54
במאית :  גרנט הסלוב ,  שחקנים :  ג'ורג' קלוני ,  יואן מקגרגור ,  ג'ף ברידג'ס ,  קווין ספייסי ,  סטפן לאנג  ( 94 דקות ) 
אחד הסרטים הבריטים הבולטים של השנה ,  בכיכובה של קייטי ג'ארוויס המגלמת את מיה ,  נערה בריטית עם פה גדול ,  בלי חברים ובלי עתיד ורוד אחרי שבית הספר ביקש ממנה בנימוס שלא להגיע לשטחו יותר .  דווקא בן זוגה החדש של אימה הוא זה שמציע לה אופק חדש ויחסי אהבה מיוחדים מתפתחים בין השניים .  
מן הביקורות : " פשוט פיצוץ "   ( מגזין Salon.com )  , " עוצר נשימה בפתיחותו "   ( ניו יורק מגזין )  , " דילמות ההתבגרות תוארו מעט מאד באותנטיות וכוח כמו בסרט הזה "   ( ניו יורק טיימס )  .  המבקרים ,  במילים אחרות ,  אהבו .  
ציונים :  רוטן טומייטוס - 75 ,  מטקריטיק - 79
במאית :  אנדריאה ארנולד ,  שחקנים :  קייטי ג'ארוויס ,  מייקל פאסבנדר ,  קירסטון ווירינג  ( 123 דקות ) 
קלייב אואן הוא עיתונאי ספורט המאבד את אשתו לאחר מאבקה במחלה קשה .  כדי להשיב את החיוך לפניהם של בניו ,  הוא מחליט להיענות לכל בקשה שלהם והתוצאה היא אורח חיים ראוותני ובזבזני ,  אשר עלול להמיט על המשפחה אסון נוסף .  
מן הביקורות : " ההופעה של אואן אדירה והופכת את הסרט למצחיק ,  נוגע וחיוני ",  קובע הרולינג סטון . " הופעה מצוינת של אואן מביאה למסקנה שלא מגיע לו סרט שבקושי ראוי להיות מוקרן ",  קובע הסן פרנסיסקו כרוניקל .  מזל שעל הופעתו של אואן ישנה הסכמה .  
ציונים :  רוטן טומייטוס - 63  ,  מטקריטיק - 57
במאי :  סקוט היקס ,  שחקנים :  קלייב אואן ,  אמה בות' ,  לורה פרייז'ר  ( 104 דקות ) 

חדש על המסך
מל גיבסון מסתבך בקונספירציות ממשלתיות ,  ג'ורג' קלוני נופל להזיות ,  קלייב אואן בחיי מותרות ודרמה בריטית שסוחטת רק מילים טובות .  אלו הסרטים שעולים הערב על המסך הגדול

