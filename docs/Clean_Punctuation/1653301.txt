מו"לים גרמניים מודאגים מהצנזורה של אפל על עירום
ענקית הטכנולוגיה כבר חסמה אפליקציה של המגזין  " שטרן "  בשל תמונה של דוגמנית עירום
סבסטיאן קמפה ,  צלם גרמני והבעלים של אתר naked-pepole.de שבו הוא מעלה תמונות אמנותיות של עירום ,  הופתע כשאפליקציה שיצר עבור אייפון נדחתה על ידי אפל .  ביודעו שאפל אוסרת הצגת עירום ,  הוא השתמש בתמונות שבהן נראים אנשים לבושים בבגדים רגילים ובבגדיהם התחתונים . " מסתבר של יש בעיה אפילו עם רגליים חשופות ",  הוא אמר ל"ניו יורק טיימס ". דובר אפל סירב להגיב בנושא .  במקום ,  הוא התייחס למאמר שפורסם באחרונה ב"ניו יורק טיימס ",  שבו מנהל בחברה אמר כי האיסור על עירום באפליקציות הגיע בעקבות  " תלונות מצד נשים שטענו כי מדובר בדברים דוחים ומשפילים ,  והורים שזעמו על האפשרות שילדיהם עלולים להיחשף לתכנים הללו ". ההסבר הנ"ל מדאיג כמה מו"לים גרמניים .  מתיאס מולר וון בלומקרון ,  עורך המגזין  " דר שפיגל ",  אמר כי  " אנחנו לא נשנה את התוכן שלנו ".   " אנו מתעדים מלחמה בתמונות שלנו ,  אנו מראים אלימות ולפעמים גם אנשים שאינם לבושים באופן ראוי ".  מגזין  " שטרן "  נחסם על ידי אפל למשך כמה שבועות בעקבות פרסום תמונה שבה נראתה דוגמנית עירום .  בעקבות כך הועברה תלונה בנושא על ידי המו"לית לאיגוד המו"לים הגרמנים ,  שהעביר מכתב תלונה בנושא לאפל.לעומת זאת ,  המו"לית אקסל שפרינגר ,  המפרסמת את העיתון  " בילד ",  לא רואה בכך בעיה . " חופש העיתונות לא מתייחס להצגה של נשים ערומות .  אפל לא קובעת לנו על מה לכתוב ",  אומר כריסטוף קסה ,  אחראי על יחסי ציבור באקסל .
 
מו"לים גרמניים מודאגים מהצנזורה של אפל על עירום
ענקית הטכנולוגיה כבר חסמה אפליקציה של המגזין  " שטרן "  בשל תמונה של דוגמנית עירום

