אייל כרמי מונה למנכ"ל מי עדן ישראל
כרמי שימש כמנכ"ל טויס אר אס ויחליף בתפקידו החדש את ךיאור בן ארצי
אייל כרמי מונה למנכ"ל מי עדן ישראל .  בתפקידו האחרון שימש כרמי  ( 45 )  כמנכ"ל טויס אר אס ישראל .  קודם לכן שימש כסמנכ"ל השיווק של חברת צ'מפיון מוטורס ,  ובתפקידים בכירים נוספים בחברת כאל ועוד .  כרמי בעל תואר ba בכלכלה ובהתנהגות ארגונית מאוניברסיטת תל אביב .  כרמי יחליף במהלך חודש מרץ 2010 את ליאור בן ארצי אשר שימש כמנכ"ל מי עדן ישראל וכסגן נשיא בקבוצה כ- 6 שנים.רענן זילברמן ,  נשיא קבוצת מי עדן הפועלת כיום ב-18 מדינות מסר : " מי עדן ישראל וחברות הבנות שלה בארץ  ( מי עדן בר ,  פאוזה ,  ושיווק 2000 )  פועלות בתחומים מגוונים ורחבים .  הם כוללים חברות שרות ושיווק ישיר מהמובילות בארץ בתחום המים המינרלים בכדים ,  בתחום המים המינרלים בבקבוקים באמצעות רשתות השיווק ובתחום הקפה ומכונות האספרסו .  בנוסף ,  בוחנת החברה בימים אלו כניסה לתחומי פעילות ושרות נוספים .  לאיל כרמי אשר נבחר להוביל את הפעילות בארץ ,  ניסיון מוכח בניהול פעילויות רחבות היקף ,  בחיזוק מותגים ובפיתוח עסקים .  אני מאחל לאייל הצלחה בתפקידו החדש במי עדן ". בהתייחסו לפרידה מליאור בן ארצי ,  אמר זילברמן : " אני רוצה להודות לליאור על שירותו בקבוצה במשך 13 שנים .  ליאור היה שותף לצמיחתה ופיתוחה של החברה במשך שנים רבות ובתחומים מגוונים .  אנו מודים לו על תרומתו הרבה ומאחלים לו הצלחה רבה בהמשך דרכו ". 

אייל כרמי מונה למנכ"ל מי עדן ישראל
כרמי שימש כמנכ"ל טויס אר אס ויחליף בתפקידו החדש את ךיאור בן ארצי

