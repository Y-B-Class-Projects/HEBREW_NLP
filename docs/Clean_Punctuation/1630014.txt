 " המזון האורגני יקר לנו מדי "
 מה אנחנו אוכלים
מה אוכלים אצלכם בבית ?   " אנחנו מדרום אמריקה ,  אז בעיקר בשר ופסטות .  אבל אני מכינה גם סלטים ,  קטניות ומרקים .  הילדים לא אוהבים לאכול ,  אז התפריט לא מגוון ,  אבל מדי ערב אנחנו אוכלים ארוחה חמה ומלאה .  תמיד יש מנה בשרית .  הילדים בדרך כלל רוצים שניצל בקר שאני מכינה ",  מספרת אילנה . " האוכל הכי אהוב הוא כמובן על האש .  דרום אמריקאים ,  נו ".  ומה עם מתוקים ?   " הילדים מקבלים בסופי שבוע ממתק ,  שוקולד למשל .  ביומיום הם אוכלים עוגות ועוגיות שאני מכינה ביום שישי ,  ויש מעדנים במקרר ".  מה לא נכנס אליכם הביתה ?   " אוכל מעובד פחות נכנס הביתה ,  מעבר לזה - הכל נכנס ".  אתם מבשלים ?  מחממים אוכל מוכן ?   " אני מבשלת הרבה ,  אפייה היא אחד התחביבים שלי .  זה שהילדים לא אוכלים הרבה זה לא אומר שלא מתענגים על אוכל .  אני באה ממשפחת אופים ובשלנים .  להורי היתה מסעדה בארגנטינה ".  ומה עם מזון מהיר ?   " לא קונים .  אני מכינה פיצה בבית ,  ולא נכנסת אלינו פיצה קנויה הביתה .  גם המבורגרים לא ".  מה הילדים אוכלים בבית הספר ?   " שוקו ועוגיות .  הם סרבני אכילה ".  אתם אוכלים במסעדות ?   " לעתים רחוקות .  זה לא משהו שבשגרה ".  איך אתם בוחרים את המזון בסופרמרקט ?   " קונים לפי הצרכים .  אין עדיפות לאף חברה .  אני לא אלך במיוחד לקנות רק כי יש מבצע ,  אבל אם אני כבר בסופר ויש חברה שמציעה מוצר שאני צריכה במבצע ,  אני אקנה אותו .  יש גם שיקול בריאותי ,  כי אני לא מכניסה הביתה ג'אנק פוד ".  אתם בודקים רשימות רכיבים של המוצרים שאתם קונים ?   " לא ".  מה דעתכם על מזון אורגני ?   " אני לא שוללת מזון האורגני ,  אבל זה לא לתקציב שלי ".  כשאתם שומעים על מוצרים מקולקלים או שנמצאו בהם חומרים אסורים ,  זה משפיע ?   " קולה אנו לא קונים ,  אני נגד משקאות תוססים .  לגבי מוצרים שהתגלו בהם חומרים אסורים - אבדוק ואוציא עד שיגידו שאפשר לקנות שוב ".  כמה כסף להערכתכם אתם מוציאים על סל מזון חודשי ?   " 2,500 שקל ".  -- משפחת פרייברג ,  כפר האורנים אילנה  ( 37 )  ,  מנהלת מכירות בחברת ביזפורטל ;  הוגו  ( 43 )  ,  עובד מדינה ;  נועה  ( 11 )  וניר  ( 7 )  ,  תלמידי בי"ס 

" המזון האורגני יקר לנו מדי "
 מה אנחנו אוכלים

