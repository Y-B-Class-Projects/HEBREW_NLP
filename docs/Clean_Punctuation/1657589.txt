האחראי להכנסות מפרסום בגוגל ערק לפייסבוק 
דיוויד פישר - בנו של נגיד בנק ישראל - הזניק את המודל הפרסומי של גוגל והפך אותו ליעיל והיציב ביותר ברשת ;  פייסבוק מקווה כי יצליח לשחזר את ההצלחה גם בקרב 400 מיליון הגולשים של הרשת החברתית
 >  >  אבן דרך נוספת בקרב הענקיות בין גוגל ולפייסבוק :  דיוויד פישר ,  סגן נשיא החברה למכירות פרסום גלובליות ,  אחד מחמשת הבכירים ביותר בגוגל העולמית ,  נטש את החברה ועבר לתפקיד בכיר בפייסבוק .  עבור גוגל מדובר במכה קשה ,  שכן פישר היה אחראי להכנסות החברה מפרסום .  מבחינת פייסבוק מדובר ברכש משמעותי .  פישר - בנו של נגיד בנק ישראל סטנלי פישר - היה זה שהזניק את המודל הפרסומי של החברה  ( adwords )  למודל היעיל והיציב ביותר ברשת כיום ,  שהפך את גוגל לענקית שהיא כיום .  פייסבוק ,  לעומת זאת ,  לא הצליחה עד היום לממש את הפוטנציאל שלה בכל הקשור להכנסות מפרסום ולכן הרכש החדש שלה הוא אסטרטגי עבורה ,  ואמור לפתור לה את הבעיה המרכזית שלה :  כיצד להפוך את 400 מיליון הגולשים שמבקרים בה דרך קבע להכנסות מפרסום .  בתפקידו החדש בפייסבוק מוגדר פישר כסגן נשיא לפרסום והאחראי על התרחבות החברה למדינות נוספות  ( global operations )  .  פישר ,  37 ,  מכהן בתפקידים שונים בגוגל מאז 2002 .  פישר כיהן בעבר כסגן ראש הסגל של משרד האוצר האמריקאי ,  שם היה יועץ לשר האוצר וטיפל בסוגיות מדיניות כלכלית שונות בממשל הפדרלי .  לפני כן היה עורך שותף ב-world " " report  &  u.s .  news ,  וכתב על כלכלה ועסקים בוושינגטון .  בתחילת שנות ה-90 ייעץ לממשלת רוסיה בנושא ההפרטה שביקשה לבצע .  לפישר תואר ראשון מאוניברסיטת קורנל ותואר שני מאוניברסיטת סטנפורד .  על פי הבלוג של קארה סווישר ,  שמופיע במערכת הבלוגים של הוול סטריט ג'ורנל ,  הן גוגל והן פייסבוק הוציאו ביום שישי האחרון מייל פנימי שמודיע על השינוי .  במקביל ,  מחקה גוגל כל זכר מהפרטים אודות פישר באתר החברה .  עד לפני כמה ימים ,  באתר של גוגל תיארה החברה את תפקידו ותרומתו של פישר כך : " דיוויד פישר הוא סגן נשיא למכירות מקוונות והאחראי על התפעול העולמי של גוגל .  דיוויד מייצג את ההכנסות ממרבית לקוחות החברה בעולם .  דיוויד הנהיג את תוכנית המכירות המקוונות והמבצעים מאז הקמתה בתחילת 2002 ,  וסייע בבניית רשת הפרסום המקוונת של גוגל ובהפיכתה לגדולה בעולם .  הוא גם מפעיל את ערוץ המכירות המקוון של תוכנית השותפים של adsense ,  המאפשרת לבעלי אתרים בעולם להרוויח באמצעות שותפויות עם גוגל ".  גוגל פירטה גם את תרומתו בפרויקט הספרים שלה : " דיוויד מנהל את התפעול עבור מוצרי הצריכה של גוגל ברחבי העולם ומפעיל את פעולות הסריקה של תחום הספרים של גוגל ועובד עם ספריות ובעלי אתרים ברחבי העולם לצורך סריקה דיגיטלית של ספרים מתוך האוספים שלהם .  כמו כן ,  הוא מוביל את תוכנית המענקים של החברה ,  שתרמה יותר מ-300 מיליון דולר לתקציב פרסום לאלפי ארגונים שלא למטרת רווח ברחבי העולם .  דיוויד פתח משרדים רבים עבור גוגל בעולם ".  כאמור ,  גוגל הורידה כל זכר למחמאות האלה .  סמנכ"ל התפעול של פייסבוק ,  שריל סנדברג ,  שגם היא עברה מגוגל ,  אמרה ל"וול סטריט ג'ורנל ":   " העובדה שאנחנו מקבלים לשורותינו בכיר בסדר גודל כמו של דיוויד ,  היא עדות להזדמנויות המתרחבות של פייסבוק בפרסום .  עבדתי עם דיוויד מקרוב במהלך השנים וראיתי את ההתלהבות ,  האנרגיה והיעילות שלו בבניית צוותים בקנה מידה עולמי .  הגעתו של דיוויד מעמיקה את היכולות התפעוליות שלנו כך שנוכל לבסס את היכולת שלנו לשרת מפרסמים ,  ללא קשר לגודלם או למיקום שלהם ,  שרוצים לבנות את המותגים שלהם בפייסבוק ".  גוגל פירסמה בתגובה למהלך של פישר הצהרה קצרה בבלוג של סווישר : " אנו מודים לדיוויד על תרומתו הרבה לגוגל ומאחלים לו הרבה הצלחה בעתיד ".  בריחת המוחות מגוגל המעבר של פישר לפייסבוק מסמל שלב נוסף במלחמה בינה לבין גוגל ,  לאחר ששורה של בכירים בענקית האינטרנט כבר ערקו ממנה בשלוש השנים האחרונות לטובת הרשת החברתית הפופולרית ,  שאמנם קטנה ממנה ,  אך צומחת במהירות .  פייסבוק - שהוקמה ב-2004 אך צברה תאוצה בכל העולם רק ב-2007 - התחילה לגייס לשורותיה עובדים מגוגל ב-2007 ,  במה שנהפך שנה מאוחר יותר לגל של עריקות .  פישר היה הסגן הבכיר של סנדברג כאשר היתה אחראית על מכירות הפרסום הגלובליות ,  ונכנס לתפקיד לאחר שעזבה לטובת תפקיד בפייסבוק לפני שנתיים .  השניים עבדו ביחד גם במשרד האוצר האמריקאי ,  בימי ממשל קלינטון .  אחד העוברים הראשונים לפייסבוק היה גידעון יו ,  סמנכ"ל הכספים של יוטיוב ,  שזמן קצר לאחר שנרכשה על ידי גוגל עבר להיות סמנכ"ל הכספים של פייסבוק .  יו ,  שלפני גוגל שימש גם סמנכ"ל הכספים של יאהו ,  עזב את פייסבוק במארס 2009 בשל חילוקי דעות .  ואולם גל העזיבות לטובת פייסבוק ,  שבינתיים התרחבה ,  האיץ עוד יותר לאחר המעבר של שריל סנדברג ,  שעברה לפייסבוק במארס 2008 ,  לאחר שהקימה וניהלה את חטיבת הפעילות והמכירות המקוונות הגלובלית של גוגל - חטיבה שהיתה אחראית על 99% מפעילות הפרסום המקוון של גוגל .  בעקבות סנדברג עזבו אליוט שראג ,  סגן נשיא לתקשורת גלובלית בגוגל ,  שעבר למלא את אותו התפקיד בפייסבוק ,  ואיתן בירד ,  שהיה אחראי על המדיה החברתית בגוגל .  עובדים שעברו מגוגל לפייסבוק הודו באותה תקופה בבלוג  " טק קראנץ' "  כי  " פייסבוק הרבה יותר מסקרנת וסקסית מגוגל ".  כמה מהם סיפרו כי גוגל מנסה לפתות את עובדיה להישאר באמצעות אופציות למניות ובונוסים מפתים ,  אך לדברי אחד העורקים  " הכסף אינו הכל כאן .  מפתחים רוצים לעבוד במקום החם ביותר בעולם ,  וכעת זהו פייסבוק ".  אנשי היי-טק ומקורבים לשתי החברות הסבירו את בריחת המוחות מגוגל לפייסבוק ,  בכך שגוגל כבר אינה מה שהיתה פעם .  גוגל ,  שבסוף שנות ה-90 היתה מפעילת מנוע חיפוש בעלת המוטו התמים  " do no evil ",  ובעלת גישת  " הכל הולך "  של סטארט-אפ צעיר ,  יצאה כבר מזמן מהנישה המוגבלת של מנועי החיפוש ונהפכה לענקית שמאיימת על חברות הטכנולוגיה הגדולות ביותר ,  כמו אפל ומיקרוסופט . " פייסבוק - הגוגל של אתמול"ג'סטין רוטסטיין ,  מהנדס בכיר בגוגל שעבר לפייסבוק לפני שנתיים ,  הסביר את המעבר שלו לפייסבוק בכך שהיא  " הגוגל של אתמול ,  והמיקרוסופט של מזמן "  - עם רוח צעירה וחדשנית .  במייל ששלח לחבריו בחברה עם עזיבתו כתב רוטסטיין כי  " זו היתה חברה שבה מספר גדול של אנשים מבריקים העשירו זה את זה ברעיונות גאוניים .  חברה ,  שבה 60 מהנדסים עושים את מה שצוותים של 600 לא מסוגלים לעשות ".  האתר הפופולרי בארה"ב שאיפתה של פייסבוק להיות הגוגל הבאה לא הסתכמה רק בגיוס מנהליה הבכירים של ענקית האינטרנט .  פייסבוק רצתה שעובדיה יאכלו כמו בגוגל ,  ובמארס 2008 צירפה לשורותיה את השף הנודע של ענקית האינטרנט ,  ג'וזף דסימונה .  לדברי מקורבים לדסימונה ,  גם הוא עבר לפייסבוק בעקבותיה של סנדברג . " ג'וזף היה השף האהוב על שריל בגוגל .  בכל פעם שהיא עברה בניין בחברה ,  הוא הלך בעקבותיה ".  ואולם לא רק עובדי גוגל עוברים בזה אחר זה לפייסבוק .  גם הגולשים מעדיפים את הרשת החברתית ,  שמספר הגולשים בה בכל העולם חצה את ה-400 מיליון .  החודש דיווחה חברת המחקר hitwise ,  כי פייסבוק נהפך לאתר הפופולרי ביותר בארה"ב .  לפי מחקר שערכה hitwise 7.07% ,  מכלל הגלישות באינטרנט בארה"ב הן לאתר פייסבוק ,  ואילו 7.03% מכלל הגלישות במדינה הן לאתרי גוגל .  אתר יאהו מייל נמצא במקום השלישי עם 3.8% מהגלישות ,  ואתר יאהו עצמו נמצא במקום הרביעי עם 3.67% .  זוהי הפעם הראשונה שפייסבוק הוכתר לאתר הפופולרי ביותר בארה"ב על ידי hitwise ,  אך חברת המחקר קומסקור עדיין מכתירה את גוגל כפופולרי ביותר .  לפי הדירוג של קומסקור ,  במקום השני נמצא פייסבוק ובמקומות השלישי והרביעי אתרי יאהו ומיקרוסופט בהתאמה .
 
האחראי להכנסות מפרסום בגוגל ערק לפייסבוק 
דיוויד פישר - בנו של נגיד בנק ישראל - הזניק את המודל הפרסומי של גוגל והפך אותו ליעיל והיציב ביותר ברשת ;  פייסבוק מקווה כי יצליח לשחזר את ההצלחה גם בקרב 400 מיליון הגולשים של הרשת החברתית

