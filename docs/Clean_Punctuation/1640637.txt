עידן רייכל יתארח במופע של אמאדו ומרים בישראל
היוצר הישראלי יגיע להופעה השנייה בישראל של הצמד הפופ ממאלי ,  שתיערך במועדון הזאפה בתל אביב ב-26 בפברואר
עידן רייכל יתארח בהופעה של אמאדו ומרים ,  צמד היוצרים שיגיע לשתי הופעות במועדון הזאפה בתל אביב .  רייכל יצטרף להופעה השניה של השניים שתיערך בשישי ,  ה-26 בפברואר .  הצמד יופיע לראשונה בישראל יום לפני כן ,  ה-25 בפברואר באותו המקום .  
אמאדו ומרים נחשבים לאחת מתופעות הפופ המיוחדות והמצליחות של השנים האחרונות .  השניים הם זוג נשוי הלוקה בעיוורון ,  אשר הכיר במרכז הדרכה לעיוורים .  אלבומם האחרון , " Welcome to Mali ",  בו שיתפו פעולה עם דיימון אלברן ,  הביא אותם לבמות הפסטיבלים הגדולות בעולם ,  כמו גם להופעות חימום לקולדפליי ובלר .  
רייכל מארח ומתארח בקרב יוצרי מוזיקת עולם בשנים האחרונות ,  תודות להצלחת הפרויקט הבינלאומי שלו .  הצלחת אלבומו האחרון והשלישי במספר הביאה אותו לסיבוב הופעות בינלאומי .
 
עידן רייכל יתארח במופע של אמאדו ומרים בישראל
היוצר הישראלי יגיע להופעה השנייה בישראל של הצמד הפופ ממאלי ,  שתיערך במועדון הזאפה בתל אביב ב-26 בפברואר

