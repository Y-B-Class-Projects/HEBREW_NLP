שמלצר מסתפק ביבוא אופל : " כשיש לך ילד אחד אתה משקיע בו ;  כשיש הרבה ,  אחד מהם ייצא מפגר "
 בכיר באופל חשף בתערוכת פאריס כי ישראל היא המדינה הראשונה בה הוחלף היבואן
בין משלחות היבואנים שפקדו את תערוכת פאריס בלטה משלחת של יבואן חדש ,  אותו מוביל דמות מוכרת בענף הרכב .  שלמה שמלצר ,  הלקוח הגדול ביותר לישראל למכוניות ,  עם חברת הליסינג שלו שלמה סיקסט ,  הופך להיות יבואן וייצג בישראל את אופל.מיכאל קלאוס ,  מנהל הפעילות הבינלאומית של היצרן הגרמני ,  אמר בתערוכה : " ההתקשרות עם קבוצת שלמה יוצרת לנו הזדמנות ברומניה ובישראל .  בשנים האחרונות הטיפול באופל היה חלק מאסטרטגיה גלובלית של ג'נרל מוטורס .  היו שווקים בהם שיווקנו דגמים שמשלימים דגמים של gm ובמקומות אחרים הדגמים שלנו קיבלו סמל ומותג אחר .  החלטנו לבחון את המצב בכל מדינה .  לפעמים ,  היבואן של gm היה מעוניין מאוד לעזור לנו להפוך את אופל למותג חזק בפני עצמו ,  ובמקרים אחרים החלטנו להחליף את המפיץ המקומי שלנו .  השוק הראשון שבו החלטנו לעשות זאת הוא ישראל .  אופל כמעט נעלמה בשוק הישראלי ,  וחייבים להתחיל מחדש ".  "" ההחלטה להחליף את היבואן בישראל לא היתה ירייה מהמותן ",  מסביר קלאוס .  לדבריו , " הבנו שאנחנו יכולים להיות תחרותיים במחיר ולשפר את המעמד שלנו בישראל .  המסר ללקוחות יהיה שאלה מכוניות עם הנדסה גרמנית והמיצוב צריך להיות מקביל לזה של פולקסווגן .  נציע בישראל מכוניות עם מנועי בנזין ותיבת הילוכים אוטומטית ,  כפי שהשוק הישראלי מעדיף ". עבור שלמה שמלצר היה זה יום חגיגי במיוחד . " זו התגשמות חלום עבורי ",  אמר שמלצר .  הוא סיפר כי  " הייתי יבואן של סקודה והיתה הצלחה מסחררת .  ההצלחה של אופל תהיה גדולה בהרבה .  יש לנו הרבה עזרה מהיצרן ונצליח לעשות זאת ". שמלצר מכריז כי שיתוף הפעולה בין חברת הליסינג ויבואנית אופל יהיה מוגבל : " יבואנית אופל היא חברה מופרדת ונמכור לכל חברות הליסינג באותם מחירים ,  בהתאם לכמות שירכשו .  לא יהיו דילים סודיים והכל יהיה פתוח לגמרי .  חברת הליסינג שלנו לא תוכל לרכוש רק אופל .  כשאתה הולך למסעדה ,  אתה לא רוצה לאכול רק סטייק .  אתה רוצה גם סלט ,  קינוח ושתייה .  אני רוצה למכור גם לאחרים ורוצה לקנות מיבואנים אחרים .  נשאף להגיע עם אופל גם לאנשים פרטיים .  השוק משתנה ויותר ויותר - אנשים פרטיים קונים מכוניות .  כבר בינואר נפתח סוכנות ראשונה ".  לדבריו ,  שמלצר גם לא מעוניין במותגי רכב נוספים . " כשיש לך ילד אחד אתה משקיע בו ",  הוא מסביר , " ואם יש לך הרבה ילדים ,  אחד מהם ייצא מפגר ". 

שמלצר מסתפק ביבוא אופל : " כשיש לך ילד אחד אתה משקיע בו ;  כשיש הרבה ,  אחד מהם ייצא מפגר "
 בכיר באופל חשף בתערוכת פאריס כי ישראל היא המדינה הראשונה בה הוחלף היבואן

