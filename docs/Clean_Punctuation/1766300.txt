לקראת הסופה :  מד"א יחלק שקי שינה לחסרי בית
לקראת הסופה הצפויה לפקוד מחר את הארץ נערך מד"א לחלק שקי שינה לחסרי הבית על מנת לסייע להם להתמודד עם הקור .  בשנה שעברה מתו שבעה חסרי בית ממכת קור
 ( צילום :  טל אנגלנדר ) 
לאחר שבשנה שעברה מתו 13 בני אדם ,  שבעה מהם חסרי בית ממכת קור ,  החליטו שר הפנים אלי ישי ומנכ"ל מד"א אלי בין על פתיחת מבצע מיוחד שבמסגרתו יחולקו שקי שינה ואוכל חם לחסרי בית ,  לקשישים ולחולים שאינם יכולים לצאת מבתיהם עקב הסופה הצפויה לפקוד מחר  ( שבת )  את הארץ .
" נסייע ככל הניתן לכל מי שיהיה במצוקה עקב הסופה .  מדובר בפעילות הומניטארית מהמעלה הראשונה ואין לי ספק שבכוחות משותפים נצליח להקל ולו במעט על אנשים רבים ",  אמר ישי .  בין הסביר כי  " ניסיון העבר מלמד שבימי מזג אוויר סוער מוצאים עצמם קשישים רבים וחסרי בית ללא יכולת להגן על עצמם מפני הקור וללא יכולת לדאוג לעצמם למזון חם .  עובדי ומתנדבי מגן דוד אדום הפרוסים בכל חלקי הארץ מתגייסים בשמחה לסייע לאותם אנשים ". 
לצורך טיפול יעיל בפניות ובבקשות סיוע ,  יפתח מד"א מוקד מיוחד שיפעל במהלך כל ימי הסופה .  מד"א פונה לציבור בבקשה להודיע למד"א בטלפון 101 ולשירותי הרווחה על חסרי בית שנאלצים להתמודד עם הקור לבדם .  החל מהיום בלילה ,  מד"א כרמל יאתר חסרי בית ויחלק להם שקי שינה וידאג להם לארוחה חמה .  בנוסף ,  החל מיום ראשון בשמונה בבוקר עד עשר בערב יפעל מוקד מיוחד של מד"א שיעניק לקשישים המרותקים לבית הזקוקים לארוחה חמה דרך מספר הטלפון :  1-700-500-430 .
 
לקראת הסופה :  מד"א יחלק שקי שינה לחסרי בית
לקראת הסופה הצפויה לפקוד מחר את הארץ נערך מד"א לחלק שקי שינה לחסרי הבית על מנת לסייע להם להתמודד עם הקור .  בשנה שעברה מתו שבעה חסרי בית ממכת קור

