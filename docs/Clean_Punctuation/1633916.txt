בעקבות המשבר - 64% מהעובדים התפשרו על היקף השכר והיקף המשרה
עלייה משמעותית בפעילות העסקים ;  שער החליפין בעוד 3 חודשים :  3.86 שקלים
ברבעון הרביעי של שנת 2009 נרשמה עלייה משמעותית בפעילות העסקית במשק .  זאת בהמשך לעלייה קלה ברביע הקודם ולאחר התכווצות בפעילות החל מהרביע הרביעי של 2008 ,  כחלק מהשלכות המשבר העולמי.התאוששות זו ,  שהשתקפה בירידה חדה של ההסתברות להאטה ובעלייה מובהקת של מאזן הנטו המשוקלל של המגזר העסקי התבססה הן על גידול במכירות לחו"ל והן על עליה במכירות המקומיות .  מגמה חיובית זו בפעילות המגזר העסקי משקפת גידול בפעילות במרבית הענפים בסקטור העסקי ;  מנגד ,  בענף בתי המלון לא נרשמו עליות בפעילות .  הענפים השונים דווחו ברביע זה על ירידה במגבלת הביקוש כגורם המונע את ההתרחבות בפעילות .  גם בשוק העבודה חלה תפנית חיובית בפעילות אך עדיין לא נרשמת בו עלייה במספר העובדים אלא רק התמתנות בירידות שאפיינו אותו ברביעים קודמים .  כך עולה מסקר החברות הרבעוני שערך בנק ישראל .  בחטיבת המחקר מציינים ,  כי ממצאי סקר החברות לרביע הרביעי של שנת 2009 מבוססים על תשובותיהן של 585 חברות ועסקים מענפי המשק השונים .  האינפלציה בשנה הקרובה :  2.8%הציפיות לאינפלציה ל-12 החודשים הקרובים  ( ינואר 2010 עד דצמבר 2010 )  של החברות :  ממוצע הציפיות לאינפלציה ירד במעט לרמה של 2.8 אחוזים בממוצע ,  לעומת 3.0 אחוזים ברביע הקודם .  38 אחוזים מהחברות סברו כי האינפלציה תחרוג מהגבול העליון של יעד יציבות המחירים  ( 1 עד 3 אחוזים )  לעומת 46 אחוזים ברביע הקודם .  שער החליפין בעוד 3 חודשים :  3.86 שקליםהתפלגות הציפיות של החברות להתפתחות שער החליפין של השקל מול הדולר :  החברות ציפו כי בעוד 12 חודשים  ( בסוף דצמבר 2010 )  יגיע שער החליפין ל-4 ש"ח לדולר בממוצע ,  בדומה לרמתו בסקר הקודם .  החברות צופות כי בסוף הרביע הראשון של 2010 יגיע שער החליפין ל-3.86 ש"ח לדולר בממוצע ,  בדומה לרמתו שנצפתה ברביע הקודם .  נציין כי שער החליפין הממוצע נכון ליום הדיווח של החברות שהשתתפו בסקר עמד על 3.78 ש"ח לדולר.64% מהעובדים התפשרו על שכר והיקף משרהבסקר זה נשאלו החברות האם בעקבות המשבר העובדים בחברה הסכימו להתפשר בנושאי השכר ובהיקף המשרה .  ניתוח התוצאות מצביע כי 44% מכלל החברות שענו על הנושא דיווחו שהעובדים התפשרו בנושאי השכר בעקבות המשבר ;  בכ-36% מהחברות שענו ,  דווח כי העובדים התפשרו על היקף המשרה עקב המשבר .  עוד עולה כי ב64% מכלל החברות שענו כי עובדיהן התפשרו על היקף השכר ,  התפשרו העובדים גם על היקף המשרה בשל המשבר .  עם זאת יש לציין כי נתונים אלו חלקיים בשל השיעור הנמוך של החברות שענו על שאלה זאת על כל מרכיביה.התאוששות בתעשייה ,  במסחר ובשירותיםבתעשייה נמשך הגידול בפעילות הענף ברביע הרביעי של שנת 2009 אף בשיעור גבוה יותר מיחסית לציפיות שדווחו על ידי הפירמות ברביע הקודם .  התאוששות הפעילות נבעה מגידול במכירות המקומיות וביצוא והתבטאה גם בהקלה בחומרת מגבלת ההזמנות מהארץ ומחו"ל .  תשובות החברות באשר לגורמי הייצור מרמזות גם הן על התאוששות הפעילות :  שיעור הניצול של המכונות והציוד עולה באופן מובהק ומאזן הנטו של מספר העובדים כבר לא מבטא ירידה חדה ,  לעומת דיווחים שלילים במיוחד על סעיפים אלה החל מהמחצית השנייה של השנה שעברה .  תשובות החברות באשר לפעילות ברביע הבא מלמדות על צפי להמשך הגידול הפעילות ברביע הבא ביצוא ובמכירות לשוק המקומי .  בענף המסחר עלה היקף הפעילות בשיעור גדול יותר מאשר ברביע הקודם .  יתר על כן הציפיות של החברות לעלייה במכירות ברביע הבא הן לעליה גדולה אף יותר .  במקביל להתאוששות הפעילות ,  נרשמת עליה קלה בגידול במספר העובדים .  החברות דיווחו ברביע זה על הקלה בחומרת מגבלות הביקוש וההיצע גם יחד.דיווחי החברות בענף השירותים העסקיים מלמדים על גידול בפעילות ,  לאחר ירידה משמעותית של הפעילות החל מהרביע האחרון של 2008 לאחר יציבות ברביע קודם וירידה משמעותית של הפעילות החל מהרביע האחרון של 2008 .  העלייה בפעילות ברביע הרביעי של השנה משתקפת במכירות שירותיים בחו"ל ובארץ .  שיפור נוסף צפוי ברביע הבא :  ההזמנות לרביע הבא עלו וגם בהזמנות מחו"ל ניכר שיפור לעומת המכירות בפועל .  בתי המלון דיווחו על ירידה מתונה בפעילות לעומת הרביע המקביל אשתקד ,  לאחר הירידות החדות מתחילת השנה .  יודגש כי מאזן הנטו מבטא את השינוי לעומת הרביע המקביל אשתקד  הרביע הרביעי של 2008  רביע שבו כבר ניכרו אותות המשבר בפעילות הענף .  ירידה הפעילות נבעה בעיקר מירידת מספר הלינות של תיירים מחו"ל ואילו במספר הלינות של ישראלים נרשמה אף עלייה מתונה .  מדיווחי בתי המלון נראה כי גם הרביע הבא יתאפיין בפעילות מתונה של הענף.מדיווחיהן של חברות התחבורה והתקשורת עולה כי ברביע הנסקר נרשמה עלייה בפעילות לאחר עליה מתונה ברביע השלישי של השנה ,  וירידות חדות ברביעים הקודמים .  העלייה הקיפה את כל תחומי הפעילות ,  למעט התחבורה האווירית בה נרשמה יציבות בפעילות .  במכירת השירותים לישראלים נרשמה עליה בפעילות ,  ובמכירות לזרים נרשמה יציבות לאחר ירידות בהן ברביעים הקודמים .  מדיווחי החברות עולה כי לצד הקלה בחומרת מגבלת היקף תיירות הפנים ,  חלה החרפה במגבלת הביקוש העיקרית- החרפת התחרות בענף .  החברות מדווחות גם על כך שקשיי המימון חמורים במקצת מהרביע הקודם .  מאזן הנטו של הפעילות ברביע הבא צפוי להמשיך להיות חיובי .  בפעילות בענף הבנייה נרשמה עליה בפעילות לאחר יציבות בשני הרביעים הקודמים ולאחר ירידות מתחילת 2008 .  ברביע הרביעי נרשמה עליה מתונה בהיקף בניית מבנים וירידה בהיקף בניית התשתיות .  גם ביתר המדדים לפעילות הענף כמו התחלות הבניה ניכרת עלייה בפעילות ,  והצפיות לרביע הבא הן חיוביות .  על פי דיווחי החברות המגבלה האפקטיבית לביצוע הפעילות נבע מעלייה בחומרת מגבלת ההיצע :  מחסור בעובדים מקצועיים .
 
בעקבות המשבר - 64% מהעובדים התפשרו על היקף השכר והיקף המשרה
עלייה משמעותית בפעילות העסקים ;  שער החליפין בעוד 3 חודשים :  3.86 שקלים

