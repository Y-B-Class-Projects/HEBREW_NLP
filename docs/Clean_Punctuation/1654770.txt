רומן אברמוביץ' זכה בפיצויים והתנצלות מטעם מו"לית עיתונים איטלקית בגין תביעת דיבה
הבעלים של מועדון הכדורגל צ'לסי טען כי כתבה לפיה הפסיד יאכטה בהימורי פוקר אינה נכונה
המיליארדר רומן אברמוביץ' ,  בעלי מועדון הכדורגל צ'לסי ,  זכה בפיצויים והתנצלות בגין הוצאת דיבה מצד עיתון איטלקי ,  כך דיווח העיתון הבריטי  " טלגרף ".  אברמוביץ' הסכים היום בבית משפט בבריטניה לקבל את ההתנצלות ,  וסכום בלתי ידוע של פיצויים ,  מהמו"לית האיטלקית גרופו אדיטוריאלה ל'אספרסו ,  לאחר שאחד מעיתוניה טען כי הוא סובל מהתמכרות להימורים .  אברמוביץ' מתכוון לתרום את הפיצויים לצדקה.אברמוביץ' תבע את מו"לית העיתון  " לה רפובליקה ",  לאחר שזה פירסם מאמר תחת הכותרת : " שנה שחורה לאברמוביץ' ,  לאחר שהפסיד יאכטה במשחק פוקר ".  לדברי פרקליטו של אברמוביץ' ,  המאמר גרם ל"איש העסקים הרוסי העשיר והידוע בעולם מבוכה וצער ". לפי העיתון האיטלקי ,  אברמוביץ ' " ספג הפסד משמעותי ונאלץ לוותר על יאכטה יוקרתית בשווי חצי מיליון יורו שבבעלותו ,  על מנת לכסות את חוב ההימורים שלו ".  פרקליטו של אברמוביץ' ,  ג'ון קלי ,  הוסיף כי העיתון גם טען שמשחקי הפוקר הובילו לקרע בינו לבין אשתו ,  דשה ז'וקובה ,  וכי כל הטענות האלו לא היו נכונות .  לדברי קלי ,  העיתון לא פנה לאברמוביץ' או לנציגיו לבקשת תגובה.נציגת המו"לית ,  שרה טולן ,  אמרה כי המו"לית מתנצלת בכנות לאברמוביץ' על הצער והמבוכה שנגרמו לו ,  ואמרה לשופט כי  " הנאשמת מסכימה כי הטענות במאמר לא היו נכונות ולא היו צריכות להתפרסם ". 

רומן אברמוביץ' זכה בפיצויים והתנצלות מטעם מו"לית עיתונים איטלקית בגין תביעת דיבה
הבעלים של מועדון הכדורגל צ'לסי טען כי כתבה לפיה הפסיד יאכטה בהימורי פוקר אינה נכונה

