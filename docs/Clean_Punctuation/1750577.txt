הממשלה הסירה חסמים לבניית אלפי דירות בצפון ובמרכז הארץ
ועדת החסמים התירה בניית 2,500 דירות בקרית מוצקין ,  356 דירות באזור מורשה ,  200 בר"ג ו-3,000 בנצרת
הוועדה לחסמי נדל"ן נפגשה היום כדי להסיר כשלים בירוקרטים לשיווק ובנייה של אלפי דירות במרכז ובצפון הארץ .  מדובר בבנייה של כ-2,500 דירות בקרית מוצקין ,  356 דירות באזור תע"ש מורשה וכ-400 דירות בטירת הכרמל .  הוועדה גם דנה בנושא שחרור חסמים לשיווק של כ-200 דירות במתחם המשטרה ברמת גן וכ-3,000 דירות בנצרת ,  אך טרם קיבלה החלטה.הוועדה להסרת חסמים הוקמה כחלק מהפעילות המאומצת שנעשית במשרד השיכון והבינוי ובמינהל מקרקעי ישראל לשחרר קרקעות נוספות לצורך בנייה של עשרות אלפי דירות בשנה .  בראש הוועדה עומד מנכ"ל משרד ראש הממשלה ,  אייל גבאי .  בוועדה חברים מנכ"ל משרד הבינוי והשיכון מרדכי מרדכי ,  מנכ"ל משרד התחבורה יעקב גנות ,  מנכ"ל משרד התשתיות שאול צמח ,  מנהל מינהל מקרקעי ישראל ירון ביבי ,  ונציגי משרדי ממשלה נוספים.פרויקט מגורים ראשון שייצא לדרך בקרוב הוא פרויקט תע"ש מורשה ,  בגבול תל אביב רמת השרון ,  לבניית 356 דירות .  בעבר ניסה מינהל מקרקעי ישראל לקבל הוראות בטיחות מתע"ש ,  היות שהמגרש סמוך למפעל .  במסגרת הוועדה להסרת חסמים הוחלט על חידוש המגעים עם תע"ש ,  כדי שיוגדרו מה ההוצאות הכרוכות למנוע מגבלות רעש מהמפעל והקמת מתקני אקוסטיקה .  הוחלט כי תע"ש תעביר למינהל את הנתונים בנושא תוך שלושה חודשים ,  וכי שלושה חודשים לאחר מכן ישווק מינהל מקרקעי ישראל את הקרקע .  הדירות ייועדו בעיקר לזוגות צעירים.פרויקט מגורים נוסף שעוכב עד עתה נקרא גלי תכלת ,  לבניית כ-400 דירות בטירת הכרמל .  הבעיה בשיווק המתחם עד היום היתה הימצאו של קו מתח וחשוף שמנע בנייה של פרויקט מגורים .  בוועדה הוחלט כי קו המתח יוטמן באדמה ומקורות המימון יהיו מתקבולי שיווק הקרקע ,  כאשר במידת הצורך יבחנו מקורות נוספים.הוועדה גם שיחררה חסמים לבנייה של כ-2,500 דירות במתחם כורדני בקריית מוצקין .  שיווק המתחם התעכב בין היתר בשל היעדר מערכת ביוב הולמת שעלות הנחתה כ-38 מיליון שקל ,  אותה אמורות לממן רשות המים במשרד התשתיות והרשויות המקומיות .  בנושא זה הוחלט כי משרדי הממשלה יחתמו תוך חודש על הסכם משותף ביניהם ,  וכי תילקח הלוואה ממשרד הפנים ותיפרס הלוואה לתאגידי המים לצורך העניין.תוכניות נוספות שוועדת החסמים דנה בהם היא תוכנית לבניית 3,000 דירות בנצרת .  הבעיה שם היא שהקרקע לא יציבה וההשקעה בייצוב הקרקע יקרה מאוד .  טרם התקבלה החלטה בנושא זה .  פרויקט נוסף הוא לבנייה של 200 דירות ברמת גן ,  מתחם שהמשטרה החזיקה בו ומטילה מגבלות .  גם נושא זה טרם נפתר .
 
הממשלה הסירה חסמים לבניית אלפי דירות בצפון ובמרכז הארץ
ועדת החסמים התירה בניית 2,500 דירות בקרית מוצקין ,  356 דירות באזור מורשה ,  200 בר"ג ו-3,000 בנצרת

