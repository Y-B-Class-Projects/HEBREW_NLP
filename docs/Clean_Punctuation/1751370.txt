שחקן ביומד חדש בדרך לת"א :  רדהיל תונפק בינואר ותנסה לגייס עשרות מיליוני שקלים
החברה הממסחרת תרופות בשלב פיתוח מתקדם גייסה מעל 10 מיליון דולר ממשקיעים פרטיים
החברה הישראלית רדהיל ביופארמה ,  המפתחת וממסחרת תרופות בשלבי פיתוח קליניים מתקדמים ,  השלימה גיוס פרטי ממשקיעים זרים וישראלים בהיקף כולל של מעל 10 מיליון דולר - פי שלושה מהמתוכנן .  רדהיל שהינה חברה פרטית ,  מתכוננת להנפקה בתל אביב :  על פי הערכות ,  ההנפקה צפויה להתקיים בחודש ינואר הקרוב והחברה תנסה לגייס עשרות מיליוני שקלים לפי שווי של כ-100 מיליון שקל.החברה מומנה עד כה על ידי פרוסיד קפיטל וקבוצת משקיעים פרטיים מחו"ל ומהארץ שחלקם בעלי רקע בתעשיית התרופות .  בגיוס הון פרטי השתתפו ,  בין השאר ,  גופים כגון קרן פידלטי הון סיכון המתמחה בהשקעות בתחום הביוטק ,  קרן ההשקעות הפרטית של משפחת לאוטמן ,  קבוצת ד"ר פישר בהובלת נורית הראל ,  ד"ר שמואל קבילי ,  דני פורת ,  משפחת פרשקר ,  מאיר אוזן ,  עזי פויכטוונגר ,  קרן הביוטק הקנדית רוזלינד קפיטל ומשקיעים זרים מתחום הפארמה .  רדהיל היא חברה המפתחת וממסחרת תרופות בשלבי פיתוח קליניים מתקדמים  ( phase ii-iii )  על ידי רכישת זכויות בתרופות ופיתוחן עד לשלב אישור fda ומכירות .  החברה מתמקדת בעיקר בפיתוח ומסחור של פורמולציות ,  קומבינציות או שיטות חדשות ומוגנות פטנט ,  המהוות שיפור ,  שכלול ,  ייעול או שימוש חדשני לתרופות קיימות ,  שניתן יהיה להביאן לשוק במהירות ולשפר סיכויי הצלחה .  עד כה ,  ניתנה עדיפות למוצרים אשר ניתן לפתחם במסלול אישור fda שעשוי לחסוך זמן רב ולהקטין משמעותית את עלויות הפיתוח.רדהיל השלימה עד היום ארבע עסקות לרכישת זכויות ב-6 מוצרים בשלבי פיתוח מתקדמים ,  בין השאר עם ג'יקונדה  ( giaconda )  ,  אינטלג'נקס  ( intelgenx )  ,  סקולר פארמה האמריקאית  ( scolr )  ,  איגלט  ( egalet )  .  בחברה מעריכים כי ב-2011 ,  תחל החברה לבצע כמה ניסויים קליניים בשלב האחרון ,  phase iii ,  וכי תוכל לקדם שניים ממוצריה להגשת בקשת ה-nda-new drug application לשם קבלת אישור fda לשיווק תרופה חדשה.לדברי דרור בן אשר ,  מנכ"ל רדהיל , " כספי הגיוס יסייעו רבות לחברה בהמשך קידום מוצריה ובתוכנית המחקר והפיתוח שלה .  עם השלמת הגיוס הפרטי ורכישת הזכויות ב-6 המוצרים ,  אנו בוחנים אפשרות להנפקת החברה בבורסה לניירות ערך בתל אביב .  התרופות עבורן רכשנו את זכויות השימוש והפיתוח מהוות הבטחה עצומה לחולים ובאמצעות צוות מחקר ופיתוח שלנו ויכולות הניהול של החברה נוכל להביא אותן לכדי מיצוי הפוטנציאל העסקי .  לרדהיל צנרת תרופות הנמצאות בשלב קליני מתקדם ובכוונתנו לפעול במהירות לקידום תוכניות הפיתוח של התרופות ולהבטיח את עמידת החברה ביעדים שהוצבו ". 

שחקן ביומד חדש בדרך לת"א :  רדהיל תונפק בינואר ותנסה לגייס עשרות מיליוני שקלים
החברה הממסחרת תרופות בשלב פיתוח מתקדם גייסה מעל 10 מיליון דולר ממשקיעים פרטיים

