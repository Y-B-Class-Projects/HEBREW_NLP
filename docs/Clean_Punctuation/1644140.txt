יועץ התחבורה יורם אסידון בעד הרכבת : " ישראל אינה יכולה לסבול תוספת של כבישים "
  >  >   " ישראל אינה יכולה לסבול תוספת כבישים .  מצפון לבאר שבע ישראל היא המדינה הצפופה בעולם "  - כך כותב יועץ התחבורה יורם אסידון במכתב ששלח לראש הממשלה בנימין נתניהו .  במכתבו מביע אסידון תמיכה בתוכנית הרכבות שמקדם נתניהו .  בכך הוא יוצא נגד מרבית מומחי התחבורה בישראל ,  שטוענים כי התוכנית איננה כלכלית .  לדברי אסידון , " תחבורה ציבורית אינה ולא היתה מעולם עסק כלכלי ,  ובוודאי שלא ניתן למדוד את כדאיותה הכלכלית לפי פרמטרים של שוק חופשי .  לתחבורה ציבורית יעילה יש קודם כל תפקיד חברתי ".  הוא כותב כי ניידות היא זכות אזרחית בסיסית שמדינת ישראל מחויבת לספק לכל אזרחיה ,  וכי יותר מדי שנים ישראל עסקה  " בשינוע כלי רכב במקום אנשים ".  אסידון קובע כי כבישים מסבים לישראל נזק כלכלי של 30 מיליארד שקל בשנה ,  מכיוון שהם מעמיקים את התלות ברכב פרטי ,  מגדילים את צריכת הנפט ,  מביאים להפניית משאבי קרקע יקרים לצורך מציאת פתרון למכוניות הפרטיות הנעות עליהם ,  ומביאים לסתימת התחבורה בערים .  הוא מוסיף כי פיתוח הכבישים מאלץ משפחות ממעמד נמוך להסתמך על מכונית פרטית לתחבורה ,  דבר המייקר מאוד את ההוצאה המשפחתית .  אסידון ממליץ לחדול לסלול כבישים ,  ולעבור לפיתוח רשת רכבות עד עומק הפריפריה .  כמו כן הוא ממליץ ליצור קווי רכבת שיגיעו עד מרכזי הערים ,  ולא ייעצרו בשוליהן ,  כפי שנעשה כיום .  הוא מציע לסבסד את הנסיעה בתחבורה הציבורית ,  לחדול מהפרטת התחבורה הציבורית - שלטענתו יצרה מונופלים פרטיים מקומיים במקום המונופול של אגד או דן - ולהטיל מס על השימוש ברכב פרטי .
 
יועץ התחבורה יורם אסידון בעד הרכבת : " ישראל אינה יכולה לסבול תוספת של כבישים "
 nan
