שער לברדה ב-1:1 של גנק עם ווסטרלו
לאחר שני הפסדי ליגה ,  מוליכת הטבלה חילצה נקודה .  החלוץ הישראלי ,  שהיה מצוין ,  השלים 90 דקות וכבש את שער השוויון
לאחר ההפסד במשחק העונה ביום ראשון שעבר לאנדרלכט והשני שלה ברציפות בליגה ,  עצרה מוליכת הליגה הבלגית ,  גנק ,  וחלוצה הישראלי אליניב ברדה את שרשרת ההפסדים שקיצצה את היתרון שלה בפסגה ,  לאחר שסיימה את משחק החוץ שלה נגד ווסטרלו בתיקו 1:1 .  לברדה ,  שכבש את שער השוויון ,  היה משחק מצוין .  הרבה כדורים עברו דרכו והוא היה האיש המרכזי בהתקפת גנק .
 שש דקות לסיומה של המחצית הראשונה עלתה ווסטרלו ליתרון ,  איתו היא גם ירדה להפסקה ,  לאחר שער נגיחה של דיטר דקלבר אחרי הגבהה של כדור חופשי .  אלא שברדה איזן בשער נהדר שתי דקות בלבד בתוך המחצית השנייה .  החלוץ הישראלי עשה תנועת רוחב מצוינת וקיבל מסירה מצוינת מ-וולה ווסן .  ברדה ,  בנגיעה אחת ,  שלח לפינה הקרובה של השוער דה וינטר וקבע 1:1 .  שער שישי לברדה העונה בליגה ושמיני בכל המסגרות  ( כבש עוד שניים בגביע )  .
 ווסטור קורטיינס מווסטרלו קצר שחקן של גנק בדקה ה-58 וראה כרטיס אדום ישיר אחרי ההכשלה הגסה .  גנק השתלטה על המשחק ותקפה ,  אבל הגיעה למעט מצבים קורצים וגם כשהגיעה אליהם כבר החמיצה לכבוש ואת הניצחון .  גנק מאבדת שתי נקודות יותר מאשר אוגרת אחת ,  אבל לאור שני ההפסדים הרצופים שלה גם זה משהו .  כעת היא עם 30 נקודות מ-14 משחקים ,  אנדרלכט יכולה להשתוות אליה בנקודות ,  אם תנצח את משחקה הביתי ביום ראשון נגד קלאב ברוז' .
 
שער לברדה ב-1:1 של גנק עם ווסטרלו
לאחר שני הפסדי ליגה ,  מוליכת הטבלה חילצה נקודה .  החלוץ הישראלי ,  שהיה מצוין ,  השלים 90 דקות וכבש את שער השוויון

