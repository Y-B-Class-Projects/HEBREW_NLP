סרט אנימציה ישראלי מועמד לאוסקר הבריטי 
" הברווזון המאושר "  שיצר גילי דולב ,  יליד חדרה ,  מועמד לפרס סרט האנימציה הקצר הטוב ביותר בטקס היוקרתי שייערך ב-21 בפברואר . " אווטאר "  ו"מטען הכאב "  מובילים במספר המועמדויות
יוצר האנימציה הישראלי גילי דולב מועמד לפרס הבאפט"א  ( האקדמיה הבריטית לאמנויות הקולנוע והטלוויזיה )  ,  המכונה גם  " האוסקר הבריטי ",  המעניק פרסים לסרטים שנוצרו באי הבריטי ,  סרטים באנגלית מחוץ לבריטניה וכן לסרטים שלא בשפה האנגלית . " הברווזון המאושר ",  סרטו האחרון של דולב ,  מועמד לפרס בקטגוריית סרט האנימציה הקצר הטוב ביותר לצד שני סרטים נוספים .  הטקס עצמו ייערך בלונדון ב-21 בפברואר .  
דולב ,  יליד חדרה ,  יצר את הסרט בזמן שהותו בסקוטלנד כמעט ללא מימון ובעזרתם של סטודנטים שהיו תלמידיו .  הסרט זכה בפרסים רבים ,  ביניהם הבפט"א הסקוטי לסרט אנימציה ובפסטיבל הסרטים של העיר אוקספורד באנגליה .  בעבר יצר דולב את הסרט  " Promise Land ",  אנימציה אודות הסכסוך הישראלי-פלסטיני בגינו זכה לביקורת חריפה .  
שאר המועמדים הוכרזו אף הם היום  ( חמישי )  על ידי האקדמיה הבריטית .  השנה אין סרט ישראלי בקטגוריית הסרט הזר הטוב ביותר ,  בה מתמודדים  " סרט לבן "  הגרמני של מיכאל האנקה , " נביא "  הצרפתי של אודיאר , " חיבוקים שבורים "  של אלמודובר ",   " קוקו לפני שאנל "  של אן פונטיין ו"Let The Right One In "  של תומאס אלפרדסון .  בשנה שעברה התמודד  " ואלס עם באשיר "  על התואר ,  אולם לא זכה . 
" אווטאר "  של ג'יימס קמרון , " לחנך את ג'ני "  של לון שרפיג ו"מטען הכאב "  של קת'רין ביגלו הם הסרטים המובילים במספר המועמדויות בטקס ,  עם שמונה קטגוריות כל אחד . 
" אווטאר ",   " מטען הכאב ",   " Precious ",   " תלוי באוויר "  ו"לחנך את ג'ני "  מתמודדים על פרס הסרט הטוב ביותר . " לחנך את ג'ני "  מועמד גם בקטגוריית הסרט הבריטי הטוב ביותר לצד  " ירח "  של דנקן ג'ונס ,  בנו של דיוויד בואי , " מחוץ למים ",   " ילד שומקום "  על חייו של ג'ון לנון ו-"In The Loop ".  על פרס הבמאי יתמודדו דנקן ג'ונס  ( "ירח ")  ,  ניל בלוקמפ  ( "מחוז 9 ")  ,  ג'יימס קמרון  ( "אווטאר ")  ,  קתרין ביגלו  ( "מטען הכאב ")  וקוונטין טרנטינו  ( "ממזרים חסרי כבוד ")  .
 
סרט אנימציה ישראלי מועמד לאוסקר הבריטי 
" הברווזון המאושר "  שיצר גילי דולב ,  יליד חדרה ,  מועמד לפרס סרט האנימציה הקצר הטוב ביותר בטקס היוקרתי שייערך ב-21 בפברואר . " אווטאר "  ו"מטען הכאב "  מובילים במספר המועמדויות

