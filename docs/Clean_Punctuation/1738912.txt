צמיחה משקרת ומשכרת 
אי-שוויון
 >  >  באחרונה התבשרנו על חוזקו של המשק הישראלי בהשוואה למדינות מפותחות אחרות שעדיין לא התאוששו מהמשבר הכלכלי .  לראייה ,  התמ"ג צמח ב-4.1% במחצית הראשונה של השנה ,  בחישוב שנתי ,  לאחר עלייה של 3.3% במחצית הקודמת .  ואולם השאלה היא איזו מן צמיחה זו ?  האם היא טומנת בחובה שיפור ברמת החיים של כלל האוכלוסייה ?  סקר ההכנסות שפירסמה הלמ"ס מציג תמונה מדאיגה .  הנתון הבעייתי ביותר הוא ששני העשירונים העליונים היו אחראים ל-40.6% מסך ההכנסה נטו של משקי בית ב-2009 .  לעומת זאת ,  שני העשירונים התחתונים היו אחראים ל-6.3% מסך ההכנסה .  חלוקה זו משתקפת בציון נמוך ביותר  ( 0.39 )  במדד ג'יני  ( מדד חלוקת הכנסות )  ,  המצביע על אי-שוויון קיצוני בישראל ביחס לממוצע  ( 0.31 )  בקרב מדינות oecd .  המגמה ברורה :  הפערים החברתיים גדלים ומעמד הביניים נשחק .  לצד השאלה הערכית אם אנו מוכנים להשלים עם פערים שכאלה ,  עולה שאלה תכליתית :  עד כמה מבנה כזה של חלוקת הכנסות הוא בר קיימא .  כדי לענות על השאלה ,  המשבר הכלכלי יכול ללמד אותנו שיעור חשוב על תרומת מעמד הביניים לחוסנו של המשק .  בסוף שנות ה-70 ,  המשפחות העשירות ביותר בארה"ב נהנו מ-9% מסך ההכנסה של משקי הבית ,  ואילו ב-2007 הנתח שלהם עלה ל-23.5% .  ריכוז כזה של הון נאמד רק ב-1928 .  אין להסיק מכך שזהו הגורם היחיד למשברים הכלכליים שארה"ב חוותה מיד לאחר מכן ,  אבל ניתן ללמוד מכך על המשמעויות של מבנה שכזה .  עשירים צורכים פרופורציה נמוכה יותר מסך הכנסתם בהשוואה למעמד הביניים ,  וכך המשק נהנה משיעור נמוך יותר של ביקושים שמניעים צמיחה ויוצרים מקומות עבודה .  בנוסף ,  עשירים אינם בהכרח משקיעים במשק המקומי ,  מכיוון שעומדות בפניהם אופציות רבות להשקעה בעולם .  המסקנה היא שלמבנה ההכנסות השפעה על היקף הביקושים וההשקעות .  המגמה המשלימה של ריכוז ההכנסות היתה שחיקה של מעמד הביניים בארה"ב .  בניכוי אינפלציה ,  עובד אמריקאי ממוצע הרוויח פחות ב-2007 מאשר הרוויח 30 שנה קודם .  מעמד הביניים ,  שביקש לשמר רמת חיים גבוהה ,  הסתגל למציאות החדשה .  העובד האמריקאי החל לעבוד יותר שעות ונשים החלו לעבוד בהיקפים נרחבים יותר .  כאשר שני שינויים אלה לא הצליחו לספק את רמת החיים הרצויה ,  משקי הבית בארה"ב פנו לאמצעי נוסף - הלוואות בריבית גבוהה ומשכנתאות בסיכון גבוה .  לצד גורמים נוספים ,  השימוש הנרחב באמצעי זה בשילוב מערכת פיננסית סבוכה וממונפת הוביל למשבר כלכלי-גלובלי .  בישראל אנו כבר יכולים לזהות חלק מדפוסים אלה .  כיום ,  בתחתית מעמד הביניים ,  נדרשים שני ההורים לצאת לעבוד כדי להיחלץ מעוני .  היקף שעות העבודה בישראל הוא מהגבוהים בעולם .  אמנם בישראל יש עדיין שיעור גבוה של חיסכון ,  אבל המתווה ברור למדי .  סיפור שחיקת מעמד הביניים בארה"ב והשלכותיה על חוסנה של הכלכלה האמריקאית צריך להדליק אצלנו נורות אזהרה .  הצמיחה שאותה אנו חווים כעת אינה בת קיימא כל עוד מעמד הביניים ממשיך להישחק .  גם אלה שכיום נהנים מהצמיחה - העשירונים העליונים ,  צריכים להבין שבטווח הרחוק גם הם ייפגעו מכך שכוח הקנייה של ציבור גדל והולך בישראל נשחק ,  וששחיקה זו תפגע בהכנסותיהם העתידיות .  הכותב הוא ראש הצוות הכלכלי-חברתי במכון ראות

צמיחה משקרת ומשכרת 
אי-שוויון

