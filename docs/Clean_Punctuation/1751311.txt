ספואלסטרה : " לברון הרג את המשחק עם הראש שלו "
 מאמן מיאמי התלהב מ-12 האסיסטים של הכוכב שלו מול מינסוטה .  בריאנט : " חששתי שפאו גאסול יהיה עדין עם אחיו "
 אחרי הטיול הקליל של מיאמי מול מינסוטה  ( 97:129 )  ,  נראה שבהיט יודעים שצריך לקחת את הניצחון הזה ,  שהינו הרביעי העונה ,  בערבון מוגבל .  לברון ג'יימס ,  שקלע 20 נקודות וחילק 12 אסיסים ,  ניסה להסביר את השיתופיות שלו במשחק של ההיט ,  ואמר : " אני בסך הכל לוקח את מה שההגנה נותנת לי ". 
עוד על המשחק אמר הכוכב של מיאמי : " אני חושב שדווין וויד היה הקלעי הבולט במחצית הראשונה ,  וכשיש לך שחקן כמוהו ,  אתה לא כל כך צריך לדאוג בנוגע לנקודות שלך .  ניסיתי לתת הגנה כמה שאני יכול .  אני יודע שאין אדם אחד שיכול לעצור אותי להגיע לכל מקום על הפרקט ". 
אריק ספואלסטרה ,  מאמן ההיט ,  הוסיף : " מה שראיתי היום מלברון היה משחק עם איי קיו גבוה .  הוא השתלט והרג את המשחק עם הראש שלו .  הציקו לו שני חבר'ה ששמרו עליו ,  מה שחייב קצב גבוה .  הוא לא היה 100 אחוז הלילה ,  אבל הוא הצליח לעשות מהלכים והביא שחקנים להגיע למצבי קליעה נוחים ". 
גם בלייקרס חגגו ניצחון קל ,  ששמר על המאזן המושלם של האלופה אחרי 105:124 על ממפיס .  פאו גאסול ,  שקלע 21 נקודות והוריד 13 ריבאונדים ,  פגש את אחיו ,  מארק גאסול ,  והיה מרוצה מהעניין : " זה תמיד יותר כיף עבורי לשחק נגד הקבוצה הקודמת שלי ויותר מכך מול אחי .  היה משחק טוב ".  על הדאנק שביצע על אחיו אמר : " עשיתי את זה כמה פעמים לפני כן ,  לא עליו אלא על שחקנים טובים אחרים ".  גם קובי בריאנט היה מרוצה : " אני שמח שפאו סוף סוף עשה דאנק עליו .  דאגתי שהוא יהיה עדין איתו ". 
בוסטון לא עבדה קשה מדי במשחק החוץ מול דטרויט ,  שנותרה על אפס ניצחונות ,  אחרי 86:109 .  הסיפור במשחק היה רייג'ון רונדו ,  שחילק 17 אסיסטים . " הוא לא ייאמן ",  החמיא לו פול פירס . " הוא נתן משחק מושלם הלילה .  היו לו 17 אסיסטים ואף לא איבוד כדור אחד .  אי אפשר לבקש יותר מזה ". 

ספואלסטרה : " לברון הרג את המשחק עם הראש שלו "
 מאמן מיאמי התלהב מ-12 האסיסטים של הכוכב שלו מול מינסוטה .  בריאנט : " חששתי שפאו גאסול יהיה עדין עם אחיו "
 
