מניות מגזר הכרייה מובילות את אסיה לעליות ;  טוקיו עולה ב-0.6%
מניית נומורה הולדינגס היפנית עולה ב-1.3% לאחר שגייסה 3 מיליארד דולר בהנפקת האג"ח הראשונה שלה בארה"ב בדולרים
מגמת עליות נרשמת במרבית בורסות אסיה ,  בהובלת חברות מגזר הכרייה לאחר שדו"חות כספיים חיוביים ועלייה בביטחון היצרנים בקוריאה הגבירו את האופטימיות לגבי התייצבות הצמיחה הכלכלית באסיה.מדד msci ,  העוקב אחר בורסות אסיה והפסיפיק ,  עלה ב-0.4% - העלייה הראשונה זה שלושה ימים .  בורסת טוקיו עולה ב-0.6% ,  בורסת הונג קונג עולה ב-1.3% ובורסת סיאול עולה ב-0.3% .  ביטחון היצרנית בכלכלה הדרום קוריאנית עלה לרמתו הגבוה מאז הרבעון הרביעי של 2002 ,  הודות להתייצבות הצמיחה הכלכלית במדינה .  המדד לחודש מארס עלה ל-101 נקודות לעומת 92 נקודות בפברואר ,  לפי הבנק המרכזי של דרום קוריאה .  מחיר הנחושת מזנק ב-2.4% - השיעור החד זה שבוע  ונסחר ב-7,165 דולר לטון בסינגפור .  מחיר האלומיניום עולה ב-1% .  מחיר הנפט עולה ב-0.5% ונסחר ברמה של 78.54 דולר לחבית במסחר האלקטרוני בבורסת הסחורות של ניו יורק.מניית bhp ביליטון ,  חברת הכרייה הגדולה בעולם ,  עולה ב-1.3% .  מניית ריו טינטו ,  חברת הכרייה השלישית בגודלה בעולם ,  עולה ב-1.2% .  מניית נומורה ,  חברת הברוקראז' הגדולה ביפאן ,  עולה ב-1.3% לאחר שהחברה גייסה 3 מיליארד דולר בהנפקת האג"ח הראשונה שלה בארה"ב בדולרים .
 
מניות מגזר הכרייה מובילות את אסיה לעליות ;  טוקיו עולה ב-0.6%
מניית נומורה הולדינגס היפנית עולה ב-1.3% לאחר שגייסה 3 מיליארד דולר בהנפקת האג"ח הראשונה שלה בארה"ב בדולרים

