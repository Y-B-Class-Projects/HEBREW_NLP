מאטומי- הסטארט אפ החדש של אילן שילוח
הפרסומאי השקיע מיליון דולר בחברת מאטומי ,  המאפשרת לגולשים לשלם עבור שירותי תוכן באינטרנט באמצעות מילוי סקרים או השתתפות בפעילות שיווקית
הפרסומאי אילן שילוח ממשיך להשקיע בסטארט-אפים בתחום האינטרנט :  המיזם החדש של שילוח ושותפו ניר טרלובסקי עוסק ברשתות חברתיות .  החברה ,  מאטומי  ( matomy.com )  ,  מאפשרת לגולשים לשלם עבור שירותי תוכן באינטרנט באמצעות מילוי סקרים עבור חברות מסחריות ,  השתתפות בפעילות שיווקית וכדומה .
 כך למשל תוכל חברה להציע לגולשים  " כסף "  לשימושם בפארמ-וויל  ( משחק החווה החקלאית בפייסבוק )  תמורת מילוי שאלונים ,  השתתפות בסקר ,  מסירת פרטים אישיים וכדומה .
 כמו כן עוסקת החברה ב-"Crowed sourcing ":  מנגנון בו הגולשים יכולים לדווח על מודעות או פרסומות מטעות או לא מדויקות ,  כשסך כל התגובות משתקלל לתוך מנוע האופטמיזציה וגורר בסופו של דבר להורדת פרסומות אלו מהמערכת או לתיקון הפרסומת .
 לדברי שילוח ,  יו"ר משרד הפרסום מקאן-אריקסון ישראל ומבעליו ,  הוא השקיע במיזם מכספו האישי וכן מכספי משקיעים בהיקף כולל של כמיליון דולר .
 מנכ"ל ומייסד מאטומי הוא ארז סדן ,  שכיהן כמנהל תחום הפרסום האינטרנטי ב-888.com וכסמנכ"ל תפעול ב- Adsmarket ,  חברה אינטרנטית העוסקת בפרסום מבוסס ביצועים ,  אף היא שייכת לשילוח וטרלובסקי .  לדברי שילוח , " היקף ההכנסות של החברה עומד כיום על קצב של 5 מיליון דולר בשנה ". 
חברה טכנולוגית נוספת של שילוח היא אדס-מרקט ,  העוסקת בפרסום מבוסס תוצאות .  הוא השקיע באוגוסט האחרון באופן פרטי כ-3.5 מיליון דולר ברכישת 7% מאדס-מרקט מידי סוכנות הפרסום הבינלאומית מקאן-אריקסון .  העסקה בוצעה לפי שווי חברה של 50 מיליון דולר .  לאחר הרכישה מחזיק שילוח ב-33% מהחברה .
 בעבר השקיע שילוח גם בסטארט-אפ אינטרנטי נוסף בשם פאמיליון ,  שעסק בגנאולוגיה  ( בניית עצי משפחה וחקר יוחסין )  אך השקעה זו לא הוכיחה את עצמה ושילוח יצא מפעילות בו .
 
מאטומי- הסטארט אפ החדש של אילן שילוח
הפרסומאי השקיע מיליון דולר בחברת מאטומי ,  המאפשרת לגולשים לשלם עבור שירותי תוכן באינטרנט באמצעות מילוי סקרים או השתתפות בפעילות שיווקית

