אנגליה :  ארסנל כבשה את הפסגה
התותחנים ניצחו את ווסטהאם 0:2 ועלו למקום הראשון לפחות עד יום ראשון .  2:3 דרמטי לפורטסמות וגרנט נגד האל בתחתית
שבעה מחזורים בדיוק נותרו לסיום העונה וצמרת הפרמייר ליג משאירה את הקרב בשלב הזה בין שלוש קבוצות ,  שיודעות שכל נקודה שהן מאבדות עלולה לעלות להן ביוקר בהמשך .  רק אחת מבין השלוש ,  ארסנל ,  שיחקה היום  ( שבת )  ,  וןהיא עשתה את העבודה עם ניצחון 0:2 על ווסטהאם ,  שהעלה אותה לפחות זמנית למקום הראשון .  פורטסמות ,  שכבר איבדה מעשית עניין בליגה ,  שוב הפגינה אופי עם מהפך דרמטי ב-2:3 הביתי על האל סיטי .  גם טוטנהאם חילצה ניצחון יקר 1:2 על סטוק .  בולטון ותמיר כהן הפסידו 2:0 לאברטון במשחק מרכז טבלה .
 הצמרת האנגלית ממשיכה ללהוט ,  המוליכה מתחלפת כמה פעמים בכל שבוע והערב היה זה תורה של ארסנל ,  שמלבד הניצחון הייתה מרוצה מאוד מחזרתו של ססק פברגאס אחרי פציעה .
 התותחנים אמנם פגשו יריבה מהתחתית ,  אבל נתקלו בקשיים רבים .  דנילסון דווקא העלה אותם ליתרון מוקדם עם בעיטה שטוחה מ-17 מטרים כבר בדקה החמישית ,  אבל הרחקה מעוררת מחלוקת של תומאס ורמאלן אחרי התנגשות בתוך הרחבה עם גיז'ה פרנקו ,  השאירה את ארסן ונגר ב-10 שחקנים .  לשמחתו של המנג'ר הצרפתי ,  מנואל אלמוניה הדף את הפנדל של אלסנדרו דיאמנטי והותיר את מאזן הכיבושים של הפטישים על אפס .  
ווסטהאם ניסתה להשוות במחצית השנייה ושיחקה כדורגל טוב ,  אבל לא מצאה את המסגרת ובדקה ה-83 הראה ססק לדיאמנטי כיצד לעשות זאת נכון כשנגיעת יד של מתיו אפסון הוליכה לבעיטה מהנקודה הלבנה .  הקטלאני כבש את שער הליגה ה-15 שלו העונה והשלים ניצחון חשוב לארסנל .
 לפני המשחק הכריז אברהם גרנט שלא יוותר על יתר משחקי הליגה שנותרו לקבוצתו למרות הסיכוי האפסי להינצל והרצון להתמקד בחצי גמר הגביע של פומפי ,  ובהרכבה החזק נלחמה קבוצתו של המאמן הישראלי מול הלפני אחרונה שעדיין נאבקת על חייה ,  וסידרה לאוהדים בפראטון פארק עוד רגע נדיר של אושר .
 האל ,  שהפסידה בארבעת משחקיה האחרונים ולא ניצחה בחוץ כבר 20 משחקים ,  עלתה נחושה בהרבה והוליכה משער של קיילב פולאן בדקה ה-27 ,  לפני שטומי סמית איזן בדקה ה-37 בדחיקה מקרוב .  המקומיים לחצו במחצית השנייה בניסיון להשיג ניצחון מוראלי ,  אבל השער השלישי נפל דווקא ברשתה מרגלו של פולאן בדקה ה-73 .  פומפי לא אמרה נואש ,  ובדקה ה-88 מצא ג'יימי אוהרה את הרשת ואיזן ל-2:2 .  האל ההמומה ,  במשחקו הראשון של איאן דוואי על הקווים ,  לא הספיקה להתעשת ומבצע קבוצתי נוסף של הכחולים הסתיים בבעיטה מקרוב של קאנו לרשתו של בועז מיהל שהפכה את התוצאה .
 שחקניו של מרטין אוניל שמטו עוד שתי נקודות יקרות במאבק על המקום הרביעי ,  אחרי שהפעם ההתקפה שלה דווקא הייתה מאופסת ,  אלא שההגנה הטובה בליגה ספגה שני שערים נדירים בבית מול היריבה מהתחתית ,  לה ההתקפה הגרועה בפרמיירליג .
 זה התחיל טוב עבור הוילה כשג'ון קארו כבש בדקה ה-16 ,  אבל שבע דקות בלבד לאחר מכן איזן ג'ודי קראדוק לאורחים ,  ובדקה ה-38 הדהימה וולבס כשעלתה ליתרון מעשר עצמי של ג'יימר מילנר .  המקומיים לחצו ולחצו והשיגו בסופו של דבר את השוויון כשקארו מצא את הרשת בדקה ה-82 אחרי מבצע קבוצתי יפה ,  אבל לא הצליחה להשיג את מלוא שלוש הנקודות וירדה מאוכזבת מאוד .
 התרנגולים לא רצו לתת לליברפול תקוות להשתלט על המקום הרביעי בסיום המחזור ,  אבל גם הם נאלצו לעבוד קשה מאוד כדי להשיג את שלוש הנקודות .  עם מאזן חוץ חלש ורשימת פצועים ארוכה הגיעו שחקניו של הארי רדנאפ לסטוק ולא הבריקו במחצית הראשונה ,  אבל איידור גודיונסן הוותיק העלה אותם ליתרון דקה לאחר ההפסקה .
 בדקה ה-49 נותרו המקומיים בעשרה שחקנים אחרי הרחקתו של דין וויטהד ,  אבל דווקא אז איזנה סטוק בדקה ה-64 מפנדל של מת'יו את'רינגטון .  אחרי לחץ רצוף הצליחה טוטנהאם להשיג את שער הניצחון המיוחל מרגליו של ניקו קראנצ'ר בסיומה של מתפרצת נאה .
 משחקים נוספים :
 אברטון - בולטון 0:2לאברטון :  מיקל ארטטה 72 ,  סטיבן פינאר 89 .  84 דקות לתמיר כהן בבולטון
סנדרלנד - בירמינגהאם 1:3לסנדרלנד :  דארן בנט 5 ו-11 ,  פרייז'ר קמפבל 88 .  לברמינגהאם :  קמרון ג'רום 60 .
 וויגאן - ברנלי 0:1לוויגאן :  הוגו רודייגה 90 .
 
אנגליה :  ארסנל כבשה את הפסגה
התותחנים ניצחו את ווסטהאם 0:2 ועלו למקום הראשון לפחות עד יום ראשון .  2:3 דרמטי לפורטסמות וגרנט נגד האל בתחתית

