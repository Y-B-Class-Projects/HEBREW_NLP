האתגר של איריס בק
דילמות ניהוליות
 >  >  הפחד מהלא נודע הוא זה שמניע את ההתנגדות לשינויים ,  וכיום העולם התאגידי הדינמי מחייב מנהלים לשבור כל העת פרדיגמות ולנסות להנחיל שינויים בארגונם כדבר שבשגרה .  צורך זה יוצר מאבקים מתמידים בין מי שמבקשים לשנות ,  בדרך כלל ראשי הארגון ,  לבין המנהלים הכפופים להם .  זה לא מפתיע ,  חלקם יושפע מהשינוי ולאו דווקא בכיוון הרצוי להם .  ההתנגדות לשינוי היא חלק מהדנ"א האנושי ,  היא חוצה גבולות ,  יבשות ואת כל סוגי הארגונים .  אמר בשעתו אלי הורביץ - יו"ר טבע ,  חברה שיצרה שינויים מהותיים בכל חברה שרכשה ברחבי העולם וצברה ניסיון רב בתחום : " לשינוי גדול כמעט כולם מתנגדים .  חלק מאינטרסים ,  חלק מסיבות טובות ולחלק עוד אין סיבות .  את הסיבה הם יביאו לי בשבוע הבא ..  ."  את ההתנגדות ללא סיבה כינה הורביץ  " אופוזיציה בלי פוזיציה ".  בימים אלה חווה אחד הארגונים המתוקשרים בישראל ,  משרד הפרסום מקאן-אריקסון ,  גל עזיבות בכירים הנובע מחילופי מנכ"לים המשולבים בניסיון להנחיל אסטרטגיה מקצועית חדשה .  זה שינוי גדול בזמן קצר מדי .  המנכ"לית איריס בק ,  שנכנסת לשנת הכהונה השנייה שלה ,  ניצבת ,  כך נראה ,  בפני האתגר הניהולי הגדול ביותר שלה .  בוועידת המנהלים השנתית של המרכז הישראלי לניהול  ( המי"ל )  בודד המומחה לניהול פרופ' יצחק אדיג'ס את הסיבה המרכזית למורכבות הנחלתו של שינוי בארגון .  לדבריו ,  הבעיה היא הקצב הלא אחיד של אימוץ השינוי על ידי תת-המערכות הארגוניות השונות .  משמעות הדבר היא שמערכות השיווק והמכירה יודעות להסתגל לשינויים במהירות גבוהה יחסית ,  אבל מערכות הכספים שמרניות יותר מטבען ומאמצות שינוי לאט יותר - ואילו מערכות משאבי אנוש ,  שצריכות לטפל גם בחרדות לא רציונליות של בני אדם ,  מגיבות בקצב אטי עוד יותר .  חוסר הסינכרוניזציה הוא שיוצר את הקלקולים .  איריס בק ומנהלים אחרים המנסים להנחיל שינוי צריכים לשים לב לדבריו אלה של אדיג'ס : " מנהל שמשקיע את עיקר מרצו בניהול השינוי הארגוני ובטיפול בתוצאותיו ,  שבאות לידי ביטוי שלילי במגוון דרכים  ( כמו פוליטיקה ארגונית )  ,  מזניח את הפעילות החוץ-ארגונית .  כשאתה מפנה את הפנים לתוך הארגון ,  הגב שלך מופנה לסביבה החיצונית .  האנרגיות מופנות למערכת הפנימית ,  שכל הזמן צריך לתחזק אותה ".  לכן אין זה מפתיע שבשנה האחרונה מתערער קצת מעמדו של משרד הפרסום הגדול במדינה .  ניהול השינוי ,  מטבע הדברים ,  תובע משאבים ניהוליים רבים .  עוד אמר אדיג'ס בהקשר זה : " כדי להתמודד בהצלחה עם הסביבה החיצונית צריך שקט בתוך הארגון .  שקט ארגוני יחסי יכול להיות מושג על ידי טיפוח של מערכת יחסים המושתתת על אמון והערכה הדדית - כי אנשים מעריכים את מי שהם לומדים ממנו ".  - הכותב הוא יועץ ומחבר ספרי ניהול

האתגר של איריס בק
דילמות ניהוליות

