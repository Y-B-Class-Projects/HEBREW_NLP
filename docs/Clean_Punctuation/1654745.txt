מין החי
זה הגיוני שכאשר אדם מתעלל בבעלי חיים יקבל עונש קל בהרבה מאשר כל אדם אחר שהיה אלים כלפי בני אדם ?  האם חיות לא חוות כאב ?  
" ספישיזם "  הוא המושג המרכזי ביותר בפילוסופיה של זכויות בעלי החיים .  מה זה ספישיזם ?  אני אסביר .  איך היינו מגיבים אם היינו רואים שומר בקניון מרביץ ללא רחמים לילד בן 7 ?  היינו מנסים להגן על הילד ,  היינו מאשימים את השומר שהוא מסוכן לציבור ,  וכמובן ,  שצריך לשלוח אותו לכלא .
 ואם היינו רואים חבורת ילדים ,  שזורקים בלוקים על ראשו של ילד אחר ,  עד שראשו מלא דם ?  היינו מזדעזעים ,  ובצדק .  היינו כועסים ,  מכיוון שיחסי הכוחות הם לטובת החזק ,  ואיך הוא לעזאזל מעז להשתמש באלימות נגד החלש ? 
טבריה ,  נובמבר 2009 :  נערים שברו בלוקים על ראשו של חתול ורצחו אותו .  דצמבר 2009 :  תושב חיפה הרג עשרות חתולים והכניסם למקרר .  נתניה :  נער הרג חתול לעיני חבריו וצילם .  
01/03/2010:בבדיקה שגרתית של שוטרי סיור בפתח תקווה ,  נתגלה כלב בתא המטען .  03/03/2010 :  תיעוד מצמרר של מאבטח בועט בחתול תוך כדי דרבון כלבו להתקפה .  04/03/2010 :  השכן התעצבן וירה בכלבים .
 אוסף האירועים האלה התרחשו בישראל בחודשים האחרונים .  מי שחושב שהעונש שמגיע לאלימות כלפי ילדים צריך להיות גדול יותר מהעונש שמגיע לאלימות כלפי בעלי חיים ,  טועה בגדול ,  והוא כנראה  " ספישיסט ". 
אדם שהוא סדיסט כלפי בעלי חיים לא הופך להיות יפה נפש ועדין ,  כשזה מגיע לבני אדם .  אדם ששונא בעלי חיים הוא אדם שיש בתוכו שנאה .  אמא שלי תמיד נהגה לומר לי : " תבחר את בן הזוג שלך לפי הדרך שהוא מתייחם לבעלי חיים ". 
מכיוון שאנו רואים בבעלי החיים גזע  ( species ,  ומכאן  " ספישיזם ")  נחות מבני האדם ,  אנחנו טועים בשיפוט המוסרי והערכי שלנו .  אפילו בית המשפט מגיב בהתאם .  במידה ואדם מבצע פעולה אלימה בבעל חיים ,  והוא מבצע את אותה הפעולה כנגד אדם ,  העונש שהוא יקבל על האלימות כלפי האדם יהיה חמור הרבה יותר .  וזאת הטעות המוסרית שלנו :  כיוון שאדם אלים כלפי בעלי חיים מסוכן בדיוק באותה המידה גם לבני אדם ,  צריך לשפוט אלימות כלפי בעלי חיים בדיוק כפי שהיינו שופטים אילו האלימות היתה מופנית כלפי ילד בן 7 ,  שאין לו יכולת להגן על עצמו מפני האדם האלים .
 צריך לתקן חוקים שיגנו על בעלי החיים .  ענישה ,  קנסות כבדים או שילוב בשיעורים חינוכיים ,  שינסו לתקן את הנכות הרגשית .  ועוד מסר אחד ,  כמובן שמן הראוי לא להתייחס לאלימות כלפי בעלי חיים ,  כאילו היא חמורה יותר מאלימות כלפי בני אדם .  להזכירכם ,  היטלר היה צמחוני .
 
מין החי
זה הגיוני שכאשר אדם מתעלל בבעלי חיים יקבל עונש קל בהרבה מאשר כל אדם אחר שהיה אלים כלפי בני אדם ?  האם חיות לא חוות כאב ? 

