ממפיס :  רודיק ושראפובה שועטים קדימה
האמריקאי גבר 6:7 ,  4:6 על ין סון לו ועלה לרבע הגמר ,  הרוסיה בחצי הגמר אחרי ניצחון קליל על בלטאצ'ה .  סלע הודח בזוגות
אלוף ממפיס  ( פרסים בסך 1.1 מיליון דולר )  מהשנה שעברה ,  אנדי רודיק ,  השיג הלילה  ( בין חמישי לשישי )  ניצחון נוסף וחשוב מבחינתו בדרך להגן על התואר :  ניצחון 6:7 ,  4:6 על ין סון לו ,  שמסדר לו מקום ברבע הגמר .  האמריקאי ,  שנגרר לשלוש מערכות קשות נגד ג'יימס בלייק ,  אבל הצליח לנצח בשובר שוויון ,  התקשה גם מול יריבו מטיוואן ,  שמדורג 114 בעולם .  רודיק נשען בעיקר על הסרבים שלו ,  אך במצב של 4:4 במערכה השנייה ,  רודיק שעט קדימה והשיג את הניצחון .
 כעת רודיק ,  שנאבק על התואר השלישי בממפיס ,  יתמודד בשלב הבא נגד סם קווארי ,  שניצח את לאונרדו מאייר הארגנטינאי 4:6 ,  0:6 .  גם תומאס ברדיך כבר ברבע הגמר .  הצ'כי ,  שמדורג 23 בעולם ,  נזקק לשלוש מערכות כדי לגבור על מייקל ראסל המקומי 6:3 ,  3:6 ,  2:6 .
 אצל הנשים מריה שראפובה העפילה לחצי הגמר .  הטניסאית הרוסיה המובילה ,  שמדורגת 16 בעולם ,  ניצחה אחרי שעה וחצי את אלנה בלטאצ'ה הבריטית 2:6 ,  5:7 ועדיין לא שמטה מערכה בטורניר .  בשלב הבא לרוסיה תהיה עבודה קצת יותר קשה נגד פטרה קביטובה הצ'כית ,  שניצחה את קאיה קאנבי 6:1 ,  3:6 ,  6:7 .  המדורגת שנייה בטורניר ,  מלאני אודין ,  לא הצליחה להצטרף לשראפובה בשלב הבא אחרי שהפסידה לסופיה ארבידסון השבדית הלא מדורגת 6:1 ,  6:3 .
 הנציג הישראלי בטורניר ממפיס ,  דודי סלע ,  שכבר הודח בסיבוב הראשון ,  כעת הפסיד בסיבוב השני של הזוגות עם לאונרדו מאייר .  השניים נוצחו 7:6 ,  6:4 לג'ון איסנר וסם קווארי .
 
ממפיס :  רודיק ושראפובה שועטים קדימה
האמריקאי גבר 6:7 ,  4:6 על ין סון לו ועלה לרבע הגמר ,  הרוסיה בחצי הגמר אחרי ניצחון קליל על בלטאצ'ה .  סלע הודח בזוגות

