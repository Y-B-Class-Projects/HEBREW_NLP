הלך לה קלף
דנה מלמד מקבלת ניתוח בקלפי טארוט בתמורה לתבשיל אורז הודי עם קארי ,  ואנחנו מקבלים את המתכון
מי שמכיר אותי באמת ,  כבר התוודע למשיכה שלי למיסטיקה ורוחניות .  משחר ימיי הייתה לי סקרנות כזו לתורות נסתרות .  אבל לא תמיד אני מתנהגת ככה .  יש תקופות שזה מאוד רחוק ממני ובזמנים כאלה אני רק מתרוצצת כל היום במרוץ מטורף נגד הזמן ,  ופה ושם גם נאחזת ברדיפה אחר ריגושים ,  חלקם אפילו מטופשים שאולי יש בהם סיפוקים מיידים ,  אבל אין בהם באמת עומק ממשי .  אז כרגע ,  הימים הם ימים של חיפוש תשובות ,  משיכה למסתורין ומתן תשומת לב לכל מיני סימנים אשר נקרים בדרכי .
 כך מצאתי את עצמי באיזה ערב שקט על הרצפה במרפסת פורשת בד הודי ,  מדליקה נרות וקטורת כמו מכשפה אמיתית ומעיזה ,  אחרי תקופה ארוכה ,  לקחת את חפיסת הטארוט שטמונה אי שם בארון הגבוה .  שלפתי בידיים רועדות קלף אחד וצללתי לתוכו .  די מהר הוא סיפר לי את כל הסיפור .  הבנה גדולה שהביאה איתה הקלה ,  התפשטה וחלחלה לתודעה .  ואז המשכתי .  עוד קלף מימין ועוד אחד משמאל והנה תמונה שלמה .  הדמויות היוו שיקוף מדויק ולאט לאט הכל התחיל להתחבר .  עדיין ,  היה ברור שהפרשנות אינסטנט שלי לא מספיקה .  הייתי צריכה לקבל אישור וגם רציתי לראות רבדים נוספים .  אז פניתי לגורו הקלפים שלי ,  מי שהיה בזמנו המורה שלי לטארוט ,  והזמנתי פגישת ייעוץ מסודרת .
 כמו במקרים רבים ,  אני מציעה לשלם בתבשיל במקום כסף .  לרוב ,  ההצעה שלי מתקבלת בשמחה .  כך היה גם הפעם .  פגישת הקלפים הייתה מאד משמעותית עבורי .  הבנתי איפה הייתי עד כה ,  למה התנהלתי בצורה הזאת ומה הדרך שנכונה לי כרגע .
 מאחר שהמורה שלי חובב אוכל הודי ואני חובבת את כל מה שקשור בהודו ,  המקום שקוסם לי יותר מכל מקום אחר על הגלובוס ,  הוחלט שהכי מתאים יהיה לבשל משהו עם ניחוחות מסתוריים מארץ רחוקה .  הודו בעיני היא חידה .  יום אחד ,  כשהילדים יגדלו ,  אני נשבעת שאחזור אליה לחקירת עומק ,  לנסות להבין את הרבדים העמוקים ואת המורכבות שלי ושלה .
 לכן ,  התבשיל הזה מוקדש בהערכה ותודה גדולה ליואב בן דב שהראה לי שזה לא כזה מפחיד לראות את האמת .
 חומרים:לאורז:1 כוס אורז בסמטי2 כפות שמן קנולה1 כף מלח1 כפית קאריקורט כורכום1/2 כוס חלב קוקוס1 כוס מים רותחים
לפרגיות:500 גרם פרגיות חתוכות לפיסות קטנות3 כפות שמן זית1 כף סילאן1 כפית קארי1 כוס כוסברה קצוצהמלחפלפל שחור גרוס
לתערובת פירות יבשים:2 כפות שמן קנולה1 כרישה פרוסה לטבעות2 גזרים חתוכים לקוביות8 משמשים מיובשים פרוסים8 דבלים פרוסות100 גרם שבבי שקדים100 גרם בוטנים גרוסיםחצי כוס שבבי קוקוס4 כפות חלב קוקוס
להגשה:קוקוס קלויכוסברה טרייה קצוצה
אופן ההכנה:1 .  מערבבים בקערה את הפרגיות עם כל מרכיבי המשרה ומניחים במקרר .
 2 .  מכינים אורז :  מחממים את השמן בסיר ,  מוסיפים את האורז והתבלינים ,  מערבבים ומטגנים קלות כ-3 דקות .  מוסיפים חלב ,  קוקוס ומים ,  מביאים לרתיחה ,  מכסים ומבשלים על להבה קטנטנה 18 דקות .  מכבים את האש .
 3 .  קולים את הקוקוס על להבה בינונית .  מערבבים מידי פעם ומסירים מהאש  ( נזהרים לא לשרוף ,  הקוקוס משחים די מהר )  .  מעבירים את הקוקוס לקערה ובאותה מחבת קולים את השקדים והבוטנים .  מניחים בצד .
 4 .  מחממים שמן במחבת רחבה ומטגנים את הכרישה והגזר .  כשהגזר מתרכך קלות ,  מוסיפים את המשמשים והדבלים .  מערבבים וממשיכים לטגן על להבה בינונית במשך 5-10 דקות .  מוציאים את תכולת המחבת ומניחים בצד .
 5 .  באותה המחבת ,  מטגנים את הפרגיות המתובלות .  חשוב לוודא שהמחבת חמה מאוד לפני שמוסיפים אותן .  צולים משני הצדדים ומוסיפים את תערובת הפירות היבשים ,  השקדים והבוטנים .  מוסיפים 4 כפות חלב קוקוס ,  מערבבים ,  מביאים לרתיחה ,  טועמים ומתקנים תיבול  ( בשלב זה ניתן להוסיף עוד אבקת קארי ,  למי שאוהב טעמים עזים )  .
 6 .  להגשה :  מסדרים על צלחת גדולה  " טבעת "  של אורז .  במרכז מניחים את תבשיל הפרגיות והפירות היבשים .  מפזרים למעלה שבבי קוקוס קלוי וכוסברה טרייה .
 
הלך לה קלף
דנה מלמד מקבלת ניתוח בקלפי טארוט בתמורה לתבשיל אורז הודי עם קארי ,  ואנחנו מקבלים את המתכון

