מתנחלים סייעו לכבות שריפה בכפר פלסטיני
תושב הכפר לובן הזעיק את תושבי ההתנחלות הסמוכה בית אריה לעזור לו בכיבוי שריפה שפרצה בביתו .  ראש מועצת בית אריה : " זו הדוגמה הטובה ביותר לדו קיום "
 אחרי שריפת המסגד בכפר יאסוף מסתבר שפלסטינים ומתנחלים יכולים לפעול ביחד גם לכיבוי שריפות :  מתנחלי בית אריה סייעו לפלסטינים מהכפר לובן הסמוך לחלץ משפחה שנלכדה בעקבות שריפה שפרצה בביתם .  
אמש התקשר פלסטיני תושב לובן לראש מועצת בית אריה אבי נעים והחל לזעוק בפניו כי ביתו עולה באש וכי אשתו וילדיו לכודים בבית .  ראש המועצה ,  הנמצאת בסמיכות לכפר ,  הזעיק את קצין הביטחון שלו ומספר עובדי מועצה שלקחו מטפים ומיהרו לכפר הסמוך . " כשהגענו למקום ראינו שהבית עולה באש כתוצאה מדליקה של בלון גז .  כמה אנשים מהמועצה שהגיעו במהירות למקום יחד עם הפלסטינים תושבי הכפר התחילו לטפס על סולמות לשבור חלונות ולכבות את השריפה ",  אמר נעים לוואלה !  חדשות .  
לאחר דקות ארוכות הצליחו המתנחלים ותושבי הכפר להגיע לילדים ולחלץ אותם .  במקביל הוזעקו דרך המנהל האזרחי כבאים פלסטינים מביר זית אולם הגעתם בוטלה לאחר שהמקומיים הצליחו להתגבר על השריפה  " האירוע אתמול ממחיש את מערכת היחסים הטובה של אנשי בית אריה ואנשי לובן שיודעים שבכל צרה שיש להם אנחנו עומדים לרשותם .  לאור האירועים האחרונים אפשר לומר ששיתוף הפעולה אתמול הוא הדוגמה הכי טובה לדו קיום ". 

מתנחלים סייעו לכבות שריפה בכפר פלסטיני
תושב הכפר לובן הזעיק את תושבי ההתנחלות הסמוכה בית אריה לעזור לו בכיבוי שריפה שפרצה בביתו .  ראש מועצת בית אריה : " זו הדוגמה הטובה ביותר לדו קיום "
 
