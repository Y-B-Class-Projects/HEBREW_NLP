וואלה !  עסקים פותחת עשור בכלכלה
עשור חדש נפתח בכלכלה הישראלית וזה הזמן להסתכל אחורה ולבחון כמה באמת השתנו הנושאים שמעסיקים את המשק הישראלי .  רמז :  לא יותר מדי ..  .
" מוסף הכלכלה "  של עיתון הארץ בגיליון הראשון של שנות ה-50 היה נרחב במיוחד והקיף 3 כותרות קצרצרות .  ל-OECD עוד לא קרצו אז ראשי המשק ,  אבל בולגריה נראתה כמו הזדמנות מבטיחה .  פרס כספי מובטח ,  אגב ,  למי שיגלה את זהותו של היחצ"ן המוכשר שהצליח לדחוף את  " רהיטי לכל "  לידיעה השלישית ברצף
שנות ה-60 נפתחו בידיעה מרה מאוד בטור הכלכלי של הארץ שזכה לגידול מרשים של 100% בשטחו וכיסה כעת 2 טורים שלמים בעיתון :  מועצת הלול ומועצת הירקות שוקעים בגירעונות מאסיביים .  במקרה הזה ,  לא הסתיימה הפרשה בדיון על הסדר חוב באולמה של השופטת ורדה אלשיך .  הצל"ש הפעם ,  אגב ,  מוענק למשטרת ישראל שהתריעה כבר אז מפני מתן היתרי בניה למבנים שבהם לא נבנתה חניה מסודרת - מי אמר שאין במשטרה תכנון לטווח ארוך ? 
עוד לפני הרווחים הגדולים ב'קרדיט סוויס' הצליחה אי.די.בי להכות גלים במשק הישראלי .  חברת האחזקות של בנק דיסקונט נערכה אז לפרסם באמצעים טכנולוגיים מתוחכמים את התשקיף שלה בעת ובעונה אחת בתל אביב ובניו יורק וגררה ציפייה דרוכה במשק .  לצידה במדור הכלכלי שהורחב עתה לעמוד שלם בשורה משמחת במיוחד :  30% מפרי ההדר באירופה הוא תוצרת ישראל
וכך זה נראה לפני 30 שנים :  בבנקים חוגגים רווחי שיא  ( מוכר לכם ?  )  ובמקביל מאות חברות מגלות סטארט-אפ מודל שנות ה80 - היכולת לנכות מס במקור .  במקביל באוצר חוששים מהמשמעויות התקציביות של ביטול הסובסידיה על החלב
שנות ה-90 הגיעו ואיתן מושג פופולרי במיוחד :  הפרטה .  כותרות הכלכלה מבשרות על התנגדות של ההסתדרות והתעשיינים לצעדים המסמלים מעבר מרגולציה אדוקה למתן חופש לכוחות השוק - ובמקביל ,  אליעזר פישמן מגלה עניין ברכישת מבני תעשייה מהמדינה - פישמן אגב לא איבד עניין בחברה היום .  והמוסף הכלכלי ?  הוא כבר שודרג למדור מורחב
בגליון הראשון של חודש ינואר נהנו קוראי הארץ ממוסף כלכלי בגירסה מלאה וצבעונית .  על השער אפשר למצוא את פרצופיהם המחוייכים של הסוחרים בוול סטריט המסכמים שנה מוצלחת במיוחד ,  נהנים מתשואות נאות ואפס דאגות לגבי המשבר שיפקוד אותם כמה שנים מאוחר יותר .  בכותרת הראשית :  הנגיד פרנקל נפרד מכסאו בלי כל החלטה לגבי מחליפו בתפקיד
הפקה :  שיר קופליס ,  עריכה :  עומר רבין ואלון שן

וואלה !  עסקים פותחת עשור בכלכלה
עשור חדש נפתח בכלכלה הישראלית וזה הזמן להסתכל אחורה ולבחון כמה באמת השתנו הנושאים שמעסיקים את המשק הישראלי .  רמז :  לא יותר מדי ..  .
 
