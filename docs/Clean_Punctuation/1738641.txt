כץ : " מקווה שמה שהיה בעונה שעברה לא יחזור "
 בהפועל חיפה נזכרים בשנה שעברה ,  אז הגיעה נפילה אחרי פתיחת עונה טובה .  הבעלים הוסיף : " יש לנו בעיה מנטאלית קשה "
 אחרי שני הפסדים רצופים ,  בהפועל חיפה נזכרים בעונה שעברה ומתחילים לגלות סימנים של דאגה .  כזכור ,  גם אז האדומים מהכרמל פתחו את הליגה בסערה ,  אבל לאחר מכן ספגו חמישה הפסדים ברציפות .  אתמול שוב קיבל ההרכב שפתח נגד אשקלון הזדמנות להוכיח כי זו הייתה מעידה חד פעמית ,  אך לאחר ההפסד לעכו ,  המאמן ניצן שירזי כבר רמז כי במשחק נגד עירוני קרית שמונה בעוד שבועיים יהיו שינויים .  
הבעלים יואב כץ נשמע אמש מאוד לא מרוצה ובשיחה מארצות הברית אמר : " כנראה יש לנו בעיה מנטאלית קשה .  לא יכול להיות שאנחנו מנצחים קבוצות יותר טובות מאתנו על הנייר ,  ולשתי קבוצות חלשות יותר מפסידים .  אנחנו עושים יותר מידי טעויות לא מחויבות ועל זה אנחנו חייבים לעבוד .  אני מאוד מודאג ואני מקווה שמה שהיה בעונה שעברה לא יחזור על עצמו ".   
" הפגרה באה לנו בזמן ונצטרך לעבוד לתקן את הטעויות שעשינו  "  ,  המשיך הבעלים . " דווקא מהמשחק מול קרית שמונה אני לא כל כך מודאג ,  כי מול הקבוצות היותר טובות אנחנו מגיעים מאוד מרוכזים ,  מה שאנחנו לא עושים נגד הקטנות ".  
למרות שני ההפסדים ,  כץ לא חושב שחיזוק יפתור את הבעיה : " קודם כל חסר לנו את עדן בן בסט ועובדה שבשני המשחקים שהוא לא משחק הפסדנו .  אני לא אביא סתם חיזוק לקבוצה בשביל להגיד שהבאתי .  הנה ,  לקחנו את ניקולה גרוביישיץ' שהוא על פניו חיזוק טוב ,  אבל עדיין רחוק מלהיות טוב מאוד .  אם יהיה שחקן שבאמת יכול להשפיע על הקבוצה אז נביא אותו ". 

כץ : " מקווה שמה שהיה בעונה שעברה לא יחזור "
 בהפועל חיפה נזכרים בשנה שעברה ,  אז הגיעה נפילה אחרי פתיחת עונה טובה .  הבעלים הוסיף : " יש לנו בעיה מנטאלית קשה "
 
