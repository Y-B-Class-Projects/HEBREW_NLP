מכבי חיפה - הפועל ב"ש :  לא רק גולסה
אחרי שבוע שסבב בעיקר את הקשר ,  יארחו הירוקים את עזורי ושחקניו במטרה להגדיל את הפער  ( שבת ,  17:15 ,  ספורט1 ) 
במכבי חיפה אמנם עסקו היום  ( שישי )  בהרחבה בחזרתו של אייל גולסה ארצה ובעתידו ,  אבל לא שכחו כמובן שמחר תארח הקבוצה את הפועל באר למשחק במסגרת המחזור ה-21 בליגת העל  ( שבת ,  17:15 ,  ספורט1 )  .  הירוקים יודעים שניצחון יגדיל את היתרון שלהם על פני המקום השני ל-14 נקודות אם מכבי תל אביב תנצח את הפועל רעננה ול-15 על פני הפועל תל אביב .
 הקשר ג'ון קולמה לא התאמן היום ולא צפוי לשחק מול הפועל באר שבע .  המאמן אלישע לוי תרגל את אייל משומר כמגן ימני על חשבונו של עלי עוסמאן .  ההפתעה באימון הגיעה דווקא מכיוונו של סאדאת בוקארי שתורגל בהרכב ,  אך לא נראה שיפתח .  שלומי ארבייטמן תורגל אף הוא בהרכב על חשבונו של מוחמד גדיר ונראה כי הוא זה שיפתח בהרכב .  ההתלבטות היחידה של אלישע לוי היא מי יפתח כקשר נוסף לצדו של בירם כיאל ,  ונראה כי זה יהיה עוסמאן או גוסטבו בוקולי .
 הרכב משוער ,  מכבי חיפה :  ניר דוידוביץ' ;  אייל משומר ,  דקל קינן ,  ז'ורז'ה טשיירה ,  פיטר מסיללה ;  בירם כיאל ,  עלי עוסמאן  ( גוסטבו בוקולי )  ,  ליאור רפאלוב ,  יניב קטן ;  שלומי ארבייטמן ,  ולדימיר דבאלישווילי .
 בהפועל באר שבע ,  המאמן גיא עזורי מתלבט בנוגע לעמדה אחת בלבד ,  עמדת הבלם לצדו של וויליאם סוארס .  על פי האימונים השבוע ,  דנדי אוקונגו הוא זה שאמור לפתוח בהרכב ,  אך ישנה התלבטות בינו לבין נדב קידר הצעיר שבלט בתיקו בטדי .  
המגן השמאלי המורחק שמעון הרוש ייעדר ואת מקומו צפוי לתפוס מגן אלמוני מהנוער בשם אופיר דוידזאדה .  בעמדת המגן הימני צפוי להמשיך אייל שן ,  כשיוסי אופיר ומוחמד אדמו ישחקו בקישור האחורי .  
עזורי ימשיך לשחק עם שלושה קשרים אחוריים ,  כשהקשר משה אסולין שנמצא בקו עלייה יקבל אף הוא הזדמנות נוספת בהרכב .  במועדון מרוצים מאוד מהיכולת שהציג הקשר בשני המשחקים האחרונים .  את הפאזל ישלימו מאור מליקסון ,  שצפוי להחליף בהרכב את ברק בדש המורחק ,  דוד רביבו וחנן פדידה .  אביתר אילוז יחזור לראשונה מאזז הפציעה לסגל .
 הרכב משוער ,  הפועל באר שבע :  טברטקו קאלה ;  אייל שן ,  וויליאם סוארס ,  דנדי אוקונגו ,  אופיר דוידזאדה ;  משה אסולין ,  יוסי אופיר ,  מוחמד אדמו ,  דוד רביבו ,  מאור מליקסון ;  חנן פדידה .
 
מכבי חיפה - הפועל ב"ש :  לא רק גולסה
אחרי שבוע שסבב בעיקר את הקשר ,  יארחו הירוקים את עזורי ושחקניו במטרה להגדיל את הפער  ( שבת ,  17:15 ,  ספורט1 ) 

