חטיפה גורלית
שחורציאניטיס אמנם היה הקלע המוביל ,  אבל את המשחק מול ז'לגיריס הכריעה היכולת של דורון פרקינס לגרום ליריבה לטעות יותר מאשר טעה בעצמו .  העונה של מכבי תקום ותיפול על יכולתו לעשות זאת גם מול קבוצות חזקות יותר
בקיץ האחרון ,  כשמכבי תל אביב בנתה את עצמה סביב דורון פרקינס ,  היא התמקדה ביתרונותיו ולהאמין שתצליח לחיות עם חסרונותיו .  והם לא מעטים :  הרכז המוביל של מכבי תל אביב ,  והשחקן היחיד ששותף מול ז'לגיריס ליותר מ-30 דקות ,  יכול להיות לא צפוי ,  לאבד ריכוז ולקחת זריקות קשות .  גם הקליעה שלו ,  מרכיב מכריע לשחקן חוץ ,  לא יציבה .  במקביל ,  פרקינס ניחן ברגליים מצוינות ,  גוף חזק יחסית לתפקידו ויכולת חטיפה פנומנלית .  מכבי בחרה להאמין שהוא יגרום ליריבות לטעות יותר מאשר יטעה בעצמו .  
כך קרה אתמול .  למרות משחק התקפי אפור שלו  ( 3 מ-8 מהשדה )  ,  הידיים של פרקינס זרעו שיתוק בגארדים של היריבה .  הוא חטף לא פחות מ-7 פעמים ,  כחלק ממאמץ קבוצתי מרשים של 15 חטיפות וגרירת 26 איבודים מהליטאים .  המספר הזה חיוני ,  שכן גם במשחק מוצלח יחסית ,  שבו מכבי הצליחה להפעיל את סופוקליס שחורציאניטיס ולא נתקלה בהתנגדות הגנתית מאסיבית ,  היא איבדה 14 כדורים .  לאור האופי ההפכפכך של הגארדים שלה ,  כולל אידסון בעל הידיים הלא יציבות ,  כך יקרה כמעט בכל ערב .  דייויד בלאט יודע זאת ,  ולכן הוא משסה את פרקינס ופארגו ברכזי היריבה ולוחץ כמעט בלי הפסקה על כל המגרש ,  כדי להשיג את הכדורים שיאבד .  זה שינוי מרענן מהכדורסל הפסיבי של פיני גרשון ושל מרבית המאמנים הישראלים ,  שמעדיפים להצטבר באזוריות שונות ולהמר על החטאות היריבה .  
רק שהלחץ לא יעבוד תמיד .  לכן ,  כבר ברור שכדי שהקבוצה הזאת תצליח ,  יצטרך בלאט להיות בשיא החדות .  הוא צריך לתמרן בין הרכבים שונים ותכונות שונות של שחקנים ,  בין הכנסת הכדור לשחורציאניטיס בדקות שהוא על המגרש לבידודים של אידסון עם הגב לסל ברגעים שהאיש הגדול בחוץ ,  בין הרגליים הטריות של פארגו לניסיון של בורשטיין ובין הידיים הטובות של הנדריקס ואליהו לקליעה של בלו .  מעל הכל ,  הוא צריך להבחין מיד מתי פרקינס מפסיק לרכז ומתחיל לפזר .  אתמול עמד בלאט במבחן ,  אבל לא בכל יום הוא יתקל ביריבה פאסיבית ורכה כל כך .  גם הוא עדיין לא יודע אם הרכז שלו יכול להיות דומיננטי כל כך מול קבוצות טובות יותר .  אפילו אם תשנה במעט את הסגל ,  על השאלה הזאת תקום ותיפול העונה של מכבי .
 
חטיפה גורלית
שחורציאניטיס אמנם היה הקלע המוביל ,  אבל את המשחק מול ז'לגיריס הכריעה היכולת של דורון פרקינס לגרום ליריבה לטעות יותר מאשר טעה בעצמו .  העונה של מכבי תקום ותיפול על יכולתו לעשות זאת גם מול קבוצות חזקות יותר

