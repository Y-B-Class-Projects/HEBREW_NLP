לא לחובבי מלונות נוחים ומסעדות פאר :  מסע אל הטבע הפראי בגויאנה 
במקומם פינוקים מציעה המדינה בדרום אמריקה תיירות אקולוגית בסוואנה וביערות גשם שבהם שפע טוקנים ,  דובי נמלים ,  קופים ,  חרקים ארסיים ושאר הרפתקאות ■ היעדר אמצעי הנוחות המודרניים מאפשר לה לשמור על הייחודיות והיופי הפראי שלה בשונה משכנותיה
ניו יורק טיימס בנעלי הליכה ובבגדי שינה ,  משפשפים את קורי השינה מעינינו ,  עשינו את דרכנו בג'יפ דרך בורות ומהמורות בסוואנת רופונוני בדרום מערב גויאנה שבדרום אמריקה .  בעוד השמש זורחת מעל הרי קאנוקו ,  חלפנו על פני עדרי בקר ,  נשרים שחורים מפוטמים ולהקות של חסידות ,  כפופות כמו אנשים זקנים .  לפתע ,  ענן אבק וצעקות של גברים :  אנחנו מתקרבים ליעד שלנו .  עצרנו את הג'יפ ,  השקפנו אל המישור וראינו דוב נמלים גדול ,  שעיר וממורמר למראה מזנק במהירות גבוהה לעברנו ,  ובעקבותיו שלושה בוקרים אינדיאנים-אמריקאים ,  שחייכו אלינו בעודנו מגששים אחר המצלמות שלנו .  כיצד הגעתי למרדף אחר דובי נמלים במקום נידח זה ?  ראשית ,  סבתי נולדה וגדלה בג'ורג'טאון ,  בירת גויאנה ,  וסיפוריה אודות קופים ,  תוכים והפלגות על נהר דמררה הצבוע בחום שוקולדי הביאו אותי לגמור אומר בלבי לבקר במדינה ,  שנותרה בעיניי מסתורית ומסקרנת .  שנית ,  גויאנה באמת מרוחקת ממסלולי התיירים .  כפי שכתב אוולין וו ב-"92 ימים ",  ספר זיכרונות המסע שפירסם ב-1932 ,  זהו מקום  " של תרבויות מתנגשות ושל מצבי התפתחות שבהם הרעיונות ,  שנלקחו מהמסורות הקדומות ,  משתנים באורח מוזר אל מול הנטע הזר ".  גויאנה ,  המדינה דוברת האנגלית היחידה בדרום אמריקה ,  מסתתרת בין ונצואלה ,  ברזיל וסורינאם ,  ואינה זוכה לפופולריות רבה בקרב התיירים .  בשנים האחרונות מנסה המדינה למשוך תיירים אל הנופים המהממים ,  אל חיי הטבע הפרועים ואל המורשת האינדיאנית-אמריקאית המפוארת ,  ומשווקת את עצמה כגן עדן לשוחרי ההרפתקאות ולחובבי התיירות האקולוגית .  הגעתי מלונדון עם אמי ועם שני אחיי לבירה הפוסט-קולוניאלית ג'ורג'טאון ,  ותוך זמן קצר יצאנו לפנים המדינה .  מרבית הטיולים המאורגנים נעשים לאורך אותו נתיב כפרים :  עברנו בטיול דרך שמורת הטבע ארופוינט בצפון ג'ורג'טאון ,  ואז דרומית דרך החוות של דדנוואה וקרנמבו ואל הכפר האינדיאני-אמריקאי סומרה שבסוואנת רופונוני .  אז חזרנו על עקבותינו לעבר מרכז המחקר אייווקרמה בלב המדינה ,  שם מתגוררים האורחים לצד החוקרים העוסקים בסוגיות של קיימות בניהול יערות גשם .  כשמגיעים לפנים המדינה אפשר לשכוח משיטוט לבד ,  עקב היעדר הכבישים וההיצע הדל של מקומות הלינה והאוכל באזורים הכפריים .  אל תחשבו לרגע לטייל ביערות הגשם בלי מדריך מקומי ,  אלא אם אתם מצוידים בכל הדרוש כדי להתמודד עם תנינים ,  עם עכבישי אלמנה שחורה ועם צרעות ארסיות .  קופי עכביש מקפצים הבידוד תרם להתעוררות התיירות האקולוגית ברחבי המדינה ,  שנבנית בעזרת סיוע זר וידע אמריקאי מתוך כוונה לתת למבקרים חוויה אישית ,  מעמיקה ובלתי אמצעית .  בסורמה ,  כפר קטן בן כ-300 תושבים השוכן בסוואנה פתוחה בצפון רופונוני ,  מושכת האכסניה האקולוגית זרם תמידי של מבקרים .  ביום הראשון שלנו בסורמה קמנו ב-04:30 כדי לפגוש את המדריך שלנו ,  גארי סוויי ,  בן הכפר בעל ידע בלתי נדלה על עולמות הצומח והחי באזור .  הוא הוביל אותנו לחופה אפלה של יער גשם מקומי ,  שם הבטנו ביראה בקופי עכביש שקיפצו וצווחו על צמרות העצים מעל ראשינו . " הם לא אוהבים בני אדם בטריטוריה שלהם ",  אמר לנו גארי ברוגע . " לפעמים הם זורקים ענפים או אפילו עושים צרכים כדי לגרש אותנו ".  הבטנו למעלה ,  וידאנו שאין קופים בדיוק מעלינו ,  והמשכנו לטפס בזמן שגארי הצביע על פרחים ועל פרפרים ססגוניים .  ברקע נשמעו צווחות הקופים .  מאוחר יותר באותו יום חתרנו במורד נהר בורו-בורו ,  בעודנו חולפים על פני עופות טוקן גדולים ונחילים של נמלים שלדברי גארי ידועות לשמצה בשל עקיצותיהן - המכאיבות ביותר בין כל החרקים הידועים לאדם .  כשהשמש עמדה לשקוע חזרנו למחנה ,  תשושים ומוכנים ללילה תחת שמי הסוואנה עטורי הכוכבים .  רמה כזאת של בידוד אינה מתאימה לכל אחד .  בחוות קרנמבו פגשנו זוג תיירים מפרנקפורט שגילו כי בגויאנה אין שמורות טבע מטופחות ,  יינות צוננים ובקתות נטולות לטאות ,  כפי שמקובל בטיולי ספארי אופנתיים ,  ומיד הזמינו טיסת צ'ארטר פרטית שתיקח אותם בחזרה לג'ורג'טאון .  אך היעדר הגינונים ואמצעי הנוחות המודרניים מאפשר לגויאנה לשמור על ייחודיותה ועל היופי הפראי שלה ,  בשונה ממדינות אחרות בדרום אמריקה ובמרכזה .  כשחזרנו לחוות דדנוואה מהסיור שלנו בסוואנה ,  פניתי לאחת המדריכות שלנו ושאלתי אם היא מתוסכלת מכך שמספר כה קטן של אנשים מבקר במדינה שלה .  היא השתהתה ולבסוף אמרה : " ובכן ,  גויאנה היא לא בשביל כל אחד .  אי אפשר לצאת לתצפית על דובי נמלים בקבוצה של 20 איש ".  הג'יפ קיפץ מעל מהמורה נבזית במיוחד ,  וראשינו נחבטו בתקרה . " בנוסף ",  היא אמרה , " גויאנה מיוחדת .  זה לא מקום לבוא אליו לנופש - צריך להיות מוכנים לבוא לכאן .  אם לא ,  אולי אנחנו לא באמת רוצים אתכם ".  איך מתכננים את הטיול ?  קשה לטייל באזורים הפנימיים של גויאנה ללא עזרתה של חברת נסיעות .  למרבה המזל ,  יש כמה חברות בריטיות ואמריקאיות שמציעות חבילות המותאמות לפי העדפות המטיילים .  מרביתן מתואמות עם ארגונים מקומיים ,  והעלות דומה למדי בכל החברות .   ?  חברת journey latin america הבריטית :  טיול בן שבועיים עשוי לעלות 3,000-4,000 דולר לאדם ,  תלוי בכמות האנשים בקבוצה .  החבילה שלנו ,  של שלושה שבועות כולל טיסות לג'ורג'טאון מלונדון ,  תחבורה מקומית ,  מדריכים ,  לינה וארוחות ,  עלתה כ-5,500 דולר לאדם .  44-208-747-8315 journeylatinamerica.co.uk  ?  אקו אדוונצ'ר אינטרנשיונל :  מציעה הרפתקת יערות גשם ושיט ברופונוני החל ב-1,711 דולר לאדם .  1-888-710-9453 eaiadventure.com  ?  אקו-ונצ'רס טרוול :  מציעה טיול של שבועיים לסוואנה וליערות הגשם החל ב-3,506 דולר לאדם .  1-800-743-8352 ecoventurestravel.com איפה ישנים ?  בג'ורג'טאון ,  לנו באכסניית קארה ,  מבנה קולוניאלי מקסים מהמאה ה-19 שכולל מסעדה ,  בר ושירותי אינטרנט .  המחיר לחדר סטנדרטי מתחיל ב-125 דולר .  quamina street 294 ;  carahotels.com ;  592-225-5301ביזנס  &  פלז'רטבע פראי בעולםגיא בלושינסקי מנכ"ל קבוצת הנדל"ן g-group אל האמזונס העיר מנאוס ,  בירתה של מדינת אמזונס שבצפון מערב ברזיל ,  שוכנת לגדות נהר הריו נגרו ,  שמתחבר לאמזונס באזור רווי ג'ונגלים מדהימים .  אני ממליץ בחום על שיט שיוצא ממנאוס ומגיע בין השאר לנקודת החיבור של הריו נגרו עם האמזונס .  במסע נכנסים לג'ונגלים ,  רואים יערות טרופיים ,  פוגשים בתושבי האזור ונתקלים בחיות מוזרות ובצמחים יוצאי דופן ".  תמי לנדסמן מנכ"לית ערוץ  " דיסני "  ישראל על עץ ביער אפריקאי  " lake manyara tree lodge הוא מלון יוקרתי בלב יער מרהיב בטנזניה שבאפריקה ,  שבו עשר סוויטות מפנקות ומפוארות ,  הבנויות על עצי מהגוני .  בכל סוויטה יש חלונות ענקיים שמעניקים הרגשה כי החדר הוא חלק בלתי נפרד מהיער .  ספא בלב הטבע הפראי או חווה עם אוכל אורגני ישכיחו מכם את כל מה שהשארתם במשרד .  גם אם אתם לא ילדי טבע יש סיכוי שלא תרצו לחזור ".  דני וולרו מנכ"ל יקבי עמק האלה להאכיל את הקופים"אני ממליץ בחום לבקר בלטיסיה ,  עיר קטנה בלב הג'ונגל של קולומביה .  מלטיסיה אפשר לצאת לאינספור טיולים שהם חגיגה לאוהבי הטבע .  ברציף הדייגים שוכרים סירה ומדריך ויוצאים לשיט בין יובלי האמזונס .  בדרך רואים תוכים מרהיבים ,  שלל עופות ביצה ועצלנים הנעים באטיות בין ענפי העצים הגבוהים .  במרחק של שעת הפלגה מלטיסיה נמצאת שמורת קופים שאפשר להאכיל .  כשהם מזהים את הבננות שבידי המטיילים ,  הם יורדים מיד מהעצים ".  אלירן מודן הבעלים של חנות  " מטפטים "  בהוד השרון לגדות הנהר"שמורת צ'ובה בבוטסואנה שבאפריקה זכורה לי כאחד המקומות היפים שביקרתי בהם :  שמורה המשלבת נופים מדהימים ואינספור חיות ממינים שונים ,  אך אינה עמוסה במטיילים ומאפשרת לך להרגיש לבד בטבע .  בשמורה זורם נהר הצ'ובה ,  בית גידול לעופות מים ,  לתנינים ,  להיפופוטמים ועוד .  אחד המראות היפים בשמורה הוא עדר פילים שמגיע לנהר כדי לשתות .  אפשר להצטרף לשיט בנהר או לצאת לנסיעה בשמורה ". 

לא לחובבי מלונות נוחים ומסעדות פאר :  מסע אל הטבע הפראי בגויאנה 
במקומם פינוקים מציעה המדינה בדרום אמריקה תיירות אקולוגית בסוואנה וביערות גשם שבהם שפע טוקנים ,  דובי נמלים ,  קופים ,  חרקים ארסיים ושאר הרפתקאות ■ היעדר אמצעי הנוחות המודרניים מאפשר לה לשמור על הייחודיות והיופי הפראי שלה בשונה משכנותיה

