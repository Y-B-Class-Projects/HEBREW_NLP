חדשות רעות לשוק הדיור בארה"ב :  הריבית על המשכנתאות בארה"ב עלתה מעל לרמה של 5%
הריבית על המשכנתאות ל-30 שנה עלתה בראשונה זה שלושה שבועות ל-5.05%
הריבית על המשכנתאות בארה"ב עלתה בראשונה זה שלושה שבועות ,  וחצתה רמה של 5% ,  לפי נתונים שפירסמה היום ענקית המשכנתאות פרדי מאק .  הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  עלתה בשבוע החולף לרמה של 5.05% לעומת 4.93% בשבוע הקודם .  עם זאת ,  הריבית נמוכה כעת רק במעט מרמתה בתקופה המקבילה בשנה שעברה ,  אז עמדה על 5.07%.הריבית נפלה בדצמבר לשפל של 4.71% הודות לתוכנית הבנק הפדרלי לרכישת אג"ח מגובות משכנתאות בהיקף של עד 1.25 טריליון דולר - תוכנית שעתידה להסתיים בחודש הבא . " הריבית על המשכנתאות ל-30 שנה עלו השבוע בעקבות התשואות על האג"ח הארוכות ,  וחצו את רמת 5% ,  על רקע נתונים כלכליים מעורבים ",  אמר הכלכלן הראשי של פרדי מאק ,  פרנק נותפט .
 
חדשות רעות לשוק הדיור בארה"ב :  הריבית על המשכנתאות בארה"ב עלתה מעל לרמה של 5%
הריבית על המשכנתאות ל-30 שנה עלתה בראשונה זה שלושה שבועות ל-5.05%

