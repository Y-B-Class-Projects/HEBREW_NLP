איטליה עלתה ל-0:2 על ארה"ב בגמר הפדרציה
פאנטה וסקיאבונה לא התקשו לגבור על ואנדוויי ומאטק סאנדס ,  ואיטליה על סף זכייה שלישית בגביע בחמש השנים האחרונות
איטליה נמצאת על סף זכייה נוספת בגביע הפדרציה ,  לאחר שעלתה ליתרון 0:2 על נבחרת ארה"ב בסיום היום הראשון של משחקי היחידים .  איטליה ,  שקרוב לוודאי תזכה בתואר השלישי שלה בחמש השנים האחרונות ,  זקוקה לעוד ניצחון משלושת המשחקים שנותרו .
 החובטת הבכירה של איטליה ,  פרנצ'סקה סקיאבונה ,  העלתה את האורחות ליתרון ראשון אחרי שגברה 2:6 ,  4:6 על קוקו ואנדוויי הצעירה תוך שעה ו-23 דקות .  ואדנוויי ,  המדורגת 114 בעולם ,  היא רק במקום השמיני מבין האמריקאיות בדירוג העולמי  ( מקדימות אותה ונוס וסרינה ווילאימס ,  בטאני מאטק סאנדס ,  מלאני אודין ,  ואניה קינג ,  ורברה לפצ'נקו וג'יל קרייבס )  .  
במשחק השני ניצחה פלאביה פאנטה 6:7 ,  2:6 את מאטק סאנדס  ( 58 בעולם )  ,  והאיטלקיות משתוקקות להשלים ניצחון נוסף על האמריקאיות ,  אחרי שבשנה שעברה הביסו אותן 0:4 בגמר .  
היום ייערכו משחקי היחידות ,  עם מפגשים צולבים  ( פאנטה מול ואנדוויי ,  סקיאבונה מול מאטק סאנדס )  ,  ורק לאחר מכן משחק הזוגות המכריע אם יהיה בו צורך  ( ליזל הובר ומלאני אודין מול שרה ארני ורוברטה וינצ'י )  .  הקפטנית האמריקאית מרי ג'ו פרננדז מספרת שהציוות עשוי להשתנות מאחר שמאטק סאנדס סובלת מהתכווצויות שרירים .
 
איטליה עלתה ל-0:2 על ארה"ב בגמר הפדרציה
פאנטה וסקיאבונה לא התקשו לגבור על ואנדוויי ומאטק סאנדס ,  ואיטליה על סף זכייה שלישית בגביע בחמש השנים האחרונות

