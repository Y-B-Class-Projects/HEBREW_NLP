בייל : " בכל פעם שמייקון בעט בי ,  הוא התנצל "
 גארת בייל עדיין תחת הרושם של המשחק מול אינטר ,  אבל האם הוא שווה 50 מיליון יורו ?  עוד באנגליה :  סיטי מכחישה את המשבר
עולם הכדורגל האירופי עדיין נסער מהתצוגה של גארת בייל ביום שלישי במדי טוטנהאם ,  שגברה 1:3 על אלופה אירופה אינטר במסגרת ליגת האלופות .  בייל לא רק בישל שני שערים ,  הוא אף הציג דומיננטיות מרשימה באגף וחגג על חשבון מייקון הברזילאי ,  מי שנחשב אשתקד למגן הטוב בעולם .
 דיווחים באנגליה טוענים כי הקבוצות הטובות בעולם כבר נאבקות על שירותיו של בייל ,  הוולשי בן ה-21 ,  כשריאל מדריד ,  ברצלונה ואינטר מעוניינות בשחקן ,  ומוכנות לשלם עליו כ-50 מיליון יורו .  אבל בייל מרגיע את אוהדי טוטנהאם ,  וטוען שהוא לא מתכוון לעזוב . 
" אני מאושר בטוטנהאם ,  ואני לא רואה צורך לעזוב לקבוצה אחרת ",  אמר בייל , " יש הרבה שחקנים בקבוצה עם חוזים לטווח ארוך ,  וזה יוצר יציבות .  טוטנהאם הראתה מול אינטר שהיא יכולה להתמודד עם הרמות הגבוהות ביותר בזירה המכובדת ביותר ,  אז למה שארצה לעזוב ?  יש פה קבוצה מצוינת ,  ועכשיו גרמנו לאנשים באירופה לשים לב אלינו ". 
גם מאמן התרנגולים הארי רדנאפ טוען כי בייל ,  שחתם לאחרונה לארבע עונות ,  לא יעזוב . " אם אתה בונה קבוצה צעירה ,  אתה צריך שחקן כמוהו .  הוא לא למכירה ". 
בייל גם מדווח על החוויות שלו מול מייקון ,  ומספר מה הוא אמר לו שוב ושוב לאורך המשחק : " אחרי כל פעם שהוא בעט בי ,  הוא אמר 'מצטער' .  ברזילאים הם אנשים נחמדים ,  הוארליו גומס מחמיא לי בסיום כל משחק ". 
קרלו אנצ'לוטי החמיא לחלוץ צ'לסי ניקולא אנלקה ,  וטוען שהצרפתי נמצא בכושר הטוב בחייו .  אנלקה כבש אמש  ( רביעי )  שער נוסף בניצחון הכחולים ,  1:4 מולספרטק ,  וזה כבר שערו החמישי העונה של אנלקה בליגת האלופות . 
" הוא כבש שער פנטסטי ,  השער הכי חשוב של הערב ",  אמר אנצ'לוטי , " אני חושב שהוא מאושר פה עכשיו .  יש לו ניסיון ,  יש לו מיומנויות ,  יש את היכולת וגם יש לו את המהירות .  אני חושב שאלו הרגעים היפים ביותר בקריירה שלו ". 
אנצ'לוטי מסרב להסתחרר מהיכולת של קבוצתו . " יהיה מירוץ ארוך מאוד עד למשחק הגמר ",  טוען המאמן , " לא יודע אם נעשה את זה ,  אבל יש לנו את האפשרות ,  ויש לנו את המוטיבציה .  נצטרך גם מזל ,  אבל כרגע אנחנו בהחט מכוונים לעבר הגמר בוומבלי ". 
מאמן מנצ'סטר סיטי רוברטו מנצ'יני מכחיש את הדיווחים על מתיחות בחדר ההלבשה של המועדון ואת הטענות על כך שהוא איבד שליטה על שחקניו .  סיטי הפסידה לאחרונה גם לארסנל וגם לוולבס ,  ומנצ'יני טוען שהדיווחים הכוזבים רק יחזקו את השורות בקבוצה .
" זה שקר ,  אבל אם יש מישהו שרוצה לכתוב את השקרים האלה ,  אני שמח בשבילו ",  אמר מנצ'יני .  ג'יימס מילנר אף טוען : " כשאנחנו רואים שטויות כאלה מתפרסמות בעיתונים ,  אנחנו רק מתגבשים ומתמלאים במוטיבציה .  זה רק יעשה אותנו חזקים יותר ". 

בייל : " בכל פעם שמייקון בעט בי ,  הוא התנצל "
 גארת בייל עדיין תחת הרושם של המשחק מול אינטר ,  אבל האם הוא שווה 50 מיליון יורו ?  עוד באנגליה :  סיטי מכחישה את המשבר

