שוורצנגר יבקש סיוע בסך 8 מיליארד דולר מממשל ארה"ב כדי להתמודד עם הגירעון של קליפורניה
שוורצנגר הזהיר כי אם אובמה לא ייענה לבקשתו הוא יאלץ לקצץ או לבטל תוכניות בריאות ורווחה
מושל קליפורניה ארנולד שוורצנגר מתכנן לבקש סיוע כספי מנשיא ארה"ב ברק אובמה ,  כדי להתמודד עם גירעון תקציבי של 21 מיליארד דולר ,  כך דיווחה העיתונות בארה"ב.שוורצנגר ממפלגת הרפובליקנים ,  מתכנן לבקש סיוע בשווי 8 מיליארד דולר מאובמה ,  כדי להימנע מקיצוצים נרחבים באגף השירותים הסוציאליים .  בנוסף ,  צפוי שוורצנגר לבקש מממשל ארה"ב לחדש את קידוח הנפט לחופי סנטה ברברה .  שוורצנגר צפוי לפרט את בקשתו בנאום השנתי שישא בסנאט ב-6 בינואר.אם ממשל ארה"ב לא ייענה לבקשת מושל קליפורניה לסיוע ,  איים שוורצנגר בקיצוצים נרחבים :  עד כדי ביטול מוחלט של תוכנית קצבאות הרווחה במדינה ,  בשירותי הבריאות המגיעים עד הבית ומשרתים את הקשישים והנכים ;  ובביטולן של הטבות מס לעסקים.קליפורניה היא אחת מהמדינות שספגו את הפגיעה הקשה ביותר במהלך המיתון .  דירוג האשראי של קליפורניה הוא הנמוך ביותר מבין המדינות בארה"ב ושיעור עיקולי הבתים השני בגובהו .  שיעור האבטלה הגיע ל-12.5% בחודש אוקטובר.הגירעון של קליפורניה מבהיר כיצד המדינות בארה"ב נאלצות לבחור בין העלאת מסים והורדת תקציב לבתי ספר ,  למרפאות ולתוכניות פדרליות אחרות .
 
שוורצנגר יבקש סיוע בסך 8 מיליארד דולר מממשל ארה"ב כדי להתמודד עם הגירעון של קליפורניה
שוורצנגר הזהיר כי אם אובמה לא ייענה לבקשתו הוא יאלץ לקצץ או לבטל תוכניות בריאות ורווחה

