על צד שמאל
עידן סייר חקר ובדק אם צריך באמת להיות שמאלני יפה נפש כדי להיות צמחוני ,  או שאין קשר בין גישה פוליטית לזכויות בעלי חיים 
" זכויות אינן יכולות להילקח בכוח .  לאיש אין זכות לשלול מבעלי חיים אחרים את זכויותיהם מסיבה כלשהי .  בעלי חיים הם בעלי זכויות אדם גם כאשר חוקי המדינה אינם מכירים בהן או מפירים אותן .  לדוגמא ,  התעללות בחיה חסרת ישע הינה עבירה על החוק ,  למרות שבפועל ישנם מצבים בהם המדינה איננה אוכפת את החוק ומקלה בעונש הניתן לעבריינים ." 
הטקסט המובא לעיל אינו ציטוט ,  אך הוא מבוסס על ציטוט שנלקח מאתר אמנסטי ישראל .  למי שמתמצא מעט בנושא ,  ברור שנושא זכויות בעלי חיים הוא  ( או לפחות צריך להיות )  תקף ובלתי ניתן להפרה בדיוק כמו זכויות האדם ,  ושאחד אינו יכול באמת להתקיים בלי השני .  אבל במדינת ישראל ,  הנושא מורכב יותר .  זאת מכיוון שארגוני זכויות אדם רבים פועלים ,  בין היתר ,  גם למען זכויות הפלסטינים בשטחים  ולכן בעצם מקשרים אוטומטית את נושא זכויות האדם לאג'נדה  " שמאלנית ",  שרבים מתושבי ישראל לא מזדהים איתה .  אבל האם זה אומר משהו על זכויות בעלי חיים ?  האם כל פעילי זכויות בעלי החיים חייבים להיות שמאלנים ומתנגדים לכיבוש ?  האם אי אפשר להיות צמחוני וימני ? 
למי שנתקל בפעילות למען זכויות בעלי חיים ,  ומחליט להתעלם ממנה מכיוון שהפעיל העומד מולו הוא כנראה  " שמאלני משתמט ",  כנראה לא באמת אכפת מהן הדעות הפוליטיות של אותו פעיל ,  או האם הוא התגייס לצבא ומדוע .  הסיבה האמיתית פשוטה הרבה יותר :  אנשים לא אוהבים שאומרים להם דברים שהם לא רוצים לשמוע .  אין גבול לתירוצים שאפשר למצוא ,  כדי להתחמק מעובדות שמציקות לנו בעיניים .  כשזה מגיע לפגיעה בבעלי חיים ,  רוב התירוצים אינם נכונים עובדתית  ( למשל :  צריך לאכול בעלי חיים  " כי זו שרשרת המזון ")  ,  ולכן במקום להתמודד עם הרעיון ,  תוקפים את האדם המייצג אותו .
 טענות כאלה מבוססות בעיקר על הכללה .  בעוד שככלל לא קיימת התנגשות בין שמירה על זכויות בעלי חיים לבין אידיאולוגיה ימנית ,  ישנם אנשים המצביעים בגאווה על הקשר בין זכויות בעלי חיים לשמאלנות .  למשל ,  בשנת 2001 קמה בישראל קבוצת  " מאבק אחד ".  מטרת הארגון הייתה  " הדגשת הקשר שבין כל צורות הדיכוי השונות ,  וכך כמובן אף את הקשר שבין שלל המאבקים השונים נגדן ".  בין צורות הדיכוי השונות נגדן נאבק הארגון היו פגיעה בבעלי חיים ,  וכן בפלסטינים בשטחים הכבושים .  ייתכן שהארגון תרם להדגשת הקשר בין זכויות בעלי חיים לזכויות אדם ,  אך גם הרחיק מהנושא אנשים רבים בעלי אידיאולוגיה ימנית .  כיום ,  קבוצת  " מאבק אחד "  אינה קיימת עוד ,  אך החברים שהיו בה מפעילים בתל אביב שני מקומות ששמרו על אותה אג'נדה :  המרכז להפצת מידע חברתי  " סלון מזל ",  והבר הטבעוני האנרכיסטי  " רוגטקה ". 
למרות התפרקות הקבוצה ,  התופעה קיימת עד היום ,  לפחות לדעתה של קסם בוחבוט  ( 26 )  ,  טבעונית ופעילה למען בעלי חיים . " לדעתי פעילי זכויות בעלי חיים מקשרים את הנושא לפוליטיקה ,  אתה יכול לראות את זה בימי הזדהות שבמקום לבוא עם חולצות נושאות מסר אני מוצאת פעילים עם חולצת זוכרות את הנכבה או צילום של תמרורי אין פניה ימינה ". 
קסם ,  שדעותיה בהחלט אינן שמאלניות ,  חושבת שמדובר בטעות חמורה ומזיקה מצד הפעילים . " אנחנו מאבדים את הפואנטה או נפסלים מראש על ידי אנשים אחרים שמחזיקים בדעות ימניות .  אין לערבב זכויות בעלי חיים עם שמאל וימין בפוליטיקה .  חשוב שנתמקד בפגיעה בבעלי החיים ,  בטבעונות ובזכויות החי ,  הן כדי לקדש את המטרה ואף לכבד את בעלי החיים עצמם ,  והן כי הנושאים לא קשורים .  בדיוק כמו שביום השואה אני עומדת לזכר קורבנות השואה ולא עורכת טקס זיכרון לרבין ,  כך אין טעם להפוך את ימי ההזדהות או שעות הפעילות שמוקדשות לבעלי חיים ,  לזירה פוליטית ". 
אז האם באמת אין קשר בין זכויות בעלי חיים לבין עמדה פוליטית ? התשובה היא ,  כנראה ,  שלא בהכרח  אמנם לא כל צמחוני חייב להיות שמאלני ,  אבל תמיכה בזכויות אדם ללא זכויות בעלי חיים אינה הגיונית .  עשרות מיליארדי בעלי חיים מנוצלים ונרצחים ברחבי העולם מדי שנה בתעשיות שונות ,  ובראשן תעשיית המזון ,  באופן שיטתי .  בניגוד למה שרבים מאיתנו היינו רוצים לחשוב ,  זה לא דבר בריא ,  יעיל או  " טבעי ",  ולא נובע מצורך ממשי של האנושות ,  אלא מערכים לקויים :  אותם ערכים אשר הובילו לשיעבוד גזעים לא-לבנים ,  דיכוי נשים ,  רדיפת הומוסקסואלים וכדומה .  
מי שמדבר על זכויות של מגזר זה או אחר  ( למשל ערביי השטחים )  ,  תוך כדי אכילת בשרם של בעלי חיים חפים מפשע ,  אינו מבין כלל מהן  " זכויות ".  לעומת זאת ,  זכויות בעלי חיים אינן סותרות שום אידיאולוגיה אחרת  כפי שמסבירה הודיה  ( 19 )  ,  טבעונית ימנית . 
" אני חושבת ,  שכל מה שהיה בעופרת יצוקה היה בסדר גמור ,  למרות שנפגעו גם ילדים שלא איימו עלינו ,  כי זו לא אמורה להיות בעיה שלנו אם משגרי הטילים מונחים בין ילדים .  לדעתי צריך להרוג כל מחבל שנתפס .  אני נגד רצח של חיות כי הן לא עשו לי כלום .  ברגע שיבוא תרנגול עם אקדח ויאיים עליי  אני אשלוף במיידית את שלי  ( אין לי ,  תיאורטית )  ואהרוג אותו .  אבל בינתיים  אף חיה מחיות המשק לא הזיקה לי ,  ולכן אין לי שום זכות לרצוח אותה .  ולמרות שאני ימנית אני נגד בנייה בלכיש ,  או בכל מקום שיש בו בעלי חיים שגרים שם ". 
ניתן לסכם שלא חשוב מהן הדעות הפוליטיות שלך  פגיעה בבעלי חיים אינה צודקת ,  ולא צריך להיות  " שמאלני יפה-נפש "  בשביל להתנגד לה .  גם אין שום הצדקה להחליט שכל פעילי זכויות בעלי החיים הם שמאלנים ,  אפילו אם חלק גדול מהם כן .  
כשמישהו מדבר על זכויות בעלי חיים ,  לא כדאי לשלול את דעותיו על הסף ,  רק בגלל דעות אחרות שהוא אולי מחזיק בהן.מאידך ,  אם אתם פועלים למען זכויות אדם ,  או למען זכויות של מגזר מסויים באוכלוסייה  תהיה זו צביעות להמשיך לפגוע באופן אקטיבי במגזר אחר ,  חף מפשע ,  שמעולם לא פגע בכם בשום צורה .
 
על צד שמאל
עידן סייר חקר ובדק אם צריך באמת להיות שמאלני יפה נפש כדי להיות צמחוני ,  או שאין קשר בין גישה פוליטית לזכויות בעלי חיים

