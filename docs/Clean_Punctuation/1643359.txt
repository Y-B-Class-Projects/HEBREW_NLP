הפרקליטות ביקשה דחייה במשפטו של אולמרט
בעקבות יציאתו לחופשה של עו"ד אורי קורב ,  ביקשה הפרקליטות לדחות את המשך משפטו של ראש הממשלה לשעבר אהוד אולמרט .  יועצו של אולמרט : " אנחנו לא רואים סיבה לכך "
  ( צילום :  הערוץ הראשון ) 
הפרקליטות עתרה הבוקר  ( שני )  לבית המשפט המחוזי בירושלים בבקשה לדחות בשלושה חודשים את פתיחת שלב הראיות במשפטו של ראש הממשלה לשעבר אהוד אולמרט בעקבות יציאתו לחופשה של עו"ד אורי קורב שהוא אחד התובעים בתיק .  
בבקשה עליה חתום פרקליט מחוז ירושלים אלי אברבנל נכתב כי בעקבות התבטאויותיו של קורב הוא ביקש לצאת לחופשה ונציב שירות המדינה החליט לפתוח בחקירה משמעתית בנושא .  לטענת הפרקליטות ,  היעדרותו של קורב מהופעה בתיק יגרום לה נזק רב מכיוון שקורב  " מלווה את התיק הנידון מראשיתו ,  מצוי בפרטי הפרטים ואמור לקחת חלק משמעותי בהופעה בבית המשפט ". 
אברבנל מודה שמדובר בבקשה חריגה שיש בה כדי לפגוע קשות בסדרי עבודתו של בית המשפט .  בבקשה מבהיר אברבנל כי לא היה מגיש את הבקשה  " אלמלא האילוץ החריג בו נתונה עתה הפרקליטות כתוצאה מהתפטרות הבלתי צפויה ".  פרקליטיהם של אולמרט וזקן צפויים להגיש תגובה בזמן הקרוב .
 עו"ד קורב מופיע בתיק לצד פרקליט מחוז ירושלים אלי אברבנאל ועו"ד יעל שניידר ,  והרבה להשתתף בשלבי הטיעון המוקדמים שהתנהלו עד כה .  אמש הודיע קורב לפרקליט המדינה ,  משה לדור ,  על כוונתו לצאת לחופשה .  זאת על רקע הביקורה הקשה שהוטחה בו בעקבות דברים שנשא בהרצאה בפני סטודנטים לפיהם  " חלק גדול מהשופטים בישראל הם חמורים גדולים ". 
בפרקליטות ביקשו לדחות את תחילת שמיעת העדויות במשפט ,  שאמור להתחיל בעוד שבוע בדיוק .  יצוין ,  שבקשה דומה של ההגנה ,  שהוגשה בעקבות מינויו של עו"ד יהודה וינשטיין לתפקיד היועץ המשפטי לממשלה ,  נדחתה .  
כעת ,  באופן אירוני ,  מתכוונים בצוות ההגנה של אולמרט להתנגד לבקשה . " לטעמנו ,  אין סיבה לדחות את מועד המשפט ,  אבל כמובן שאחנו משאירים זאת לשיקול בית המשפט ",  אמר יועץ התקשורת של אולמרט ,  אמיר דן . " צריך לזכור שכאשר עו"ד יהודה וינשטיין פרש מתפקידו בצוות ההגנה ביקשו באי כוחו של אולמרט דחיה במשפט לצורך היערכות מחדש ,  אך דחיה שכזו לא ניתנה .  יתרה מזאת ,  לעומת וינשטיין ,  שהיה פרקליט בכיר בצוות ההגנה ,  עו"ד קורב הוא רק מספר שלוש בצוות ולכן בוודאי שאין סיבה לדחיה ".  אתמול זומן עו"ד קורב לשיחת ברור אצל לדור ,  במהלכה סוכם שייצא לחופשה . " ביטאתי כבר בפניך ובכלי התקשורת צער כן ועמוק על הפגיעה שהסבתי כתוצאה משימוש בסגנון שלא היה לו מקום .  בכוונתי למצוא את הדרך להבהיר את הדברים כבר בימים קרובים ולעשות כמיטב יכולתי לתקן את הרושם הקשה שהתקבל ",  אמר קורב ללדור .
 עדכון ראשון :  9:15

הפרקליטות ביקשה דחייה במשפטו של אולמרט
בעקבות יציאתו לחופשה של עו"ד אורי קורב ,  ביקשה הפרקליטות לדחות את המשך משפטו של ראש הממשלה לשעבר אהוד אולמרט .  יועצו של אולמרט : " אנחנו לא רואים סיבה לכך "
 
