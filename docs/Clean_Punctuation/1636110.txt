יוצר  " גיבורים ":  הצעירים יצרו שינוי בצריכת המדיה ולכן אנחנו נמצאים בכל פלטפורמה אפשרית
פרקי הסדרה רשמו בשנה האחרונה הכי הרבה הורדות באינטרנט - רובן לא חוקיות 
" הילדים ,  הצופים הצעירים ,  שינו את הדרך שבה הם ואנחנו צורכים מדיה .  אנחנו חייבים להיות איפה שהדגים נמצאים ולכן אנחנו חייבים לפעול בכמה פלטפורמות .  'גיבורים' נולדה כתוכנית טלווזיה ואז הפכה למשהו שנוגע באנשים דרך המחשב ,  המשחקים ,  הסלולרי ובכל דרך אפשרית ",  כך אומר ל-themarker טים קרינג ,  יוצר הסדרה  " גיבורים "  ב-dld - כנס האינטרנט המרכזי באירופה שמתקיים במינכן ." הסיפור של 'גיבורים' מסופר בכמה פלטפורמות והרעיון הוא שיש לנו מתודולוגיה ברורה לכל תוכנית .  הגישה הזאת מאפשרת לנו ליצור נובלות באינטרנט ,  שבאמצעותן הצופים יכולים לעקוב אחרי הסיפור .  כך למשל ,  דמות שהיתה קיימת קודם כל בקומיקס האינטרנטי ורק כמה חודשים אחר כך היא שולבה בסדרת הטלוויזיה ",  מסביר קרינג .  לדברי קרינג ,  הקהל של התוכנית שונה מצופה הטלוויזיה הממוצע בעיקר בכך שהוא מאוד אוהב טקסטים . " מדובר בקהל צעיר ,  שיודע לחפש בכמה פלטפורמות .  לפרקי 'גיבורים' נרשמו הכי הרבה הורדות באינטרנט בשנה האחרונה - רובן לא חוקיות .  מבחינה מסחרית זאת בעיה ,  אבל זה קהל שאי אפשר להתעלם ממנו .  זה קהל ששווה לספר לו סיפור .  ככה אנחנו מאפשרים לאוהדים של הסדרה לעקוב אחרי הסדרה ואנחנו מצדנו אוספים מידע להבין טוב יותר מי הקהל שלנו ",  אמר קרינג ." גיבורים "   ( heroes )  עוסקת בסיפוריהם של אנשים רגילים שמגלים כי יש להם כוחות עלמטבעיים ,  המשפיעים על חייהם .  הסדרה בנויה בסגנון ובצורה המזכירים את חוברות הקומיקס האמריקאיות והיא בנויה מעלילות קצרות שנמשכות על פני כמה פרקים ויוצרות יריעה אחת רחבה.קרינג הוסיף , " אנחנו מייצרים סיפורים ברשת ומזמינים את הצופים להוסיף את הסיפורים שלהם .  אנחנו יוצרים קשר עם הקהל בכמה שיותר פלטפורמות ,  מטלפונים ניידים ועד דמויות שנמכרות .  אנחנו מייצרים דיאלוג עם הצופים ויש לנו מחוייבות לצופים לייצר תוכן שהם יכולים להתחבר אליו .  היה חשוב לי לספר סיפור על אינטראקטיביות ועל הרצון להציל את העולם .  אני מרגיש שיש לי מחוייבות לצופים שמחוברים למסר הזה ומחוייבים אליו .  לעשות טוב ולהיות חלק מעשיית טוב ". קרינג ציין כי בלונדון עומד להתקיים אירוע שבו יוכנסו הצופים לסיטואציה של קונספירציה בדומה למתרחש בסדרה ,  ובאמצעות מכשירי סלולר יוכלו האנשים המשתתפים במשחק לתקשר ,  לחפש רמזים וליצור קטעי וידאו .  הכל במטרה להקים קהילה שתעשה טוב .  קהילה פילנתרופית ." על פי הגישה הזאת ",  הסביר קרינג , " אני וכמה חברים מנסים עכשיו להקים חברה שתגשר על הפער בין מדיה חברתית למדיה הישנה - כשבמרכז עומד הסיפור ואנחנו חושבים איך להרחיב אותו .  מישהו הרי ימציא את הדרך לגשר על הפער - ועדיף שזה יהיה אני .  אנחנו גם במו"מ עם חברות הטלווזיה בכדי לראות איך מתחלקים בכסף שמגיע ממדיות נוספות.העונה הרביעית בסדרה משודרת בימים אלה בארצות הברית והיא זוכה לאחוזי צפייה גבוהים .  פרק הפיילוט של הסדרה רשם שיא לפרק הפתיחה הנצפה ביותר של רשת nbc מזה חמש שנים .  הסדרה זכתה בין היתר במועמדות לפרס  " הסדרה החדשה הטובה ביותר "  מטעם איגוד התסריטאים של ארצות הברית ,  מועמדות לגלובוס הזהב בקטגוריה  " סדרת דרמה "  ומועמדות לתפקיד משנה .
 
יוצר  " גיבורים ":  הצעירים יצרו שינוי בצריכת המדיה ולכן אנחנו נמצאים בכל פלטפורמה אפשרית
פרקי הסדרה רשמו בשנה האחרונה הכי הרבה הורדות באינטרנט - רובן לא חוקיות

