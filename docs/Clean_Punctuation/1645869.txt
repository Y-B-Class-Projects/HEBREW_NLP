שמעון פרס מרוויח יותר
שכרם של נשיא המדינה והשופטים יעודכן החודש ב-1.65% - עלות של 11 מיליון שקל בשנה לקופת המדינה .  העדכון נעשה בהמשך לעדכון שכר קודם של 0.61% ויעמיד את שכרם של חברי הכנסת בעמדת נחיתות
שכרם של נשיא המדינה והשופטים יעודכן החודש ב-1.65% בהמשך לעדכון של 0.61% ,  לו הם זכאים .  נוסף על כך ,  בינואר 2011 יעודכן שכר השופטים ב-1.65% בהמשך לעדכון נוסף בשכרם .  כך החליטה הבוקר ועדת הכספים של הכנסת ,  שאישרה הצעת פשרה בעניין שהועלה על ידי שר המשפטים יעקב נאמן .  ההצעה התקבלה פה אחד .
 עדכון השכר הנשיא והשופטים ב-1.65% ,  יגרום לתוספת עלות לקופת המדינה בסך 11 מיליון שקל בשנה .  העדכון יחול על 800 שופטים ,  יועצים משפטיים בשירות הציבורי ,  וכן על הנשיא לשעבר משה קצב .  לשכר השופטים צמוד גם שכרם של הרמטכ"ל ,  אלופי צהל ,  המפכ"ל ,  ניצבים במשטרה ,  ראש המוסד וראש השב"כ .
 עדכונו של שכר השופטים ב-1.65% כעת ובשיעור דומה בעוד שנה ,  תותיר את הח"כים בנחיתות לעומת שיעור העדכון בשכר השופטים .  שכרם של חברי הכנסת מתעדכן אחת לשנה במשכורת ינואר ,  יחד עם שכר השופטים בהתאם לעלייה בשכר הממוצע במשק בשנה הקודמת . " ועדת גרונאו "  המופקדת על שכרם של הח"כים ,  קבעה באחרונה ששכרם יעודכן ב-0.6% ,  שהוא שיעור העלייה בשכר הממוצע בשנת 2009 וכי הם לא יקבלו פיצוי של 3.3% בגין הקפאתו בשנת 2008 .
 ההצמדה לשכר הממוצע במשק השתלמה לנשיא ,  השופטים וחברי הכנסת ,  לא כמו רה"מ והשרים ששכרם צמוד למדד המחירים לצרכן .  מינואר 2000 עד תחילת 2010 עלה המדד ב-22.3% ואילו השכר הממוצע במשק עלה ב-26.3% .
 יו"ר ועדת הכספים ח"כ משה גפני  ( יהדות התורה )  הציע להצמיד גם את שכרם של הנשיא ,  השופטים ,  וצמודיהם למדד המחירים לצרכן .
 
שמעון פרס מרוויח יותר
שכרם של נשיא המדינה והשופטים יעודכן החודש ב-1.65% - עלות של 11 מיליון שקל בשנה לקופת המדינה .  העדכון נעשה בהמשך לעדכון שכר קודם של 0.61% ויעמיד את שכרם של חברי הכנסת בעמדת נחיתות

