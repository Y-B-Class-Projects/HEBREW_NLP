המשטרה תפסה 95 מיליון שקל בחשד לעבירות הלבנת הון
הכסף הוחזק בשבעה חשבונות בבנקים שונים בישראל ;  החשד הוא כי מקור הכסף בארגון פשיעה מצרפת
המשטרה תפסה למעלה מ-95 מיליון שקל ,  שהוחזקו בשבעה חשבונות בנקים בישראל ,  בחשד כי מקור הכסף בארגון פשיעה שמקורו בצרפת .  החקירה בעניין מתנהלת מזה מספר חודשים בצרפת ,  בישראל ובמדינות נוספות.באפריל השנה החלה המשטרה בתפיסת החשבונות שנוהלו בבנקים הפועלים ,  הבינלאומי ,  מזרחי-טפחות ולאומי .  במאי הקפיאה המשטרה כ-23 מיליון שקל שהוחזקו בבנק מזרחי-טפחות על שם אהרן כהן .  ביוני הוקפאו כ-62 מיליון שקל שהוחזקו בבנק לאומי בחשבון על שם חברת נכסי סנהדריה השקעות.המשטרה ביקשה תחילה למנוע את פרסום החקירה ,  ואולם לאחר דיון בבית המשפט בנוגע להארכת הקפאת החשבונות הותר פרסום המידע .  לפי בקשת היאחב"ל ,  המפלג לחקירת פשיעה מאורגנת בינלאומית ,  המשטרה הישראלית והרשויות בצרפת פתחו בחקירה משותפת בחשד לביצוע עבירות של קבלת דבר במרמה במסגרת ארגון פשיעה ועבירות על חוק איסור הלבנת הון בישראל.במסגרת החקירה הוקפאו גם חשבונותיהם של פאבריס וסטפאני סאקון ,  בסך של כ-5.5 מיליון שקל ו-2.2 מיליון שקל שהוחזקו בנאמנות על ידי עורך דין ישראלי .  בהתאם להסכמה בין החשודים למשטרה שוחררו בשבועות האחרונים מיליון שקל בחשבון בבעלות אהרן כהן על מנת לאפשר לו אמצעי מחיה סבירים.המשטרה ציינה כי חקירתה נמצאת בשלבים מתקדמים ומלווה על ידי פרקליטים מפרקליטות מיסוי וכלכלה ,  ואולם טרם הסתיימו פעולות החקירה .  המשטרה ביקשה מבית המשפט אישור להחזיק בחשבונות למשך 180 ימים נוספים.משפחת סאקון ,  שאחד מבניה נמצא כעת במעצר בצרפת ,  שכרה את עו"ד איתן לירז לפעול לשחרור כספם .  במהלך דיון שנערך בשבוע שעבר בבית משפט השלום בראשון לציון טען לירז כי מתוך הסכום שנתפס 300 אלף יורו התקבלו במתנה על ידי דודה במשפחת סאקון שנים לפני תחילת החקירה המשטרתית בישראל.לירז ביקש כי המשטרה תשחרר כספים למשפחה לצרכי מחייתה וכי יוצגו בפניו ראיות על מנת שיוכל לבחון את הדברים .  השופט רפי ארניה הורה למשטרה למסור לחשודים את תדפיסי התנועות בנוגע לכל חשבונות הבנק הרלוונטיים ואת מסמכי פתיחת החשבונות .  השופט קבע כי יתקיים דיון בעניין ב-22 לנובמבר.עו"ד נתי שמחוני המייצג יחד עם עו"ד יחזקאל ביניש את אהרן כהן מסר כי כהן נחקר וכפר בחשדות המיוחסים לו .
 
המשטרה תפסה 95 מיליון שקל בחשד לעבירות הלבנת הון
הכסף הוחזק בשבעה חשבונות בבנקים שונים בישראל ;  החשד הוא כי מקור הכסף בארגון פשיעה מצרפת

