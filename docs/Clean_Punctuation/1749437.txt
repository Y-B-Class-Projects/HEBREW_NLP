זעם בישראל על ההחלטה לפיה  " קבר רחל הוא מסגד "
 ההחלטה שקיבל ארגון החינוך של האו"ם  ( אונסק"ו )  ,  לפיה קבר רחל בבית לחם הוא מסגד ,  עוררה תרעומת במשרד החוץ ובקרב המתנחלים . " נודף מההחלטה ריח רע של הטיה פוליטית "
 בישראל הביעו הבוקר  ( שישי )  זעם בעקבות ההחלטות שקיבל באחרונה ארגון החינוך ,  המדע והתרבות של האו"ם  ( אונסק"ו )  .  לפי דיווח בקול ישראל ,  הארגון פרסם היום את ניסוחן של חמש החלטות המגנות את ישראל וביניהן :  קבר רחל בבית לחם הוא מסגד וישראל מקיימת חפירות בלתי חוקיות במסגד אל-אקצא .  הארגון תובע מישראל להוציא מרשימת אתרי המורשת שלה את קבר רחל ,  שמכונה בהחלטה מסגד  " בילאל בין ראבאח "  ואת מערת המכפלה ,  המכונה  " חראם אל איברהימי ". 
דובר משרד החוץ בירושלים אמר כי  " החלטת אונסק"ו מבישה ונודף ממנה ריע רע של הטיה פוליטית ,  המביישת את הארגון ואת המטרות שלשמן הוקם ".  
נעם ארנון ,  מראשי היישוב היהודי ,  אמרה בתגובה לדברים כי  " על העולם לדעת שהשורשים היהודים החלו כאן בעיר האבות ,  כשאברהם קנה את האדמה הזאת לפני 4,000 שנה ".  עוד אמר ארנון כי  " דווקא בימים אלה כשהפלסטינים כבר מודיעים שהם הולכים להקים כאן מדינה פלסטינית ,  חשוב שגם הם יזכרו ושהעולם יידע שאיננו כובשים זרים כאן .  חברון היא שורש הקיום של העם היהודי וראשית ההתיישבות בארץ ". 
לפי הדיווח ,  ארגון אונסק"ו מורה למנות נציגים מטעמו שידווחו ממזרח ירושלים על ההפרות של ישראל ותובע לאפשר למומחי הוואקף גישה לשער המוגרבים כדי לבחון את המתחם .  בהחלטות אונסק"ו גם גינוי להשפעת גדר ההפרדה על מוסדות החינוך בשטחים וגינוי למצור על עזה ולפגיעה במוסדות תרבות ובפעילות הומניטרית .
 
זעם בישראל על ההחלטה לפיה  " קבר רחל הוא מסגד "
 ההחלטה שקיבל ארגון החינוך של האו"ם  ( אונסק"ו )  ,  לפיה קבר רחל בבית לחם הוא מסגד ,  עוררה תרעומת במשרד החוץ ובקרב המתנחלים . " נודף מההחלטה ריח רע של הטיה פוליטית "
 
