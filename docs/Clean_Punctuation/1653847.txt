בריאנט : " שום דבר שדומה לפלייאוף "
 כוכב הלייקרס לא התרשם מהניצחון בגולדן סטייט ,  בו איבדה קבוצתו 24 כדורים .  ריברס : " היה טוב לראות את פירס מתפוצץ "
 קובי בריאנט שבר עוד שיא הלילה  ( בין שני לשלישי )  כשהשווה את שיא הניצחונות של מג'יק ג'ונסון כשחקן הלייקרס ,  שעומד על 670 .  האלופה ניצחה בפעם התשיעית ברציפות את גולדן סטייט ,  הפעם 121:124 ,  כשהממבה קולע 29 נקודות במשחק בו קבוצתו מאבדת 24 כדורים ,  אבל לוקחת 56 ריבאונדים מול 25 בלבד של הווריורס ,  שלקחו מספר נדיר של 100 זריקות לסל .
" לא נראה שום דבר שאפילו דומה לזה בפלייאוף ",  אמר בריאנט אחרי המשחק , " אפילו לא קרוב לזה .  אין שום דבר שאפשר להסיק מהמשחק הזה ,  רק לקחת את הניצחון ולהמשיך הלאה ".  גם המאמן שלו ,  פיל ג'קסון ,  התייחס לסגנון המשחק של גולדן סטייט : " זה סגנון המשחק שתקבל מולם .  הם משחקים בצורה מאוד מהירה .  ראיתם את איבודי הכדור שלנו ?  זה מה שגרם להם לזרוק 100 פעמים לסל ".  גם הסמול פורוורד רון ארטסט התייחס לכמות איבודי הכדור הגבוהה של הלייקרס : " זה היה מוזר מאוד .  24 איבודי כדור ,  אסור שזה יקרה לנו .  הרבה מהם היו לא מחוייבי המציאות ,  סתם שטויות מנטליות ". 
מאמן בוסטון דוק ריברס יודע שהקבוצה שלו לא טובה כמו זאת שזכתה באליפות לפני שנתיים ,  אך הוא עדיין מאמין ובעיקר מקווה ,  שיצליח לגרום לשחק כך בפלייאוף שייפתח בסוף אפריל . " אנחנו מתקרבים לשם ",  אמר ריברס אחרי הניצחון של הסלטיקס 93:119 על דטרויט והתייחס גם לפול פירס ,  שב-17 דקות משחק קלע 15 נקודות ,  12 מהן ברבע הראשון בדרך ליתרון 15:31 שסגר את המשחק כבר אחרי 12 דקות . " אנחנו עדיין לא שם ,  אבל היה טוב לראות את פול פירס מתפוצץ כך .  הוא מתקרב ליכולת האמיתית שלו וגך גם הקבוצה ".  ראשיד וואלס ,  שקלע שמונה נקודות ,  התייחס לניצחון שהגיע יום אחרי ההפסד 104:93 לקליבלנד : " היינו חייבים לחזור חזקים ,  אחרי ההופעה האומללה הזו בקליבלנד ". 
בצד השני נראה שנקודת האור היחידה של הקבוצה שעומדת על מאזן של 23 ניצחונות מול 44 הפסדים ,  היא הופעתו המצוינת של וויל ביינום ,  שקלע 16 נקודות ,  מסר שבעה אסיסטים וקטף שני ריבאונדים . " הם היו טובים ,  אנחנו היינו רעים ",  סיכם בפשטות מאמן הפיסטונס ג'ון קווסטר , " האנרגיות שלנו לא היו ברמה בה הן צריכות להיות ואני מאוכזב מאוד מהדרך בה שיחקנו ". 

בריאנט : " שום דבר שדומה לפלייאוף "
 כוכב הלייקרס לא התרשם מהניצחון בגולדן סטייט ,  בו איבדה קבוצתו 24 כדורים .  ריברס : " היה טוב לראות את פירס מתפוצץ "
 
