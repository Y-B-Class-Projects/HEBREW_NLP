אנגליה :  מנצ'סטר סיטי הביסה 2:4 את צ'לסי
צמדים של טבז ובלאמי סידרו לברידג' נקמה גדולה בטרי .  1:3 דרמטי לארסנל בסטוק ,  פורטסמות ניצחה 1:2 את ברנלי
שני סיפורים שלא ממש קשורים בכדורגל עומדים במרכזם של משחקי השבת במחזור ה-28 בפרמיירליג .  מנצ'סטר סיטי הגיעה לסטמפורד ברידג' למפגש ראשון בין ווין ברידג' לג'ון טרי ,  שניהל רומן עם חברתו לשעבר .  כל זאת ,  יומיים לאחר שברידג' הודיע על פרישה מנבחרת אנגליה כתוצאה מפרסום הפרשה .  אחד משיאי המשחק קרו עוד לפני שהוא החל ,  כששחקני שתי הקבוצות התכוננו ללחיצת הידיים המסורתית ,  אך ברידג' סירב ללחוץ את ידו של טרי ,  שהושיט לו אותה .  על הדשא ,  הפתיעו הסיטי עם מהפך וניצחון 2:4 ענק ,  שהיה הפסד הבית הראשון של צ'לסי זה 15 חודשים והוריד את ההפרש בפסגה לנקודה אחת בלבד ,  כשבמשחק המאוחר כמעט איבדה ארסנל שתי נקודות חשובות אך נעזרה בשני שערים מאוחרים וניצחה 1:3 .
 מאוחר יותר שמה פורטסמות לרגע את הצרות הכלכליות מאחוריה עם 1:2 על ברנלי ,  ואילו בולטון גברה 0:1 על וולבס בקרב תחתית לוהט .  בירמיגהאם הנפלאה הסתפקה ב-0:1 ביתי על וויגאן .  כזכור ,  המחזור נפתח ביום רביעי עם ניצחונה של מנ'צסטר יונייטד 0:3 על ווסטהאם .  השדים האדומים יפגשו ביום ראשון את אסטון וילה לגמר גביע הליגה בוומבלי .
 אחרי כל הדיבורים על היחסים ולחיצת היד שלא הייתה בין ג'ון טרי ו-ווין ברידג' ,  היה גם כדורגל ,  ועוד איזה כדורגל ,  כשבסיומו מנצ'סטר סיטי הפתיעה את צ'לסי עם מהפך וניצחון מרשים .  המארחים עלו ליתרון בדקה ה-42 משער של פרנק למפארד אחרי בישול יפה של ג'ו קול ,  אבל שער השוויון הגיע אחרי שלוש דקות מרגליו של קרלוס טבז ,  בעקבות טעויות של ג'ון אובי מיקל ,  שנגח אחורה לא טוב ,  והילאריו שלא הצליח להדוף כדור חלש .  
המהפך הגיע בדקה ה-52 ממהלך גדול של קרייג בלאמי ,  שפרץ ממחצית המגרש ומזווית קשה הצליח לבעוט לפינה הרחוקה .  גם הפעם האשמים היו מיקל והילאריו .  בדקה ה-76 נשארה צ'לסי בעשרה שחקנים וספגה פנדל אחרי עבירה של ג'וליאן בלטי על גארת' בארי ברחבה .  טבז ניצל את ההזדמנות והעלה את הסיטיזנס ל-1:3 .  בדקה ה-82 נותרו הכחולים בתעשה שחקנים כשמיכאל באלאק ספג כרטיס צהוב שני אחרי עבירה גסה על טבז .  בדקה ה-87 הצליחה סיטי לכבוש את הרביעי ולהדהים את אנגליה עם מהלך קבוצתי נפלא שהסתיים בבישול של שון רייט פיליפס לקרייג בלאמי ,  שכבש מקרוב .  1:4 מדהים למנצ'סטר סיטי .  בדקה ה-91 כבש פרנק למפארד בפנדל והקטין את ההשפלה ל-4:2 בסיום .
 אחרי שתשע נקודות הופחתו ממאזנה אתמול נחרץ למעשה דינה של פורטסמות לירידה ,  אך למען הספורטיביות קבוצתו של אברהם גרנט המשיכה להילחם על כר הדשא ,  והנחילה ללפני אחרונה בטבלה הפסד חשוב .
 פומפי עלתה ליתרון ראשון בדקה ה-25 כשפרדריק פיקיון קיבל כדור רוחב מצוין מדני וובר ודחק מקרוב פנימה ,  אבל ספגה כעבור שש דקות כשמרטין פאטרסון הסיט באומנות כדור תועה שהגיע מבעית שוער ארוכה של בריאן ינסן מעל ראשו של דייויד ג'יימס ההמום וקבע 1:1 .
 בדקה ה-55 קיבלה פורטסמות הזדמנות לחזור ליתרון כשקלארק קרלייל האורח הכשיל את פיקיון בתוך הרחבה ,  אבל ג'יימי אוהרה בעט פנדל רע וינסן עצר .  רבע שעה לסיום נשרק פנדל נוסף לזכות האורחים ,  שוב אחרי עבירה מטופשת של קרלייל ,  והפעם נשלח חסאן יבדה לביצוע המשימה ,  והקשר האלג'יראי לא התבלבל וקבע 1:2 לפורטסמות .
 אחרי המעידה הביתית של צ'לסי הצליחו התותחנים להתקרב עד שלוש נקודות בלבד מהמוליכה ,  אבל עשו זאת רק אחרי דקות ארוכות של מתח ,  ואיבדו תוך כדי את אחד הכישרונות המבטיחים שלהם ,  כשארון ראמזי נפגע בצורה קשה בתיקול עם ריאן שואוקרוס ושבר את רגלו .
 סטוק הגיעה למשחק בכושר פנטסטי עם שבעה משחקים ללא הפסד ,  וכבר בדקה השמינית נגח דני פיו לרשת של מנואל אלמוניה .  בדקה ה-32 איזן ניקלאס בנדטנר בנגיחה משלו ,  ובדקה ה-66 הגיע הרגע הכואב של המשחק ,  כששואוקרוס גלש בברוטאליות לרגלו של ראמזי ,  שבר את רגלו של הוולשי הצעיר והורחק בכרטיס אדום ישיר .
 בדקה ה-90 פגעה בעיטה של בנדטנר בידו של פיו ,  וססק פברגאס כבש מהנקודה הלבנה וקבע 1:2 .  סטוק יצאה לניסיון אחרון לחלץ לפחות תיקו ,  אבל ספגה מהעבר השני מרגלי הבלם תומאס ורמאלן .
 משחקים נוספים :  
בולטון - וולבס 0:1לבולטון :  זאט נייט 45 .
 בירמינגהאם - וויגאן 0:1לבירמינגהאם :  ג'יימס מקפאדן 45  ( בפנדל )  .
 
אנגליה :  מנצ'סטר סיטי הביסה 2:4 את צ'לסי
צמדים של טבז ובלאמי סידרו לברידג' נקמה גדולה בטרי .  1:3 דרמטי לארסנל בסטוק ,  פורטסמות ניצחה 1:2 את ברנלי

