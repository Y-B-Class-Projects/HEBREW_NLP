אירופה בדרך לרבעון חיובי רביעי ברציפות ;  מניית UBS קופצת ב-5%
בורסת לונדון עולה ב-0.3% על רקע עלייה של 0.7% במחירי הבתים בבריטניה במארס
בורסות אירופה רושמות עליות ,  ונמצאות בדרכן לרבעון חיובי ברביעי ברציפות ,  על רקע דעיכת החששות מפני חדלות פירעון של יוון .  בורסת לונדון עולה ב-0.3% לאחר שמחירי הבתים בבריטניה עלו במארס ב-0.7% לעומת פברואר ,  וב-9% לעומת החודש המקביל בשנה הקודמת .  בורסת פרנקפורט מטפס ב-0.5% ;  פאריס מוסיפה 0.1% .  מדד דאו ג'ונס סטוקס 600 הכלל אירופי עולה ב-0.5% ונמצא בדרכו לרבעון חיובי רביעי ברציפות על רקע דעיכת החששות כי יוון תיקלע לחדלות פירעון .  המדד גבוה כעת ב-67% משפל של כעשור שרשם בחודש מארס 2009.ממשלת יוון הנפיקה ביום שני אג"ח לשבע שנים בהיקף של חמישה מיליארד יורו  ( 6.7 מיליארד דולר )  בריבית של 6% - ריבית זהה לזו שנושאות אג"ח קיימות מסוג זה של יוון ,  לדברי בנקאים המעורבים בהנפקה ,  אשר ביקשו לשמור על עילום שם מכיוון ההנפקה טרם הושלמה ,  דיווחה סוכנות הידיעות בלומברג .  הביקוש מצד המשקיעים להנפקה הסתכם בשישה מיליארד יורו .  מחירי הבתים בבריטניה עלו בחודש מארס ב-0.7% לעומת פברואר ,  לאחר ירידה של 0.8% בחודש הקודם - כך מסרה היום חברת המשכנתאות הבריטית ניישנווייד .  לעומת מארס 2009 ,  עלו מחירי הבתים ב-9.2% ,  לאחר קצב שני של 9% בפברואר.ubs ,  הבנק הגדול בשווייץ ,  עולה ב-4.7% בעקבות דיווחים בעיתונות באירופה כי הכנסות חטיבת האג"ח של הבנק הסתכמו בכ-2.3 מיליארד דולר ברבעון הראשון של השנה .  קרדיט סוויס ,  הבנק השני בגודלו בשווייץ ואשר בו מושקע נוחי דנקנר ,  עולה ב-1.5%.סוויס לייף ,  חברת ביטוח החיים הגדולה בשווייץ ,  נסחרת כמעט ללא שינוי על רקע הודעתה על צמצום הדיווידנד למשקיעים ביותר ממחצית ודיווחה על ירידה חדה מהצפוי של 21% ברווח השנתי .  bhp ביליטון  ( סימול blt.l )  ,  חברת הכרייה הגדולה בעולם ,  עולה בקרוב ל-2% לאחר שהודיעה על הפסקת השימוש בשיטת התמחור השנתית בה השתמשה ב-40 השנים האחרונות ,  וכי החל מעתה ייקבע התמחור של חוזים לפרקי זמן קצרים יותר .
 
אירופה בדרך לרבעון חיובי רביעי ברציפות ;  מניית UBS קופצת ב-5%
בורסת לונדון עולה ב-0.3% על רקע עלייה של 0.7% במחירי הבתים בבריטניה במארס

