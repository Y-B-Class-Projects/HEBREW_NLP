מכבי ת"א - בית"ר ירושלים :  קרב ביצורים
נמני תירגל מרכז קישור דפנסיבי עם טומאסיץ' לקראת שבת  ( 19:30 ,  ספורט1 )  .  שום עשוי לעלות עם שלושה בלמים
שוער מכבי תל אביב ,  לירן שטראובר ,  ערך הבוקר  ( שישי )  אימון מלא וייפתח מחר  ( 19:30 ,  ספורט1 )  בין הקורות במשחק הצמרת המסקרן בו תארח הקבוצה את בית"ר ירושלים בבלומפילד .  שטראובר סובל עדיין מקרע חלקי בשריר הירך ,  אולם אחרי המנוחה שקיבל במהלך השבוע הוא אינו מתכוון להחמיץ את המשחק .
 בעונה שעברה התקשתה הקבוצה מקרית שלום נגד בית"ר ירושלים ואף לא הצליחה לכבוש כאשר בשלושת משחקי הליגה שנערכו בין שתי הקבוצות ,  הסתיימו שניים ללא שרים ובמשחק השלישי ניצחו הירושלמים 0:2 .  מחר ינסו השחקנים של המנג'ר אבי נמני להמשיך את המומנטום והתנופה אחרי הניצחון 0:5 נגד מ.ס .  אשדוד שלשום ברבע גמר גביע הטוטו ,  ולצבור שלוש נקודות בקרב היוקרתי .
 הנצחון על אשדוד גרם כאב ראש לא קטן לצוות המקצועי בכל הקשור לקביעת ההרכב למחר .  על פי התרגול הטקטי מסתמן שיובל שפונגין ,  שהצטיין נגד אשדוד ,  ישוב לעמדת המגן הימני על חשבונו של דור מלול וניסו קפילוטו ימשיך לקבל אשראי לצידו של רונלד ראלדס במרכז ההגנה .  איגור טומאסיץ' ושרן ייני ,  ששיתפו פעולה נגד אשדוד יפתחו ביחד כשליאור ז'אן יירד לספסל .
 בחלק הקדמי מתלבט הצוות המקצועי בין גיז'רמו ישראלביץ' ליוסי שבחון ,  אך האחרון זוכה לעדיפות לפתוח לצידם של תמיר כחלון ואיביצ'ה אילייב ,  שסיים לרצות עונש הרחקה בעקבות האדום שספג נגד נצרת .  עמנואל מאיוקה ,  שנמצא בכושר הבקעה טוב ,  יפתח כחלוץ בודד בחוד .  מאיוקה צפוי לצאת בימים הקרובים למחנה האימון של נבחרת זמביה שמתכוננת לקראת אליפות אפריקה .  
הרכב משוער :  לירן שטראובר ,  יובל שפונגין ,  ניסו קפילוטו ,  רונלד ראלדס ,  רוני גפני ,  איגור טומאסיץ' ,  שרן ייני ,  תמיר כחלון ,  יוסי שבחון  ( גיז'רמו ישראלביץ' )  ,  איביצ'ה אילייב ,  עמנואל מאיוקה .
 לאחר ארבעה ניצחונות ברציפות על ארבע עולות חדשות ,  תנסה בית"ר ירושלים לצאת עם ידה על העליונה גם בסדרת המפגשים הקרובה עם היריבות הוותיקות מתל אביב .  היום אחר הצהריים סיימו שחקני בית"ר את ההכנות לקראת המשחק מול מכבי תל אביב מחר בבלומפילד ועברו גם תדריך טקטי על היריבה . " אין מה לדבר יותר מדי לפני משחק כזה ",  אמר שום לשחקניו והראה להם קלטת ערוכה עם ביצועי היריבים בתקופה האחרונה .
" אנחנו תלויים בעצמנו במשחק הזה ואין סיבה שלא נמשיך את רצף הניצחונות מחר ",  החדיר המאמן אמונה בשחקניו . " תעלו עם רצון ונחישות ותראו שאתם מסוגלים וצרכים לנצח את המשחק הזה ".  שום הזהיר את שחקניו מפני איביצ'ה אילייב וביקש מהם לתת תשומת לב מיוחדת לשחקן ,  שעל פי ההוראות הטקטיות הוזכר אחראי הישיר להצלחת מכבי בשבועות האחרונים .
 שום שוב לא תרגל הרכב באימון המסכם ,  אך על פי התרגולים שערך ניתן לראות כי הוא מתלבט בין הרכב הכולל שלושה בלמים לבין מערך 4:4:2 ,  איתו ניצח במחזורים האחרונים .  אם יפתח עם שלושה בלמים יהיה זה פאולו דה לה האסה שיאבד את מקומו בהרכב לטובת אריק בנאדו .  במידה ולא ,  צפוי שום לתת את הקרדיט להרכב המנצח מהשבועות האחרונים ,  כשההתלבטות היחידה תהיה בין עמית בן שושן לעידן ורד .
 הרכב משוער :  אריאל הרוש ,  אלירן דנין ,  שמעון גרשון ,  תומר בן יוסף ,  אריק בנאדו  ( פאולו דה לה האסה )  ,  איתן טיבי ,  עידן טל ,  אבירם ברוכיאן ,  עמית בן שושן ,  ברק יצחקי ,  טוטו תמוז

מכבי ת"א - בית"ר ירושלים :  קרב ביצורים
נמני תירגל מרכז קישור דפנסיבי עם טומאסיץ' לקראת שבת  ( 19:30 ,  ספורט1 )  .  שום עשוי לעלות עם שלושה בלמים

