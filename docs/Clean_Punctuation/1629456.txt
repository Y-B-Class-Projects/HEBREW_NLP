פרארה : " לא פחדתי שאאבד את המשרה "
 מאמן יובנטוס לא התרגש מהניצחון 1:2 בפארמה .  מוריניו נפרד מפטריק ויירה : " הוא יחסר לנו מאוד ".  קיבו סובל מסדק בגולגולת
יובנטוס ניצחה הערב  ( רביעי )  1:2 את פארמה והשיגה שלוש נקודות חשובות שהרגיעו מעט את הרוחות סביב מעמדו של המאמן צ'ירו פרארה ,  למרות שהוא מבחינתו הבהיר כי מעולם לא חשש . " לא פחדתי שאאבד את המשרה ,  אלא התרכזתי בטיפול הבעיות שצברנו בשבועות האחרונים ",  הסביר המאמן לתקשורת באיטליה . " כל מאמן יודע שהעבודה שלו אף פעם לא מובטחת ,  והיום ברור שהניצחון היה חשוב .  אנחנו צריכים להתקדם ממשחק למשחק ,  לצבור תוצאות טובות ולחזור להיות בשיאנו ". 
פרארה התייחס גם למשוכה הקשה מעליה דילגו הביאנקונרי ,  ואמר : " עלינו ליתרון מוקדם ,  אבל המשחק היה מאוזן בסך הכל .  במחצית השנייה פארמה לחצה כדי להשיג את השיוויון ואנחנו איבדו את מרטין קאסרס באדום .  לכן היינו חייבים להישאר בפוקוס עד לסיום על מנת לשמור על התוצאה ". 
מי שלא הרשה לעצמו לחייך הערב רק בגלל חוסר הריכוז של שחקניו ,  הוא קלאודיו ראניירי ,  שראה איך יתרון כפול בתוספת הזמן הולך לאיבוד והופך ל-2:2 מול קליארי . " שלטנו בכל המשחק ,  פרט לשתי דקות הסיום ",  זעם מאמנה של רומא . " זו בושה !  שיחקנו טוב ,  אבל לא בכל המשחק .  היינו צריכים להיות זהירים יותר ולשמור על ריכוז עד לדקת הסיום ". 
הגורם המרכזי לאובדן הנקודות של רומא היה דניאלה קונטי ,  שחקן הקבוצה לשעבר ובנו של ברונו קונטי האגדי ,  שבישל את הראשון וכבש את השני . " אבא שלי ?  הוא יהיה שמח על הגול שכבשתי ,  אבל מאוכזב מהתוצאה ",  הודה קונטי ג'וניור . " כשאני מבקיע נגד רומא ,  אני חושב רק על קליארי .  אני מאושר ,  הגיע לנו להוציא נקודה ". 
באינטר לא חגגו יותר מדי את הניצחון על קייבו  ( 0:1 )  ,  מאחר ואת המשחק סיים כריסטיאן קיבו בבית החולים .  המגן הרומני נפצע בהתנגשות ראשים קשה והוחלף בדקה ה-48 ,  והבדיקה שעבר גילתה כי הוא סובל מסדק בגולגולת .  מהצוות הרפואי של הקבוצה נמסר שלא נשקפת כל סכנה לחייו ,  אך הוא יישאר מאושפז בימים הקרובים לצורך השגחה .
" הוא נשאר בשלב הזה בבית החולים ,  ולדעתי הוא יושבת מפעילות לתקופה לא קצרה ",  אמר ז'וזה מוריניו ,  שייאלץ כעת למצוא פיתרון לעמדת המגן השמאלי ,  בה החליף קיבו את דוידה סנטון הפצוע .  בתקשורת האיטלקית כבר עלו השערות על רכש נוסף שיביאו הנראזורי בנוסף לגוראן פאנדב בעקבות פציעתו של קיבו ,  כשבין השמות שהוזכרו נמצא אלכסנדר קולארוב ,  מגינה הסרבי של לאציו .
 המאמן הפורטוגלי התייחס גם למשחק ואמר : " אני סופר-מרוצה מהתוצאה ",  אמר מוריניו . " היינו נפלאים היום וכל הקבוצה עבדה בצורה מדהימה .  פטריק ויירה בלט במיוחד במשחקו האחרון עבורנו .  זה שחקן שמאוד יחסר לנו .  זו הייתה הדרך הטובה ביותר להיפרד ואני מאחל לו הצלחה בדרכו החדשה .  לאן הוא הולך ?  אני לא ממש יודע ,  אבל נראה לי שלאנגליה .  לא יכולנו למנוע את עזיבתו ". 
כובש שער הניצחון ,  מריו באלוטלי ,  התלונן על הקריאות הגזעניות מצד האוהדים בוורונה . " בכל פעם שאני מגיע לשחק בוורונה ,  מתקיפים אותי על רקע גזעני ,  וזה רק הולך ומחריף .  למרות זאת ,  אני שמח שניצחנו ובעיקר מאושר שכבשתי ". 

פרארה : " לא פחדתי שאאבד את המשרה "
 מאמן יובנטוס לא התרגש מהניצחון 1:2 בפארמה .  מוריניו נפרד מפטריק ויירה : " הוא יחסר לנו מאוד ".  קיבו סובל מסדק בגולגולת

