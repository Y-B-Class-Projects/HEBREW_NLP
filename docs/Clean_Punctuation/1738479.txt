פואל : " האם הוקל לי ?  לא "
 מאמן ליון לא יצא מגדרו אחרי הניצחון על נאנסי .  הנשיא אולאס זעם על כך שהמשחק שוחק בשבת : " חזרנו מישראל רק בחמישי "
 ליון נשמה אמש  ( שבת )  לרווחה ,  גם אם למעט זמן ,  אחרי שניצחה 2:3 את נאנסי בחוץ וקטעה רצף של ארבעה משחקי ליגה ללא ניצחון .  הקבוצה סיכמה מספר ימים טובים ,  במסגרתם גברה גם על הפועל תל אביב בליגת האלופות  ( 1:3 )  וכעת מקווים שם לצאת לדרך חדשה .
" גם אם לא עלינו הרבה בטבלה ,  שלוש נקודות זה טוב ",  אמר המאמן קלוד פואל , "  לא הגיע לנו לעזוב היום עם כיסים ריקים והגבנו טוב אחרי ההפסד לסנט אטיין והעייפות בעקבות המשחק בישראל .  כמובן שלא הכל היה מושלם ,  אבל הניצחון הזה חשוב לנו מבחינה מנטאלית ".  
פואל התייחס גם לשמועות החוזרות ונשנות על עתידו המעורער במועדון : " האם הוקל לי ?  לא ,  אבל אני שמח בשביל השחקנים .  מה שקורה איתי לא חשוב .  מה שמטריד אותי זה שהשחקנים עשויים להיות נבוכים ממה שהם שומעים ". 
הנשיא ,  ז'אן מישל אולאס ,  תקף את ההחלטה של הנהלת הליגה לשבץ את המשחק ביום שבת : " אנחנו הקבוצה היחידה שחזרה ביום חמישי אחר הצהריים וששיחקה ביום שבת .  זה חוסר כבוד לשחקנים שלנו ". 
כשנשאל על עתידו של פואל במועדון ,  חזר אולאס על הדברים שאמר לכל אורך השבועות האחרונים : " בסוף אוקטובר ,  אחרי 10 משחקי ליגה ושלושה משחקים בליגת האלופות ,  נשב ונחליט .  אני לא רוצה לקחת החלטות אימפולסיביות .  יש לנו לוח זמנים ונדבוק בו ". 

פואל : " האם הוקל לי ?  לא "
 מאמן ליון לא יצא מגדרו אחרי הניצחון על נאנסי .  הנשיא אולאס זעם על כך שהמשחק שוחק בשבת : " חזרנו מישראל רק בחמישי "
 
