חג מולד שמח ,  הוליווד
האטרקטיביות של שובר הקופות המנצח של סוף השבוע ," אווטאר ",  לצד הפתיחה החזקה של  " שרלוק הולמס ",  הביאו לסוף השבוע המכניס ביותר שידעה הוליווד אי פעם
הוליווד המשיכה לשבור שיאים בסוף השבוע האחרון בו חל גם חג המולד .  מנתוני מכירת הכרטיסים מסתבר כי העוצמה של  " אווטאר "  גם בשבוע השני להקרנתו ,  הפתיחה המדהימה של  " שרלוק הולמס "  ואפילו הרחבת ההפצה של  " תלוי באוויר "  הביאו לכך שסוף השבוע האחרון היה המכניס ביותר בתולדות ארצות הברית .  285 מיליון דולר הושגו בקופות בתי הקולנוע ,  מתוכם 259 מיליון על ידי עשרת הסרטים הראשונים ברשימה .  במקום השני ,  לשם השוואה ,  נמצא סוף השבוע בו פתח  " האביר האפל ",  אז הרוויחו 10 הסרטים הראשונים 251 מיליון דולר .  
את הפריחה הזו יש לייחס גם להקרנות בתלת מימד ,  התחום בו  " אווטאר ",  המקום הראשון בטבלה זה השבוע השני ,  שולט .  סרטו השאפתני של ג'יימס קמרון גרף 75 מיליון דולר בסוף השבוע האחרון ,  ירידה של 2.6% בלבד מסוף השבוע שעבר .  מדובר בנתון שמעיד על העוצמה הבלתי רגילה שמפגין  " אווטאר "  בקופות ,  כשלמעשה מקדים אותו רק  " האביר האפל "  בנתוני ההכנסות לסוף שבוע שני להקרנה .  בסך הכל גרף  " אווטאר "  עד כה 212.3 מיליון דולר בארצות הברית בלבד ,  כשהוא שובר שיאים של הכנסות להקרנות באמצע שבוע .  סך כל רווחיו של הסרט ברחבי העולם עומדים על קרוב ל-500 מיליון דולר ,  בתוך שבועיים בלבד .  
הנתונים האלו של  " אווטאר "  יכולים להוות מקור לאכזבה עבור  " שרלוק הולמס ",  סרטו החדש של גאי ריצ'י בכיכובו של רוברט דאוני ג'וניור ,  אך למעשה הם מראים גם את ניצחונו הגדול :  הסרט גרף 65.38 מיליון דולר בסוף השבוע ,  פי שתיים מההערכות המוקדמות ,  והצליח להגיע לפתיחה השנייה בטיבה עבור סרט שלא הגיע למקום הראשון . 
" Alvin And The Chipmunks  The Squeakquel "  פתח גם הוא מצוין עם 50.2 מיליון דולר בקופות בסוף השבוע האחרון ,  בעוד  " זה מסובך ",  בכיכובם של מריל סטריפ ואלק בולדווין ,  הניב 22.1 מיליון דולר בסוף השבוע הפותח שלו ויחסית למתחריו החזקים למדי ,  מדובר במספרים יפים .
 סוף השבוע של חג המולד הוא גם תאריך היעד שנבחר על ידי מפיקי  " תלוי באוויר "  כסוף השבוע שבו יעלה הסרט לתפוצה רחבה של 1,895 בתי קולנוע ברחבי המדינה .  המהלך הניב עלייה של 266.2% ברווחיו שהסתכמו בסכום של 11.75 מיליון דולר .  בהנחה שהסרט בכיכובו של ג'ורג' קלוני יככב בעונת הפרסים הקרובה ,  צפויות לו עוד עליות רבות . 
" The Blind Side ",  הסרט בזכותו זוכה סנדרה בולוק לבאזז בעונת הפרסים הקרבה ,  נמצא שבוע במקום השישי בטבלה ,  עם רווחים בגובה 11.73 מיליון דולר . " הנסיכה והצפרדע "  של דיסני מגיע בשבוע החמישי להקרנתו למקום השביעי עם 8.7 במיליון בקופות ואילו  " תשע "  בכיכובו של דניאל דיי לואיס יצא להפצה נרחבת אך הניב רק 5.5 מיליון דולר .  
שני הסרטים הסוגרים את הטבלה הם  " על הזוג מורגן שמעתם ?  "  בכיכובם של יו גרנט ושרה ג'סיקה פרקר ,  שממשיך לאכזב עם רווחים של 5 מיליון דולר ואחרון חביב הוא  " אינוויקטוס ",  שהמירוץ של מורגן פרימן ומייט דיימון לאוסקר לא עשה רושם על הקהל שמסמן לשניהם את הדרך ,  אחר כבוד ,  אל מחוץ לטבלה עם הכנסות בגובה 4.39 מיליון דולר בלבד .
 מחוץ לטבלת העשירייה מסתתרים לא פעם הסיפורים המעניינים ביותר .  אחד מהם ,  השבוע ,  הוא  " The Imaginarium of Doctor Parnassus "  שביים טרי גיליאם ונודע יותר בתור התפקיד האחרון של הית' לדג'ר .  הסרט הוקרן בארבעה בתי קולנוע בלבד והכניס בסוף השבוע 129,980 דולר ,  32 אלף דולר בממוצע .  גם  " Crazy Heart "  בכיכובו של ג'ף ברידג'ס ,  עליו מדובר בעונת הפרסים כמועמד ודאי לאוסקר ,  הניב 156 אלף דולר מ-12 הקרנות בלבד .
 
חג מולד שמח ,  הוליווד
האטרקטיביות של שובר הקופות המנצח של סוף השבוע ," אווטאר ",  לצד הפתיחה החזקה של  " שרלוק הולמס ",  הביאו לסוף השבוע המכניס ביותר שידעה הוליווד אי פעם

