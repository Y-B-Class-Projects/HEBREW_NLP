חיה נדירה
'המצפן האופנתי' התעייף מהעיר ,  והלך בעקבותיה של חיה וידר לחנות יד שנייה בליבו של יער קסום סמוך לפרדסיה
את חיה וידר הכרנו ב"שידוך ",  דרך מכרה שהייתה פעם גם קולגה והיום היא חברה של ממש .  בפייסבוק .  חוץ מזה שיש לה שם לוהט ,  היא בת 22 ,  כפר-סבאית מושבעת ,  גרה עם החבר ההיי-טקיסט ועד עכשיו ניהלה מספרה נחשבת בהוד השרון .  היא גם לומדת סטיילינג בתל אביב ,  פטישיסטית לדגמי מכוניות לא פחות מבגדים ,  ושולטת ביידיש ,  גרמנית וצרפתית .  ואיך אומרים ,  חיה מתה על חנויות יד שנייה .  וגם אנחנו .
 חיה הג'ינג'ית ניווטה את המצפן אל עומקו של פקק תנועה שלא ברא השטן אף בפנטזיות הקינקיות יותר שלו .  נחלצנו ממנו כעבור שעה כדי לגלות שאנחנו באחד הלוקיישנים הקסומים בארץ - יער אילנות ,  הסמוך לפרדסיה .  היער ,  כשמו כן הוא ,  מלא באילנות יפי מראה ולמרבה ההקלה ,  גם נטול דובים .  בפאתי הצמחייה עומד לו מרכז מסחרי קטן ,  שבו ניצבת בין בית קפה ומרפדיה ,  חנות יד שנייה רחבת ידיים בשם  " דה ז'ה וו ". 
בחנות ,  שעומדת להתרחב בקרוב ולחלוש על 180 מ"ר ,  מבחר גדול של בגדים ואביזרים  ( מטפחות ,  נעליים ,  תיקים ותכשיטים )  ,  במחירים פריפריאליים מבדרים :  ג'קטים ב-50-40 שקלים ,  חצאיות ב40-35 שקלים ,  ומכנסיים ב-50-30 שקלים .  אפשר למצוא כאן פריטים מ-h & m וקסטרו לצד פריטי מעצבים ,  הכל מסודר לעילא בקולבים על פי סגנונות וצבעים  מנומרים ,  אדומים ,  ג'ינסים וכן הלאה .  היחס של העובדות ,  עם זאת ,  עשה לנו דה ז'ה וו למקפלות של ארץ נהדרת ,  וחבל .
 חוץ מבגדים ,  איתרנו כאן גם שפע כלי בית יפים ,  ביניהם מימייה רוסית מדהימה ממתכת שרק בשבילה שווה לייסד משמעת מים נורמטיבית  ( 30 שקלים )  .  אחרי שהפסקנו להתפעל ממנה ,  פנינו להלביש את חיה בשמלה פרחונית של נאף-נאף ,  עם כתפיות שמצטלבות בגב  ( 20 שקלים )  ,  אליה שידכנו עגילי זהב עתיקים משובצים אבן בצבע שנהב  ( 15 שקלים )  ותיק מעטפה ענק ומוזהב עם ריקועים הנדסיים  ( 35 שקלים )  .
 שמלה פרחונית של  " נאף-נאף "  20 שקליםעגילים  15 שקליםתיק  35 שקלים
דה ז'ה וו  מרכז מסחרי אילנות .  054-4496666

חיה נדירה
'המצפן האופנתי' התעייף מהעיר ,  והלך בעקבותיה של חיה וידר לחנות יד שנייה בליבו של יער קסום סמוך לפרדסיה

