הנדל"ן ממשיך ללחוץ על קרדן אן.וי :  הפסד של 47 מיליון יורו ברבעון הרביעי של 2009 
פעילות הבנקאות והאשראי הקמעונאי של קבוצת קרדן במזרח אירופה תרמה לה רווח של 3 מיליון יורו
המשבר בשוק הנדל"ן במזרח אירופה דרדר את להפסד של 47 מיליון יורו ברבעון הרביעי של 2009 ,  בהשוואה לרווח של 29 מיליון יורו ברבעון המקביל ב-2008 .  פעילות הנדל"ן של קבוצת קרדן ,  שבשליטת יוסי גרינפלד ,  אבנר שנור ואיתן רכטר ,  הסבה לקבוצה הפסד של 44 מיליון יורו ברבעון הרביעי של 2009 ,  לעומת הפסד של 29 מיליון יורו ברבעון המקביל ב-2008.הגורם המרכזי להפסד בנדל"ן היה הפחתה של 50 מיליון יורו בערך הנכסים המניבים של הקבוצה במזרח אירופה כתוצאה מירידה בשכר הדירה החזויים ,  לעומת הפרשה של 6 מיליון יורו ברבעון המקביל ב-2008 .  קרדן אן.וי רשמה רווח של 58 מיליון יורו ברבעון המקביל ב-2008 מפעילותה הנדל"נית כתוצאה מזקיפת מוניטין שלילי בהיקף של 77 מיליון יורו שנוצר בעקבות מיזוגה של החברה הבת gtc re עם קרדן אן.וי.פעילות הבנקאות והאשראי הקמעונאי של קבוצת קרדן במזרח אירופה תרמה לה רווח של 3 מיליון יורו ברבעון הרביעי של 2009 ,  בהשוואה להפסד של 59 מיליון יורו ברעון המקביל ב-2008 ,  כתוצאה מהכנסות ריבית על הלוואות בסכום של 9 מיליון יורו ורווח של 14 מיליון יורו על השקעות סחירות .  רווחים אלו קוזזו בחלקם מהשפעת הפרשות לחובות מסופקים בגין הלוואות שנתנו הבנקים המוחזקים על ידי קבוצת קרדן והסתכמו ב-20 מיליון יורו ברבעון הרביעי של 2009 ,  בהשוואה להפרשות לחובות מסופקים ב-22 מיליון יורו ברבעון המקביל ב-2008.גורם משמעותי בהרעה בתוצאותיה של קרדן אן.וי ברבעון החולף בהשוואה לרבעון המקביל היה הפסד של 2 מיליון יורו ברבעון הרביעי של 2009 ,  לעומת רווח של 24 מיליון יורו ברבעון המקביל .  החברה מסבירה שההפסד נובע מפעילות הביטוח בטורקיה שנפגעה מהידרדרות המצב הכלכלי במדינה זו .  ברבעון המקביל ,  נכתב ,  זקפה החברה רווח בעיקר כתוצאה מרווח הון של 14 מיליון יורו ממכירת חלק מפעילות הביטוח לשותף ,  וכן מרווח של 31 מיליון יורו משערוך אופצית מכר של החברה הבת kfs לשם מכירת חלקה בחברת tbih לשותף.מגזר תשתיות המים שמרוכז בחברה הבת תהל  ( 100% )  ייצר לקרדן אן.וי הפסד של מיליון יורו ברבעון הרביעי של 2009 ,  בהשוואה להפסד של 12 מיליון יורו ברבעון המקביל ב-2008 שנבע בעיקרו מפעילותה של החברה הבת tahal projects ברומניה ובאמריקה הלטינית.מגזר מכירות הרכב ,  שמרוכז בחברה הבת umi ,  הסב לחברה רווח של 2 מיליון יורו ברבעון הרביעי של 2009 ,  בהשוואה לרווח של מיליון יורו ברבעון המקביל ב-2008 .  הוצאות המימון והוצאות ההנהלה של מטה החברה הסבו לה הפסד של 5 מיליון יורו ברבעון הרביעי של 2009 .  זאת ,  בהשוואה לרווח של 17 מיליון יורו ברבעון המקביל ב-2008.לדו"חות קרדן במערכת ההודעות של הבורסה - מאיה

הנדל"ן ממשיך ללחוץ על קרדן אן.וי :  הפסד של 47 מיליון יורו ברבעון הרביעי של 2009 
פעילות הבנקאות והאשראי הקמעונאי של קבוצת קרדן במזרח אירופה תרמה לה רווח של 3 מיליון יורו

