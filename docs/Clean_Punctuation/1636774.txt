סקר המנכ"לים השנתי של PwC :  יותר חברות יגייסו עובדים ב-2010 בעקבות האופטימיות הגוברת
81% מבין המנכ"לים שנסקרו הביעו ביטחון בביצועי חברותיהם ב-12 החודשים הקרובים
האופטימיות בקרב המנכ"לים ברחבי העולם גוברת ,  בעקבות התאוששותה של הכלכלה העולמית מהמשבר וכוונותיהן של יותר ויותר חברות לגייס עובדים - כך עולה מסקר המנכ"לים השנתי של חברת ראיית החשבון פרייס ווטרהאוס קופרס  ( pwc )  ,  שפורסם במהלך כנס הפורום הכלכלי העולמי בדאבוס.81% מבין הנסקרים הביעו ביטחון בביצועי חברותיהם ב-12 החודשים הקרובים ,  בעוד ש-18% בלבד אמרו כי הם נותרו פסימיים .  בסקר הקודם ,  שפורסם לפני שנה ,  64% מהמנכ"לים אמרו כי הם אופטימיים ,  לעומת 34% ששמרו על פסימיות .  31% מהמנכ"לים אמרו כי הם אופטימיים במיוחד ,  לעומת 21% ב-2009 .  הסקר הקיף 1,198 מנכ"לים מ-52 מדינות ברחבי העולם.הביטחון הגובר של מנהלי החברות מתורגם גם לגיוסי עובדים .  קרוב ל-40% מהמנכ"לים שנסקרו אמרו כי בכוונתם לגייס עובדים חדשים השנה .  25% אמרו כי הם מתכוונים לבצע קיצוצים השנה ,  לעומת קרוב ל-50% שאמרו כי הם מתכוונים לפטר עובדים ב-2009 .  במדינות אסיה והפסיפיק וקנדה אמרו כחצי מהמנכ"לים כי הם מתכוונים לגייס עובדים חדשים ב-2010 ,  ובברזיל זינק הנתון ליותר מ-60% .  בבריטניה ,  לעומת זאת ,  רק חמישית מהמנכ"לים אמרו כי הם מצפים שכוח העבודה בחברותיהם יעלה ביותר מ-8% ." החששות מפני קריסה כלכלית גלובלית שככו ,  והמנכ"לים יותר אופטימיים .  המנכ"לים כעת צריכים לשנות את אופן החשיבה שלהם כדי לקבל החלטות אסטרטגיות בנוגע להשקעה בהזדמנויות צמיחה ,  כך שיוכלו לזכות ביתרון תחרותי ",  אמר דניס נאלי ,  יו"ר pwc .  עם זאת ,  60% מהמנכ"לים אמרו ל-pwc כי ההתאוששות במדינותיהם תתעכב עד המחצית השנייה של השנה ,  בעוד ש-65% אמרו כי החשש הגדול ביותר שלהם הוא מיתון ממושך .
 
סקר המנכ"לים השנתי של PwC :  יותר חברות יגייסו עובדים ב-2010 בעקבות האופטימיות הגוברת
81% מבין המנכ"לים שנסקרו הביעו ביטחון בביצועי חברותיהם ב-12 החודשים הקרובים

