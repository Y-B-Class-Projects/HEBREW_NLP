ברבי מכה את השוק
חברת MyBrandz הישראלית בנתה תיק השקעות שמבוסס על 20 המותגים האהובים ביותר על הגולשים ברשתות החברתיות .  התיק הצליח לעקוף ב-2009 מדדים מובילים כמו נאסד"ק ודאו ג'ונס - וזכה לתשואה שנתית של 64%
 >  >  מחפשים השקעה נבונה ולא סומכים על המדדים המקובלים ?  מתברר שגם כשהדברים קשורים לכסף ,  האהבה מנצחת .  חברת mybrandz הישראלית ,  שהקימה רשת חברתית למעריצי מותגים ,  מציעה תיק השקעות המבוסס על 20 המותגים האהובים ביותר ברשתות החברתיות .  לדברי מנכ"ל החברה ,  ערן גפן ,  תיק ההשקעות שבנתה החברה הצליח לעקוף את המדדים המובילים בשוק - נאסד"ק  ( 43% ב-2009 )  דאו ג'ונס  ( 19% )  ו-500 s & p  ( 23% )  - וזכה לתשואה שנתית של כ-64% ב-2009 .  התיק נבנה כניסוי כדי לבדוק את ההנחה של mybrandz כי יש קורלציה בין האהבה למותג מסוים לבין הצלחתה של מניית החברה שבבעלותה המותג .  mybrandz מנהלת רשת חברתית לאוהבי מותגים .  הרשת מתמקדת בעולם המותגים ומאפשרת לגולשים לנהל שיח בעניינם ולציין אילו מותגים הם אוהבים או מתעבים .  שותפיו של גפן במיזם הם הפרסומאים גדעון עמיחי ורמי שלמור .  את הדירוג בנתה החברה על בסיס הפרמטרים שלדעתה מגדירים מהם המותגים האהובים ביותר ברשתות החברתיות .  הדירוג נקבע לפי אלגוריתם המתבסס על 28 מקורות מידע שונים ,  המשקפים את הבאזז שהמותג ומוצריו מייצרים ברשת .  לדוגמה ,  כמות האזכורים החיוביים וכמות העוקבים בטוויטר ;  מספר המעריצים בפייסבוק ;  כמות חיפושים בגוגל ;  דירוג כמות הכניסות לאתרי הבית של המותגים ;  מספר אזכורים בבלוגים ;  עוצמת השיחה על המותג ברשת ;  עוצמת אתר המותג ;  הדירוג שמקבל באתרי הקניות ופרמטרים אחרים .  על אף התשואה הנאה ,  מבדיקת themarker עולה כי תשואת תיק ההשקעות של mybrandz לא עלתה ב-2009 על תשואות השקעות סולידיות בשוק ,  כמו במניות הבנקים בישראל ,  שעלו ב-2009 ב-100%-114% ;  מדד תל אביב 100 שעלה ב-88% ;  ומדד תל אביב 25 שעלה ב-75% .  את מדד המניות האהובות מובילות בהתאמה אפל ,  סטארבקס וגוגל .  קוקה קולה ,  שנחשב מסורתית למותג החזק ביותר ,  הגיע למקום השביעי אחרי פלייבוי ,  דיסני ונייקי .  פפסי - המתחרה של קוקה קולה - הגיעה למקום העשירי .  מיקרוסופט נמצאת במקום 11 ,  כשמיד אחריה נמצאת מתחרתה - דל .  מקדונלד'ס נמצאת במקום 13 ,  פורד ב-15 ואי-ביי ב-18 .  את תחום האופנה מייצגות במדד נייקי - שנמצאת מקום השישי ,  urban outfitters שבמקום 14 וויקטוריה סיקרט שבמקום 20 .  רשת h & m ,  שמעוררת בימים אלה סערה רבה בשוק הישראלי ,  לא נכנסה למדד כמו גם רשת האופנה הספרדית זארה ,  הפופולרית מאוד בישראל .  חברות נוספות שכן מופיעות במדד הן נינטנדו  ( 8 )  ,  בלקברי  ( 16 )  ,  וירג'ין  ( 17 )  ויצרנית ברבי ,  חברת מאטל  ( 19 )  .  5 מיליון מעריצים בפייסבוק לסטארבקס  " הופתעתי מהדירוג של סטארבקס והעוצמה שלהם .  זה כנראה נובע מכך שהם עושים המון עבודה ברשתות החברתיות ",  אומר גפן . " הרשת שאלה את הגולשים מה היא צריכה לשנות ,  היא מנהלת חשבון מושקע בטוויטר עם 700 אלף עוקבים ויש לה חמישה מיליון מעריצים בפייסבוק ".  מה הקשר בין מידת אהבת המותגים לבין הצלחתן של המניות בבורסה ?  גפן : " ראשית ,  עוצמת האהבה מצביעה על מידת נאמנות למותג .  שנית ,  מעריצי המותג יודעים ראשונים לפני כולם מה מצבו ולבסוף עוצמת השיחה על מותג מצביעה על מידת הבאזז והעניין שהוא מעורר בקרב לקוחות פוטנציאלים .  עם זאת ,  חשוב לציין שאנחנו אתר לאוהבי המותגים ולא מומחי שוק ההון ,  ולכן יש להתייחס למדד כניסוי ואנחנו מבטיחים לעקוב אחריו לאורך זמן ".  האם מדובר בהמלצה לאנשים להשקיע במניות של אותן חברות ?   " מהממצאים עולה שהבדיקה שלנו נכונה ואנחנו מציפים את המדד הזה כדי שאם מישהו רוצה - אז הוא יוכל להשתמש בו ".  בימים אלה עורכת mybrandz תחרות שבה גולשים שיוכיחו את עצמם כמעריצים גדולים של המותג ,  יזכו במניות אמיתיות של אותו מותג .
 
ברבי מכה את השוק
חברת MyBrandz הישראלית בנתה תיק השקעות שמבוסס על 20 המותגים האהובים ביותר על הגולשים ברשתות החברתיות .  התיק הצליח לעקוף ב-2009 מדדים מובילים כמו נאסד"ק ודאו ג'ונס - וזכה לתשואה שנתית של 64%

