איזו מין סיומת לאתר
האם לדוט קום עומדת להצטרף הדוט XXX ,  סיומת חדשה המיועדת לאתרי פורנו ?  התשובה תינתן ביוני
כבר שנים שמדובר ברעיון לייסד סיומת ייעודית לאתרי פורנו ,  שתישא את השם XXX  ( למשל :  sex.xxx )  .  עד עתה נתקל רעיון זה בהתנגדות ,  נשלל או לכל הפחות נדחה .  כעת מסתמן שקרבה ההכרעה בנושא .  ארגון ICANN ,  הגוף העולמי האחראי על רישום דומיינים ,  ידון בחודש יוני על האפשרות של יצירת הסיומת החדשה .
 ה-ICANN קיים השבוע פגישה בניירובי ,  בה היה אמור לדון שוב ברעיון ,  אך דחה את ההחלטה לפגישתו הבאה ,  בחודש יוני בבריסל .  עד אז יגובש מסמך עם אפשרויות שונות בנושא ותינתן זכות להתייחס אליו ולהגיב כלפיו .  
בקשות להפעלת סיומת ה-XX סורבו בעבר ,  וערעור בנושא הוגש ל-ICANN ב-2008 .  הארגון דיווח כי קיבל מעל ל-6,000 מכתבים והודעות מייל מאנשים וגופים המביעים דאגה מהשפעתה של הפורנוגרפיה על ילדים ,  ומתנגדים לפתיחת סיומת חדשה שתהיה מוקדשת לתוכן מיני .  זאת למרות שריכוזם של אתרי פורנו תחת סיומת אחת יקל מאוד על חסימתם על ידי גופים וספקי שירות .  עם זאת ,  מתנגדי ההצעה לסיומת החדשה מציינים שהסיומת לא תבוא במקום אתרי הפורנו הקיימים  ( רובם תחת הסיומת דוט קום )  אלא בנוסף להם .
 
איזו מין סיומת לאתר
האם לדוט קום עומדת להצטרף הדוט XXX ,  סיומת חדשה המיועדת לאתרי פורנו ?  התשובה תינתן ביוני

