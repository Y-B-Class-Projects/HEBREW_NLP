צמצום הירידה בשווי נכסי הנדל"ן צימצמו את הפסד מירלנד ל-2.1 מ' ד' ברבעון הרביעי
עלות העסקתו של מנכ"ל החברה משה מורג הסתכמה ב-1.5 מיליון דולר ב-2009
חברת הנדל"ן מירלנד ,  שבשליטת אליעזר פישמן ,  מסכמת את הרבעון הרביעי עם צמצום ניכר של ההפסדים ,  בזכות צמצום הירידה בשווי נכסי הנדל"ן של החברה .  בעוד שברבעון הרביעי של 2008 נאלצה החברה למחוק 36.1 מיליון דולר בעקבות ירידה בשווי נכסי הנדל"ן שברשותה ,  ברבעון הרביעי של 2009 היא מחקה רק 955 אלף דולר בסעיף זה.את הרבעון הרביעי מסכמת מירלנד עם 16% בהכנסות ,  לרמה של 4.2 מיליון דולר .  צמצום ההפסדים מירידת שווי נכסי הנדל"ן של החברה הובילו אותה להציג הפסד תפעולי של 2.8 מיליון דולר ,  לעומת הפסד תפעולי של 37.7 מיליון דולר ברבעון המקביל .  בשורה התחתונה מציגה מירלנד הפסד של 2.2 מיליון לעומת הפסד של 66.4 בתקופה המקבילה.מירלנד מפרסמת בדו"חותיה את תזרים המזומנים החזוי לחברה ב-2010 וב-2011 .  החברה מעריכה כי בתום 2010 יהיו בקופתה 13.5 מיליון דולר ובתום 2011 ישארו בקופתה כ-55 מיליון דולר .  החברה צופה כי בעוד תזרים המזומנים שלה ב-2010 יסתכם ב-38 מיליון דולר ,  ב-2011 יסתכם תזרים המזומנים ב-136 מיליון דולר .  במבט שנתי עולה תמונה דומה :  הכנסות החברה הצטמצמו ב-15% והסתכמו ב-17.2 מיליון דולר .  ירידה של 16.4 מיליון דולר בשווי נכסי החברה ,  לעומת ירידה של כ-59 מיליון דולר בתקופה המקבילה ,  הובילה את מירלנד להציג הפסד תפעולי של 21 מיליון דולר לעומת הפסד של כ-69 מיליון דולר ב-2008 .  בשורה התחתונה מציגה החברה הפסד של 23 מיליון דולר ב-2009 ,  לעומת הפסד של 105 מיליון דולר בתקופה המקבילה.עלות העסקתו של משה מורג ,  מנכ"ל החברה ,  הסתכמה ב-1.5 מיליון דולר ב-2009 .  מתוך שכר ,  עלות שכרו של מורג הסתכמה ב-482 אלף דולר ובנוסף זכה לאופציות בהיקף של 982.5 אלף דולר .  עלות העסקתו של רומן רוזנטל ,  המכהן כסמנכ"ל הכספים של החברה ,  הסתכמה ב-658 אלף דולר .  עלות שכרו הסתכמה ב-265 אלף דולר ולאופציות בהיקף של 393 אלף דולר .
 
צמצום הירידה בשווי נכסי הנדל"ן צימצמו את הפסד מירלנד ל-2.1 מ' ד' ברבעון הרביעי
עלות העסקתו של מנכ"ל החברה משה מורג הסתכמה ב-1.5 מיליון דולר ב-2009

