אמיר ברנע :  ענתבי הוכיח שיש בעל בית בשוק ההון והביטוח
ברנע מחמיא למפקח היוצא ידין ענתבי וקובע כי הוא אחראי לכך שאף חברת ביטוח ישראלית לא נפגעה במשבר
 >  >   " המפקח על הביטוח היוצא ,  ידין ענתבי ,  פעל בתנאים בלתי אפשריים והוציא את המקסימום האפשרי .  הוא הוכיח שהוא מפקח אפקטיבי ובעל הישגים .  ההצלחה שלו בשמירה על יציבות חברות הביטוח הישראליות במהלך המשבר האחרון אינה נופלת מההצלחה של הפיקוח על הבנקים "  - כך קובע פרופ' אמיר ברנע ,  שנחשב אחד המומחים המובילים בישראל בנוגע למערכת הפיננסית והבנקאית .  במידה רבה מציב ברנע את ענתבי כמפקח המצליח ביותר בישראל כיום ,  מאחד שהוא פעל בתנאים נחותים למפקחים אחרים ועדיין הצליח להגיע להישגים ניכרים .  לדבריו , " ענתבי עבד בתנאים הקשים ביותר .  בניגוד לזוהר גושן ברשות ניירות ערך ולרוני חזקיהו בפיקוח על הבנקים ,  המפקח על הביטוח הוא חלק ממשרד האוצר ,  והוא חייב לתפקד בתוך המערכת הביורוקרטית הכבדה של נציבות שירות המדינה . " לכן ,  היכולת שלו לגייס אנשים טובים לשורותיו מוגבלת מאוד לעומת המפקחים האחרים ,  שנהנים מעצמאות ומהיכולת לגייס עובדים בחוזים אישיים .  ענתבי עבד בתנאים כמעט בלתי אפשריים והצליח להוציא את המקסימום שניתן בתוך אותם תנאים ",  ציין ברנע .  ברנע החמיא לענתבי על כך שהוא הצליח לבנות  " במהירות עצומה "  מערכת חדשה ומתפקדת לאחר השינויים מרחיקי הלכת של רפורמת ועדת בכר .  הוא החמיא למפקח עוד על כך שאף לא חברת ביטוח ישראלית אחת עמדה בסכנה ליציבות שלה במהלך המשבר הפיננסי של 2008 .  לדברי ברנע , " העובדה שאף לא חברת ביטוח ישראלית אחת נפגעה מהמשבר זה קודם כל בזכות ענתבי .  אם מחמיאים למפקח על הבנקים על עמידות הבנקים בתקופת המשבר ,  צריך באותה מידה להחמיא גם למפקח על הביטוח ".  לדבריו ,  ענתבי היה מפקח אפקטיבי ,  אשר  " בנה מערכת מפוקחת .  הוא ,  באופן שיטתי ,  מוציא חוזרים שמסדירים את ענף הביטוח ,  ואין ספק שאי אפשר להתווכח על כך שיש כיום בעל בית בשוק ההון ובענף הביטוח ".  ברנע דוחה את הביקורת כלפי ענתבי שלפיה ההשקעות הכושלות של הגופים המוסדיים באיגרות חוב קונצרניות הן הוכחה לכישלונו של הפיקוח ולכישלון הרפורמה של ועדת בכר .  לדברי ברנע ,  רפורמת בכר לא נכשלה ,  הגם שהיו בעיות בשל יישום מהיר מאוד שלה .  עם זאת ,  ברנע מציין כי ענתבי לא הספיק להשלים את עבודת הפיקוח בכמה נקודות חשובות .  כך ,  נותרה פתוחה השאלה אם ראוי שהפיקוח על הביטוח יישאר במשרד האוצר ,  או אם לא עדיף להפוך אותו למערכת עצמאית .  פועל יוצא מכך שקיימים לא מעט פערים בפיקוח על שוק ההון בין המפקחים השונים ,  שגם הם מחייבים טיפול .  להערכת ברנע ,  ענתבי הצליח פחות בהשלמת ההסדרה של ענף קרנות הפנסיה ,  כשבענף זה יש עדיין חוסרים בתחום הדיווח והגילוי ,  למשל בתחום של הגילוי האקטוארי ,  שמקשים מאוד לערוך השוואה נאותה בין קרנות הפנסיה השונות .
 
אמיר ברנע :  ענתבי הוכיח שיש בעל בית בשוק ההון והביטוח
ברנע מחמיא למפקח היוצא ידין ענתבי וקובע כי הוא אחראי לכך שאף חברת ביטוח ישראלית לא נפגעה במשבר

