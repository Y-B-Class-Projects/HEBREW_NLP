כוס התה שלו
לאורך הקריירה שלו מתמרן אלביס קוסטלו בין כל הז'אנרים  וכולם מתאימים לו כמו כפפה ליד .  עידן אלתרמן כבר לא יכול לחכות לרגע שהוא יעלה לבמה בקיסריה
קריירות של מוזיקאים ותיקים הן דבר מרתק להפליא .  אי אפשר לתחזק רפרטואר מוזיקלי של שלושים ומשהו שנה בלי לאכזב ,  בלי לטעות ,  בלי לחפש מקורות השראה חדשים שיעוררו רעב .  מבחינה זו ,  לאלביס קוסטלו יש את אחת הקריירות המגוונות והמאתגרות שאני מכיר .  הוא זיגזג בין כל כך הרבה ז'אנרים מוזיקליים בחייו עד שאם יספרו שהאלבום הבא שלו יהיה מורכב משירי יודל ,  זה כלל לא יפתיע את מעריציו .  הוא נגע בהכל  מפאנק עד ג'ז ,  מקאנטרי עד רביעייה קאמרית  והתחושה היא שכל תחום שהוא פלרטט איתו התאים לו ככפפה ליד .  
קוסטלו ,  שהוא דור שלישי למשפחת מוזיקאים ,  מכיר מוזיקה .  לא במקרה בחר בו המגזין  " וניטי פייר "  לכתוב להם רשימה של 500  (  !  !  )  האלבומים האהובים עליו .  למעשה ,  חוץ מפול וולר ,  שגם הוא ,  כמו קוסטלו ,  התחיל מתנועת הניו ווייבפוסט-פאנק ובהמשך חייו שילב את השפעות הסול והג'ז ביצירה שלו ,  אין עוד אמן בגילו שכל כך סקרן להתנסות בהרפתקאות מוזיקליות חדשות  ( היחידי שמתקרב לפתיחות הנועזת הזו ,  גם אם בפיגור של 20 שנה ,  הוא בק )  .
 אבל הכי חשוב :  אין כמעט אף זמר שאני מעריץ באותו הלהט שבו אני מעריץ את קוסטלו מאז גיל חמש עשרה .  אולי חוץ מדיוויד בואי והביטלס .  אני זוכר איך זה התחיל בינינו ,  אותו רגע מכונן בכתה ט' ,  בו שמעתי לראשונה את  " אליסון "  וידעתי מיד שהאיש הזה עושה מוזיקה שמדברת אליי .  השירה שלו בבלדה הזו פשוט הרגה אותי ,  בעיקר בלחן המופלא של הפזמון  ( באחד מראיונותיו ,  אגב ,  סיפר קוסטלו שהושפע בכתיבתו ישירות מהפזמון של  " Ghetto Child "  של הדטרויט ספינרס )  .  
באותה תקופה יצא לי לראות בטלוויזיה  ( אני חושב שזה היה בפינה של קוטנר ב"זהו זה ")  את הקליפ לאחד מלהיטיו הגדולים , " Every Day I Write a Book ".  אוטומטית נכבשתי במוזרות הקו ? לית-גיקית של היצור הזה .  אפילו באקסנטריות של זמרי האייטיז הוא הצליח לבלוט באאוטסיידריות שלו .  
תקליט הקוסטלו הראשון שקניתי היה אלבום אוסף שלו :  מבחר שירים מושלמים שפלפלו לי את החיים במשך כמה חודשים טובים .  קצת לאחר מכן ,  בשנת 89' ,  רכשתי את האלבום  " ספייק ",  שבדיוק יצא אז ,  וידעתי שאלביס קוסטלו הוא אמן שהייתי רוצה שיהיו לי את כל התקליטים שלו בבית .  מאז ,  אני מקפיד לקנות כל אלבום שהוא מוציא .  בראיון וידאו שנערך כאן בוואלה !  לפני שנתיים ,  נשאלתי איזה אמן שולט בדיסקייה שלי .  אלביס קוסטלו היתה התשובה .  27 אלבומים שלו ,  חלקם בוטלגים .  ניל יאנג ודיוויד בואי נושפים בעורפו .   ועדיין לא אמרתי מילה על המילים .  קוסטלו הוא להטוטן טקסטים .  הוא אשף של משחקי המילים .   ( אני משוכנע שאם הוא היה דובר עברית הוא היה אוהב את מאיר אריאל )  .  הוא לעולם לא מתיפייף או מתנחמד בכתיבה שלו .  להיפך ,  הוא מושחז ,  אכזרי וסרקסטי .   ( באחד משיריו הקיצוניים ,  לא רק שהוא מאחל למרגרט תאצ'ר למות ,  הוא גם מצהיר שהוא יהיה זה שישמח לדרוך על העפר של הקבר )  .  
הוא גם אלוף בלכידת הניואנסים העדינים שמתארים את האהבה או הזוגיות .  יש לו יכולת לדחוס עומק של ספר שלם בשיר של שלוש דקות .  למען האמת ,  כמה שלא נברתי בשירים שלו עד היום ,  אני עדיין מתקשה לפענח חלק גדול מהם .  הוא הריץ אותי למילון אינספור פעמים .  חבל שאין ספר קסוטו מיוחד לקוסטלו .  קסוטוסטלו .
 אתמול התבשרנו שקוסטלו יגיע בקיץ לקיסריה .  יש להניח שעיקר ההופעה יוקדש לאלבום האחרון שלו , " Secret ,  Profane  &  Sugarcane ",  שאותו הוא מקדם .  זהו אלבום קונספט מתוק ביותר ,  כולו מוקדש לשירי קאנטרי והבלו גראס .  
אבל אם מותר להביע משאלה ,  הייתי רוצה לראות את קוסטלו עומד על הבמה בקיסריה ונותן בראש כמו פעם .  לעזאזל ,  לפי האלבום הלפני אחרון שלו , " מומופוקו ",  והביצועים שלו בתוכניתו  " ספקטקל "  שבערוץ סאנדנס ,  האיש הזה עדיין יודע לצרוח .  תנו לי לראות אותו מוציא את הורידים ב"פאמפ איט אפ "  ו"רדיו רדיו "  ואני מאושר .  
כמובן שאין סיכוי שהקהל הישראלי ייתן לו לרדת מהבמה בלי לשמוע אותו זועק  " איי וונט יו ",  אחד השירים הגדולים אי פעם על האובססיה שבאהבה .  אבל בכל מקרה ,  מה שהוא לא ייבחר לשיר ,  בשבילי זו תהיה הגשמת חלום לראות אותו בקיסריה .  למרות שבז'אנר המזרחי הוא עדיין לא נגע ..  .
 
כוס התה שלו
לאורך הקריירה שלו מתמרן אלביס קוסטלו בין כל הז'אנרים  וכולם מתאימים לו כמו כפפה ליד .  עידן אלתרמן כבר לא יכול לחכות לרגע שהוא יעלה לבמה בקיסריה

