גם בתי השקעות פרטיים צריכים לנהוג בשקיפות 
חור בפיקוח
 >  >  מכירת הנכסים המהירה שבאה בעקבות רפורמת בכר יצרה מציאות לפיה יש גופים פיננסיים ענקיים שהפיקוח עליהם נופל בין הכיסאות :  בתי ההשקעות .  כך ,  בעוד חברות ביטוח ובנקים מפרסמים דו"חות בין אם הם ציבוריים או פרטיים ,  בתי השקעות פרטיים כגון פסגות ,  המנהל 130 מיליארד שקל ,  לא מפרסמים דו"חות - למרות שהם מנהלים כספי ציבור .  הטענה היא שגם אם יקרה משהו בבית ההשקעות אין סכנה לכספי העמיתים ,  מכיוון שהכספים מנוהלים בחברות סגורות עם הון עצמי קבוע .  לכן אין סיבה שבתי ההשקעות עצמם יפרסמו דו"חות .  כיום ,  לאחר פרשת ההתפרקות של בית ההשקעות פריזמה ,  יש סיכון נוסף לבית השקעות :  סיכון מוניטין .  בפריזמה לא היתה סכנה יציבותית לקופות הגמל ,  אך הטלטלה שעבר בית ההשקעות ,  תחלופת המנהלים המהירה והכשלים בניהול ההשקעות נתנו את אותותיהם בהפסדים גבוהים לעמיתים .  העמיתים נפגעו אף שלא היתה סכנה ליציבות .  כל גוף שמנהל כספי עמיתים ,  גם אם הוא פרטי ,  צריך להתכבד ולגלות על עצמו מידע לציבור - רמת המינוף שלו ,  התחייבויות ,  ואפילו זהות האנשים שמנהלים אותו ,  ובכלל זה זהות הדירקטורים .  בנוסף זכאי הציבור לדעת מהם האפיקים שבהם מושקע הנוסטרו - מידע שראש רשות ני"ע חייב את בתי ההשקעות הציבוריים לפרסם לאחר המשבר .  עמיתים שנותנים את כספם לגוף מסוים זכאים לדרוש ממנו שקיפות בתמורה .
 
גם בתי השקעות פרטיים צריכים לנהוג בשקיפות 
חור בפיקוח

