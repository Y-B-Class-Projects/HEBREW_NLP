פדרציה :  ישראל ניצחה את בולגריה 1:2
לאחר ששלמה נוצחה על ידי אטימובה ופאר גברה על פירונקובה ,  ניצחו פאר וגלושקו 4:6 ,  2:6 בזוגות והכריעו את המפגש
אחרי ההפסד 2:1 לסלובניה ,  המשיכה נבחרת הפדרציה של ישראל להעניק לחובביה דרמה לא קטנה ,  אלא שהפעם הפיגור 1:0 הפך לניצחון 1:2 על בולגריה ,  מה שאומר שלנבחרת עדיין קיים סיכוי להעפיל לבית האירופי .  
למשחק הראשון עלתה הפעם קרן שלמה  ( 390 בעולם )  ,  שהובסה 6:0 ,  6:2 על ידי דיה אטימובה  ( 263 בעולם )  במפגש בין המחבטים מספר שתיים של הנבחרות .  שלמה לא הצליחה להיכנס למשחק כמו שצריך והפסידה את שמונת המשחקונים הראשונים בדרך ל-6:0 ,  2:0 ,  אז התאוששה מעט ולקחה שני משחקונים בדרך לאיזון התוצאה במערכה השנייה ,  אלא שאלו היו היחידים שלה במשחק ובסיום זה - 0:1 לבולגריה .
 בדומה למשחקים מול סלובניה ,  גם הפעם עלתה שחר פאר שניה למשטח על מנת לנסות ולאזן את המפגש לאחר ההפסד הישראלי הראשון .  המחבט הבכיר של ישראל  ( 22 בעולם )  פגשה את צבטנה פירונקובה  ( 112 בעולם )  ,  ועל אף שנתקלה בקשיים מול יריבתה הבולגרית ,  הצליחה בסופו של דבר פאר לעשות את העבודה ,  עם 6:7 ,  4:6 .  
הניצחון של פאר כפה משחק זוגות שהכריע את ההתמודדות ,  ממש כמו בסדרת המשחקים מול סלובניה אמש .  פאר שבה למשטח ,  הפעם בצוותא עם יוליה גלושקו ,  והשתיים הצליחו לגבור על אבטימובה ופירונקובה 2:6 ,  4:6 על מנת להעניק לישראל את הניצחון במפגש .  המשמעות אומרת שלישראליות עדיין קיים סיכוי להעפיל לבית האירופי ,  כאשר מחר מחכה לנבחרת מפגש עם הולנד .  
עדכון ראשון :  14:01

פדרציה :  ישראל ניצחה את בולגריה 1:2
לאחר ששלמה נוצחה על ידי אטימובה ופאר גברה על פירונקובה ,  ניצחו פאר וגלושקו 4:6 ,  2:6 בזוגות והכריעו את המפגש

