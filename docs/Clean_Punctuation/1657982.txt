 " היית האדם הכי יקר לי וכך תמשיך להיות "
 סמ"ר אילן סביאטקובסקי ,  אחד מהרוגי תקרית הירי ברצועת עזה ביום שישי ,  הובא היום למנוחות .  אחת מחברותיו ספדה לו : " לא מאמינה שיותר לא אשמע את הצחוק המתגלגל שלך "
  ( צילום טל אנגלנדר ;  עריכה לירז ליבנה )  
" אני לא מאמינה שאיבדנו אותך ,  היית האדם הכי יקר לי וכך תמשיך להיות .  אני מסתכלת על התמונות שלך ,  רואה את החיוך המתוק שלך ,  ולא יודעת אם לבכות או לצחוק ",  אמרה חברתו הטובה של סמ"ר אילן סביאטקובסקי ,  שירן שמאי ,  בעת שעמדה מעל קברו היום  ( ראשון )  בלוויתו . " אני רק יודעת שאנצור את כל הרגעים שלנו יחד בזיכרון ",  אמרה .  
הלוויתו של סמ"ר אילן סביאטקובסקי ,  אחד משני החיילים שנהרגו בתקרית הירי בצפון רצועת עזה ביום שישי ,  נערכה היום בשעות הצהריים בבית העלמין הצבאי בראשון לציון .  ליד הקבר ,  לצד הוריו של אילן ,  עמדה חברתו הטובה של אילן אשר וספדה לו בקול שבור : " אני עומדת כאן ,  לא מאמינה שזה קורה .  שככה אנחנו נפרדים .  לא מאמינה שיותר לא אשמע את הצחוק המתגלגל שלך .  אני מתגעגעת .  איך ממשיכים ?  ". 
סמ"ר סביאטקובסקי ,  בן 21 ,  נהרג ביום שישי יחד עם סגן מפקד גדודו ,  רס"ן אלירז פרץ במהלך חילופי אש עם חמושים פלסטינים סמוך לכיסופים שבצפון רצועת עזה .  בתקרית זו נפצעו שני חיילים נוספים נפצעו ,  אחד באורח קשה והשני באורח קל ברגלו .

" היית האדם הכי יקר לי וכך תמשיך להיות "
 סמ"ר אילן סביאטקובסקי ,  אחד מהרוגי תקרית הירי ברצועת עזה ביום שישי ,  הובא היום למנוחות .  אחת מחברותיו ספדה לו : " לא מאמינה שיותר לא אשמע את הצחוק המתגלגל שלך "
 
