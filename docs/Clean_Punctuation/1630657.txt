מכבי נתניה ניצחה את הפועל עכו 0:1
שער של אלמוג כהן שלוש דקות בתוך תוספת הזמן סידר למכבי נתניה 0:1 דרמטי על הפועל עכו .  בכורה טובה לדייויד גומז
מכבי נתניה גברה הערב  ( ראשון )  0:1 על הפועל עכו במסגרת המחזור ה-17 של ליגת העל .  במשך 90 דקות זה נראה כמו כל מה שהייתם יכולים לצפות מהמפגש בין הקבוצות .  עכו כמו עכו הקשתה את החיים על נתניה וסיכנה את השער במצבים נייחים .  רגע לפני שהאורחת אספה עוד נקודה בתיקו עשירי העונה ,  הגיע אלמוג כהן ועם כל הלב בעט מהאוויר פנימה .  שלוש הנקודות נשארו בקופסה .
 על המחצית הראשונה מיותר להכביר מילים .  נתניה עלתה עם דלה ימפולסקי כחלוץ יחיד ולא הצליחה לייצר מצבים .  עכו ניסתה בעיקר בעזרת כדורים נייחים של שחר סימנטוב ועל הדשא התפתח כדורגל משמים ואיטי .  לראובן עטר נמאס מהאנמיות של שחקניו והוא שלח את הרכש שלו דייויד גומז כבר בדקה ה-38 .  הברזילאי הצעיר הפיח קצת חיים בהתקפה של נתניה והשינוי הגיע במחצית השניה ,  שהייתה סיפור אחר לגמרי .  
הטכניקה והיכולת האישית של גומז סידרה לנתניה מספר מצבים .  שלו מנשה ניסה את כוחו ממרחק וימפולסקי נגח למשקוף ,  אבל ההחמצה של המשחק נפלה בצד השני .  דניאל ליפשיץ פספס כדור פשוט ועומרי אלמקייס שעמד לבד מול שער חשוף ,  בעט החוצה .  עד לסיום המשיכה נתניה ללחוץ ,  אבל סבלה מחוסר דיוק .  עכו ניסתה את מזלה בעיקר בנקודה החזקה שלה - המצבים הנייחים - אבל הרשתות לא זעו עד הדקה ה-90 .  פיראס מוגרבי הגביה לרחבה ואלמוג כהן המשיך פנימה .  0:1 דרמטי לנתניה .  
למרות הבכורה הטובה של גומז ,  עטר יכול בהחלט להיות מודאג מהמשחק ההתקפי של קבוצתו ,  שכבשה שני שערים בלבד בשלושת המחזורים האחרונים .  נתניה לא יוצרת מספיק מצבים וחסרה ביג מן אמיתי בשפיץ ,  בהיעדרו של אחמד סבע .  עכו המשיכה במה שעבד לה מצוין עד כה .  היא קבוצה שמקשה את החיים על כל יריב .  הפעם היא לא הצליחה להשיג את הנקודה ,  אבל אם לשפוט לפי הרמה של יריבותיה לתחתית ,  זה בהחלט יכול וצריך להספיק לה בשביל עוד עונה בליגת העל .
 דקה 12 :  סימנטוב הוציא קרן קצרה לאמנגואה ,  קיבל בחזרה ושלח כדור על פי השער שכמעט וחדר פנימה .  
דקה 20 :  סימנטוב ירה כדור חופשי מ-25 מטרים ופספס בסנטימטרים את הקורה הימנית של ליפשיץ .  
דקה 26 :  עכו קיבלה עוד כדור חופשי ,  הפעם 20 מטרים אלכסונית מהשער של נתניה .  סימנטוב סובב כדור מסוכן ששרק ליד הקורה .
 דקה 46 :  סבן מצא את מנשה בכדור נהדר והקשר הקפיץ מ-18 מטרים מעל המשקוף .  
דקה 51 :  מעבי הגביה משמאל לראשו של ימפולסקי שהתרומם ונגח ממרכז הרחבה למשקוף והחוצה .  
דקה 54 :  סימנטוב הכניס כדור עומק לרחבה ,  ליפשיץ פספס את הכדור ואלמקייס הצליח לבעוט החוצה מול השער החשוף בהחמצה שתתמודד על החמצת העונה .  
דקה 62 :  סימנטוב הגביה כדור חופשי לרחבה ,  כהן הוריד בראש ,  אלמקייס המשיך למרכז וברקאי בעט מטווח קצר וסחט הדיפה יפה מליפשיץ .  
דקה 65 :  גומז הכין למנשה שניסה מחוץ לרחבה ,  הכדור שרק ליד הקורה של גורש .  
דקה 84 :  סבן ביצע דאבל פס ונשאר לבד מול גורש ,  אבל במקום לבעוט ניסה למסור לגומז ואיציק כהן הרחיק את הסכנה .  
דקה 90 :  אלמוג כהן בעט מהאוויר כדור חזק ,  אך פגש רק את הרשת החיצונית .  
דקה 90+3 :  גול !  אלמוג כהן השאיר את מנשה לבד מול גורש ,  שיצא היטב והדף את הבעיטה לקרן .  כדור הקרן הגיע למוגרבי שהגביה מימין ,  ברקאי נגח לא טוב ואלמוג כהן המשיך מזווית קשה פנימה .  גורש נגע בכדור ,  אך לא מנע את כניסתו לרשת .  0:1 למכבי נתניה .  
הרכב מכבי נתניה :  דניאל ליפשיץ ,  קלמי סבן ,  ביוואן פרנסמן ,  אוראל דגני ,  עומרי בן הרוש  ( דיוויד גומז ,  38 )  ,  אלמוג כהן  ( לאוניד קרופניק ,  90 )  ,  טל מעבי ,  רביד גזל  ( פיראס מוגרבי ,  81 )  ,  שניר גואטה ,  שלו מנשה ,  דלה ימפולסקי .
 הרכב הפועל עכו :  דודו גורש ,  ליאור ראובן  ( ליאור לוי ,  76 )  ,  גבע ברקאי ,  איציק כהן ,  דודי פדלון ,  רון בן נחום ,  עמנואל אמנגואה  ( אבי אלפסי ,  55 )  ,  ג'וני טננבאום ,  שחר סימנטוב ,  עומרי אלמקייס ,  אושרי גיטא  ( רועי דיין ,  71 )  .
 
מכבי נתניה ניצחה את הפועל עכו 0:1
שער של אלמוג כהן שלוש דקות בתוך תוספת הזמן סידר למכבי נתניה 0:1 דרמטי על הפועל עכו .  בכורה טובה לדייויד גומז

