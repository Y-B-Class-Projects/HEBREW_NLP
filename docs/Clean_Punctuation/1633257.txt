אשכנזי : " אנחנו משחקים כמו קבוצה "
 מאמן מכבי חיפה היה מרוצה מהיכולת בהגנה בניצחון על אשקלון .  בירנבוים : " מקווה שנתחיל לשחק טוב יותר "
 מאז סוף נובמבר חיפה רשמה עד לפגרה חמישה ניצחונות רצופים .  ההדחה מהגביע על ידי עירוני אשקלון העכירה את מצב הרוח במועדון .  הערב  ( ראשון )  קבוצתו של אריאל בית הלחמי הגיעה לרוממה ,  והירוקים לא מעדו ,  ניצחו 68:86 ונקמו על הדחה משמינית גמר הגביע . " הסיפור של המשחק הוא לא רק הרבע האחרון ,  אלא ההגנה שלנו שעצרה אותם על 68 נקודות ",  אמר בסיום מאמן מכבי חיפה ,  אבי אשכנזי , " ברבע האחרון הם נשברו וראו שהם לא יכולים לחזור ,  ברחנו ל-8 וזה די שבר אותם ".  
חיפה נהנתה מעוד משחק טוב של דבון ג'פרסון  ( 21 נקודות ו-8 ריבאונדים )  ,  קיבלה מעמית בן דוד 12 נקודות מהספסל  ( 4 מ-5 לשלוש )  ונהנתה מרבע רביעי גדול של דרור חג'ג' ,  שסיים עם 14 נקודות ו-9 אסיסטים .  אשכנזי החמיא בסיום לשחקניו ,  שחזרו למסלול הניצחונות ,  ורשמו ניצחון ליגה שישי רצוף . " דבון ג'פרסון שחקן ברבע גבוהה ,  וראינו את ג'סי פלוט-רוסה שומר מצוין ,  משה ועמית בן דוד נתנו פה הצגה וגם טיילר ,  בדקות ששיחק ,  עשה פעולות חיוביות .  אנחנו משחקים כמו קבוצה ".  
דבון ג'פרסון הוסיף בסיום : " ניסיתי לעשות את הדברים הקטנים הערב ,  הגוף שלי מתאושש מפציעה כרגע .  אני לא מתייחס לזה כנקמה על הגביע ,  זה היה משחק חשוב ובאנו נכון הערב ". 
הפועל עפולה היא אחת הקבוצות המרעננות העונה בליגה ,  אבל אלי רבי ושחקניו פגשו הערב יריבה שהיתה חייבת ניצחון בכל מחיר .  מכבי ראשון לציון עמדה במשימה ,  חזרה מהפגרה כמו שצריך ורשמה ניצחון ליגה שלישי רצוף כשגברה על האורחים מעמק יזרעאל 76:91  . 
" בחצי הראשון שמרנו קטסטרופה ,  באתי לחדר הלבשה ואמרתי להם שזה רק 5 הפרש ,  ושבהתקפה אנחנו בעניינים ",  אמר בסיום המאמן המנצח אפי בירנבוים . " גם שמרנו גרוע וגם לא שיחקנו חודש .  יצאנו ושמרנו ,  והצלחנו לעצור אותם וזה היה הכי חשוב ".  מאיר טפירו היה טוב למרות שקלע רק 6 נקודות ,  וראשון לציון קיבלה ערב גדול מאבי בן שימול ,  שקלע 20 ומסר 12 אסיסטים . " אבי משחק ליד מאיר ומאיר ראה שהולך לו וזז הצידה ",  התייחס בירנבוים לערב שעבר על שני הישראלים שלו . " זה חשוב מאוד ,  שניהם הרכזים של הקבוצה ואני צריך את שניהם על המגרש .  אבי שיחק היום טוב מאוד ,  ומאמן רוצה שהשחקנים שלו יחזרו על המשחק הטוב שלהם ".   
" בליגה הזאת יש הרבה קבוצות טובות ושוות ",  הוסיף בירנבוים . " יצאנו טוב לפגרה ,  ועשינו שני משחקי אימון ,  וזה לא קל לשחקנים לבוא אחרי שלא שיחקו חודש .  אני מקווה שעכשיו אנחנו נתחיל לשחק יותר ויותר טוב .  לארון מגי היה קשה לשחק ,  הוא פקטור מאוד רציני .  אני חושב שאנחנו נצטרך לדעת לשחק יותר טוב ,  והכי חשוב זה כל הזמן לשדרג את ההגנה ,  כי ההגנה מביאה סלים קלים ,  והיה ואנחנו משחקים טוב בהתקפה ולא בהגנה ,  אתה נשבר כי ההגנה שלך לא טובה ". 
רוד גריזארד ,  שקלע 23 נקודות ,  אמר בסיום : " זה ההופעה הכי טובה שלי עד כה .  לא התחלתי טוב את העונה בתשעת המשחקים הראשונים .  אחרי משחק הגביע הייתי בבית והחלטתי שאני בא לפה ונותן יותר כדי לעזור לקבוצה .  היום זה היה בנקודות ,  משחק הבא אולי זה יהיה 20 ריבאונדים .  היו לנו שבועיים של הכנה ,  ולקחנו את זה יום אחרי יום .  במשחקים האחרונים התחלנו לשחק הגנה טובה ". 
המאמן המנוצח אלי רבי אמר בסיום : " בסך הכל בחצי הראשון התקיים משחק שקול עם יתרון שלנו ,  ירדנו ב-5 ויכולנו לרדת ביתרון יותר גדול .  בחצי השני חזרנו לשחק את משחק ההגנה שמאפיין אותנו ,  מאוד רך .  בהתקפה יצאנו מתוכנית המשחק ונתנו להם לרוץ עלינו ולעשות סלים קלים .  גם כשניסינו לחזור ,  עשינו את זה לא בחוכמה .  אם הבעיה הייתה רק בהתקפה הייתי יכול לסכם את זה .  התחיל החצי השני עם ריצת 0:7 ,  וקבוצה שעולה כמונו לחצי השני משלמת על זה .  עם ההתלהבות שמכבי ראשון קיבלה היה לנו קשה מאוד לחזור .  אנחנו מתחילת השנה היו מודעים לזה שלהיכנס ל-1-8 יעלה לנו בדם יזע ודמעות ,  לא קל לנו לנצח .  לקחנו בחשבון שלא נגמור את זה בסיבוב הראשון .  מצבנו לא מזהיר ,  אבל גם לא גרוע .  בשבוע הבא משחקים מול גליל/גלבוע בבית ,  וזה התחנה הבאה שבה נצטרך לחפש את הניצחון ". 
ניצן חנוכי ,  שקלע 4 נקודות לעפולה : " התחלנו טוב את המשחק ,  עשינו את הדברים שעבדנו כל השבוע .  אחרי שהובלנו 10 הפרש אפשרנו לראשון לרוץ ולעשות סלים קלים .  אין ספק שיש תחושת אכזבה גדולה ,  חייבים לחזור להילחם ולהגיע למטרה שזה מקומות 1-8 ". 
עודד קטש ראה את קבוצתו ,  הפועל גלבוע/גליל עליון דורסת את עירוני רמת גן 8:30 ברבע הראשון והיה נדמה שהמארחים יטיילו בגן נר לעוד ניצחון ליגה קליל .  אבל רמת גן הוכיחה אופי ,  חזרה בגדול ברבע השני ,  ואף הוליכה במהלך הרבע השלישי .  גלבוע/גליל נזקקה ליכולת מצוינת של ניצן חנוכי ובריאן רנדל ,  שקלעו 25 נקודות כל אחד ,  וניצחה לבסוף 77:87 .  
מאמן גלבוע/גליל ,  עודד קטש : " זה היה מסוג המשחקים המסוכנים בהם מובילים הרבה בהתחלה .  זה היה משחק של שתי מחציות .  אנחנו יוצאים לסדרת משחקים קשים ,  ונצטרך להוכיח אם היכולת בתחילת העונה יוצאת דופן או שהיכולת הזאת יוצאת דופן .  אנחנו מתאימים את עצמנו ,  לקבוצות שאנחנו עומדים מולן ". 

אשכנזי : " אנחנו משחקים כמו קבוצה "
 מאמן מכבי חיפה היה מרוצה מהיכולת בהגנה בניצחון על אשקלון .  בירנבוים : " מקווה שנתחיל לשחק טוב יותר "
 
