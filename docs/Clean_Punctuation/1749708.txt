גרנט : " זו היתה הופעה הרואית "
 מנג'ר ווסטהאם לא התרגש מההפסד לארסנל ,  וטען : " מגיע לנו לנצח משחקים ,  מאמין שנישאר ".  בטוטנהאם זועמים על השיפוט
88 דקות לקחו לארסנל להכניע את רוברט גרין ו-ווסטהאם בדרך ל-0:1 דרמטי למדי ,  שעזר להם לשמור על פער חמש הנקודות מהפסגה .  אלא שהניצחון הערב על הפטישים היה מר-מתוק מבחינת התותחנים ,  כאשר ססק פברגאס שוב סבל מכאבים בשריר הירך האחורי ,  שהשביתו אותו לחודש ,  והוא נמצא בספק למשחק ליגת האלופות באמצע השבוע מול שחטאר דונייצק .
" אני מקווה שהוא ישחק ",  אמר ונגר על הקפטן שלו . " במחצית התלבטנו האם להחליף אותו ,  אבל בסופו של דבר הוא שיחק יותר ויותר טוב ,  וסיים את המשחק חזק ".  באשר ליכולת הבינונית משהו של קבוצתו אמר המנג'ר הצרפתי : " תמיד מדובר בהקלה כשאתה מנצח משחק שתי דקות לסיום ". 
ונגר אף התייחס לסיכויי קבוצתו ללכת עד הסוף העונה ,  והוסיף : " אני מאמין שיש לנו סיכוי טוב ,  אבל קודם כל אנחנו צריכים להראות יציבות .  אנחנו הולכים צעד-צעד ,  ואנחנו מסוגלים ליותר ,  אבל זה עדיין מוקדם מדי בעונה כדי לקבוע ". 
מנגד ,  ההפסד הכואב השאיר את ווסטהאם ואברהם גרנט במקום האחרון בטבלה .  למרות זאת ,  המנג'ר הישראלי המשיך לדבוק בקו האופטימי של השבועות האחרונים . " אחרי משחק מול קבוצה טובה מאוד שנזקקה לשער בדקה ה-88 כדי לשבור אותנו אני יכול למצוא הרבה דברים טובים .  הגנו היטב ,  ולהפסיד בדקה כזו זה מאוד מאכזב .  אם היינו משחקים רע הייתי מדבר על זה ,  אבל שיחקנו טוב ,  וזה אומר שאנחנו יכולים גם לקחת נקודות ככה . 
" אם נמשיך להילחם כמו היום ,  לא נהיה רחוקים מלנצח משחקים ",  המשיך גרנט . " עוד ננצח משחקים .  מגיע לנו לנצח משחקים ,  וננסה לעשות את זה מול בירמינגהאם בשבת הבאה .  אנחנו במצב טוב מבחינת היכולת שלנו ,  אם נהיה במצב הזה בחודש אפריל זה יהיה סיפור אחר ,  אבל אני באמת מאמין שנוכל להישאר בליגה .  הקבוצה משחקת כדורגל טוב ונלחמת .  היום זו היתה הופעה הרואית שלנו ".  לבסוף החמיא גרנט לשוערו ,  רוברט גרין : " הוא היה טוב לכל אורך המשחק ,  בחודש האחרון הוא משחק טוב מאוד ". 
האירוע המוזר והשנוי במחלוקת של המחזור היה באולד טראפורד ,  שם ניצחה מנצ'סטר יונייטד 0:2 את טוטנהאם ,  לא לפני שנאני הבקיע שער מוזר מאוד שהעסיק את שתי הקבוצות גם בתום 90 הדקות .  זה קרה בדקה ה-84 ,  כאשר הגנת טוטנהאם חיכתה לשריקה לנגיעת יד של השופט מארק קלטנבורג לאחר הרמת הדגל של הקוון .  קלטנבורג נותר בשלו ולא שרק ,  ולאחר ששוער התרנגולים ,  הורליו גומז ,  הניח את הכדור על כר הדשא מתוך מחשבה שהמשחק נעצר ,  הגיע נאני ,  אסף את הכדור וגלגל אותו אל מול הרשת החשופה פנימה .
" היתה נגיעת יד .  נאני נגע בכדור ביד .  הוא היה צריך לקבל כרטיס צהוב ,  זו היתה נגיעה מכוונת ",  השתולל בסיום מנג'ר טוטנהאם ,  הארי רדנאפ . " ברור לגמרי שהשופט לא ראה את נגיעת היד ,  אז הוא נתן למהלך להמשיך .  הקוון כן ראה ,  ובגלל זה הוא הרים את הדגל .  אם מארק קלטנבורג היה הולך אליו ושואל מה קרה ,  השער היה נפסל .  איך אפשר לאשר שער כזה ?  "
 מנגד ,  ושלא במפתיע ,  גם במנצ'סטר יונייטד עסקו בשער המוזר . " הקוון לא הרים את הדגל עד אחרי הבקעת השער ,  כך שהוא עשה טעות ",  אמר אלכס פרגוסון . " השופט לא שרק .  נאני הסתכל עליו ,  והשופט אמר לו להמשיך לשחק ,  אז מה אתה כבר יכול לעשות ?  אתה שם את הכדור ברשת .  השוער של טוטנהאם צריך היה לדעת טוב יותר ,  הוא שוער מנוסה ,  והוא עשה בלגאן .  זו טעות שלו ". 
באשר ליכולת של קבוצתו ,  שרשמה ניצחון חשוב בנסיון להישאר קרובה לארסנל וצ'לסי הוסיף המנג'ר הוותיק של השדים האדומים : " במחצית השניה שיחקנו טוב מאוד .  אנחנו ממשיכים הלאה .  אסור לנו לאבד משחקים .  בשבוע שעבר מול סטוק עשינו טעויות ובסופו של דבר ניצחנו .  היום לא היינו צריכים לדאוג לזה ,  מהרגע שהבקענו את השער השני ".  ואכן ,  זה מה שיזכרו מהמשחק הערב באולד טראפורד :  השער השני .
 
גרנט : " זו היתה הופעה הרואית "
 מנג'ר ווסטהאם לא התרגש מההפסד לארסנל ,  וטען : " מגיע לנו לנצח משחקים ,  מאמין שנישאר ".  בטוטנהאם זועמים על השיפוט

