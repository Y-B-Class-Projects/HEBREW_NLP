למען עתיד טוב יותר :  נמל יפו הואר בוורוד
הנמל הואר באור ורוד במסגרת יוזמה עולמית להעלאת המודעות לסרטן השד .  במסגרת הקמפיין מוארים אתרים לאומיים והיסטוריים ברחבי העולם .  המארגנים :  מסר דרמטי שמעצים נשים
נמל יפו ההיסטורי הואר הערב  ( שבת )  באור ורוד ,  במסגרת קמפיין המודעות העולמי לסרטן השד .  הנמל ביפו מצטרף לכ-200 אתרים היסטוריים ולאומיים ברחבי העולם ,  שיוארו גם הם בוורוד במהלך החודש הקרוב .  בין המדינות שמשתתפות בקמפיין :  ארצות הברית ,  יוון ,  אוסטרליה והודו .
 מאחורי היוזמה עומדת האגודה למלחמה בסרטן בשילוב עם קבוצת  " אסתי לאודר "  שמקיימת את הקמפיין זו השנה ה-11 .  לדברי המארגנים ,  מדובר בדרך דרמטית להפיץ את מסר הצלת החיים ,  במטרה להעצים ולחזק מיליוני נשים בכל מקום .  במסגרת הפרויקט הוארו בעבר גשר המיתרים בירושלים ,  מגדלי עזריאלי בת"א ,  מגדל דוד בירושלים ,  היכל הספר בירושלים ,  מגדל שלום בת"א ,  ומגדל אביב בבורסת היהלומים ברמת גן .
 ואילו בעולם יוארו במסגרת הפרויקט בניין הפרלמנט האוסטרלי וכן הספרייה הלאומית במדינה ,  באוסטריה יוארו טירת שונבורן ומוזיאון לאנטוס ,  בצ'ילה יוארו בניין העירייה לאס קונדאס ובניין הממשלה לה מנודאה ובהודו יואר הטאג' מהאל .
 
למען עתיד טוב יותר :  נמל יפו הואר בוורוד
הנמל הואר באור ורוד במסגרת יוזמה עולמית להעלאת המודעות לסרטן השד .  במסגרת הקמפיין מוארים אתרים לאומיים והיסטוריים ברחבי העולם .  המארגנים :  מסר דרמטי שמעצים נשים

