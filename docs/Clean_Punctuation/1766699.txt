יוסי אדרי : " כרגע המגרש מוצף ,  נקווה לטוב "
 מנכ"ל קרית שמונה מחכה לנס כדי שניתן יהיה לקיים את משחק הליגה מול מכבי חיפה ביום שני .  אימון הקבוצה עבר לאולם ספורט
בעירוני קרית שמונה מחזיקים אצבעות שהמשחק מחר  ( שני ,  20:45 ,  שידור ישיר בערוץ 1 וב-511HD )  מול מכבי חיפה במסגרת המחזור ה-14 של ליגת העל יתקיים כמתוכנן .
 הדאגה של אנשי המועדון נובעת מהעובדה כי נכון לעכשיו המגרש מוצף ולא ניתן לשחק בו . " אם המשחק היה בעוד שלוש או ארבע שעות היה בלתי אפשרי לשחק ",  אמר מנכ"ל הקבוצה יוסי אדרי , " יורדים כאן גשמים עזים מעל 24 שעות ברציפות וגם מערכת הניקוז הטובה בעולם לא יכולה להתמודד עם כמויות כאלה של גשמים ,  ולכן המגרש מוצף כרגע .  אני מקווה שמחר מזג האוויר יבוא לקראתנו כי המגרש צריך לפחות חמש שעות שלמות של הפוגה בגשמים בכדי לחזור למצב בו ניתן לשחק עליו ".  
אדרי הסביר גם את ההיערכות של המועדון עצמו : " נעשה כל מה שאנחנו יכולים כדי שהמשחק יתקיים כמתוכנן ,  אבל כמובן שאנחנו תלויים במזג האוויר ולא רק בעצמנו .  אם יהיה צורך לפני המשחק להביא ביובית ,  שתשאב את המים או אם השופטים יחשבו על פיתרון אחר שיעזור לקיום המשחק אנחנו נעשה כל מה שנידרש ויבקשו מאיתנו ".  
יש לציין כי שחקני הקבוצה ציינו כי המגרש במצב הרבה יותר גרוע מהמצב בו היה משטח הדשא במשחק הקודם הזכור לכולם מול אותה מכבי חיפה לפני כשנתיים ,  משחק שכונה  " משחק השלוליות ".  כזכור ,  באותו משחק המגרש היה מלא בשלוליות מים גדולות ,  מה שלא אפשר אפילו להניע כדור ,  מה שגרר ביקורת קשה בתקשורת ואף במכבי חיפה על כך שלא היה ערך ספורטיבי למשחק .  
בשל מזג האוויר ,  העבירו בקרית שמונה את האימון המסכם לאולם ספורט סגור .  בתוך כך ,  מקווים במועדון כי על אף מזג האוויר יגיעו כמה שיותר אוהדים למשחק הצמרת המסקרן שצפוי בין השתיים .  קרית שמונה ,  שניצחה עד כה העונה את הפועל ומכבי תל אביב ,  מקווה להמשיך במסורת הניצחונות על המועדונים הגדולים כדי לתקוע יתד נוסף שיבהיר כי היא תמשיך להתמודד על מקום בפלייאוף העליון עד תום העונה .
 
יוסי אדרי : " כרגע המגרש מוצף ,  נקווה לטוב "
 מנכ"ל קרית שמונה מחכה לנס כדי שניתן יהיה לקיים את משחק הליגה מול מכבי חיפה ביום שני .  אימון הקבוצה עבר לאולם ספורט

