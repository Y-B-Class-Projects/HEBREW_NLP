חשד :  איימו ודרשו כסף תמורת ניקוי קברים
שני ערבים ממזרח ירושלים ,  פיתחו לפי החשד שיטה לסחיטת כספים ממבקרים בבית העלמין יהודי בעיר .  השניים נטפלו למבקרים ודרשו מהם לקבל תשלום על ניקוי קברי יקיריהם
שני ערבים תושבי מזרח ירושלים ,  העובדים בניקוי קברים בבית העלמין היהודי שבהר המנוחות בירושלים ,  נעצרו אתמול בחשד שבחודשים האחרונים נטפלו לאנשים שהגיעו לבית הקברות ודרשו מהם לקבל תשלום על ניקוי קברי יקיריהם .  מחקירת המשטרה עולה כי השניים היו ניגשים לאבלים ,  מאיימים עליהם ודורשים מהם שייתנו להם לנקות את קברי יקיריהם תמורת תשלום .  כאשר היו נתקלים בסירוב היו רודפים אחרי האבלים ולעיתים אף תוקפים אותם .  
השניים הובאו היום  ( שני )  לבית משפט השלום בירושלים ושוחררו בתנאים מגבילים .  נאסר עליהם להיכנס לבית הקברות למשך 90 יום וליצור קשר עם המתלוננים .  בנוסף הם נדרשו להפקיד ערבות עצמית בסך 5,000 שקלים .  
המשטרה מתכוונת להגיש נגד השניים כתב אישום בהליך מזורז .  לפני כחודש וחצי הם נעצרו בגין עבירות דומות וגם אז הורחקו מבית הקברות ,  אך הם חזרו לסורם מיד עם תום תקופת ההרחקה .
 
חשד :  איימו ודרשו כסף תמורת ניקוי קברים
שני ערבים ממזרח ירושלים ,  פיתחו לפי החשד שיטה לסחיטת כספים ממבקרים בבית העלמין יהודי בעיר .  השניים נטפלו למבקרים ודרשו מהם לקבל תשלום על ניקוי קברי יקיריהם

