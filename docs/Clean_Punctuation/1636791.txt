לואי להב יפיק את האלבום של זוכה  " כוכב נולד 8 "
 טרם חזרתה למסך ,  הודיע הפקת התוכנית כי אחד המפיקים המוזיקליים הבכירים בישראל יעמוד מאחורי אלבומו של הזוכה העתידי .  חידוש נוסף :  מענק כספי
לואי להב יפיק מוזיקלית את אלבום הבכורה של הזוכה בעונה השמינית של  " כוכב נולד ".  הפקת התוכנית הודיעה כי המפיק המוזיקלי שעבד עם ברוס ספרינגסטין ,  שלום חנוך ,  דיוויד ברוזה ,  שלמה ארצי ,  ריטה ועשרות אמנים ישראלים נוספים ,  כבר סגר עמה כי יפיק את האלבום של הזוכה ,  ללא קשר לזהותו או סגנונו המוזיקלי .  
להב עבד בעבר עם זוכה כוכב נולד ,  ג'קו אייזנברג באלבום הבכורה בחברת הד ארצי ,  לאחר שחברת הליקון ביטלה את ההתקשרות עם אייזנברג בעקבות הראיון המפורסם ל-7 לילות ,  בו השתלח באחד האמנים של החברה דאז ,  רמי קליינשטיין .  
עוד הודיעה הפקת התוכנית כי השנה ,  לראשונה ,  יוענק פרס כספי לזוכה התוכנית בגובה 240,000 שקלים שיחולקו ל-20,000 שקלים בחודש . " המענק יאפשר לו להתפנות מעיסוקיו ולהתרכז בעשייה המוזיקלית ובעבודה על אלבום הבכורה ",  נמסר מהזכיינית קשת ,  המשדרת את התוכנית .  
האודישנים לעונה הקרובה של  " כוכב נולד "  יחלו ביום שני הקרוב ,  3 בפברואר .  השנה יגיע צוות השופטים לראשונה לירושלים וכן ייצא לגיחה בברזיל כדי לאתר שם מתמודדים פוטנציאלים ,  יחד עם השופט האורח פבלו רוזנברג .  שיר האודישנים יהיה  " עכשיו תורי "  שכתב מוש בן ארי ותבצע אותו זוכת העונה הקודמת ,  רוני דלומי .  העונה עצמה תשודר כרגיל במהלך הקיץ .
 
לואי להב יפיק את האלבום של זוכה  " כוכב נולד 8 "
 טרם חזרתה למסך ,  הודיע הפקת התוכנית כי אחד המפיקים המוזיקליים הבכירים בישראל יעמוד מאחורי אלבומו של הזוכה העתידי .  חידוש נוסף :  מענק כספי

