ירון זליכה :  רפורמת בכר נכשלה ;  יש לבטל את אגף הפיקוח על שוק ההון באוצר
זוהר גושן :  היקף החובות של החברות הציבוריות עד 2017 - 240 מיליארד שקל ;  37 מיליארד שקל מצויים בסיכון
שבוע לאחר מינויו של פרופ' עודד שריג למפקח החדש של שוק ההון ,  הביטוח והחסכון במשרד האוצר ,  קורא החשב הכללי לשעבר באוצר ,  ירון זליכה ,  לבטל את אגף שוק ההון והביטוח במשרד.זליכה אמר את הדברים בכנס שארגנה ח"כ שלי יחימוביץ' בנושא שוק ההון ,  שנערך היום במשכן הכנסת ,  מאחר שלדבריו החקיקה בתחום מיושנת ולא מקנה את הכלים לפקח ביעילות על השוק .  יו"ר רשות ניירות ערך ,  זהר גושן ,  הציג בכנס אומדן עדכני שנערך במחלקת המחקר של הרשות על היקף החוב של כלל החברות הציבוריות בבורסה בשנים הבאות .  לפי הנתונים ,  עד 2017 צפויות החברות לשלם של 240 מיליארד שקל ,  באג"ח סחירות כולל הערכת ריבית ופידיון .  כ-15% מסכום זה - 37 מיליארד שקל - נמצאים בסיכון וקיים חשש שלא יוחזר .  זאת ,  בהתייחס לחברות שהריבית על איגרות החוב שלהן גבוהה מ-25%.בכנס קראה יחימוביץ' לציבור והפעילים החברתיים שהגיעו לכנס לקנות מניות שלא למטרת רווח ,  כדי לקנות את היכולת להשתתף באסיפת בעלי המניות ולהשפיע על ההחלטות החברות .  בתחילת הכנס ,  חולקו למשתתפים הוראות לרכישת מניות בחברות בולטות במשק . " שוק ההון הוא שדה בור לא חרוש שמשפיע על חיינו באופן מאוד אגרסיווי ואין מי שיפקח עליו ",  אמרה יחימוביץ' . " לרגולטורים אין מספיק שיניים והתקשורת מהססת למעט יוצאים מן הכלל לעסוק בנושא ואינה מתעמתת עם האנשים החזקים במשק שבמקביל מחזיקים בנתחים מכלי התקשורת או לחילופין משמשים כמפרסמים גדולים ". יחימוביץ' קראה לקהל לתת רוח גבית לפעילות הפרלמנטרית בתחום ולקנות מניות כדי להשתתף באסיפות בעלי המניות ,  להשמע את דברם ,  על המשתתפים ולדאוג שדבריהם ירשמו בפרוטוקול.זליכה אמר כי חוק ניירות ערך הישראלי ,  המעגן את הפעילות בשוק ההון ,  מיושן  " ואינו תואם את הוירוסים של עולם העסקים במאה ב-21 ".  זליכה הוסיף כי  " יש לתקן את החקיקה על ידי הטלת מגבלות על שורה של פעילויות המותרות בישראל ואסורות בחלק מושקי ההון במערב ,  ובמישור השני על ידי ביטול אגף שוק ההון והביטוח במשרד האוצר ואיחוד סמכויותיו עם הפיקוח על הבנקים בבנק ישראל ".  זליכה הסביר את הדברים בכך שיש לאכוף את הרגולציה הקיימת היום על בנקים גם על הגופים המוסדיים  " המהווים ישויות מעין בנקאיות ". הפעולות שזליכה אמר שיש לאסור נוגעות לכמה מהחברות הגדולות במשק ,  ובהתייחס לחברות אחזקה אמר שיש מדינות מערביות שאוסרות על קיומן . " יש לאסור על הנפקת של חברות אחזקה המהוות פירמידות בשוק ההון ,  יש להגביל מאוד את עסקות בעלי העניין ,  יש לאסור הפרטה של גרעיני שליטה מוחלטים ולצמצם את יכולם של גרעיני שליטה מוחלטים קיימים לבצע עסקאות בעלי עניין ". זליכה טען שרפורמת בכר נכשלה . " רפורמת בכר שהעבירה את מכשירי שוק ההון משליטת הבנקים לגופים אחרים נכשלה במטרתה לעורר תחרות בשוק ההון .  תחרות לא עושים במעבר מ-5 בנקים ל5 גופים קונצרנים גדולים אחרים .  אלא בהפיכת חמש גופים ל-10 גופים מתחרים"בהתייחס לכמה מונחים כלכליים שהושמעו בכנס אמר זליכה לקהל כי ייתכן שהם אינם מכירים אותם כי  " אולי לא רוצים שתכירו את המושגים ,  כי אז תבינו שיש בעיה .  אם תבינו שיש בעלה ,  תנסו לפתור אותה ". 

ירון זליכה :  רפורמת בכר נכשלה ;  יש לבטל את אגף הפיקוח על שוק ההון באוצר
זוהר גושן :  היקף החובות של החברות הציבוריות עד 2017 - 240 מיליארד שקל ;  37 מיליארד שקל מצויים בסיכון

