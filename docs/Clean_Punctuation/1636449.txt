אילון למועצת אירופה :  המו"מ לא צריך להתמקד בהתנחלויות
סגן שר החוץ דני אילון השתתף היום  ( שלישי )  בדיוני מועצת אירופה בנושא המזרח התיכון שנערכים בשטרסבורג .  אילון עמד בראש משלחת פרלמנטרית שהגיעה לאסיפה בה השתתפה גם משלחת פלסטינית בראשות שר השיכון והתשתיות מוחמד אשתיה .  בנאומו לפני המועצה אמר אילון כי ישראל רוצה להתחיל במו"מ עם הפלסטינים : " אנו יושבים ליד שולחן הדיונים כבר תשעה חודשים ועדיין מחכים לפלסטינים שיתפסו את מקומם סביב השולחן .  אני מקווה שעמדת מועצת אירופה תהיה מאוזנת וקורא שלא להתמקד רק בנושאי התנחלויות ,  שאינן מכשול לשלום .  ישנם דברים אחרים שצריך להתמודד עימם ,  כמו הטרור וההסתה .  היום ברור לכולם כי חמאס מייצג את אירן ולא את האינטרסים של הפלסטינים ".  בהתייחסו לאירן אמר אילון : " אירן היא איום על העולם כולו ויש לטפל בו בצורה מיידית ".  לפני הדיון נפגש אילון עם נשיא המליאה ,  שהוא חבר המפלגה השלטת בתורכיה .  אילון אמר לו : " יש לחזק את יחסי ישראל עם מועצת אירופה ועל המועצה לא לנקוט בעמדות חד צדדיות ,  שכן הדבר מרחיק את הפיתרון לשלום ". 

אילון למועצת אירופה :  המו"מ לא צריך להתמקד בהתנחלויות
nan
