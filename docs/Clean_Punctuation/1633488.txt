גוגל נעלבת בשם האבוריג'ינים
גוגל מצנזרת את מנוע החיפוש האוסטרלי שלה ,  כדי להסיר קישור לאתר שפוגע ברגשות המיעוט האבוריג'יני
גוגל מצנזרת באוסטרליה .  ענקית החיפוש שהודיעה רק לפני מספר ימים כי תפסיק להיענות לחוק הסיני ולצנזר תוצאות חיפוש ,  עושה זאת בגרסה האוסטרלית של גוגל  Google.com.au .  הסיבה  תלונה שהגיש אזרח המדינה לאחר שמצא אתר סאטירי שיורד על האבוריג'ינים האוסטרליים .
 האדם ,  סטיב הודר-ווט ,  חיפש בגוגל האוסטרלי את שילוב המילים  " Aboriginal Encyclopedia  ( אנציקלופדיה אבוריגנית )  ,  וגילה שאחת מתוצאות החיפוש מובילה אותו לאתר בשם Encyclopedia Dramatica  אתר סאטירי שיורד על כולם ,  ולא פוסח גם על האבוריגנים .  הודר-ווט החליט לתבוע מגוגל להסיר את האתר ,  והחברה נענתה לדרישתו .  
נכון לעכשיו ,  אם תחפשו את שילוב המילים  " הבעייתי "  ב-Google.com.au ,  תגלו כי בתחתית העמוד נכתב שבתגובה לדרישה משפטית ,  החברה הסירה תוצאה אחת מדף החיפוש .  קישור שמצורף להודעה מוביל לדף בו נכתב שגוגל קיבלה תלונה על אתר שמפר את החקיקה האוסטרלית שנועדה למנוע אפליה ,  ולכן התוצאה הוסרה .
 
גוגל נעלבת בשם האבוריג'ינים
גוגל מצנזרת את מנוע החיפוש האוסטרלי שלה ,  כדי להסיר קישור לאתר שפוגע ברגשות המיעוט האבוריג'יני

