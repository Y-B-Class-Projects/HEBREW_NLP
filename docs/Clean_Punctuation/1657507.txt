ממשלת דובאי תחלץ את דובאי וורלד ונאחיל - תספק להן סיוע בסך 9.5 מיליארד דולר
ממשלת דובאי תמיר למניות כ-10.1 מיליארד דולר מחובותיה של דובאי וורלד ותשלם התחייבויותיה לנושים
ממשל דובאי הודיע אתמול כי יסייע לממן שתי חברות שנקלעו למשבר כלכלי ,  ותזרים 9.5 מיליארד דולר לדובאי וורלד ולחברה הבת שלה .  הממשל ישלם את כל חובות החברות בשמונה השנים הקרובות.דובאי תזרים 8 מיליארד דולר לזרוע הנדל"ן של דובאי וורלד ,  נאחיל ,  ו-1.5 מיליארד דולר לדובאי וורלד עצמה ,  ותמיר למניות כ-10.1 מיליארד דולר מחובותיה של החברה לממשלת דובאי .  הזרמת ההון מבהירה כי דובאי לא תאפשר שתי חברות הענק ליפול ." רשויות דובאי נותרו ללא כל אפשרות אחרת מלבד לקיחת אחריות על מה שהוצג תמיד בפני המשקיעים כיישות בגיבוי ממשלתי ",  אמר כריסטופר דייוידסון ,  שכתב מספר ספרים על דובאי ועל אבו דאבי . " בטווח הקצר ,  הזרמת ההון קונה לדובאי זמן .  אך בסופו של דבר כל המימון לנאחיל אמור לבוא ממקורות חיצוניים ". בהצהרה הרשמית ,  הודיעה ממשלת דובאי כי 5.7 מיליארד דולר מההון שיוזרם נובעים מההלוואה המקורית של 10 מיליארד דולר ,  והשאר - 3.8 - מיליארד דולר נובעים ממקורות פנימיים .
 
ממשלת דובאי תחלץ את דובאי וורלד ונאחיל - תספק להן סיוע בסך 9.5 מיליארד דולר
ממשלת דובאי תמיר למניות כ-10.1 מיליארד דולר מחובותיה של דובאי וורלד ותשלם התחייבויותיה לנושים

