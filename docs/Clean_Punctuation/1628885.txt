מסכמים שנה :  52 דירות נמכרו במגדל White City בתל אביב תמורת 224 מ' ש' ;  ממוצע של 4.3 מ' ש' לדירה
המגדל נבנה בשותפות משפ' ברונר וחברות צמח המרמן ויורוקום נדל"ן ;  היזמים :  מכרנו השבוע דירה ב-10.5 מ' ש'
שנה מוצלחת עברה על יזמי מגדל המגורים white city residence ברחוב יצחק אלחנן בתל אביב שנמצא בסמוך לשכונת נווה צדק .  סיכום מכירות לשנת 2009 מראה כי בסך הכל נמכרו בפרויקט - שיכלול 160 דירות ויתנשא לגובה 30 קומות - 52 דירות שהכניסו לקופת היזמים 224 מיליון שקל.מדובר בהכנסה ממוצעת של 4.3 מיליון שקל לדירה ,  אם כי יש לזכור שמספר דירות נמכרו בסכומים גבוהים שעלו על 10 מיליון שקל .  לדברי היזמים ,  רק בשבוע האחרון נמכרה דירה בשטח 240 מ"ר בקומה השישית במגדל תמורת 10.5 מיליון שקל ,  מחיר מגלם שווי של כ-43 אלף שקל למ"ר .  לשם השוואה נציין כי באוגוסט 2008 נמכרה דירה דומה בקומה העשירית במגדל תמורת 8.15 מיליון שקל ,  כאשר המחיר גילם שווי של כ-39 אלף שקל למ"ר.למרות עליית המחירים בפרויקט יש לזכור כי במסיבת עיתונאים להשקת הפרויקט בחודש מאי 2008 הצהירו היזמים כי הם צופים שמחירי הדירות בפרויקט יימכרו בממוצע של 45 אלף שקל למ"ר .  בסך הכל נמכרו מאז מאי 2008 59 דירות בפרויקט  7 מהן בשנת 2008 והשאר כאמור ב-2009.יזמי הפרויקט הם משפחת ברונר מבלגיה  ( 50% )  והחברות צמח המרמן ויורוקום נדל"ן  ( 25% כל אחת )  .  חברת א.דורי נבחרה לשמש כקבלן מבצע לפרויקט ,  כאשר הבנייה החלה בפועל לפני למעלה משנה .
 
מסכמים שנה :  52 דירות נמכרו במגדל White City בתל אביב תמורת 224 מ' ש' ;  ממוצע של 4.3 מ' ש' לדירה
המגדל נבנה בשותפות משפ' ברונר וחברות צמח המרמן ויורוקום נדל"ן ;  היזמים :  מכרנו השבוע דירה ב-10.5 מ' ש'

