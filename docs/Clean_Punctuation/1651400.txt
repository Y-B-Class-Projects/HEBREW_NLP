 " חצויה ",  עכשיו גם באסיה
הפיליפינים תהיה המדינה ה-35 שרכשה את הסדרה של דורי מדיה ו-HOT ותצטרף לאיטליה ,  צרפת ,  גרמניה ,  שווייץ ,  הונגריה ,  אוסטריה ,  בלגיה ועוד
דרמת הנוער  " חצויה "  נמכרה לפיליפינים ,  המדינה הראשונה באסיה שרכשה את זכויות השידור לסדרה .  בכך מגיע מספר המדינות שרכשו את הסדרה לשידור מאז מאי 2009 ל-35 ,  בהן איטליה ,  צרפת ,  גרמניה ,  שווייץ ,  הונגריה ,  אוסטריה ,  בלגיה ,  פורטוגל ,  אנגולה ,  מקדוניה ומוזמביק .  היקף מכירות הסדרה עד עתה נאמד בלמעלה ממיליון דולר . " חצויה "  ששודרה תחילה רק ב-HOT VOD וזכתה להצלחה גדולה מציגה את הסכסוך העתיק בין הערפדים לבני האדם ,  דרך עיניהם של בני נוער ובמרכזם אלה ,  חצי נערה חצי ערפדית שמגלה שבכוחה להציל את העולם .  
נדב פלטי ,  נשיא ומנכ"ל דורי מדיה : " אנו גאים על הצלחתה המתמשכת של 'חצויה' עם כניסתה ליבשת אסיה והפופולריות הגואה בקרב גופי שידור באירופה .  פעם נוספת אנו נוכחים לראות כיצד הפקה בעלת מבנה עלילה נכון ,  חזות בינלאומית וטכניקות צילום מתקדמות מסוגלת לחצות גבולות ולכבוש קהלים מגוונים בכל העולם ". 
יורם מוקדי ,  סמנכ"ל תוכן ב-HOT : " הוט גאה להוביל את עולם הפקות המקור ולהיות חלוצה בכל הקשור להפקת תוכן ייעודי לשרות ה-VOD .  עולם ה-VOD חשוב ומשמעותי בקרב הקהל הצעיר ו-HOT תמשיך להוביל את ההשקעה בתוכן מקורי לילדים .  אנחנו מחשיבים את 'חצויה' כנכס משמעותי בבואנו לחזק את עולם התוכן המוצע לילדים ב-HOT בכלל וב-VOD בפרט ".  

" חצויה ",  עכשיו גם באסיה
הפיליפינים תהיה המדינה ה-35 שרכשה את הסדרה של דורי מדיה ו-HOT ותצטרף לאיטליה ,  צרפת ,  גרמניה ,  שווייץ ,  הונגריה ,  אוסטריה ,  בלגיה ועוד

