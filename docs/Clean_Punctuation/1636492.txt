הראל פיננסים :  צמיחה של 15% באפיק המנייתי - סבירה ביותר ב-2010
בהראל מעריכים כי הנגיד יימנע מלהעלות את הריבית גם בחודש הבא
אורי רבינוביץ' ,  מנהל השקעות ראשי של הראל פיננסים ,  מסביר היום ליועצי ההשקעות בבנקים כי חוסר ידיעה ואי ודאות פוליטית בארה"ב ,  מקשה על השווקים לעלות ,  והתבהרות העניינים צפויה להסדיר את מצבם .  עם זאת ,  חברות אמריקאיות מדווחות על רווחים שאף עולים על תחזיות האנליסטים ,  כלומר מצב זירת המיקרו בארה"ב טוב יותר מזירת המקרו .  רבינוביץ' סבור כי ההערכה לצמיחת שוק המניות ב-10%-15% השנה ,  הינה סבירה ביותר וכי 2010 תהיה שנה טובה לאפיק זה גם בארץ וגם בחו"ל.בהתייחסותו לסוגיית הבנקים בארה"ב ויוזמת אובמה ,  מציין רבינוביץ' כי התערבות הרגולטור היתה צפויה כבר מזמן ,  על רקע הנושאים הקשורים לבונוסים ולשכר מנהלים .  הראל פיננסים סבורים כי המגזר הבנקאי האמריקאי יציג רווחים גבוהים השנה אשר צפויים להתמתן בשנת 2011.מיכאל שראל ,  כלכלן המקרו הראשי של קבוצת הראל ,  מתייחס להחלטת הריבית של בנק ישראל כבלתי מפתיעה ,  מאחר והשוק ציפה לפסק זמן לאחר שתי העלאות רציפות ופירסום מפתיע של מדד המחירים נמוך לחודש דצמבר .  שראל מציין עוד גורמים שתמכו בהחלטה וביניהם ירידה בכמות הכסף במשק ,  ירידה מסוימת בשווקי ההון בתקופה האחרונה וירידה בציפיות אינפלציוניות ל-2010.שראל מעריך כי גם בחודש הבא יימנע הנגיד מלהעלות את הריבית וכי הקצב הסביר הוא העלאות דו חודשיות עד סוף השנה .  הסיבה להמתנת בנק ישראל בפרסום הבא טמונה ,  על פי הערכתו של שראל ,  בהורדת תחזית הצמיחה הצפויה ב-2010.סמי בבקוב ,  מנכ"ל הראל-פיא ,  בהתייחסותו לאפיק הסולידי ,  ציין כי השוק מגלם את המתווה הצפוי העתידי של העלאות הריבית בצורה נכונה .  בנוסף ,  לא צפויות העלאות ריבית בארה"ב ובאירופה בתקופה הקרובה .  מכל אלה עולה כי רווחי הון באפיק הממשלתי אינם סבירים בתקופה הקרובה ,  אך אין לפסול את האפיק ויש לבדוק בקפידה את העיתוי הנכון בין סוגי הריבית והמח"מ .  בהראל-פיא מקצים כ-30% לאפיק הקונצרני ונוטים יותר לכיוון דירוגי a .
 
הראל פיננסים :  צמיחה של 15% באפיק המנייתי - סבירה ביותר ב-2010
בהראל מעריכים כי הנגיד יימנע מלהעלות את הריבית גם בחודש הבא

