מה יהיה איתו ? 
האם לקרוא לאדם אחר בקלפים ללא ידיעתו הוא דבר פסול ?  ומי היא מלכת החרבות ?  12 המסכות - המשך
לא פעם אני נתקל בשאלות בפורום טארוט שלנו ,  המופנות לצד ג' .  כמעט מבלי לחשוב אם נכון לשאול שאלות מסוג זה ,  נשאלות שאלות בסגנון : " האם X רוצה אותי ?  "  האם הבת שלי בהיריון ?  "  ושאלות רבות נוספות המופנות לרוב לקוראים המיומנים שלנו .  
זה אולי נראה טבעי לשאול שאלות מסוג זה . " הרי אני רוצה לדעת ",  רבים יגידו ,  אולם מבחינת המפרשים אין זה פשוט ,  כיוון שעולה השאלה - האם נכון לנו לענות על שאלות כאלו ?  האם זה אתי ?  הרי אם הבת של אותה אמא הייתה רוצה לספר לה שהיא בהיריון ,  האמא שלה הייתה הראשונה לדעת .  מי אנחנו שנחדור לפרטיות שלה ונחשוף את סודותיה ?  
ובכן ,  התשובה היא מורכבת ,  ודעתי היא שאין ספק שלקרוא לאדם אחר ללא ידיעתו הוא דבר פסול .  אך האתיקה דווקא מציגה תמונה שונה ומעניינת .  מבחינה אתית ,  כל עוד אנו קוראים נייטרליים שאינם קשורים לשאלה מותר לנו לערוך את הקריאה .  האתיקה אינה אוסרת עלינו לעשות את הקריאה ,  אולם מה שאסור לנו לעשות ,  מה שאינו אתי ,  הוא שימוש במידע והעברתו לצד שינצל אותו בצורה כלשהי .  במילים אחרות ,  הקורא בקלפים יכול לעשות קריאה לצד ג' ללא ידיעתו ,  אולם עליו לדעת איזה מידע מותר לו להעביר לשואל .
 קלפי הטארוט עוזרים לנו בפתרון דילמה זו ומראים שבפועל זה לא משנה ,  כיוון שגם אם נעשה קריאה  " רכילותית "  מסוג זה ,  ברובם המוחלט של המקרים הקלפים לא יתנו לנו תשובה על צד ג' ,  אלא יתמקדו בשואל ובמקום בו הוא נמצא .  הכלל הגורף אומר שכאשר אנו שואלים שאלה על אדם ללא ידיעתו ומקבלים קלף של מסר ,  המסר ניתן עבור השואל ,  עבור האדם ששאל את השאלה .  
כך למשל ,  אם באה אלינו בחורה השואלת מה הבחור שאתו היא יוצאת שבועיים מרגיש כלפיה ,  ויוצא קלף מסר כגון חמישה גביעים ,  הרי שיש כאן מסר שמכוון לשואלת .  כקלף מסר ,  הקלף 5 גביעים מזהיר שלא להיות פסימיים ,  שלא לראות הכל שחור ,  כיוון שהסכנה היא שכשאנו רואים הכל שחור אנו מתנהגים בהתאם .  הקלף מזהיר שאם השואלת תתחיל להתנהג כאילו יש בעיה ,  תתחיל להיסגר ולהיות פחות שמחה ופחות מתקשרת ,  לבסוף זה יתגשם .  זו תהיה נבואה שתגשים את עצמה ,  ולבסוף בן הזוג ,  המתחיל לקבל משהו אחר בזוגיות ,  יעזוב .
 העובדה שהייאוש שלה הוא בלתי מוצדק יכולה להצביע על כך שבפועל הבחור מתעניין בה ואולי אפילו מתחיל להתאהב ,  אולם אין זה אומר שאנו צריכים לשתף את השואלת בנתונים האלו .  זה יהיה לא אתי ופסול .  כקוראים אנו צריכים לעשות שיקול דעת ולהבין מה עלינו לספר לשואל ומה לא .  לשמור את הידע לעצמנו ולעשות את המיטב כדי לעזור לשואל להגיע למקום אליו הוא שואף להגיע .  
לכן ,  לסיכום ,  הגולשים יכולים להמשיך לשאול שאלות  " רכילותיות "  אולם עליהם לקחת בחשבון שברוב המקרים התשובות לא יתמקדו בצד ג' ,  כי אם בשואל ובמה שעליו לעשות כדי לקדם את נושא השאלה .
 בסדרת מאמרים זו אני כותב על קלפי טארוט ובמיוחד על קלפי החצר .  שישה עשר קלפים העוסקים בצדדים השונים של הנפש ,  ששנים עשר מתוכם מוכרים לנו מתחום האסטרולוגיה .  קלפי החצר מספרים את הסיפור של הפרסונה  ( ואני ממליץ למי שעוד לא קרא לחזור למאמר  " אוואטר שולט ")  - את סיפורי המסכות שאנו צריכים ללבוש .  לכן ,  כשיוצא קלף המייצג מזל אסטרולוגי מסוים אין זה משנה כלל באיזה מזל נולדנו ,  כיוון שמה שקובע הוא איזו מסכה אנו צריכים ללבוש עכשיו .  כך למשל אם ייצא לנו קלף מלכת החרבות ,  גם אם המזל שלנו הוא אריה ,  זה הזמן ללמוד לשים את המסכה של מזל דלי .  וגם אם אנו רגילים להיות קלילים ,  הפעם נצטרך ללבוש את המסכה של  " הרציני ",  לדכא את קלילות המאפיינת אותנו ,  לשנס מותניים ולהתחיל לעבוד ברצינות .
 המסכה של מלכת החרבות  ( מזל דלי )    " האידיאליסט ": 
את המסכה של מלכת החרבות לא הרבה מכירים .  לובשי מסיכה זו אינם מוחצנים ,  לפעמים הם אינם ברורים ואת עבודתם ותרומתם הרבה הם עושים עם עצמם בשקט וללא צורך בהכרה .  אלו יהיו אותם אנשים שרואים את הנולד ,  הם מתקני עולמות ,  לוחמי צדק ,  וכשהם מדברים - כדאי לנו להקשיב למה שיש להם להגיד .  
אחד הדברים שלובשי מסכה זו יודעים לעשות טוב במיוחד הוא מדיטציה .  מדיטציה זו היכולת להתנתק מהסביבה כדי להתרכז ולעשות דבר אחר .  חובש ,  לדוגמה ,  חייב לדעת לעשות מדיטציה ,  אחרת איך הוא יוכל להגיע לאירוע עם פצועים ולעשות את מלאכתו ?  הוא חייב לדעת להתנתק מהסביבה ולעשות דבר אחד  להציל חיים .  כך גם מנתחים ,  טייסים וכל שאר בעלי המקצועות האחרים הזקוקים למדיטציה כדי שיוכלו להיות במיטבם .
 לובש מסכה זו הוא אידיאליסט ,  חשוב לו צדק חברתי .  מפריע לו הרעב באפריקה ,  השחיתויות ,  והוא זה שיכתוב מכתבים ויילחם כשיש עיוות צדק .  גם כשהוא נלחם בחוסר צדק הוא עושה מדיטציה ולכן הוא יהיה שקוע במטרה ויקריב את כל מה שיש סביבו .  כשהוא שקוע בפרויקט הוא  " לא רואה ממטר ",  ובאותו רגע לא חשוב לו דבר פרט למטרה שלו :  לא משפחה ,  לא עבודה ולא ילדים .  כמו כל אידיאליסט ,  הוא רואה את התמונה הגדולה ,  אבל החיסרון הגדול שלו הוא שהוא אינו רואה את הסביבה הקרובה לו .  הוא יכול לסבול את כאבם של העניים באפריקה ולתרום סכום נכבד למען מטרה זו ,  אך הוא לא יראה שאחיו זקוק נואשות לכסף כדי לאכול .
 לובש מסיכה זו חייב ללמוד להיזהר מהנטייה שלו להקריב את הקרוב לו למען המטרה .  זה יפגע בעיקר בזוגיות ובמשפחה .  השואל יכול להיות ימים בעבודה ,  לא להתקשר ואפילו לא לחשוב על המשפחה .  זה לא שהמשפחה לא חשובה לו ,  אלא שפשוט הראש שלו לא שם ,  והשואל ,  או האישה והילדים צריכים פשוט להשלים עם תכונה זו במקום להילחם בה .  
לובשי מסכות אלו מקדימים את כולם .  הם רואים ומבינים דברים הרבה לפני כולם ,  עוד לפני שהם קיימים .  יש להם את זיק הגאונות והם מסוגלים לתפוס משהו עוד לפני שהוא מתרחש .  פעמים רבות אנשים אלו מקדימים את זמנם ,  ומקבלים יחס לא הוגן ורק בדיעבד הם יוערכו כראוי .  מספרים שבאחד הימים הגיע לתומס אדיסון עיתונאי וביקש ממנו בציניות לספר לקוראים שלו איך זה להיכשל 2,000 פעם בניסיונות להמציא את הנורה החשמלית .  
תשובתו של אדיסון הייתה שהוא לא נכשל 2,000 פעמים ,  אלא פשוט גילה 2,000 דרכים חדשות כיצד לא להדליק נורה .  את סוף הסיפור אנו מכירים ומי שצחק אחרון היה אדיסון שברביעי בנובמבר 1879 פרסם את התגלית החדשה שלו  נורת החשמל .  רק אנשים הלובשים מסכה זו מסוגלים להיות כה עקשנים ומתמידים גם כשכולם לועגים להם .  הם עשויים להקריב את כל היקר להם ,  לרבות הבריאות שלהם ,  ובלבד שיצליחו ויביאו את הבשורה לאנושות .   מזל דלי ומזל אריה יושבים אחד מול השני בגלגל המזלות .  מזל דלי צריך ללמוד ממזל אריה להיות קצת פחות רציני וליהנות יותר מהחיים ,  ומזל אריה צריך ללמוד ממזל דלי להתחיל לחשוב על אידיאלים ועל הסביבה ולא להתרכז רק ב"כיף "  ובעצמו .
 מה מניע אותנו :
 אנו מונעים על ידי צדק ,  אידיאלים ,  חשיבה עתידית וצורך לשפר את הקיים בחברה .  פעמים רבות אנו מקריבים את הסביבה הקרובה לטובת האידיאלים .
 תמצית הקלף  ( מה להגיד לשואל כשיוצא הקלף )  :
 מלכת החרבות מייצגת הלך רוח בו אנו עושים מדיטציה ,  מתנתקים מההפרעות ומהסביבה הקרובה ומתרכזים במעשינו בצורה מושלמת .  נוכל למשל לתפקד היטב בעבודה ולהשקיע את כל כולנו בפרויקט חשוב .  הקלף גם מראה כי אנו בעלי אידיאלים נעלים ופועלים לתקן את העולם ,  אולם יחד עם זאת אסור לנו לשכוח את הדברים שקרובים אלינו וחשובים לא פחות ,  כגון זוגיות ומשפחה אותם אנו נוטים להקריב למען אידיאלים אלו .  
הקלף מראה שאנו מסוגלים להקדים את זמננו ,  שיש לנו רעיונות טובים ,  אולם לא תמיד נוערך כראוי .  בסופו של דבר אכן נוערך והסביבה תראה כי אנו צודקים ,  אולם עד אז עלינו להיות קצת פחות רציניים ומעט פחות שכלתניים .  עלינו ללמוד איך לחיות את החיים וליהנות מהם בהווה .
 
מה יהיה איתו ? 
האם לקרוא לאדם אחר בקלפים ללא ידיעתו הוא דבר פסול ?  ומי היא מלכת החרבות ?  12 המסכות - המשך

