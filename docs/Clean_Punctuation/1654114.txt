אלרון ואר.די.סי יעניקו לסטרלינג הלוואה של 7.8 מיליון דולר 
 >  >  חברת אלרון מקבוצת אי.די.בי וחברת אר.די.סי ,  שבשליטת אלרון ורפא"ל ,  ממשיכות להזרים כספים לקופתה הריקה של חברת סטרלינג .  שלושה חודשים לאחר שקיבלה הלוואה של 3.9 מיליון דולר מאלרון ואר.די.סי ,  מבקשת סטרלינג לקבל הלוואה נוספת בסכום של 7.8 מיליון דולר מבעלות השליטה .  ההלוואה תינתן לסטרלינג על פי דרישתה בין אפריל לאוקטובר 2010 ,  תישא ריבית שנית של ליבור + 4.5% בשנה ותיפרע בתום שנתיים .  ההלוואה שתקבל סטרלינג נחותה לעומת החוב של סטרלינג לבעלי איגרות החוב להמרה מסדרה א' ,  סוגיה שכנראה עשויה לעניין את בעלי מניותיה של אלרון .  סטרלינג ,  שעוסקת בפיתוח ,  ייצור ושיווק של מערכות אנטנה לתקשורת באמצעות לוויינים ,  הסבירה את הצורך במזומנים בעובדה שנעשתה פנייה לבנקים כדי לקבל הלוואה ,  אך הבנקים סירבו להלוות כסף לחברה ,  בעיקר מבלי לקבל ערבויות מבעלי מניותיה .  החברה קיבלה בשבוע שעבר הודעה מחברת spacestar aerostar ,  ולפיה לאחר השלמת הבדיקה של מערכת האנטנה היא מאשרת את ביצוע העסקה בין שתי החברות בסכום של 5 מיליון דולר ומעבר לתחילת הספקות סדרתיות של מערכת האנטנה שמיועדת לכלי רכב .  סטרלינג ,  שעדיין לא הגיעה לשלב המכירות ב-2009 ,  הפסידה 40 מיליון שקל בשנה זו ,  בהשוואה להפסד של 11 מיליון שקל ב-2008 .  החברה צברה הפסד של 142 מיליון שקל מאז הקמתה והגירעון בהונה העצמי תפח ל-61 מיליון שקל .
 
אלרון ואר.די.סי יעניקו לסטרלינג הלוואה של 7.8 מיליון דולר 
nan
