כתב אישום :  ניסה לפוצץ המטוס בדרך לדטרויט
כתב אישום הוגש נגד עבדול פארוק עבדול מוטלב ,  באשמה שניסה לפוצץ מטוס שעשה את דרכו לדטרויט .  מוקדם יותר המשטרה הבריטית פשטה על דירתו בלונדון
 ( צילום :  רויטרס ,  עריכת וידיאו :  עידן גוראל ) 
כתב אישום הוגש הערב  ( שבת )  נגד עבדול פארוק עבדול מוטלב ,  באשמה שניסה לפוצץ מטוס שעשה את דרכו לדטרויט .  מוטלב הואשם שניסה להצית מתקן נפץ על סיפונה של טיסה של חברת התעופה דלתא מאמסטרדם לדטרויט עליה היו 290 נוסעים ואנשי צוות . 
" אם תוכניתו להרוס את המטוס היתה מצליחה ,  עשרות אנשים חפים מפשע היו נהרגים ",  אמר התובע הכללי של ארה"ב אריק הולדר .  הולדר לא שלל את האפשרות שבניסיון הפיגוע היו מעורבים בני אדם נוספים וזאת לאור השערות כי למוטלב היו קשרים לארגוןאל קאעדה . " נמשיך לחקור את הדבר במלוא המרץ ונשתמש בכל הכלים הזמינים בפני ממשלתנו כדי להבטיח שכל מי שאחראי לניסיון התקפה זה יובא למשפט ",  אמר הולדר .  
לדברי נוסעים שהיו על המטוס מוטלב ניגש לשירותים שבמטוס ,  שם שהה כ-20 דקות ולבסוף חזר למושבו וכיסה עצמו בשמיכה בטענה שהוא סובל מכאב בטן .  נוסעים במטוס שמעו קולות שהזכירו זיקוקי דינור והבחינו כי מכנסיו של מוטלב וקיר במטוס עלו באש .
 בתוך כך ,  בכיר אמריקאי מסר כי מוטלב היה במשך שנתיים ברשימת החשודים בטרור של המודיעין האמריקאי .  בתוך כך ,  משטרת בריטניה ערכה אחר הצהריים חיפושים בדירה במרכז לונדון בה התגורר מוטלב .  האזרח הניגרי התגורר מספר שנים בבריטניה כסטודנט והמטה הבריטי ללוחמה בטרור פועל לאתר רמזים על פעילותו בבריטניה .
 
כתב אישום :  ניסה לפוצץ המטוס בדרך לדטרויט
כתב אישום הוגש נגד עבדול פארוק עבדול מוטלב ,  באשמה שניסה לפוצץ מטוס שעשה את דרכו לדטרויט .  מוקדם יותר המשטרה הבריטית פשטה על דירתו בלונדון

