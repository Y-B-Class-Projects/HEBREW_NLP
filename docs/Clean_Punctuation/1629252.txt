מתקדמים בישום עסקת החבילה :  המדינה משיקה תכנית ערבויות ליצוא במיליארד שקל
בנק לאומי הוא הבנק הראשון שהשתלב בתכנית החדשה
משרד האוצר השיק היום תכנית סיוע חדשה ליצואנים שעיקרה מתן ערבויות במיליארד שקל לעידוד היצוא .  מדובר בתכנית שנגזרת מ"עסקת החבילה "  בין הממשלה ,  המעסיקים וההסתדרות שגובשה בקיץ 2009 כחלק מדיוני תקציב המדינה לשנים 2009-2010.במסגרת התכנית ,  מדינת ישראל תשתתף בחלק מהסיכון שבהעמדת הערבויות הבנקאיות לעסקאות יצוא ,  בהיקף כולל של עד מיליארד שקל .  סכום זה יחולק בין בנקים בהתאם לגודלו היחסי בשוק .  מדובר בערבויות לעסקות יצוא :  ערבות מכרז ,  ערבות ביצוע וערבות מקדמה .  עוד הוחלט ,  כי הליך העמדת הערבויות לא יהיה כפוף לאישור פרטני של אגף החשב הכללי וזאת לאור העובדה שהבנק מעמיד הערבות ישתתף בסיכון ביחד עם המדינה .  צעד זה יביא לייעול התהליך ויצמצם את הבירוקרטיה הנלוות לאישור הערבות .  תוכנית הערבויות תהיה בתוקף עד סוף שנת 2010.שר האוצר ,  יובל שטייניץ ,  אמר כי  " המדינה תשתתף בסיכון זה על מנת לעודד את היצוא הישראלי ולסייע ליצואנים בקידום עסקאות באופן שיקטין את העומס על מסגרות האשראי הקיימות .  מדובר בכלי נוסף לתמיכה ביצוא ,  שהוא אחד ממנועי הצמיחה המרכזיים של המשק .  עידוד היצוא יביא לניצול היתרון היחסי של המשק הישראלי בתקופה בה העולם מתמודד עם היציאה מהמשבר .  זהו חלק בלתי נפרד מהתכנית הכלכלית שנועדה לתמוך ביציאת המשק מן המשבר ".  חתם היום על כתב הערבות במסגרת התכנית ויהיה הראשון להשתמש בערבות המדינה .  הבנק יציע אותה ללקוחותיו היצואנים .  בנקים נוספים שיהיו מעוניינים להשתתף בתכנית הערבות ,  יוכלו להצטרף אליה עד לסוף חודש ינואר 2010.לאור המשבר הכלכלי ,  היצואנים הישראליים נתקלים כיום בקושי בהעמדת ערבויות לטובת הקונים בחו"ל ,  וזאת בעיקר בשל הקטנת מסגרות האשראי שהבנקים מעמידים לטובת היצואנים ,  דבר שגרם לעיתים לביטול עסקאות יצוא ישראליות .  יצוין כי העמדת ערבויות מסוג זה ,  הינה חיונית לצורך התמודדות במכרזים בחו"ל ולצורך התקשרויות עם קונים בחו"ל - ערבות המכרז חיונית לצורך השתתפות במכרזים ,  ערבות הביצוע חיונית לצורך ההתקשרות עצמה לאחר הזכייה במכרז וערבות המקדמה נועדה לאפשר קבלת מקדמה מהקונה שתאפשר ליצואן לממן את ייצור הסחורות.החשב הכללי במשרד האוצר ,  שוקי אורן ,  אמר כי  " הערבויות יאפשרו ליצואנים הישראלים להתמודד במכרזים חדשים בחו"ל ,  להתחרות עם חברות זרות ולחתום על עסקות יצוא חדשות .  צעד זה מצטרף לפעולות נוספות שבוצעו בשנה האחרונה לטובת עידוד היצוא הישראלי ובהן הרחבת ביטוחי סחר חוץ והגדלת הכיסוי הביטוחי שניתן ליצואנים .  אנו רואים חשיבות גדולה בלקיחת סיכונים מדודים על ידי הממשלה לטובת עידוד פעילות המשק ,  תוך חלוקת הסיכון עם הסקטור הפרטי ". כלים נוספים שהעמיד משרד האוצר בשנה האחרונה לטובת היצואנים כוללים את תכנית ה-top-up להרחבת ביטוחי סחר חוץ בה העמיד החשב הכללי ביטוח משנה חלקי לחברות ביטוח האשראי הפרטיות ,  בהיקף כולל של 4 מיליארד שקל והתוכנית להגדלת ערבות המדינה לחברת  " אשרא "  ל-1.25 מיליארד דולר לצורך ביטוח סיכון פוליטי בעסקאות יצוא .  בנוסף העניק משרד האוצר 30 מליון שקל למכון היצוא לתוכנית שביט ,  שנועדה לסייע בהסטת סחר למזרח הרחוק ואמריקה הלטינית .
 
מתקדמים בישום עסקת החבילה :  המדינה משיקה תכנית ערבויות ליצוא במיליארד שקל
בנק לאומי הוא הבנק הראשון שהשתלב בתכנית החדשה

