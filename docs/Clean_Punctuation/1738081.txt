עשור לאירועי אוקטובר :  שביתה כללית במגזר הערבי
עשר שנים לאחר ש-13 אזרחים ערבים נהרגו מאש כוחות הביטחון הישראליים ,  יקיימו היום במגזר הערבי שביתה כללית ושורה של עצרות ותהלוכות .  ח"כ א-סנע : " הציבור הערבי לא ישכח ולא יסלח וירדוף את הרוצחים ושולחיהם "
 ועדת המעקב העליונה של ערביי ישראל הכריזה על קיומה של שביתה כללית היום  ( שישי )  במגזר הערבי לציון עשור לאירועי אוקטובר ,  במהלכם נהרגו 13 ערבים-ישראלים מאש כוחות הביטחון הישראליים .  מאוחר יותר היום צפויות להתקיים עצרות במספר יישובים ערביים ,  והעצרת המרכזית תיערך בכפר קנא .  בנוסף ,  ייערכו תהלוכות ברחבי הערים והכפרים הערביים ,  ובני משפחות ההרוגים יניחו זרים על קברי בניהם שנהרגו .  המשטרה נערכת לקראת הארועים השונים מחוץ ליישובים הערבים ,  ולפי ההערכות לא צפויים אירועים חריגים או הפרות סדר .
 חבר הכנסת טלב א-סנע  ( רע"מ-תע"ל )  התייחס הבוקר ליום השנה העשירי לאירועי אוקטובר ואמר כי  " הציבור הערבי מחדש את המחויבות כלפי חללי אירועי אוקטובר .  הוא לא ישכח ולא יסלח וירדוף את הרוצחים ושולחיהם עד שישלמו את מחיר פשעיהם ".  א-סנע גם הזהיר מפני פרוץ אינתיפאדה נוספת בשל כישלון המו"מ בין ישראל לפלסטינים ונוכח  " המתקפה הציונית נגד אל אקצא ,  התפיסה העוינת של המשטרה כלפי הציבור הערבי ,  המצוקה והאכזה בהן שרוי הציבור הערבי "  וכן בגלל  " הממשלה הימנית והכוחנית השולטת כיום בישראל ".  א-סנע גם קרא לרשות הפלסטינית לנטוש את שולחן המו"מ ,  מאחר ש"בישראל יש פרטנר למלחמה ולהתנחלויות ואין פרטנר לשלום ". 
ראש עיריית נצרת וממלא מקום יושב ראש ועדת המעקב העליונה של ערביי ישראל ,  ראמז ג'רייסי ,  אמר לגלי צה"ל כי דבר לא השתנה ביחסה של המדינה אליהם . " לא הוסקו מסקנות ולא יושמו המלצות ועדת אור ",  הוא אמר . " העלייה בגעזנות ,  הקריאות לטרנספר ,  גם בהקשר לשיחות עם המנהיגות הפלסטינית - בעקבות זאת הוחלט שהיום הזה יצוין שביתה כללית במגזר הערבי ". 
במקביל לעשור לארועי אוקטובר מציינים הפלסטינים עשור לאינתיפאדת אל אקצא .  הזרוע הצבאית של חמאס ,  גדודי עז א-דין אל-קסאם ,  פרסמה הודעה בה נאמר כי אינתיפאדת אל-אקצא הביאה להישגים חסרי תקדים והצלחות של ממש בשטח , " ביניהן סילוק הכיבוש מרצועת עזה ושינוי חוקי המאבק מול ישראל ".  עוד הכריזה הזרוע ,  כי היא הצליחה לחשוף את האמת מאחורי קריאות השלום המזויפות של ישראל , " שאינה מבינה שפה אחרת מלבד שפת הכוח והאש ". 
בהודעה רמזה עוד הזרוע הצבאית של חמאס כי קיימת אפשרות להתפרצות אינתיפאדה נוספת בקרוב מאוד . " התנאים שהביאו לפרוץ אינתיפאדת אל-אקצא דומים עד מאד לתנאים השוררים כעת ,  בעיקר בגדה המערבית ובירושלים ",  נמסר .  עוד טענו בחמאס ,  כי  " מתנהל משא ומתן חסר תוחלת שתוצאותיו ידועות מראש ,  הרשות רודפת אחר לוחמי ההתנגדות ומשליכה אותם לכלא ,  ישראל מטמאת את המקומות הקדושים ,  חונקת את העם הפלסטיני וכו' .  כל אלו עלולים להתפוצץ בפנים של הכיבוש וסוכניו ". 

עשור לאירועי אוקטובר :  שביתה כללית במגזר הערבי
עשר שנים לאחר ש-13 אזרחים ערבים נהרגו מאש כוחות הביטחון הישראליים ,  יקיימו היום במגזר הערבי שביתה כללית ושורה של עצרות ותהלוכות .  ח"כ א-סנע : " הציבור הערבי לא ישכח ולא יסלח וירדוף את הרוצחים ושולחיהם "
 
