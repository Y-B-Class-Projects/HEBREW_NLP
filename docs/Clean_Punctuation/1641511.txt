היגואין : " רוצה להישאר בריאל עוד שנים רבות "
 הארגנטינאי הגיב לידיעות על כוונת המועדון להאריך את חוזהו עד 2016 .  על בנזמה : " אין בינינו יריבות .  זו המצאה של התקשורת "
 בדיוק ביום בו עלו הדיווחים על כך שבריאל מדריד מתכוונים להאריך את חוזהו של גונזאלו היגואין ,  נבחר החלוץ הארגנטינאי לייצג את הקבוצה במסיבת העיתונאים הקבועה ,  בה כמובן התייחס לשמועות וחיזק את מעמדו בקרב אוהדי הבלאנקוס כשהביע את רצונו להמשיך במדריד עוד שנים רבות .
" אני מאוד מאושר ורוצה להישאר כאן זמן רב ",  אמר היום  ( שלישי )  היגואין , " אבל את השאלות לגבי החוזה צריך להפנות לסוכן שלי .  זה יהיה חלום לשחק בריאל מדריד גם בשנים הבאות .  הגעתי לכאן לפני שלוש שנים ומאז אני משתפר בכל שנה ושנה .  אני מקבל ביטחון מהצוות ומרגיש טוב יותר ככל שחולף הזמן ". 
כשנשאל לגבי השמועות על יריבות בינו לבין קארים בנזמה על תפקיד החלוץ ,  השיב 'אל פיפיטה' : " אין שום בעיה עם בנזמה ,  אנחנו מסתדרים טוב מאוד .  מדובר בהמצאות של התקשורת ".  כפי הנראה כרגע ,  בשבועיים הקרובים לא תהיה תחרות בין השניים ,  שכן בנזמה סובל מפציעה שתגרום לו להחמיץ את המשחק מול חרז וככל הנראה גם את המפגש הראשון עם קבוצות לשעבר ליון בשלב הנוקאאוט של ליגת האלופות .
 
היגואין : " רוצה להישאר בריאל עוד שנים רבות "
 הארגנטינאי הגיב לידיעות על כוונת המועדון להאריך את חוזהו עד 2016 .  על בנזמה : " אין בינינו יריבות .  זו המצאה של התקשורת "
 
