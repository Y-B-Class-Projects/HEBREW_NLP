מרקסטון לא לבד :  מנהלי השקעות שילמו למתווכים 125 מיליון דולר עבור חוזים עם קאלפרס
קרן הפנסיה הגדולה בארה"ב חשפה אלפי עמודים של מסמכים על תשלומים של מאות חברות השקעה פרטית למתווכים
קאלפרס ,  קרן הפנסיה הגדולה בארה"ב ,  מסרה היום כי חברות השקעה פרטית שילמו לפחות 125 מיליון דולר למתווכים שסייעו להן לזכות בחוזים לניהול כספי קרן הפנסיה בגודלה בארה"ב ,  דיווחה סוכנות הידיעות בלומברג .  קאלפרס ,  קרן הפנסיה של עובדי מדינת קליפורניה ,  פירסמה היום למעלה מ-5,000 עמודים של מסמכים שקיבלה הקרן ממאות חברות השקעה פרטית על היקף וגובה התשלומים שהעבירו למתווכים .  קאלפרס מסרה כי למיטב ידיעתה ,  האדם שהרוויח את הסכום הגדול ביותר מתיווך בין חברות השקעה פרטית לקרן היה חבר הדירקטוריון לשעבר של קאלפרס ,  אלפרד וילאלובוס ,  שקיבל בעשור החולף 58.9 מיליון דולר עבור שירותיו .  המסמכים כוללים את הסכומים ששילמו חברות השקעות בוול סטריט למתווכים כדי לזכות בחוזים לניהול כספי הקרן ,  המסתכמים ב-206 מיליארד דולר .  רשות ני"ע בארה"ב  ( sec )  כמו גם משרדי התובע הכללי של מדינות ניו יורק וקליפורניה כבר פתחו בחקירת הקשרים הפיננסים בין קרנות הפנסיה של עובדי מדינות אלו לבין חברות השקעה ומתווכים .  ליוט ברוידי ,  יו"ר קרן ההשקעה הפרטית מרקסטון ושותפם של רון לובש ואמיר קס לייסוד הקרן ,  הודה בחודש שעבר באישומי תשלום שוחד בסך מיליון דולר בשנים 2006-2002 לארבעה בכירים בקרן הפנסיה של עובדי מדינת ניו יורק בארה"ב ,  בתמורה להעברת רבע מיליארד דולר מהשקעות קרן הפנסיה לניהול מרקסטון .
 
מרקסטון לא לבד :  מנהלי השקעות שילמו למתווכים 125 מיליון דולר עבור חוזים עם קאלפרס
קרן הפנסיה הגדולה בארה"ב חשפה אלפי עמודים של מסמכים על תשלומים של מאות חברות השקעה פרטית למתווכים

