רשמית :  רוביניו הושאל לסנטוס לחצי שנה
מנצ'סטר סיטי נענתה לבקשתו של הברזילאי המתוסכל לחזור לקבוצת נעוריו ,  שתישא בכל עלויות חוזהו עד תום העונה
אחרי משא ומתן מתוקשר הודיעה הערב  ( חמישי )  מנצ'סטר סיטי באופן רשמי על השאלתו של רוביניו לסנטוס לתקופה של שישה חודשים .  למרות הלחץ שהפעיל עליו מאמנו הטרי בסיטי ,  רוברטו מאנצ'יני ,  על מנת שיחזור בו מבקשתו לעזוב ,  העדיף הברזילאי בן ה-26 להתרענן מהצרות שלו בפרמיירליג במולדתו ,  שם קיבלה אותו קבוצת נעוריו בזרועות פתוחות .
" סנטוס תישא בכל עלויות החוזה שלו ,  והשחקן יתחיל את תקופת השאלתו כבר ביום ראשון ",  נאמר בהודעתה של סיטי ,  שרכשה את רוביניו מריאל מדריד בספטמבר 2008 תמורת 32 מיליון ליש"ט ,  במה שאמור היה להיות אחד הצעדים הראשונים בהפיכתה של סיטי למועדון פאר באנגליה .
 בפועל ,  חלוץ נבחרת ברזיל אמנם הבקיע 14 שערים בעונתו הראשונה באנגליה ,  אלא שההמשך היה מעט עגום יותר .  סיטי החליטה להביא בקיץ החולף את עמנואל אדבאיור וקרלוס טבז להתקפה ,  כאשר החלפתו של מארק יוז במאנצ'יני סימלה את תחילת הסוף של הברזילאי בעיר ,  כאשר שמועות החלו לקשור אותו לאינספור קבוצות אחרות באירופה .
 
רשמית :  רוביניו הושאל לסנטוס לחצי שנה
מנצ'סטר סיטי נענתה לבקשתו של הברזילאי המתוסכל לחזור לקבוצת נעוריו ,  שתישא בכל עלויות חוזהו עד תום העונה

