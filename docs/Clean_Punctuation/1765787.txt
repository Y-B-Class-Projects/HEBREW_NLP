ברוורמן :  זריקת ישי לכלבים לא תפתור כלום
בשבוע לאחר השריפה בכרמל וההודעה האמריקאית על פיצוץ מגעי ההקפאה ,  לשר לענייני מיעוטים יש דרישות :  הממשלה חייבת להקים ועדת חקירה ממלכתית ,  העבודה חייבת לדרוש את המשך המו"מ ,  והיועץ המשפטי חייב לחקור את גזענות הרבנים .  חמישי אישי עם אבישי ברוורמן 
" לאור ממצאי דוח מבקר המדינה שמבהיר חלק מהתמונה ,  אך לא את כולה ,  זה הכרחי ,  וצריך להציב לוועדת החקירה לוח זמנים של חצי שנה עד להגשת הדו"ח הסופי .  הגשתי גם הצעת החלטה לממשלה על הנושא הזה .  ברור לחלוטין שמה שהיה פה הוא לא בסדר ,  בלשון המעטה .  אפשר לעבור לסדר היום ולומר :  'בא הגשם' ,  'באו המטוסים' ,  ואחרי שנעבור לסדר היום ,  יגיע המשבר הבא  אסון אווירי בנתב"ג ,  רעידת אדמה ,  דליפת דלק במפרץ חיפה .  רק ועדת חקירה ממלכתית מתחילה לזעזע . 
" אני מבקש לבדוק שני דברים :  איך המערכת התכוננה בעשר שנים האחרונות ,  ואיך היא התנהלה ב- 12 השעות הראשונות של המשבר .  אני לא מסתכל על עריפת ראשים ,  אני מבקש ללמוד לקחים ולהתחיל ליישם אותם .  לוועדת חקירה ממלכתית יש כוח הרבה יותר גדול מדו"ח מבקר המדינה .  באמצעותה מתחיל תהליך .  הציבור מזועזע ומבין שהוא חשוף למנהל וממשל שלא יגן עליו במשברים רבים .  זה נובע משיטת המשטר הגרועה ,  מהפלונטר הפוליטי ,  הביורוקרטי והחוקתי ,  ומחוסר האחריות הביצועית של שרים .  ועדת חקירה ממלכתית היא רק כלי בתהליך הזעזוע לשינוי שיטת הממשל ,  שיהיה משטר ביצועי בו חלק מהשרים הם מינויים מקצועיים .  בלי ועדה כזו תהיה פה דרמה קצרה ותוך שלושה שבועות תהיה דרמה אחרת .
" אם לא היו 42 חללים ,  למרות האש הזאת ,  שכילתה 42 אלף דונם ולמרות כל המחדלים ,  היו אומרים 'לא נורא' .  אנחנו רדודים ,  מתרכזים תמיד בביטחון ובצבא ובמלחמות הגדולות ,  ואיננו דואגים לאזרחים .  אנחנו מתעוררים היום במדינה שהצליחה לבנות מדינה מפוארת שהיא מדינת תל אביב ,  ולא מצליחה לבנות את הגליל והנגב וירושלים ,  מדינה של סטארט-אפים עם איכות החיים גבוהה ,  אך גם המדינה הענייה ביותר והאי שוויונית ביותר במערב .  הסימפטום הזה אומר :  זה כשל של הממשל במדינת ישראל .
" בלי ועדת חקירה ממלכתית הכל יהפוך להיות רכילות בעיתונים .  ועדת חקירה ממלכתית זו חובתנו כממשלה לתת תשובה לאזרחי ישראל שמרגישים נבגדים ,  והם מרגישים נבגדים בידי ממשלות ישראל שלא נותנות את הסחורה המגיעה להם בנושאים אזרחיים
צריך לשפוט את תפקודו של ישי וצריך לשפוט אותו ,  אך יש הרגשה מסוימת שאנשים מחפשים בכל הכוח שעיר לעזאזל אחד .  יש פה בעיות הרבה יותר מורכבות .  אם יזרקו את ישי זה לא פותר את הבעיה המערכתית .  העליהום רק מחטיא את המטרה ,  יש פה כשל הרבה יותר גדול .  אם חושבים שלזרוק את אלי לכלבים יפתור את הבעיה של חוסר תפקוד הממשל הישראלי  הבל הבלים ".  
" אתמול הגשתי למזכ"ל מפלגת העבודה למעלה מ- 500 חתימות שהשגתי תוך עשרה ימים ,  בדרישה לכנס את ועידת מפלגת העבודה ,  בתוך 30 יום ,  לדיון מדיני וקבלת החלטה ,  שמתחזקת לאור כישלון המו"מ ,  האומרת בצורה ברורה ונחושה  מפלגת העבודה דורשת מו"מ מיידי על הנושאים המרכזיים עם הקפאה נדרשת ,  ואם לא כן היא לא תהיה בממשלה .  
אני מאמין שמפלגת העבודה תלך בדרכי ולא בדרך של האחרים שרוצים רק לשרוד .  אם כך יהיה ,  לא רק שנציל את המשא ומתן ,  נציל גם את מפלגת העבודה .  ברגע שנתניהו יבין שאנחנו 'ש"ס של השלום' ,  ושבלעדינו הוא יישאר עם ממשלה ימנית-קיצונית ,  ייחשב מגרועי ראשי הממשלה בישראל ויתרסק בבחירות ,  ההישרדות הפוליטית שלו תוביל להתקדם בתהליך השלום .  ואם לא  נלך לאופוזיציה .
" נציג לוח זמנים קצר בנושאים הללו .  באתי לפוליטיקה מתוך שליחות .  אני נאבק לבנות מנהיגות חזקה ,  כלכלה הוגנת וחברה צודקת .  עמדתי תציל את המפלגה ,  כי מפלגת העבודה שהיא לא מובילה ולא יוזמת תתרסק לחלוטין בבחירות .  אם היא תלך בדרך שאנחנו מציעים היא תתעורר ותוביל את המרכז שמאל הישראלי .  
אם ועידת העבודה לא תלך בדרכי ,  ולא יהיה מו"מ ,  אפרוש מהממשלה ואוביל תנועה לשינוי מפלגת העבודה ,  כי לא ייתכן שמפלגת העבודה היא מפלגת הישרדות שבדרך הזו לא יהיה לה בוחר אחד .  אני מציע לחברי מפלגת העבודה לחבור אלי ולאנשים אחרים ולהציל את המפלגה .  אותם אנשים שכל מטרתם היא הישרדות משתמשים במפלגת העבודה ככלי ריק ואחרי זה ילכו לדרכם .  העבודה נמצאת במצב של להיות או לחדול .  הבעיה שלנו זה לא שרים וח"כים .  הבעיה שהעבודה היא מפלגת הישרדות בממשלה בכל מחיר ".  
" יותר מזה :  פניתי אתמול ליועץ המשפטי לממשלה ,  ואני דורש ממנו לפתוח בדיונים פליליים נגדם .  הם צריכים להיות מפוטרים ולא לקבל משכורות .  כיהודי אני פושט בוש .  אני משתומם על היועמ"ש .  שר המשפטים העביר לו את הנושא של הרב אליהו בעבר  ( רב העיר של צפת  פ"ו )  ,  והוא לא מגיב .  אני מצפה לתגובה שלו .  אם לא מגיבים לנושאים כאלו ,  תופעות הגזענות והסכנה פה לחברה בעייתית עלולה לגבור .  הוא צריך להשמיע אמירה ברורה ונחושה .  אי התגובה שלו מחזקת את אותם גורמים אנטי דמוקרטיים וגזעניים ".  
" הייתי מביא מערכת חוקים שעליה אני שוקד עכשיו ,  ליצור משטר יציב ,  מתפקד ויעיל יותר .  אחד החוקים שהייתי מכניס שראש ממשלה לא יכהן יותר משתי קדנציות .  צריך לבנות שיטה שיש תחלופה בריאה .  לג'ורג' וושינגטון הציעו את המלוכה בארצות הברית .  הוא ויתר ,  רצה קדנציה אחת בסוף נשאר שתי קדנציות .  בנוסף ,  צריך להכניס לחוקים הללו שיהיו שתיים-שלוש מפלגות גדולות ,  עם אחוזי חסימה גבוהים יותר ושיטת בחירות אחרת .  הדברים הללו יכולים להוביל למשטר יציב ". 

ברוורמן :  זריקת ישי לכלבים לא תפתור כלום
בשבוע לאחר השריפה בכרמל וההודעה האמריקאית על פיצוץ מגעי ההקפאה ,  לשר לענייני מיעוטים יש דרישות :  הממשלה חייבת להקים ועדת חקירה ממלכתית ,  העבודה חייבת לדרוש את המשך המו"מ ,  והיועץ המשפטי חייב לחקור את גזענות הרבנים .  חמישי אישי עם אבישי ברוורמן

