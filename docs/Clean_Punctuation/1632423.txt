כבר אי אפשר להאשים את שום
מנהיגותו של איציק קורנפיין כאיש שיודע איך להוציא את בית"ר מהבוץ ,  נפגעה מאוד עם אשפוזו של אגייאר ,  כשהשאלה שלא עוזבת היא :  איך יו"ר בית"ר חשב בכלל להעביר לו את הבעלות על המועדון ולא הפיק לקח בסיסי מסיפור גאידמק ? 
הנה לכם התרשמות חיצונית של אדם שלא שוהה עם גומא אגייאר יום יום ,  שעה שעה .  אותו אדם ,  איש מוזיקה במקצועו ,  יצא ערב אחד לבר תל אביבי מוכר ,  ופגש שם את הספונסר של בית"ר ירושלים .  אגייאר ,  שנראה לאותו אדם מפוצץ מסמים ,  דיבר אליו כאילו מדובר בבעל המקום . " אחלה מקום ",   " אחלה מוזיקה ",  אמר לו הברזילאי בהתלהבות .  בשלב מסוים אגייאר הזמין את אותו זר תל אביבי להסניף קוקאין בשירותים ,  ולגרסתו ,  כעבור זמן מה ניסה לבצע את זממו ליד עמדת הדי.ג'י ,  אז נאמר לו שעדיף לו ללכת לחדר השירותים .
 לא רק מאותו איש מוזיקה תל אביבי אגייאר לא ניסה להסתיר שמץ מהפרעות האישיות הקשות שלו ,  ובטח שלא מחובבי הספורט שניסו לפענח את הגיגיו בחודשים האחרונים .  מה שלא ברור הוא איך אלו שנמצאים איתו באופן שוטף לא ראו כלום ,  או ליתר דיוק :  איך לעזאזל חשב איציק קורנפיין להעביר לטיפוס הזה את הבעלות על בית"ר ירושלים .  איך ?  ולמה ?  אם אגייאר לא היה מתחרפן ביומיים האחרונים ,  בית"ר כבר תיכננה להגיש לבית המשפט בקשה להסרת עיקולים ,  בדרך כנראה להכתרתו של אגייאר כבעלים החדש של הקבוצה .  
ביום רביעי בערב עידן אגייאר בספורט הישראלי הסתיים  ( התקשורת לא תיתן לו לחזור לשגרה )  ,  אבל במקביל הספקות לגבי יכולות ההנהגה של קורנפיין כמי שיודע להוציא את בית"ר מהמבוך הזה החלו לכרסם .  יו"ר בית"ר ,  שהרחיק מעצמו במשך שנה שלמה כמעט כל כתם אפשרי בזכות הקשיים בהם היה נתון והסיטואציה הלא פשוטה אליה נקלע אחרי בריחת גאידמק ,  יוצא מהסיפור הזה הכי רע .  יתכן כי לא היתה לו אופציה אחרת למשוך מזומנים ,  אבל עדיין קיימת תחושה חזקה כי נצמד לאופציית אגייאר גם כי זה מה שהיה מבטיח את מעמדו כיו"ר בית"ר ,  דבר שלא היה מובטח תחת מבנה ניהולי אחר בבית"ר .  יתכן שקורנפיין לא רצה לאבד את הכוכבים של בית"ר במקרה של פירוק מיידי ,  אבל אל תפסלו את האופציה כי חשש גם לאבד את הכיסא שלו .  
בכל מקרה ,  דבר אחד בטוח :  קורנפיין היה חייב לזהות מזמן ,  בטח לאור ניסיונו עם ארקדי גאידמק ,  את הסכנה שבחיבור בין האיש ההזוי הזה לבית"ר .  שלבית"ר אין עתיד איתו ולא כדאי שיהיה לה עתיד איתו .  לקורנפיין היה בקיץ האחרון מנדט עצום ללכת למהלך מורכב שיוציא את בית"ר מהפלונטר שנקרא גאידמק ,  ובניית מועדון על לקחי הטייקון הרוסי .  הבחירה באגייאר ,  ובטח העדפתה על אופציית הפירוק ,  מלמדת על מערכת שיקולים מאוד בעייתית ,  שמתחברת ,  למי שמבין ,  לאוזלת היד וחוסר התגובה המספקת כלפי הכוחות השליליים כמו לה פמיליה .  השקט בו כל הדברים האלה עוברים לא צריך לשכנע את קורנפיין על פופולאריות יוצאת דופן ,  אלא על אדישות מקוממת שנסמכת לא מעט על החבירה לכוחות שעזרו לו להבטיח את מעמדו .  וכן ,  על הבינוניות אליה הובלה בית"ר בעונה האחרונה .
 למזלו של קורנפיין ,  יש לו עדיין הזדמנות עד סוף העונה להוכיח אחרת .  להתנער מאגייאר בלי קשר לאיחולי החלמה  ,  להילחם בקנאות החולנית אליה נגררו ביציעי טדי ולנקות את האוורות במטרה להכשיר את הקרקע לכניסתו של בעלים שפוי למועדון בעוד כמה שנים .  גם במחיר של כמה שנים בתחתית ,  גם במחיר של מכירת הכוכבים ,  גם במחיר של מלחמות לא נעימות מול גורמים אלימים בקהל .  אי אפשר יותר לשלוח את אגייאר למפגש עם ראשי הפועל תל אביב לגבי ברק יצחקי .  לפחות גם אי אפשר להאשים בסיפור הזה את יצחק שום .
 
כבר אי אפשר להאשים את שום
מנהיגותו של איציק קורנפיין כאיש שיודע איך להוציא את בית"ר מהבוץ ,  נפגעה מאוד עם אשפוזו של אגייאר ,  כשהשאלה שלא עוזבת היא :  איך יו"ר בית"ר חשב בכלל להעביר לו את הבעלות על המועדון ולא הפיק לקח בסיסי מסיפור גאידמק ? 

