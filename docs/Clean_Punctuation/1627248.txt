שאלה פתוחה
ההורים שלי רוצים שאני אלך לקרבי אבל החברה שלי רוצה שאני אהיה ג'ובניק ,  למי להקשיב ?  הפסיכולוגית אילנה ארד לוין עונה לכם
אני הבת הבכורה ויש לי אחות בת 12 ,  ואני מרגישה שההורים שלי אוהבים אותה יותר ,  או לפחות ממש מפלים אותה לטובה .  אני אם מקבלת 90  (  !  !  !  )  במבחן בחמש יחידות מתמטיקה ,  שואלים אותי למה לא קיבלתי 100 ,  אבל כשהיא מקבלת 80 במבחן אומרים לה כל הכבוד וכאילו גאים בה .  או אם אני לא מתאמנת כל יום שעתיים בפסנתר כועסים עלי ,  אבל כשהיא מצליחה לנגן איזשהי יצירה פשוטה אז כולם מדברים על זה שבועות .  זה לא עניין של גיל  גם כשהייתי בת 12 הכריחו אותי להיות הכי טובה בהכל ולה סלחו על כל דבר .  זה ממש מתסכל אותי ,  ואני לא מבינה מה הבעיה שלהם .  זה גם גורם לי להיות ממורמרת עליה ,  למרות שזה כאילו לא אשמתה .  למה את חושבת שהם מתנהגים ככה ? 
ראשית ,  משמח מאוד לדעת אודות יכולותייך הגבוהות בתחומים השונים .  מסתבר שחוננת ביכולת למידה גבוהה וטובה ובכישרונות בתחומים רבים ושונים . " מה לעשות ",  אבל את פשוט טובה מאוד ,  וכנראה זאת עובדה .  אין לי ספק שהורייך גאים בך מאוד ומצפים ממך לגדולות .  הציפיות הגבוהות שלהם ממך פשוט מבוססות על יכולותייך הגבוהות .  לא שהם לא מסתפקים במה שאת משיגה בפועל ,  אך דווקא צורת ההתבטאות הדורשת ממך כאילו להיות  " מצוינת  100 ",  מבטאת יותר את אמונתם ביכולת שלך ולא שהם חלילה מאוכזבים מה"טוב מאוד "  שאת מביאה .  
אגב ,  זאת צורת התבטאות בה לוקים הורים רבים ,  ומניסיון אישי אני יכולה להגיד שהרבה פעמים נקטתי בלשון זו בצורה של הומור .  יש הורים הנוקטים במשפט המעצבן  " למה לא 100 "  על דרך של טייס אוטומטי .  סביר שאחותך בעלת יכולות פחות מרשימות ,  ולפיכך ההורים מעצימים את הישגיה על מנת לעודדה ולתת לה מוטיבציה להמשיך ולהשקיע .  לא נראה לי שזו שאלה של אוהבים אותה יותר ממך ,  אלא חושבים שהיא זקוקה יותר לדחיפה ולעידוד .
 יש לי חברה הכי טובה מאז תחילת החטיבה .  בהתחלה חשבתי שהיא ממש הנפש התאומה שלי ושנהיה חברות לנצח ,  אבל עם השנים הבנתי שיש משהו מוזר בהתנהגות שלה .  היא כאילו כל הזמן משחקת איתי משחקים ,  פתאום היא מוצאת לעצמה חברה טובה אחרת ונעלמת לי לחודשיים ואז חוזרת ,  או שפתאום היא באיזה חבורה אחרת של בנות ולא משתפת אותי .  אני עושה בשבילה הכל ,  והיא לא נותנת הכל בחזרה  היא לא באמת מפרגנת לי ואני מרגישה שאני לא באמת חשובה לה .  הקטע הוא שאי אפשר לדבר איתה על זה  היא ישר תוקפת אותי ולא נותנת לי להסביר למה נעלבתי .  מצד אחד אני מרגישה שהכל תלוי בה ,  כשלה יש מצב רוח טוב אז הכל בסדר ,  כשאין לה כוח אלי היא מגעילה אלי .  מצד שני אין לי עוד חברה ממש טובה ,  ואני לא יודעת מה לעשות .  

יחסים בין אנשים באופן כללי מבוססים על איזונים עדינים של שני תחומים שונים ,  ואולי מנוגדים זה לזה :  אהבה וכוח .  אהבה  ( או ידידות וחברות )  מתבטאת ברצון לתת הרבה ,  להיות אכפתי ,  קשוב ומתחשב ,  ולרצות לבלות זמן משמעותי ביחד .  הכוח ,  לעומת זאת ,  יוצר בנו חישובים אחרים .  הוא נוטה לפעמים לגרום לנו לזלזל במי שאנו תופסים כמובן מאליו ,  או גורם לנו להעריץ ,  להשתוקק ו"לרדוף "  אחרי מי שנתפס כפחות מעוניין או בלתי מושג .  במובן זה האהבה הופכת אותנו  " חלשים "  ולפיכך חשוב שגם בקשר של חברות עמוקה ישמור כל צד על ערכו על ידי זה שלא יוותר תמיד ,  שיעמוד על דעותיו ,  על צרכיו ועל מה שמתאים לו .  
חשוב מאוד להיות קרוב ולתת ,  אך לשמור על מדתיות ולא לעשות הכול בכול מחיר .  כלומר ,  יחסי אנוש טובים מבוססים על איזון מינונים בין אהבה וכוח .  אהבה בלתי מותנית אנו מוצאים יותר אצל הורים כלפי ילדיהם .  בקשר ליחסייך עם החברה ,  קיימות מספר אפשרויות :  האחת היא שמתחילת החטיבה ועד היום עברתן תהליך של התפתחות והשתנות .  יכול להיות שבתחילת הדרך הייתן יותר דומות וקרובות ,  ועם השנים כל אחת השתנתה ובשלב הנוכחי נפתח פער ,  שמבחינתך הוא מכאיב שכן היא כבר לא נתפסת כנפש התאומה שלך .  כלומר ,  לאורך השנים משתנה איכות הקשר עם חברים ,  כאשר עם חלקם הקשר פשוט מתדלדל ומתרחק .  הרושם הוא שחברתך מצאה חברה / חברות נוספות ,  בעוד את נשארת מחוברת רק אליה .  הפתרון הוא לנסות ולהבין שחברתך גדלה והשתנתה ,  ועלייך לנסות ולמצוא בשלב הנוכחי קשרים חברתיים נוספים ומספקים רגשית .
 אני וחברה שלי ביחד כבר שנתיים ,  והיא הדבר שאני הכי אוהב בעולם ,  אבל בזמן האחרון אנחנו כל הזמן רבים .  היא ממש שמאלנית קיצונית ,  והיא כועסת עלי שאני רוצה להתגייס ליחידה מובחרת .  היא אומרת לי שאני אהפוך לרוצח ,  ושאיך אני עושה את זה ,  ואומרת לי שאני רוצה ללכת לשם רק כי אבא שלי מכריח אותי ,  ושזאת לא הדעה שלי .  האמת שאני לא יודע מה הדעה שלי  להורים שלי ממש חשוב שאני אלך למשהו קרבי נחשב ,  והחברה שלי אומרת שזאת דוחה אותה והיא לא תוכל להסתכל אלי ,  ואני לא יודע מה אני רוצה ,  חוץ מזה שנמאס לי להיות תקוע בין שניהם ולא לדעת מה לעשות .  היא אומרת שלהורים שלי לא באמת אכפת ממני ,  ושהם סתם מנסים לחיות דרכי את מה שהם לא הצליחו לעשות ,  ושאם הם היו אוהבים אותי הם לא היו רוצים שאני אלך למקום מסוכן בצבא .  יכול להיות שהיא צודקת ? 
אכן דילמה קשה ,  הן ברמה האישית והן ברמה החברתית-לאומית במדינת ישראל .  מבלי לקבוע עמדות פוליטיות ומבלי להביע דעות על מה נדרש מבן אדם לעשות בצבא ,  הייתי מציעה להסתכל על השרות הצבאי כשלוש שנים חשובות בחיים מבחינת עיצוב האישיות והדימוי העצמי .  אדם יכול ללכת לצבא ולנסות לראות בו מרחב התנסות שבו הוא רוצה למצות את יכולותיו וכישוריו בתחומים השונים ובדרך זו יהיה עבורו הצבא תהליך של התפתחות וצמיחה .  חלק מהאפשרויות שהצבא מעמיד להתפתחות וצמיחה הן אינטלקטואליות ,  ארגוניות ,  חברתיות ,  דורשות יכולות של השתלבות ,  יוזמה ,  תושייה ופתיחות מחשבתית .  חלק מהאפשרויות הן בעלות אופי גופני ,  וחלקן דורש איכויות גבוהות אך לא בתחום הפיזי הלוחם .  כדאי שאדם ימצה את שלוש השנים האלה באופן שיבטא את כישוריו בצורה הטובה ביותר .  
יחידה איכותית יכולה להיות בעלת אופי לוחם קרבי ,  או יכולה להיות בעלת אופי אחר של חשיבה ולמידת תפקודים חדשים ,  גם אם אינם בעלי אופי של לוחמה קרבית .  קיצורו של דבר הוא למצות את עצמך בצבא ולתרום באופן משמעותי בצבא .  חשוב בינך לבין עצמך כיצד אתה רוצה להוציא מעצמך את המקסימום בצבא ובאיזה נתיב .  אין ספק שלהורייך אכפת מאוד ממך ושהיו רוצים שתתרום לעצמך את המרב בצבא .  כשאדם תורם לעצמו את המיטב ,  הרי שממילא הוא תורם בכך את המקסימום לצבא ולחברה .  מה שבטוח הוא שגם החברה וגם הורייך רוצים בשלומך ,  בבריאותך ובחיים ארוכים לך .
 
שלום ומה שלומך .  מאז שאני ילדה אני כל הזמן חולמת סיוטים כמו בסרטים כאלה  שרודפים אחרי ואז מנסים לרצוח אותי .  לפעמים זה כמו בסרטים סיניים  נגיד ,  רודפים אחרי עם חרב בכל מיני נופים מוזרים ,  ולפעמים סתם כמו בסרטים אמריקאיים ,  עם אקדחים ופיצוצים ורכבות ולא יודעת מה .  אני מתעוררת בהיסטריה ,  ולא מצליחה לחזור לישון אחר כך ,  וחושבת על זה כל היום .  למה אני חולמת כאלה דברים מפחידים ?  מה זה יכול להיות ? 
אפשר לדמות את הנפש האנושית לעוגה רב-שכבתית ביותר :  הרובד העליון הוא החיים המודעים בזמן הערות שלנו ,  וכל המתרחש איתנו לטוב ולרע בחיי היום-יום .  רובד תחתון יותר הוא זיכרונות והרשמים שהם מותירים בנו .  חלק מהזיכרונות נמחקו בחיי הערות והם חוזרים ועולים דרך חלומות ,  וחלק אחר מהרשמים שחווינו יכול להיות מועצם מאוד בחלום ולקבל פרופורציות הרבה יותר דרמתיות ,  מפחידות או מסובכות מאשר האירועים במציאות עצמה .  החלומות עצמם משתמשים גם בדימויים וסמלים הלקוחים מהמידע שאנו מקבלים באופן שוטף ,  דרך חדשות ,  סרטים ,  טלוויזיה וכיוצא בזה .  החלום לוקח את הרשמים שאספנו ו"מלביש "  עליהם נושאים שמעסיקים אותנו .  החלומות שאת מתארת כסיוטים הם חולמות המבטאים חרדה ופחד עמוקים .  האסוציאציות הלקוחות מסרטים סינים ואמריקאיים הם מעטפת הרשמים השאובה משלל הדימויים שפגשת .  הנושא החשוב הוא חרדת הרדיפה והחרדה מלהיפגע .  
עלייך לבדוק בתוך עצמך מה הם התכנים המפחידים אותך ביותר .  פחדים יכולים להיות מפני התרחשויות מסוימות ,  והפחדים יכולים להיות מפני תכונות מסוימות שבנו .  כמו כן ,  יכולים להיות פחדים שמקורם ברגשות אשם על שפגענו באנשים משמעותיים .  את חולמת חלומות מפחידים כי יש בך חלק מפוחד מאוד .  אין זה אומר שחיי היום יום שלך מלאים בצרות ובעיות ,  ובהחלט יכול להיות שהם זורמים על מי מנוחות והם סבירים ברובם הגדול .  יחד עם זאת ,  יש בתוכך חלק מפוחד ואותו עלייך לברר ,  שכן הוא פועל בך כבר הרבה שנים ובאיזשהו אופן אולי גם מקרין על התנהגויות במציאות כגון הססנות ,  ביישנות ,  רגישות יתר ,  הסתגרות וכו' .  העובדה שאת מתעוררת עם חווית פחד עמוק מסבירה שהחרדות שלך די קרובות לשכבות העליונות של הנפש ,  מה גם שאת מרבה לחשוב על זה בחיי היום יום וזה מטריד אותך באופן שוטף .  הייתי ממליצה במקרה הזה לפנות לייעוץ פסיכולוגי שמטרתו גילוי שורשי הפחד והשגת השחרור ממנו.שיהיה בהצלחה .
 

שאלה פתוחה
ההורים שלי רוצים שאני אלך לקרבי אבל החברה שלי רוצה שאני אהיה ג'ובניק ,  למי להקשיב ?  הפסיכולוגית אילנה ארד לוין עונה לכם

