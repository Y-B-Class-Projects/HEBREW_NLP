רייפמן עירער לביהמ"ש העליון על ההחלטה להשאירו במעצר בית
עורכי דינו של רייפמן ביקשו כי ישוחרר ממעצר הבית ,  תוך הסכמה כי יתייצב פעמיים בשבוע בתחנת המשטרה
עורכי דינו של רייפמן ,  יורם שפטל וטל מליק ,  הגישו הבוקר  ( ראשון )  ערעור על החלטתה של השופטת כוחן להשאיר את רייפמן במעצר בית .  על פי הבקשה ,  בדיון שהתקיים לפני כעשרה ימים ,  נזפה השפטת כוחן בפרקליטות על כך שהם מבקשים להשאיר את רייפמן במעצר בית ,  אולם במתן ההחלטה לאחר שבוע  " פיתחה חוש ריח "  לנוכלים והחליטה להשאירו במעצר בית .  בערעור נכתב כי בעת הארכת המעצר פנתה השופטת לרייפמן ואמרה לו כי  " בית המשפט מאד מנוסה לאורך שנים ולכן יכול לזהות מייד נוכלים בעלי לשון חלקלקה ,  כושר שכנוע וכאריזמה ".  כאמור בסופו של דבר החליטה השופטת להשאיר את רייפמן במעצר בית.עורכי דינו של רייפמן טוענים כי , " החלטת בית המשפט הנכבד קמא הנה מוטעית לחלוטין ,  על כל נימוקיה ".  בערעור נכתב  " בית המשפט הנכבד קמא ,  הורה על מעצרו של העורר ,  בהיעדר ולו אסמכתא אחת ל"מעצר בית "  בנסיבות דומות ,  לרבות ובמיוחד ,  כאשר שתי העבירות המיוחסות לעורר בכתב האישום ,  בוצעו לפני שנה תמימה ,  ומאז אין חולק כי העורר לא ביצע ו/או אף נחשד בביצוע עבירה נוספת ".  לדברי עוה"ד ,  מעיון בהחלטתה של השופטת כוחן עולה כי הסיבה להשארתו במעצר בית הנה  " קסמו האישי "  וה"כריזמה "  שלו ,  דבר שכלל אינו עולה מכתב האישום המייחס לרייפמן עברת זיוף.רייפמן נעצר בחודש דצמבר בחשד לזיוף מסמך אשר לפי טענת המשטרה שימש אותו לקבלת שתי הלוואות בסכום כולל של 6.3 מיליון דולר .  בערעור הדגישו עורכי הדין כי לגבי אחד האישומים לא הוגשה כלל תלונה ע"י החברה שהלוותה לו כסף . " כתב האישום בעניינו של העורר מייחס לו שתי עבירות וזאת לפני שנה תמימה כאשר לגבי אחד מן האישומים ,  כלל לא הוגשה תלונה ו/או הודעה מפלילה מטעם הקורבן ". עוד ביקשו הפרקליטים כי בית המשפט ישחרר את הנאשם ממעצר הבית ,  תוך הסכמה כי רייפמן יתייצב פעם/פעמיים בשבוע בתחנת המשטרה ,  בנוסף לצו עיכוב היציאה מהארץ שהוצא כנגדו עד לסיום משפטו .
 
רייפמן עירער לביהמ"ש העליון על ההחלטה להשאירו במעצר בית
עורכי דינו של רייפמן ביקשו כי ישוחרר ממעצר הבית ,  תוך הסכמה כי יתייצב פעמיים בשבוע בתחנת המשטרה

