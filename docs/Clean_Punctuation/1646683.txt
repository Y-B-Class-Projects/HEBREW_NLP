הפור נפל :  כללי המשחק משתנים 
היום שאחרי
 >  >  ועדת חודק ניצחה את מתנגדיה ,  אם לשפוט לפי מסיבת העיתונאים שנערכה אתמול במשרד האוצר לרגל פרסום המלצותיה בעניין השקעות גופים מוסדיים באיגרות חוב  ( אג"ח )  של תאגידים .  משרד האוצר נראה נחוש מתמיד לפרסם תוך חודשים ספורים הנחיות מפורטות על בסיס המלצות הוועדה .  שר האוצר ,  יובל שטייניץ ,  והממונה על שוק ההון ,  עודד שריג ,  העניקו אתמול לוועדה - שהיו מי שכבר הספידו אותה - חיבוק גדול .  שטייניץ הגדיר את האירוע  " יום מאוד חגיגי ",  במיוחד למי שרוצה להגן על החוסכים לפנסיה ,  והדגיש כי עבודת הוועדה היתה שקולה ,  עניינית ורצינית .  השניים הבהירו כי הסמכות להכריע בעניין ההמלצות היא של שריג בלבד ,  אף כי הוא ישמע גם את הרגולטורים המתנגדים בראשם יו"ר רשות ניירות ערך ,  זהר גושן ,  והמפקח על הבנקים בבנק ישראל ,  רוני חזקיהו . " אנחנו לא צריכים להגיע להסכמות אתם ,  הסמכות היא שלנו ",  הבהיר שטייניץ . " הוועדה עמדה מול ביקורת רבה ,  שכמובן לא היתה אינטרסנטית כלל ",  העיר בציניות במסיבת העתונאים סגן השר ,  יצחק כהן ,  אך סירב לפרט למי בדיוק הוא מתכוון .  האם לקבוצת אי.די.בי בראשות נוחי דנקנר שניסתה לערער את הבסיס הכלכלי של עבודת הוועדה ?  האם לגושן ,  שטען כי צריך ללמד מוסדיים לנהל סיכונים ולא לנסח עבורם כללי השקעות ?  האם לחזקיהו ,  שתמך בהתנגדות איגוד הבנקים על רקע סעיף השעבוד השלילי שיקשה עליהם לתת אשראי בעתיד בתנאים מסויימים ?  או אולי לארגון ה-cfo ,  לארגון החברות הציבוריות ,  לאיגוד הבנקים ולאיגוד חברות הביטוח ?  חברת הוועדה ,  דידי לחמן מסר ,  כבר העירה כי נראה שמאחורי חלק ניכר מהמתנגדים עומד תאגיד אי.די.בי ,  שנציגיו הופיעו כמעט בכל קבוצה מתנגדת .  קשה לדעת כיצד יפעלו המתנגדים ,  אם יארגנו שתדלנות נגד ההמלצות או ינסו למזער נזקים בלבד בשיחות עם שריג ,  אם יפנו מעליו לראש הממשלה ,  או יפתיעו במהלך חדש לריסוק המלצות הוועדה .  מנגד ,  אתמול כבר אמר ח"כ עמיר פרץ  ( העבודה )  כי בכוונתו לארגן בכנסת תמיכה גורפת ביישום ההמלצות .  מכיוון ששריג מתכוון בכל מקרה לפרסם כללים להתנהלות השוק ,  נראה כי המתנגדים ינסו לנהל מלחמה נוספת על שינויים בסעיף זה או אחר .  נכון ,  השטן נמצא בפרטים הקטנים ,  אולם נראה כי לשריג לא תהיה בעיה להגמיש סעיפים במידתיות ,  אם ימצא לנכון .  מה שבאמת מעניין אותו הוא נושא אחד בלבד - אחריותו האישית להגדלת הביטחון של החיסכון הפנסיוני .  נראה שהפור נפל .  אם לא תהיה תפנית קיצונית ,  שוק ההון יקבל תוך חודשים ספורים מערכת כללי התנהגות חדשה ,  שתחייב גופים מוסדיים לבחון טוב יותר את השקעותיהם ולהעריך את הסיכונים שהם נוטלים .  המערכת גם תשפר את נקודת המוצא שלהם במקרים שהתאגיד אינו עומד בהחזר החוב .  לשריג יישאר לאחר מכן למצוא דרך לוודא שההמלצות מיושמות .
 
הפור נפל :  כללי המשחק משתנים 
היום שאחרי

