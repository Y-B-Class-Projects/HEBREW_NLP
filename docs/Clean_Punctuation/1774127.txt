סין חוסמת פורנו
שלטונות סין סגרו יותר מ-60,000 אתרי פורנו מקומיים כחלק ממהלך לנקות את הרשת מתכנים לא ראויים
סין ממשיכה לצנזר את האינטרנט .  שלטונות המדינה סגרו יותר מ-60,000 אתרי פורנו מקומיים כחלק ממהלך ממושך  " לנקות "  את הרשת הסינית ולהגביר את שליטת המדינה בגישה לאינטרנט .  
שר התקשורת של סין וונג צ'ן סיפר כי הרשויות זיהו 1.8 מיליון אתרים ,  מהם כבר נסגרו ,  כאמור ,  60,000 .  הוא אמר כי 58 איש נעצרו בחמש השנים האחרונות כתוצאה מהמהלך ,  וכי הפשיטה על האתרים תימשך ושאלימות ופורנוגרפיה  " ייעלמו מהאינטרנט ".  
לדברי הממשלה ,  היא מצנזרת אתרים הכוללים תוכן ש"אינו בריא "  לאזרחים ,  כולל פורנו ואלימות .  המדינה גם מודאגת מחופש הביטוי של הרשת ,  ומנסה לחסום גישה לאתרים בהם מביעים אזרחים חוסר שביעות רצון מהשלטון . " המבצע המיוחד הזה לביעור פורנוגרפיה ותוכן וולגרי לא הסתיים  זוהי מלחמה ארוכה ",  אמר וונג צ'ן .
 
סין חוסמת פורנו
שלטונות סין סגרו יותר מ-60,000 אתרי פורנו מקומיים כחלק ממהלך לנקות את הרשת מתכנים לא ראויים

