טייסי אל על עתרו להכיר בהסתדרות העובדים הלאומית כנציגתם - במקום הסתדרות העובדים הכללית
למהלך השלכות על היחסים בין מגזרי העובדים בתוך חברת התעופה וביחסי העבודה בין הטייסים להנהלה
טייסי אל על עתרו היום לבית הדין הארצי לעבודה ,  בירושלים ,  להכיר בהסתדרות העובדים הלאומית ,  כנציגתם המקצועית ,  במקום הסתדרות העובדים הכללית ;  מדובר בצעד דרמטי בו עזבו כ-515 מטייסי החברה כמקשה אחת את הסתדרות העובדים הכללית ועברו להיות חברים בהסתדרות העובדים הלאומית.למהלך השלכות מרחיקות לכת על היחסים בין מגזרי העובדים בתוך חברת התעופה וביחסי העבודה בין הטייסים להנהלה.בעתירה שהוגשה על ידי עורך הדין גדעון הלין ,  בשם הסתדרות העובדים הלאומית ,  דורשים הטייסים מבית הדין הארצי להכיר בהם כיחידת מיקוח עצמאית .  עד כה היו הטייסים חלק מנציגות העובדים הכללית של עובדי החברה ,  אשר ממשיכה להיות מיוצגת על ידי הסתדרות העובדים הכללית החדשה.בעתירה טוענים טייסי אל על ,  ראשית ,  כי במשך כ-30 שנה איפשרו לוועד שלהם להיות עצמאי ולא ייתכן ,  כי ביום אחד ישתנה .  לטענתם אין זה סוד ,  כי ההסתדרות העובדים הכללית החדשה ,  אישרה את כל סגנון הפעולה של הטייסים ואת הוועד וכל הצעדים שננקטו היו בידיעתה .  ב-1983 לא הסכימו הטייסים להצטרף לנציגות עובדים כללית עד אישור מודל פעולה זה שנית ,  בלי קשר לעבר ,  מגיע להם להיות גוף עצמאי מעתה ואילך ;  שכן ,  מדובר בציבור עובדים ייחודי ,  מהותי והומגני ברור - מול שאר מגזרי החברה - המקנה להם את הזכות להיות יחידת מיקוח עצמאית.יו"ר ועד טיסי אל על ,  קברניט איתי רגב ,  אמר בתשובה ל-themarker כי  " זה לא מהלך שרצינו בו ,  אלא מהלך שנדחפנו אליו בעל כורחנו ,  על ידי נציגות העובדים ועל ידי ההסתדרות הכללית החדשה אשר סברו ,  כי ניתן להפר הסדרים שהיו קיימים 30 שנה .  אנו במשך כל אותן שנים היינו מגזר עצמאי ווועד עצמאי ,  ששיתף פעולה תמיד עם נציגות העובדים באופן מלא .  המודל עבד היטב לטובת כל עובדי אל על עד שזרמים חסרי אחריות בנציגות העובדים וההסתדרות ,  החליטו לבטל את ההסדרים הללו באופן חד צדדי מתוך מחשבה שככה יצליחו להתשלט על מגזר הטייסים ולקבוע את גורלו ". לדברי רגב , " התביעה עצמה משמעה החזרת העצמאות למגזר הטייסים רק שהפעם במסגרת הסתדרות העובדים הלאומית ,  לאחר שהסתדרות העובדים הכללית החדשה לא פחות מאשר בגדה בנו .  אנו תובעים להחזיר לעצמנו את העצמאות להחליט על גורלנו ביחד עם הסתדרות העובדים הלאומית ,  אך באופן עצמאי ובמנותק מנציגות עובדי הקרקע באל על .  המהלך הוא חד כיווני .  את הגלגל לא ניתן יהיה להחזיר לאחור ;  אין ספק שנציגות העובדים טעתה כאן ומשיקולים פסולים ניסתה לפגוע בציבור הטייסים .  התוצאה הסופית תהיה לפי דעתנו מגזר טייסים עצמאי שבעתיד ימשיך לשתף פעולה עם נציגות העובדים כפי שהיה בעבר ,  זאת לטובת חברת אל על ועובדיה ". יו"ר ועד טייסי אל על המשיך כי  " צר לי על הניתוק ממהסדתרות העובדים הכללית החדשה אשר במשך שנים שיתפנו פעולה עימה והיתה בית חם .  האופן הבוגדני שבו התנהגה איתנו לאחרונה ,  מעציב ;  יחד עם זאת מצאנו בית חם לא פחות חם ומקצועי בהסתדרות העובדים הלאומית ". 

טייסי אל על עתרו להכיר בהסתדרות העובדים הלאומית כנציגתם - במקום הסתדרות העובדים הכללית
למהלך השלכות על היחסים בין מגזרי העובדים בתוך חברת התעופה וביחסי העבודה בין הטייסים להנהלה

