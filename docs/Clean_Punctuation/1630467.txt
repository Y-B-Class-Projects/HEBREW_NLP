איש העסקים ברוס רפפורט ,  מקורבו של שמעון פרס ,  הלך לעולמו בגיל 87
רפפורט היה בעל עסקי ספנות ונפט ,  ומכר ב-2006 את בנק אינטר מריטיים לבנק הפועלים ב-350 מיליון שקל
איש העסקים הישראלי לשעבר ,  ברוך  ( ברוס )  רפפורט ,  הלך לעולמו ביום שישי .  רפפורט ,  שהיה בן 87 ,  עסק בתחומי הבנקאות ,  הספנות והנפט ,  ובין השאר ניהל עסקים עם מדינות ערב ומדינות עולם שלישי .  עם זאת ,  הוא היה במשך שנים רבות אחד התורמים החשובים למפלגת העבודה ,  וידיד קרוב של נשיא המדינה ,  שמעון פרס.רפפורט ,  שנולד בחיפה ,  עבר לג'נבה מישראל עם אשתו וארבע בנותיו בסוף שנות ה-50 .  עם הגעתו ,  הוא הקים עסק ספנות קטן ,  שממנה בנה את האימפריה שלו ,  אינטר מריטיים .  במסגרת עסקי הספינות הוא השיג חוזים להעברת נפט משדות נפט באינדונזיה ובמדינות נוספות לנקודות רבות ברחבי העולם .  בבעלותו של רפפורט היו מאוחר יותר גם בתי זיקוק ,  והבנק הקטן והפרטי שהקים בג'נבה ,  אינטר מריטיים ,  התמחה במימון מסחר וספנות ,  כמו גם בניהול השקעות של עשירים.מעטה הסודיות שאפף תמיד את עסקיו של רפפורט הביא לשמועות רבות בנוגע לקשריו לפעילות ארה"ב בעיראק ,  לשייח'ים סעודיים ,  לגורמים ב-cia ולנשיאי העבר רונלד ריגן וג'ורג' בוש .  בשנות ה-80 נקשר שמו למספר פרשיות שנויות במחלוקת של ממשל רייגן.ב-2006 מכר רפפורט את הנכס העיקרי שלו ,  בנק אינטר מריטיים ,  אשר נכסי לקוחותיו הוערכו אז ב-10 מיליארד שקל ,  לבנק הפועלים תמורת 350 מיליון שקל.במהלך השנים תרם רפפורט רבות למוסדות השכלה גבוהה בישראל .  הוא מימן את הקמת הפקולטה לרפואה בטכניון ,  הקרויה על שמו ועל שם אשתו רות ,  ואוניברסיטת בר-אילן העניקה לו תואר דוקטור כבוד.שמו של רפפורט נקשר בפרשת התרומות של פרס ב-2006 .  באותה שנה פרסם מבקר המדינה מיכה לינדנשטראוס דו"ח בנוגע לתרומות שקיבל פרס במהלך הקמפיין לראשות מפלגת העבודה ב-2005 .  המבקר מתח ביקורת קשה על התנהלותו של פרס ,  ובמיוחד על כך שגייס בדצמבר 2004 ,  בתקופה של כשבועיים - 320 אלף דולר מדניאל אברהמס ,  חיים סבן ,  ורפפורט .  בכתבה שפורסמה על רפפורט ב"ניו יורק טיימס "  ב-1988 ,  תואר רפפורט כ"איש עסקים שווייצרי שיצר לעצמו שם של אדם פתוח וחשאי כאחד ".  מצד אחד ,  נכתב ב"טיימס ",  היה רפפורט אדם פתוח שמימן טורנירי גולף ותרם סכומי כסף גדולים לצדקה ,  ובמיוחד לגופים יהודיים ,  ומצד שני ,  הוא היה מעורב במאות חברות ,  אשר פעלו במדינות מרוחקות כמו ליבריה ופנמה .  הוא הסתייע בהן בניהול אימפריית הבנקאות ,  הספנות והנפט שלו ,  ושמר על חשאיות.אנשים שהכירו את רפפורט אמרו ל"טיימס "  כי מה שסייע לו בבניית האימפריה היה שידע להקסים את האנשים הנכונים ולהיות קשוח כלפי הכפופים אליו ,  והעובדה שידע להשתמש במערכת המשפט ,  ולהתמודד עמה.בתו הבכורה של רפפורט ,  עירית ,  שעבדה במשך 15 שנים בעסקיו של אביה בז'נבה ובגרוזיה ,  מתגוררת כיום בארץ ,  ומשמשת סגנית נשיא לתקשורת תאגידית ועסקית בחברת הייעוץ הפוליטי פוליסי .  הלווייתו של רפפורט תתקיים מחר בג'נבה .
 
איש העסקים ברוס רפפורט ,  מקורבו של שמעון פרס ,  הלך לעולמו בגיל 87
רפפורט היה בעל עסקי ספנות ונפט ,  ומכר ב-2006 את בנק אינטר מריטיים לבנק הפועלים ב-350 מיליון שקל

