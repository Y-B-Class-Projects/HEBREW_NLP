כתובות גרפיטי רוססו ליד ביתו של הפצ"ר : " בוגד "
 מאבקם של גורמים בימין נגד הפרקליט הצבאי הראשי ,  האלוף אביחי מנדלבליט ,  עולה מדרגה .  אלמונים ריססו על קיר ביתו את הכתובת  " בוגד ",  ועל הבניין ממול נכתב : " גולדסטון ומנדלבליט - בוגדים "
 מאבק פעילי הימין בפרקליט הצבאי הראשי עולה מדרגה .  אלמונים ריססו במהלך הלילה  ( רביעי )  כתובות גרפיטי סמוך לביתו בפתח תקווה של הפצ"ר ,  האלוף אביחי מנדלבליט .  בין היתר רוססה על ביתו הכתובת  " בוגד "  ועל הבניין שמול ביתו רוססה הכתובת  " גולדסטון ומנדלבליט - בוגדים ".  בנוסף ,  על שמשות כלי הרכב בשכונה הונחו כרוזים בהם נכתב : " בשכונתנו מתגורר הפרקליט הצבאי הראשי ..  .  אולם ,  בשונה משאר החיילים שמוסרים נפשם למעננו - אביחי רק מפריע ".  בנוסף נכתב בכרוזים  " מנדלבליט ,  אל תפריע לנו להילחם ",  ו-"הורד ידיך מחייל ישראלי ". 
מדובר בהסלמה נוספת של גורמי ימין נגד האלוף מנדלבליט ,  אשר רואים בפעילותו להעמדתם לדין של לוחמים ממבצע  " עופרת יצוקה "  מעשה פסול .  מאז תום מבצע עופרת יצוקה החלו פעילי ימין ומתנחלים לנסות לסייע לחיילי צה"ל שהועמדו לדין בעקבות מעשים שביצעו במהלך פעילותם המבצעית בצבא .  בימין תולים את האשמה ב"מדיניות ההעמדה לדין "  בפרקליט הצבאי הראשי ,  האלוף אביחי מנדלבליט .  מנדלבליט זוכה לביקורת רבה גם על שיתוף הפעולה של הפרקליטות עם ארגוני שמאל ,  בהם ארגון זכויות האדם  " בצלם ". 
בשנה האחרונה הופצו כרוזים בגנותו בבתי כנסת וסמוך לביתו של מנדלבליט ,  בהם נטען כי הוא מוביל ל"מדיניות הרסנית ".  בנוסף ,  הופצו ברשת האינטרנט סרטונים הקוראים לחיילים לא לשתף פעולה עם חוקרים בכל האמור לפעולות שביצעו במהלך לחימה .
 בימין זועמים בין היתר ,  על העמדתם לדין של שני לוחמי גבעתי שביצעו  " נוהל ילד ",  על הנזיפה שניתנה למג"ד גולני בגין שימוש ב"נוהל שכן "  וכן על הנזיפה שניתנה למח"ט גבעתי אילן מלכא על מעורבתו בהפצצת בית משפחת א-סמוני בעזה במהלך מבצע  " עופרת יצוקה ". 
מדובר צה"ל נמסר בתגובה ,  כי  " האירועים האחרונים סביב הפצ"ר ,  האלוף אביחי מנדלבליט ,  הינם חמורים ומסוכנים ומהווים נורת אזהרה אדומה לכולנו .  הפצת הכרוזים וכתובות הנאצה שרוססו היום סמוך לביתו ,  יש בהם ניסיון ברור להלך אימים על קצין בכיר בצה"ל ,  למנוע ממנו למלא את תפקידו ,  ובכך לפגוע בצה"ל ובשלטון החוק .  הרמטכ"ל אשכנזי מגבה את פעילותו ואת החלטותיו של הפצ"ר שתכליתן שמירה על החוק ועל הנורמות בצה"ל ,  ומגנה בכל לשון את ההתנכלויות לפצ"ר ולמשפחתו ". 

כתובות גרפיטי רוססו ליד ביתו של הפצ"ר : " בוגד "
 מאבקם של גורמים בימין נגד הפרקליט הצבאי הראשי ,  האלוף אביחי מנדלבליט ,  עולה מדרגה .  אלמונים ריססו על קיר ביתו את הכתובת  " בוגד ",  ועל הבניין ממול נכתב : " גולדסטון ומנדלבליט - בוגדים "
 
