תעריפי המים נחשפים :  9.78 ש"ח למ"ק
מטיוטת התקנות לרפורמה במשק המים עולה כי משפחה בת 4 נפשות תשלם עבור כמות המים הבסיסית 59.8 שקל לחודש ו-9.78 שקל עבור כל מ"ק נוסף .  החלת התעריפים החדשים - כנראה מאמצע השנה
טיוטת התקנות לרפורמה במשק המים ,  שעדיין לא פורסמה ,  חושפות את תעריפי המים לשימוש ביתי שישלמו צרכני המים ברשויות המקומיות וצרכני המים בהתיישבות .  מהנתונים עולה כי ב-2010 ישלמו צרכני המים לתאגידי המים והביוב ברשויות המקומיות 5.98 שקל למ"ק עבור 2.5 מ"ק ראשונים של צריכה  ( 2.016 שקל למ"ק לספק המים ,  בדרך כלל חברת מקורות ,  ו-3.97 תוספת עלות הטיפול במערכות המים ואספקתם לצרכנים והאספקה שיגבו תאגידי המים והביוב העירוניים )  .  עוד עולה מהתקנות כי בגין כל מ"ק נוסף של צריכה ישלם הצרכן העירוני - 9.76 שקל לנפש  ( לא כולל היטל בצורת )  .  
בנוסף לכך ישלם כל צרכן אגרת ביוב לכל מ"ק 4 נצרך .  עדיין לא ברור האם התעריפים הללו ייכנסו לתוקף החל מ-1.12010 או רק מיולי אותה שנה .  ככל הנראה החלת התעריפים החדשים תידחה לאמצע השנה .
 בהתיישבות  " המתוכננת "   ( מושבים ,  קיבוצים ,  איכרים במושבות החקלאיות )  בה קיימת מכסת מים של 150 מ"ק לשנה לנפש לשימוש ביתי ,  ישלמו הצרכנים 2.35 שקל למ"ק לחודש/לנפש עבור 30 מ"ק ראשונים ו- 5.84 שקל לחודש/לנפש עבור 120 מ"ק הנוספים של הצריכה השנתית .
 ההצדקה להיקף המכסה השנתית שהוקצבה למגזר ההתיישבותי היא ,  שהמים משמשים בו לא רק לצריכה ביתית אלא מיועדים גם לגינון הציבורי ,  למוסדות ציבור  ( גנים ,  בתי ספר ,  מפעלי תעשייה ומלאכה ,  מטבחים חדרי האוכל בקיבוצים וכולי )  .  
יצוין כי בהשוואה לתעריפי המים הקיימים כיום במגזר ההתיישבותי 2.88 שקל למ"ק בתוספת מע"מ מדובר בהתייקרות של 53.2% .  
כמו כן צפויים להתייקר מי הקולחין להשקיה חקלאית שמספקת מקורות .  קולחין ללא מגבלות השקיה  ( מי קולחין המסופקים לחקלאות ממפעל  " תשלובת הקישון ")  והתעריף ל-2010 יהיה 0.8 שקל למ"ק ,  התייקרות של 27% .  התייקרות מי קולחין באיכות נמוכה יותר יתייקרו ב-10 אגורות למ"ק  ( 16% )  .
 כמו כן בכוונת רשות המים להטיל על צרכני מי קולחין ומים מליחים שיחרגו מהמכסות שהוקצו להם בשיעור של עד 8% קנס של 25% על המחיר ולחריגה של יותר מ- 8% קנס של 50% .
 משפחה בת 4 נפשות תשלם עבור כמות המים הבסיסית  ( 2.5 מ"ק לנפש לחודש )  59.8 שקל לחודש ו-9.78 שקל לחודש עבור כל מ"ק נוסף  ( לא כולל היטל בצורת הצפוי להיכנס לתוקף ב-15.4.2010 ) 

תעריפי המים נחשפים :  9.78 ש"ח למ"ק
מטיוטת התקנות לרפורמה במשק המים עולה כי משפחה בת 4 נפשות תשלם עבור כמות המים הבסיסית 59.8 שקל לחודש ו-9.78 שקל עבור כל מ"ק נוסף .  החלת התעריפים החדשים - כנראה מאמצע השנה

