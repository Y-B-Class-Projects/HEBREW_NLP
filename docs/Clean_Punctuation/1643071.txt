אפגניסטן :  כוחות נאט"ו נתקלים בהתנגדות
מורדי הטליבן במחוז הלמנד שבאפגניסטן מגלים התנגדות עזה מול כוחות נאט"ו ,  ביום השני למבצע הצבאי הנרחב באזור .  על פי הערכות ,  מאות חמושים מסתתרים במוקדי אוכלוסייה אזרחית
 ( צילום :  רויטרס ,  עריכת וידאו :  יאיר דניאלי ) 
תנועת כוחות נאט"ו במחוז הלמנד שבאפגניסטן הואטה היום  ( ראשון )  עקב היתקלות במוקשים ובצלפים ,  כך מסרו גורמים ביטחוניים .  חיילי נחתים אמריקאים הובילו את ההתקפה במרג'ה ,  עיר בת 80,000 תושבים במרכז עמק נהר הלמנד ,  כשהם מפנים את מטעני הצד המאולתרים מהדרך .  גורמי ביטחון מסרו ל-CNN כי אינם יודעים כמה לוחמי טליבן נותרו ,  אך הם מעריכים כי ישנם לפחות כמה מאות המסתתרים בתוך האוכלוסיה האזרחית .
 כ-15,000 חיילים אמריקאים ,  בריטים ואפגניים החלו אתמול בהסתערות על האזור ,  הנמצא מזה שנים רבות בשליטת חמושים וסוחרי סמים ,  במסגרת המבצע הגדול ביותר של נאט"ו מאז 2001 .  זהו המבחן הראשון למדיניות הנשיא האמריקאי ברק אובמה באפגניסטן .
 אתמול נהרגו חייל בריטי וחייל אמריקאי . " נתקלנו בהרבה אש צלפים ",  אמר לארי ניקולסון ,  מפקד הנחתים במחוז הלמנד .  לדבריו ,  כלי רכב לסילוק מטענים  " פוצצו הרבה מטענים מאולתרים ומצאו מאות מטענים שהסוללות שלהם נגמרו ".  מטעני הצד המאולתרים הם הגורם העיקרי למוות של חיילים זרים ואפגניים הנלחמים נגד הטליבן .
 קציני נאט"ו וחיילים אפגניים עורכים פגישות עם מנהיגי שבטים מקומיים כדי שישכנעו את לוחמי הטליבן להתפרק מנשקם ולהיכנע .  בנוסף ,  נאט"ו מתכוון לשגר לאזור מאות שוטרים אפגניים שיאבטחו את האזורים שנוקו ,  כך דווח ב-BBC .  מטרת הארגון היא להשתלט על מרג'ה והאזורים שמסביבה בהקדם האפשרי ,  ואז להביא סיוע לתושבים .  
המבצע ,  הנקרא מושתראק  ביחד ,  הוא ההתקפה הגדולה ביותר במדינה מאז נפילת הטליבן ב-2001 .  הוא החל בשבת בבוקר כש-15,000 חיילי נאט"ו הוטסו למרכז מחוז הלמנד .  הכוחות האמריקאיים מתמקדים בעיר מרג'ה ו-4,000 החיילים הבריטיים מתמקדים באזור נאד עלי .  כמו כן ,  לוקחים חלק במבצע כוחות אפגניים ,  קנדים ,  דנים ואסטונים .
 
אפגניסטן :  כוחות נאט"ו נתקלים בהתנגדות
מורדי הטליבן במחוז הלמנד שבאפגניסטן מגלים התנגדות עזה מול כוחות נאט"ו ,  ביום השני למבצע הצבאי הנרחב באזור .  על פי הערכות ,  מאות חמושים מסתתרים במוקדי אוכלוסייה אזרחית

