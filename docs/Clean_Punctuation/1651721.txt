ירידה בהכנסות לא מנעה מדניה סיבוס לסיים את הרבעון עם צמצום ההפסד התפעולי ל-4.5 מיליון שקל
איזי כהן : " הספקולציות שדניה סיבוס על המדף לא נכונות ";  שכרו של המנכ"ל הפורש בן גיגי :  2 מיליון שקל
 ,  חברת הנדל"ן שבשליטת  ,  מסכמת את הרבעון הרביעי של 2009 עם ירידה בהכנסות ,  אך צמצום הוצאותיה של החברה הובילו אותה להציג הפסד תפעולי וכולל קטן יותר .  במבט שנתי ,  מסים נדחים על הכנסות מובילים את החברה להציג צניחה ברווח הנקי לבעלי מניות החברה.מנכ"ל אפריקה ישראל ,  איזי כהן ,  המכהן כיו"ר דירקטוריון דניה סיבוס ,  אמר היום כי  " הספקולציות כאילו דניה סיבוס על המדף לא נכונות .  דניה סיבוס הינה ,  ותמשיך להיות ,  נדבך חשוב בכל מבנה עתידי של אפריקה ישראל ". את הרבעון הרביעי של 2009 מסכמת החברה עם הכנסות של 372 מיליון שקל ,  ירידה של 41% לעומת הרבעון הרביעי ב-2008 .  צמצום ניכר בהוצאות החברה הוביל אותה להקטנת ההפסד התפעולי ל-4.5 מיליון שקל ,  לעומת הפסד תפעולי של 20.5 מיליון שקל ברבעון המקביל .  בשורה התחתונה הסתכם ההפסד הנקי של החברה ב-3.1 מיליון שקל ,  לעומת הפסד של 7.8 מיליון שקל בתקופה המקבילה.דניה סיבוס פועלת בישראל ובחו"ל בתחומי הבניה ,  התשתיות וזכיינות ה-ppp  ( תחום הזכיינות ,  הכולל את בניית ותפעול כביש 431 ) .את 2009 מסכמת החברה עם ירידה של 28% בהכנסותיה ל-1.8 מיליארד שקל .  החברה הצליחה לצמצם את ההפסד התפעולי לכ-20 מיליון שקל ,  לעומת הפסד תפעולי של 22 מיליון שקל בתקופה המקבילה .  הוצאות מסים בהיקף של 25 מיליון שקל  ( לעומת 6.2 מיליון שקל בתקופה המקבילה )  הובילו את החברה להציג רווח נקי של 1.9 מיליון שקל המיוחס לבעלי מניות החברה ,  צניחה של 88% לעומת התקופה המקבילה.דו"חותיה של דניה סיבוס הושפעו ממעורבותה בפרויקט כביש 431 ,  שהושלם ונפתח לתנועה בפברואר 2009 .  היקף עלות העבודות הקבלניות שבוצעו בפרויקט הסתכם בכ-2 מיליארד שקל .  במהלך 2009 רשמה החברה הכנסות בהיקף של 1.7 מיליארד שקל מהפרויקט .  בסך הכל רשמה החברה הפסד של כ-230 מיליון שקל בעקבות הפרויקט  ( כאשר בסוף 2008 הסתכם ההפסד הגולמי של החברה ב-190 מיליון שקל בעקבות הפעילות בפרויקט ) .החברה מסבירה כי ההפסד נובע מגידול מהותי בעלויות הביצוע של העבודות הקבלניות בפרויקט .  בנוסף ,  במהלך 2009 נזקפו בגין הפרויקט עלויות שוטפות בהיקף של כ-27 מיליון שקל ,  בעיקר עקב התארכות תקורות .  עלות העסקתו של מנכ"ל החברה הפורש ,  אילן בן גיגי ,  שסיים את תפקידו באוקטובר 2009 ,  הסתכמה ב-2 מיליון שקל ,  מתוכם עלות שכר בהיקף של 1.2 מיליון שקל  ( כ-102 אלף שקל ברוטו בחודש )  .  עלות העסקתו של אייל הוכמן ,  מנכ"ל נתיבי היובל וסמנכ"ל תשתיות ,  שסיים אף הוא את תפקידו בחברה באוקטובר 2009 ,  הסתכמה ב-1.7 מיליון שקל ,  בהם דמי ייעוץ בהיקף של כמיליון שקל  ( כ-88.5 אלף שקל בחודש ברוטו )  ובונוס בהיקף של 619 אלף שקל .
 
ירידה בהכנסות לא מנעה מדניה סיבוס לסיים את הרבעון עם צמצום ההפסד התפעולי ל-4.5 מיליון שקל
איזי כהן : " הספקולציות שדניה סיבוס על המדף לא נכונות ";  שכרו של המנכ"ל הפורש בן גיגי :  2 מיליון שקל

