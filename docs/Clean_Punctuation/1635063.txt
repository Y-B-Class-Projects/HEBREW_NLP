דלק וחמש חברות זרות עברו לשלב הבא במכרז מתקן הגז הנוזלי
המדינה צפויה להודיע בשבוע הבא כי החברות עברו את שלב המיון המוקדם במכרז ,  שהיקפו מוערך ב-400 מיליון דולר
 >  >  שש המתמודדות במכרז הבינלאומי של המדינה להקמת מתקן קליטת הגז הטבעי הנוזלי  ( lng )  לחופי ישראל צפויות לעבור את שלב המיון המוקדם במכרז .  ועדת המכרזים הבין-משרדית צפויה לפרסם בימים הקרובים את החלטתה בעניין ,  לאחר שתקבל הבהרות נוספות מאחת החברות המתמודדות בעקבות אי בהירויות בהצעה שהגישה .  המתמודדות במכרז ,  שהיקפו מוערך ב-400 מיליון דולר ,  הן קבוצה משותפת לדלק אנרגיה  ( 50% )  ולחברת teekay lng הקנדית ,  אחת מענקיות שינוע ה-lng בעולם ;  הענקיות הנורווגיות golar ו-hoegh ;  חברת nyk היפנית ;  ו-accelerate ו-southern union האמריקאיות .  החברות הגישו את מועמדותן לפני כשלושה חודשים .  דומיננטיות החברות הזרות נובעת מהעובדה שהמכרז חייב כי לזכיינית הפרויקט יהיה ניסיון בתחום .  לא מן הנמנע שבעתיד ישולבו חברות ישראליות בקונסורציום משותף עם המתמודדות הזרות .  על פרסום המכרז החליט הקבינט החברתי-כלכלי לפני כשנתיים .  הכוונה היא להפעיל את המתקן עד 2015 .  הפעלתו נועדה לאפשר לישראל ערוץ אספקת גז טבעי אסטרטגי שיקנה למשק עצמאות מסוימת נוכח התלות בספקי הגז הפרטיים .  תגליות הגז בשנה שעברה הביאו לשינוי מתווה המכרז המתוכנן - וכן לדחייה צפויה במועד פרסומו .  מדובר במכרז במתכונת bot להקמת מתקן קליטת גז טבעי נוזלי צף  ( על גבי אוניית גיזוז )  ,  הנחת צינור להזרמת גז אל החוף ,  וכן תפעול התשתית במשך 25 שנה תמורת תמלוגים שוטפים תקופתיים ,  שימומנו באמצעות תעריף הולכת הגז .  בתום הליך בחינה שנמשך כשנה הוחלט כי המכרז לא יכלול התחייבות לאספקת גז למשק ,  וכי המתקן יהיה ימי וימוקם מול חופי חדרה או אשקלון .  השימוש במתקן יתאפשר באופן חופשי לכמה יבואנים .  הזכיין יוכל לייבא גז טבעי ,  וכן לגבות דמי תשתית ליבוא גז פרטי מתחרה .
 
דלק וחמש חברות זרות עברו לשלב הבא במכרז מתקן הגז הנוזלי
המדינה צפויה להודיע בשבוע הבא כי החברות עברו את שלב המיון המוקדם במכרז ,  שהיקפו מוערך ב-400 מיליון דולר

