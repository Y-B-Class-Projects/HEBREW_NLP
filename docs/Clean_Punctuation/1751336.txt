שר האוצר הגיש את תקציב משרד הביטחון בסך 54.25 מיליארד שקל לכנסת : " הכנת התקציב לקתה בחסר "
 שטייניץ : " אנו מכירים בצרכים של מערכת הביטחון אך זוהי מדינה שיש לה צבא ולא צבא שיש לו מדינה "
" הכנתה המשותפת של הצעת תקציב הביטחון על ידי משרד האוצר ומערכת הביטחון לקתה בחסר .  עם זאת ,  לראשונה זה 62 שנה משרד האוצר מגיש את הצעת תקציב מערכת הביטחון לכנסת "  - כך אמר הבוקר שר האוצר יובל שטייניץ ליו"ר הכנסת ח"כ ראובן ריבלין  ( ליכוד )  .  תקציב הביטחון ל-2011 מגיע ל-54.25 מיליארד שקל.במשך השנים משרד הביטחון הוא שכתב את הצעת תקציב מערכת הביטחון ולא משרד האוצר .  היום ,  לראשונה ,  חוברת תקציב הביטחון הוגשה על ידי האוצר ,  לאחר שהוכנה במשותף על ידי האוצר ומערכת הביטחון.באחרונה איים שטייניץ שאם משרדו לא יוכל לכתוב את הצעת התקציב אזי משרדו יגבש הצעה משלו לתקציב הביטחון - כך שיוגשו 2 הצעות ,  האחת על ידי האוצר והשנייה על ידי מערכת הביטחון .  לדבריו ,  מערכת הביטחון הסכימה בסופו של דבר שהצעת התקציב תכתב ותוגש על ידי האוצר .  תקציב הביטחון הוא חסוי ונדון רק בוועדה לתקציב הביטחון המשותפת לוועדת הכספים ולוועדת חוץ וביטחון.שטייניץ הוסיף כי  " משרד הביטחון משתף טוב יותר פעולה עם האוצר בהכנת התקציב לעומת שנים קודמות אבל יש מקום לשיפור התהליך תהליכי הפיקוח והתקצוב של מערכת הביטחון ". שטייניץ אמר עוד כי  " עד כה מה שקרה הוא שהאוצר היה מחבר חוברת קטנה של דברי הסבר אבל את התקציב היה מכין משרד הביטחון בשונה מכל המשרדים האחרים ".  שטייניץ הוסיף כי  " אנו מכירים בצרכים של מערכת הביטחון ,  אבל טוב למדינה ולכנסת להדגיש שאנו מקדמים את התהליך שזוהי מדינה שיש לו צבא לא צבא שיש לו מדינה ".  שטייניץ הודיע שהאוצר יגביר את הפיקוח על תקציב מערכת הביטחון.יו"ר הכנסת ח"כ ראובן ריבלין  ( ליכוד )  אמר כי  " הגיע העת שתקציב הביטחון יוגש לכנסת על ידי משרד האוצר ולא יוגש על ידי מערכת הביטחון על כל מרכיביו .  הסדר הפרלמנטרי בישראל מחייב תיקום מעוות של שנים רבות שבהם תקציב הביטחון היה מוגש לכנסת על ידי מערכת הביטחון .  המחויבות שלנו כלפי בטחון המדינה מחייב לנהוג משנה זהירות ". אודי ניסן ,  הממונה על התקציבים ,  הודיע שבחודש הקרוב תתבקש ועדת הכספים לאשר תוספות לתקציב הביטחון שעליהם הוחלט בממשלה .
 
שר האוצר הגיש את תקציב משרד הביטחון בסך 54.25 מיליארד שקל לכנסת : " הכנת התקציב לקתה בחסר "
 שטייניץ : " אנו מכירים בצרכים של מערכת הביטחון אך זוהי מדינה שיש לה צבא ולא צבא שיש לו מדינה "
 
