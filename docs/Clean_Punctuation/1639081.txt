קאוקינאס : " גרשון יודע איך לנצח את הגדולות "
 גארד ריאל מדריד מתריע לקראת מכבי ת"א : " הם משחקים עם הרבה תשוקה ,  האולם שלהם הוא מהקשים באירופה "
 במכבי תל אביב נשמו לרווחה בתחילת השבוע ,  אחרי שהתגברו ללא קושי על מכבי חיפה בליגה ,  והשיגו ניצחון שהרגיע מעט את המערכת ,  אחרי צמד ההפסדים  ( לנתניה וסיינה )  .  עם זאת ,  הצהובים יודעים שהמשחק במחזור הקרוב של היורוליג מול ריאל מדריד בבית ,  הוא ככל הנראה מהקריטיים שיהיו להם העונה .  בראש ובראשונה ,  יפגשו שחקניו של פיני גרשון את אחד מגדולי המאמנים בהיסטוריה של הכדורסל האירופאי ,  אטורה מסינה ,  שמגיע עם סוללת שחקנים מוכשרים ,  שעד כה לא ממש התחברו לקבוצה שציפו ממנה .  
אחד משחקניה של ריאל שכבר מכיר את ישראל היטב הוא רימאס קאוקינאס ,  ששיחק בעבר בהפועל גליל עליון ,  ועתה מגיע עם הספרדים למשחק קריטי לא פחות עבור קבוצתו .  הליטאי אמנם חושב שהסגל של הקבוצה שלו הוא מהטובים באירופה ,  אבל גם הוא מודה כי בתקופה האחרונה יש לבלאנקוס קושי להיכנס טוב למשחקים ,  והוא מתריע שמול מכבי תל אביב ,  הדברים עלולים ללכת רע מאוד אם ריאל לא תפתח טוב . 
" תל אביב היא עיר שאוהבת מאוד כדורסל ,  ויש לה מסורת גדולה ",  אומר קאוקינאס . " הם משחקים כדורסל עם הרבה תשוקה ויש להם הרבה אוהדים ,  מה שהופך את האולם שלה לאחד הקשים באירופה ".  על מאמן האלופה הישראלית אמר הליטאי : " גרשון הוא מאמן שיודע איך לנצח את הקבוצות הגדולות ,  והוא אחד הטובים באירופה ".  עם זאת ,  קאוקינאס יודע : " אם אנחנו רוצים לזכות ביורוליג ,  אנחנו חייבים לנצח גם את הגדולות ".  
על היכולת של ריאל עד כה העונה ,  אמר קאוקינאס : " יש לנו טעויות שעולות לנו במשחקים .  אנחנו צריכים לשחק עם אותה המשכיות במשך 40 דקות .  קשה לי להסביר מה קורה לנו ,  אבל אנחנו עובדים קשה מאוד כדי לתקן את הכל .  יש לנו שחקנים מאוד לא אנוכיים ,  וזה עושה את כל ההבדל ". 

קאוקינאס : " גרשון יודע איך לנצח את הגדולות "
 גארד ריאל מדריד מתריע לקראת מכבי ת"א : " הם משחקים עם הרבה תשוקה ,  האולם שלהם הוא מהקשים באירופה "
 
