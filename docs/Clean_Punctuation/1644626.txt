 " לראש המוסד אין כל כוונה להתפטר "
 גורם המקורב לראש המוסד מאיר דגן אמר כי  " הוא אינו רואה כל סיבה להתפטר מתפקידו בעקבות החיסול בדובאי והעובדה שהמבצעים השתמשו בזהויות של אזרחים ישראלים ".  הגורם הוסיף כי גם לראש הממשלה אין כל כוונה לפטר אותו
 ( צילום :  רויטרס ,  עריכה :  ענת ברק ,  קרדיט :  אילן שניג ) 
פרשת חיסולו של מחמוד אל-מבחוח וחשיפת המחסלים ממשיכה להכות גלים .  המבצע ,  שעל פי דיווחים זרים ,  מיוחס ליחידת כידון שבמוסד עשוי להיחשב כפעולה מוצלחת או כפאשלה לאחר שהמחסלים נחשפו וכן בעקבות חשיפת השימוש בדרכונים בריטיים ובזהויות של ישראלים .  מקורב לראש המוסד מאיר דגן אמר היום  ( חמישי )  לסוכנות הידיעות רויטרס כי  " ראש המוסד מאיר דגן לא רואה כל סיבה להתפטר מתפקידו בעקבות פרשת השימוש בזהויות אזרחים ישראלים של צוות החיסול בדובאי ,  ולראש הממשלה בנימין נתניהו אין כל כוונה לפטר אותו ". 
לאחר חשיפת הזהויות התבטאו מספר גורמים ישראלים בצורך של דגן להתפטר ,  כמו שעשה דני יתום לאחר ניסיון החיסול הכושל בחאלד משעל בירדן בשנת 1997 .  אך מקורבו של דגן ,  שביקש להישאר בעילום שם ,  אמר כי  " לדגן אין כל כוונה לעזוב את תפקידו לפני תום כהונתו ".  
לדבריו , " התפטרות משמעה לקיחת אחריות על החיסול בדובאי .  הוא הוסיף כי הישגיו של דגן במבצעים נגד חמאס ,  סוריה ,  חיזבאללה ואירן ,  מאפילות על כל מחשבה שתהיה לנתניהו לפטרו .  יש כאן עניין של סדרי עדיפות לאומית ". 
הגורם הוסיף כי להערכתו המוסד יפעל בשקט מול עמיתיו בארגוני הביון של בריטניה ,  אירלנד ,  צרפת וגרמניה ,  שבדרכוניהן נעשה שימוש במהלך מבצע החיסול ,  על מנת לרכך את זעם ממשלותיהם . " ייתכן שזה לא יעזור ,  לאור הכעס שמביעים משרדי החוץ של אותן מדינות ".  לדבריו ,  אין להשוות את המקרה לניסיון החיסול של משעל ,  משום שאז סוכני המוסד נעצרו והוחזקו בירדן .  המחדל היה כה חמור כך שנדרשה התפטרות יתום .
 דגן ,  בן 64 ,  אמור לסיים את כהונתו בסוף השנה ,  אך נתניהו כבר הביע נכונות להאריך את כהונתו . " גם כך היו תלונות על הכוונה להאריך את הכהונה .  גם בסוכנות ביון ,  כמו בכל ארגון ,  חשוב לשמור על רוטציה ". 
בתוך כך הודיעה אמש בריטניה כי תזמן את שגריר ישראל בלונדון ,  רון פרושאור ,  לשיחת בירור ,  בעקבות השימוש בשישה דרכונים בריטיים על ידי צוות החיסול של בכיר חמאס מחמוד אל-מבחוח בדובאי גם שגריר ישראל באירלנד ,  ציון אברוני ,  זומן לשיחת בירור על רקע פרשת החיסול של מחמוד אל-מבחוח .  על פי הדיווח ב"גרדיאן ",  בריטניה כבר פנתה לישראל בדרישה לקבל הסברים על השימוש בדרכונים .  השגריר זומן למשרד החוץ הבריטי מחר ,  כדי  " לחלוק מידע "  על הזהויות הגנובות של הישראלים בעלי האזרחות הבריטית המתגוררים בישראל .  בריטניה גם הודיעה כי תספק תמיכה ככל שיידרש לאזרחיה החיים בישראל שזהותם נגנבה .  
עד כה בריטניה נמנעה מלהאשים את ישראל באופן ישיר באחריות לחיסול ,  אך כרמז לחוסר שביעות רצונה היא נמנעה מבקשה ישראלית לשמור בחשאי את זימון השגריר לשיחת בירור .  גורם בממשל הבריטי אף אמר לעיתון הבריטי  " גרדיאן ",  כי  " היחסים בין המדינות היו קרירים לאחרונה ,  אך כעת הם בהקפאה עמוקה ",  כלשונו .

" לראש המוסד אין כל כוונה להתפטר "
 גורם המקורב לראש המוסד מאיר דגן אמר כי  " הוא אינו רואה כל סיבה להתפטר מתפקידו בעקבות החיסול בדובאי והעובדה שהמבצעים השתמשו בזהויות של אזרחים ישראלים ".  הגורם הוסיף כי גם לראש הממשלה אין כל כוונה לפטר אותו

