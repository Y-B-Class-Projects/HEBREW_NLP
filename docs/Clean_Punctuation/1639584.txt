 " שוק השכרת המשרדים מתאושש - ויגיע לשיאו ב-2012 "
 תחום הנדל"ן המניב ,  וחברות הביטוח המשקיעות בו ,  מתחילים להתאושש לאחר שספגו פגיעה קשה ב-2009  ?  חלק מהחברות מחפשות אלטרנטיבות בחו"ל ,  ואחרות מתמקדות בפרויקטים מקומיים כמו השוק הסיטונאי  ?  בכירי התחום התכנסו כדי לסכם שנה עגומה - ולהציב יעדים ל-2010
 >  >  חברות הנדל"ן המניב הישראליות ,  וחברות הביטוח שמשקיעות בתחום - עם הפנים מערבה .  הן משקיעות בשוק הבריטי ועוקבות אחר השוק האמריקאי ,  אך סבורות שעדיין מוקדם להיכנס לתוכו ,  ומתחילות לתכנן פרויקטים של משרדים בשוק המקומי ,  מתוך הערכה שהמשבר שאליו נקלע הענף בשנתיים האחרונות יגיע לסופו ב-2012 - כך עולה מפאנל themarker לסיכום הענף ב-2009 ותחזיות ל-2010 ,  שאירח את בכירי חברות הביטוח האחראיים על השקעות בתחום הנדל"ן ובכירי חברות נדל"ן מניב .  בפאנל השתתפו מנכ"ל בריטיש ישראל ,  עמיר בירם ;  מנהל תחום הנדל"ן בהראל ביטוח ,  גדי בן חיים ;  סמנכ"ל חטיבת ההשקעות ומנהל תחום הנדל"ן במגדל ,  שלמה גוטמן ;  מנכ"ל אספן נכסים ,  אילן גיפמן ;  הבעלים במשותף של מאן נכסים ,  ג'קי מוקמל ;  מנהל תחום נדל"ן בכלל ביטוח ,  אמיר שוסטק ;  ומנכ"ל אמות נכסים ,  אבי מוסלר .  למרות המשבר ,  ואולי אף בגללו ,  חברות הנדל"ן המניב וחברות הביטוח לא נחו בשקט ב-2009 .  כמה מהן עשו צעדים ראשונים בחו"ל ,  אחרות עדיין  " בודקות את השטח ".  חלקן בחרו באסטרטגיה של השקעה במניות נדל"ן ,  אחרות העדיפו השקעה ישירה בנכסים .  החברה הפעילה ביותר השנה בחו"ל היתה הראל ביטוח .  לדברי גדי בן חיים ,  מנהל תחום הנדל"ן בחברה , " לאחר המשבר התשואות בחו"ל נהפכו אטרקטיביות ומקומות שלא יכולנו להגיע אליהם ,  כמו מערב אירופה וצפון אמריקה ,  נהפכו נגישים יותר .  בישראל יש מספר מסוים של נכסים וקשה להשיג עסקות עם תשואות כמו בחו"ל .  אורך חוזי השכירות של משרדים בישראל קצר בהרבה ".  לעומת הראל ,  מגדל העדיפה להשקיע ב-2009 דווקא במניות של חברות מקומיות . " השקעה במניות היא מוצר משלים להשקעה בנכסים ",  אומר שלמה גוטמן ,  סמנכ"ל חטיבת ההשקעות ומנהל תחום הנדל"ן במגדל . " השוק הישראלי מתחיל להיות צפוף ואנו צריכים לחשוב על אלטרנטיבות .  אנחנו מתכוונים להשקיע בחו"ל ובוחנים את השווקים במערב אירופה ,  גם באמצעות שיתופי פעולה עם חברות ישראליות וגופים מקומיים .  עם זאת ,  אני לא חושב שהגיעה השעה להיכנס לארה"ב ".  גוטמן נשמע פחות נלהב לגבי ההשקעה המשותפת של מגדל עם קבוצת פישמן בחברת מונדון בהודו . " מי שמכיר את העסקה יודע שיש לנו אפשרות יציאה ממנה .  כרגע המצב שם לא טוב וזה לא סוד ,  נקווה שהמצב ישתפר ".  לומדים את השוק דרך הרגליים הנזילות של חברות הביטוח ,  שאינן זקוקות לבנקים כדי לממן עסקות היא יתרון עצום על פני המתחרים ואחד הנכסים החשובים לביצוע עסקות בחו"ל . " בשוק הבריטי יש יתרון עצום למי שקונה במזומן ",  אומר בן חיים . " אני חושב שהרבה עסקות מגיעות אלינו כשהן 'מחוץ לשוק' ,  וכך אנחנו מקבלים גם עסקות עם תנאים טובים יותר ".  מאידך אומר אילן גיפמן ,  מנכ"ל אספן נכסים ,  כי  " לחברות הביטוח יש יתרון של נזילות והן לא זקוקות לבנקים ,  אבל הן לוקחות סיכון סמוי .  צריך יתרון יחסי במציאת הנדל"ן ,  בתחזוק ובניהול הנכסים ,  ובסוף לעשות גם אקזיט . " גם הריחוק הגיאוגרפי וחוסר הניסיון הם חסרונות .  חברות ביטוח שישכילו להתחבר לגופי נדל"ן מקומיים יוכלו להציף ערך מהר יותר .  חברות ביטוח ישראליות בחו"ל מתחרות מול קרנות בינלאומיות ,  וככל שהן מתחרות על נכסים בהיקפים גדולים יותר כך הן צריכות יתרון יחסי גדול יותר ".  להבדיל מהשוק הישראלי ,  שבו כולם מכירים את כולם - את המחירים ,  את המתווכים ואת העסקות שנמצאות בשוק - את השווקים בחו"ל צריך ללמוד דרך הרגליים . " יש עלות של בדיקת ההשקעה .  חברות הביטוח לוקחות חברות מקצועיות שיבדקו את העסקות עבורן וזו הוצאה גבוהה שמשקיעים ישראלים אחרים רבים חוסכים אותה .  אני מכיר הרבה משקיעים ישראלים ,  כולל חברות ציבוריות ,  שלא בדקו עסקות לעומק ",  טוען ג'קי מוקמל ,  מנכ"ל ומבעלי חברת מאן נכסים ,  ושותפה של חברת ייעוץ ומחקר נדל"ן הגלובלית cbre . " לגבי התחזוקה והניהול של נכסים בחו"ל ,  יש חברות גדולות שיודעות לתת את השירותים האלה אבל זה שוחק את הרווחיות .  לכן יש חברות שמעדיפות לשכור גופים פחות מקצועיים אבל זולים יותר ".  יש המשקיעים בקרנות נדל"ן שחוסכות לחברות את עלויות החיפוש והבדיקה .  עם זאת ,  נציגי החברות בפאנל לא נלהבים מקרנות אלה . " לפעמים יש ניגוד אינטרסים כי כל עוד מנהל הקרן לא משקיע בעצמו בקרן ,  הוא לא משתתף בסיכונים ",  מסביר גוטמן . " אנחנו לא ניכנס לקרן שהשותפים שלנו לא מושקעים בה ,  זה יוצר מצב שאם מנהל הקרן מצליח אז כל הכבוד ,  ואם הוא מפסיד - לא קרה לו כלום ".   " החלטנו שאנחנו מעדיפים להשקיע באופן ישיר בנכסי נדל"ן ופחות במניות .  יש תחומים שבהם עדיף להשקיע באמצעות קרנות ",  מסביר אמיר שוסטק ,  מנהל תחום הנדל"ן בכלל ביטוח . " באופן כללי אנחנו רואים שהקרנות נפגעו במשבר קצת יותר מאשר הנדל"ן עצמו .  לכן עדיף לבצע השקעה ישירה בנדל"ן .  בבריטניה המחירים עלו מאוד בחודשים האחרונים ,  כך שאנחנו בוחנים עסקות גם במדינות כמו צרפת ,  כשגם השקעה בתחום המלונאות בארה"ב מעניינת אותנו ".  לדברי בן חיים , " לקרנות יש עדיפות במקומות שבהם אתה לא יכול לעשות השקעה ישירה .  במקומות שאפשר עדיף להשקיע בנדל"ן על פני הקרנות ,  גם אם זה מצריך יותר מאמץ ".  שעתם של הקניונים אחד השחקנים המוערכים בשוק הקניונים בישראל ,  דוד עזריאלי ,  רכש קרקע לבניית קניון בקריית אתא ,  ולפני כשבועיים רכש את קניון חיפה מיצחק תשובה ב-300 מיליון שקל . " עזריאלי מוצא שבצפון יש פוטנציאל לא קטן ",  אומר אבי מוסלר ,  מנכ"ל חברת אמות ,  שבבעלותה בנייני משרדים וקניונים כמו קניון קריית אונו ,  קניון ערים בכפר סבא וקניון חוצות כרמיאל . " אנחנו מרגישים שיש בפרויקטים שלנו בצפון כוח קנייה טוב .  אני חושב שההתפתחות שלו נכונה והרכישה האחרונה של קניון חיפה מוצלחת ביותר והולמת את הפורטפוליו שלו .  הקניון לא היה להיט אבל אפשר להפוך אותו ללהיט .  משולמים שם דמי שכירות של 80-100 שקל למ"ר - אלה רמות שאי אפשר לרדת מהן ".  עמיר בירם ,  מנכ"ל חברת בריטיש ישראל שבבעלותה 18 קניונים ושניים בשלבי הקמה ,  מפרגן לעזריאלי : " הוא המציא את הקניונים בישראל ולא אנחנו ,  ואין ספק שזו הקבוצה המקצועית ביותר .  מטבע הדברים עסקת קניון חיפה היתה אצלנו וויתרנו עליה כי הרגשנו שאנחנו מספיק חזקים בחיפה .  הנכס הגדול בעיר נמצא אצלנו ,  הגרנד קניון ,  ולא ראינו טעם להתחרות בעצמנו ".  ומה לגבי המכרז המדובר ,  אך הבלתי נגמר ,  במתחם השוק הסיטונאי בתל אביב ?  קבוצת סוהו שבה שותפות שיכון ובינוי ,  יורוקום ,  אביב ,  קנדה ישראל ואמות קיבלה בלעדיות לניהול משא ומתן עם חברת השוק הסיטונאי עד 11 בפברואר .  אף שלא ברור אם העסקה תיסגר בכלל ,  מוסלר טוען שהוא לא מודאג . " כשהעסקה תושלם נקים שם מרכז מסחרי עם שטחים להשכרה בהיקף של 40 אלף מ"ר ",  הוא אומר . " אין ספק שזו עסקה כבדה ומסובכת ואם אין התארגנות של קבוצת יזמים עם ידע מקצועי בבנייה ,  מסחר והשיווק - אי אפשר לבנות עיר כזו .  כל קונסטלציה אחרת לא תעבוד ",  הוסיף ברמיזה לחברות האחים גינדי וגינדי השקעות ,  הקבוצה היחידה שעדיין מנסה למצוא את דרכה בחזרה לפרויקט .  לעומתו ,  גוטמן לקח חלק בקבוצה שבה שותפות חברות חבס ,  תדהר ,  בריטיש ישראל ורוגובין תדהר ,  אך אלה החליטו לפרוש לאחר שחברת השוק הסיטונאי החליטה שבשלב הראשון לא יימכרו ארבעת המגדלים בפרויקט . " נכנסנו כשותף בכיר ופרשנו כי חשבנו שהמודל החדש של העסקה ,  כפי שהותווה על ידי המוכרים ,  לפיו המתחם יפוצל ,  הוא מסוכן ",  אומר גוטמן .  לדבריו ,  כל השותפות בקבוצה היו מעוניינת לפרוש .  כשנשאל לגבי הנכסים שמגדל קנתה מדלק נדל"ן במסגרת עסקת חילוץ והטענה שהתשואה שלהם אינה מספקת ,  הוא השיב : " יש קרקעות שלא מניבות ,  אך יש גם נכסים כמו בית סהר ובית ציון שאכן מספקים תשואה נאה .  הנכסים נקנו גם במחירים של תקופת משבר .  אנחנו לא מאוהבים בנכסים ,  וייתכן שנממש חלק מהם ".   " מסוכן מאוד ליזום כרגע"כשמדובר בשוק המשרדים ,  2009 נחשבת שנה גרועה שאופיינה בירידות מחירים חדות של 20%-30% בדמי השכירות ,  צמצום שטחים ,  הוצאת שטחים לשכירות משנה וקשיים לשווק פרויקטים חדשים .  הנתונים האלה לא גרמו לנפילות של חברות הנדל"ן ,  בעיקר בגלל שבשנים האחרונות לא נבנו מגדלי משרדים חדשים באזור גוש דן וההיצע הקטן גרם ליציבות בשוק .  האם 2010 תהיה השנה שבה יחזרו היזמים לבנות מגדלי משרדים ?  כנראה שלא . " מסוכן מאוד ליזום כרגע .  בעיקר באזור פתח תקוה והרצליה ,  כי יש רוויה של משרדים .  גם באזור תל אביב קיים היצע שטחים שיספיק לשנתיים הקרובות ",  טוען מוקמל . " יש יזמים קטנים בתחילת דרכם שמבקשים לממן פרויקטים חדשים באמצעות הבנקים ,  ואני מקווה שאלה יהיו חכמים מספיק להיזהר ולא לאשר את ההלוואות ,  כי הם עשויים להיתקע ".  בירם לא מסכים עם החשש של מוקמל : " השוק כיום בוגר ולא נראה יזמים קטנים בונים מגדלים בתל אביב ".  לדברי מוסלר , " זה הזמן ליזמים רציניים להתחיל לעבוד ,  בעיקר על פרויקטים גדולים ,  כדי שיהיו מוכנים בעוד שנתיים-שלוש .  אין מענה לביקושים למשרדים בשטחים של 1,000-3,000 מ"ר .  משרד עורכי הדין גולדפרב עזב אותי כי לא יכולתי להוסיף לו שטחים .  העזיבה שלו תרמה לי כי הוא שילם שכירות נמוכה באופן יחסי לשוק ,  ובמקומו אני יכול להכניס שוכרים חדשים במחיר כפול ".   " כיום יש עודף היצע גדול של משרדים ,  כ-200 אלף מ"ר .  בשנתיים הקרובות ,  עם ההתאוששות במשק ,  השטחים האלה יאוכלסו ולכן צריך להתחיל את היזמות בסוף השנה הזו ",  מסכם גיפמן . " 2012 תהיה שנה חזקה במשרדים ".  לדבריו ,  2010 תהיה שנת מבחן שבמהלכה נדע אם שוק ההון עבר את המשבר והתבגר ואם חברות גדולות יחזרו להשקיע . " מרבית המניות של חברות הנדל"ן מתומחרות לפי שוויין הכלכלי ,  כשאני מניח שנראה פחות חברות שיגייסו אג"חים לא מדורגות וללא ביטחונות ,  ונקווה שגם אמות המידה הפיננסיות שידרשו מהן יהיו נוקשות .  בלי קשר לוועדת חודק ,  שוק ההון ייהפך סלקטיבי הרבה יותר ,  כשנראה פחות חברות שופכות כסף על הנדל"ן במזרח אירופה .  המבחן הנוסף יהיה יכולת פירעון האג"חים של מיליארדי שקלים בקרב חברות נדל"ן בשנים הקרובות ",  טוען גיפמן .  - ג'קי מוקמל ,  שותף במאן נכסים : " לא היה משבר בשוק הישראלי .  ב-2009 היתה התייצבות של רמת המחירים ,  ולא ראיתי חברת נדל"ן אחת בישראל שנפגעה מהמשבר "  - אמיר שוסטק ,  מנהל תחום נדל"ן בכלל ביטוח : " באופן כללי אנחנו רואים שהקרנות נפגעו במשבר קצת יותר מאשר הנדל"ן עצמו .  לכן עדיף לבצע השקעה ישירה בנדל"ן "  - גדי בן חיים ,  מנהל תחום הנדל"ן בהראל ביטוח : " נמשיך לראות הרחבה של הפעילות הנדל"נית של המוסדיים בישראל ובחו"ל "  - אילן גיפמן ,  מנכ"ל אספן נכסים : " ענף הנדל"ן המניב יחזור לעצמו .  הוא הוכיח שהוא מבטיח תזרים מזומנים לטווח ארוך ,  והעסקות יתרבו .  באמצע 2010 תחום המשרדים יצמח "  - שלמה גוטמן ,  מנהל תחום הנדל"ן במגדל  " השוק הישראלי מתחיל להיות צפוף וצריך אלטרנטיבות .  אנחנו מתכוונים להשקיע בחו"ל ובוחנים שווקים במערב אירופה "  - עמיר בירם ,  מנכ"ל בריטיש ישראל : " 2010 תהיה שנה טובה עם יציבות מחירים .  אין התחלות בנייה והמלאי ,  אם קיים ,  יתמלא "  - אבי מוסלר ,  מנכ"ל אמות נכסים : " 2010 תהיה טובה בתנאי שלא יהיו מהמורות כמו המשבר .  הנדל"ן המניב בישראל בריא ,  והרבה גם תלוי בפיזור נכון של הנדל"ן "

" שוק השכרת המשרדים מתאושש - ויגיע לשיאו ב-2012 "
 תחום הנדל"ן המניב ,  וחברות הביטוח המשקיעות בו ,  מתחילים להתאושש לאחר שספגו פגיעה קשה ב-2009  ?  חלק מהחברות מחפשות אלטרנטיבות בחו"ל ,  ואחרות מתמקדות בפרויקטים מקומיים כמו השוק הסיטונאי  ?  בכירי התחום התכנסו כדי לסכם שנה עגומה - ולהציב יעדים ל-2010

