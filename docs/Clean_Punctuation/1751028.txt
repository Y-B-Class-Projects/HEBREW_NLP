שתי צעירות נתפסו במכס עם 150 ק"ג נקניקים באיכות משובחת מחו"ל
השתיים חשודות כי שימשו במשך תקופה ממושכת בלדריות להברחת מוצרי מזון ארצה וניתפסו על סמך מידע מודעיני
למוצרים אשר מנסים להבריח מחו"ל ארצה נקבעו גבולות חדשים .  ל-themarker נודע היום כי שלטונות המכס בנתב"ג עצרו שתי צעירות מהמגזר הערבי בחיפה ,  שניסו להבריח כ-150 ק"ג נקניקים באיכות משובחת מחו"ל .  השתיים ניתפסו כאשר חזרו בתחילת השבוע בטיסה מאיטליה .  הן ניסו להסליק כ-75 ק"ג נקניקים משובחים ,  כמו :  סלמי ופסטרמות ,  בכל אחת משתי המזוודות שנשאו איתם ובתיקי יד.השתיים חשודות כי שימשו במשך תקופה ממושכת כבלדריות להברחת מוצרי מזון ארצה ונתפסו על סמך מידע מודעיני .  על פי החוק ,  אסור להכניס מוצרי מזון ארצה בלא אישור משרד הבריאות .  הסחורה אשר נתפסה על ידי יחידת המכס בנתב"ג בראשותו של רפי גבאי ,  הוחרמה ונשלחה להשמדה .  השתיים יצטרכו לשלם קנס של 100% מגובה המסים ,  אשר נאמד בכמה אלפי שקלים .
 
שתי צעירות נתפסו במכס עם 150 ק"ג נקניקים באיכות משובחת מחו"ל
השתיים חשודות כי שימשו במשך תקופה ממושכת בלדריות להברחת מוצרי מזון ארצה וניתפסו על סמך מידע מודעיני

