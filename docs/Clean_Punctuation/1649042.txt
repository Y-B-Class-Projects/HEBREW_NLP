מארק פייבר ,  חוזה מפולת 87' : " מדד S & P עשוי לצנוח ב-20% ;  היורו ימשיך ליפול "
" בטווח הקצר ביותר ההשקעות המומלצות הן יורו ואג"ח ממשלתיות בארה"ב "
 המשקיע הנודע מארק פייבר ,  אשר חזה את המפולת בשוק המניות בשנת 1987 ,  העריך כי צפוי תיקון של לפחות 20% בשוק המניות בארה"ב וכי היורו ימשיך ליפול .  עם זאת ,  בטווח קצר - של 5 עד 10 ימים - ממליץ פייבר להשקיע ביורו ובאג"ח ממשלתיות האמריקאיות .  פייבר ,  אשר צופה כי שוק המניות בארה"ב יסיים את 2010 בירידה ,  אמר את הדברים בראיון לערוץ הטלוויזיה של בלומברג . " מדד s & p 500 הגיע לתחתית בחודש מארס ברמה ברמה של 666 נקודות ,  ואז רשמנו שיא ב-19 בינואר ,  ברמה של 1,150 נקודות ,  ובפברואר היה תיקון ,  וב-5 בפברואר ירד המדד לרמה של 1,045 נקודות ,  ועכשיו אנחנו שוב מעל לרמה של 1,100 .  אני לא כל כך בטוח שנרשום שיאים חדשים ,  אבל אם נרשום שיא חדש מעל לרמה של 1,150 נקודות ,  אני לא חושב שזה יהיה הרבה מעל לרמה זו ,  אולי 1,200 נקודות ,  ואז יהיה תיקון גדול כלפי מטה ",  אמר פייבר בראיון.כאשר נשאל פייבר כמה גדול צפוי להיות תיקון זה הוא ענה : " אם יירשם שיא חדש ,  לא הייתי פוסל תיקון של לפחות 20% .  גם אין לשכוח שמניות רבות בארה"ב ובעולם כבר רשמו תיקון של 20% ,  כך שלא יהיה להן קל מלכתחילה לשבור שיאים .  לכן יכול להיות שנראה שיאים חדשים במדדי s & p 500 ודאו ג'ונס ,  אך מספר נמוך יותר של מניות ישבור שיאים מאשר בינואר ". "היורו רשם שיא חדש מול הדולר ,  של 1.51 דולר ,  ב-25 בנובמבר ,  אבל אחר כך נרשם תיקון גדול כלפי מטה לרמה של 1.34 דולר ליורו ,  או במילים אחרות הדולר התחזק באופן ניכר .  עכשיו היורו נסחר בשווי נמוך מערכו האמיתי כל החדשות סביב גוש היורו היו איומות ונוראיות ,  אז אני חושב שהיורו יתאושש לרמה של 1.4 דולר ,  לפני שהוא יירד נמוך יותר ,  כי אין שום דבר טוב בדולר ,  אבל גם אין שום דבר טוב ביורו ",  הוסיף פייבר.כאשר נשאל אם היה צריך לבחור עכשיו להשקיע בסוג נכס אחד ,  מה הוא היה ,  ענה : " ממש עכשיו ,  נכון להיום ,  קרוב לוודאי שהייתי משקיע ביורו ובאג"ח ממשלתיות אמריקאיות ,  אבל רק למשך חמישה עד עשרה הימים הקרובים ,  ואז נצטרך לראות מה הלאה .  באופן כללי עדיף להשקיע במניות מאשר באג"ח במהלך השנים הקרובות ,  מכיוון כי צפויה בהמשך האצה באינפלציה ". 

מארק פייבר ,  חוזה מפולת 87' : " מדד S & P עשוי לצנוח ב-20% ;  היורו ימשיך ליפול "
" בטווח הקצר ביותר ההשקעות המומלצות הן יורו ואג"ח ממשלתיות בארה"ב "
 
