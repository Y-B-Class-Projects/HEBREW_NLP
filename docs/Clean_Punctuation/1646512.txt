סקס מוכר
פרסומות למשביר לצרכן ,  גולדסטאר ודואר ישראל בין המתמודדות על תואר הפרסומת הסקסיסטית של 2009 מטעם ארגון ויצו
ארגון ויצו יעניק השנה בפעם השנייה ברציפות את אות הקלון למפרסם הסקסיסטי של שנת 2009 כחלק מציון יום האשה הבין לאומי .  הארגון חשף היום את עשר הפרסומות המועמדות לתואר המפוקפק ודירוג חמש הפרסומות הפוגעניות ביותר ייחשף בערב מיוחד שיתקיים ב-3 במרץ במסגרת  " פסטיבל אשה "  בתיאטרון חולון .  ויצו העניקה את אות הקלון השנתי בפעם הראשונה בשנה שעברה לחברת מי עדן .  
הפרסומת שתקבל את אות הקלון של 2009 נבחרה מתוך עשר פרסומות שהגיעו לגמר ,  וכוללות את פרסומת  " הלוואי עליי גוף כמו שלך "  של המשביר לצרכן ;   " "מאמי תפסיקי לחפור ,  יש פוסטינור "  של גלולת פוסטינור המשווקת על ידי תרימה ;   " דקת גזרה עם יתרונות בולטים "  של חברת חברת אלודה המשווקת את מצלמות אולימפוס ;   " אף אחת לא יכולה להגיד לא לשוקולד "  של דאודורנט AXE ;   " ללכת עד הסוף "  של מטבחי DO IT ;   " תעשי רק מה שאת אוהבת "  של רשת פרופורציה ;   " אני לבד "  של בירה גולדסטאר ;   " לא צריך להתנפח "  של דואר ישראל ;  נוזל כלים עדין של גברי בנאי וישראל אהרוני לפיירי והפרסומת לקולקציית החורף של נעלי TO GO .
 צוות השופטות שבחר את הפרסומות כלל את עורכת הדין ארנה לין ,  יושבת ראש המועצה הארצית של לשכת עורכי הדין וממלאת מקום נשיאת מועצת העיתונות ,  פרופ' חנה הרצוג מאוניברסיטת תל אביב ,  מנהלת האגף לקידום מעמד האישה בויצו רונית ארנפרוינד-כהן ,  מנכ"ל איגוד מרכזי הסיוע לנפגעות תקיפה מינית מיכל רוזין ,  מנכ"ל הקשת הדמוקרטית המזרחית לשעבר נורית חג'ג' ,  אחראית קשרי ממשל בויצו שאנה שכטרמן ושלומית ליר ,  חוקרת תרבות במכון ואן ליר .
 
במטבחי do it ,  במשביר ובחברת טמפו ,  יצרנית גולדסטאר ,  סירבו להתייחס לידיעה .  מדואר ישראל נמסר בתגובה : " אנחנו מאוד מצטערים שויצו לא הבינו את ההומור שבפרסומת .  הומור זה דומה לאמירה של 'סקנדינבי' על אלי לוזון ו 'עובד זר' על יזהר כהן .  למזלנו עם ישראל הבין ,  צחק ובחר בנו לפרסומת האהובה והזכורה ביותר ". 
מרשת מרפאות פרופורציה נמסר : " בבחירת הפרסומת שלנו ,  ויצ"ו למעשה מייצרת דה-לגיטימציה לחופש הבחירה של נשים להראות טוב יותר באמצעים שלרשותן .  רוב הנשים שבוחרות בטיפול אסתטי או פלסטי הן נשים אסרטיביות ומודעות .  המסר בפרסומת קורא לעצמאות נשית - בשנות האלפיים נשים צריכות לעשות ניתוחים פלסטיים ממניעים של בחירה חופשית מרצונן ושקול דעתן - ולא כתוצאה מלחץ חברתי או כניעה לתכתיבים גבריים .  הפרסומת מבקשת לתת ביטוי לנשים שבוחרות באסתטיקה כי זה מה שעושה להן טוב ".   

סקס מוכר
פרסומות למשביר לצרכן ,  גולדסטאר ודואר ישראל בין המתמודדות על תואר הפרסומת הסקסיסטית של 2009 מטעם ארגון ויצו

