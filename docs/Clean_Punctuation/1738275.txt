סופית :  כיאל לא ישחק מול קרואטיה ויוון
למרות שהביע רצון להגיע למשחקים ,  קשר סלטיק שוחרר מסגל הנבחרת בעקבות הפציעה בשרירי הבטן .  טרם זומן שחקן במקומו
קשר נבחרת ישראל ,  בירם כיאל ,  שוחרר היום  ( שבת )  מסגל הנבחרת לקראת המשחקים נגד קרואטיה ויוון בשבוע הבא במסגרת מוקדמות יורו 2012 .  קשרה של סלטיק סובל מפציעה בשרירי הבטן ,  זכר לניתוח הבקע אותו עבר בסוף העונה שעברה ,  וייעדר מהמגרשים בשבועות הקרובים .
 כיאל רצה להגיע לארץ על מנת לעבור בדיקה אצל רופא הנבחרת ,  דוקטור מארק רוסנובסקי ,  ורק אחריה להחליט לגבי הכללתו בסגל של לואיס פרננדז ,  אך בסופו של דבר קיבל את השחרור . " הפציעה לא נראית טוב ",  אמר הקשר בן ה-22 עוד ביום חמישי ".  כרגע לא זומן קשר אחר במקומו של כיאל .
 מלבד כיאל עלול להיעדר מהמשחקים גם הקפטן יוסי בניון ,  שטס במיוחד לסרביה על מנת לעבור טיפול שאולי יסייע לו להיות כשיר .  הבלם טל בן חיים צריך לערוך ברית לבנו ביום שישי וגם הוא בספק ,  כמו גם ליאור רפאלוב הסובל מפציעה ויחמיץ את משחקה של מכבי חיפה מול בית"ר ירושלים .
 
סופית :  כיאל לא ישחק מול קרואטיה ויוון
למרות שהביע רצון להגיע למשחקים ,  קשר סלטיק שוחרר מסגל הנבחרת בעקבות הפציעה בשרירי הבטן .  טרם זומן שחקן במקומו

