פקיד שומה בעדות במשפטו של ג'קי מצא : " הוא עירב שיקולים זרים "
 הבכיר ,  אלי יצחקי :  היו מקרים שפעלנו מול המגזר הפרטי בכפפות של משי 
" נלקחו שיקולים שאני חשבתי שהם לא נכונים .  חשבתי שיש שיקולים זרים בהחלטות של ג'קי מצא ",  כך אמר היום אלי יצחקי ,  פקיד שומה ירושלים 3 בעדותו במשפט השוחד ברשות המסים .  לדבריו ,  מצא כשהיה סמנכ"ל חקירות ,  היה רגיש במיוחד בנוגע לחקירות נגד עורכי דין ורואי חשבון . " ההסברים של ג'קי היו שזה רגיש והמייצגים הם חלק מאיתנו .  היו מקרים חריגים ,  עד שחשתי שאני לא מקבל גיבוי מספיק ופניתי לפרקליטות מיסוי וכלכלה .  ואז מצד אחד ,  הפרקליטות נותנת הוראה לחקור וג'קי אומר לא לחקור .  היו כל הזמן דיאלוגים כאלה .  בשלב מסוים ,  הגעתי למסקנה שאני צריך לעבוד יותר עם הפרקליטות כדי לברר שאני לא טועה ".  במשפט המתנהל בפני שופט בית המשפט מחוזי מרכז ,  זכריה כספי ,  מואשמים מצא ,  מנהל הרשות לשעבר ,  אנשי העסקים קובי בן גור ויורם קארשי וארבעה בכירים לשעבר ברשות בעבירות שוחד הקשורים במינויים ברשות . " יותר מדי אקטיביזם"יצחקי ,  פקיד שומה ירושלים 3 ,  עובד משנת 1988 במס הכנסה .  ב-2003 מונה לפקיד שומה חקירות תל אביב והיה אחראי על 50 עובדים .  כשיצחקי נכנס לתפקיד נוצרו עימותים לא מעטים עם סמנכ"ל החקירות דאז ,  ג'קי מצא . " היתה טענה שיש יותר מדי אקטיביזם .  אני סברתי שצריך לפעול בנחישות ולא לעשות חשבון מול מי אנו פועלים .  זה היה גם לצנינים לחלק מאנשים במגזר הפרטי ",  אמר בעדותו .  מה היתה מערכת היחסים עם מצא ? "כשנכנסתי הדברים תחילה רצו ועבדנו בסדר .  היו צמתים שהרגשתי שההחלטות שלו אינן נכונות .  היו מקרים שחשבתי שדרך ההתנהלות לא היתה נכונה ,  ואנו פועלים מול המגזר הפרטי בכפפות של משי .  היו מקרים שביקשנו לפתוח בחקירה וסורבנו .  ביקשנו הסבר .  טענתי לא פעם בפניו שאני נחסם בהיבטים מסוימים ". 

פקיד שומה בעדות במשפטו של ג'קי מצא : " הוא עירב שיקולים זרים "
 הבכיר ,  אלי יצחקי :  היו מקרים שפעלנו מול המגזר הפרטי בכפפות של משי

