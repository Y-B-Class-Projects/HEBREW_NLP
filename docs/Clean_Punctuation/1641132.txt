אור סיטי זכתה במירוץ לרכישת קרקע ובניית שני מגדלים בתל אביב ב-240 מיליון שקל
המוכרת היא קרסנט הייטס האמריקאית ,  מחברות הנדל"ן הפרטיות הגדולות בארה"ב
חברת אור סיטי נדל"ן שבבעלות ענבל אור תגבש קבוצת רכישה למגרש בתל אביב תמורת כ-240 מיליון שקל  ( 64 מיליון דולר )  .  החברה חתמה על הסכם אופציה לרכישת המתחם מול חברת הנדל"ן האמריקאית קרסנט הייטס  ( ch tel aviv )  שבשליטת המילארדרים האמריקאים סאני קהאן וראסל גלבוט .  הסכם האופציה יעמוד לתקופה של ארבעה חודשים בלבד .  המגרש בשטח של ארבעה דונם ,  ממוקם במשולש איילון סמוך לאולמי רסיטל בין הרחובות נח מוזס בדרום ,  נתיבי איילון במזרח ודרך מנחם בגין במערב ונחשב לאחת מעתודות הקרקע האטרקטיביות במרכז העסקים של תל אביב.בהתאם לתוכניות הבנייה המאושרות ,  ניתן לבנות במקום שני מגדלי מגורים בגובה 44 קומות כל אחד הכוללים למעלה מ-400 יחידות דיור ,  כ-36 אלף מ"ר למגורים ו-58 אלף מ"ר שטחי שירות .  לאורך הציר ייבנו תשעה מגדלים במסגרת תוכנית כוללת לפיתוח המע"ר הצפוני .  הבניינים נמצאים היום בשלבי אישור שונים בוועדות התכנון .  על רכישת המגרש התחרו מספר קבוצות ובהן קבוצת אילה א.ג.מ בשליטת מוטי פלד ,  ג'קי סוויסה ואיתן לוי שהציעו לרכוש את הקרקע תמורת כ-60 מיליון דולר .  החברה תכננה לשווק את הקרקע לטייסים ואנשי היי-טק וגיבשה כ-2,000 מתעניינים .  חברת קרסנט הייטס  ( ch tel aviv )  הוקמה על ידי קאהן לפני כ-25 שנה ומנוהלת על ידי אבי סעדה ,  נציג קרסנט הייטס בישראל במזרת התיכון ואירופה .  החברה היא אחת מחברות הנדל"ן הפרטיות הגדולות בארה"ב שהקימה פרויקטים יוקרתיים בהיקף של עשרות אלפי דירות בערים המרכזיות באמריקה .  החברה גם ביצעה מספר השקעות בתחום הנדל"ן בישראל ובהן מתחם רסיטל בתל אביב אותו רכשה לפני שלוש שנים מחברת אחים אלה בע"מ ומתחם עלית ברמת שנמכר ב-2007 לאזורים .  את קרסנט הייטס ייצגו בהליך המכירה עו"ד בועז וילנסקי ואור נוי ממשרד פירט ,  וילנסקי ,  מזרחי ,  כנעני .  אמיר גבר ממשרד אמיר גבר ,  ולורנס שטרנטל ממשרד גרוס ,  קלינהנדלר ,  חודק ,  הלוי ,  גרינברג ושות' .  בחודשים האחרונים השקיעה קרסנט הייטס כ-38 מיליון שקל בבי.ג'י .  איי שבשליטת צביקה בארינבוים תמורת כ-20%-24% מזכויות ההצבעה בחברה וכן 17% מהון המניות של החברה .
 
אור סיטי זכתה במירוץ לרכישת קרקע ובניית שני מגדלים בתל אביב ב-240 מיליון שקל
המוכרת היא קרסנט הייטס האמריקאית ,  מחברות הנדל"ן הפרטיות הגדולות בארה"ב

