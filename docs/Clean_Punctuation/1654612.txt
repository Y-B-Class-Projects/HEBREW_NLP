טבע זכתה במכרז על רציופארם
החברה זכתה במכרז על רכישת רציופארם הגרמנית ותשלם עבורה 3.625 מיליארד אירו .  הזכייה תבסס את מעמדה כחברה הגנרית הגדולה באירופה
חברת טבע זכתה במכרז על רכישת רציופארם הגרמנית .  שווי החברה הגרמנית הינו 3.625 מיליארד יורו - כך דיווחה סוכנות הידיעות בלומברג .  
שלוש חברות התמודדו על רכישתה של רציופארם :  טבע ,  פייזר ואקטוויס האיסלנדית .  זכייה של טבע תבסס את מעמדה כחברה הגנרית הגדולה באירופה .  
רציופארם היא החברה הגנרית השנייה בגודלה בגרמניה .  החברה הציגה רווח תפעולי תזרימי  ( Ebitda )  של 307 מיליון יורו ב-2009 ומחזור המכירות שלה בשנה החולפת נותר ללא שינוי ברמה של 1.6 מיליארד יורו .  רכישתה היא העסקה הגדולה ביותר בשוק הגנרי העולמי מאז השלימה טבע את רכישת חברת באר הגרמנית תמורת 7.4 מיליארד דולר בדצמבר 2008 .  
מניותיה של חברת סטדה ,  אחת משלושת החברות הגנריות הגדולות בגרמניה ,  עולות בכ-2.5% בבורסה בגרמניה ,  על רקע הערכות שהיא עשויה להיות יעד לרכישה עבור המפסיד במכרז .  
המכרז לרכישת רציופארם נוהל על ידי קומרצבנק ובנק RBS הסקוטי שהם נושיה הגדולים של חברת VEM שבבעלות משפחת מרקל .  רציופארם הועמדה למכירה על ידי משפחת מרקל כדי לפרוע חלק מחוב של 5 מיליארד יורו שצברה בהימור כושל על ירידה במניותיה של פולקסווגן .
 
טבע זכתה במכרז על רציופארם
החברה זכתה במכרז על רכישת רציופארם הגרמנית ותשלם עבורה 3.625 מיליארד אירו .  הזכייה תבסס את מעמדה כחברה הגנרית הגדולה באירופה

