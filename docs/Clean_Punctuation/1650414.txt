 " ביזנס אינסיידר ":  מייסד פייסבוק פרץ לחשבונות הדואר של יריביו
צוקרברג פרץ לחשבונות של חבריו לאוניברסיטה שהאשימו אותו בגניבת הרעיון להקמת פייסבוק
מארק צוקרברג ,  מייסד ומנכ"ל פייסבוק ,  חשוד בכך שפרץ לחשבונות אימייל של יריביו ושל עיתונאים ,  בתקופת ייסודה של הרשת החברתית ,  שהיא כיום הפופולרית ביותר בעולם ,  כך עולה מתחקיר שפורסם ביום שישי בבלוג  " ביזנס אינסיידר ",  על ידי ניקולס קרלסון ,  עורך בכיר באתר.קרלסון ,  אשר ערך תחקיר של שנתיים ,  בנוגע לשנותיה המוקדמות של פייסבוק ,  טען כי צוקרברג ,  אשר הקים את פייסבוק בהיותו סטודנט בן 19 באוניברסיטת הרווארד ,  פרץ לחשבונות הדואר של כתבי עיתון הסטודנטים של הרווארד , " דה קרימזון ",  ב-2004 ,  לאחר שגילה כי בכוונתם לכתוב עליו כתבה .  אל חשבונות האימייל הגיע צוקרברג באמצעות פריצה לחשבונותיהם בפייסבוק.קרלסון טען כי צוקרברג פרץ גם לחשבונות הדואר של יריביו בהרווארד ,  אשר האשימו אותו בכך שגנב מהם את הרעיונות להקמת פייסבוק ,  וכי מאוחר הוא ניסה לחבל בניסיונם להקים רשת חברתית מתחרה ,  ופרץ גם אליה.טענותיהם של שלושת חבריו של צוקרברג לאוניברסיטה ,  קמרון ווינקלווס ,  אחיו התאום טיילר ווינקלווס ודיוויה נרנדרה נהפכו ב-2007 לתביעה בסך 65 מיליון דולר נגדו .  השלושה ,  שתבעו את צוקרברג על הפרת זכויות יוצרים ,  גניבת רעיון עסקי ,  הונאה והפרת חוזה ,  טענו כי בנוסף לרעיון ,  הוא גנב גם את קוד התוכנה ואת תוכניתם העסקית .  לטענתם ,  צוקרברג השהה בכוונה את פיתוח תוכנות האתר במשך שישה חודשים - בתקופה בה האינטרנט המהיר כבש את עולם .  התביעה יושבה ביוני 2008.צוקרברג ,  אשר הקים את פייסבוק תחילת כרשת חברתית לסטודנטים בהרווארד ,  עומד כיום בראש הרשת החברתית הפופולרית בעולם ,  אשר מושכת אליה למעלה מ-400 מיליון גולשים מדי חודש .  הוא עצמו נהפך למיליארדר ,  עם הון שמוערך ב-2 מיליארד דולר .

" ביזנס אינסיידר ":  מייסד פייסבוק פרץ לחשבונות הדואר של יריביו
צוקרברג פרץ לחשבונות של חבריו לאוניברסיטה שהאשימו אותו בגניבת הרעיון להקמת פייסבוק

