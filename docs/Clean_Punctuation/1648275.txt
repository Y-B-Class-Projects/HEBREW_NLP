יו"ר הדסה המתפטר :  שיקולי אגו הביאו למשבר בבית החולים 
הדירקטורים המתפטרים על בעלי בית החולים ,  ארגון נשות הדסה ,  והנשיאה ננסי פלצ'וק : " ראוי שהאנשים שהיו שותפים ליצירת המשבר ינסו למצוא פתרונות במקום ליידות בוץ על מתנגדיהם "
  >  >  הסערה בבית החולים הדסה מסרבת לדעוך :  יממה אחרי שהגישו את התפטרותם במחאה על ההחלטה לא להאריך את כהונת המנכ"ל פרופ' שלמה מור-יוסף ,  שלחו שלושת הדירקטורים המתפטרים מכתב חריף לשאר חברי הדירקטוריון ,  שבו הם תוקפים את התנהלות בעלי בית החולים ,  ארגון נשות הדסה ,  ואת הנשיאה ננסי פלצ'וק .  בימים הקרובים צפויה להיערך פגישה אישית בין מור-יוסף לפלצ'וק בניו יורק במטרה להביא לסיום המשבר . " אף אחד לא יודע יותר מכם כמה ניסיונות נעשו על ידינו בחודשים האחרונים כדי למצוא פשרה בין מנהיגות נשות הדסה ,  דירקטוריון בית החולים והנהלתו ",  כתבו השלושה במכתב שהגיע לידי themarker . " לצערנו ,  לא מצאנו שותף .  הרגשנו ששיקולי אגו ,  רגשות אישיים וטינה קודמים להיגיון ,  לחשיבה רציונלית ולאחריות ".  הדירקטורים ,  יו"ר בית החולים ד"ר יוסי ניצני ,  פרופ' רות ארנון ממכון ויצמן ותא"ל במיל' אבנר נווה ,  הגישו את התפטרותם ביום חמישי האחרון .  בעקבות ההתפטרות הטיחה הנהלת הדסה ביקורת נגדם וטענה כי ניהלו  " קמפיין מאורגן ,  שכלל הטרדות ומתקפות אישיות ",  כי התפטרו  " במיוחד כשהשירות שלהם נדרש בזמנים קשים ",  וכי התנהלותם פגעה בנשות הדסה וביהדות ארה"ב .  ביום שישי שלחו השלושה את מכתבם לדירקטורים .  במכתב ציינו כי הם  " מצרים מאוד על הניסיון להשליך את המשבר הנוכחי בבית החולים על נושא רחב יותר של יחסי ישראל ויהדות ארה"ב ".  בהמשך כתבו כי  " המשבר לא נוצר על ידינו .  אנו מוחים על ההשתמעות כאילו ההחלטה שלנו להתפטר מקורה בחוסר נכונות ".   " יהיה זה ראוי שהאנשים שמצאו את עצמם מתמודדים עם המשבר והיו שותפים ליצירתו ינסו למצוא פתרונות במקום ליידות בוץ על מתנגדיהם ",  כתבו .  בנוגע לסיבות התפטרותם כתבו השלושה כי  " כל שביקשנו היה להקפיא את ההחלטה שגרמה למשבר ולפתוח מחדש את הדיון .  הבהרנו לפלצ'וק כי המצב נהפך בלתי אפשרי ".  התפטרותם של ניצני ,  ארנון ונווה הותירה בדירקטוריון בית החולים הדסה ישראלי אחד - חבר הכנסת לשעבר זלמן שובל .  חבר נוסף ,  יו"ר בנק לאומי איתן רף ,  התפטר בינואר בעקבות פרישתו של מור-יוסף .  מארגון נשות הדסה נמסר בתגובה : " שני הצדדים פועלים על מנת למצוא פתרון לטובת המרכז הרפואי הדסה ". 

יו"ר הדסה המתפטר :  שיקולי אגו הביאו למשבר בבית החולים 
הדירקטורים המתפטרים על בעלי בית החולים ,  ארגון נשות הדסה ,  והנשיאה ננסי פלצ'וק : " ראוי שהאנשים שהיו שותפים ליצירת המשבר ינסו למצוא פתרונות במקום ליידות בוץ על מתנגדיהם "
 
