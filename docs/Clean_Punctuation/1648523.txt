כהנוביץ :  אצלנו מחלצים את יוון יום כן יום לא ,  היום כן
כלכלן המקרו של כלל פיננסים בסקירת מקרו על יוון ,  סין ,  הנדל"ןו בארה"ב והשלכות רעידת האדמה בצ'ילה
בורסות אירופה פתחו היום את המסחר בעליות ,  זאת לאחר שהתגברו ההערכות כי מתגבשת חבילת חילוץ לכלכלה היוונית  ( ראו הרחבה )  .  עוד תמכו בעליות :  עליית מחירי הסחורות בעולם ,  שמושכת את מחירי מפיקותיהן למעלה ,  זאת למרות שחלק מהעליות אינן נובעות מעליית ביקושים אלא מירידת ההיצע של מתכות בשל רעידת האדמה בצ'ילה  ( ראו הרחבה ) .התרחבות מדד מנהלי הרכש באירופה ל-54.2 נקודות תמכה גם היא בעליות ולמרות נתון מדד מנהלי רכש המאכזב מסין  ( ראו הרחבה )  .  החוזים בארה"ב מאותתים כי המסחר שם יפתח בעליות מתונות .  הדולר נסחר עד שעות הצהרים בהחלשות מול האירו אך כעת מראה יציבות .  מדד הפחד ,  ה-vix ,  ירד בסוף השבוע על רקע נתוני צמיחה טובים בארה"ב לרבעון הרביעי  ( ראו הרחבה )  שדחף ,  מלבד לשוקי המניות ,  גם את האג"ח הממשלתיות .  התשואה על אג"ח אמריקאי ל-10 שנים עומדת היום על 3.61% ,  אך אנחנו עדיין לא מתרגשים ומתקשים להאמין שהתשואה הנמוכה הזאת כדאית בתקופת התאוששות .  סין מאבדת מומנטום  ? קצב ההתרחבות של סקטור התעשייה בסין האט בפברואר והעלה את החשש שכלכלת סין מאבדת מומנטום .  מדד מנהלי הרכש בתעשייה בסין שפורסם הבוקר מצביע על ירידה מ-55.8 נקודות ל-52 נקודות ,  כאשר נזכיר שערך מעל 50 נקודות עדיין מעיד על התרחבות .  ההתקררות שנרשמה לא הבהילה את המשקיעים ,  ובצדק ,  משתי סיבות עיקריות ,  הראשונה ,  היא הורידה את החשש לאינפלציה במדינה  ( שהפכה לגורם סיכון בעצמה )  ,  ומצד שני רבים לוקחים את הנתון בעירבון מוגבל בשל העובדה שחודש פברואר היה חודש קצר בשל חג מקומי וגם בשל הנתון הסותר שהגיע מסקר דומה שביצע hsbc שהצביע על התמתנות נמוכה בהרבה ,  מ-57.4 ל-55.8.לא היינו עושים שורט על סיןמאז השפל בשווקים ,  בנובמבר 2008 ,  השלימו מדדי המניות בסין עליה צנועה יחסית של כ-76% .  העלייה צנועה כאשר משווים אותה לעלייה במדד ת"א 100 במונחי היואן הסיני ,  שהסתכמה ב-111% .  כמו כן ,  למדדים בסין יש עוד הרבה לאן לעלות כדי להגיע לרמתם ערב המשבר - 45% ,  בזמן שלמדדים בת"א הדרך הרבה יותר קצרה - 7.7% .  הפער בין העליות בת"א לבייג'ין נראה חריג גם על רקע הזינוק בצמיחה הסינית ברבעון הרביעי של 2009 ל-10.7% כשבישראל הקצב פחות מחצי מזה - 4.4%  ( במונחים שנתיים )  ,  וצפוי להיות כפול גם בעתיד הקרוב.המדד הסיני הנסחר בהונג-קונג  ( ההנג-סנג )  ,  ומשמש להשקעות זרים ,  נמוך לא רק באופן יחסי ,  אלא גם באופן אבסולוטי ,  כאשר שווי מחירי החברות בסין לעומת רווחיהן  ( מכפיל הרווח )  מגלם תשואה סבירה ביותר של 8.3%  ( מכפיל 12 )  .  ועדיין ,  למרות ההסברים הנ"ל ,  החשש מקריסת שווקי המניות בסין נתפס היום כאחד הסיכונים המרכזיים לכלכלה העולמית .  האם בצדק  ? הצידוק לחשש מוסבר בעיקר בשל סיום השפעות ההמרצות הפיסקליות של ממשלת סין ,  בקירור יזום של שוק האשראי ,  שהתנפח בצורה חריגה במחצית הראשונה של 2009 ובינואר 2010 ,  בהקפאת שער החליפין של היואן שצפוי להשתחרר השנה ולהתחזק ב-5% ועשוי לפגוע ביצואניות הסיניות ובשל חשש לקיומה של בועת מחירי נדל"ן.להערכתי ,  הגורמים הנ"ל מגולמים בשווקים אולי אפילו מעבר לסיכונם האמיתי ,  יתכן שתשומת הלב המיוחדת אותה מקבלת סין נובעת מחיפוש נלאה של משקיעים אחר המשבר הבא ,  תופעה שמאפיינת יציאה ממשברים .  יתכן שבשל חשיבותה הקריטית לעולם ,  בזמן שאירופה וארה"ב מדשדשות בבוץ ,  המשקיעים מנסים לפרוק את חששם ,  אך סין בינתיים ממשיכה לדהור.יוון ולעניין - אין עשן בלי אשזו הפעם השלישית בה התקשורת מדווחת על תוכנית סיוע המתגבשת ליוון ושאינה מקבלת אישור רשמי .  ה-"וול סטריט ג'ורנל "  דיווח היום כי מתגבשת תוכנית ,  בסך 30 מיליארד יורו ,  והיא צפויה להסתכם עד יום שישי הקרוב ,  אז ייפגש ראש ממשלת יוון עם קאנצלרית גרמניה .  ועדיין ,  בכיר גרמני ממשיך להתעקש כי החילוץ של יוון איננו ודאי.בכל מקרה ,  הפגישה בסוף השבוע תהיה רק המשוכה הראשונה אותה תצטרך יוון לעבור ,  המשוכה השנייה תהיה בשבוע הבא כאשר ממשלת יוון תנפיק אג"ח ממשלתית ל-10 שנים ,  במטרה לגייס 5-3 מיליארד יורו .  במידה והביקושים יהיו נמוכים מדי או שהתשואה תהיה גבוהה משמעותית מהצפוי ,  ההמשך לא יהיה ורוד ,  לא ליוון לא לאירופה ,  ולא לשווקים ולהיפך .  נכון להיום המשקיעים שוב חיוביים בקשר ליכולתה לעבור את המשוכות והתשואה הנדרשת על אגרות החוב יורדות ,  אג"ח יוונית ל-10 שנים נסחרת היום בתשואה של 6.2% ,  האירו חוזר להתחזק והדולר להיחלש:מט"ח - מיהרתם להספיד את היורו ,  סלחתם לדולר על הכלאתם אוהדים של מטבעות עולים ,  זה בסך הכל מה שאתם  !  חזרתם לאהוב את הדולר כשנמלטתם מהיורו ,  שכחתם לו את החובות של טריליונים ,  את תעשיית הרכב המחוסלת ,  את הגירעונות העצומים ,  את המאזן המסחרי השלילי ,  את שיעורי האבטלה הגבוהים.אבל ,  פתאום עכשיו ,  כשבאירופה מתחילים העניינים להסתדר מעט  ( ראו הרחבה )  אתם שוב פותחים את הפה על הדולר שרק לפני דקה הערצתם ,  הפעם על סוכנות המשכנתאות הממשלתית פאני מיי שהודיעה בסוף השבוע כי תבקש סיוע נוסף של 15.3 מיליארד דולר ,  מה שיגדיל את הסיוע הממשלתי לה היא זוכה ל-76.2 מיליארד דולר והערכות הן שגם אחותה ,  פרדי מאק ,  תידרש לסיוע נוסף ,  לאחר שרשמה הפסד שנתי של כ-26 מיליארד דולר.שתי הכוכבות האלה מחזיקות או ערבות יחד לכמעט 31 מיליון משכנתאות בארה"ב בשווי של כ-5.5 טריליון דולר - מחצית מסך המשכנתאות בארה"ב ועכשיו אתם נזכרים פתאום שגם סקטור הנדל"ן בארה"ב הוא לא משהו ,  אז אתם בעד הדולר או נגדו ,  מי ינצח ? גם מכירות הבתים הקיימים בארה"ב לא הביאו נחתמכירות הבתים הקיימים בארה"ב ירדו בחודש ינואר ב-7.2% ,  לעומת צפי לעלייה של 0.9% .  נזכיר שהנתון מגיע לאחר ירידה של 11.2% גם במכירות הבתים החדשים בינואר .  סקטור הנדל"ן בארה"ב מתקשה להתאושש ,  שיעור האבטלה בארה"ב עדיין תקוע על 10% ,  הוא נתמך על ידי הקלות מיסוי שצפויות להסתיים בחודשים הקרובים ומדד אמון הצרכנים שאכזב בשבוע שעבר לא מוסיף גם הוא.אך עדיין ,  אל תמהרו להספיד את סקטור הנדל"ן בארה"ב ,  הפעילות בו מצטמצמת ,  גם על רקע מזג האוויר הקשה ,  אך גם בשל סיום ה"בום "  של היציאה מהמשבר .  מדובר בירידת מספר העסקאות אך זו לא בהכרח תתורגם לירידת מחירים.סחורות - רעידת האדמה בצ'ילה מזניקה את מחיר הנחושתרעידת האדמה בצ'ילה לא התקרבה אומנם למימדי הנזק של זאת בהאיטי ,  אך חשיבותה של צ'ילה כמפיקת הנחושת הגדולה בעולם משפיעה על הכלכלה העולמית באופן ניכר יותר .  הדיווחים על הפרעות בכריית נחושת ,  במדינה המייצאת שליש מהיצע הנחושת העולמי ,  הביאה לעליית מחירו בסוף השבוע ב-4.1%.אלא שעלייה זו לא מזעזעת את השווקים ,  הן בשל הערכות שהשפעתה תהיה זמנית ומצומצמת ואולי גם בשל העובדה שהיא נבלעת בעלייה של 172% במחירו מסוף 2008 .  הנפט מטפס גם הוא ומגיע ל-80$ לחבית ,  זאת על רקע נתוני התוצר המתוקנים לרבעון הרביעי בארה"ב שהפתיעו בעלייה מהירה יותר מהצפוי של 5.9% לעומת צפי ל-5.7%.מקרו-רה היום ? היום יפורסמו בארה"ב מספר נתוני מקרו משמעותיים .  בהם השינוי החודשי בינואר של ההכנסות וההוצאות של משקי הבית האמריקאים ,  כאשר שניהם צפוי שעלו ב-0.4% בהמשך להתאוששות הכלכלית והתמיכה הממשלתית בסקטור הרכב והנדל"ן ,  יתפרסם היום גם מדד מנהלי הרכש בתעשייה ,  המשמש כאינדיקטור המקדים העיקרי למצב הכלכלה ,  שצפוי שהתמתן מעט בפברואר מ-58.4 ל-58 נקודות.אני מוכן לחתום על התמתנות כזאת במדד מנהלי הרכש ,  הוא עדיין יותיר את התעשייה האמריקאית בקצב צמיחה מעולה גם כשאני זוכר שזאת נשענת על הגדלת מלאים .  עם זאת ,  מספר פרסומים מאכזבים קודמים מעלים את החשש שנתאכזב גם כאן .  היום יפורסם גם נתון ההוצאה על תשתיות בינואר שצפוי שירד ב-0.6% .  הכל עדיין פתוח ,  כמו בכל יום זאת עדיין ארה"ב שנותנת את המילה האחרונה.הסקירה נכתבה על ידי אמיר כהנוביץ ,  כלכלן המקרו של כלל פיננסים .
 
כהנוביץ :  אצלנו מחלצים את יוון יום כן יום לא ,  היום כן
כלכלן המקרו של כלל פיננסים בסקירת מקרו על יוון ,  סין ,  הנדל"ןו בארה"ב והשלכות רעידת האדמה בצ'ילה

