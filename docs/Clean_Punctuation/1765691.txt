איך להשתלב בשיחה בישיבה 
אסרטיביות בארגון
 >  >   " השתלבות בשיחה במהלך ישיבה עשויה להיות מאיימת מאוד ",  אומרת ג'ודי גליקמן  ( 22.11.10 themarker )  .  רבים מאיתנו מכירים את דפיקות הלב המהירות לפני נקיטת עמדה או העלאת רעיון במסגרת ישיבה במקום העבודה .  אני כמעט בטוחה שאני יודעת את התשובה ,  אבל אם אני טועה ?  אני מהססת ועד שאני מתחילה להרים את היד כדי לקבל את רשות הדיבור ,  הדיון כבר התקדם לנושא אחר .  אני מאוכזבת מעצמי וכועסת .  למה ?  למה שוב לא העזתי ?  מבטיחה לעצמי שבפעם הבאה אעזור אומץ ואתבטא .  אלא שזה לא כל כך פשוט ונראה שהפחד מכישלון חזק יותר מתחושת הסיפוק ,  הגאווה או האפשרות לזכות בנקודות אצל המנהל ,  שעשויים להופיע בעקבות תשובה או הצעה חכמה .  גליקמן מציעה להתגבר על הפחד להשתלב בישיבה ולומר את דעתי על ידי הפיכת הרעיון שלי לבלתי אישי על ידי ניסוחו כשאלה לקבוצה : " האם חשבנו ?  אולי כדאי ?  ".  אלא שדיבור עקיף וחוסר אסרטיביות הן בדיוק ההתנהגויות שלא יקדמו את העובד לשום מקום ובעיקר לא את העובדת .  פעמים רבות רעיונות של נשים אובדים בחלל עד שאותו רעיון נאמר על ידי גבר ואז הוא מאומץ על ידי הכלל ,  בהותירו אשה נבוכה ומתוסכלת .  לכן עצה זו היא גרועה לכולם ,  ובמיוחד לנשים .  השאלה איך להשתלב בשיחה בישיבת עבודה מהווה סימפטום לבעיה עמוקה יותר בתרבות הארגונית .  אף שלעובד יש אחריות גדולה להשתלבותו בשיחה ,  גם המעסיק יכול וצריך לתרום את חלקו .  כפי שנאמר , " לא הביישן למד ולא הקפדן מלמד ".  מי שאינו מעז לדבר ,  לשאול ולהתערב בשיחה - לא יתקדם .  מאידך ,  עם מנהל שלא נעים לדבר איתו ,  קשה יהיה לנהל שיח חיובי ומקדם .  ארגונים רבים אינם משכילים ליצור תרבות ארגונית שתעודד את עובדיהם לקחת חלק פעיל בישיבות עבודה ,  ומפספסים באופן הזה רעיונות מצוינים רבים .  העובד אינו היחיד שצריך לקבל הדרכה איך להשתלב בשיחה .  חשוב מכך ,  על המנהלים ללמוד איך לשלב את העובדים בסיעור מוחות .  איך לעודד שיח ויוזמה ,  איך להוציא עובדים מאזור הנוחות כדי שיירתמו למאמצי הארגון ולא יחששו להביע את דעתם ,  אלא יקבלו הערכה על מאמציהם .  כשנראה ארגונים שמעודדים השמעת רעיונות ,  שיח ישיר ולא מתפתל והערכה על תרומה לדיון ,  נראה הרבה פחות אנשים שמחפשים דרכים כדי להתגבר על החשש מהשתלבות בשיחה .  עד שזה יקרה ,  עובדת שרוצה להתבטא יכולה לבוא מוכנה מראש עם נושא ולהצהיר בתחילת הישיבה שיש נושא שברצונה לדבר עליו .  עובד שחיכה להזדמנות לדבר וחש שההזדמנות חלפה ,  יכול לומר :  אני מבקש לחזור לנושא הקודם כי יש משהו נוסף שאני רוצה לומר בעניין זה .  אסרטיביות היא תכונה נרכשת וככל שנתרגל אותה יותר ,  כך תחושת המסוגלות שלנו תעלה ,  אנשים רבים יותר יכירו בערכינו והארגון יצא נשכר .  מהרגע שהחלטנו לדבר ,  הנה כמה טיפים איך לעשות את זה :  כדאי לדחוק הצידה את הפרפקציוניזם ולהציע רעיון ,  גם אם לא הכל ברור .  אל תשתמשו במלים מקטינות כשאתם מדברים על הרעיון שלכם או כשקיבלתם מחמאה ,  כמו ,  לדוגמה ,  זה שום דבר ..  .  באמת לא משהו כל כך חשוב ..  .  אל תתנצלו שלא לצורך .  ענו בצורה ישירה על הדברים שנאמרו לכם ,  אך אל תתנצלו על הבעת דעה שונה .  - ד"ר יעל יצחקי היא מנכ"לית עמותת נטע נשים לטובת עתידן

איך להשתלב בשיחה בישיבה 
אסרטיביות בארגון

