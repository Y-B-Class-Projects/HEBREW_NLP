מניית מיטרוניקס מתחילה לצאת מהמים ,  עכשיו תורן של התוצאות הכספיות 
יצרנית הרובוטים לניקוי בריכות מתאוששת לאחר שאיבדה 77% משוויה - בעקבות המיתון העולמי והפסדים בחברה הבת הצרפתית . " אנחנו צופים לצמיחה דו-ספרתית ב-2010 .  המפנה ב- MGI מתקדם מהר משצפינו ",  אומר המנכ"ל יובל בארי
 >  >  שנה כה חריגה לטובה בשוק ההון ,  כמו 2009 ,  לא תישנה כנראה ב-2010 .  בעוד בשנה שעברה המלאכה של המשקיעים היתה קלה יחסית - השקעה מוצלחת במדדים הרחבים - הרי שהשנה המשימה תהיה לזהות את המניות שמסיבות שונות לא הצטרפו לגאות ,  או שעדיין נסחרות מתחת לערכן הכלכלי .  מניית מיטרוניקס ,  שהציגה תשואה של 55% מתחילת 2010 לעומת תשואה של 22% במדד היתר ,  היא מועמדת אפשרית להיכלל בקטגוריה זו .  מיטרוניקס ,  שמפתחת מכשירים אלקטרוניים ורובוטים לניקוי בריכות שחייה פרטיות וציבוריות ,  השיגה תשואת חסר של 48% ביחס למדד היתר ב-2008-2009 .  החברה נסחרת בשווי שוק של 591 מיליון שקל ,  כשבקופתה נחו 117 מיליון שקל ,  נכון לסוף הרבעון השלישי של 2009 .  מדובר באחת החברות הבודדות במדד היתר ובבורסה בכלל שההתחייבויות הפיננסיות שלה לזמן קצר וארוך מסתכמות ב-0 .  מיטרוניקס רשמה רווח תפעולי תזרימי  ( ebitda )  של 28 מיליון שקל ב-12 החודשים האחרונים ,  ויש לה מדיניות של חלוקת 25% מהרווח הנקי השנתי .  הקשר הצרפתי מיטרוניקס היא החברה המובילה בעולם בשוק הרובוטים לניקוי בריכות שחייה פרטיות  ( מותג דולפין )  .  היא פועלת בשני מגזרים :  תחזוקה של בריכות קיימות ,  ובניית בריכות חדשות - שוק שספג מכה אנושה במשבר עם קריסה של 30%-50% בביקושים .  החברה ,  שבשליטת קיבוץ יזרעאל ,  עמדה מבחינות רבות במוקד הרעש הפיננסי שפקד את העולם ב-2008 .  החברה מייצרת מוצר יוקרתי לבריכות שחייה ,  תחום שרמת הפעילות בו נגזרת במידה רבה מרמת הפעילות בשוק הנדל"ן .  85% ממחזורה היה באירופה ובארה"ב ,  ששוקי הנדל"ן בהן נמצאים מ-2007 בתהליך מתמשך של התכווצות .  ואם לא די בכך ,  רכישת השליטה  ( 48% )  בחברה הציבורית הצרפתית mgi ב-2008-2009 תמורת 5.2 מיליון יורו - הצעד המשמעותי ביותר שעשתה מיטרוניקס בכל הנוגע למיזוגים ורכישות - הסבה למיטרוניקס הפסדים כבדים .  הצעד הזה גם הכתים את הדימוי של יצרנית ערך ,  שמיטרוניקס בנתה בחמש שנים ,  מאז הנפקתה באוגוסט 2004 .  mgi עוסקת בפיתוח וייצור של אזעקות לבריכות פרטיות ,  מערכות לגילוי מקרי טביעה בבריכות ציבוריות ,  ייצור ושיווק של כיסויים אוטומטיים לבריכות פרטיות ומערכות ידידותיות לטיהור מים ולחיטוי .  החברה הפסידה 14 מיליון יורו מאז רכישתה במארס 2008 ,  בין השאר בשל הפרשה של 7 מיליון יורו ב-2008 בגין ירידת ערך השקעותיה ברכישת חברות .  mgi סבלה מבעיות ייחודיות בכל אחד מקווי המוצרים שלה ,  אבל מעבר לכך היא היתה קורבן של הצלחתה .  הנחיה של ממשלת צרפת לצייד כל בריכת שחייה באזעקה לגילוי כניסה לא מורשית יצרה גל של ביקושים ורווחיות משופרת ב-2006 ,  שהובילו את בעליה ומנהליה למסע רכש שבו שילמו מחירים מפולפלים בעבור חברת הסטארט-אפ פוסיידון .  מאוחר יותר התברר כי הצו הממשלתי לא נאכף ,  והמעט שנשאר מהביקושים דעך לאחר כתבת תחקיר לא מחמיאה על ביצועי המערכות בענף כולו .  התוצאה היתה שמיטרוניקס ,  שהציגה תשואת עודפת של 200% על מדד היתר עד אוקטובר 2007 ,  התרסקה ב-77% עד סוף 2008 .  למרות נתונים אלה ,  מנכ"ל מיטרוניקס יובל בארי ,  אומר : " הייתי עושה את זה שוב .  החזון הוביל אותנו ל-mgi ,  ותוכנית המפנה בביצועיה מתקדמת מהר יותר משציפינו ".  בארי מסביר כי החזון הקודם של החברה , " דולפין בכל בריכה ",  נועד להכפיל את המכירות והרווח בכל ארבע שנים באמצעות אסטרטגיה של החדרת רובוטים לניקוי בריכות תחת המותג דולפין לפלחי שוק נוספים . " האסטרטגיה פעלה היטב ,  אבל ב-2007 לא ידענו לומר בביטחון שהחברה תכפיל את המכירות והרווח בתוך ארבע שנים .  אסטרטגיה חדשה  " מיטרוניקס ,  בסיוע גיל אסטרטגיות ,  ניסחה אסטרטגיה מעודכנת והגיעה למסקנה שמוטב להתרחב בשוק הבריכות תוך אימוץ טכנולוגיות ומוצרים משלימים ,  מאשר למנף את הטכנולוגיה לשווקים חדשים .  למשל ,  באמצעות רכישת יצרנית מכסחי הדשא הרובוטיים פרנדלי רובוטיקס - אפשרות שנשקלה ".  מיטרוניקס אימצה ב-2008 אסטרטגיה חדשה לעשור הקרוב ,  שהתבססה על רכישת קווי מוצרים נוספים לשוק הבריכות בעלי ערך מוסף ויתרון טכנולוגי או שיווקי בתחום ,  כניסה לשלבים מתקדמים נוספים בשרשרת הערך - למשל באמצעות רכישת חברות הפצה בארה"ב ובצרפת - ונוכחות בשווקים אסטרטגיים ,  כמו אוסטרליה ,  אמריקה הלטינית ודרום ארה"ב .  רכיבים אלה היתוספו לאסטרטגיה הקודמת של דולפין בכל בריכה . " רכישת mgi היתה גם צעד הגנתי .  כל חברה שנשארה רק בתחום הרובוטים נרכשה ,  ואלה שלא נרכשו - ימותו תוך זמן לא רב ",  אומרת אירית בן-דב ,  סמנכ"לית הכספים בחברה .  מיטרוניקס חיפשה ארבע קטגוריות של מוצרים :  כיסויים אוטומטיים לבריכות ,  מחממים סולריים ,  בקרים ומוצרים לטיפול במים על רקע ההערכה שהרצון להיפטר מכלור משותף לבעלי הבריכות ולשלטונות הבריאות ואיכות הסביבה .  הסיבה העיקרית לרכישת mgi היתה החזקתה  ( 54% )  בחברת הסטרט-אפ אדאמנט  ( adamant )  ,  שמפתחת פתרונות לטיהור ולחיטוי מים בלא תוספת כימיקלים ,  כמו ברום וכלור ,  באמצעות הטכנולוגיה האלקטרוכימית diacell המייצרת רדיקלים oh על ידי אלקטרודות מצופות יהלום .  המוצר העיקרי של אדאמנט ,  oxineo ,  משמש לטיהור ולחיטוי במים בעבור שימושים כמו בריכות שחייה ,  חיטוי מזון ,  ריסוס פירות לפני קטיף וקירור מים בתהליכים תעשייתיים .  כסטארט-אפ שמעסיק 13 עובדים אדמנט ,  שבסיסה בנוישטל שווייץ ,  אחראית למרבית הפסדיה של mgi .  ההפסדים גברו כאשר מיטרוניקס החליטה להפסיק את השיווק של oxineo ,  עד לשיפור המוצר והפחתת עלויות הייצור . " יש ל-oxineo פוטנציאל ענק בשוק אדיר ",  אומר בארי .  מיצוי הפוטנציאל ייעשה ,  לדבריו ,  באמצעות הסכמים ושיתופי פעולה כמו ייצור תחת מותג של אחת מיצרניות מגדלי הקירור הגדולה בצרפת ,  אחת מיצרניות ציוד החליבה הגדולות בעולם ,  חברת ריסוס מהמובילות בישראל או יצרנית ציוד ספא .  בארי לא רואה סיבה להיפטר מהחטיבות האחרות שנרכשו בעסקת mgi ,  הן משום שקווי המוצרים הנוספים ,  שחלקם בעלי יתרון תחרותי מובהק ,  מאפשרים לשווק חבילה מלאה ואטרקטיבית יותר למפיצי ציוד לבריכות ,  הן בשל פוטנציאל הצמיחה של כל אחת מהן . " תחום האזעקות לבריכות פרטיות הוא פרת מזומנים - אין סיבה להרוג אותה .  מדובר במכירות של יותר מ-3 מיליון יורו ב-2009 .  ייעלנו את החטיבה והעברנו את הייצור לישראל - כך שהפעילות ,  שהיתה חלשה בין אוגוסט לאוקטובר בשל העונתיות בעסקי הרובוטים ,  מאוזנת יותר עתה ",  מסביר בארי .  בדרך לחצי הכדור הדרומי חברת הסטארט-אפ פוסיידון שפיתחה מערכות ממוחשבות לגילוי טביעה בבריכות ציבוריות היא מקרה שונה .  למרות 170 מערכות מותקנות ברחבי העולם ו-13 מקרים מתועדים של מניעת טביעה ,  מדובר במוצר יקר ,  150 אלף דולר למערכת ,  שגורר תהליך מכירה ממושך ושתדלנות בקרב פוליטיקאים ורגולטורים - כך שסביר להניח שמיטרוניקס תיאלץ לחפש שותף שיווקי לפעילות זו ,  שאינה משתלבת במערך השיווק וההפצה של החברה . " כיסויי הבריכות האוטומטיים יהיו מנוע צמיחה משמעותי באירופה ובדרום אמריקה .  אנחנו מתכננים להגדיל את המכירות מ-350 ב-2009 ל-2,500 ב-2012 ",  אומר בארי .  מנוע צמיחה אחר יהיה פעילותה של מיטרוניקס בחצי הכדור הדרומי . " אני צופה שנכפיל מדי שנה את מספר הרובוטים שנמכור בחמש השנים הקרובות .  המכירות באוסטרליה מהוות כבר 5% ממחזורה של החברה ,  על אף שחלק קטן מפוטנציאל של 900 אלף בריכות מוצה ודברים דומים אמורים ב-600 אלף הבריכות שבארגנטינה ",  אומר בארי .  הניסיון לנגוס בנתחי שוק באמריקה הלטינית ובאוסטרליה ,  ולהרחיב את הנוכחות בדרום ארה"ב יסתייע במאמץ להרחיב את סל המוצרים של החברה לפלח השוק הנמוך של מנקי בריכה זולים .  מדובר בבמערכות הפועלות בטכנולוגיה של שאיבת הלכלוך בבריכה לפילטר מרכזי באמצעות מערכות שאיבה ,  וניקוי הבריכה בלחץ מים .  מיטרוניקס החדירה לפלח שוק זה ,  המהווה כמותית את מרבית השוק ,  רובוט אלקטרוני היברידי שמשווק במחיר תחרותי למחיר מערכות השאיבה והניקוי בלחץ - אבל ניחן ביתרונות כמו יעילות רבה יותר ,  בעיקר בבריכות בעלות מבנה מורכב ,  הודות להברשה אקטיבית ולניקוי על פי תוכנת סריקה של הבריכה ,  לעומת ניקוי אקראי המאפיין את מנקי השאיבה והלחץ .  הכניסה לפלח זה פותחת בפני מיטרוניקס שוק של 30 עד 40 מיליון יורו ,  שנשלט על ידי המתחרה זודיאק ,  ובעיקר גישה לחצי הכדור הדרומי שבו יש למערכות השאיבה והניקוי בלחץ נתח שוק גבוה יחסית .  בארי ובן-דב מעריכים גם כי מנוע צמיחה נוסף של החברה ,  שקירטע עד לאחרונה ,  יעלה הילוך .  מיטרוניקס פיגרה מסורתית אחרי מתחרותיה וודה  ( weda )  השוודית ומרינר  ( mariner )  בפלח העליון של שוק הבריכות הציבוריות וביחס למתחרות כמו אקווהואק ,  אקווהפרודקטס והקסגון - בפלח הנמוך שלו .  החברה פיתחה דגם חדש של רובוט אלקטרוני ,  wave ,  בניסיון להגדיל את נתח השוק הצנוע יחסית שלה  ( 15% )  בשוק הבריכות הציבוריות - אבל למרות טכנולוגיה חדשנית ותכונות כמו מערכת ניווט והברשה אקטיבית ,  התוצאות מאז השקתו במחצית 2008  ( 2% מהמחזור ב-2008 )  רחוקות מהתקוות שתלו במוצר החדש . " אין לנו יתרון מובהק בטכנולוגיה ,  אלא במחיר ביחס לוודה ומרינר - המרצדסים של הענף ",  מסביר בארי . " לא הערכנו עד כמה ערוצי ההפצה שלנו ,  שמתמחים בבריכות פרטיות ,  לא בנוים להפיץ את המוצר הזה .  הפוקוס הניהולי של שלנו הוא על בריכות פרטיות .  בנוסף ,  בשוק היו חששות מהמוצר הקודם שלנו .  ואם לא די בכך ,  חוק וירגיניה-בייקר מ-2008 ,  שחייב כל בריכה ציבורית בארה"ב למגן את פתחי הניקוז בעקבות אסון שאירע ,  הצריך השקעות אדירות שעצרו השקעות האחרות ".  במיטרוניקס מדברים על התאוששות ברבעון הרביעי של 2009 במכירת ה-wave ,  אבל מפתחים במקביל את ה-baby wave על בסיס ההערכה שהוזלה משמעותית של המוצר תביא לגידול בנתח השוק בארה"ב ,  שבה הרגישות למחיר גבוהה יותר .  השיפור במגזר זה ,  בתוספת הכניסה לפעילות הפצה ישירה בשניים מהשווקים העיקריים של החברה ,  צרפת וארה"ב ,  יתרמו לשיפור ב-2010 . " השוק כולו צופה צמיחה של 0% ב-2010 .  אנחנו צופים צמיחה בשיעור דו-ספרתי ",  מסכם בארי .
 
מניית מיטרוניקס מתחילה לצאת מהמים ,  עכשיו תורן של התוצאות הכספיות 
יצרנית הרובוטים לניקוי בריכות מתאוששת לאחר שאיבדה 77% משוויה - בעקבות המיתון העולמי והפסדים בחברה הבת הצרפתית . " אנחנו צופים לצמיחה דו-ספרתית ב-2010 .  המפנה ב- MGI מתקדם מהר משצפינו ",  אומר המנכ"ל יובל בארי

