אישום :  רצח את חברו ואחר כך אנס את אמו
אנדריי ליושצ'נקו ,  בן ה-25 ,  מואשם שרצח בדקירות סכין את חברו ולאחר מכן נכנס לחדרה של אימו של המנוח ואנס אותה .  ליושצ'נקו :  מדובר בהגנה עצמית ,  ויחסי המין עם האם היו בהסכמה
 ( צילום :  עוז מרון ,  עריכה :  גדי וינסטוק ,  קריינות :  אילן שניג ) 
כתב אישום בגין רצח ואונס הוגש הבוקר  ( רביעי )  בבית המשפט המחוזי בפתח תקווה נגד אנדריי ליושצ'נקו .  ליושצ'נקו ,  בן ה-25 ,  מואשם ברצח חברו בראשון לציון ובאונס אמו של המנוח בתחילת החודש .
 על פי כתב האישום ליושצ'נקו שתה לשוכרה עם חברו בביתו של הקורבן ,  בשלב מסוים הקורבן ביקש ללכת לישון והתעורר באמצע הלילה לקולות מוזיקה חזקה ,  אז דרש מהנאשם ללכת מביתו .  הנאשם החל לתקוף אותו ורץ למטבח שם הוציא סכין ממתקן הסכינים שעמד על השיש ,  חזר לחדר והחל לדקור את המנוח ,  כאשר ביד אחת סתם את פיו וביד השנייה דקר אותו 12 דקירות בבטן ,  בבית החזה ובעורף .  הנאשם חדל רק לאחר שראה שקורבנו הפסיק לנשום ולאחר שווידא זאת על-ידי בדיקת הדופק בצווארו .
 בהמשך ,  ניגש הנאשם לחדרה של אמו של המנוח והעירה משנתה ,  תוך שהוא אוחז בסכין ומכה אותה באגרופיו בעיניה ובפניה .  האם התחננה בפני הנאשם שיחדל ,  תוך שהיא מודיעה לו שתעשה כל מה שיבקש .
 הנאשם המשיך להכות אותה והורה לה להתפשט תוך שהוא מניף לעברה את הסכין ואומר לה  " אני אזיין אותך מעכשיו עד הבוקר ".  הנאשם אנס את האם באכזריות .  בשעות הבוקר המוקדמות ,  הצליחה האם לצאת לבדה מחדרה אז הבחינה בבנה כשהוא שרוע על מיטתו והחלה לצעוק לעבר הנאשם  " רצחת אותו ?  ". 
ליושצ'נקו מואשם בנוסף במעשי סדום ,  כליאת שווא ,  חבלה בכוונה מחמירה ,  השמדת ראייה והדחה בחקירה .  לטענת פרקליטו של ליושצ'נקו ,  עו"ד צבי אבנון ,  הוא הגיע לדירה יחד עם הקורבן בליל שישי במטרה לשתות משקאות אלכוהוליים .  לאחר שהשניים שתו לשוכרה ,  הציע המנוח ליושצ'נקו להישאר בבית ולשחק במחשבו בזמן שהוא הולך לנוח .  לטענת ליושצ'נקו ,  בשלב מסויים התעורר המנוח משנתו וכתוצאה משיכרותו שאחזה בו  " שכח מי אני והתחיל לתקוף אותי כשהוא צועק 'מי אתה ?  מה אתה עושה בבית שלי ? ' ".  
לאחר שהותקף ,  טוען ליושצ'נקו ,  הוא שלף סכין מטבח ודקר את המנוח כפעולת הגנה עצמית .  לאחר מכן קיים עם האם יחסי מין בהסכמה ,  וזו ,  לטענתו ,  לא ידעה על המריבה בינו לבין בנה .  עורך דינו טען כי , " ידוע לנו כי בעת גילוי גופת בנה על ידי המשטרה לא התלוננה האם תחילה על אונס ,  וסיפרה זאת רק לאחר שעוכבה לחקירת המשטרה ". 
במהלך החקירה שנוהלה בפיקודו של ראש מחלק החקירות בימ"ר מרכז ,  סנ"צ עופר מועלם ,  סיפרה האם על הזוועה שעברה : " התעוררתי כי שמעתי צעקות ,  ואז הוא נכנס אליי לחדר שהדלת היתה פתוחה ",  שיחזרה . " אמרתי לו 'מי אתה ,  אני לא מכירה אותך' ,  הוא ענה לי 'זה לא עניינך' .  'את רואה אותי בפעם הראשונה והאחרונה' ".  בהמשך סיפרה האם לחוקרים על מסכת ההתעללות והאונס שעברה ,  אשר במהלכה התחננה על חייו של בנה אשר גופתו היתה מוטלת במרכז הדירה . " אמרתי לו תעשה בי מה שאתה רוצה רק בבקשה אל תפגע בבן שלי .  הוא הילד היחיד שלי ,  הסיבה לחיי ". 
עוד עלה מהחקירה כי במהלך היומיים בהם לפי כתב האישום אנס והתעלל באם הקורבן ,  המשיך לשתות לשוכרה ולחלוף על פני הגופה ברחבי הדירה כאשר האם כלואה בחדר השינה .
 
אישום :  רצח את חברו ואחר כך אנס את אמו
אנדריי ליושצ'נקו ,  בן ה-25 ,  מואשם שרצח בדקירות סכין את חברו ולאחר מכן נכנס לחדרה של אימו של המנוח ואנס אותה .  ליושצ'נקו :  מדובר בהגנה עצמית ,  ויחסי המין עם האם היו בהסכמה

