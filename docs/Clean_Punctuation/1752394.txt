חוצה יקנעם- רמאללה
איל וולדמן ,  מייסד ומנכ"ל חברת ההיי-טק מלאנוקס ,  משוכנע שהעסקת אלפי מהנדסים פלסטינים בתעשייה הישראלית תוריד עלויות ,  ובעיקר תקרב את השלום .  חיבתו לרמאללה היתה אידיאולוגית בלבד ,  עד שחצה את הקווים וגילה שם עולם אחר
 >  >  באחרונה פתח איל וולדמן ,  מנהלה הנמרץ של חברת ההיי-טק מלאנוקס ,  סניף ברמאללה .  כבר הרבה זמן הוא הופך ברעיון ,  אחרי שפגש קולגה שתיאר לו את היתרון הכלכלי והאידיאולוגי שבצעד ,  אך דבר לא קרה .  כבר לפני שנה וחצי ביקשתי שיבדקו את האפשרות ,  אבל הצוות שלנו היה עמוס ,  ואם לומר את האמת ,  גם קצת חשש ",  הוא מספר ביושר .  רק כשנתן הוראה חד-משמעית ,  וגם דד-ליין בן שבועיים - נגמרו התירוצים .  בחודשים האחרונים עסוקים במלאנוקס בפרויקט  " סייט רמאללה "  - חמישה מהנדסים פלסטינים ,  בשלב זה עובדי מיקור חוץ ,  העובדים עבור החברה .  לא לחינם ניסו עובדי מלאנוקס לדחות את התהליך .  רמאללה היא לא ניו יורק ,  ואפילו לא בנגלור ההודית ,  והחששות של הישראלי המצוי ברורים - אלא ששיקולים כלכליים דוחים גם חסמים פסיכולוגיים .  בשנים האחרונות עסוקה מלאנוקס בחיפוש מתמיד אחר כוח אדם איכותי וזול .  לחברה בת 500 העובדים יש אתרים ביקנעם ,  תל אביב ותל חי ופרויקטים רבים הזורמים לעברה ,  אלא שעלויותיו של מהנדס ישראלי ,  בעיקר בתחומי בדיקות האיכות  ( qa )  ואימות הפיתוח  ( verification )  ,  שנחשבים תפקידים קריטיים אך פחות זוהרים ממהנדסי פיתוח למשל ,  גבוהות מאוד .  האלטרנטיביות הן אופציות האוף-שור הקלאסיות - מהנדסים הודים ,  סינים או מזרח אירופאים .  אלה נבדקו במלאנוקס ,  אך עלויות גבוהות של הקמה ותפעול מערך עובדים מעבר לים הורידו אותן מסדר היום .  בשלב זה החליט וולדמן כי האופציה הפלסטינית ראויה לבדיקה .  במחצית 2010 יצרה מלאנוקס קשר עם אסאל טכנולוגיות מרמאללה ,  חברה פלסטינית שנותנת שירותי מיקור חוץ בתחום התוכנה .  אלה סיננו בעבור מלאנוקס כ-12 מהנדסים פוטנציאליים .  את ראיונות העבודה קיימו בווידאו קונפירנס ,  וחמישה מהם נבחרו על פי הקריטריונים המחמירים של החברה .  בשלב זה החל תהליך ההכשרה ,  והצדדים מדווחים על שיתוף פעולה פורה ,  אך בואו לא נתבלבל - כף רגלו של המנכ"ל האידיאולוגי לא דרכה ברמאללה ,  עד שהוחלט כי הראיון ל-themarker יוכל לצאת לפועל רק שם .  וולדמן מתרץ את העניין בלוחות זמנים צפופים .  אבל מילא המנכ"ל ,  מנהל הצוות הישראלי עצמו ,  האיש שאחראי על העובדים הפלסטינים ומכשיר אותם לעבודה ,  לא עבר לשטח a מרצונו .  במלאנוקס הבינו כי אפשר להביא את רמאללה ליקנעם ,  וזה מה שעושים .  שניים מתוך חמשת העובדים הפלסטינים מגיעים אחת לשבוע או שבועיים לצפון הארץ ,  כשהם יוצאים מוקדם בבוקר ,  נוסעים שעתיים וחוזרים בערב .  הטכנולוגיה מגויסת חזק לעבודה השוטפת .  מלאנוקס אינה הראשונה שבודקת את האופציה הפלסטינית .  גם סיסקו ישראל העבירה באחרונה חלק מפעילות מיקור החוץ שלה לחברות פלסטיניות .  עם זאת ,  עד כה רק 10-12 חברות ישראליות עשו את הצעד ,  רובן חברות סטארט-אפ המעסיקות בין חמישה לשמונה עובדים בממוצע ,  וכולן מקבלות את השירותים בפורמט של מיקור חוץ .  אם התקוות שתולה ולדמן ברמאללה יתגשמו ,  ייהפך האתר של מלאנוקס לאחד הפרויקטים המרכזיים והמעניינים בענף ההיי-טק ,  כשמספר המהנדסים יעלה תוך פרק זמן קצר ל-15-20 איש ,  שיהפכו לעובדי חברה מן השורה ואף יזכו באופציות הנחשקות .  וולדמן מתעקש שלא יישארו עובדי מיקור חוץ ,  כי זו מדינות החברה  - " אנחנו עושים בעצמנו הכל ",  הוא אומר . " רק ככה יש שליטה אמיתית על התהליך ".  מהנדסות ברעלות בביקורו הראשון ,  אך כפי הנראה לא האחרון ,  ברמאללה ,  נראה וולדמן מופתע ומרוצה מול המיתוסים המתנפצים .  השקט ,  הניקיון ,  המלונות החדשים ,  בנייני הבנקים ותנופת הפיתוח הנד"לנית ,  יחד עם האנגלית המשובחת של המארחים והמסעדה האיטלקית הגובה 40 שקלים על כל מנת סלט בארוחת הצהריים ,  נותנים תחושה חזקה של מערביות .  הבניין של אסאל טכנולוגיות נוצץ רק מעט פחות מבנייני רמת החי"ל ,  וההבדלים קטנים :  האופן ספייס מעט צפוף יותר ,  וחלק מהמהנדסות חובשות רעלות .  על המהנדסים הפלסטינים ,  בין אם למדו באוניברסיטאות בעולם או באחת מ-11 האוניברסיטאות והמכללות ברשות הפלסטינית ,  מעידים אלה שעובדים איתם כי מדובר באנשים משכילים שיודעים את העבודה .  מכיוון שלימודי ההנדסה ,  גם המקומיים ,  נעשים באנגלית ,  הם דוברים היטב את השפה ;  המשפחות שלהם קטנות יחסית - שניים-שלושה ילדים בממוצע ;  בנות הזוג עובדות ;  והחלק החשוב ביותר בפרופיל שלהם ,  שמאפשר את שיתוף הפעולה :  לא מדובר באנשים פוליטיים ,  ולא בכדי .  אנשי היי-טק ברמאללה חיים ברווחה ,  ובאמת לא רוצים שזו תיפגע מכל סיבה שהיא .  שלום כלכלי במיטבו .  הנה המספרים :  שכרו של מהנדס פלסטיני נע בין 1,000 ל-2,000 דולר בחודש - נמוך יחסית למספרים הישראלים ,  אך גבוה פי ארבעה ,  מהמשכורת הממוצעת בגדה .  עלותו למעסיק הישראלי היא כמחצית מעלותו של מהנדס ישראלי ,  ובהשוואה למהנדס ההודי ,  הוא חי באותו אזור זמן ומדבר בשקלים .  כדאי לדעת כי מעל ראשו של המהנדס הפלסטיני תלויה ועומדת כל הזמן חרב חדה :  בעוד שבשוק רשומים כ-15 אלף מהנדסים ,  הרי שעבודה יש רק ל-2,000 מהם - מה שמאפשר לחברות לבחור את הטובים שבהם ,  ומחייב את אלה שעובדים להיזהר מאוד מלאבד את עבודתם הנחשקת .  מה יקרה באינתיפאדה ?  מול הרווחה הכלכלית עומדות האמוציות שכולנו מכירים ועלולות להפריע לשיתוף הפעולה . " אנחנו עושים פה עסקים ,  לא פוליטיקה ",  מסביר מוראד טהבוב ,  מייסד ומנכ"ל חברת אסאל טכנולוגיות  ( asal technologies )  ,  אחת משלוש החברות השולטות בשוק מיקור החוץ בגדה .  טהבוב ,  40 ,  נולד בכווית והגיע לרמאללה בגיל שמונה ,  אחרי שאביו החליט כי אחותו הבכורה תלך לאוניברסיטה על אפם וחמתם של הכוויתים שאסרו על נשים ללמוד .  כשהגיע תורו ,  נשלח טהבוב ללמוד מינהל עסקים ביוון ובהמשך השלים את התואר באוניברסיטה הולנדית .  יש לו שלושה ילדים והוא נשוי לכלכלנית ערביה מחיפה .  את חופשותיו הוא מבלה עם המשפחה בקלאבים בטורקיה ,  ולעתים בצימרים ברמת הגולן .  האנגלית שלו טובה משל רוב הישראלים .  טהבוב הוא יזם סדרתי ומבעליה של קבוצת האחזקות מסאר  ( massar )  ,  אחת הקבוצות הגדולות בגדה ,  החולשת לא רק על אסאל טכנולוגיות ,  אלא גם על  " אל איאם ",  העיתון השני בתפוצתו ברשות הפלסטינית ,  על חברות מתחום התיירות ועל נדל"ן .  הוא איש עשיר ,  שמוברג היטב באריסטוקרטיה המקומית וחושב שהחברה צריכה לעזור לקהילה שבתוכה היא חיה ,  אבל לא בעזרת סיוע לקיצוניים .  חייו הנעימים עלולים להיות מופרעים מאוד אם רעש פוליטי ישוב לזעזע את האזור ,  והוא עסוק בשכנוע כל מי שרק רוצה לשמוע שהוא לא ייתן שהעסקים עם ישראל ייפגעו . " הוקמנו לפני עשור ,  וכבר עברנו לא מעט ניסיונות ,  כמו למשל מלחמת עזה ",  אומר טהבוב . " כן ,  אנשים מדברים בפינת הקפה גם על פוליטיקה ,  אבל אף אחד מ-75 המהנדסים שעובדים פה מעולם לא ביקש שלא ישבצו אותו בעבודה עם ישראלים .  זה פשוט לא קורה ".  ובמקרה של אינתיפאדה שלישית ,  חלילה ?   " שום דבר .  אנחנו מחויבים לשותפים שלנו לחלוטין .  מבחינה טכנולוגית אנחנו מגובים ,  ובמקרה הגרוע ביותר ,  יש לנו משרדים של הקבוצה במדינות ערב ,  ובכלל ,  תמיד אפשר יהיה להוציא צוות מרמאללה החוצה ,  רק כדי לעשות את העבודה ".  בנקודה זו מבקש ולדמן להסביר עד כמה מזעור הנזקים הפוליטיים הוא בעצם עבודה של ההנהלה . " 8% מהעובדים שלנו בישראל הם ערבים ",  הוא מספר . " בזמן המהומות בצפון הורגש חוסר שקט בחברה .  המסר שלי היה חד וברור - כל אחד רשאי לדעות פוליטיות ,  וכל אחד יכול ללכת לכל הפגנה בזמנו הפרטי ,  אבל בעבודה אנחנו צוות .  אין מצב שאנשים לא יבואו על רקע פוליטי .  ברגע שהמסר עובר באופן הברור ביותר ,  כולם מיישרים קו .  אף עובד לא נעדר אז ,  והעבודה מול רמאללה תימשך גם אם המצב הפוליטי יהיה פחות נוח .  התפקיד של ההנהלה הוא לתחזק את שיתוף הפעולה ".  כמו טהבוב ,  גם וולדמן משוכנע כי תלות הדדית כלכלית בין שני הצדדים תביא את השלום . " אם התעשייה הישראלית תעסיק אלפי מהנדסים פלסטינים ,  תהיה סיבה לכולם לשמור על השקט ",  הוא אומר . " אם אנשים ילכו לעבודה שיהיה להם חשוב לשמור עליה ,  יהיה פחות זמן ומוטיבציה לטרור ברחובות .  כיום אני מרגיש הרבה יותר קרוב למוראד ולאנשים שלנו ברמאללה ,  מאשר לכל עובד באוקראינה ".  yazam@themarker.com  " ישראלים צריכים לסובב כמה ביטים בראש ">  >  יונתן לוי ,  מנכ"ל חברת נובוטון ישראל ,  מעסיק 100 עובדים בהרצליה ועוד מספר משתנה של מהנדסים בודדים ברמאללה .  העסקת המהנדסים הפלסטינים בחברה החלה לפני שלוש שנים ,  כשלוי נחרד מהאופציה לעבוד מול הסינים . " התייעצתי עם חברת הסטארט-אפ גוסט ,  שפנתה לרמאללה לפנינו ,  וגם עם סיסקו ",  הוא מספר . " החלטנו לנסות .  היינו זקוקים לסטודנטים ולא למהנדסים מנוסים ,  והבנו שהמצאי של כוח אדם איכותי ברמאללה גם בתחום שלנו  ( פיתוח שבבבים )  הוא גדול ".  גם לוי יצר קשר עם אסאל טכנולוגיות ,  ואת ראיונות העבודה ערכה הנהלת החברה במסעדה על הדרך בין ירושלים ליריחו ,  מקום שבו היה לשני הצדדים נוח להגיע .  שלוש שנים חלפו ,  בתוכן גם תהליך ארוך במיוחד של הכשרה והרבה אירועים פוליטיים בדרך . " בהתחלה היו הרבה חששות ",  אומר לוי . " אבל ברגע שיושבים ביחד בקפטריה ,  המחסומים נופלים בבת אחת .  לדעתי ,  ישראלים צריכים לסובב כמה ביטים בראש - העבודה המשותפת עם הפלסטינים פותחת עולם אחר ,  שונה מאוד מהכותרות בעיתון ".  לא נתקלתם בבעיה במהלך השנים ?   " כשהמצב היה נעשה יותר מתוח והכבידו על העובדים הפלסטינים במחסומים ,  פחת קצת מספר הביקורים בישראל .  זה הכל .  עכשיו ,  אחרי שביקרתי שם ,  אני מבין שזה היה טיפשי שלא נסעתי לשם קודם ". 

חוצה יקנעם- רמאללה
איל וולדמן ,  מייסד ומנכ"ל חברת ההיי-טק מלאנוקס ,  משוכנע שהעסקת אלפי מהנדסים פלסטינים בתעשייה הישראלית תוריד עלויות ,  ובעיקר תקרב את השלום .  חיבתו לרמאללה היתה אידיאולוגית בלבד ,  עד שחצה את הקווים וגילה שם עולם אחר

