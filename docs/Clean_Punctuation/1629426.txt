בארה"ב מחפשים זונות ממין זכר
בית בושת במדינת נבאדה מחפש  " כמה בחורים טובים "  שיציעו את מרכולתם ללקוחות ,  לאחר שקיבל אישור מיוחד להעסיק גברים .  מנהלת המקום : " זה שירות שהגיע זמנו "
 האבטלה עדיין גואה במדינת נבאדה שבארצות הברית ,  אך אישה אחת פועלת ליצירת מקומות עבודה חדשים :  היא רוצה להעסיק גברים בבית הבושת שלה .  עיתון  " הלוס אנג'לס טיימס "  מדווח כי בובי דייויס ,  בעלת ה- Shady Lady Ranch ,  קיבלה אתמול  ( שלישי )  אישור להעסיק גברים שיהפכו לעובדי המין החוקיים הראשונים בנבדה .  
דייויס פרסמה באתר האינטרנט של בית הבושת מודעה בה היא מצהירה שהיא מחפשת  " כמה בחורים טובים "  בעלי תודעת שירות . " אני חושבת ,  כמו גם הנשים הרבות שיצרו עמי קשר מאז שהתחלתי את זה ,  שזהו שירות שהגיע זמנו ",  כתבה דייויס במכתב לבכירי מחוז ניי שבנבדה .  
ועד המחוז אישר לדייויס להציע גברים ללקוחותיה לאחר חודשים של דיונים סוערים בתוך קהילת בתי הבושת החוקיים במדינה ,  קהילה שמרנית למדי ,  באופן מפתיע .  הגברבר הראשון אמור להתחיל לעבוד בתוך כשבועיים ,  אך על פי  " הלוס אנג'לס טיימס ",  לא כולם מרוצים .  ג''ורג' פלינט ,  אחד הלוביסטים של תעשיית הזנות החוקית בנבאדה טוען שמתן אישור לזונות ממין זכר יהיה ה"פרל הארבור "  של התעשייה .  הוא רמז שהאפשרות שבית הבושת יציע מין הומוסקסואלי  אפשרות שכל עובד רשאי להציע באופן אישי מתוקף היותו קבלן עבודה  עשויה לגרום למחוקקים מסוימים להפנות את גבם לתעשיית המין החוקית בנבאדה . " זאת הפעם הראשונה בהיסטוריה של העולם שגברים קיבלו רישיון למכור מין .  זה מעולם לא נעשה ",  אמר פלינט .  
אך כל מה שדייויס ובעלה ג'ים רוצים לעשות הוא להרחיב את עסקיהם .  המקום הקטן שלהם ,  הנמצא כ-220 קילומטרים צפון-מערבית ללאס וגאס וסמוך לגבול עם קליפורניה ,  מציע רק חמש נשים ומסתמך בעיקר על מטיילים .  לדבריהם הם קיבלו כמה בקשות לג'יגולואים ,  והם לא מבינים מדוע בקשתם יצרה פאניקה . " זאת לא כוונתי לעודד או להפוך את מקום העסקים שלי ל"מקום גיי ",  אמרה דייויס .  להערכתה ,  גם אם העניין ייכשל ,  הוספת גברים להיצע עדיין שווה ניסיון .  לדבריה ,  היא קיבלה יותר מ-100 פניות ,  אך חיכתה לאישור הרשמי בטרם תחל בעריכת ראיונות עבודה .
 
בארה"ב מחפשים זונות ממין זכר
בית בושת במדינת נבאדה מחפש  " כמה בחורים טובים "  שיציעו את מרכולתם ללקוחות ,  לאחר שקיבל אישור מיוחד להעסיק גברים .  מנהלת המקום : " זה שירות שהגיע זמנו "
 
