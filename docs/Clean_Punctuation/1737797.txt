אירן :  הפעלת הכור בבושהר תידחה בחודשיים
יו"ר הסוכנות האירנית לאנרגיה אטומית הודיע כי הפעלתו של הכור הגרעיני בבושהר תידחה בחודשיים .  מומחים מעריכים כי הסיבה לדחייה היא וירוס מחשבים שתקף את הכור
יו"ר הסוכנות האירנית לאנרגיה אטומית ,  עלי אכבר סלחי ,  אמר היום  ( רביעי )  כי הכור הגרעיני בבושהר יחל את פעולתו רק בחודש ינואר  חודשיים מאוחר יותר מכפי שציפו באירן .  סלחי אמר כי תהליך הכנסת מוטות הדלק לכור יסתיים בתחילת חודש נובמבר  " שניים או שלושה חודשים לאחר מכן ,  יחובר הכור ,  המופעל על ידי חשמל ,  לרשת החשמל ". 
באירן לא נתנו סיבה רשמית לדחייה בהפעלת הכור ,  אך בכירים בממשל הודו כי וירוס ה"סטקסנט "  שחדר לכ-30 אלף מחשבים במדינה וגרם להם לתקלות ,  הוא שאחראי לעיכוב .  מומחים מעריכים כי הווירוס נועד במטרה לפגוע במתקניה הגרעיניים של אירן .  
מומחים אירניים הכחישו כי הווירוס תקף את מחשבי הכור ,  אך אמרו כי מחשביהם האישיים של עובדים בכור ניזוקו על ידי הווירוס .  
על פי עיתון  " הגרדיאן "  הבריטי ,  מומחים חושדים כי מי שעומד מאחורי המתקפה היא ישראל .  לטענת המומחים ,  סטקסנט היא תוכנה כה מתוחכמת עד כי קשה להאמין שהעומדים מאחוריה הם גורמים פרטיים ולא מדינה כלשהיא .  עם זאת אומרים המומחים כי ככל הנראה לא ניתן יהיה לזהות בוודאות את העומדים מאחורי המתקפה .  ממשלת אירן הקימה צוותים מיוחדים בניסיון לשפר את מערכות ההגנה האלקטרוניות של התשתיות המדינה .
 
אירן :  הפעלת הכור בבושהר תידחה בחודשיים
יו"ר הסוכנות האירנית לאנרגיה אטומית הודיע כי הפעלתו של הכור הגרעיני בבושהר תידחה בחודשיים .  מומחים מעריכים כי הסיבה לדחייה היא וירוס מחשבים שתקף את הכור

