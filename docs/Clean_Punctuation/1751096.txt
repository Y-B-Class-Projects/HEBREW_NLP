מפלה לאובמה :  הרפובליקנים השתלטו על בית הנבחרים
לילה של אכזבות למפלגה הדמוקרטית ,  לאחר שהפסידה את הרוב בו החזיקה בבית הנבחרים וצמצמה את כוחה בסנאט .  האתגרים הבאים של אובמה :  לגשר על הפערים עם המחוקקים הרפובליקנים ולשכנע את האמריקאים בצדקת דרכו
 ( צילום :  רויטרס ,  עריכת וידאו :  גדי וינסטוק ,  קריינות :  אביב אברמוביץ' ) 
שנתיים אחרי קמפיין  " כן אנו יכולים "  ההיסטורי של ברק אובמה ,  העם האמריקאי שלח לבית הלבן מסר ברור .  הקלפיות בבחירות אמצע הקדנציה נסגרו ,  ספירת הקולות לא הסתיימה ,  והמדגמים הטלוויזיוניים בארצות הברית קבעו :  המפלגה הרפובליקנית זכתה בניצחון גורף ,  הכולל תוספות מושבים בבית הנבחרים ,  בסנאט ובמשרות המושל .  
בבית הנבחרים ,  צפויים הרפובליקנים לזכות ברוב עם תוספת של כ-60 מושבים ,  על אף שהם זקוקים ל-37 בלבד כדי לזכות ברוב .  תוספת המושבים של הרפובליקנים היא השינוי הגדול ביותר במאזן הכוחות בבית הנבחרים הבחירות ב-1994 ,  שנערכו באמצע כהונתו הראשונה של ביל קלינטון .  אז הם הוסיפו 54 מושבים .  
בסנאט ,  לעומת זאת ,  מראים המדגמים כי הדמוקרטים יצליחו לשמור על רוב ,  אם כי דחוק ,  לאחר שהרפובליקנים חיזקו את כוחם .  על פי המדגמים ,  הרפובליקנים יזכו לרוב מכריע של כ-237 מושבים מתוך 435 בבית הנבחרים .
 עם זאת ,  ניצחון מפתח של המועמד הדמוקרטי בבחירות לסנאט במדינת מערב וירג'יניה ,  ג'ו מאנצ'ין ,  וניצחון נוסף של המועמדת הדמוקרטית בקליפורניה ,  ברברה בוקסר ,  נטלו לחלוטין מהרפובליקנים אפשרות להשיג רוב בסנאט .  יש לציין כי עד עתה ,  כבשו הרפובליקנים שישה מושבים בסנאט שהיו שייכים לדמוקרטים ,  בארקנסו ,  אינדיאנה ,  צפון דקוטה ,  וויסקונסין ,  פנסילבניה ואילינוי - מושב אותו החזיק הנשיא אובמה .
 ג'ון ביינר בן ה-61 מאוהיו יהפוך ליו"ר בית הנבחרים לאור הניצחון הרפובליקני ,  ולהחליף את ננסי פלוסי .  ביינר ,  ישא בתפקיד השלישי בחשיבותו בפוליטיקה האמריקאית - כלומר יכהן כנשיא במידה ומשהו יקרה לנשיא ולסגן הנשיא .  עם היוודע התוצאות הוא נשא דברים במטה המפלגה הרפובליקנית ,  במהלכם אף פרץ בבכי של אושר . " הניצחון הרפובליקני בבית הנבחרים שולח לאובמה מסר :  'שנה את המסלול ,"  ,  אמר בנאומו .  
נשיא ארצות הברית ,  ברק אובמה ,  התקשר לביינר ,  ובירך אותו על זכיית המפלגה הרפובליקנית ברוב בבית הנבחרים .  ממשרדו של ביינר נמסר כי  " לשניים הייתה שיחה קצרה ונעימה .  הם דנו בעבודה יחד על מנת להתמקד בסדר העדיפויות של העם האמריקאי ".  מהבית הלבן נמסר כי אובמה אמר לביינר כדי ברצונו למצוא משטח עבודה משותף עם הרפובליקנים .
 כמו-כן ,  הצליחו הרפובליקנים להכניס שני נציגים של קבוצת  " מסיבת התה "  לסנאט מקנטאקי ומפלורידה .  עם זאת ,  המועמד הדמוקרטי בבחירות לסנאט במדינת דלאוור ,  כריס קונס ,  ניצח את המועמדת הבולטת ביותר של  " מסיבת התה ",  כריסטין אודונל .  אודונל זכתה לפרסום לאחר שנחשפו קטעי וידאו בהם הודתה שהייתה מכשפה בעברה .  גם הארי ריד ,  מנהיג הרוב הדמוקרטי בסנאט ,  הצליח לנצח באופן דחוק את המועמדת הרפובליקנית מטעם  " מסיבת התה "  שרון אנגל בניצחון חשוב מאוד עבור הדמוקרטים .
 בקליפורניה השיגו הדמוקרטים ניצחון חשוב בתפקיד המושל .  אחרי כהונת  " המחסל "  ארנולד שוורצנגר ,  חוזר לסקרמנטו פוליטיקאי דמוקרטי .  ג'רי בראון ,  שכיהן בתפקיד לפני שני עשורים ,  ניצח את המועמדת הרפובליקנית לתפקיד ומנכ"ל איביי לשעבר ,  מג וויטמן .  גם במושב הסנאט בקליפורניה זכתה מועמדת דמוקרטית - ברברה בוקסר ,  לאחר מאבק קשה נגד המועמדת הרפובליקנית קרלי פיורינה ,  שהייתה בעבר מנכ"ל חברת HP .
 בקליפורניה לא הצביעו רק עבור פוליטיקאים אלא גם על מספר הצעות לסדר היום .  המפורסמת בהן היא לגליזציה של מריחואנה .  למרות שהמדינה נחשבת לליברלית ,  56% מאזרחיה הצביעו שלא להפוך צריכת מריחואנה באופן פרטי לחוקית ,  כך עולה מתוצאות מדגמי הבחירות של רשתות הטלוויזיה בארצות הברית .  
במהלך היום עוד ניסה אובמה לגייס מצביעים לקלפיות .  הוא העניק ראיונות לכלי תקשורת שונים בארה"ב ופרסם הודעה בפורטל AOL במסגרתה הוא קרא לאזרחים להצביע בבחירות . " במהלך ההיסטוריה שלנו דורות של אמריקאים לחמו ,  צעדו והתארגנו ,  לפעמים אף מתו על מנת לקבל את זכות ההצבעה ,  לבחור את הגורל שלהם ולשנות את מסלול ההיסטוריה ",  אמר הנשיא . " מפני שהם שעשו כך ,  אנו נהנים מהזכות להצביע היום .  אם אתם חושבים לא להצביע תחשבו על הדבר הבא  כשאתם לא מצביעים אתם משאירים את ההחלטות שמשפיעות על חייכם למישהו אחר - וכשאתם מצביעים אתם מעצבים את ההחלטות שמשפיעות לא רק על חייכם שלכם ,  אלא גם על חייהם של ילדיכם ונכדיכם .  בדיוק כפי שעשו הדורות הקודמים עבורנו .  אז ביום הבחירות לכו להצביע ",  קרא הנשיא האמריקאי .
 
מפלה לאובמה :  הרפובליקנים השתלטו על בית הנבחרים
לילה של אכזבות למפלגה הדמוקרטית ,  לאחר שהפסידה את הרוב בו החזיקה בבית הנבחרים וצמצמה את כוחה בסנאט .  האתגרים הבאים של אובמה :  לגשר על הפערים עם המחוקקים הרפובליקנים ולשכנע את האמריקאים בצדקת דרכו

