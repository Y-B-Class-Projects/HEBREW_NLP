סאגת השוק הסיטוני :  סוהו קיבלה הארכה נוספת 
המו"מ הבלעדי שקיבלה קבוצת סוהו לרכישת חלק מהשוק הסיטוני בתל אביב מתארך פעם נוספת .  עסקת השוק הסיטוני נחשבת לעסקת המקרקעין הגדולה בישראל
המו"מ הבלעדי שקיבלה קבוצת סוהו לרכישת חלק מהשוק הסיטוני בתל אביב מתארך פעם נוספת .  לפני 5 שבועות הוחלט כי הקבוצה תקיים מו"מ בלעדי לרכישת המתחם לפרק זמן של 3 שבועות כשאלה הסתיימו ללא הכרעה הוחלט להאריך את התקופה בשבועיים נוספים שמסתיימים מחר וכעת הוחלט להאריך את תקופת המו"מ הבלעדי בשבוע נוסף .
 עסקת השוק הסיטוני נחשבת לעסקת המקרקעין הגדולה בישראל ,  כאשר ערכו של כלל המתחם מוערך בלמעלה מ-2 מיליארד שקל ,  אם כי המו"מ הנוכחי מתייחס רק לחלק מהמתחם .  על פי הערכות ראשוניות ,  בקבוצת המוכרים חשבו לקבל 3-2.5 מיליארד שקל ,  אלא שגודל הפרויקט ומורכבותו הביאו להצעות נמוכות מכך .  עם זאת ,  התמורה שתתקבל עבור המתחם תעשה בשילוב של מחיר מזומן בצירוף תקבולים ממכירת דירות בעתיד שתבטיח לצדדים מחיר הוגן מול התפתחויות בשוק  ( נוסחת אפסייד .  ג"ל )  .  
מתחם השוק הסיטוני כולל 55 דונם בין הרחובות קרליבך ,  חשמונאים ודרך בגין וניתן לבנות בו 1,800 דירות בבניינים נמוכים  ( בניה מרקמית )  וכן במספר מגדלים בני 40 קומות ,  מרכז מסחרי של כ-32 אלף מ"ר וכן יבנו בו שטחים ציבוריים גדולים לרבות פארק בן 14 דונם ,  מוסדות חינוך ובתי ספר .
 בקרקע מחזיקה חברת שוק הסיטוני ,  שבעלת השליטה המרכזית בה היא חברת תנובה  ( 60% )  שבשליטת קרן אייפקס וחברת מבטח שמיר .  כמו כן ,  לעיריית תל אביב בעלות על 25% מהמתחם .  על פי החלטת המוכרים ,  החלק שעומד כיום למו"מ כולל אך ורק את המרכז המסחרי וכן את הבנייה המרקמית שכוללת 600 דירות .  בעתיד ימכר החלק הנוסף שמקנה זכויות לבניית 1,200 דירות ושמוערך במחיר גבוה יותר .
 קבוצת סוהו כוללת 5 חברות - שיכון ובינוי ,  חברת אביב ,  אמות ,  יורוקום נדל"ן וקנדה ישראל .  מולה התמודדה קבוצה שכוללת את החברות גינדי השקעות ,  האחים משה ויגאל גינדי וכן חברת רבוע כחול נדל"ן .
 
סאגת השוק הסיטוני :  סוהו קיבלה הארכה נוספת 
המו"מ הבלעדי שקיבלה קבוצת סוהו לרכישת חלק מהשוק הסיטוני בתל אביב מתארך פעם נוספת .  עסקת השוק הסיטוני נחשבת לעסקת המקרקעין הגדולה בישראל

