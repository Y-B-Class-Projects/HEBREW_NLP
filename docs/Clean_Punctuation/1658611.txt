דו"ח CIA :  אירן מסוגלת לייצר נשק גרעיני
דו"ח של ה-CIA שהוגש לאחרונה לבית הנבחרים האמריקאי קובע כי לאירן יש את היכולת לייצר נשק גרעיני אם תחפוץ בכך .  מדו"ח עולה עוד כי באפשרותה לייצר נשק כימי וביולוגי
דו"ח חדש של סוכנות הביון המרכזית בארה"ב ,  ה-CIA ,  טוען כי למרות התנגדות המערב ,  אירן עדיין עובדת על בניית נשק גרעיני .  בדו"ח שהוגש לקונגרס נכתב : " אירן ממשיכה לפתח מגוון של יכולות שייתכן וייושמו לייצור נשק גרעיני ,  אם ההחלטה תתקבל ",  כך פורסם באתר האינטרנט של רשת  " פוקס ".  הדו"ח מוסיף כי  " אירן המשיכה להרחיב את התשתית הגרעינית והעשרת האורניום ופעולות הקשורות למתקן המים הכבדים שלה ,  למרות מספר החלטות של מועצת הביטחון של האו"ם מאז 2006 הקוראות להשעיית הפעולות הללו ".  
מסקנות דו"ח ה-CIA לגבי תכנית הגרעין האירני באות בניגוד להערכת מודיעין מ-2007 שקבעה כי אירן הפסיקה את מאמציה לייצר נשק גרעיני ב-2003 .  למרות שהדו"ח לא קבע באופן נחרץ אם אירן קיבלה את ההחלטה האם לבנות פצצה או לא ,  דובר הפנטגון אמר כי ארצות הברית ממשיכה להיות מודאגת מתכנית הגרעין האירני . " הם לא עשו מספיק כדי לשכנע אותנו שאכן מטרותיה הן לשלום בלבד ",  אמר אתמול ג'ף מורל במסיבת עיתונאים .  
גורם בממשל האמריקאי המעורב במאמצי הסיכול להפצת נשק גרעיני אמר לעיתון  " וושינגטון טיימס "  כי האירנים  " שומרים על דלת פתוחה לאפשרות לבנות נשק גרעיני ",  זאת למרות שיש להם תמריצים חזקים לסגור את הדלת באופן מוחלט .
 דו"ח ה-CIA אף מעלה את החשש לגבי יכולות הנשק הכימי והביולוגי של אירן . " להערכתנו אירן מסוגלת לייצר נשק כימי במגוון מערכות נשק ".  בנוסף ,  לאירן יש ככל הנראה יכולת לייצר כמות מסוימת של נשק ביולוגי למטרות התקפיות ,  אם היא תחליט לעשות כך ".  
למרות שאירן עדיין רחוקה מלשגר טילים בליסטיים בין-יבשתיים ,  ברשותה מאגר של טילים לטווח קצר ובינוני שיכולים להגיע לישראל .  אולם לאחרונה אירן הודיע על כוונתה לשגר לוויין לחלל ,  והטכנולוגיה הדרושה לכך דומה לטכנולוגיה הדרושה לשיגור טילים בין יבשתיים .  לדברי דו"ח ה-CIA ,  לא ניתן לאשר כי המאמצים האירניים לשגר לוויין היו מוצלחים .  
לצד העדויות על התעלמותה של אירן מהחלטות האו"ם בנושא תכנית הגרעין שלה ,  ממשיך הממשל האמריקאי ללחוץ על הטלת סנקציות חדשות נגד הרפובליקה האיסלמית .  אתמול אמר הנשיא ברק אובמה כי הוא היה מעוניין לראות יישומן של סנקציות חדשות על אירן על ידי האו"ם בתוך שבועות .  במסיבת עיתונאים שקיים עם נשיא צרפת ניקולא סרקוזי ,  אמר אובמה כי  " תקוותי היא שאנחנו הולכים להשיג את היעד הזה עוד באביב הנוכחי .  אני מעוניין להעמיד את המשטר הזה במקומו בתוך שבועות ". 
גם מזכירת המדינה האמריקאית ,  הילרי קלינטון התייחסה לאירן בתום כינוס שרי החוץ של 8 המדינות המתועשות ,  הג'י 8 ,  ואמרה כי ארצות הברית אופטימית בכל הנוגע לכך שמועצת הביטחון של האו"ם תגיע להסכמה אחידה באשר לפעולות שיינקטו כנגד תוכנית הגרעין האירנית .
 
דו"ח CIA :  אירן מסוגלת לייצר נשק גרעיני
דו"ח של ה-CIA שהוגש לאחרונה לבית הנבחרים האמריקאי קובע כי לאירן יש את היכולת לייצר נשק גרעיני אם תחפוץ בכך .  מדו"ח עולה עוד כי באפשרותה לייצר נשק כימי וביולוגי

