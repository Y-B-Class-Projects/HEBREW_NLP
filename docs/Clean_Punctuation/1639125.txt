וול סטריט :  המסחר ננעל בעליות שערים
הדאו ג'ונס התחזק ב-1.1% ל- 10,297 נקודות .  נאסד"ק עלה ב-0.9% ל-2,190 נקודות .  מדד S & P 500 הוסיף 1.3% ל-1,103 נקודות
המסחר בוול סטריט הסתיים בעליות שערים ,  על רקע נתוני מכירות בתים טובים מהצפוי .  דאו ג'ונס התחזק ב-1.1% ל-10,297 נקודות ,  נאסד"ק עלה ב-0.9% ל-2,190 נקודות ו-S & P 500 הוסיף 1.3% ל-1,103 נקודות .  בשוק הסולידי ,  מחירי איגרות חוב לעשר שנים של ממשלת ארצות הברית עלו ,  והתשואה עליהן ירדה ב-0.019% ל-3.64% .  
בזירת המקרו ,  מספר החוזים למכירת בתים קיימים שנחתמו בארה"ב גדל בדצמבר ב-1% לעומת החודש הקודם ,  על רקע הארכת תוקפה של תוכנית הממשל המעניקה החזרי מס לרוכשי בתים ,  ואשר נועדה לתמוך בשוק הדיור .  כך מסר היום איגוד סוכני הנדל"ן בארה"ב  ( NAR )  .  כלכלנים צפו כי מספר החוזים יישאר ללא שינוי לעומת החודש הקודם .  לעומת חודש דצמבר 2008 ,  גדל מספר החוזים ב-10.9% .  שר האוצר של ארה"ב ,  טימותי גייתנר ,  העריך כי הגירעונות בתקציב הממשל עלולים לאיים על כלכלת ארה"ב בטווח הארוך ,  וכי יש לצמצם אותם ברגע שהכלכלה האמריקאית תתאושש מהמיתון החמור ביותר מאז תקופת השפל הכלכלי הגדול בשנות השלושים של המאה הקודמת . " כל אמריקאי יודע שהגירעונות הצפויים שלנו גבוהים מדי וכי אם הם יישארו ברמות אלו זמן רב לאחר סיום המיתון ,  הם יאיימו על עתיד הכלכלה שלנו ",  אמר גייתנר ,  לפי נוסח נאומו היום בדיון בועדת הבנקאות של הסנאט .  UPS ,  חברת השילוח הגדולה בעולם ,  רשמה ברבעון הרביעי רווח של 1.26 מיליארד דולר ,  או 75 סנט למניה ,  לעומת רווח של 1.38 מיליארד דולר ,  או 83 סנט למניה ,  בתקופה המקבילה בשנה הקודמת .  תחזית האנליסטים היתה לרווח של 74 סנט למניה .  הכנסות UPS ברבעון הרביעי של 2009 הסתכמו ב-12.38 מיליארד דולר ,  ירידה של 2.5% לעומת התקופה המקבילה בשנה הקודמת .  
טויוטה ,  יצרנית המכוניות הגדולה בעולם ,  התנצלה בפני לקוחותיה אתמול על פרשת ההאצה הפתאומית של חלק מדגמיה והחזרתם למוסכים של מיליוני כלי רכב .  החברה דיווחה כי פיסת מתכת בגודל של בול תתקן את הבעיה וכי תיקונים של מיליוני מכוניות - אשר ייקחו כחצי שעה - יחלו בתוך ימים .  טויוטה הודיעה כי הפתרון ,  אשר נמצא שישה ימים לאחר שהחברה הפסיקה באופן זמני מכירתם של כמה דגמי מכוניות פופולריים ,  עבר מספר מבחנים נוקשים וכי יפתור את הבעיה לכל אורך חייה של המכונית .  
במניות הישראליות ,  פרוטליקס הודיעה הבוקר שרשות המזון והתרופות האמריקאית  ( FDA )  ביקשה מהחברה נתונים נוספים בנוגע להיבטים כימיים ,  יצוריים ובקרות  ( CMC )  .  פרוטליקס ציינה כי ה-FDA לא ביקש נתונים נוספים בנוגע לניסויים הקליניים והפרה-קליניים של התרופה .  החברה הוסיפה שהנתונים הנוספים הם בנושאי תיקוף של תהליכי הייצור במתקן הייצור שעבר הליך שדרוג ברבעון הרביעי של 2009 .  

וול סטריט :  המסחר ננעל בעליות שערים
הדאו ג'ונס התחזק ב-1.1% ל- 10,297 נקודות .  נאסד"ק עלה ב-0.9% ל-2,190 נקודות .  מדד S & P 500 הוסיף 1.3% ל-1,103 נקודות

