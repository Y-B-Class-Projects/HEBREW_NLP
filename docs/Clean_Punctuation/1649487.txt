אוחנה : " קיבלתי את המשימה ועשיתי כמיטב יכולתי "
 המאמן הזמני של הנבחרת היה מרוצה מההופעה של שחקניו .  ארבייטמן על אוחנה : " מקווה שזה לא המשחק האחרון שלו "
 זה לא היה יפה במיוחד ,  זה לא היה מרשים במיוחד ,  אבל בסיומו של הערב  ( רביעי )  רשמה נבחרת ישראל ניצחון מרשים על רומניה ,  0:2 .  המשחק עמד בסימן המאמן הזמני שניהל אותו ,  אלי אוחנה ,  אבל מהרגע שהתחיל ,  שכחו השחקנים מסוגיית המאמן ,  והתרכזו בניסיון להשיג תוצאה טובה .  נבחרת ישראל היתה רחוקה מלרשום משחק טוב ,  במיוחד בחלק ההתקפי שכמעט ולא פעל ,  אבל תוכל להתנחם במשחק ההגנה היציב שלה ,  שמנע מהרומנים להשוות ,  ומיוסי בניון ,  ששוב חזר להנהיג את הנבחרת ,  ואף כבש את שער היתרון .  
שחקני הקבוצה חגגו לאחר הניצחון וכשעלו לאוטובוס כמה מהם החלו לשיר .  שחקן בנבחרת אמר : " אלי אוחנה מאמן מסוג שונה ממה שהכרנו עד עכשיו .  הוא נתן לנו הרגשה של בטחון לפני המשחק ואין ספק שזה הוסיף לנו .  אם הוא ראוי להמשיך ?  את זה אבי לוזון יחליט ". 
אוחנה עצמו נראה מרוצה מאוד בסיום ,  ואמר אחרי ניצחון הבכורה שלו כמאמן הנבחרת : " אני מאד מתרגש .  אני רק מאמן זמני למשחק הזה ,  אבל גם עבורי וגם עבור נבחרת ישראל מרגש לנצח בחוץ נבחרת כמו רומניה .  תנאי המגרש לא היו מושלמים ,  אבל שיחקנו מצוין בהגנה והבקענו פעמיים .  אני מאד שמח ומתרגש .  כשאתה משחק עם נבחרת לאומית אתה תמיד רוצה לנצח .  רציתי שנפגין משחק טוב ועשינו את זה .  רומניה היא נבחרת פיזית ומהירה ,  אבל עשינו עבודה מושלמת מבחינה הגנתית והצלחנו לשמור על רשת נקיה ". 
אוחנה נשאל על ידי העיתונות המקומית האם הוא מצפה לקבל באופן קבוע את תפקיד המאמן וענה : " אני לא חושב קדימה יותר מדי .  קיבלתי את המשימה הזו ועשיתי כמיטב יכולתי .  זה המשחק הראשון שלי כמאמן ואולי גם האחרון אבל אני לא ממהר .  אני עדיין צעיר ,  וכרגע אני פשוט שמח מאד .  ישראל לא ניצחה בחוץ הרבה זמן ,  וזה היה חשוב לנו מאד ". 
במחצית הראשונה היה ברור לכל שההתקפה הישראלית סובלת ,  ושהיא מתקשה מאוד לסכן את השער הרומני .  אלא שאז הגיח ,  כמו תמיד ,  יוסי בניון ,  ובמבצע נהדר הכניס רוח לחימה  ( ושער יתרון )  בנבחרת הישראלית .  הקפטן הנרגש אמר בסיום המשחק : " אני שמח מאד על הניצחון .  זה נותן הרגשה טובה ונקווה שמכאן נמשיך להשתפר ממשחק למשחק כדי שנגיע מוכנים לקמפיין ". 
שלומי ארבייטמן שחזר לנבחרת לאחר תקופה ממושכת אמר : " שיחקנו כדורגל מצוין .  נתנו את הנשמה על המגרש ".  ארבייטמן אף החמיא למאמן הזמני שמאחורי הקווים ,  ואמר : " אני חושב שמגיעות מחמאות גדולות לאלי אוחנה שהעמיד אותנו מצויין על המגרש .  אלי עצמו אמר שאולי הוא יהיה מאמן הנבחרת בעתיד ואולי לא - אבל אני חושב שמגיע לו .  כמו שאלי אמר ,  אני מקווה שזה לא היה המשחק האחרון שלו .  נלחמנו על המגרש ומגיע שאפו לכולם ". 
איתי שכטר ,  שפתח בהרכב ,  אבל התקשה מאוד בחוד ,  אמר לאחר הניצחון : " תמיד כיף לשחק בנבחרת .  ניצחנו משחק קשה מול רומניה ,  וכל משחק בנבחרת ,  ידידות או רשמי ,  הוא מרגש מאד .  נתנו הכל על המגרש ואני שמח מאד שניצחנו ".  על המשך הדרך ,  אמר החלוץ : " זו התחלה טובה לקמפיין הבא ".  שכטר הוסיף כי : " זה משחק ראשון בקמפיין החדש ,  יש דור חדש מצוין ולגיונרים שמוסיפים לנו המון .  אני בטוח שהדור הזה יוביל אותנו הלאה .  נהנינו מאוד ממסע הזה ". 
גם בירם כיאל לא הקל ראש בהישג של הנבחרת הערב ,  והצהיר : " היה משחק קשה .  רומניה נבחרת חזקה מאד אבל הצלחנו לעצור אותם ולא לתת להם להגיע לשער שלנו ".  כשנשאל מה היה המפתח להגנה שמנעה מהרומנים להבקיע ,  אמר כיאל : " ידענו שהכח שלהם הוא במצבים הנייחים ובהגבהות לרחבה אבל עצרנו אותם וידענו לנצל את המצבים שהגענו אליהם ".  
רוברטו קולאוטי ,  שגם הוא לא נתן משחק מוצלח במיוחד ,  לא התרשם יתר על המידה . " היה משחק טוב שלנו ואני מאד שמח על כך ",  אמר החלוץ . " תמיד טוב לנצח .  זה נותן ביטחון ,  ועכשיו אנחנו צריכים להמשיך באותה הדרך ".  גילי ורמוט אמר בסיום : " זה היה משחק חוץ קשה מול יריב לא קל במגרש בוצי ולא טוב ,  אבל המשחק הזה נותן עוד ניסיון לצעירים ולכל הנבחרת .  עצם העובדה שהיינו כולם ביחד עוזרת לנו בגיבוש ".  ורמוט הוסיף : " יש הרבה חברה צעירים ומוכשרים בעיקר בחלק ההתקפי .  הם קיבלו צ'אנס ואני מקווה שזה ימשיך ". 

אוחנה : " קיבלתי את המשימה ועשיתי כמיטב יכולתי "
 המאמן הזמני של הנבחרת היה מרוצה מההופעה של שחקניו .  ארבייטמן על אוחנה : " מקווה שזה לא המשחק האחרון שלו "
 
