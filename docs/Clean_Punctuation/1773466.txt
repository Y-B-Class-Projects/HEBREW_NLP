ביהמ"ש אסר זמנית על מבטח לרכוש מניות תפרון
 >  >  בית המשפט המחוזי בפתח תקוה הוציא אתמול צו מניעה זמני ,  במעמד צד אחד ,  נגד חברת מבטח שמיר שבשליטת מאיר שמיר - לבקשת המשקיע הפרטי דני מגן ,  שמיוצג על ידי עו"ד גיא גיסין .  דיון במעמד שני הצדדים יתקיים מחר ,  שלוש שעות לאחר שבעלי מניותיה של תפרון ידונו באישור עסקה שבה יוקצו למבטח שמיר מניות במחיר של 2.1 דולרים למניה ובתמורה כוללת של 1.3 מיליון דולר .  ההקצאה למבטח היא חלק מהקצאה פרטית של מניות ב-5.8 מיליון דולר לקבוצת נובל הקנדית מבטח שמיר-רימון במחיר של 2.1 דולרים למניה - מחיר הנמוך ב-40% ממחירה של המניה .  ההשקעה של חברת הטקסטיל הקנדית ושל מבטח ורימון היא תנאי לנכונות לאומי ,  דיסקונט והפועלים להעמיד שתי הלוואות נוספות לתפרון ב-5 מיליון דולר .  מגן טוען כי מבטח שמיר הציעה לו להסב לו את זכויותיה לרכישת מניות תפרון ,  לאחר שדרש להעניק לכלל בעלי המניות בתפרון זכות לרכוש מניות באותם תנאים - אבל לאחר שנענה בחיוב להצעה ,  מבטח שמיר ניסתה להתחמק מהצעתה בטענה שנובל הבהירה כי אין בכוונתה להשקיע בתפרון אם מבטח שמיר לא תהיה חלק מגרעין השליטה בחברה .  ביהמ"ש ידון מחר אם הקצאה תפרון תתבצע למבטח או שזכויותיה למניות תפרון יוסבו למגן .
 
ביהמ"ש אסר זמנית על מבטח לרכוש מניות תפרון
nan
