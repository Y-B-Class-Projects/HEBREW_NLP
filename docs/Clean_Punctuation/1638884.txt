מייק מארץ מגיע לשיקגו 
מי שהיה מאמנו של לאבי סמית' בסט .  לואיס יעבוד תחתיו כמתאם ההתקפה של הברס .  סאנצ'ז יעבור ניתוח בברך
שיקגו ברס היא קבוצה שבאופן תמידי מאותגרת התקפית ,  והלילה  ( בין שני לשלישי )  נוסף תגבור חשוב לצוות האימון של לאבי סמית' :  מייק מארץ ,  שהיה מתאם ההתקפה והמאמן הראשי של  " ההצגה הטובה על המשטח "  בסט .  לואיס של סוף העשור הקודם ותחילת הנוכחי .  
סמית' היה מתאם ההגנה של הראמס בתקופה שבה מארץ היה מתאם ההתקפה ואף אימן תחתיו כשהאחרון התמנה למאמן ראשי .  למארץ ,  שתפקידו האחרון בליגה היה מתאם התקפה בסן פרנסיסקו ב-2008  ( במהלכה פוטר מהקבוצה יחד עם המאמן הראשי מייק נולאן )  ,  יש הרבה עבודה עם הקוורטרבק ג'יי קאטלר ,  שהוביל את הליגה במספר המסירות שנחטפו בעונה החולפת  ( 26 )  .  
הקוורטרבק של ניו יורק ג'טס מארק סאנצ'ז אכן יעבור ניתוח בברך .  כזכור ,  סאנצ'ז קיבל ייעוץ במרפאתו של דוקטור ג'יימס אנדרוז באלבמה .  הניתוח יבוצע על ידי רופאי הקבוצה ,  וסאנצ'ז צפוי להשלים את תהליך ההחלמה לפני פתיחת מחנה האימונים של הקבוצה .  

מייק מארץ מגיע לשיקגו 
מי שהיה מאמנו של לאבי סמית' בסט .  לואיס יעבוד תחתיו כמתאם ההתקפה של הברס .  סאנצ'ז יעבור ניתוח בברך

