שינוי בתמהיל מוצרים של וילי-פוד הזניקו ב-230% את הרווח התפעולי ב-2009 ל-33 מיליון שקל
עלות השכר השנתית של אחים ויליגר - 7.8 מיליון שקל ;  ברבעון האחרון דיווחה החברה על מעבר לרווחיות
חברת מדווחת היום על תוצאותיה העסקיות ברבעון האחרון של שנת 2009 ולשנה כולה .  החברה מציגה מעבר לרווח תפעולי רבעוני של 6 מיליון שקל לעומת הפסד תפעולי של 4.6 מיליון שקל ברבעון המקביל ,  וזאת למרות ירידה של 5.6% בהכנסות החברה באותה התקופה שהסתכמו בכ-79.8 מיליון שקל .  גם בשורה התחתונה מציגה החברה שיפור ומדווחת על רווח נקי של 7 מיליון שקל מול הפסד של 1 מיליון ברבעון המקביל.בסיכום השנתי ,  עלו הכנסות החברה בכ-5% והסתכמו ב-303.5 מיליון שקל בשנת 2009 .  הרווח התפעולי השנתי זינק פי 3 והסתכם ב-33 מיליון שקל לעומת 10 מיליון בשנת 2008 .  הרווח הנקי השנתי זינק אף בשיעור ניכר יותר והסתכם בכ-30 מיליון שקל לעומת הפסד של כ-1 מיליון שקל ב-2008.מחזור המכירות השנתי והרווחיות הגולמית גדלו בעקבות כניסתם של פריטים חדשים לסל המוצרים המיובאים ,  בעיקר מוצרי מאפה וגבינות ,  והגברת מאמצי השיווק של הקבוצה .  בנוסף ,  גביית חובות בעקבות מכירת חברה אמריקאית ב-2008 הניבה לחברה תוספת רווח שנתי של כ-2 מיליון שקל לעומת הפסד נקי של 3.5 מיליון ב-2008.תזרים המזומנים מפעילות שוטפת אומנם ירד בכ-13% בסיכום השנתי אך נשאר יציב ברמה כ-3 מיליון שקל לעומת 3.3 מיליון שקל בשנת 2008.צבי ויליגר ,  יו"ר הדירקטוריון ,  מציין כי התוצאות הכספיות של הרבעון הרביעי מהוות סיומה של שנה מוצלחת שבה אירעה התפנית לאחר שנות השפל וכי ויליפוד ניצבת בעמדה טובה לקראת שנת 2010 ,  עם מכירות משמעותיות של מוצריה החדשים בעלי הרווחיות הגבוהה.ויליגר מציין כי לאור מכירת החברות הבנות שעסקו ביצוא במהלך הרבעון השלישי של שנת 2009 ,  ויליפוד הקימה מחלקת ייצוא והחלה לייצא בעצמה חלק ממוצריה ,  בין השאר לסופרמרקטים ורשתות קמעונאיות ברחבי ארה"ב ובקנדה ,  וכי היא מתכוונת להרחיב משמעותית את סל מוצרי היצוא שלה בעתיד הקרוב .  עלות שכרם של חמשת בכירי החברה הסתכם בכ-9.3 מיליון שקל בשנת 2009.חלק הארי מעלות העסקת הבכירים שייך לאחים ויליגר ,  המחזיקים יחד ב-54% מהון המניות של הקבוצה .  צבי ויליגר ,  יו"ר דירקטוריון ויוסף ויליגר ,  מנכ"ל הקבוצה ,  עולים לחברה כ-3.9 מיליון שקל כל אחד כאשר 2 מיליון שקל משולמים כמענק ו-1.4 מיליון שקל כדמי ניהול ו-500 אלף תשלום באופציות.גיל הוכבוים ,  משנה למנכ"ל ,  עלה לחברה בשנת 2009 בכ-570 אלף שקל .  עלות שכרו של הרצל יפרח ,  מנכ"ל סלטי שמיר ,  הסתכם בכ-540 אלף שקל ושל ליאור לייזר ,  סמנכ"ל שיווק וסחר ,  בכ-300 אלף שקל .
 
שינוי בתמהיל מוצרים של וילי-פוד הזניקו ב-230% את הרווח התפעולי ב-2009 ל-33 מיליון שקל
עלות השכר השנתית של אחים ויליגר - 7.8 מיליון שקל ;  ברבעון האחרון דיווחה החברה על מעבר לרווחיות

