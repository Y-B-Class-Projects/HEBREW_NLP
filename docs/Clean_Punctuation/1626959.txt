ביהמ"ש :  המבנה לא שמיש  לא תשלם ארנונה
ביהמ"ש העליון קבע שהעיריות אינן רשאיות להציב תנאים של כדאיות כלכלית או לחייב בעלי נכסים בשיפוץ המבנים ,  בבואן להעניק פטור קבוע מארנונה לבעלי נכסים בלתי שמישים
בשורה לבעלי הנכסים :  בית המשפט העליון קבע היום  ( רביעי )  שהעיריות אינן רשאיות להציב תנאים של כדאיות כלכלית או לחייב בעלי נכסים בשיפוץ המבנים ,  בבואן להעניק פטור קבוע מארנונה לבעלי נכסים בלתי שמישים .  
בית המשפט דן בשלושה ערעורים של בעלי מבנים בתל אביב ובחיפה שהעיריות הסכימו להעניק להם פטור זמני מארנונה למבנים ,  בתנאי שישופצו .  עורכי הדין אליהו זוין ונפתלי וייס ,  שייצגו את אחד המערערים ,  טענו כי החיוב בארנונה לא נועד לשמש ככלי בידי הרשות המקומית לכפות על בעלי בניינים לבצע שיפוצים בנכסיהם ולהוציא בעקבות כך כספים רבים .  בנוסף הם טענו שמדובר בפגיעה בלתי ראויה בזכות הקניין .  
מנגד ,  העיריות טענו כי הזכאות לפטור צריכה להינתן לתקופת זמן מוגבלת ,  שהיא הזמן שלוקח לשפץ את הנכס ולהשמישו .  לטענתן ,  מתן הפטור מכביד על שאר משלמי הארנונה או מחייב צמצום בשירותים הניתנים לתושבים .  עוד טענו העיריות ,  כי כל גישה אחרת תהווה תמריץ לנישומים להתחיל בשיפוצים ולא לסיימם עד מציאת שוכר או קונה וכך להתחמק מתשלום ארנונה .  
שופטי העליון קבעו בהחלטתם כי התנאים שהציבו העיריות מנוגדים לחוק . " די בכך שלא ניתן לשבת בבניין ,  דהיינו שהבניין לא ראוי לשימוש ואין יושבים בו ,  ואין מקום להמשיך ולבדוק ,  כתנאי למתן הפטור ",  כתבה השופטת מרים נאור בפסק הדין . " רצון המשיבות לתמרץ נישומים להשקיע בנכסיהם אינו יכול למצוא עיגון בדיני הארנונה ".  
השופטת נאור הבהירה שלא כל בניין מוזנח הוא בהכרח בניין בלתי ראוי לשימוש . " השאלה אינה כיצד רואה את הבניין באופן סובייקטיבי הנישום ואין די בכך שיטען בהודעה מטעמו בעלמא כי הבניין ניזק במידה שאי אפשר לשבת בו ". 
השופטת הרחיבה כי  " השאלה היא האם מבחינה אובייקטיבית ניתן לומר כי הבניין 'ניזק במידה שאי אפשר לשבת בו' .  אכן ,  ייתכנו מקרים  " אפורים "  וגם אם לא נלך לשיטת  " לכשאראנו אכירנו ",  עדיין ניתן יהיה להכריע בשאלה לפי מבחן השכל הישר ".  

ביהמ"ש :  המבנה לא שמיש  לא תשלם ארנונה
ביהמ"ש העליון קבע שהעיריות אינן רשאיות להציב תנאים של כדאיות כלכלית או לחייב בעלי נכסים בשיפוץ המבנים ,  בבואן להעניק פטור קבוע מארנונה לבעלי נכסים בלתי שמישים

