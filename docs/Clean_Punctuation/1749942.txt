עמותת צופן :  ההיי-טק הישראלי לא צריך לברוח להודו - הוא יכול לפרוח בכפר קאסם ואום אל פאחם
העמותה מקדמת במהלך לקדם הקמת מרכזי תעשיית ההיי-טק באזור המשולש
בעמותת צופן ,  הפועלת לשילוב ערבים בהיי-טק הישראלי ,  מאמינים שענף ההיי-טק הישראלי לא צריך לברוח להודו כדי לשכור מהנדסים לעבודות פיתוח .  ניתן למצוא אותם בישובים ערבים.עשרות מהנדסים ערבים ובוגרי מדעים מדוייקים ואנשי תעשייה ערבים ויהודים הגיעו אמש  ( שבת )  לאום אל פאחם לכנס שעסק בקידום תעשיית ההיי-טק באום אל פאחם והמשולש .  את הכנס יזמה  " צופן - מרכזי טכנולוגיה עילית ",  בשיתוף פעולה עם עיריית אום אל פאחם ,  לאחר שנתיים וחצי של פעילות והצלחה בשילובם של מעל 100 בוגרים ערבים בתעשיית ההיי-טק ,  בעיקר בנצרת ובגליל.כעת צופן החלה בבדיקת אפשרויות התרחבות ושכפול המודל ,  תוך קידום יוזמות חדשות להקמת מרכזי פיתוח באיזור המשולש ובשיתוף פעולה עם הרשות לפיתוח כלכלי של מגזר המיעוטים שבמשרד ראש הממשלה .  עיריית אום אל פאחם היא אחת מ-13 הרשויות הערביות שנמצאות בתוכנית הממשלה לפיתוח התעסוקה והתשתית בחברה הערבית כחלק מההתחייבויות לקבלה לארגון oecd.כחלק מהתוכנית מוקם באום אל פאחם פארק תעשייה בשטח של 120 דונם שמתוכו יוקצה אזור ייעודי לתעשיית ההיי-טק ." יש מאגר של מאות מהנדסים ביישובים ערבים יוסי כותן ,  ממקימי המרכז של אמדוקס בשדרות ,  ומנהל מרכז הפיתוח וההכשרה של צופן בנצרת ,  התייחס בדבריו לסיבות המביאים את צופן להתמקד בהבאת היי-טק ליישובים ערבים : " תעשיית ההיטק הישראלית לא צריכה לברוח להודו ,  היא יכולה לפרוח כאן גם בכפר קאסם ,  נצרת ואום אל פאחם כמו בהרצליה ובחיפה ".  כותן ציין ש"באום אל פאחם ובמשולש ,  כמו בשאר היישובים הערבים ,  נמצא מאגר של מאות מהנדסים ערבים שסיימו לימודי מדעים מדויקים במוסדות האקדמיים הטובים ביותר ". מהנדסים אלה אינם עובדים כיום במקצוע שאותו למדו וממשיכים לצפות לחברות היי טק שיעסיקו אותם .  למרות זאת ציין כותן שבשנתיים האחרונות יש התקדמות גדולה בהעסקת עובדים ערבים בהיי-טק.יהודה זיספאל ,  נשיא קבוצת רד ויו"ר איגוד תעשיות האלקטרוניקה והתוכנה ,  אמר בפורום מנכ"לים ההיי-טק שנערך לאחרונה במסגרת כנס המי"ל כי כי מעל ל-10,000 מהנדסים זרים עובדים בתעשיית ההיי-טק הישראלית בחו"ל.הכנס באום אל פאחם"אמדוקס מעסיקה יותר מ-6,000 משרות בחו"ל .  כל חברת היי-טק גדולה אחרת מעסיקה מעל ל-1,000 עובדים .  אז פרט לכך שבמקום להעסיק ישראלים אנחנו גם מעסיקים הודים ,  סינים ומהנדסים במזרח אירופה .  אנחנו לא רק מעבירים להם עבודה אלא גם ידע .  ההודים ,  הסינים והמהנדסים במזרח אירופה מוכשרים .  הם לומדים מהפרויקטים שאנו מעבירים להם .  וכך אנחנו מלמדים אותם איך להתחרות בנו ",  ציין .  זיספאל טען עוד שישראל מייצרת מדי שנה כ-8,000 מהנדסים בוגרי אוניברסיטאות ומכללות ,  ועל מנת להגדיל את יצוא ויצור מגזר ההיי-ק הישראלי ,  עליה להגדיל מספר זה במקום לייצא עבודות מיקור חוץ למזרח הרחוק ומזרח אירופה.רפי מאור ,  מנכ"ל eci ,  אמר לאחרונה בראיון ל-themarker כי מאות מהנדסים במרכז הפיתוח בהודו ו-400 עובדים בסין ,  מתוכם 200 מהנדסים .  עד לפני שלוש שנים הועסקו רק 100-200 מהנדסים ערבים בענף  ( מתוך תעשייה של כ-150 אלף עובדים ,  ג"ג )  .  כיום היעד של כותן ושל שותפיו להקמת צופן ,  סמדר נהב וסמי סעדי ,  הוא השמת 1,000 מהנדסים ערבים עד סוף 2011.כותן התייחס בכנס לסדרה של פעילויות שעל הממשלה לקיים על מנת לעודד הקמת מרכזי פיתוח ותעשייה מתקדמת בישובים הערבים .  בין היתר ציין כותן פעילות כמו חיוב חברות פרטיות הזוכות במכרזים ממשלתיים להעסיק אחוז מסוים של מהנדסים ערבים ;  מכרזים לסבסוד השכר לאוכלוסיות מוחלשות ;  וסיוע לחברות ויזמים בהורדת רמת הסיכונים וההשקעה על ידי מתן מענקים מותני ביצוע בעיקר בשלבי ההקמה ,  כמו פטורים ממסים וכו' ;  וכן יצירת תוכניות עידוד תעסוקת נשים בדומה לנשים חרדיות ." בדיוק כמו שהממשלה דורשת העסקה של 80% תושבי פריפריה כשהיא מסייעת למפעלים בנגב ,  כך צריך להיות גם בקידום אזורי תעשית היי טק ערבית ",  אמר כותן . " כשהתחלנו את הפעילות של צופן ב-2008 היו בנצרת פחות מ-30 מהנדסים שעבדו בפיתוח תוכנה .  היום יש בה יותר מ-220 .  אבל להוציא את העיר נצרת ,  אין באף מרכז ערבי תעשיית היי-טק או תעשיה תומכת היי-טק .  צופן שמה לעצמה מטרה לפתח מרכזי תעשייה דומים במשולש .  הכנס הוא התשובה שלנו לפעילות הימין הקיצוני באום אלפחם וגם מה שיאפשר למדינה לשלב יותר אוכלוסיות בכח העבודה ולהתקדם מבחינה כלכלית ". "לא עוברים ראיונות עבודה "  מוחמד מחאג'נה אחד הבוגרים של מסלול ההכשרה והשמה להיי-טק בצופן ,  תיאר את החוויה שלו בתור בוגר ערבי בתחום התוכנה .  לאחר סיום הלימודים עבד בבניין כדי להתפרנס כי לא זומן לאף ראיון.לאחר התוכנית של צופן זומן לשלושה ראיונות בשלוש חברות ,  התקבל לכולם ובחר את ההצעה שהתאימה לו ,  כיום הוא עובד בחברת mitsoft .בין המכשולים ששניצבים בפני אקדמאיים ערבים המבקשים לעבוד בהיי-טק הישראלי ניתן לציין כמה :  מבחני קבלה שרובם מבוססים על שפה ותרבות ;  היעדר רשת קשרים חברתית הדומה ליוצאי הצבא הישראלי  ( יחידות 8200 ,  ממר"ם ושאר יחידות המחשב,ג.ג )  ,  מרחק גיאוגרפי ממרכזי התעסוקה  ( היי-טק הישראלי מתפרס בעיקר במדינת  " חדרה-גדרה ")  וחולשה בשפה האנגלית.בשנתיים שחלפו מאז הקמתה ,  הצליחה צופן להביא לשילובם בחברות היי-טק של כ-100 מהנדסים ומהנדסות ערבים חדשים ,  שהם כ-50% מסך העובדים הערבים שהצטרפו לתעשייה בתקופה זו .  בין חברות ההיי-טק הישראליות שנוהגות להעסיק מהנדסים ערבים באופן נרחב ניתן לציין לטובה את אינטל ישראל וצ'ק-פוינט .
 
עמותת צופן :  ההיי-טק הישראלי לא צריך לברוח להודו - הוא יכול לפרוח בכפר קאסם ואום אל פאחם
העמותה מקדמת במהלך לקדם הקמת מרכזי תעשיית ההיי-טק באזור המשולש

