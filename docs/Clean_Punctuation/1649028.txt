לדור : " החלטה בעניין ליברמן בתוך שבועות "
 פרקליט המדינה התייחס לאפשרות שהיועמ"ש יקבל החלטה בעניינו של שר החוץ . " בקרוב תהיה החלטה האם להזמין את ליברמן לשימוע ,  זאת בהנחה שבחומר הראיות יימצא חשד לעבירות פליליות "
  ( באדיבות הערוץ הראשון ) 
פרקליט המדינה משה לדור ,  אמר אמש  ( שלישי )  כי בתוך מספר שבועות יקבל היועץ המשפטי לממשלה החלטה אם להזמין את שר החוץ אביגדור ליברמן לשימוע .  בראיון לתוכנית  " פוליטיקה "  בערוץ 1 אמר לדור כי  " בקרוב תהיה החלטה האם להזמין את ליברמן לשימוע ,  זאת בהנחה שהיועץ המשפטי יחליט שבחומר הראיות יש חשד לעבירות פליליות ".  
מוקדם יותר אתמול פנה פרקליטו של ליברמן ליועץ המשפטי לממשלה יהודה וינשטיין בדרישה לפתוח בחקירה בעקבות מה שהוא מגדיר  " עניין הדלפה נוספת מחקירתו של השר ליברמן  חשד לשיבוש מהלכי משפט ,  גילוי בהפרת חובה ,  מרמה והפרת אמונים ושימוש לרעה בכוח המשרה על ידי מי מאנשיה של משטרת ישראל .  ביצוע עבירה באופן כה גלוי ובוטה על ידי איש משטרה צריך להדאיג כל אזרח החרד לשלטון החוק ולא ניתן לעבור עליו לסדר היום ",  כתב עורך הדין במכתב לוינשטיין .  
ליברמן זומן אתמול בצהריים לחקירה בחשד לשיבוש הליכי משפט והפרת אמונים .  חקירתו הגיעה בעקבות חקירת שגריר ישראל לשעבר בבלארוס ,  זאב בן אריה ,  בחשד לביצוע עבירות שיבוש הליכי משפט ,  גילוי בהפרת חובה ומרמה והפרת אמונים .  במהלך חקירתו של בן אריה עלה החשד כי העביר לשר החוץ מסמך סודי בנוגע לחקירה בעניינו .
 עורך דינו של ליברמן ,  ירון קוסטליץ כתב במכתבו לוינשטיין כי  " מרשנו נקרא היום לבקשת היחידה הארצית לחקירות הונאה להשלמת חקירה .  הוא התייצב כפי שהתבקש על ידי המשטרה והנה טרם חלפה ולו שעה קלה מסיומה של החקירה ופרטי החקירה הודלפו לאמצעי התקשורת על יד מי מאנשי משטרת ישראל .  ההדלפות החוזרות והנשנות מחקירת המשטרה בעניינו מהוות עבירות חמורות של שיבוש מהלכי משפט ,  גילוי בהפרת חובה ,  מרמה והפרת אמונים ושימוש לרעה בכוח המשרה .  אשר על כן אבקשך כי תורה שהמחלקה לחקירות שוטרים במשרד המשפטים תפתח בחקירת ההדלפה הזו באותה הנחישות והדבקות שבה חקרה משטרת ישראל את מרשנו במשך עשר השנים האחרונות .  יהיה זה אך ראוי ומתבקש כי מח"ש תחקור את ההדלפה שלא כדין מהיום ". 
בתוך כך ,  הבוקר יעתור שר החוץ ליברמן לבית המשפט העליון בבקשה להורות למנהל המחלקה לחקירות שוטרים ,  לפרקליט המדינה וליועץ המשפטי לממשלה להסביר מדוע סגרו את תיק חקירת הדלפות אנשי המשטרה מחקירותיו הקודמות .  המחלקה לחקירות שוטרים פתחה בחקירה בנובמבר 2008 בעקבות הדלפות של מסמכים מוכמנים מחקירתו של ליברמן אשר נפתחה ב-2006 .
 עדכון ראשון :  19:22

לדור : " החלטה בעניין ליברמן בתוך שבועות "
 פרקליט המדינה התייחס לאפשרות שהיועמ"ש יקבל החלטה בעניינו של שר החוץ . " בקרוב תהיה החלטה האם להזמין את ליברמן לשימוע ,  זאת בהנחה שבחומר הראיות יימצא חשד לעבירות פליליות "
 
