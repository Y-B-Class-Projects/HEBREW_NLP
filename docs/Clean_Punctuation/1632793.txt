יתרות המט"ח של סין זינקו לשיא של 2.4 טריליון דולר
עלייה חדה מהצפוי בהלוואות החדשות שהעניקו בנקים בסין - הסתכמו ב-1.4 טריליון דולר ב-2009
יתרות המט"ח של סין זינקו בדצמבר לשיא ,  והיקף ההלוואות החדשות שהעניקו בנקים בסין בחודש שעבר התרחב יותר מהצפוי ,  לפי נתונים שפירסם ביום שישי הבנק המרכזי של סין ,  כך דיווחה סוכנות הידיעות בלומברג .  יתרות המט"ח של סין ,  הגדולות בעולם ,  זינקו ב-23% ,  או 453 מיליארד דולר ,  לעומת החודש המקביל בשנה הקודמת ,  לשיא של 2.4 טריליון דולר .  הגידול ביתרות המט"ח של סין נובע בין השאר מרכישות של מטבעות זרים שמבצעת ממשלת סין בניסיון למנוע את התחזקות המטבע המקומי .  אחת התוצאות של מדיניות זו ,  שנועדה לסייע ליצואנים בסין ,  היא שסין הפכה לנושה הגדול ביותר של ארה"ב ,  לאחר שצברה אג"ח ממשלתיות אמריקאיות בסך 799 מיליארד דולר.היקף ההלוואות החדשות שהעניקו בנקים בסין הסתכם בדצמבר ב-379.8 מיליארד יואן  ( 55.6 מיליארד דולר )  - מעל לתחזיות הכלכלנים להלוואות חדשות בסך 310 מיליארד יואן .  בסיכום שנתי הסתכמו ההלוואות החדשות של הבנקים בסין בשיא של 9.59 טריליון יואן  ( 1.4 טריליון דולר )  .
 
יתרות המט"ח של סין זינקו לשיא של 2.4 טריליון דולר
עלייה חדה מהצפוי בהלוואות החדשות שהעניקו בנקים בסין - הסתכמו ב-1.4 טריליון דולר ב-2009

