הצבא מטעה את הציבור בנוגע לנכי צה"ל 
קיצוצים בביטחון
 >  >  אין כמו מדינת ישראל לזכור את הנופלים בקרבות ,  את הגיבורים שלא ישובו עוד ,  את יפי הבלורית והתואר .  הגיבורים האחרים ,  שלא  " זכו "  למות בעד ארצנו ,  נותרו כאן עמנו להתמודד עם חיים בצל הקושי ,  המכאובים והנכויות הגופניות .  איתרע מזלם של חלקם והם נרדמו על ההגה לאחר שבוע פעילות קשה בשטח האויב או בבסיס ,  ולא הספיקו לקפוץ על רימון כדי להציל את הפלוגה .  האם האחריות של משרד הביטחון על אלה פחותה מאשר על האחרים ?  את החטא הקדמון כלפי נכי צה"ל ,  ניתן למצוא בכתב המינוי של ועדת גורן ,  שמטרתה היתה להביא  " לייעול בפעילות מערכת השיקום ולאיתור מקורות לחיסכון תקציבי ".  ראש הממשלה ,  שר האוצר ושר הביטחון כותבים שם כי הם ממנים את הוועדה לבחון אמות מידה לזכאות לסיוע באגף שיקום נכים ובאגף משפחות והנצחה .  דבר אחד לא הובא בחשבון - הנתונים שבהם אגף השיקום של משרד הביטחון מלעיט את הפוליטיקאים ,  את התקשורת ואת דעת הקהל ,  והמייצרים תמונת מציאות שגויה ויותר מכך ;  ושאינם חושפים את המספרים שאותם אגף השיקום לא היה רוצה שתדעו .  במצגת לוועדת ברודט בפברואר 2007 ,  הציג משרד הביטחון נתון של 16,355 נכי צה"ל שנפצעו בתאונות דרכים ובתאונות אחרות .  באוגוסט 2009 ,  הדו"ח שהציג משרד הביטחון לוועדת חוץ וביטחון בכנסת ,  עמד על 10,716 נכים .  חודשיים אחר כך ,  הוצג הדו"ח לוועדת גורן והפעם עמד המספר על 20,177 נכים .  מבולבלים ?  גם אנחנו .  הנתונים הללו מלמדים רבות על ההתנהלות והדיווח של משרד הביטחון .  הם אינם עקביים ואינם מאפשרים לעוסקים ברצינות בנושא לקבל תמונת מציאות אמיתית של המתרחש באגף השיקום .  ואם בתאונות דרכים עסקינן ,  נתון נוסף שאינו מספק אגף השיקום של משרד הביטחון הוא גובה הכספים שהוא גובה מחברות הביטוח על כל נכה מתאונת דרכים ,  ומה מתוך זה מגיע בסופו של יום למטרת שיקום הנכה .  מיותר לומר שאגף השיקום אינו מציין את הכספים הללו כ"הכנסה ",  ומעלים את הפרט החשוב הזה מדעת הקהל .  גם לארגון נכי צה"ל יש מספרים .  כמה נכי צה"ל שוקמו על ידי אגף השיקום במקומות עבודה ב-2008 ?  105 איש בלבד .  לפי נתונים לא רשמיים ,  ב-2009 שוקמו בתעסוקה דרך האגף כ-12 איש בלבד .  בכמה אנשים באמת מטפל אגף השיקום  " שכורע תחת עומס הטיפול בנכי צה"ל "?  בפחות מ-5,000 בני אדם .  משרד הביטחון טוען כי הכסף שמשולם לנכי צה"ל שאינם משוקמים בתעסוקה ,  הוא המרכיב הכלכלי העיקרי בהוצאותיו .  למרות זאת ,  משלם המשרד לחברות השמה ששולחות את הנכה למשרות שמפרסם משרד התעסוקה .  בשביל להפחית את הנטל היו צריכים פקידי האגף להציב את נושא מציאת התעסוקה בראש סדר העדיפויות ,  אולם לא כך .  לוואקום הזה נכנס ארגון נכי צה"ל ,  שיזם מהלך של שיתוף פעולה עם לשכת התעסוקה ,  ללא מתווכים וללא עלויות ,  אלא מתוך הבנה כי מדובר במעשה ערכי שאין שני לו .  בשוך הפגנות אלפי נכי צה"ל בנובמבר 2009 ,  במחאה על היחס המשפיל והפוגע מצד משרד הביטחון ,  התעקש שר הביטחון אהוד ברק לצרף לכל אחד ואחת מנכי צה"ל מכתב אישי בתוך גיליון  " הלוחם ".  במכתבו חיבק ברק את הנכים : " אני מבקש לחזור ולהדגיש כי מדינת ישראל חבה לכם חוב ערכי ומוסרי גדול ביותר ",  הוא כתב ל-50 אלף נכי צה"ל בישראל , " נפעל ולא נרפה מחיפוש דרכים ואמצעים לשיפור תמידי ",  הוסיף .  כדרכן של מלים ,  גם מלותיו היפות של ברק התפוגגו באוויר .  כבר כעת ,  פחות מחודשיים לאחר שהוחלט לתקן את הגזרות והתקנות שפגעו בנכי צה"ל ,  אגף השיקום של משרד הביטחון שב לסורו ,  והוא משנה באופן חד צדדי ועל דעתו את ההסכמים .  במציאות שכזו שבה הסכם כתוב על הקרח ,  פקידים מקבלים החלטות בשם המחוקק ומטרתו של אגף השיקום היא לחסוך כסף על גבו הכפוף ממילא של הנכה ,  במקום ליישר גוו ולשקמו - נאלצים נכי צה"ל לדאוג לעצמם לבדם .  איש לא יעשה זאת עבורם .  נכי צה"ל אינם הבעיה .  נכי צה"ל הם מגש הכסף החי והנושם ,  שנמצא כאן אתנו .  אני קורא למשרד הביטחון להתעורר !  מדינת ישראל מושתתת על צבא חזק ובעל מוטיבציה .  החלטה להבחין בין נכי צה"ל היא מסוכנת ,  לא מוסרית ,  לא ערכית ועלולה לפגוע במרקם החשוב ביותר בישראל - חייליה ,  ורצונם לשרת את המדינה ,  כאשר הם סמוכים ובטוחים שהמדינה ששלחה אותם להגן עליה ,  תגן גם היא עליהם כאשר יזדקקו לה .  הכותב הוא יושב ראש ארגון נכי צה"ל

הצבא מטעה את הציבור בנוגע לנכי צה"ל 
קיצוצים בביטחון

