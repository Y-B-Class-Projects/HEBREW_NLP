הפרח היקר בארץ ,  האדמונית ,  נמכר בשווקי אירופה במחיר שיא של 5 יורו לפרח בודד
התמורה מייצוא האדמונית הסתכמה בשנה שעברה ב-4 מיליון דולר 
" האדמונית "  שהוכתרה על ידי מגדלי הפרחים  " מלכת הגינה ",  נמכרת בימים אלו בשווקי הפרחים באירופה תמורת 5 יורו  ( 27 שקל )  לפרח בודד .  האדמונית היא פרח שופע צבעים ובעל ריח מיוחד ,  שקוטרו מגיע במהלך פריחתו ל-15 ס"מ ומקורו באסיה אך הוא גדל בכל רחבי אירופה .  האדמונית ,  שנבחרה לפרח הלאומי של סין ,  הובאה לישראל לפני 15 שנה ולאחר שנים רבות של מחקר וטיפוח ,  הצליחה פרופ' רינה קמצסקי מהמכון למדעי הצמח במינהל למחקר חקלאי בבית דגן  ( "מכון וולקני ")  ,  להקדים את פריחתה מאפריל-יוני לינואר-מרץ ובכך מקדימה פריחת האדמונית בישראל את פריחת האדמונית באירופה בשלושה חודשים ומאפשרת למגדלי הפרחים בישראל לגבות בעבורה מחירים חסרי תקדים בחודשים ינואר מרץ .  אף שהתמורה למגדל הפרחים הישראלי מסתכמת בדרך כלל ל-6-7 שקלים לפרח ,  כרבע מהמחיר שמשלמים הצרכנים באירופה ,  עדיין גידול ויצוא פרחי האדמונית הוא בבחינת בוננזה אמיתית למגדלי הפרחים בישראל ,  הנאבקים בקושי רב על קיומם בשל התחרות הקשה שמציבים להם מגדלי הפרחים במדינות אפריקה ,  בעיקר בקניה ,  אתיופיה ,  ודרום אפריקה ,  שבהן ההוצאה לשכר עבודה נמוכות בעשרות אחוזים מאלו של מגדלי הפרחים בישראל.את שני הזנים הנפוצים של האדמונית  " שרה ברנרד "  וה"דוכסית מנומרה "  מגדלים באזורי האקלים הקרים יותר של ישראל ,  הגולן ,  הגליל הרי ירושלים אך גם בנגב ובישובי חבל הבשור .  התמורה מיצוא פרח האדמונית הסתכמה בשנה שעברה ב-4 מיליון דולר ,  עדיין מעט לעומת התמורה מזני הפרחים הוותיקים ,  אך ככל שהמגדלים מתוודעים לפרח הזה ולתמורה שניתן לגבות מיצואו גדלים שטחי הגידול ,  שהגיעו בשנה שעברה ל-400 דונם ,  רובם באזור ההר .  במחקר שהובילה פרופ' קמנצקי ,  היה שותף מכון המחקר  " מו"פ צפון "  בראשות מנשה כהן  ( בבעלות כמה מועצות האזוריות בצפון ,  משרדי הממשלה והקק"ל )  .
 
הפרח היקר בארץ ,  האדמונית ,  נמכר בשווקי אירופה במחיר שיא של 5 יורו לפרח בודד
התמורה מייצוא האדמונית הסתכמה בשנה שעברה ב-4 מיליון דולר

