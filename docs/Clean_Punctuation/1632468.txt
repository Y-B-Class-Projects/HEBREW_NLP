דעה :  שומה נגדית  " סודית "
 תופעה חדשה ומסוכנת של חברות ביטוח :  שומה נגדית  " סודית ",  שמטרתה הפחתת הפיצוי למבוטחים והכל בניגוד לחוק ,  לכללי האתיקה ולצדק הטבעי
בשבועות האחרונים אנו נתקלים בתופעה חדשה  ( למעשה ,  כל התופעות ישנות עד מאוד ,  אך תמיד לובשות כסות חדשה )  של מספר חברות ביטוח בישראל - הפקת שומה נגדית ו"סודית "  של שמאי בקר/חוץ  ( כנגד השומה היחידה והמוכרת למבוטח ולמוסך ,  המופקת על ידי שמאי חוץ שנבחר מרשימת שמאי החוץ של חברת הביטוח )  והתבססות עליה לצורך תשלום הנזק למבוטח .  באורח פלא כל השומות הללו ,  הן  " שומות כלכליות "  פסולות המפחיתות את הפיצוי למבוטח והגורמות לו לחסר כיס וכמובן ,  מובילות את המבוטח הנמצא במצוקה וברגשות תסכול ,  לחפש סעד אצל המוסך  " הסורר "  שהשיב את רכבו לקדמות על פי מחירי שוק ולא על בסיס מחירי מוסך ההסדר ומחירי החלקים הרצויים לחברת הביטוח .
 פעולות אלה נוגדות כמובן את הסדר השמאים - הדין הקיים ,  וכן את כללי התנהגות השמאי המתחייבת על פי דין ,  נוגדות את כללי האתיקה המסחריים ,  ונוגדות את כללי הצדק הטבעי .
 אנו כמובן מגנים בשאט-נפש את הפעילות הזו ואת שמאי הרכב הספציפיים אשר משתפים פעולה ליישום פעולות כגון אלו שתכליתן  הגדלת רווחים על חשבון המבוטחים תוך פגיעה ממוקדת ומכוערת במוסכים חופשיים שחברת ביטוח ספציפית חפצה ברעתם .
 מאז ומתמיד ידענו והתרענו - חלק גדול מהעוולות הביטוחיות אינן יכולות להתבצע ללא שיתוף הפעולה של שמאים וצר לנו על כי תמיד נמצא  " השמאי התורן "  שיאות לפגוע במבוטח ובמוסך בו בחר לתקן את הרכב  ( ואחר כך ,  מן הסתם ,  ילין על שעור שכר הטרחה הנמוך שהוא מקבל מחברות הביטוח )  .  אך לא הכל שחור ,  כמובן ,  ויש סעד ויש דין ודיין .  לידיעתכם - מבוטחים ומוסכים שהתלוננו על חברות הביטוח ועל שמאים המייצרים שומות-כלכליות  " מטעם "  ו"לטעם ",  זכו כבר למענה חיובי מהרשויות והחברות שפעלו כך נאלצו להוציא מכתבי הסבר מגמגמים ומביישים בתוספת צ'ק שכיסה את הפער המלאכותי .
 אנו מקווים כי המפקח על הביטוח ,  מלבד הטיפול הפרטני והמבורך שהוא עושה לתיקון מיידי של עוולה ספציפית ,  יחמיר מאד עם מבטחת הנוהגת באמצעים פסולים אלה על מנת שמקרים אלה לא יישנו .  אנו מבטיחים כי מחלקת פניות הציבור של איגוד המוסכים בישראל ,  תסייע לכל מבוטח/מוסך בהוקעת כל שמאי רכב הנוהג באופן פסול כגון זה לרבות הגשת תלונות לוועדת האתיקה לשמאי הרכב במשרד התחבורה .  מאחר ובתנאים ובנתונים הנוכחיים ,  וזאת על פי תלונות מבוטחים ודיווחים של מוסכים/מוסכי הסדר ,  תיקוני רכבים שעברו תאונות דרכים ,  מתנהלים באקלים מקצועי הזוי בו המוסך ,  האחראי על השבה לקדמות של הרכב ,  נדרש ליישם סטנדרט בסיסי נמוך של תיקון ,  על מנת לממש את חוזהו עם חברת הביטוח ומבלי להתייחס למשמעויות אחרות העלולות להיגרם מיישום אוטומטי של סטנדרטים נמוכים בתיקון תאונה .  אנו כמובן נפעל כנגד מוסכים שיסכימו להוציא מתחת ידם תיקון רכב לא מקצועי ולא בטוח .  חובתם המקצוע והמוסרית בעת ניסיונות השבה לקדמות שאינם מתיישרים עם שיקול דעתו המקצועי ובטיחות הרכב הינה לעדכן את המבוטח והפנייתו לייעוץ מקצועי ולסעד משפטי .
 בטוחני כי אורך הרוח של נותני השירות בתחום הרכב הזוכים לשיתוף פעולה מצד לקוחותיהם ,  המעוניינים בהשבה לקדמות של הרכב ובתיקון איכותי ,  מקצועי ובטוח וכזה שלא יפגע גם בערכו המסחרי של הרכב - ינצח את שוק העוולות הזה עד לביטול הבידול בהשתתפות העצמית למבוטח  ( פיתוי רע המכונה  - " הטבה ")  ו/או עד שיגווע מעצמו ובאופן טבעי שוק מוסכי ההסדר באופן שהוא מנוהל כיום .
 שמרו על זכותכם להיות חופשיים ושמרו על זכותו של לקוח המוסך לתיקון בטוח ולהשבה לקדמות ראויה על פי סטנדרטים מקצועיים של בטיחות ואיכות .  בסופו של דבר זה משתלם לכולם .
 
דעה :  שומה נגדית  " סודית "
 תופעה חדשה ומסוכנת של חברות ביטוח :  שומה נגדית  " סודית ",  שמטרתה הפחתת הפיצוי למבוטחים והכל בניגוד לחוק ,  לכללי האתיקה ולצדק הטבעי

