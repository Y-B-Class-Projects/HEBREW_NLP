כשהחיטה תופסת מקום של כוכב
במשחקים וניסויים על חיטה או גריסים ,  אפשר להגיע לתבשילים בריאים ולא משעממים שאפשר לאכול חמים או קרים
זה היה אחד מהימים האלו שבהם בהיתי במחשב ובמקלדת ,  ולא היה לי מושג לאן המילים יקחו אותי .  בעצם זה בדיוק העניין ,  אם המילים היו מתחילות לזרום ,  הן כבר היו לוקחות אותי לאנשהו ,  אבל הן לא מסתובבות ולא זורמות .  הן לא קיימות .
 כמה כבר אפשר לקוות שאולי המחשב יתחיל להקליד מעצמו ,  או לפחות י ? פתח איתי איזו שיחה .  אני מחכה בסבלנות אבל זה לא קורה . " שישאר עם עצמו "  אני אומרת ,  והולכת למטבח .  אולי משם תבוא הישועה .  מעדיפה לדבר עם פטרוזיליה ירוקה מאשר עם המסך המרצד .
 ואז זה קורה .  הדיאלוג הזה שיש לי  ( מידי פעם )  עם המצרכים ,  הסירים והכפות .  אני שוב נזכרת שבסופו של יום תמיד אעדיף אוכל שבסיסו פשוט ,  לא מתוחכם מידי אבל בכל זאת מפתיע ,  לא מסובך מידי ועשוי ממצרכים זמינים .  
מידי פעם אני מכניסה איזה חומר גלם חדש למטבח ולא מבינה למה לקח לי כל כך הרבה זמן לערוך בו ניסוי .  זה כל כך פשוט וטעים ,  ואפשר לשחק איתו בווריאציות רבות .  ולרוב הוא יהיה חומר הגלם הכי פשוט בעולם ,  סתם אחד שנזנח מאחור ,  או בקצה המדף שבסופר .
 אז הנה שלושה כוכבים פשוטים אבל מאירים למרחקים .  שניים מהם יכולים להוות חלופה הוגנת למנת האורז/פסטה/פתיתים השגרתית  ( כן ,  וגם ילדים יאהבו את זה .  לפחות שלי אוהב ..  .) 
מודה באשמה .  עשיתי סטאז' על חיטה רק עכשיו .  הבסיס פשוט והשמיים הם הגבול .  נסו ותהנו ! אה כן ,  החצילים מטוגנים בחום המחבת וממש לא טובעים בשמן .
 חומרים:2 כוסות חיטה1 כף שמן זית3.5 כוסות מיםמלח
לתוספת:200 גרם שעועית ירוקה 2 גזרים קלופים ומגוררים על פומפיה1 חציל חתוך לקוביות  ( + 1 כף שמן זית ,  מלח ) חופן עירית קצוצה  ( או כל עלים ירוקים אחרים שאתם אוהבים ) מיץ מ-1/2 לימוןזסטים או קליפת לימון מגוררת מלימון אחד1/2 כפית מלח
אופן ההכנה:1 .  מחממים היטב סיר רחב .  מוסיפים שמן זית ,  חיטה ומלח .  מערבבים היטב .  
2 .  מוסיפים את המים ומכסים .  מביאים לרתיחה ,  מנמיכים את הלהבה ומבשלים עוד כ- 20 דקות .
 3 .  פותחים את הסיר ,  מערבבים ומאווררים קלות ,  ונותנים לחיטה לנוח קצת בסיר סגור .
 4 .  בינתיים מכינים את התוספת שתתערבב עוד מעט :  חולטים שעועית ירוקה במים רותחים 5 דקות .  מסננים  ( אני חתכתי קצת את השעועית )  .
 5 .  חותכים את החציל לקוביות בגודל קטן-בינוני .  מחממים היטב מחבת טפלון .  מוסיפים את קוביות החצילים למחבת וממליחים קלות .  נותנים להם להצרב היטב ,  ומידי פעם מטלטלים את המחבת/מערבבים בעדינות .  
6 .  מוסיפים ½ - 1 כף שמן זית ומטגנים עד שהחצילים שזופים  ( עניין של דקה שתיים )  .
 7 .  בקערה רחבה מערבבים את החיטה עם כל הירקות .  מתבלים בזסטים של קליפת לימון/קליפת לימון מגוררת ,  מיץ לימון ומלח .
 יש בהם משהו מאוד חורפי בגריסי הפנינה .  רוב השנים הכרנו את סוד קסמם במרקים שונים ,  הגיע הזמן שנגלה את הקסם האמיתי  הגריסים עומדים בזכות עצמם ! 
חומרים:1 כוס גריסי פנינה½ סלסלת פטריות שמפניון - קצוצות גס½-1 כוס אפונה ירוקה קפואה1 כף שמן זית½ כפית מלח1.5 כוסות מים
אופן ההכנה:1 .  מחממים היטב סיר .  מוסיפים את שמן הזית והפטריות.מזהיבים את הפטריות ומוסיפים את הגריסים והמלח .  מערבבים היטב .  מוסיפים את האפונה הקפואה ,  ושוב מערבבים .
 2 .  מוסיפים את המים ומביאים לרתיחה .   ( אפשר לטעום את המים .  אם המליחות נעימה לכם ,  אז מצויין .  אם חסר לכם קצת מלח ,  זה בדיוק הזמן להוסיפו )  .
 3 .  מכסים ומנמיכים את הלהבה .  מבשלים 20-25 דקות  ( הגריסים צריכים לשמור על צורתם ולהיות מעט אל-דנטה ) 
נו ,  מה כבר אפשר לחדש בכרוב ?  לא צריך הרבה מסתבר .  ירק זמין וזול ,  המאפשר בקלות לעשות ממנו מה שרק רוצים.מנה קלילה ,  טעימה כתוספת חמה ,  וטעימה גם אח"כ - קרה .( אני תמיד שוכחת את הבצל ,  אז במקרה שגם אתם שוכחים או שאתם לא אוהבים בצל ,  לא נורא ,  זה טעים גם נטול )  .
 חומרים:1 ראש כרוב לבן חתוך לרבעים ולרצועותבצל 2 כפות סויה קיקומן¼ כפית מלח1.5 כפות שמן זיתמעט פלפל שחור אם אוהביםלהגשה :  חופן של גרעיני חמניות ודלעת ,  ושומשום קלוי .  
אופן ההכנה:1 .  מחממים תנור ל-200 מעלות .
 2 .  חותכים את הכרוב לרבעים ,  ומסירים את השדרה העבה .  פורסים דק .
 3 .  מערבבים עם פרוסות הבצל .
 4 .  מניחים את רצועות הכרוב והבצל בתבנית פיירקס  ( או כל תבנית חסינת חום אחרת )  .
 5 .  מערבבים את כל חומרי הרוטב ובוזקים על הכרוב .
 6 .  סוגרים את התבנית עם נייר כסף ,  אופים בחום גבוה 200 מעלות למשך ½ שעה.פותחים ומערבבים .  סוגרים ומכניסים לעוד 15 דקות .
 7 .  קולים גרעינים :  מחממים היטב מחבת טפלון .  שמים את הגרעינים והשומשום ,  מוסיפים מעט מלח וקולים כ-3 דקות ,  עד שהגרעינים זהובים .  אין צורך להוסיף שמן .
 8 .  מוסיפים את הגרעינים הקלויים ,  מערבבים ומגישים .
 
כשהחיטה תופסת מקום של כוכב
במשחקים וניסויים על חיטה או גריסים ,  אפשר להגיע לתבשילים בריאים ולא משעממים שאפשר לאכול חמים או קרים

