יוזמה חדשה - סינמטק בטייבה
עו"ד אבנר כהן ,  הממונה על הקפאת ההליכים בעיר ,  יוזם הקמת קולנוע חדש שיהפוך את טייבה לעיר הערבית הראשונה בעלת סינמטק ,  בעזרתה של אוניברסיטת תל אביב
סינמטק חדש עומד לקום בעיר טייבה ,  שיהפוך אותה לעיר הראשונה המוגדרת  " ערבית "  בה פועל סינמטק .  יוזם המהלך הוא עו"ד אבנר כהן ,  ממשרד כהן וילצ'יק קמחי ,  המשמש כנאמן בהקפאת ההליכים של העיר המופקד למעשה על ניהולה .  
ממשרדו של כהן נמסר כי מדובר בשיתוף פעולה של עו"ד כהן עם החוג לקולנוע של אוניברסיטת תל אביב , " המשמשת מייעץ להקמת הסינמטק ",  לדבריו .  עלות הקמת הפרויקט עומדת על כ-1.5 מיליון שקלים ועל פי כהן ,  בימים הקרובים ייצא מכרז לתפקיד המנהל האמנותי והאדמיניסטרטיבי של הפרויקט . 
" הסינמטק יפעל בשיתוף פעולה עם סינמטקים מובילים בארץ ,  כמו תל אביב וחולון ",  מסר כהן , " ולשם הקמתו יועמד אולם בבניין העיריה ,  שעומד מזה שנים בשיממונו ואשר יותאם לצרכים הרלוונטיים ,  בשיתוף פעולה מקצועי עם חברות המתמחות בהקמת בתי קולנוע ".  
עוד הוסיף כהן כי בחירת התכנים האמנותיים תיעשה על ידי צוות הגוי שיורכב מאנשי תרבות במגזר בשיתוף פעולה עם אוניברסיטת ת"א , " תוך הקשבה ותשומת לב לרגישויות במגזר ",  כפי שמסר כהן .
 
יוזמה חדשה - סינמטק בטייבה
עו"ד אבנר כהן ,  הממונה על הקפאת ההליכים בעיר ,  יוזם הקמת קולנוע חדש שיהפוך את טייבה לעיר הערבית הראשונה בעלת סינמטק ,  בעזרתה של אוניברסיטת תל אביב

