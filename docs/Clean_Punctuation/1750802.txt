IBI על התוצאות הרבעוניות של טבע : " עשתה בית ספר למתחרות שלה "
 הראל : " הרווחיות נובעת מהשקות מוצרים גנריים חדשים בארה"ב "
 חברת פירסמה הבוקר את דו"חותיה לרבעון השלישי של שנת 2010 .  החברה היכתה את התחזיות בשורת הרווח המתואם למניה ושברה שיא עם 1.3 דולר .  מנגד ,  המכירות היו מעט נמוכות מהציפיות עם הכנסות נטו של 4.25 מיליארד דולר ברבעון החולף .  האנליסטים סבורים כי הדו"חות היו טובים.נתלי גוטליב ,  האנליסטית ב-ibi : " מדובר בדו|חות טובים ,  כאשר טבע מפגינה עוצמה באירופה ,  וממש 'עשתה בית ספר' למתחרות שלה .  מיזוג רציופארם מתקדם לפי התוכניות .  טבע דיווחה על מכירות שיא בקופקסון ובאזילקט ,  חלק הודות להעלאת מחירים .  הירידה בתחום מוצרי הנשימה היתה צפויה ,  וביום חמישי טבע צפויה להרחיב בנושא בכנס יעודי לנושא זה ". סטיבן טפר ,  אנליסט הראל פיננסים : " המכירות היו מעט נמוכות מהציפיות כתוצאה משחיקה במכירות מחוץ לארה"ב  ( בנטרול הרכישה של רציופארם )  ,  העדר צמיחה במכירות של הקופקסון  ( למעט הההעלאת מחירים בארה"ב )  ושחיקה עונתית במכירות של המשאפים .  הרווחיות הגבוהה נובעת בעיקר משיפור חד ברווחיות הגולמית כתוצאה מהשקות של מוצרים גנריים חדשים בארה"ב והמרווחים הגבוהים יותר בתרופות המקור .  בסך הכל ,  מדובר בדיווח חזק .  למרות זאת ,  נותרו שאלות פתוחות להבהרה כגון מה קורה בשוק הגנרי באירופה ?  האם כבר מורגשת התחרות בשוק הטרשת הנפוצה ?  ואיך החברה מתכוונת לפתח את הפעילות בתחום המשאפים ?  ". 

IBI על התוצאות הרבעוניות של טבע : " עשתה בית ספר למתחרות שלה "
 הראל : " הרווחיות נובעת מהשקות מוצרים גנריים חדשים בארה"ב "
 
