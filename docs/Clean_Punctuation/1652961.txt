אישום :  חגי זגורי ניהל ארגון פשיעה
חגי זגורי ו-7 חשודים נוספים מואשמים בניהול ארגון פשיעה בדרום ,  במסגרתו ביצעו מעשי רצח ,  סחיטה באיומים והפעלת הימורים .  הדוברת של גולן : " הוא לא זומן להעיד "
  ( צילום :  שי מכלוף ואבי כהן ,  סטילס :  יותם רונן ואביב חופי ,  עריכה :  גדי וינסטוק ,  קריינות :  אילן שניג ) 
לבית המשפט המחוזי בבאר שבע הוגש היום  ( ראשון )  כתב אישום נגד חגי זגורי ושבעה נאשמים נוספים בגין שותפות לארגון פשיעה .  לפי כתב האישום ,  השמונה היו חברים בארגון פשיעה שהפעיל אמצעי הימורים בדירות ,  ספינות וכו' .  על מנת לסחוט את הכסף מאנשים שלא שילמו ,  נהגו חברי הארגון לבצע עבירות שונות כגון רצח ,  ניסיון רצח ,  סחיטה באיומים וסחיטת אויבי הארגון .  
כמו כן ,  נטען בכתב האישום ,  כי חברי הארגון רכשו כלי נשק שונים .  הארגון היה בנוי כך שלכל אחד יש תפקיד .  כתב האישום מפרט את העבירות של כל אחד מחברי הארגון ואת הפעולות שביצע כל אחד מהם במהלך התקופה בה פעל .  
מכתב האישום עולה כי יניב זגורי ,  אחיו של חגי זגורי ,  ביקש ממנו להרוג את אלי אוזן .  חגי זגורי הפעיל אחד מחייליו כדי לעשות זאת .  זגורי הזמין את אלי אוזן לדון עימו במועדון הימורים שתכננו להקים בבאר שבע ,  בתום המפגש הורה זגורי לזכריה אדרי להמתין לאוזן סמוך לביתו בשכונת רמות .  כשאוזן הגיע לביתו ירה אחד מחברי הארגון כדור בראשו .  
בכתב האישום ,  הכולל 19 סעיפים ,  נמנים 220 עדי תביעה ביניהם שלושה עדי מדינה אשר סייעו למשטרה בחקירה .  בין האנשים שצפויים להעיד נמצאים גם כמה אישים מפורסמים ,  בהם הזמר אייל גולן והבדרן ננסי ברנדס .  במקביל להגשת כתב האישום הוגשה בקשה למעצר עד תום ההליכים .  
עורך הדין אבי חימי המייצג את הנאשמים יחד עם עו"ד משה וייץ ,  אמר שמרשיו כופרים באופן מוחלט בהאשמות נגדם . " עצם העובדה שנאלצו לגייס ארבעה עדי מדינה מצביעה על כך שהראיות קלושות אנחנו ננהל מאבק משפטי עד למיצוי כל התהליך .  נראה שהמשטרה השקיעה ממון רב כדי לאסוף ראיות שכבר בשלב זה רעועות .  כסף קונה ראיות וחבל ",  אמר חימי .
 רונית ארבל ,  הדוברת של אייל גולן מסרה כי  " גולן לא הוזמן להעיד במשפט ,  ומעולם לא התבקש לעשות זאת על ידי גורם משטרתי כזה או אחר .  אין לנו כל מושג מדוע שורבב שמו לפרשה זו ואין לו כל חלק בתוכן הדברים הכתובים ".  עם זאת במשטרה ופרקליטות מחוז הדרום מתעקשים : " גולן מסר את עדותו בפרשה בימ"ר נגב ויזומן להעיד במשפט אלא אם כן הסנגוריה תסתפק בעדות שמסר במשטרה ואז לא יצטרך להגיע לבית המשפט על מנת למסור את עדותו שוב ".  
עדכון ראשון :  14:04

אישום :  חגי זגורי ניהל ארגון פשיעה
חגי זגורי ו-7 חשודים נוספים מואשמים בניהול ארגון פשיעה בדרום ,  במסגרתו ביצעו מעשי רצח ,  סחיטה באיומים והפעלת הימורים .  הדוברת של גולן : " הוא לא זומן להעיד "
 
