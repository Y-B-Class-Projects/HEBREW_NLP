סקר בארה"ב :  האינטרנט פופולרי יותר מהעיתונים המודפסים ;  שליש מהאמריקאים מקבלים חדשות בסלולר
61% מהאמריקאים קוראים חדשות ברשת ,  בעוד שרק 17% קוראים אותן בעיתונים היומיים הגדולים ,  על פי Pew
האינטרנט הוא פלטפורמת החדשות השלישית בפופולריות שלה בארה"ב ,  מעל העיתונים ואחרי תחנות הטלוויזיה המקומיות והארציות ,  שהן מקורות המידע הפופולריים ביותר - כך עולה מסקר שפירסם היום מכון המחקר pew .  רבע מהאמריקאים מקבלים את המידע שלהם דרך הטלפון הסלולרי .  78% מהנשאלים בסקר ,  שערך המכון בקרב 2,259 בוגרים ,  אמרו כי ביום טיפוסי ,  מקור המידע העיקרי שלהם לחדשות הן תחנות הטלוויזיה המקומיות .  73% אמרו כי הם מקבלים את המידע מרשתות הטלוויזיה הארציות בארה"ב ,  כגון cbs ,  או מערוצי חדשות כמו cnn או פוקס ניוז .  הסקר של pew מצביע על התחזקות האינטרנט כמדיום חדשותי ,  והיחלשות העיתונות המודפסת במקביל לכך .  61% מהנשאלים השיבו כי הם נוהגים לגלוש מדי יום באתרי חדשות באינטרנט ,  בעוד ש-54% נעזרים ברדיו כמקור חדשותי.50% מקבלים את המידע שלהם מעיתונים מקומיים ,  ו-17% בלבד נוהגי לקרוא מדי יום את אחד מהעיתונים הגדולים בארה"ב ,  כגון  " ניו יורק טיימס "  או  " usa טודיי ".  עוד מצא הסקר ,  כי 33% מבעלי הטלפונים הסלולריים בארה"ב מקבלים חדשות אל הטלפון הסלולרי.37% ממשתמשי האינטרנט אמרו כי הם היו שותפים ליצירת תכנים חדשותיים ,  הגיבו על תכנים ,  או פירסמו אותם באמצעות רשתות חברתיות כמו טוויטר ופייסבוק . " החדשות נהפכו לשימושיות יותר עבור אינטראקציה של אנשים זה עם זה ,  ולכן לחברות המדיה שנפגעו קשות מהירידה בתפוצה ובהכנסות ישנה עדיין הזדמנות להרוויח מהמגמה הזו ",  אמר לי רייני ,  מנכ"ל האינטרנט של pew .
 
סקר בארה"ב :  האינטרנט פופולרי יותר מהעיתונים המודפסים ;  שליש מהאמריקאים מקבלים חדשות בסלולר
61% מהאמריקאים קוראים חדשות ברשת ,  בעוד שרק 17% קוראים אותן בעיתונים היומיים הגדולים ,  על פי Pew

