שטרום :  לא צריך שתי מועצות שונות ברשות התקשורת 
מבנה רשות התקשורת ממשיך להתבהר :  משרד האוצר והיוצרים יקבלו נציגים במועצות של הרשות .  הממונה על ההגבלים העסקיים לשעבר ממליץ להגביר את יכולת האכיפה של הרשות שתוקם
 >  >   " הרעיון כי רשות התקשורת תורכב משתי מוצעות שונות - האחת לתוכן והשנייה לטלקום - הוא רעיון לא ריאלי ולא נחוץ ",  כך התייחס דרור שטרום ,  הממונה על ההגבלים העסקיים לשעבר ,  לגבי פרטים הראשונים מתוך תזכיר החוק לרשות תקשורת ,  שנחשף ב-themarker אתמול .  זו הביקורת הראשונה שנמתחת על מבנה רשות התקשורת המתגבש בימים אלה . " עולם התקשורת כיום נמצא בהתלכדות של תוכן ותשתיות .  ההפרדה בין ברזלים לתוכן כבר לא רלוונטית ,  ולכן צריך להקים מועצה אחת פשוטה ".  עוד טוען שטרום כי  " רגולציה חזקה חייבת להיות מבוססת על מוטת ניהול יעילה ולא על הרבה גופים ופורומים - כי אחרת הרבה דברים נופלים בין הכיסאות ".  מלבד הביקורת על רעיון שתי המועצות ,  שטרום טוען שמתווה רשות התקשורת המתגבש כעת אינו נותן פיתרון לבעיה מרכזית מאוד - יכולת האכיפה הנמוכה של הרגולטור . " כוחה של רגולציה הוא מכפלה של יכולת הסדרה עם יכולת אכיפה .  אם יכולת האכיפה היא אפס ,  אז כל המכפלה שווה אפס .  לרשות התקשורת צריכה להיות יכולת חקירה ,  ענישה וכדומה ".  בדבריו נוגע שטרום בעצב רגיש ,  שכן המשרד מתקשה כבר שנים לאכוף תקנותיו .  הוא מציע שבגוף המקצועי של רשות התקשורת יהיו מספיק פקחים וחוקרים שיוכלו להתמודד עם אכיפה מורכבת לגבי חברות התקשורת ,  והם יצוידו במגוון יכולות ענישה .  בהקשר הזה מוסיף שטרום כי  " עד היום מקרים של חילוט ערבויות הגיעו לבג"ץ ולכן נגררו שנים .  יכולת חילוט בזמן קצר היא קריטית בעולם התקשורת .  בימים אלה מנסחים את החוק להקמת בית המשפט הכלכלי ,  ואני מציע לנסח את החוק כך שבית המשפט הכלכלי יהיה הערכאה העליונה גם לרשות התקשורת ,  והחלטותיה יהיו מעין טריבונל עליון ".  שטרום אינו היחיד שמתחיל לבקר את מבנה רשות התקשורת המתגבש .  מקורות בתחום התוכן נשמעו היום אומרים שאין זה נכון בעיניהם שמועצת התכנים תהיה נחותה במידה בשום צורה למועצת הטלקום ,  כפי שמוצע .  במקביל ,  מבנה מועצת התקשורת  ( מועצת הטלקום )  מתחיל להתבהר .  בתזכיר החוק לרשות התקשורת נקבע שאחד מחברי מועצת התקשורת יהיה הממונה על התקציבים באוצר או הסגן שלו .  מדובר בהגדרה שתקל קבלת תמיכה של משרד האוצר בחוק המתגבש לרשות תקשורת .  ההערכה היא שחברים נוספים במועצה יהיו נציגי היוצרים ,  נציג מאחד מארגוני הצרכנות ואולי גם חבר שייצג את הזווית ההגבלית של שוק התקשורת .
 
שטרום :  לא צריך שתי מועצות שונות ברשות התקשורת 
מבנה רשות התקשורת ממשיך להתבהר :  משרד האוצר והיוצרים יקבלו נציגים במועצות של הרשות .  הממונה על ההגבלים העסקיים לשעבר ממליץ להגביר את יכולת האכיפה של הרשות שתוקם

