המקום הנמוך בעולם - השי הגבוה ביותר
העובדים במפעלי ים המלח נמצאים בראש הטבלה של מקבלי השי לחגים :  בפסח הקרוב יקבל כל עובד שי בשווי של 1,750 שקל ,  ובנוסף - סלסלת יין בשווי של 300 שקל
ועדי העובדים וההנהלות יוציאו השנה מעל 2.2 מיליארד שקל על רכישות של שי לחג הפסח הקרוב .  זהו גידול של 10% לעומת תקציבי השי לקראת פסח 2008 .  כך עולה מסקר של חברת ועדים .
 מהסקר עולה שערכו של השי הממוצע יעמוד השנה על 700- 900 שקלים לעובד ו-4,500 - 4,000 שקל למנהל בכיר .  לדברי יעקוב אלוש ,  מנכ"ל ועדים ,  המשבר הפיננסי כמעט שלא עצר את הפעילות העניפה של שי לחגים . " השי לחג נחשב לפרה קדושה שהנהלות נמנעות מלפגוע בו ,  גם בעיתות של קשיים כלכליים ",  אמר אלוש .
 בראש הטבלה של מקבלי השי לחגים ניצבים העובדים במפעלי ים המלח  ( הנמצאים בסכסוך מול ההנהלה בשל מחלוקות כספיות )  .  כל עובד בחברה יקבל שי בשווי 1,750 שקל ובנוסף - סלסלת יין בשווי של 300 שקלים .  בסך הכל יקבל כל אחד מעובדי מפעלי ים המלח מתנה בשווי 2,050 שקל .
 במקום השני ברשימת מקבלי השי לפסח נמצאים עובדי וגמלאי חברת החשמל ,  שכל אחד מהם יקבל שי בגובה 1,200 - 1,300 שקלים ועובדי מכתשים - שיהנו משי בשווי 1,200 שקלים לכל אחד .  עובדי הכנסת ועובדי ECI יקבלו שי בגובה 1,000 שקל .  עובדי טבע תעשיות 950 - שקל ;  בנק הפועלים 850 - שקל ;  מקורות 800 - שקל ;  משרד ראש הממשלה 750 שקל .  הקריה למחקר גרעיני  ( קמ"ג )  620 - שקל ;  שטראוס גרופ והמועצה המקומית באר טוביה - 600 שקל .
 
המקום הנמוך בעולם - השי הגבוה ביותר
העובדים במפעלי ים המלח נמצאים בראש הטבלה של מקבלי השי לחגים :  בפסח הקרוב יקבל כל עובד שי בשווי של 1,750 שקל ,  ובנוסף - סלסלת יין בשווי של 300 שקל

