דודי סלע עלה למקום ה-40 בעולם
הטורניר המוצלח בשנאי סידר לישראלי קפיצה של שלושה שלבים בדירוג העולמי .  פאר נותרה במקום ה-30 ,  קלייסטרס עלתה ל-15
דירוג הטניס העדכני פורסם הבוקר  ( שני )  ,  כאשר המחבט הישראלי הבכיר ,  דודי סלע ,  עלה שלושה שלבים בדירוג - מהמקום ה-43 ,  למקום ה-40 .  סלע ,  שהציג יכולת טובה בטורניר שנאי בשבוע שעבר ונעצר רק בחצי הגמר מול סטניסלס ואוינקה ,  יקווה להמשיך את המומנטום גם בטורניר סידני ,  שיתחיל היום ,  כאשר יפגוש מחר בסיבוב הראשון את ג'וליין בנטו הצרפתי .  אם יעפיל לשלב הבא ,  אגב ,  יפגוש סלע את יריבו משכבר ,  ואוינקה השוויצרי .  
השינוי היחיד בעשיריה הראשונה היה חילופי המקומות של חואן מרטין דל פוטרו ואנדי מארי ,  כאשר הארגנטינאי הצעיר עלה למקום הרביעי והבריטי ירד לחמישי .  רוג'ר פדרר עדיין מוליך את הדירוג עם 10,550 נקודות ,  כאשר נדאל שני עם 9,310 ודג'וקוביץ' שלישי עם 8,310 .  
בדירוג הנשים נותרה שחר פאר במקום ה-30 בעולם ,  כאשר גם בנשים לא נרשמו שינויים בדירוג עשר הראשונות - סרינה וויליאמס ראשונה ,  סאפינה שניה וקוזנצובה שלישית .  קים קלייסטרס ,  שזכתה בטורניר בריסביין ,  עלתה מהמקום ה-18 ל-15 .
 
דודי סלע עלה למקום ה-40 בעולם
הטורניר המוצלח בשנאי סידר לישראלי קפיצה של שלושה שלבים בדירוג העולמי .  פאר נותרה במקום ה-30 ,  קלייסטרס עלתה ל-15

