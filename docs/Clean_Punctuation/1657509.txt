ברק נתניה ניצחה את גלבוע/גליל 74:75
סל ניצחון של פינוק קבע 74:75 לנתניה על גלבוע/גליל .  בני השרון ניצחה את חולון ,  חיפה ניצחה ברג ,  ראשלצ את נהריה
המחזור ה-19 בליגת העל נפתח אתמול עם ההצגה הגדולה של פו ג'טר ,  שהסתיימה בסל ניצחון של הגארד ,  והוביל את ירושלים לניצחון על עפולה ,  והערב  ( ראשון )  ,  הוא נמשך עם דרמות נוספות .  במשחק המרכזי גברה ברק נתניה של אלפסי על גלבוע/גליל 74:75 ,  מסל ניצחון נהדר של דנילו פינוק 2 שניות לסיום .  גם במשחק מול חולון לבני השרון היה קרב נהדר ,  והמשחק הלך להארכה ,  לפני שפי ג'יי טאקר נקם באקסית שלו ,  והוליך את בני השרון ל-83:87 ,  אחרי הארכה .  
מכבי חיפה נאלצה להיאבק לא מעט מול יניב בורגר וקבוצתו ,  אבל ניצחה לבסוף ברמת גן את עירוני המקומית ,  76:92 .  מכבי ראשון לציון חזרה מהמסע שלה לנהריה עם ניצחון חוץ חשוב במאבק התחתית 60:67 .  המחזור יושלם ב-10 באפריל במשחק בו תארח מכבי תל אביב את עירוני אשקלון .
 לפני המשחק ,  היו מספר אנשים מודאגים בנתניה .  הקבוצה המפתיעה של אריק אלפסי הגיעה למשחק הצמרת מול גלבוע/גליל עם שני הפסדים רצופים ,  ונראה היה שהרוח יצאה ממפרשי הצהובים .  אלא שהערב הוכח אחרת .  נתניה ,  ללא אחד משחקניה המשמעותיים ביותר ,  מרקו קילינגסוורת' ,  שנפצע בפתיחה ,  הצליחה להשיג ניצחון גדול ,  תודות לסל ניצחון נהדר של דנילו פוניק לפני הבאזר .  נתניה נצמדת לגלבוע/גליל בטבלה ,  ועתה יש להן מאזן זהה של 31 נקודות .  
דקה אל תוך המשחק ,  ספגה נתניה מכב קשה ,  כשמרקו קילינגסוורת' נשכב על הפרקט ,  נאנק מכאבים ,  ונאלץ לרדת לחדרי ההלבשה .  גלבוע/גליל ניצלה זאת כדי לעלות ליתרון ,  מדאנק ענק של אייזיה סוואן .  בלי קילינגסוורת' ,  היה פינוק האיש של נתניה ,  ו-6 נקודות שלו העלו את נתניה ל-8:10 .  פארגו החל להריץ היטב את ההתקפה באדום ,  ולמרות שפינוק צלף מחוץ לקשת ,  עלתה גלבוע/גליל ליתרון 11 ,  כשברנר מצליח רק לצמק לקראת סיום הרבע ,  19:28 .  יבזורי נכנס למגרש והגיב עם שלוש שלשות שהעלו את גליל ל-24:36 .  וושהאם ופינוק צימקו ל-6 ,  יבזורי המשיך להיות האיש של קטש ושמר את האורחים מלפנים ,  אבל קאמבק של חולון לפני המחצית הוריד אותם בפיגור מינימלי ,  38:36 .
 קבוצתו של קטש עלתה ממוקדת יותר לרבע השלישי ,  ובעזרתו של אלישי כדיר רצה ל-0:7 ,  ויתרון 38:45 .  נתניה התקשתה מאוד ,  אבל קבוצתו של אלפסי סוף סוף מצאה את רות'בארט ,  ובהתקפה הבאה תפרה שלשה שהורידה ל-3 ,  אבל שלשה נוספת של יבזורי הותירה את האורחים מלפנים .  נתניה המשיכה להפעיל את וושהאם ורות'בארט ,  ואלו הביאו אותה עד שיוויון 58:58 בסיום הרבע השלישי .  
נתניה המשיכה את המומנטום ועלתה ליתרון בפתיחת הרבע האחרון ,  אבל שלשה ראשונה  ( ונקודות ראשונות )  ,  יחד עם ג'אמפ מוצלח ,  2 וחצי דקת לסיום של גל מקל שמרה את היתרון אצל גליל .  המשחק התחמם על הפרקט וביציע ,  כשאוהדי נתניה התעמתו עם אוהדי האורחים ,  והשמטרה נאלצה לעלות למושבים ולהפריד בין שני המחנות .  במצב של שוויון ,  12 שניות לסיום ,  חדר אלישי כדיר אל הסל ,  וסחט עבירה .  הזריקה הראשונה מצאה רק אוויר ,  אבל השניה הלכה פנימה וגלבוע/גליל הוליכה 73:74 .  גמור ?  ממש לא .  נתניה הלכה לאיש שלה ,  דנילו פינוק ,  שהיה הסלע שלה כל הערב ,  ופינוק בג'אמפ גדול ,  2 שניות לסיום קבר את סל הניצחון .
 לברק נתניה קלעו :  דנילו פינוק 26 נקודות ,  רוברט רות'בארט 14 ,  טוני וושהאם הוסיף 13 והוריד 7 ריבאונדים ,  טוני יאנגר עם 11 ,  שמוליק ברנר 4 ,  ערן אסנטי ואלירן גואטה 3 נקודות כל אחד ,  ליאור חכמון עם נקודה אחת .
 להפועל גלבוע/גליל קלעו :  בריאן רנדל הוביל עם 17 נקודות ו-8 ריבאונדים ,  דגו יבזורי קלע 14 ,  ג'רמי פארגו 13 ,  אייזיה סוואן 9  ( 3 מ-3 ל-2 )  ,  אלישי כדיר 7 ,  גל מקל ואריק דניאלס קלעו 5 נקודות כל אחד ,  אבישי גורדון הוסיף 4 .
 שחקניו של אבי אשכנזי אמנם ניצחו ,  וניצחו בגדול ,  אבל גם הם יודעים שהיתרון הזה משקר .  החיפאים פגשו את רמת גן השבורה ,  אחרי שזו חטפה 36 נקודות מהפועל ירושלים במחזור הקודם ,  ונאלצה לעבוד קשה מאוד .  פעמיים איבדה חיפה פער דו ספרתי ,  ואיפשרה למארחים לחזור ,  אבל בסופו של הערב ,  הבדלי הרמות דיברו ,  חיפה התעשתה וברחה בדקות האחרונות של המשחק ,  כדי להבטיח את הניצחון .
 ברנדון יואינג העלה את המארחים ליתרון מחוץ לקשת ,  אבל חיפה הגיבה בריצת 0:9 ,  בראשותו של מי אם לא ,  דבון ג'פרסון ,  שקלע 7 נקודות רצופות .  רובי ואחנון צימקו מעט ,  אבל קוז'יקרו וג'פרסון המשיכו להלום בקבוצתו של בורגר ועלו ל-6:18 .  רמת גן החלה להתעורר ,  אבל חיפה שמרה מרחק ,  ובסיום הראשון זה 24:32 .  יואינג החל לקבל עזרה מווטסון ,  ורמת גן עשתה קולות של קאמבק ,  כשהיא מגיעה עד כדי פיגור של 3 בלבד ,  אבל ג'פרסון המשיך לחגוג על ההגנה של המארחים והעלה לפער דו ספרתי .  ווטסון שמר את רמת גן במרחק נגיעה ,  ובמחצית ירדה חיפה ביתרון 43:54 .
 ג'וליאן קאזו ,  שחזר אחרי שבמחזור הקודם סבל מפציעה היה מצויין עבור רמת גן ,  ונקודות שלו צימקו ל-61:54 .  מתפרצת של שארפר כבר הורידה עוד יותר את הפער ,  אבל ג'אמפ מוצלח של ג'פרסון ,  יחד עם שלשה של בן דוד הורידו את חיפה ביתרון בסיום הרבע השלישי ,  62:69 .  המלחמה של רמת גן נמשכה ,  ולמרות העליונות של חיפה ,  הצליחו שחקניו של בורגר להגיע עד פיגור 3 ,  כשפורבס וקאזו לוקחים את המושכות .  חג'ג' הריץ נהדר את ההתקפה בירוק ,  הזין את חבריו ,  וחיפה פתחה בריצה שהסתיימה ביתרון 12 .  בורגר ניסה פסק זמן ,  אבל זה לא עזר ,  חיפה עשתה 0:7 ,  עלתה ליתרון 18 ומשם רמת גן כבר לא הצליחה לחזור .
 למכבי חיפה קלעו :  דבון ג'פרסון 29 נקודות ב-86 אחוז ל-2  ( ו-6 ריבאונדים )  ,  ג'ייסון ריץ' 14 ,  דרור חג'ג' 13  ( ב-100 אחוז מהשדה ,  3 מ-3 ל-3 ו-4 מ-4 מהעונשין ,  כולל 8 אסיסטים )  ,  ג'סי פלוט-רוסה 9 ,  משה מזרחי 8 ,  עמית בן דוד 5 ,  עידו קוז'יקרו הוסיף 4 .  
לעירוני רמת גן :  ג'וליאן קאזו 19 נקודות ו-8 ריבאונדים ,  גרי פורבס 16  ( 6 ריבאונדים ו-5 אסיסטים )  ,  כריס ווטסון וברנדון יואינג 12 כל אחד ,  איציק אוחנון 8 ,  ג'ון שארפר 3 ,  אנטון קרזנובסקי ,  חן זיגדון ואור ברנר 2 כל אחד .
 המשחק עמד כולו בסימן שובו של פי ג'יי טאקר ,  עתה בבני השרון ,  למשחק מול האקסית אותה הוביל לאליפות היסטורית .  אוהדי חולון דווקא קיבלו בברכה את טאקר ,  אבל הוא לא קיבל אותם ,  והופעה טובה שלו הובילה את דן שמיר לניצחון חשוב .  דורסמן ושחקניו לעומת זאת ,  ייאלצו להסתפק השנה בפלייאוף התחתון ,  ולהיאבק על העונה הבאה שלהם בליגת העל .  
חולון פתחה חזק ועלתה ליתרון 2:8 מהיר .  פי ג'יי טאקר מצא נקודות ראשונות מול האקסית ,  אבל לבני השרון היה בעיקר את סם קלנסי ,  ובעזרתו היא חזרה עד שיוויון 14:14 .  או אז התעורר בבני השרון קוקי בלצ'ר ,  וב-9 נקודות העלה את בני השרון ליתרון .  קלי וגרייבס הגיבו בנקודות משלהם ,  ובסיום הרבע הראשון זה שיוויון 23:23 .  דורסמן הקפיץ לפרקט את ארז מרקוביץ' שהקשה מעט על הגנת בני השרון ,  אבל רון סטיל עם שלשה גדולה ,  ובעיקר הרבה פי ג'יי טאקר שהחל להתחמם ,  והוריד את קבוצתו ביתרון 39:41 במחצית .
 בלצ'ר וטאקר המשיכו את המומנטום והעלו את בני השרון ל-5 ,  אבל ג'ון תומאס פרץ מצויין את הגנת המארחים והשווה ל-45:45 .  הקצב הטוב של האורחים נמשך ,  כשגרייבס מעניש שוב ושוב את ההגנה של בני השרון ,  ומעלה את קבוצתו של דורסמן ליתרון 5 .  בני השרון שוב נטלה את היתרון ,  אבל ריבאונד מצויין של יוני ניר ,  וסל ועבירה שלו רגע לפני שהרבע השלישי הסתיים ,  הוריד את חולון ביתרון 58:60 .  
דווקא כשהיה נדמה שהמומנטום עובר לחולון ,  עלתה בני השרון בטירוף לרבע האחרון כשהיא טסה ל-0:10 ,  ויתרון 62:71 .  חולון לא אמרה את המילה האחרונה ,  ובעזרת הרבה מלחמה של יוני ניר ,  גרייבס וקלי חזרה למשחק ,  השוותה ל-75:75 ,  וכפתה הארכה .  שחקניו של דורסמן רצו את הניצחון בכל הכוח ,  ופתחו ב-0:4 את ההארכה .  טאקר שמר את בני השרון קרוב ,  ורון סטיל השווה ל-81:81 .  בני השרון נטלה את ההובלה ,  וחולון יצאה להתקפה אחרונה ,  אבל ניסיון שלשה לא טוב של קלי הלך החוצה ,  בני השרון לקחה את הריבאונד והבטיחה לעצמה את הניצחון .
 לבני השרון קלעו :  סם קלנסי 20 נקודות  ( ו-9 ריבאונדים )  ,  רון סטיל  ( 6 אסיסטים )  ופי ג'יי טאקר 16 כל אחד ,  אורי יצחקי 14 ,  קוקי בלצ'ר 11 ,  ארז כץ 6 ,  שון ג'יימס ובן רייס 2 כל אחד .
 להפועל חולון :  יוני ניר 18 נקודות  ( ו-7 ריבאונדים )  ,  ג'ון תומאס 17  ( ו-11 ריבאונדים )  ,  וויקין קלי 13  ( ו-7 אסיסטים )  ,  אנטוניו גרייבס 11 ,  ניב ברקוביץ' 8 ,  שון דניאל 7 ,  ארז מרקוביץ' וסאשה בראטיץ' 4 כל אחד ,  ליאור ליפשיץ 1 .
 קבוצתו של אפי בירנבוים ,  שנראתה כבויה לחלוטין בשלב כלשהו של העונה ,  השיגה ניצחון קריטי בתחתית ,  ששמר על מקומה מעל לקו האדום ,  שבינתיים שולח אותה אל הפלייאוף העליון .  נהריה היתה קרובה מאוד לנצח ,  אבל איבדה את הראש ברבע האחרון ,  ואיפשרה למגי וטאקר לפתוח פער ,  ממנו לא הצליחו המארחים לחזור .  
שתי הקבוצות לא נכנסו טוב למשחק אך נהריה התאוששה ראשונה בעזרת שתי שלשות של עודד שעשוע וברחה ל-9:16 .  דקות טובות של אוגונה אוניקווה הורידו את הפיגור של ראשון לציון ל-19:15 .  ראשון לציון הלכה בתחילת הרבע השני אל ארון מגי שצימק את ההפרש ל-2 ,  אך נהריה לא נלחצה וסטיבן סמית' דאג להעלות את נהריה עד המחצית ל-29:35 .
 ראשון לציון הלכה עם תחילת המחצית השניה ללארי אובאנון שלא איכזב והוביל ריצת 2:13 .  נהריה התאוששה ,  החזירה לעצמה את היתרון ,  אבל אובאנון בשני מהלכים גדולים קבע 49:51 לראשון לציון בסוף הרבע השלישי .  ראשון לציון פתחה את הרבע הרביעי טוב ,  וארון מגי ואבי בן שימול הוליכו אותה ליתרון 6 ,  5 דקות לסיום .  ראשון לציון הלכה בדקות הסיום לדארל טאקר ,  והוא לא אכזב וקלע 4 נקודות רצופות שנתנו לקבוצה יתרון 7 .  בדקות האחרונות הלכו בראשון לציון למאיר טפירו שלא התבלבל והוביל אותה לניצחון חוץ חשוב .
 לראשון לציון קלעו :  ארון מגי 20  ( ו-14 ריבאונדים )  ,  לארי אובאנון 16  ( ו-7 ריבאונדים )  ,  דארל טאקר 14 ,  אוגונה אוניקווה 7 ,  אבי בן שימול 6 ,  מאיר טפירו 4 .
 לעירוני נהריה :  עודד שעשוע 18 נקודות ,  סטיבן סמית' 11  ( ו-11 ריבאונדים )  ,  למאר גריר 9 ,  אדם בולינגר 8 ,  פול דילייני 7 ,  ליאור שגב 4 ,  ולאדי ירמישין 3 .
 
ברק נתניה ניצחה את גלבוע/גליל 74:75
סל ניצחון של פינוק קבע 74:75 לנתניה על גלבוע/גליל .  בני השרון ניצחה את חולון ,  חיפה ניצחה ברג ,  ראשלצ את נהריה

