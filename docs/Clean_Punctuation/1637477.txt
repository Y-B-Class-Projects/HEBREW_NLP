גם הורים שכולים יכולים לטעות
חייבים להביט למשפחות השכולות בעיניים ולהגיד בנחישות כי אין קלון בתפקודו של הרב רפי פרץ באסון הכבל .  צביקה פוגל מסביר מדוע הרב הצבאי החדש הוא מינוי מצוין לתפקיד הרבצ"ר
הרב הצבאי הראשי החדש ,  הרב רפי פרץ ,  אינו זקוק לסנגור .  מעשיו לאורך השנים ,  האמון שנותן בו צה"ל כמדריך בבית הספר לטיסה ,  הדרך בה הוא מוביל את תלמידיו במכינה הקדם צבאית והמחויבות שלו לאחדות העם הם כתב ההגנה הטוב ביותר שיכול להיות למי שמיועד לשאת באחת המשרות הרגישות ביותר.שלושת תפקידיו העקריים של הרבצ"ר בשנים הבאות יהיו  :  לתת מענה לדילמות הלכתיות מורכבות לכשיווצרו ,  לסייע למפקדים לחזק בקרב החיילים והלוחמים את רוח הלחימה ותחושת השליחות ,  ולקיים מגע והדברות עם מוסדות דת אזרחיים .  
אמירתו המפורשת של הרב רפי פרץ בגנות ההינתקות אז והיום ,  אך דאגתו כי פינוי תלמידיו ומשפחתו יבוצע בגב זקוף ובחיבוק מעידים כי מדובר באדם מעשי הנושא בגאווה את אמונתו אך לא במחיר פגיעה באחדות הלאומית .  מי שמסוגל לעמוד מול האשמות מבית מדרשם של קיצוניים המאשימים אותו כי  " רקד עם הפריץ שבא לפנותו "  וממשיך להוביל קהילה של תלמידים השותפים במאמץ ההתיישבות בנגב ומהווים חלק נכבד ממעגל המתגייסים הקרביים ראוי להיות שותף מרכזי לדילמות ההלכתיות הצפויות בעתיד .
 קשה ולעיתים בלתי אפשרי להתמודד עם אבלן וכאבן של משפחות שכולות .  אך כמי ששירת שנים רבות בצבא אין לי ספק כי אילו היה קלון או רשלנות בהתנהגותו ובתפקודו של סא"ל  ( מיל' )  רפי פרץ ,  לא היה חיל האוויר ממשיך לתת בו את מבטחו ומאפשר לו לחנוך וללמד דורות של טייסים חדשים .  על האירוע המצער שאירע לפני 18 שנה שילם סא"ל רפי פרץ מחיר פיקודי שאין בו כדי להעיב על בחירתו לתפקיד הרב הראשי של צה"ל .  אילו הייתי יודע כי התנהגותו של סא"ל רפי פרץ היתה מתחת לנורמות המקובלות בצה"ל הייתי  " שוכב על הגדר "  כדי למנוע ממנו להיות הרבצ"ר .  יתר על כן ומתוך הכרתי במוסריותו של הרב רפי פרץ ,  אין לי ספק כי הוא עצמו לא היה מקבל עליו את המינוי .  
הייתי לידו לאחר האירוע בו נרצחו 5 מתלמידיו בכרם עצמונה בשנת 2002 .  ראיתי אותו כואב אך לא ראיתי בו שמץ של שנאה או רצון לנקמה .  הוא לא נעלם ולא התחמק ,  ראיתי אותו אוסף את תלמידיו ,  מחזק את רוחם ונוטע בהם כוח להמשיך בשליחותם ובעיצוב אישיותם כישראלים .  
הרבצ"ר החדש ,  הרב רפי פרץ ,  אשר בחר להמשיך עם משפחתו ותלמידיו במלאכת ההתיישבות החלוצית בנגב ולא שקע במרירות ובבכי על מר גורלם של מפוני גוש קטיף ,  אלא בחר לחזק את תחושת השליחות כחלק וכשותף לחברה החילונית הוא התשובה הישראלית היפה ביותר שיכולנו לקוות במינוי הרבצ"ר הבא .  זה האיש שיכול לגשר בין האמונה הדתית לארציות הישראלית .  הרב רפי פרץ הוא האיש שיכול לצמצם את פערי התקשורת שבין מרכיביה השונים והבעייתיים של החברה הישראלית .
 
גם הורים שכולים יכולים לטעות
חייבים להביט למשפחות השכולות בעיניים ולהגיד בנחישות כי אין קלון בתפקודו של הרב רפי פרץ באסון הכבל .  צביקה פוגל מסביר מדוע הרב הצבאי החדש הוא מינוי מצוין לתפקיד הרבצ"ר

