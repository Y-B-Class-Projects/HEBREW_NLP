זאבי : " אני אפילו רעב יותר מבעבר "
 הג'ודוקא ענה למבקריו שקראו לו לפרוש ,  לאחר שזכה בארד בסבב גביע העולם בווינה : " אין סיבה ליחס כלפיי כמו שהתייחסו "
 מאז אולימפיאדת בייג'ינג 2008 שמע וקרא הג'ודוקא הישראלי אריק זאבי לא אחת על כך שכדאי לו לפרוש בכבוד ,  ועדיף שיעשה זאת מה שיותר מוקדם כי הוא כבר הרבה מעבר לשיא .  אבל זאבי החליט לא לפרוש ולנסות להוכיח לכל המלעיזים שהם טועים .
 הוכחה אחת לכך הוא סיפק כשזכה אמש  ( ראשון )  במדליית הארד בתחרות מסבב גביע העולם שנערכת בווינה ,  בה התחרה בקטגוריית המשקל עד 100 ק"ג .  זאבי ניצח ארבעה קרבות בדרך למקום השלישי ,  והוא נראה מוכן לאליפות אירופה שתיערך באביב .
" אני לא מרגיש שובע ואני עדיין רעב מאוד ",  אמר זאבי בראיון בגלי צה"ל . " אני יכול לתת את הטון ברמה העולמית ,  הרעב שלי אפילו קצת גדול יותר ,  לפחות בהשוואה למה שהוא היה אחרי שזכיתי בארד באתונה 2004 ". 
זאבי הסביר את פשר הרעב : " דווקא אחרי הכותרות שהיו נגדי לאחרונה והדרך שבה מתייחסים אליי ,  בניגוד לעבר ,  הרי שזה מה שמשאיר אותי וגורם לי לרצות .  מרגיז אותי שהביקורות נגדי מגיעות ממקום לא מקצועי .  כולם רואים שיש לי עדיין מה למכור ברמה העולמית .  אני אמנם לא כמו שהייתי לפני כמה שנים ,  כשאז הייתי בין שלושת הג'ודאים הטובים בעולם ,  אבל אני עדיין נמצא ברמה טובה .  זו לא סיבה להגיד לי לפרוש ולהתייחס כמו שהתייחסו אליי ". 

זאבי : " אני אפילו רעב יותר מבעבר "
 הג'ודוקא ענה למבקריו שקראו לו לפרוש ,  לאחר שזכה בארד בסבב גביע העולם בווינה : " אין סיבה ליחס כלפיי כמו שהתייחסו "
 
