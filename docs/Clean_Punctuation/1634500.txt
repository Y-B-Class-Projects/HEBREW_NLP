לבני לחרדים :  לא תקחו לנו את היהדות
יו"ר האופוזיציה הגיבה לדברים שאמר סגן שר החינוך מאיר פרוש הבוקר לפיהם  " מי שחבר בקדימה לא יכול להיות אדם מאמין ".  לבני תקפה את רה"מ שלא גינה את הדברים : " אתה יושב כאן ושותק "
  ( צילום:ערוץ הכנסת ) 
עימות חריף פרץ היום  ( רביעי )  מעל בימת הכנסת בעת נאומה של יושבת ראש האופוזיציה ציפי לבני .  לבני התייחסה לדברים שאמר סגן שר החינוך מאיר פרוש ,  מוקדם יותר היום לפיהם  " מי שחבר בקדימה לא יכול להיות אדם דתי ".  לבני תקפה את ראש הממשלה בנימין נתניהו ואמרה כי הוא מאפשר לחברי ממשלתו להתבטא בצורה כזו ומעודד בכך פלגנות בעם .  לבני אמרה כי  " היום ,  חבר הכנסת פרוש ,  אמר שמי שחבר בקדימה לא יכול להיות אדם דתי והוסיף שר השיכון אריאל אטיאס - מה לאשכנזי ולבתי כנסת ".  
לדבריה , " היינו כבר בתקופות שבהן ראינו את הפלגנות ,  והסכסוך והעדתיות משמשים ככלי פוליטי .  היום ,  ראש הממשלה ,  אולי אתה לא לוחש ,  אבל אתה נותן לזה לקרות .  זה שייך לאחדות האמיתית ".  לדבריה , " העניין שלי הוא לא אלא שאמרו את הדברים אלא ראש הממשלה שיושב ושותק ונותן לזה לקרות ..  לא יהיה מישהו שיגיד כאן למישהו במדינה הזו שהוא לא יכול להרגיש יהודי ,  ומדינה יהודית בעיניי היא בוודאי חוק השבות ,  והסמלים והשבת .  אף אחד לא יכול לקחת מאיתנו את זה ",  אמרה לבני .  
בעקבות דבריה של לבני ,  החלו חברי הכנסת פרוש וניסים זאב  ( ש"ס )  להתפרע .  פרוש צעק לעבר לבני כי לא אמר את הדברים ,  אך לבני שבה וטענה כי הדברים תועדו בפרוטוקול .  בעקבות המהומה ,  הוצאו פרוש וזאב מהמליאה .
 
לבני לחרדים :  לא תקחו לנו את היהדות
יו"ר האופוזיציה הגיבה לדברים שאמר סגן שר החינוך מאיר פרוש הבוקר לפיהם  " מי שחבר בקדימה לא יכול להיות אדם מאמין ".  לבני תקפה את רה"מ שלא גינה את הדברים : " אתה יושב כאן ושותק "
 
