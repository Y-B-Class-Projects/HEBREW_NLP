נשיא איגוד לשכות המסחר : " יש להבטיח שלא תהיה פגיעה בעצמאים לעומת שכירים באותן רמות הכנסה "
 לין התייחס להצעת רשות המסים לשינוי מבנה הטבות המס לחיסכון פנסיוני שפורסמה אתמול ב-TheMarker 
" המלצות הוועדה של רשות המסים לעידוד חיסכון פנסיוני הן בכיוון הנכון ,  בזכות הכוונה לפשט את חישובי הטבות המס ולהגדיל את החיסכון בשכבות השכר הנמוכות .  אולם ,  יש ללמוד אותן לעומק ולהבטיח שלא תהיה פגיעה בעצמאים לעומת שכירים באותן רמות הכנסה ".  כך אמר אתמול אוריאל לין ,  נשיא איגוד לשכות המסחר ,  בהתייחסו להצעת רשות המסים לשינוי מבנה הטבות המס לחיסכון פנסיוני שפורסמה אתמול ב-themarker.אתמול פורסם כי רשות המסים מתכננת מהפכה :  שינוי חקיקה שבעקבותיו יעשה חישוב הטבות המס הניתנות על הפקדות לביטוחים סוציאליים כגון פנסיה ,  ביטוח מנהלים וקופות גמל ,  פשוט יותר .  השיטה אמורה להגדיל את החיסכון בשכבות החלשות ולבטל את הקלות המס המיטיבות עם בעלי הון.לדברי לין , " מערכת הטבות המס הניתנות כיום לחיסכון פנסיוני הינה אחת מהמערכות המבולבלות והמבלבלות ביותר .  לפני שהחוסך החליט באיזה אופן לחסוך ,  צריך להיוועץ עם מומחים בתחום החיסכון האישי וגם לאחר קבלת יעוץ זה הוא עדיין נותר עם שאלות רבות ". "הטבת מס ברורה אחת ושוויונית תפשט מאד את מערכת המיסוי ואת דוחות השומה הנובעים מכך ",  הדגיש לין .
 
נשיא איגוד לשכות המסחר : " יש להבטיח שלא תהיה פגיעה בעצמאים לעומת שכירים באותן רמות הכנסה "
 לין התייחס להצעת רשות המסים לשינוי מבנה הטבות המס לחיסכון פנסיוני שפורסמה אתמול ב-TheMarker

