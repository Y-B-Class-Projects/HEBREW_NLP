רוני לוי : " אני יודע שישוו אותי לדן פטרסקו "
 המאמן שסגור באוניראה החל לעבוד ,  ומבין שצעדיו יימדדו ביחס לקודמו . " רוצה להביא שני שחקנים ששיחקו אצלי במכבי פ"ת "
 רוני לוי עדיין לא הפך רשמית למאמן אלופת רומניה ,  אוניראה אורזיצ'ני ,  אבל התוכניות לעתיד כבר מוכנות .  בראיון לתקשורת הרומנית סיפר לוי על המטרות ,  השאיפות ועל כוונתו לחזק את הקבוצה בשחקנים ששיחקו תחתיו במכבי פתח תקוה .
" רוב הפרטים סגורים .  ביום שלישי או רביעי אפגש עם המנג'ר מיחאי סטויקה ,  אבל עקרונית ,  הכל סגור ",  אמר הישראלי ,  שצפוי לחתום ביומיים הקרובים על החוזה ולקבל את המינוי הרשמי .  לוי התייחס לקודמו בתפקיד דן פטרסקו ,  שעזב לרוסיה : " אני יודע שישוו אותי לפטרסקו ,  ושהציפיות ממני גבוהות להשאיר את הקבוצה למעלה ,  אבל אני לא מפחד וחושב שאצליח לעמוד במטרות ". 
המאמן התבקש להתייחס לסגל ואמר : " שוחחתי עם המנג'ר והוחלט לא לשחרר שחקנים בשלב זה .  כשאגיע ,  נחליט יחד מי יישאר ומי ישוחרר לקבוצה אחרת .  אני רוצה להביא שני שחקנים ששיחקו אצלי במכבי פתח תקוה .  אני מקווה שהם יעזרו לנו ".  אחד השחקנים עליהם מדבר לוי הוא כנראה בובאן גרנצ'רוב ,  שלא מוצא את מקומו באפואל ניקוסיה הקפריסאית .
 אוניראה סיימה את הסיבוב הראשון במקום השני עם אותו מספר נקודות  ( 34 )  כמו המוליכה ,  קלוז' ,  והשלישית ,  סטיוואה בוקרשט .  כמו כן ,  הקבוצה תפגוש את ליברפול בשלב הנוקאאוט  ( 1/16 )  של הליגה האירופית . " המשחק נגד ליברפול מיוחד ,  אבל המטרה הראשונית היא הליגה ,  שם אני רוצה לסיים באחד משלושת המקומות הראשונים .  ראיתי מספר משחקים ואני יודע שאני מגיע לליגה חזקה ומאוזנת .  סטיוואה היא היריבה העיקרית שלנו ,  אבל קבוצות אחרות יכולות לגרום בעיות וביניהם קלוז' ",  סיכם לוי .
 בינתיים ,  גילה סטויקה כי מאמנה הגרמני של מכבי נתניה לשעבר לותר מתיאוס היה השני ברשימת המועמדים אחרי לוי : " האופציה הראשונה הייתה מאמן איטלקי .  בדקנו הרבה מועמדים .  רציתי לעבוד עם סילביו בלדיני ,  אבל הוא לא יכול היה לעזוב את איטליה .  לותר מתיאוס היה השני ברשימה ,  הוא רצה להגיע ,  אבל סיכמנו עם לוי ". 

רוני לוי : " אני יודע שישוו אותי לדן פטרסקו "
 המאמן שסגור באוניראה החל לעבוד ,  ומבין שצעדיו יימדדו ביחס לקודמו . " רוצה להביא שני שחקנים ששיחקו אצלי במכבי פ"ת "
 
