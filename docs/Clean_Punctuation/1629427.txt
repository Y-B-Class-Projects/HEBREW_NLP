קשטן : " טעות בתום לב "
 מאמן הנבחרת הלאומית הגיב לחקירה ברשות המיסים ,  לאחר שנחשד בהברחת משקאות אלכוהולים וסיגרים מבלי להצהיר
דרור קשטן ,  מאמן נבחרת ישראל ,  נחקר היום  ( רביעי )  ברשות המיסים בחשד שהבריח בקבוקי אלכוהול וסיגרים יוקרתיים ,  מבלי להצהיר עליהם או לשלם מכס .  המאמן זומן למשרדי הרשות ,  ועוכב לחקירה של מספר שעות ,  אחרי שהרשות ניהלה חקירה סמויה של מספר שבועות בנושא .  
על פי חשדות הרשות ,  המאמן הלאומי עבר על החוק במהלך תפקידו ונסיעותיו כמאמן נבחרת ישראל ,  וההנחות הן כי מדובר בהברחות מוצרים בשווי כולל של עשרות אלפי שקלים .  אבי לוזון ,  יו"ר ההתאחדות לכדורגל ,  מסר בתגובה : " כל אדם הוא בחזקת זכאי עד אשר לא הוכח אחרת .  נאחל לו שייצא זכאי ". 
הערב הוציא יועץ התקשורת של קשטן תגובה לעיתונות בה נכתב : " מדובר בטעות בתום לב שנעשתה בעת שיצא לחופשה פרטית במוסקבה במהלך חודש דצמבר .  מר קשטן רכש בדיוטי פרי בישראל בקבוק משקה אלכוהולי וחבילת סיגרים מעבר למכסה המותרת .  למרות שהדברים נרכשו במסלול 'פטור ושמור' ,  לא נאמר לו בעת הקנייה כי הוא חורג מהכמות המותרת בפטור ממס ,  כמקובל .  עם שובו לישראל נבדקה החבילה שהביא על ידי המכס ונמצא כי הכמות שנרכשה חורגת מהמותר .  דרור קשטן הצהיר מיד על נכונותו לשלם את המכס הנדרש וכך נעשה .
" בחקירתו היום ברשות המיסים הוצגו לו חשבוניות מרכישות עבר בדיוטי פרי .  דרור קשטן ,  הסביר לחוקרים כי מדובר בנסיעות אשר במרביתן ככולן לא נסע לבדו וכי לא היה במקרים אלה עבירה על המכסה המותרת .  עם זאת מר קשטן אמר לחוקרים כי מדובר בטעות בתום לב והוא לוקח אחריות על המקרים ויהיה מוכן לשלם את כל תשלומי המכס הנדרשים גם במקרים אלה ,  ככל שימצא שטעה ". 

קשטן : " טעות בתום לב "
 מאמן הנבחרת הלאומית הגיב לחקירה ברשות המיסים ,  לאחר שנחשד בהברחת משקאות אלכוהולים וסיגרים מבלי להצהיר

