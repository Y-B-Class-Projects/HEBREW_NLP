 " מר שועל המהולל "  לא יופץ בישראל
הקהל הישראלי לא יזכה להקרנות סדירות של אחד מסרטי האנימציה הבולטים של השנה ,  בשל החלטת אולפני FOX .  עם זאת ,  לסרט תיערך הקרנה חד פעמית בסינמטק חולון
סרט האנימציה  " מר שועל המהולל "   ( "Fantastic Mr .  Fox ")  שהיה מועמד לפרס גלובוס הזהב בטקס שנערך ביום א' ,  לא יגיע להפצה מסחרית בישראל ,  אך יוקרן באופן חד פעמי בסינמטק חולון .  ההקרנה תיערך ב-4 בפברואר והוא יתורגם במיוחד עבור ההקרנה .  
הסרט  " מר שועל המהולל "  בויים על ידי ווס אנדרסון  ( "משפחת טננבאום ")  ומדובבים בו מריל סטריפ ,  ג'ורג' קלוני ,  אוון ווילסון ווילם דפו וביל מוריי .  הסרט מבוסס על ספר הילדים המפורסם של רואל דאהל והוא עוסק בתהליך התבגרותו של שועל הולל ,  אשר חוזר למעשה אחרון של שובבות בסיוע כמה מחבריו הטובים ביותר .  הסרט זכה השנה בפרסי אגודת המבקרים של של לוס אנג'לס ,  ניו יורק ,  ולאס וגאס וכן הוא נחשב לאחד המועמדים הבכירים להיכנס לחמישיית הסרטים המועמדים לקטגורית סרט האנימציה הטוב ביותר באוסקר .  
סרט אנימציה בסדר הגודל של  " מר שועל המהולל ",  המופץ על ידי אולפני FOX ,  זוכה בדרך כלל להפצה מקומית ,  אולם על פי דובר החברה בישראל ,  אריה ברק ,  מדובר בהחלטה של האולפנים בחו"ל ,  שהחליטה שלא להפיץ את הסרט במספר רב של מדינות בחו"ל ,  ביניהן ישראל .

" מר שועל המהולל "  לא יופץ בישראל
הקהל הישראלי לא יזכה להקרנות סדירות של אחד מסרטי האנימציה הבולטים של השנה ,  בשל החלטת אולפני FOX .  עם זאת ,  לסרט תיערך הקרנה חד פעמית בסינמטק חולון

