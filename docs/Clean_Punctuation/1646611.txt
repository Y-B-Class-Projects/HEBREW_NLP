מצוק הארבל
משמורת הטבע ארבל תוכלו לצפות על הכנרת ,  הגליל והגולן ,  וגם לראות שלל בעלי חיים ,  ביניהם כמה נדירים במיוחד .  הטיול השבועי - יעד אחד ,  חמישה מסלולים

הארבל הוא צוק סלע זקוף מתנוסס לתפארה מעל פי תהום  המשקיף אל כנרת ,  גולן וחרמון .  בעבר היה כאן יישוב קדום שהותיר אחריו שרידי בית כנסת מפואר .  באתר שבילי טיול המובילים למספר נקודות עניין מיוחדות :  מצפור החרוב ,  מסלול נגיש הפותח צוהר אל הנוף ,  מבצר המערות - מסלול אתגרי הלוקח את נקיקים בסלע שבעבר הסתתרו בהם מורדים , " חניון גדוד העבודה "  - נקודת תצפית מרהיבה אל הנוף ,  עין ארבל - מעיין הנובע מנחל ארבל ובית הכנסת העתיק - שרידי בית כנסת מפואר מהמאה ה-4 .
 מצוק הארבל הוא אחד מסמלי הנוף של ארץ ישראל .  הקיר הזקוף ,  שראשו מתנשא כ- 400 מטרים מעל לכנרת ,  מעניק נופים מרהיבים על מרחבי הגליל והגולן ואוצר בקרבו ערכי טבע ומורשת .  כבר בימי קדם שימשו המערות במצוק כביצורים עבור מורדים .  על אחת המלחמות הקשות שהתנהלו במצוקי ארבל מסופר בספר הנביא הושע  ( הושע י ,  14 )  ועל מלחמה אחרת ,  מאוחרת יותר אך קשה לא פחות ,  מסופר בספרו של יוסף בן מתתיהו על מלחמות היהודים ברומאים .  מסופר כי בגלל מיקומן של המערות התקשו חייליו של הורדוס להגיע אל המורדים שהסתתרו בהן ולבסוף שולשלו מראש המצוק  " ארונות "  ובתוכם חיילים אל פתחי המערות ,  ואלו משכו את המורדים והשליכו אותם אל התהום באמצעות מוטות ארוכים שבקצותיהם ווים .  
עד עתה לא ניתן היה להגיע אל המצודה והמערות מסיבות בטיחותיות ,  אך במהלך השנה האחרונה עמלו ברשות הטבע והגנים על הכשרת מסלול הליכה למיטיבי לכת ,  שיאפשר הגעה בטיחותית בסיוע מעקות ,  סולמות ועוגני אחיזה בסלע ,  ללא פגיעה באתר עצמו .
 בשמורת הארבל מגוון גדול של חי וצומח ,  החל מיונקים כשפני סלע ,  זאב צבוע ודלק וכלה בסוגי עטלפים שונים ובמצוקים המבודדים מקננים הבז האדום והעקב העיטי .  מעניין במיוחד שבלול קטן שחי אך ורק בארבל ולא בשום מקום אחר בעולם .  שמו הוא  " סגורית הארבל "  ולו קונכיה ארוכה ולאורכה צלעות דקיקות .  הוא נקרא סגורית כיוון שפתח הקונכיה שלו סגור בסגר שנפתח רק כשהשבלול מוציא חלק מגופו החוצה .
 מסלול הלוך ושוב ,  נגיש לכל .  סימון שחור .  המסלול יוצא מרחבת החניה ,  מגיע למצפור החרוב ושב לרחבת החניה .  משך הסיור :  30 דקות
מסלול מעגלי הכולל מורד תלול ומעלה תלול .  מתאים למיטיבי לכת .  ההליכה מומלצת במסלול זה בכיוון המתואר .  המסלול יוצא מרחבת החניה למצפור החרוב  ( סימון שחור )  .  מכאן ממשיכים מזרחה ויורדים מהמצוק בעזרת ידיות אחיזה ודריכה הקבועים בסלע ומתחברים לשביל  " האדום "  וממשיכים באדום מערבה לכוון המצודה המערות ומשם לרחבת החנייה .  משך הסיור :  3 שעות
מסלול במורד תלול .  נדרש רכב איסוף בסוף המסלול.המסלול יוצא מרחבת החניה למצפור החרוב בשביל  " השחור "  ומשם ממשיך בשביל השחור עוד כ-200 עד מפגש שבילים ובו ממשיכים בשביל הכחול .  השביל  " הכחול "  מגיע למצפור  " אל מול כנרת "  וממשיך בירידה אל חניון גדוד העבודה .  משך הסיור :  כשעתיים .  הערה :  יש לדאוג לרכב מאסף בחניון גדוד העבודה .
 מסלול חד-כיווני במורד תלול ,  הדורש היעזרות בכבלים ובידיות אחיזה ודריכה הקבועים במצוק .  המסלול יוצא מרחבת החניה למצפור החרוב  ( סימון שחור )  ,  עד למצודה ולמערות ומשם ממשיך במורד לעין ארבל .  משך הסיור :  3-2 שעות .  הערה :  יש לדאוג לרכב מאסף בכביש ליד חמאם .
 מסלול קצר ונוח .  המסלול יוצא מרחבת חניה קטנה השוכנת בצד דרך העוקפת את מושב ארבל ,  מגיע לבית הכנסת בכפר התלמודי בארבל ושב על עקבותיו לרחבת החניה .  משך הסיור :  30 דקות .
 המסלול יוצא מרחבת חניה קטנה השוכנת בצד דרך העוקפת את מושב ארבל ,  מגיע לבית הכנסת בכפר התלמודי בארבל ויורד בשביל תלול למדי דרך מערות הקבורה לעין ארבל  ( שביל  " ירוק ")  .  משך הסיור :  שעה וחצי עד שעתיים
איך מגיעים :  מכביש טבריה - צומת גולני  ( 77 )   ,  פונים בצומת כפר חיטים לכביש 7717 פונים ימינה בפנייה למושב ארבל ,  לפני הכניסה למושב לוקחים שמאלה ונוסעים כ - 3.5 ק"מ עד האתר.אטרקציות לילדים :  תצפית מרהיבה מראש ההר .
 בעלי חיים בשטח :  שפני סלע ,  זאב צבוע ודלק סוגי עטלפים שונים ,  הבז האדום והעקב העיטי ושבלול  " סגורית הארבל ". 
מידע גאוגרפי :  הקיר הזקוף ,  שראשו מתנשא כ- 400 מטרים מעל לכנרת ,  מעניק נופים מרהיבים על מרחבי הגליל והגולן ,  באתר מערות מסתור שהסתתרו בהם מורדים ובית כנסת יהודי קדום .
 מה עוד :  חניה ,  שירותים ,  מזנון ,  מסלולי טיול מגוונים .
 שעות פעילות :  בקיץ 8:00-17:00 ,  בחורף 8:00-16:00 ובימי שישי וערבי חג 8:00-15:00 .  הכניסה לשמורה נסגרת שעה לפני שעות הסגירה הרשומות מעלה .  להגעה מעבר לשעות אלו יש לתאם עם האתר .
 סוג מסלול :  מעגלי ,  קווי ,  הלוך חזורנקודת התחלה :  בסמוך למושב ארבלנקודת סיום :  תלוי במסלול הנבחרמשך הטיול :  1-4 שעותדרגת קושי :  בינוניציוד דרוש :  כובע ,  מיםעונות מומלצות :  כל השנהמי שתייה בדרך :  איןגישה לעגלות ונכים :  איןמתאים לכלבים מחיר :  מבוגר- 20 ¤ ילד 9 ¤טלפון לבירורים :  6732904-04

מצוק הארבל
משמורת הטבע ארבל תוכלו לצפות על הכנרת ,  הגליל והגולן ,  וגם לראות שלל בעלי חיים ,  ביניהם כמה נדירים במיוחד .  הטיול השבועי - יעד אחד ,  חמישה מסלולים

