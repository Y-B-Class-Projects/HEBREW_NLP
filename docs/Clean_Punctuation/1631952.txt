חברת און.טור תסייע ללהקות ישראליות להגיע לפסטיבלי ענק באירופה
החברה תסייע להעביר הקלטות של הרכבים ואמנים ישראלים לפסטיבלים מרכזיים כמו וורכטר ,  זיגט ועוד .  המינוס :  רק ביצועים באנגלית יתקבלו
חברת On Tour ,  המשווקת בדרך כלל חבילות למופעים בחו"ל ,  תיכנס גם לשיווק מוזיקה ישראלית לפסטיבלים המרכזיים באירופה ,  כמו וורכטר בבלגיה וזיגט בהונגריה .  החברה הודיעה כי תוציא מזוודה הכוללת חבילות פרומו של אמנים ישראלים להנהלת הפסטיבלים עמם היא נמצאת בקשר ,  כדי לעודד אותן להזמין להקות ישראליות להופיע שם ,  ללא מטרות רווח .  החברה נהגה לבצע פעילויות כאלו בעיקר בתחום המטאל ,  אולם כעת היא מתרחבת לז'אנרים נוספים . 
" להקות רוק ומטאל כבר קיבלו הכרה בינלאומית בעקבות פעילותה של און.טור וכעת אנחנו מרגישים שאפשר וכדאי לפתוח את העולם הזה לקשת רחבה יותר של ז'אנרים ",  אמר עידו מרט ,  מנהל השיווק של החברה . " מארגני פסטיבלים גדולים באירופה מחכים לקבל לידיהם לא רק את אלפי הישראלים שאנו שולחים מדי קיץ ,  אלא גם חומרים של אמנים מקומיים שעשויים להתאים לסצינה הבינלאומית ".  
עם זאת ,  ההרשמה אינה פתוחה לכלל האמנים בישראל .  בחברת און.טור מבקשים לקבל חומרים רק מלהקות אשר ברשותן חומרים בשפה האנגלית .  ניתן להעביר חומרים למשרדי החברה עד ה-24 בינואר ,  החבילה עצמה תישלח ב-26 בחודש .
 
חברת און.טור תסייע ללהקות ישראליות להגיע לפסטיבלי ענק באירופה
החברה תסייע להעביר הקלטות של הרכבים ואמנים ישראלים לפסטיבלים מרכזיים כמו וורכטר ,  זיגט ועוד .  המינוס :  רק ביצועים באנגלית יתקבלו

