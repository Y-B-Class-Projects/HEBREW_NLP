חטפה את ילדיה לארץ - ותיאלץ להשיבם לארה"ב
בית משפט לענייני משפחה הורה לאזרחית ישראלית תושבת ניו יורק להחזיר שניים מילדיה לארצות הברית ,  לאחר שחטפה אותם מאביהם בטענה שהוא  " מנהיג פחד בבית "
 בית משפט לענייני משפחה הורה באחרונה לאזרחית ישראלית שמתגוררת כ-15 שנה בניו יורק ,  להחזיר שניים מילדיה לארה"ב ,  לאחר שחטפה אותם מאביהם .
 בני הזוג נישאו ב-1994 ,  ולאחר נישואיהם עברה האישה להתגורר בניו יורק ,  שם נולדו שלושתה ילדיהם ,  כיום בני 15 ,  12 ו-9.5 .  בקיץ האחרון הגיעה האישה לחופשה בישראל עם שלושת הילדים ,  והיתה אמורה לחזור עם שני הילדים הצעירים באוגוסט .  הבת הבכורה היתה אמורה לשוב לבית המשפחה חודש לפני כן .
 לפני שהבת המריאה לארצות הברית ,  ביקשה ממנה האם לשכנע את האב להגיע לישראל .  הבעל גילה שהאישה לקחה עמה את תעודות הלידה של הילדים ואת תעודת הנישואין של בני הזוג ,  וחשד שאשתו מעוניינת שהוא יגיע לישראל כדי שבית הדין הרבני בישראל יוכל לדון בתביעת גירושין .  האב סירב להגיע לישראל ,  ובתגובה הודיעה לו האישה כי לא יראה יותר את ילדיו עד שיסכים להתגרש .
 הבת הבכורה חזרה לביתה בארצות הברית ונמצאת שם עם אביה ,  בעוד שני הילדים הצעירים נשארו בישראל יחד עם אמם .  האב הגיש תביעה להחזרת ילדים חטופים בהתאם לאמנת האג ,  ואילו האישה הגישה תביעת גירושין ,  מזונות ומשמורת קטינים לבית הדין הרבני האזורי בתל אביב ובמסגרתו עתרה למתן צו עיכוב יציאה כנגד הקטינים .  בית הדין הרבני קבע שהילדים יישארו במשמורת של אמם והוציא לאב צו עיכוב יציאה מהארץ .
 האישה טענה שלאחר הולדת בתם הבכורה בעלה נהג כלפיה ב"כפייתיות ובאלימות נפשית ".  לטענתה ,  הוא הביא סמים הביתה והנהיג בבית חיי פחד וחוסר יציבות .  היא טענה שהיא חששה לנזק שעלול להיגרם לילדים ולכן חיפשה פתרון להרחיקם ממנו .  עם זאת ,  היא הודתה שהשתמשה בסמים בעצמה . " אין ספק שמדובר במערכת יחסים קשה בין ההורים ,  שבית המשפט נחשף רק לחלק ממנה ",  קבעה השופטת ורדה בן שחר ,  אך הוסיפה שהתגלו סתירות בעדותה של האם לגבי מצבה הנפשי והשימוש של הבעל בסמים . " בין התובעת והנתבע התקיימה מערכת יחסים קשה ומורכבת ,  שחשפה את ילדיהם של בני הזוג למעשי אלימות מילולית ולתחושות של חרדה ",  קבעה השופטת , " אין בכך כדי לקבוע שהחזרתם של הילדים למדינתם תגרום לקטנים נזק פיזי או פסיכולוגי חמור בעל עוצמה רבתי .  נהפוך הוא ,  לילדים נגרם נזק מעצם הפרדת שניים מהם מאחותם הבוגרת ".  
השופטת קבעה שהילדים יוחזרו לארצות הברית ,  כדי שיוכלו לחדש את הקשר עם אביהם .  עם זאת ,  היא הורתה לאב לשכור דירה עבור האם ,  כדי שתוכל להתגורר בנפרד ממנו .
 
חטפה את ילדיה לארץ - ותיאלץ להשיבם לארה"ב
בית משפט לענייני משפחה הורה לאזרחית ישראלית תושבת ניו יורק להחזיר שניים מילדיה לארצות הברית ,  לאחר שחטפה אותם מאביהם בטענה שהוא  " מנהיג פחד בבית "
 
