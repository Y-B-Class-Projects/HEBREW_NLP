אוהדי באר שבע הגיעו לאימון וקראו לעזורי להתפטר
עשרות בודדות הקיפו את וסרמיל .  המאמן לשחקנים : " לא מדבר ,  תדברו במגרש ".  שחקנים : " חבל שמסיתים את האש נגד רביבו "
 עשרות בודדות של אוהדי הפועל באר שבע הגיעו היום  ( שני )  לאצטדיון וסרמיל בבאר שבע ,  הקיפו את האצטדיון וקראו למאמן גיא עזורי להתפטר .  עוד לפני האימון ,  בבאר שבע ביקשו מהאוהדים לנהוג באיפוק כלפי עזורי ,  אך חלקם בחר למחות על המצב של הקבוצה בגלוי .  
באר שבע מקיימת היום שני אימונים ושחקנים בקבוצה אמרו : " אפשר להרגיש שהאווירה מתוחה מאוד .  עזורי נמצא במצב מאוד לא נעים .  למזלו הוא זוכה לתמיכה מאלונה ".  הקשר דוד רביבו ,  שלטענת שחקנים התבטא כנגד מאמנו בחדר ההלבשה ,  מאוכזב מאוד ממעמדו בקבוצה .  כזכור ,  השחקן הוחלף בשבת במשחק באשדוד לאחר שסופסל משחק קודם לכן . " מכל השחקנים לוקחים דווקא את הרוח החיה במגרש ",  אמרו שחקנים בבאר שבע . " מה שעושים לרביבו גובל בשערורייה .  מסיתים את כל האש נגדו ,  וחבל ".  
הדבר לא נעלם מעיני המאמן ששוחח היום עם השחקנים ואמר להם : " יש לי שני דברים לומר לכם היום ,  אחד טוב ואחד רע .  נתחיל בטוב .  אני רוצה שכולכם תגידו מזל טוב לאופיר דוידזאדה שקיבל זימון לנבחרת הצעירה של ישראל .  הדבר הרע הוא שעם איך שנראינו באשדוד אני מעדיף לא לדבר .  אני מעדיף שאתם תדברו ,  בשבת ,  במגרש ". 
מאור מליקסון ו-וויליאם סוארס לא התאמנו בגלל מתיחות ,  זכר למשחק בשבת .
 
אוהדי באר שבע הגיעו לאימון וקראו לעזורי להתפטר
עשרות בודדות הקיפו את וסרמיל .  המאמן לשחקנים : " לא מדבר ,  תדברו במגרש ".  שחקנים : " חבל שמסיתים את האש נגד רביבו "
 
