אינטר נחלצה מהפסד לבארי
האלופה חזרה מפיגור של שני שערים ל-2:2 מול בארי ,  מילאן תוכל לצמק את הפער בפסגה לחמש נקודות בראשון מול סיינה
הסיבוב השני בליגה האיטלקית יצא הערב  ( שבת )  לדרך עם תיקו 2:2 דרמטי בין אינטר לבארי ,  ומחר תוכל מילאן להתקרב עד כדי חמש נקודות מיריבתה העירונית שמוליכה את הטבלה אם תנצח את סיינה .
 הנראזורי הדרימו לבארי בחיפוש אחרי נקמה על התיקו הביתי שלה מול קבוצת מרכז הטבלה במחזור הפתיחה ,  אבל המקומיים היו אלה שעלו ראשונים ליתרון ,  כשבארטו הברזילאי כבש בדקה ה-60 .  ז'וזה מוריניו עוד לא הספיק להתיישב ,  וכעבור שלוש דקות הכפיל בארטו את התוצאה עם השני שלו .  אבל האלופה לא אמרה נואש ,  גוראן פאנדב פרע שטר ראשון עם שער מצמק בדקה ה-69 ודייגו מיליטו איזן כעבור חמש דקות ,  הציל את אינטר מהפסד והוכיח שלמוריניו יש על מי לסמוך בחוד גם בהיעדרו של סמואל אטו שנמצא עם נבחרת קמרון באליפות אפריקה .
 במשחק נוסף בשבת ,  קליארי לא התקשתה בביתה מול ליבורנו ,  עם ניצחון 0:3 שהעלה אותה למקום השביעי .  חואקין לאריביי הארגנטינאי חגג צמד  ( 3 ו-50 )  וג'דה הברזילאי סגר עניין  ( 64 )  .
 
אינטר נחלצה מהפסד לבארי
האלופה חזרה מפיגור של שני שערים ל-2:2 מול בארי ,  מילאן תוכל לצמק את הפער בפסגה לחמש נקודות בראשון מול סיינה

