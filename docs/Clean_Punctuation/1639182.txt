 " ברשות ההגבלים לא פתחו את הראש ואת הלב "
 ישראל אנגל ,  שהיה בכיר בחברת סופרגז וזוכה באחרונה בפרשת קרטל הגז ,  מותח ביקורת על רשות ההגבלים שערכה את המשפט נגדו .  במהלך המשפט הצליח אנגל להתקדם בעולם העסקים וכיום הוא סמנכ"ל בבנק מזרחי טפחות .  את הזיכוי הוא דווקא קיבל בשוויון נפש
 >  >  ישראל אנגל ,  סמנכ"ל מזרחי טפחות ,  הוא נאשם יוצא דופן .  כשהמעורבים בפרשת קרטל הגז שלחו את פרקליטיהם לשימוע ,  הוא התייצב לצדם במשרדי רשות ההגבלים העסקיים ושטח את טענותיו .  כשחזרה היועצת המשפטית של הרשות מחופשת לידה ,  הוא קבע עמה פגישה כדי להסביר שוב את עמדתו במעין שימוע נוסף .  וגולת הכותרת :  כשכמעט כל נאשמי הקרטל הגיעו להסדרי טיעון מקלים ,  הוא נלחם על חפותו - וזוכה .  חמוש בכיפה סרוגה שחורה ,  האמין אנגל בצדקת דרכו מהרגע הראשון . " הרגשתי שאני משחק טניס ויש לי כמה שוברי שוויון :  שימוע ,  בג"ץ ,  בית משפט מחוזי .  התחושה שלי היתה שבאחד משוברי השוויון אנצח ",  הוא אומר .  אנגל אינו מרבה להתבטא בכלי התקשורת .  הפעם החליט להתראיין כדי לחזק את מי שחושש להתעקש על הצדק שלו . " אם אתה מאמין באמת שלך ,  לך איתה עד הסוף ".  ארבע חברות הגז הגדולות ,  סופרגז ,  דורגז ,  פזגז ואמישראגז ,  ו-15 נושאי משרה בהן הואשמו ב-94'-97' כי נמנעו מתחרות בנוגע ללקוחות קיימים ,  וכן הוסדרה חלוקת לקוחות חדשים בתחום הביתי ובתחום התעשייתי .  כתב האישום הוגש רק ב-2004 ,  ורוב הנאשמים הודו במסגרת הסדרי טיעון .  אנגל ושמואל דנקנר ,  מבעלי השליטה ודירקטור לשעבר בדורגז ,  נלחמו עד הסוף .  לפני עשרה ימים זוכו מאשמה בבית המשפט המחוזי בירושלים ,  ולא ברור אם הרשות תערער לבית המשפט העליון .  אנגל הוא מהנאשמים הזוטרים ביותר בתיק .  בפעם הראשונה נחקר כעד בלבד ועוד פעמיים תחת אזהרה . " ניסו לברר באיזו מידה הייתי מעורב באירועים .  אמרתי שלא רק שלא הייתי שותף לקרטל ,  אלא ככלכלן עסקתי בתמחור וניסיתי להשיג פרויקטים ,  בניגוד הפוך לחלוקת שוק ",  הוא משחזר . " ב-2003 נחקרתי בפעם השלישית .  התקשרו מהרשות והזמינו אותי .  אמרתי שאני רוצה להגיע באותו רגע והגעתי באותו היום לירושלים .  אני לא בנוי למשוך דברים ורציתי להסיר את העננה .  החקירה נמשכה כמה שעות .  הם נתנו לי להבין שהם לא מחפשים אותי ,  אלא רוצים לדעת מה קרה .  יצאתי בתחושה שהדבר העיקרי שמייחסים לי היא השתתפות בפגישה של חלק מחברות הגז עם משפחת קיסין  ( בעלת חברת גזגל )  .  כעבור כמה חודשים קיבלתי את טיוטת כתב האישום . " לא חששתי מכלום .  ידעתי שאין לי מה להסתיר .  השימוע עצמו כלל שני חלקים .  עורכי דין הציגו את הדברים המשפטיים ובחלק השני אני הצגתי את שלי ",  הוא אומר ." התחושה שלי היתה ששיכנעתי אותם ".  כשלא קיבל תשובה פורמלית ,  ביקש שימוע נוסף בפני עו"ד מיכל הלפרין ,  אז היועצת המשפטית של הרשות להגבלים עסקיים ,  שחזרה אז מחופשת לידה . " בסוף השיחה היתה לי פנייה ספונטנית אליה .  'את יודעת שאני צודק' ,  אמרתי לה .  היא השיבה לי שהיא מוכנה לא להגיש נגדי כתב אישום ,  אם החברה ונושאי משרה אחרים יסכימו להסדרי טיעון - רק אז כתב האישום נגדי יבוטל ".  אגב ,  הנחיות היועץ המשפטי לממשלה מורות כי שימוע בעל פה ייערך ,  ככלל ,  בנוכחות בא כוח החשוד בלבד .  באמירה זו של הלפרין ,  אם נאמרה ואם לאו ,  נאחז אנגל כמוצא שלל רב ,  ואף עתר לבג"ץ בדרישה שלא להעמידו לדין כי אין זה סביר להתייחס אליו כבן ערובה במטרה להפעיל לחץ על אחרים .  בנוסף ביקש בשעתו מבג"ץ לחייב את המדינה לעמתו עם נציג משפחת קיסין לפני העמדתו לדין .  בג"ץ ,  כצפוי ,  לא עצר את ההליך הפלילי בשל בקשותיו .  אנגל הנחוש כתב לראש הרשות דאז ,  דרור שטרום ,  וביקש עימות עם נציג משפחת קיסין .  שטרום לא התייחס .  שטרום מסר בתגובה : " לא טיפלתי בענייניו של אנגל בשל מניעות שנוגעת לשנים שבהן הייתי עורך דין פרטי ,  ובין היתר טיפלתי בענייניה של חברת סופרגז .  אין בידי להתייחס לטענותיו ".  בהכרעת הדין נוקתה הרשות מרוב התלונות של אנגל .  לשיטת השופט יצחק ענבר ,  היו נגד אנגל ראיות נוספות זולת העימות שלא נערך ,  כך שלא היה הכרחי לבצעו בשעתו .  בעניין הלפרין אומר השופט שאף אם הציגה הרשות בשלב זה או אחר עמדה שלפיה תסכים ל"עסקת חבילה "  עם כל נאשמי סופרגז ,  הרי אין מדובר בדבר המצדיק את התערבותו של בית המשפט .  לא הוזכר כדמות פעילה בקרטל אנגל ,  59 ,  מתגורר זה שנים רבות ביישוב קרני שומרון .  חרף נסיקתו מתפקיד לתפקיד בתחום הגז ולאחר מכן בתחום הבנקאות ,  ביתו דומה לשאר הבתים ביישוב .  הוא עבד 17 שנה בסופרגז והמשיך להתקדם תוך כדי ההליך הפלילי עד לתפקיד סמנכ"ל .  הדבר אינו מפליא כאשר משרתו של מנכ"ל החברה דאז ,  משה אולדק ,  שנכנס לכלא ל-100 ימים בגין קרטל זה ,  נשמרה לו עד שהשתחרר מהכלא .  בהמשך ,  עבר אנגל לבנק טפחות ותקופה קצרה אף היה מנכ"ל הבנק עד המיזוג עם בנק מזרחי ,  שם הוא מכהן כיום כסמנכ"ל בתחום הקמעוני .  ב-95' ,  כך נקבע כעובדה במשפט ,  נערכה פגישה במלון מוריה בירושלים שבה נטל אנגל חלק . " מטרת הפגישה היתה לבחון את אפשרות הצטרפותה של חברת הגז	גזגל להסדרי החלוקה שהונהגו באזור ירושלים ,  וכך אכן נעשה בפועל ",  ציין השופט .  ממצא מפליל נוסף הוא הערכתו של אנגל מ-97' בפני מנהל המכירות בסופרגז ,  כי דורגז לא מעוניינת להתחרות על לקוחות קיימים ,  אלא מעוניינת בחלק ביחידות הדיור החדשות על פי הסדרי החלוקה .  השופט ענבר לא היסס לקבוע כי אנגל היה מודע לקרטל .  השאלה במשפט היתה אם הפגישה במלון היתה בגדר הכנה ,  או שמא ניסיון ממשי לביצוע עבירה .  השופט התייחס לפגישה זו כגישוש ראשוני ,  ולא ניתן לשיטתו לדעת בביטחון מה היה תוכנה המדויק .  דומה שהפגישה לא היתה מכרעת בארגון ההסדר הכובל כי לא נכח בה נציג דורגז ,  שהיתה שחקן מרכזי בהסדרי החלוקה .  אנגל אף לא היה אחראי בסופרגז על תחום יחידות הדיור החדשות שביחס אליהן נערכו הסדרי חלוקת השוק הלא חוקיים .  בעיקר היה מוטרד השופט ,  ודבר זה עמד לזכות הנאשם ,  כיצד אף אחד מעשרות עדי התביעה לא שירבב את שמו של אנגל כדמות פעילה בקרטל .  לחלופין ,  האשימה הרשות את אנגל באחריות נגזרת כמנהל פעיל .  על כך טענו סניגוריו במסגרת של  " הגנה מן הצדק "  כי אנגל הופלה לעומת החשב של דורגז שלא הועמד לדין .  הבקשה ,  קבע ענבר באופן חריג נגד התנהלות הרשות , " לוקה באפליה שיש עמה שרירות ".  לפני כמה שנים הגיעו רוב הנאשמים להסדרי טיעון שונים .  למשל ,  מודי בן שך ,  לשעבר מנכ"ל פזגז ,  ריצה 14 יום עבודות שירות ושילם קנס של 1.25 מיליון שקל .  פנחס בידרמן ,  מנהל השיווק לשעבר של פזגז ,  ריצה 4.5 חודשי עבודות שירות .  פזגז הורשעה ושילמה קנס של 4 מיליון שקל .  ראית את כולם יוצאים עם שריטה קלה בכנף מהסדרי טיעון .  לא חששת לנהל משפט ?  אנגל : " עורכי הדין הציגו לי את הסיכונים .  אני עבדתי עמם בצורה גלויה .  הם אמרו לי :  'קח בחשבון את הסיכון מול הסיכוי' .  לא התרגשתי מהעובדה שאחרים הודו ".  ע"וד ניב זקלר ,  מי שהיה אחד מבאי כוחו של אנגל במשפט אומר כי  " הנטייה הכללית במשפט היתה להגיע להסדר טיעון .  ישראל ראה את בן שך ורפאל פרדיס ,  שהראיות נגדם היו חלשות יותר ,  מודים באשמה .  היה לו אומץ להמשיך ".  על פרדיס ,  מנכ"ל אמישראגז לשעבר ,  נגזרו 30 ימי עבודות שירות וקנס של מיליון שקל .  למה המשכת להמר ?  אנגל : " אני מעדיף שמישהו יוריד לי את כל היד מאשר שאני אוריד לעצמי אצבע .  האמנתי שאני צודק ".  איך מתמודדים עם המשפט ?   " הצלחתי להקים חומות בין היומיום שלי למשפט .  אף אחד לא היה מסוגל להבחין עלי איזה עול יושב עליי .  עבדתי בשיטה של הדחקה .  אחד הדברים שנתנו לי להתמודד עם היומיום היא התנהלות המשפט - ראיתי מולי שופט שמאזין לי ".  תגובה נונשלנטית לפסק הדין לדברי אנגל , " המפגשים בין חברות הגז היו לגיטימיים .  בתור מנהל רכש מכרתי סחורות לחברות הגז האחרות .  האמנתי שלבית המשפט יש את היכולת לראות את התמונה הכוללת ".  לאנגל אין טענה כלפי התובעים ,  אלא כלפי הרשות . " התחושה שלי היתה שהלפרין התעקשה באופן בלתי ראוי ,  והכניסה אותי למטחנה של כל כך הרבה שנים ",  הוא אומר .  הלפרין ,  כיום שותפה במשרד מיתר ,  ליקוורניק ,  גבע  &  לשם ברנדווין ,  מסרה בתגובה : " לא אמרתי את הדברים שאנגל מייחס לי .  חשוב מזה ,  אני הגשתי כתבי אישום אך ורק במקרים בהם השתכנעתי שיש ראיות שיביאו להרשעה ויש עניין ציבורי להגשה .  מעולם לא הגשתי כתב אישום נגד מישהו כדי לסגור עסקה עם נאשמים אחרים ".  כיצד הושג הזיכוי ?  זקלר : " מה שמיוחד פה הוא השופט ענבר - היה לו אומץ לא רגיל לזכות .  יש ארבע חברות שמודות בקרטל ,  ואז אתה נשאר עם נאשם אחד שלא מתכחש שהיה פעיל בחברה .  היכולת המשפטית לצלול לראיות ולראות מה מייחד את ישראל .  הצלחנו לשכנע במשפט שישראל לא היה מעורב בקרטל .  לא נבהלים משני מתחרים שנפגשים ומדברים - זו תפישה נכונה כלכלית שמעידה על אומץ אינטלקטואלי ".  האופטימיות של אנגל באה לידי בתגובה הנונשלנטית שלו להכרעת הדין . " עורכי הדין הסתכלו עליי כמו אהבל כשקיבלתי את הזיכוי בשוויון נפש .  זה היה התסריט שלי ונתתי הסתברות מאוד גבוהה לכך .  ברשות לא פתחו את הראש והלב ".  כיצד התקדמה הקריירה כשאתה נאשם בפלילים ?   " הקריירה לא נפגעה ,  כי זה לא היה קשור לפעילות השוטפת .  עורכי הדין שלי הכינו מסמך שהציג את התמונה האמיתית ליועץ המשפטי של מזרחי טפחות והוא הציג זאת לדירקטוריון .  הפעילות השוטפת והאישיות שלי הביאו לכך שאפילו התקדמתי ".  

" ברשות ההגבלים לא פתחו את הראש ואת הלב "
 ישראל אנגל ,  שהיה בכיר בחברת סופרגז וזוכה באחרונה בפרשת קרטל הגז ,  מותח ביקורת על רשות ההגבלים שערכה את המשפט נגדו .  במהלך המשפט הצליח אנגל להתקדם בעולם העסקים וכיום הוא סמנכ"ל בבנק מזרחי טפחות .  את הזיכוי הוא דווקא קיבל בשוויון נפש

