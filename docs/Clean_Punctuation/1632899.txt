 " אין בישראל הרבה תפקידים קשים יותר מהתפקיד הזה "
 בחמש השנים האחרונות הוא היה נער האוצר הקלאסי והאיש הרע של אגף התקציבים  *  סגן ראש האגף רביב סובל קיצץ בקצבאות ,  התנגד להגדלת סל התרופות ,  מנע הכנסת תרופות מצילות חיים לביטוחים המשלימים ונלחם בהעלאת שכר המורים  *  עכשיו הוא מספר איך זה להיות בתפקיד של האיש שתמי
 >  >   " אין במדינת ישראל הרבה תפקידים קשים יותר מהתפקיד הזה .  כולם רוצים ממך אינסוף דברים קשים וחשובים ,  וקל מאוד להגיד כן לכל דבר .  לכל אחד מאתנו יש הרי ילד במערכת החינוך ,  וכולנו מכירים איזה נכה שהביטוח הלאומי התעמר בו .  אבל צריך לעמוד מול כולם ולהסביר למה ,  עם כל הצער ,  אתה לא יכול להיענות לבקשתם ".  נער האוצר רביב סובל הולך הביתה .  אין  " נער אוצר "  קלאסי יותר מסובל .  הוא בן 40 בסך הכל ,  סגן ראש אגף התקציבים האחראי על תקציבי החינוך ,  הרווחה ,  התעסוקה והבריאות ,  ותפקידו בחמש השנים האחרונות היה להגיד  " לא "  לכל הבקשות בתחומים הרגישים האלה .  מחפשים את האיש הרע שמסרב כל שנה להגדיל את סל התרופות ולהציל את חייהם של חולי סרטן גוססים ?  סובל הוא האיש שלכם .  רוצים לדעת מיהו היריב של שלי יחימוביץ' בקרב על תוכנית ויסקונסין ,  מי היה בין תומכי הקיצוץ הגדול בקצבאות ב-2003 ,  מי הוא שנוא נפשם של המרצים באוניברסטאות ,  מי התנגד לתוספת השכר למורים ברפורמת אופק חדש ומי התעקש שתרופות מצילות חיים לא ייכנסו לביטוחים המשלימים ?  סובל ,  סובל ושוב סובל .  כמעט בכל המאבקים הקשים שניהל משרד האוצר בשנים האחרונות  ( פרט ,  אולי ,  לייקור המים )  ,  ושעוררו התנגדות ציבורית עזה ,  היה סובל האיש המקצועי בתוך האוצר שניהל את המערכה .  אומרים על נערי האוצר שהם אטומים ,  אפילו רעי לב . " אני מכיר את נערי האוצר ,  ויודע שהם לא אטומים .  הם בעלי רגישות גבוהה .  נכון שאנחנו אלה שהרבה פעמים אומרים לא ,  אבל תמיד עומד שיקול מקצועי מנומק מאחורי ההחלטה שלנו .  הייתי שמח לאשר את הכל ,  אבל אין גורם אחד שרואה את כל התמונה ויודע לשמור על העוגה - כלומר ,  שיודע לאזן בין צורכי הביטחון לבין הצורך לסייע לנערים חוסים .  היחיד שעושה זאת זה אגף התקציבים במשרד האוצר .  למעשה ,  אחד היתרונות היפים באגף התקציבים זה הגיבוי המקצועי שמקבלים בו .  גורמים מקצועיים במשרדי הממשלה האחרים ,  לצערי ,  לא מקבלים גיבוי כזה .  זה מה שיפה במשרד האוצר ,  וזה נותן את הכוח לכל אחד מהרכזים באגף התקציבים לעמוד מול המאבקים הללו ".  הציבור לא מסכים אתכם בנקודה הזו .  הציבור ,  למשל ,  לא יכול להבין מדוע סל התרופות אינו גדל באופן קבוע כל שנה . " לא יהיה עדכון אוטומטי של סל התרופות ,  נקודה .  בשביל מה צריך לעדכן את הסל אוטומטית ?  "  כי האוכלוסייה גדלה . " זה נכון גם בחינוך ,  ואף אחד לא חושב שתקציב החינוך צריך לגדול בסכום קבוע ומוכתב מראש .  יש נוסחה שמביאה בחשבון את הגידול הדמוגרפי ,  ומעבר לה יש ציפייה שלנו שמערכת הבריאות תתייעל .  אבל הנקודה המהותית היא שאלת הקצאת המשאבים :  היא צריכה תמיד להיות גמישה ופתוחה לצרכים מתחרים .  גם בריאות ,  גם חינוך ,  גם ביטחון וגם רווחה - את הכל צריך לשקול מדי שנה ולהחליט איזה סכום יינתן לאיזה צורך ".  אז אתם אלה שקובעים מי יקבל כסף ומי לא ?   " לא ,  יש איזון כוח .  עובדה ,  אנחנו התנגדנו להפעלתו של מס הכנסה שלילי לעובדים עניים ,  משום שחשבנו שחשוב יותר לסבסד מעונות יום כדי לאפשר יציאת נשים לעבודה .  אבל אחרי שנפסק נגדנו  ( בהחלטה של שר האוצר לשעבר ,  אהוד אולמרט ,  מ"א )  ,  דאגנו שמס ההכנסה השלילי יפעל באופן המקצועי והראוי ביותר .  אני שמח שיותר מאוחר הגיע בג"ץ המטפלות ,  ובמסגרת הפשרה נקבע שאפשר יהיה להגדיל את תקציבי מעונות היום במקום ".  זאת בדיוק הנקודה - אי אפשר להוציא מאגף התקציבים כסף ,  גם למטרה חברתית ראויה וחשובה ,  אלא באמצעות איום בבג"ץ או בכנסת . " בסופו של דבר אנחנו צריכים לדאוג ליציבות של המערכת ,  לתקציב המדינה הכולל .  זאת המשימה הראשונה בחשיבותה של אגף התקציבים - בעיקר כי אין אף אחד אחר שיעשה את זה .  לגבי רעיונות להגדלת תקציבים בתחום החברתי - יש מספיק אנשים שיהיו מליצי יושר של רעיונות כאלה .  ועובדה ,  כאשר מגיעים רעיונות טובים שמשפרים באמת את הרווחה של האוכלוסייה ,  אנחנו תומכים בהם - כמו הרפורמה בבריאות הנפש ,  חוק לרון שאיפשר לנכים לצאת לעבוד בלי לאבד קצבה ,  תוכניות בחינוך או תוכנית ויסקונסין ".  נשכב על הגדר למי שלא הבין עדיין ,  סובל הוא אידיאולוג צרוף .  הוא חובש כיפה סרוגה ,  ובכל הקשור להגנה על מסגרת תקציב המדינה ,  ייעול השירות הציבורי או דרישה כי לא תהיה הוצאה תקציבית אם היא לא עמדה בבחינה כלכלית מדוקדקת - הוא נגוע בלהט דתי של ממש .  הוא זה שמצדיק את התדמית של נערי אגף התקציבים כמי ש"נשכבים על הגדר "  בעבור המדינה - כלומר ,  שמוכנים לספוג את כל ההשמצות ולשאת בדגל של המאבקים הכי קשים והכי לא פופולריים ,  ובלבד שתקציב המדינה לא יינזק .  אם יחימוביץ' רואה את עצמה בתור האידיאליסטית הסוציאליסטית הדגולה ,  הרי שבסובל היא מצאה יריב ראוי :  הוא אידיאליסט לא פחות ממנה ,  רק בקצה השני של המשוואה .  בשבועות האחרונים ספג סובל כישלון כשהכנסת סירבה להרחיב את תוכנית ויסקונסין - שמחייבת מקבלי אבטחת הכנסה לצאת לעבוד ,  תוך ויתור על הקצבה שלהם . " אני לא רואה בכך כישלון ",  הוא אומר . " אם נבחרי העם לא רוצים את התוכנית הזו ,  היא לא תהיה .  בסופו של דבר ,  המקצוענים במשרד האוצר ,  בבנק ישראל או בביטוח הלאומי אינם אלה שקובעים ,  אלא ממשלת ישראל והכנסת .  עם זאת ,  העובדה שנוצרה קואליציה נדירה של אנשי מקצוע - גם באקדמיה ,  גם בבנק ישראל וגם בביטוח הלאומי - שכולם תומכים בתוכנית ,  מלמדת שמשרד האוצר לא כשל כאן .  מקצועית ,  סיפקנו את הסחורה ".  איך קרה שלמרות התמיכה המקצועית הרחבה בכך שתוכנית ויסקונסין משפרת את התעסוקה של מקבלי אבטחת הכנסה ,  עדיין מסרבת הכנסת לאשר את התוכנית ?   " נעשו טעויות בתחילת הדרך שאנחנו משלמים עליהן כיום .  לו היינו יוצאים עם תוכנית מדודה והדרגתית יותר ,  אז גם חלק גדול מהאנטגוניזם שהתוכנית יצרה היה נחסך .  בתחילת הדרך לא ידענו באילו בעיות ניתקל .  אף אחד לא ידע ,  אפילו לא הביטוח הלאומי שמשלם את קצבת אבטחת הכנסה .  זה היה ניסיון ראשון לטפל בתחתית החבית - האוכלוסייה הקשה ביותר שמדינת ישראל פשוט זנחה .  בדיעבד לא היה חכם לשפוך את כל החבית ולחכות לראות מה יקרה ".  זה שוב חוסר רגישות טיפוסי של האוצר ?   " לא ,  זה לא היה חוסר רגישות .  גם משרד האוצר לא ידע מה נגלה שם .  תוכנית ויסקונסין היא שינוי גישה מהותי של המדינה :  אחרי 20 שנה שהמדינה זנחה את האוכלוסייה של אלה שלא עבדו מעולם או לא עבדו במשך שנים ארוכות - לא עזרו להם למצוא עבודה ,  וגם לא דרשו מהם להוכיח חוסר יכולת לעבוד בתמורה לקבלת הקצבה - פתאום התעוררו להתחיל לטפל בהם .  וטוב שכך ,  עכשיו כבר יש לכל אנשי המקצוע תמונה טובה הרבה יותר על מצבם של מקבלי אבטחת ההכנסה ,  וזה בזכות ויסקונסין ".  הכנסת בקושי דנה בכל זה .  העמדה הקטגורית שלה היא נגד . " אני לא בטוח .  גם בכנסת מבינים שאם רוצים להפריך את התזה שרפורמות אפשר להעביר רק בחוק ההסדרים ,  חייבים להתחיל לדון ברצינות ברפורמות .  הכנסת לא צריכה לאשר אותן ,  אבל לפחות לקיים דיון מעמיק ורציני ".  והדיון באמת רציני ?  יש סיכוי שרפורמות טובות יקבלו את אישור הכנסת ?   " כדי להעביר דברים בכנסת לא צריך שהם יהיו טובים או צודקים .  צריך לבחור קונסטלציה נכונה וקואליציה נכונה כדי לשרוד את נבכי המערכת הפוליטית ".  ואולי משרד האוצר אשם בכך שהרפורמות לא עוברות ,  משום שהוא מעורר אנטגוניזם בכוחניות שלו ובכך שהוא זה שתמיד אומר  " לא "?   " לא נכון שאנחנו תמיד אומרים 'לא' .  יש יוזמות חשובות רבות שיצאו ממשרד האוצר - כמו תעסוקת חרדים והמאבק במלכודת העוני שבה יש אוכלוסיות שלמות שחיות על קצבאות במקום לצאת לעבוד .  אז נכון שקוראים לזה גזירות ורשעות ,  אבל את התוצאות אנחנו רואים בשוק העבודה עם עלייה בשיעור ההשתתפות בתעסוקה במשק .  זה הישג נטו של האוצר ".  כישלון חינוכי סובל הוא בעל תואר שני בכלכלה ובמימון .  לפני עבודתו באוצר הוא הספיק להשלים גם רישיון עריכת דין .  את עשר השנים האחרונות הוא בילה באגף התקציבים באוצר ,  עד שהגיע לדרגה של סגן הממונה על האגף .  עכשיו הוא פורש - הולך  " לעשות לביתו ",  כפי שנהוג לומר .  במקרה שלו ,  הוא עומד להתמנות לסמנכ"ל כספים אצל זכיין הרכבת הקלה בירושלים .  מכיוון שהוא לא עסק מעולם בתחומי התחבורה ,  אין לו גם צורך בתקופת צינון .  הוא נשוי ואב לשלושה .  לראיון עמו הוא מגיע מלווה בבתו התינוקת ,  שנשארה חולה בבית .  במבוכה הוא מסביר שהוא ואשתו ,  גם היא עובדת במגזר הציבורי ,  עושים תורנויות שמירה על הבת החולה .  בדיעבד ,  הקיצוץ הגדול בקצבאות ב-2003 לא היה שגוי ?   " ב-2003 מדינת ישראל עמדה בפני פשיטת רגל פיננסית .  החשב הכללי לא היה בטוח בכלל שהמדינה תצליח לגמור את החודש .  לא היתה ברירה אלא לעשות צעדים קשים ,  וטוב שהם נעשו במסגרת של אסטרטגיה ארוכת טווח של עידוד הצמיחה במשק .  עובדה שהמטרה הזו הושגה ".  במחיר של גידול עצום בפערים בחברה הישראלית . " זה נכון ,  אבל לפחות הצלנו את המדינה וגם הצלחנו להגדיל את העוגה של כולם - כי נרשמה צמיחה .  פרט לכך ,  מי שיקרא היטב את דו"ח העוני האחרון יראה שהאי שוויון הכלכלי מצטצמם .  זה נכון שהפחתת מסים מגדילה שוב את הפערים ".  כלומר ,  אתה מתנגד להפחתת המסים האחרונה של נתניהו ?   " ממש לא .  הפערים אמנם גדלים ,  אבל במקביל מושגת צמיחה - וזה מסייע לכולם .  בסופו של יום ,  פערים חברתיים נובעים בעיקר מפערי השכלה ".  בתקופתו של סובל יצאה לדרך רפורמת אופק חדש במערכת החינוך .  זוהי הרפורמה הגדולה ביותר שנעשתה במערכת החינוך בישראל מזה שנות דור ,  וכמעט הכל מברכים עליה ומגדירים אותה נס שיכול להיות קרש ההצלה למערכת החינוך הישראלית המידרדרת .  כמעט הכל ,  רק לא סובל .  חוסר הפשרנות שלו בא לידי ביטוי גם בגישתו לרפורמה :  אמנם אופק חדש נחשבת הצלחה יחסית ,  אבל במחיר השגתה החמיצה מדינת ישראל את היכולת להגיע לרפורמה מוצלחת הרבה יותר . " הכישלון הכי גדול שלי הוא שלא הצלחנו להכניס שינוי מבני מהותי בחינוך ",  הוא מודה . " בסופו של יום ,  אופק חדש מטפלת רק בצדדים מסוימים של מערכת החינוך .  זה עצוב ,  כי היינו בפתחה של רפורמה ,  נלחמנו על הכנסת שינויים מבניים ,  ובסוף הרפורמה יצאה לדרך בלי השינויים האלה ".  ומה ההצלחה הכי גדולה שלך ?   " שמנענו את ההכנסה של תרופות מצילות חיים לביטוחים המשלימים ,  ובכלל - היציבות של מערכת הבריאות הישראלית .  זאת מערכת שנותנת שירות מצוין ,  וללא גירעון .  אנחנו מושא קנאה לכל מערכות הבריאות בעולם המערבי ".  כך שורדים בג'ונגל בתור האיש שניהל הכי הרבה מאבקים ציבוריים בשנים האחרונות ,  ומהצד המאוד לא אהוד ,  לסובל אין אשליות לגבי הדרך שבה מתנהלת מדינת ישראל .  מנגד ,  אין לו גם אכזבות קשות מדי .  הוא אמנם לא הצליח להעביר את תוכנית ויסקונסין ,  להביא להקמתה של קופת חולים חמישית ,  או לשנות את מבנה השליטה בקופות החולים - אבל הוא ממשיך להאמין . " בסופו של יום ",  הוא אומר , " הדרך היחידה לשרוד בג'ונגל היא רק אם יש לך מצפן מקצועי .  מי שמקבל החלטות רק על בסיס מקצועי - בלי אגו ,  בלי רגשות ,  בלי להתעצבן על צד אחד ולאהוד את הצד השני - יכול לצאת בשלום מתפקיד כזה ".  אולי היית צריך להיות רך יותר ?  לעזור יותר לשכבות החלשות ?   " אנחנו היינו היחידים שדאגנו לחלשים באמת .  הדוגמה הבולטת ביותר היא הפנסיונריות של בית החולים ביקור חולים ,  שנשארו בלי פנסיה לאחר שבית החולים קרס .  הן באמת היו מסכנות ,  ואף אחד לא שם עליהן .  היחיד בעולם שעזר להן היה משרד האוצר .  אנחנו גם תמכנו בכל דרך ברפורמה בבריאות הנפש - שזאת אוכלוסיית הנכים הכי דחויה והכי מסכנה .  הכנסת ,  כמובן ,  עוד לא טרחה לאשר את את הרפורמה . " היו תקופות שגם משרד הרווחה היה נורא מסכן .  לא היה שם שר ,  ואף אחד בממשלה לא עזר להם .  ראינו שאין להם פה ,  אז אנחנו התגייסנו לעזור להם להעביר דברים בממשלה .  אחר כך ,  כשנכנס שר למשרד הרווחה ,  הוא נורא התפלא :  כולם אמרו לו שרביב מאוד נחמד ותומך במשרד הרווחה ,  וכשהוא פנה אלי זרקתי אותו מכל המדרגות .  אמרתי לו 'עכשיו אתה השר ,  תנהל את המאבקים שלך לבד ".  

" אין בישראל הרבה תפקידים קשים יותר מהתפקיד הזה "
 בחמש השנים האחרונות הוא היה נער האוצר הקלאסי והאיש הרע של אגף התקציבים  *  סגן ראש האגף רביב סובל קיצץ בקצבאות ,  התנגד להגדלת סל התרופות ,  מנע הכנסת תרופות מצילות חיים לביטוחים המשלימים ונלחם בהעלאת שכר המורים  *  עכשיו הוא מספר איך זה להיות בתפקיד של האיש שתמי

