שירתה בשירות לאומי אך נעצרה כמשתמטת
המשטרה הצבאית עצרה בחורה דתיה באשמת השתמטות למרות ששירתה בשירות לאומי ,  זאת מכיוון שתצהיר הדת שהגישה לא נקלט .  צה"ל : " נעמידה לדין משמעתי בלבד "
 בצה"ל יוצאים במאבק נגד המשתמטים ,  אולם נראה כי המאבק הזה לפעמים יוצא מפרופורציה .  בחורה דתייה כבת עשרים ,  שעשתה שירות לאומי ,  הופתעה לגלות את אנשי המשטרה הצבאית מתדפקים על דלתה בליל ראשון .  השוטרים הודיעו לה כי היא משתמטת משירות .  לדבריה ,  הגישה כבר ב-2006 תצהיר דת ,  אולם צה"ל לא מכיר הצהרה שכזו .  
למרות טענת הצבא ,  האישה החלה ב-2008 בשירות לאומי שם התנדבה במשך למעלה משנה וחצי ,  אז התבקשה להגיש תצהיר דת פעם נוספת וכך עשתה .  על אף שכבר הצהירה על דתיותה ועל אף שכבר התנדבה לטובת המדינה ,  הצבא עדיין ממשיך להכיר בה כמשתמטת משירות .  לדרישת הצבא היא הובאה היום לבית הדין הצבאי ביפו לצורך הארכת מעצרה ,  אולם בעקבות התערבות סנגורה היא הוחזרה לכלא הצבאי ,  שם היא אמורה להישפט .  
בשבועות האחרונים מקיימים בצה"ל גל מעצרים כנגד משתמטי גיוס ,  בעיקר כנגד בנות המצהירות על כך שהן דתיות אולם בפועל אינן מנהלות אורח חיים דתי .  עם זאת ,  נראה כי הפעם בחרו בלשכת הגיוס לשלול את חירותה של אזרחית שהצהירה על דתיותה ואף התנדבה לשירות לטובת המדינה . " לא מובן לי מדוע מי שלדבריה קיבלה פטור משירות וגם התנדבה לשירות לאומי מוצאת את עצמה בכלא הצבאי ",  אמר לוואלה !  חדשות פרקליטה ,  עו"ד סגן אבי פינרסקי מהסנגוריה הצבאית . " ההתנהלות במקרה הזה היא שערורייתית ולא ברור מדוע גם לאחר שהדברים הובאו לידיעת הצבא הם עדיין מסרבים לשחררה .  לא ניתן להתחיל בשירות לאומי ללא פטור מהצבא ,  ובטח שאין סיבה להחזיק אותה במעצר למשך שני לילות ".  
מדובר צה"ל נמסר בתגובה כי  " האישה הייתה אמורה על פי חוק להגיש תצהיר על היותה דתייה על מנת לקבל פטור משירות .  היא לא ביצעה את ההליך המתבקש ועל כן נחשבת כמשתמטת .  לאור העובדה כי שירתה שנתיים טרם גיוסיה בשירות הלאומי הוחלט להקל בצעדים מולה ולהעמידה לדין משמעתי בלבד ולא כפי שנהוג במקרים מסוג זה ,  העמדה בפני בית דין צבאי ".  
ליצירת קשר עם יהושע בריינר :  joshjosh@walla.com

שירתה בשירות לאומי אך נעצרה כמשתמטת
המשטרה הצבאית עצרה בחורה דתיה באשמת השתמטות למרות ששירתה בשירות לאומי ,  זאת מכיוון שתצהיר הדת שהגישה לא נקלט .  צה"ל : " נעמידה לדין משמעתי בלבד "
 
