מצב כוכבי השבוע
בשבוע המתחיל ב- 14.2.10 המעורבות הרגשית תהיה גבוהה במיוחד .  חשוב לשמור על פרופורציות ועל קרקע יציבה מתחת לרגליים
המעורבות הרגשית גבוהה במיוחד השבוע ,  וחשוב לדעת לשמור על פרופורציות ,  לטוב ולרע .  אופטימיות יתר בצד כניסה מהירה מדי לוויכוחים ועימותים עלולות לבלבל ,  וכדאי לשמור על קרקע יציבה מתחת לרגליים בכל סוג של החלטה שתקבלו ,  שכן הדברים עלולים להשתנות במהירות ,  וכבר בעתיד הקרוב .  ונוס עוברת למזל דגים ,  מקום בו נמצא גם כוכב יופיטר ,  והמעבר מהצד החברתי הקליל שלנו לאותו צד רגשני ורגיש שההסתכלות שלו מופנית פנימה ,  נמצא עכשיו בעיצומו .  
המעבר המשמעותי של השבוע :  כאמור ,  מעברה של ונוס הרגשית ממזל דלי החברתי והליברלי ,  למזל דגים הרגשני והמעורפל .  בגדול ,  זה אומר שהמעורבות הרגשית שלנו בכל מה שקורה הופכת משמעותית וגדולה במיוחד ,  ואיתה גם גדלים חוסר הוודאות ,  הצורך שלנו להגדיר מחדש את הגבולות שלנו ,  והשינויים במצבי הרוח שלנו .  מצד שני ,  גדלה היכולת שלנו לצאת מהאגו שלנו ,  ולתת מעצמנו .  מעניין ,  מעורפל ,  לא ברור ,  ובדרך כלל גם לא מעשי במיוחד .  מי בעיקר יושפע מהמעבר הזה ?  מזלות שור ,  מאזניים ,  דגים ובתולה .
 הזווית הקשה של השבוע :  זווית העימות בין מרקורי ,  כוכב התקשורת שלנו שנמצא במזל דלי ,  לבין מרס האסרטיבי שנמצא במזל אריה ,  ממש ממול .  זו זווית לא קלה ,  ולשמחתנו נמשכת זמן לא רב .  היא עלולה להביא איתה הזדהות יתר עם המילים והעקרונות שלנו ,  ומכאן גם מינון גבוה של ויכוחים ,  עימותים ,  מאבקי כוח ,  וקושי לקבל כל עמדה ששונה מעמדתנו שלנו .  הזווית הזו עלולה להביא איתה גם אלימות מילולית ,  מניפולציות ,  ומאבקי כוח קטנים .  מי בעיקר עלול להיות מושפע ממנה ?  מזלות תאומים ,  בתולה ,  דגים ,  טלה ודלי .
 הרגשות השבוע :  המעורבות הרגשית שלנו מתחזקת מאוד ,  והקושי לראות את כל התמונה ולקבל החלטות מתחזק בהתאם .  מומלץ על כן להתמקד קודם כל בעובדות ורק אחר כך ברגשות ,  כשמדובר בתהליך קבלת ההחלטות שלנו :  מיקוד בפרטים הקטנים ויכולת לראות את כל התמונה ,  עשויים לתמוך בתהליך הזה קצת יותר ,  ולאפשר לנו לצלוח את השבוע בבטחה .
 ועד שנדע לשמור על פרופורציות ולא להיסחף אחר הרגש למקומות שבדרך כלל מפילים אותנו ,  אלא לשמור על גו זקוף גם כשהלב פתוח  שבוע טוב ! 
טלהאתם חברתיים מתמיד ,  אבל לאט לאט נדמה שדברים מצטברים להם מאחורי הקלעים ,  ולא ממש מאפשרים לכם לפעול בחופשיות .  מעברה של השמש למזל דגים ,  מקום בו נמצאים גם ונוס ויופיטר ,  מראה על צורך לטפל במשקעים רגשיים שהצטברו .  שורונוס שליטת המזל שלכם שוהה במזל דגים הרגשני ,  ונצמדת שם ליופיטר מרחיב האופקים ,  מיקום מעניין ורגשני מאוד .  זמן טוב לתת לכל הרגש הזה לדבר ולהתבטא בחייכם ,  לפעול מהלב ,  ולנצל היטב הזדמנויות עסקיות .
 תאומיםנראה שאתם נמצאים עכשיו במרכז תשומת הלב ,  תאומימים .  מקבץ הכוכבים הגדל במזל דגים שם אתכם במרכז הבמה ,  ומהשבוע גם השמש עוברת לשם :  הגיע הזמן להגדיר לכם תכניות פעולה לזמן הקרוב ,  ולפעול למימושן .
 סרטןהצורך שלכם בהרחבת אופקים והתפתחות אישית הולך ומתחזק בהדרגה ,  סרטנים .  זהו מיקום שדורש מכם יכולת לראות את כל התמונה ,  נסיעות או לימודים ,  וכל מה שמפעיל את החומר האפור .  מוכנים לאתגר ? 
אריהמשהו משתנה באנרגיה שלכם ,  אריות :  אחרי תקופה קלילה וזורמת שהדגש בה היה על מערכות היחסים שלכם ,  עוברת השמש שליטת המזל שלכם למזל דגים ,  ובתקופה הקרובה הרגש הוא שישלוט ויכוון את חייכם יותר מתמיד .  מעניין .
 בתולהזוגיות ויחסים  הדגש על אלה הופך להיות מודגש במיוחד מהשבוע ,  בתולות .  אל יופיטר וונוס שנמצאים במזל דגים מצטרפת מהשבוע גם השמש וכל החבורה הזו משקיפה עליכם ממול ,  ודורשת מכם להשקיע בזוגיות ,  והרבה ! 
מאזנייםההסתכלות הצלולה שלכם בהתרחשויות הסביבתיות הופכת להיות רגשנית ועכורה מעט ,  כשוונוס שליטת המזל שלכם שוהה במזל דגים ואפילו נצמדת לה ליופיטר :  יש כאן שפע של אפשרויות ,  בצד סכנת היסחפות אחר הלב .  זהירות ! 
עקרבהמעורבות הרגשית שלכם גדלה בהדרגה ,  ככל שגדל מספר הכוכבים במזל דגים ,  ומהשבוע גם השמש נמצאת שם .  זה הזמן לתת לרומנטיקה ולאהבה מקום גדול יותר בחייכם ,  ולהשקיע קצת יותר מחשבה בקשרים הקרובים .
 קשתנושאי בית ומשפחה הולכים ותופסים אצלכם מקום גדול יותר ויותר ,  קשתים ,  הן בסדר היום שלכם והן בסדר העדיפויות .  אתם זקוקים עכשיו לקשרים טובים יותר עם בני המשפחה ,  ואולי זה הזמן להתקרב יותר ,  ולחזור לביחד ? 
גדינראה שיש רצף אירועים לא קטן מבחינתכם בסביבה ,  והוא דורש הרבה תשומת לב .  פגישות רבות ,  שיחות משמעותיות והרבה מילים ממלאים את חלל האוויר ,  אבל מה יצא מכל זה ?  לא ברור .  זמן טוב לדבר ,  גדיים ,  והרבה .
 דלימעבר ליום ההולדת שחגגתם או שתחגגו בקרוב ,  נראה שהדגש עובר אט אט לכל מה שקשור לנושאי חומר וכספים בחייכם .  הגיע הזמן לבנות לכם ציר פעולה יציב יותר ,  ולהשקיע מחשבה בכל מה שקשור לביטחון כלכלי .  מתאים לכם ? 
דגיםנראה שיש יותר ויותר אקשן בחייכם ,  דגיגים ,  והפעם ,  בנוסף להמצאות של יופיטר וונוס במזל שלכם ,  גם השמש עוברת אליו ,  ומביאה איתה מעבר ליום הולדת ביישני גם כוח ועוצמה לטפל במשימות ואתגרים מיוחדים .  קדימה ! 
שאלה :  תאריך הלידה שלי הוא 12.6.1981 ,  שעה 20:31 .  אני בתקופה של מצב רוח ירוד מזה כמה חודשים ומאוד קשה לי לסיים תהליכים שהתחלתי ושמאוד חשובים לי .  כמו כן ,  אני מוצאת קשיים במציאת זוגיות שטובה לי .  הייתי רוצה לדעת :  האם המצב עתיד להשתפר ?  אני עושה מאמצים להסתכל על חצי הכוס המלאה ,  אך תחושת הקושי מסרבת להרפות .  אשמח לייעוצך .
 תשובה :  ובכן ,  מפת הלידה שלך מורכבת למדי ,  ומתרחשים שם כמה וכמה תהליכים במקביל .  אנסה לגעת על קצה המזלג בדברים הרלוונטיים ביותר לשאלה שלך .
 ראשית ,  אפשר לומר שבאופן כללי את נמצאת בסיומו של תהליך אחד שלקח לא מעט זמן ומשאבים אבל את כבר בדרך החוצה ,  ובעיצומו של תהליך נוסף שהוא רק חלק משרשרת של כמה כאלה שיגיעו בשנים הקרובות .  את אכן שייכת למזל תאומים ,  כלומר - השמש שלך במזל הזה וגם כוכב מרס ,  כוכב האקשן והפעילות ,  ואלו שני כוכבים עם רוח דינמית וצעירה מאוד .  לעומת זאת ,  האופק שלך נמצא במזל גדי הנוקשה והביקורתי ,  ואלמנט זה גורם לך לעיתים להתנהג בדיוק ההפך ממה שאת מרגישה ,  ולנקוט בגישה פסימית או ביקורתית בדיוק כשצריך לרוץ קדימה .  
אין ספק שהאינטליגנציה תופסת מקום חשוב במפה הזו ,  אבל את עלולה מדי פעם להביס את עצמך באופן רגשי דווקא כשאת לא מצפה לכך ,  בעיקר בגלל דרישות גבוהות  לדעתי גבוהות מדי  מעצמך ,  ואי עמידה בסטנדרטים שאת מציבה לעצמך .  קצת סלחנות לא היתה מזיקה כאן ,  האמת ,  אבל הסבלנות שלך נדרשת בעיקר עכשיו .
 השמש  ( בעיגול ירוק )  שמסמלת את ה'אני האמיתי' שלך נמצאת במזל תאומים ,  וזה עתה סיים כוכב אורנוס התזזיתי  ( בעיגול אפור מחוץ למעגל )  את זווית הפעולה שהוא יצר איתה בשנתיים האחרונות .  אין ספק שהיו לא מעט שינויים והתרחשויות בפרק זמן הזה ,  אבל כעת כשהוא כבר זז קדימה ולא יחזור לזווית הזו ,  נדמה שכאילו האנרגיה התזזיתית והעירנית שהיתה שם דועכת לה בהדרגה ,  והדברים הופכים איטיים וכבדים יותר ,  כמו בסיומו של כל תהליך שאורנוס מעורב בו .
 לפני כמה חודשים ,  נכנס כוכב פלוטו  ( בעיגול שחור מחוץ למעגל )  הכוחני והייצרי לזווית של עימות עם מרקורי  ( בעיגול כחול )  ,  כוכב התקשורת שלך ,  שנמצא במזל סרטן הרגשני .  פלוטו מביא איתו את הבולדוזר שלו כדי לפרק את כל מה שלא עובד ,  מחפף או לא רציני ,  ולהרכיב מחדש .  במהלך תקופה שכזו שבה הוא נמצא מול פלנטה אישית כמו מרקורי ,  הרבה מאוד דברים משתנים :  התקשורת שלך עם העולם הופכת להיות מעמיקה וממוקדת יותר ,  חברים שאיתם היחסים היו שטחיים נעלמים ,  ובעיקר השיחות שלך משתנות :  כל שיחה פתאום הופכת לים של תובנות חדשות ,  שיחת עומק על החיים ,  ומתברר שקשה פתאום לשוחח סתם באיזה סמול טוק חביב מבלי לקפוץ לתובנה או שתיים .
 השינוי התקשורתי הזה ישפיע על כל מהלך חייך בשנה וחצי הקרובות ,  ומכאן והלאה .  נראה שהגיע הזמן לקחת את החיים ברצינות ולעומק ,  גם אם זה בא על חשבון דיאלוג חביב או נעים שעד עכשיו שירת אותך .  זה נכון לתחום המקצועי או לתחום הזוגי והאישי :  כשייגמר התהליך הזה יעבור פלוטו  " לעבוד "  על ונוס הרגשית שנמצאת ליד מרקורי ,  ואז יגיע השינוי הזה גם למערכות היחסים שלך .  זווית שכזו היא יצרית ועמוקה מאוד ,  והשינוי שהיא תביא איתה בתפיסת העולם הנשית והזוגית ובכל מה שקשור לנשיות הספציפית שלך יהיה משמעותי .
 אבל למה להקדים את המאוחר ?  נתמודד עם הדברים תהליך תהליך .  כרגע ,  נושא התקשורת שלך עם הסביבה ועם העולם מבודד אותך מעט ,  מכניס אותך פנימה אל תוך עצמך לחשבון נפש מעמיק ,  גורם לך לא לעשות דברים שאין לך איתם חיבור אמיתי ,  ומקשה עלייך להתפשר על משהו שהוא פחות מאמיתי ,  לפחות אמיתי עבורך .  זהו כאמור תהליך לא קצר ,  וכדאי לראות בו תהליך ניקוי תקשורתי אמיתי ,  שבו אולי כדאי גם לקחת סדנת תקשורת כזו או אחרת כדי לשפר אותה גם מבחינת האאוטפיט ולא רק מבחינת התהליכים הפנימיים .  כשהתהליך הזה יסתיים ,  אני מבטיח לך שהדברים ייראו - וגם יורגשו - אחרת.בהצלחה ! 

מצב כוכבי השבוע
בשבוע המתחיל ב- 14.2.10 המעורבות הרגשית תהיה גבוהה במיוחד .  חשוב לשמור על פרופורציות ועל קרקע יציבה מתחת לרגליים

