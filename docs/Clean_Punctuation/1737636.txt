מוריניו : " הבקענו אז הגיע לנו לנצח "
 מאמן ריאל מדריד מוריניו ענה לביקורות על היכולת ההתקפית של קבוצתו .  מאמן אוקזר ,  פרננדז : " ריאל צריכה עוד זמן "
 וידאו :  רויטרס ,  עריכה :  יותם בן דוד 
המחזור השני של ליגת האלופות נפתח הערב  ( שלישי )  בלי הפתעות מיוחדות ,  אבל עם לא מעט דרמות וענקיות שחיכו עד לדקות הסיום כדי להשיג את שלוש הנקודות .  ריאל מדריד חיכתה עד לדקה ה-81 בה כבש אנחל די מריה את שער הניצחון ב-0:1 על אוקזר ,  באיירן מינכן המתינה עד לדקה ה-89 בה השלים בסטיאן שווינשטייגר צמד ב-1:2 על באזל .  זלאטן איברהימוביץ' דאג לסדר למילאן נקודה ב-1:1 עם אייאקס ,  צ'לסי רשמה ניצחון 0:2 חלק על מארסיי ,  וארסנל גברה 1:3 על פרטיזן בלגרד .
 ז'וזה מוריניו ,  שראה את ריאל שלו מחמיצה ומחמיצה ב-0:0 מול לבנטה בשבת ,  היה מרוצה מהניצחון הדחוק על הצרפתים ואמר : " בסך הכל היה משחק טוב .  היה קשה לשחק מול קבוצה שמתגוננת כל כך הרבה והייתה מסוכנת במתפרצות .  בניגוד למשחקים מול לבנטה ומאיורקה ,  הפעם לא יצרנו המון מצבים אבל הצלחנו לכבוש ,  וזה מה שחשוב בשורה התחתונה ". 
צ'אבי אלונסו פירגן לדי מריה ,  שכבש עוד שער חשוב כחלק מפתיחת העונה המצוינת שלו במדי הבלאנקוס : " הוא עשה שימוש טוב בחלל והעבודה הטובה נעשתה גם על ידי בנזמה כדי להבקיע את שער הניצחון .  היינו מאורגנים היטב נגד קבוצה שהגיעה כדי להתגונן .  הייתה לנו סבלנות כדי לאסוף שלוש נקודות חשובות ". 
זלאטן איברהימוביץ' ,  שחגג שער נהדר נוסף שחילץ למילאן נקודה מול קבוצתו לשעבר ,  אמר בסיום : " היום הקבוצה שיחקה טוב יותר .  נלחמנו יותר מבעבר והלכנו קדימה .  אני עושה את המיטב כרגע ,  אני רוצה לנצח והקבוצה עוזרת לי לא מעט ".  על ההסתגלות שלו לשיטה במילאן ,  אמר : " אני רגיל לשחק עם שני חלוצים ועם שלושה ,  תלוי במאמן .  אין לי העדפה כלשהי .  אנחנו צריכים לשחק יחד וזו הדרך היחידה שבה נשתפר ,  אבל אנחנו חוזרים למסלול ". 
קלרנס סיידורף ,  שידע גם הוא ימים יפים באייאקס ובישל לשבדי את שער השוויון ,  אמר : " לא אהבתי את מה שהפקנו היום .  ניסינו לשחק יותר מדי על כדורים ארוכים .  אנחנו לא יכולים תמיד לחשוב שאיברהימוביץ' יפתור את העניינים בכל משחק .  התוצאה היא ראויה ,  מכיוון ששילמנו על כך שהיינו די עייפים עם כל המשחקים ששיחקנו לאחרונה ,  אבל תוצאת תיקו בחוץ היא דבר טוב .  אנחנו חייבים לשחק טוב יותר וצריכים לעשות דברים בצורה החלטית יותר ,  כך שאף אחד לא יוכל להפתיע אותנו ".  
איטלקיה אחרת שיצאה מרוצה היא רומא ,  שניצחה 1:2 את קלוז' והמשיכה במגמת השיפור אחרי הניצחון על אינטר בשבת .  למרות הניצחון ,  קלאודיו ראניירי עדיין לא שבע רצון מצורת המשחק של קבוצתו ,  ואמר : " אין לי בעיה מכיוון שיש לי שחקנים טובים .  כמובן שלא כולם באותה רמה ובאותה פורמלה ,  אבל אנחנו חייבים לעזור להם להשתפר ולתת להם דקות משחק ". 
צ'לסי התאוששה מהפסד הליגה הראשון שלה העונה למנצ'סטר סיטי עם ניצחון ביתי 0:2 על מארסיי ,  אחרי שני שערים במחצית הראשונה .
 הקפטן ג'ון טרי ,  שכבש את השער הראשון ,  אמר לאחר הניצחון : " איפשרנו להם לחזור למשחק וזה מאכזב מנקודת המבט שלנו ,  אבל נשארנו סולידים ושמרנו על רשת נקייה .  היו לנו הזדמנויות לכבוש יותר שערים ואני חושב שכשהמשחק ביום ראשון נגד ארסנל נמצא בראש ,  הורדנו מעט את הרגל מהגז ושמרנו קצת כוח לסוף שבוע .  היינו רוצים ללכת קדימה יותר ולהרוג את המשחק ,  אבל זה לא קרה .  הם החזיקו בכדור ,  אבל לנו היו שחקנים שעבדו קשה ". 
על המצב הקשה שאיתו הגיעה הקבוצה ,  אחרי שהפסידה בגביע ה הליגה לניוקאסל ובליגה לסיטי ,  אמר הקפטן : " היינו מאוכזבים אחרי שהפסדנו בשני משחקים ,  מה שלא נחשב לדבר רגיל אצלנו .  הגענו לכאן ונתנו הופעה טובה ,  שמרנו על רשת נקייה ,  אספנו שלוש נקודות והגדלנו את הפער בטבלת הבית ". 
באיירן מינכן נזקקה לשער דרמטי של בסטיאן שווינשטייגר כדי לחלץ ניצחון 1:2 על באזל אחרי שחזרה מפיגור ונמנעה מהעמקת המשבר אחרי ההפסד למיינץ בליגה .
" חשוב מאוד שניצחנו ",  אמר תומאס מולר ,  שסחט את הפנדל שהוביל לשוויון . " אבל חשוב מכך היה שהפגנו אופי ,  נתנו הכל וחזרנו למשחק .  ברבע השעה האחרונה הגענו לשלושה מצבים מצוינים ,  והוכחנו שיש לנו מנטיות חזקה ".  
המאמן לואיס ואן חאל הסביר את החלטתו להכניס במחצית את מריו גומז במקומו של חמיט אלטינטופ : " החילוף נתן לנו יותר כוח בהתקפה ,  הפעלנו עליהם יותר לחץ במחצית השנייה והצלחנו להבקיע פעמיים ". 

מוריניו : " הבקענו אז הגיע לנו לנצח "
 מאמן ריאל מדריד מוריניו ענה לביקורות על היכולת ההתקפית של קבוצתו .  מאמן אוקזר ,  פרננדז : " ריאל צריכה עוד זמן "
 
