לקראת המפגש עם הבנק 
יזם המקים עסק חדש מקיים מספר מפגשים ■ הראשון הוא המפגש הישיר בין העסק המתוכנן לבין היזם עצמו ,  בו חשובה הראייה המפוכחת ■ השני הוא המפגש לתכנון התוכנית העסקית ,  האמורה לספק תמונת מצב ריאלית לגבי הרעיון המועלה על ידי היזם ■ המפגש השלישי הוא 
יזם המקים עסק חדש מקיים מספר מפגשים ,  כשהראשון והחשוב מהם הוא המפגש הישיר בין העסק המתוכנן לבין היזם עצמו .  המפגש הראשון - ראייה מפוכחת ככל שרמת היושר והאמינות בין תקוות היזם להצלחת העסק ,  לבין ראיית המציאות הכנה והאמיתית יהיו שווים כן הסיכוי להצלחת העסק יהיה גדול יותר.בעת שעולה המחשבה להקים עסק חדש ,  ולא משנה אם בכוונת היזם להקים עסק בתחום התמחותו או בתחום אחר עם רעיון חדש הנראה מבטיח ,  על היזם להכין תוכנית עסקית ,  המהווה את הפעולה הראשונה המקדימה להקמת העסק - שתהא מציאותית ולא תעסוק רק בפרי דמיון העולים במחשבה .  המפגש השני - תוכנית עסקית תוכנית העסקית שרצוי שתכתב על ידי בעל מקצוע ולא על ידי היזם עצמו ,  ולו משום שכדאי ליצור צלע שלישית אובייקטיבית במשולש עסק - יזם - מלווה ,  האמורה לספק תמונת מצב ריאלית לגבי הרעיון המועלה על ידי היזם.תוכנית עסקית המצביעה על תוצאות חיוביות ,  גם כאשר יסודותיה מתבססים על הערכה שמרנית במיוחד בסעיף המכירות מחד ,  ומאידך המאפשרת יד פתוחה בסעיף ההוצאות ,  תהא קשה מאד לכתיבת על ידי היזם המשוחד אישית ,  ורק גורם ניטרלי ואובייקטיבי יהא מסוגל לתת הערכה כנה ואמיתית.כחלק בלתי נפרד תכלול התוכנית העסקית גם את ההון הדרוש להקמת והרצת העסק עד להגעתו לעמוד על רגליו הוא באופן עצמאי .  ההון דרוש הן לצורך רכישת נכסים ,  גם ריהוט נחשב כנכס ,  והן לצורך ההון החוזר עד לנקודה בו העסק נושא את עצמו.הניסיון העסקי ועובדות החיים הוכיחו כי עסק שאין באמתחתו הון עצמי של בעליו בגובה שאינו פוחת מלפחות 35% מההון הנדרש לא שרד .  לצורך השלמת ההון קיימת המערכת הבנקאית  ( כולל קרנות המימון המופעלות על ידם )  המעדיפה מאד לעשות עסקים  גם עם יזמים חדשים  הנבנים בצורה נכונה מיסודם .  המפגש השלישי - הבנק נכון ,  גם המפגש עם הבנק חייב להיות בצורה מוסדרת וברורה .  ראשית יש להסביר ולפרט את מהות הצרכים של העסק .  בנקודה זו יש להבהיר כי כל ההוצאות הנדרשות לצורך הקמת העסק ,  לקידומו ולהצלחתו חייבים להיכלל במסגרת  " ההשקעות ". את הדוגמא הקלאסית לכך יכולים אנו לראות בהקמתו של בית מלון .  בכל פרויקט נשכרים בעלי תפקידי מפתח להתחיל את עבודתם כשנה לפני הפתיחה ,  וזאת לשם בניית השיווק כך שבעת פתיחת המלון יהיו אורחים באים בשעריו .  גם אם בספרי העסק יירשמו הוצאות ההקמה כהוצאות ,  מנקודת מבטו של העסק החזר  " ההשקעה "  הנעשית טרום ההקמה ומההקמה ועד להפעלה ותחילת ההכנסות ,  יכולות להיות מוחזרות רק לאורך זמן ולא באופן מידי מההכנסות השוטפות ולכן עבור  " השקעות "  אלו חייבים לקבל מימון לטווח ארוך.גישה זו תביא את היזם למפגש עם הבנק בפירוט הצרכים הפיננסים הנדרשים לעסק מעבר להשקעות ההון העצמי .  הצרכים המוגשים לבנק חייבים להיות מחולקים בין סעיף  " ההשקעות "  לבין סעיף ההון החוזר הנדרש בהתאם להפרש תנאי המימון אותם יקבל וייתן העסק.בעסק חדש שליזמו אין היסטוריה עסקית רחבה וטובה ,  בדרך כלל תנאי האשראי שיקבל- אם יקבל בכלל ,  יהיו פחותים מהאשראי שייתן העסק עצמו ללקוחותיו החדשים .  ההון החוזר נדרש לצורך סגירת פער הזמן ,  בין התשלום לספקים ו/או למשכורות לבין התקבול מהלקוחות .  פער זה חייב להיות מגובה בבטוחות טובות - אותם יקבל העסק מלקוחותיו  ( אחרת איך יוכל להבטיח את תשלום לקוחותיו לבל יינזק )  ,  ואותם יוכל כמובן להציע למערכת המממנת .  התוכנית העסקית חייבת להצביע על יכולת החזר מוכחת של כל המימון  ( כולל ההון העצמי )  הניתן לעסק .  כפי שנכתב לעיל - תוכנית בה קיימת מדיניות של שמרנות בהערכת המכירות לעומת פזרנות בהוצאות ולמרות מדיניות זו מראה כי נותר לעסק רווח - מהווה את ההוכחה כי יש לעסק יכולת החזר .  זהו העסק לו הבנק מעדיף להציע מימון.בעקבות המשבר המערכת הבנקאית  " קופצת ידה "  הרבה יותר בנושא הבטוחות ,  אולם לצורך זה יש את הקרנות השונות המאפשרות הן הפחתה בדרישת הבטוחות והן גמישות בסוג הבטוחות .  אולם קיימים מקרים בהם גם המערכת הבנקאית בבדיקתה את התוכנית ובניתוח יכולת התגשמותה עשויה גם היא - לאור הניסיון - לאפשר דרישת בטחונות גמישה יותר .  אין באמור לעיל משום המלצה לפעולה כל שהיא ויש לפעול אך ורק על פי המלצה אישית.הכותב הוא יועץ ניהולי כלכלי ושיווקי ,  חונך מטעם משרד התמ"ת וחבר לשכת היועצים העסקיים

לקראת המפגש עם הבנק 
יזם המקים עסק חדש מקיים מספר מפגשים ■ הראשון הוא המפגש הישיר בין העסק המתוכנן לבין היזם עצמו ,  בו חשובה הראייה המפוכחת ■ השני הוא המפגש לתכנון התוכנית העסקית ,  האמורה לספק תמונת מצב ריאלית לגבי הרעיון המועלה על ידי היזם ■ המפגש השלישי הוא 

