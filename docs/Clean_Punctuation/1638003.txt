רשמית :  ורוצ'ינה חתם בהפועל תל אביב
החלוץ הקרואטי עבר בדיקות וחתם ל-3.5 שנים .  שחקנים בקבוצה : " אם חיפה ינצחו מחר ,  אפשר לסגור את הסיפור "
 שבוע לאחר המאבק על סאדאת בוקארי ,  התחדשה היריבות בין הפועל תל אביב למכבי חיפה ,  כשהפעם מוליכות הטבלה נאבקו על שירותיו של בלם הנבחרת הצעירה מור שושן מהפועל נצרת עילית .  בשבוע שעבר ,  לאחר שחתם מוחמד כליבאת במדי הירוקים ,  הביעה חיפה התעניינות גם בבלם הצעיר ,  והייתה אמורה להחזיר היום תשובה אם היא מעוניינת בשירותיו ,  אך הבלם חתם בסופו של דבר בהפועל לארבע וחצי שנים .  
על אף שלחיפה הייתה זכות ראשונים על השחקן ,  קרוב משפחתו של שושן ,  סוכן השחקנים גק'י דהאן ,  ניסה ביממה האחרונה להחתים את השחקן במדי הפועל תל אביב ,  שלחצה על הבלם לחתום לפני שהירוקים יחליטו בנושא .  שושן אמור להיות חלק מהסגל של הקבוצה הבוגרת ולהצטרף כבלם רביעי בהפועל ולהתמודד עם יהודה חוטה על משבצת המחליף .  
אגב ,  בסיום המשחק אמש  ( שבת )  מול מכבי נתניה  ( 3:3 )  זרקו אוהדי הפועל תל אביב חפצים לעבר אחד הקוונים ,  וההתאחדות לכדורגל הודיעה כי תעמיד לדין את הקבוצה על התנהגות אוהדיה .
 בתוך כך ,  הפועל ערכה היום אימון שחרור ומחר תחל את הכנותיה למשחק מול מ.ס אשדוד .  החלוץ הקרואטי ,  בויאן ורוצ'ינה ,  חתם באופן רשמי על החוזה לשלוש וחצי שנים בקבוצה ואמור לערוך מחר את אימון הבכורה של אצל האדומים .  גם היום בבוקר לא נרגעו הרוחות מהמשחק המשוגע אתמול שהיה בבלומפילד .  
השחקנים עצמם לא בדיוק ידעו איך לעכל את המשחק ובתוך הקבוצה עצמה נשמעו כבר קולות על חוסר פרגון ועל אנוכיות : " לא היינו מגיעים למצב שנתניה מובילה עלינו 0:3 בכלל אם כל אחד לא היה חושב רק על עצמו ועל איך לקדם את עצמו ולא על הקבוצה .  חזרנו אתמול מהקבר וכולנו שמחים על זה ,  אבל אנחנו מקווים שלא הפסדנו את האליפות .  אם חיפה ינצחו מחר ,  אפשר לסגור את הסיפור ".  
בתחילת האימון אסף גוטמן את שחקניו על הדשא והשחקנים שמעו ממנו פרגון ,  אבל גם ביקורת : " כל הכבוד לכם על 10 הדקות האחרונות אתמול .  על זה אני מסיר בפניכם את הכובע ,  אבל כשהכדור עובר בין שני הבלמים אלה הדברים שחייבים לשפר במשחק ההגנה שלנו ".  
מעבר לכך ,  בהפועל מתחילים להביע דאגה אמיתית נוכח היכולת של איתי שכטר בשבועות האחרונים ומקווים כי החלוץ התאושש מהתקופה הלא טובה בה הוא נמצא .  דניאל דה רידר ואביחי ידין לא התאמנו היום והם צפויים לחזור בהמשך השבוע לאימונים רגילים .  
עדכון ראשון :  11:57עדכון אחרון :  16:57

רשמית :  ורוצ'ינה חתם בהפועל תל אביב
החלוץ הקרואטי עבר בדיקות וחתם ל-3.5 שנים .  שחקנים בקבוצה : " אם חיפה ינצחו מחר ,  אפשר לסגור את הסיפור "
 
