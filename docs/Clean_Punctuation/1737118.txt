תכירו את ליטל שמש
עורכת האופנה של  " סלונה ",  כתבת בידיעות אחרונות וקופירייטרית עצמאית בתחום האינטרנט והרשתות החברתיות
גיל :  27 מה בעצם אני עושה ?  כל מה שכתוב מתחת לתמונה שלי ,  רק בתור עצמאית ולא שכירה .  כפי שניתן להסיק ,  בסוף כל יום אני מגלה שנותרו לי 3-4 שעות שינה בממוצע .  השכלה :  לימודי קופירייטינג ופרסום אצל תרצה גרנות ,  קורס שדרנים ומגישים ברדיו תל אביב ולקראת סיום התואר הראשון במדעי הרוח והחברה באוניברסיטה הפתוחה .  תפקידים קודמים :  כתבת מוניציפאלית של חדשות HOT בדרום ולפני כן העורכת הראשית של עיתוני הילדים מקבוצת ידיעות אחרונות ,  במשך ארבע שנים .  מי פתח לך את הדלת לתעשייה ?  אבי מורגנשטרן ,  מנכ"ל כתבי עת ילדים ונוער של ידיעות אחרונות ,  שזיהה את הפוטנציאל ונתן לי את משרת העריכה הראשונה שלי ,  במקום שבשבילי נשאר כמו בית עד היום .  איפה את בעוד 5 שנים ?  מקווה שאחת מחברות החדשות ,  2 או 10 ,  יאמצו אותי לחיקן .  אם זה לא יקרה ,  אולי אנסה לרוץ לכנסת .  מה אוכלת לצהריים ?  כל מה שנמצא בקרבת הפגישה התורנית באותו היום ,  או במהלכה .  עדיפות לכל דבר שאיננו סלט .  פרגני למתחרים :  מתחרים ?  מה זה ?  לא רואה באף אחד מתחרה ,  יש מספיק מקום בענף לכולם ,  מרביתם חברים שלי ואנשים שאני מאוד אוהבת .
 
 ( צילום :  ענבל מרמרי ) 
------------------------------------------------------------------------עובדים בתעשייה ?  רוצים שנכיר גם אתכם ?  פנו אלינו במייל :  Whoareyou@walla.net.il וציינו שם ,  תפקיד ומספר טלפון ליצירת קשר .  מתעצלים להעתיק ?  הקליקו על הלינק המצורף למטה

תכירו את ליטל שמש
עורכת האופנה של  " סלונה ",  כתבת בידיעות אחרונות וקופירייטרית עצמאית בתחום האינטרנט והרשתות החברתיות

