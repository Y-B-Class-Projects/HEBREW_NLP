מכה נוספת לפרטיות 
משפט וטכנולוגיה
 >  >  מבחינה אינטואיטיבית ,  נראה שמצלמות אבטחה מגבירות את הביטחון .  איזה עבריין יחשוב לחטוף תיק ,  לפרוץ למכונית או חלילה לרצוח ,  אם מופנית אליו עדשה ?  אלא שמומחי אבטחה רבים סבורים שהאינטואיציה מטעה .  המצלמות אינן מרתיעות ,  וגם יעילותן ככלי לתפיסת עבריינים שנויה במחלוקת .  כפי שמעידות התמונות ממצלמות האבטחה בדובאי ,  מי שרוצה לבצע פעולה לא חוקית נוטה לעשותה גם אל מול צבא שלם של מצלמות .  המצלמות סטטיות והתגובה של המשטרה לתמונות המופיעות בהן איטית .  למי שנקלע למצוקה ורואה מצלמה בסביבה ,  לא מומלץ לחכות שיגיע שוטר להצילו .  אם המשטרה רוצה להגביר את תחושת הביטחון ,  עליה לפרוס שוטרים - לא מצלמות .  המצלמות לא ייחלצו לעזרתנו ולא יצילו אותנו מפגיעה .  לפרויקט הנרחב של המשרד לביטחון פנים יש כמובן השלכות מרחיקות לכת על הפרטיות .  אט אט מתהדקת האחיזה של מדינת המעקב על חיינו .  ראשית ,  איסוף וגישה לנתוני תקשורת .  שנית ,  מאגר תמונות ביומטרי .  וכעת ,  גם מצלמות אבטחה בחוצות העיר .  מה שהיה בעבר פרטי ,  הופך למתועד ונאגר בידי הרשויות .  האנונימיות שממנה נהנינו במרחב הציבורי נשחקת .  שאלה משפטית נכבדת היא האם הפרויקט עומד בדרישותיו של חוק יסוד כבוד האדם וחירותו .  החוק מקנה מעמד חוקתי לזכות לפרטיות ומחייב חקיקה על מנת לפגוע בה .  פריסה נרחבת של מצלמות ,  ללא איזונים ובלמים המפורטים בחוק וקובעים למי תותר הגישה לחומר ולאיזו תקופה מותר לאגור אותו ,  בעייתית ומחייבת עיון מחדש .  - הכותב הוא מרצה הוא למשפטים במסלול האקדמי המכללה למינהל

מכה נוספת לפרטיות 
משפט וטכנולוגיה

