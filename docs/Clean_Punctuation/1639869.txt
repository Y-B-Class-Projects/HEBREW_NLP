מאיוקה צפוי לפתוח ,  אילייב בחוץ
הזמבי של מכבי ת"א ישחק כנראה בשמאל ,  בעוד הסרבי ירד לספסל .  גורם בצוות המקצועי : " לא יכול להיות שספגנו מעכו צמד "
 מכבי תל אביב ערכה היום  ( חמישי )  אימון נוסף לקראת משחק הבית במסגרת המחזור ה-21 ,  בו תארח הקבוצה את הפועל רעננה ביום שבת בבלומפילד  ( 14:50 ,  שידור ישיר בספורט1 )  .
 על פי התרגול הטקטי ,  נראה שהמנג'ר אבי נמני מתכנן מספר שינויים בהרכב לעומת זה שפתח ביום שבת הקודם ,  כשהשינוי הראשון הוא הצבתו של ניסו קפילוטו בעמדת הבלם במרכז ההגנה ,  לצידו של רונאלד ראלדס .  בעקבות הרחקתו של הקשר אנדריי קומאץ' ,  יוסט ליאור ז'אן מעמדת הבלם לקישור האחורי .  ז'אן תורגל באימון לצידם של גיז'רמו ישראלביץ' ולפרקים גם שרן ייני .
 שינוי משמעותי נוסף שאפשר ללמוד מהתרגול היא הצבתו של החלוץ הזמבי הצעיר עמנואל מאיוקה ,  שחזר בתחילת השבוע מאליפות אפריקה ,  באגף שמאל ,  כשהחלוץ איליה יברויאן ,  שכבש צמד במשחק הניצחון מול הפועל עכו  ( 2:3 )  ,  ימשיך לקבל קרדיט בהרכב .  ההפתעה מצידו של המנג'ר היא הוצאתו מההרכב של הקשר הסרבי איביצ'ה אילייב ,  שתורגל במשך כל האימון בהרכב השני .  שניים נוספים שצפויים לפתוח בקישור הקדמי הם יוסי שבחון ותמיר כחלון ,  כשאופציה נוספת היא הצבתו של ייני כקשר אחורי והזזתו של ישראלביץ' לעמדה קדמית יותר במקומו של כחלון .
 באסיפת הווידאו שנערכה לקראת המשחק בחרו בצוות המקצועי להקרין קטעים ערוכים ממשחק הניצחון נגד עכו ,  אלא שהעדיפו להתמקד בעיקר בטעויות של חוליית ההגנה של מכבי ,  שספגה שני שערים במשחק נגד קבוצה שממעטת לכבוש . " לא יכול להיות שאנחנו סופגים שני שערים מקבוצה שבקושי מבקיעה והיא מגיעה מולנו להזדמנויות כיבוש נוספות ",  אמרו בצוות המקצועי לשחקנים במהלך האסיפה .
 בתוך כך ,  מי שמגביר את קצב האימונים הוא הבלם הפצוע איגור טומאסיץ' ,  שהחלים כמעט לגמרי מקרב בשריר הירך .  בתוך שבוע צפוי טומאסיץ' לחזור לאימונים מלאים עם הקבוצה .
 
מאיוקה צפוי לפתוח ,  אילייב בחוץ
הזמבי של מכבי ת"א ישחק כנראה בשמאל ,  בעוד הסרבי ירד לספסל .  גורם בצוות המקצועי : " לא יכול להיות שספגנו מעכו צמד "
 
