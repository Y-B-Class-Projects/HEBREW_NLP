שלמור אבנון עמיחי יכנס לפעילות מגזרית
המשרד ייכנס כבעלים ב-25% ממשרד הפרסום למגזר הערבי מזאוי ,  במסגרת שיתוף שירותים ולקוחות וללא תשלום
לאחר שנים ארוכות בהם לא ניהל שלמור-אבנון-עמיחי פעילות מגזרית ,  בחר המשרד להתחיל את דרכו בזירה זו דווקא במגזר הערבי .  שלמור-אבנון-עמיחי יהפוך מעתה לבעלים של 25% ממשרד הפרסום הערבי מזאוי פרסומאים .  כניסתו של המשרד כבעלים של 25% ממזאוי ,  תעשה ללא ששלמור ירכוש את הבעלות תמורת תשלום ,  אלא במסגרת שיתוף שירותים ולקוחות .
 מהמשרד נמסר כי : " שיתוף הפעולה בין המשרדים יאפשר ללקוחות שלמור אבנון עמיחי לחבר את עבודתם במגזר הערבי לעבודה השוטפת וליהנות משיתוף ידע ,  יכולות וסינרגיה מלאה בין 2 המשרדים ". 
מזאוי פרסומאים ,  הוקם בנצרת ב-1994 .  לשני המשרדים לקוחות משותפים שהגדול מבניהם - קבוצת שטראוס.עד כה היה שלמור משרד הפרסום הגדול היחיד שלא פעל בזירה המגזרית .  למקאן אריקסון פעילות משמעותית בתחום ,  באמצעות משרד מקאן cultures ,  גם למשרד אדלר-חומסקי פעילות נרחבת במגזר החרדי ,  באמצעות חברת טריו  ( בבעלות משותפת עם גלר-נסיס פובליסיס )  ,  וכך גם לבאומן בר ריבנאי - באמצעות מגזרים  ( 25% )  .
 אדם פולצ'ק ,  מנהל לקוחות בשלמור אבנון עמיחי ומי שאחראי במשרד על תחום המגזרים : " אנו מבינים את הפוטנציאל הטמון בכניסה למגזר הערבי .  זה זמן רב שאנו מחפשים שותף שיתאים לערכים ולמטרות של משרדנו במטרה להעניק ללקוחותינו פתרון כולל ושירות טוב יותר ". 

שלמור אבנון עמיחי יכנס לפעילות מגזרית
המשרד ייכנס כבעלים ב-25% ממשרד הפרסום למגזר הערבי מזאוי ,  במסגרת שיתוף שירותים ולקוחות וללא תשלום

