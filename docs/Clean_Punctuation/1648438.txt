הפנינג למען ביטוח הוגן
מטה המאבק בתעריפי הביטוח לכלים הדו-גלגליים ממשיך בפעילותו .  יקיים ביום שישי הקרוב בהוד-השרון הפנינג אופנועים 
רוכבי הדו-גלגלי ממשיכים לפעול למען תעריפי ביטוח הוגנים .  מטה המאבק יערוך ביום שישי הקרוב ,  ה-5 במרץ ,  הפנינג אופנועים מיוחד כחלק מפעילותו המתמשכת כנגד עליית מחירי ביטוח החובה לרוכבים על שניים .  הארוע יתקיים החל מהשעה 11:00 בגן הארועים 'מול השדה' שבהוד-השרון ,  השוכן בפינת הרחובות הנשיאים ואסירי ציון .  עוד במסגרת הפנינג האופנועים ימסרו פרטים ראשונים על מסע חוצה ישראל .  
כזכור ,  בשנה שעברה החליט המפקח על הביטוח במשרד האוצר ידין ענתבי על העלאת תעריפי ביטוח החובה לכלים הדו-גלגליים ,  מהלך שהושלם בחודש נובמבר .  משלא עזרו כל פעולות המחאה של מטה המאבק אשר גררו אלפי רוכבים לחסום את צירי תנועה ראשיים בישראל וכן פעילויות יזומות אל מול משכן הכנסת ,  הוחלט לפעול בדרך פוליטית .  מעל ל-1,000 רוכבים התפקדו למפלגת השלטון  הליכוד ,  במטרה לנסות ולשנות את גורל הענף הדו-גלגלי מבפנים .
 מטה המאבק מעמיד את כתובת האי-מייל הבאה לשאלות :  hamahavak@gmail.com

הפנינג למען ביטוח הוגן
מטה המאבק בתעריפי הביטוח לכלים הדו-גלגליים ממשיך בפעילותו .  יקיים ביום שישי הקרוב בהוד-השרון הפנינג אופנועים 

