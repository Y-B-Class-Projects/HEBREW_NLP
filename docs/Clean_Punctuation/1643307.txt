8 חודשים ,  אפס השקעות ודמי ניהול של יותר מ-10 מיליון שקל 
קרן המנוף KCPS מחויבת להשקיע 260 מיליון שקל בתוך ארבעה חודשים ,  ולא - תפסיד חלק מדמי הניהול שביכולתה לגבות
 >  >  שמונה חודשים חלפו מאז הוקמה קרן המנוף של בית ההשקעות kcps שגייסה 1.3 מיליארד שקל .  שמונה חודשים חלפו ,  והקרן עדיין לא ביצעה אפילו השקעה אחת .  לפי מסמכי ההתאגדות של קרנות המנוף ,  הקרנות מחויבות להשקיע 20% מהיקפן בתוך שנה ,  ולא - דמי הניהול של מנהלי הקרן יירדו מ-1% ל-0.8% .  kcps - שעם מנהליה נמנים יוסי דאובר וצבי פורמן ,  שניהם בכירים לשעבר בבנק הפועלים ,  וגבי לב - מנהלת 1.3 מיליארד שקל .  כלומר ,  עליה לבצע השקעות בהיקף של כ-260 מיליון שקל ,  כדי שדמי הניהול שלה לא יקוזזו .  משמעות הקיזוז של 0.2% היא ירידה בדמי הניהול - מ-13 מיליון שקל ל-10.4 מיליון שקל .  מנהלי הקרן שלא הציגו השקעות עד כה אמנם יקבלו על חוסר העשייה 10.4 מיליון שקל - ובכל זאת ,  קיזוז של 2.6 מיליון שקל הוא עדיין קיזוז כואב .  הקרן כמעט שהצליחה להתקדם אל היעד בעקבות עסקה שעליה חתמה להעמדת אשראי של 120 מיליון שקל לחברת חנן מור ,  אלא שלאחרונה עלתה העסקה על שרטון ,  וחנן מור פנתה לגייס אשראי בשוק ההון .  הקרן מצויה בהליכים להעמדת אשראי לחברת משכנות כלל עם קרן בראשית ,  אך עסקה זו עדיין לא נחתמה .  קרנות המנוף הוקמו ביוזמת המדינה ב-2009 .  לצד kcps קמו שתי קרנות נוספות - בראשית ואוריגו .  בראשית ,  שהיקפה - הגדול מהשלוש - מסתכם ב-2 מיליארד שקל ,  השקיעה 600 מיליון שקל .  אוריגו ביצעה השקעות בהיקף של כ-150 מיליון שקל וקרובה לביצוע השקעה נוספת המקרבת אותה לעמידה בהתחייבויותיה .  עד כה ביצעו קרנות המנוף בעיקר השקעות בחברות נדל"ן או בחברות יציבות שכלל אינן זקוקות לסיוע .  אחת הדוגמאות הבולטות לכך היא ההשקעה של קרן בראשית בחברת גילץ של רוני בירם וגיל דויטש שרחוקה מקשיי מימון .  בשוק ההון מתחו ביקורת חריפה על הקרנות ,  ובעיקר על כך שהמדינה אינה צריכה לסבסד השקעות בחברות שאין להן קשיי אשראי ,  ואינה צריכה לסבסד דמי ניהול גבוהים למנהלי הקרנות על השקעות שבמהותן דומות להשקעות של קרן השקעות פרטית .  כעת נחשף עוד חור במנגנון קרנות המנוף ,  שהגו במשרד חשב הכללי באוצר ,  כאשר קרן כמו kcps ,  שלא עשתה דבר בכסף שגייסה ,  ובכלל זה בכסף של המדינה ,  תקבל דמי ניהול גבוהים .  קרנות המנוף גייסו כ-4.5 מיליארד שקל - כ-1.1 מיליארד שקל מהמדינה והשאר ממשקיעים מוסדיים .  בשנה הראשונה לקיומן של הקרנות מקבלים מנהליהן דמי ניהול של 1% - אם עמדו ביעד ההשקעה של 20% מהיקף הקרן ,  ו-0.8% - אם לא עמדו ביעד זה .  מדובר בדמי ניהול לשלוש הקרנות שינועו בין 40 מיליון שקל ל-45 מיליון שקל .  בשנה השנייה לפעילותן - כלומר ,  זו שתתחיל באמצע 2010 - יהיה על הקרנות להגיע להיקף השקעה ,  המהווה 45% מהיקף הקרן .  קרן שלא תעמוד בהתחייבות זו - לא תוכל לבצע השקעות חדשות .  מ-kcps נמסר בתגובה : " הקרן תמשיך לבדוק ולבצע השקעות לטובת האינטרסים של המשקיעים בה ". 

8 חודשים ,  אפס השקעות ודמי ניהול של יותר מ-10 מיליון שקל 
קרן המנוף KCPS מחויבת להשקיע 260 מיליון שקל בתוך ארבעה חודשים ,  ולא - תפסיד חלק מדמי הניהול שביכולתה לגבות

