ייצוגית בסך 74 מיליון שקל נגד לאומי קארד :  גובה מבעלי עסקים עמלות גם בגין עסקות שבוטלו
הבקשה הוגשה בשם כל בעלי העסקים שהתקשרו עם לאומי קארד בהסכם למתן שירותי סליקה בשבע השנים האחרונות
תביעה בסך 74 מיליון שקל ובקשה לאשרה כייצוגית הוגשה היום לבית המשפט המחוזי בתל אביב ,  נגד חברת לאומי קארד .  בכתב התביעה נטען כי החברה גבתה עמלות שלא כדין ,  בגין עסקות שבוטלו.יובל יבנקובסקי ,  בעבר בעל מכון לאבחון עסקי ,  התקשר ב-2001 עם חברת כרטיסי האשראי לאומי קארד והתחייב כלקוח החברה לשלם 2.25 אחוז מגובה כל עסקה תמורת שירותי סליקה .  ב-2006 ,  כך עולה מכתב התביעה ,  כשניתק את יחסיו עם החברה ,  קיבל מכתב לפיו החברה דורשת ממנו 259.84 שקל בגין חוב עמלות הנוגע לעסקות שבוטלו .  משלא שילם ניסתה החברה לממש את החוב בהוצאה לפועל.בתגובה לניסיונותיו לשנות את רוע הגזירה ,  החברה הבהירה ליבנקובסקי ,  כי אין החזר של עמלת סליקה כאשר עסקה מתבטלת .  כשבחן את חוזה ההתקשרות שלו עם החברה ,  נוכח כי בין היתר ,  צויין בו ש"לאומי קארד יהיו זכאים לעמלה גם בגין עסקות שבוטלו ,  למעט עסקות שבוטלו במלואן ובאותו יום ".  לטענת יבנקובסקי ,  לא נוהל משא ומתן בינו לבין החברה על תנאי החוזה והוא אפילו לא חתם על טופס ההשתתפות .  כך שמדובר בסעיף מקפח בחוזה אחיד.הבקשה לאישור התביעה כייצוגית הוגשה בשם כל בעלי העסקים שהתקשרו עם לאומי קארד בהסכם למתן שירותי סליקה בשבע השנים האחרונות : " התנהלות בלתי חוקית מצד לאומי קארד שבעקבותיה גבתה מחברי הקבוצה סכומים מצטברים גבוהים ללא כל אישור ,  ללא הסכמה חוזית וברוב המקרים גם מבלי ששמו לב לכך .  לאומי קארד חייבה את בעלי העסקים בעמלה המלאה גם בגין עסקות אשר בוטלו וזאת למרות שבעלי העסקים לא קיבלו שירות מן המשיבות .  לאומי קארד פעלה באופן מטעה ובחוסר תום לב בכך שלא פירטה את החיוב באופן מפורש בדפי הפירוט ". בא כוחו של יבנקובסקי הוא עו"ד אריק גינזבורג .  מלאומי קארד נמסר כי  " יועציה המשפטיים של לאומי קארד לומדים ובוחנים את כתב התביעה ". 

ייצוגית בסך 74 מיליון שקל נגד לאומי קארד :  גובה מבעלי עסקים עמלות גם בגין עסקות שבוטלו
הבקשה הוגשה בשם כל בעלי העסקים שהתקשרו עם לאומי קארד בהסכם למתן שירותי סליקה בשבע השנים האחרונות

