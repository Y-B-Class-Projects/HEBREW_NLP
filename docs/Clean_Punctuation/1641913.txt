חדש על המסך
איך נראה הרוע האנושי בגרמניה של לפני מלחמת העולם הראשונה ,  ובמה נבדלת האהבה בלוס אנגלס מהאהבה בניו יורק - תשובות לשאלות האלה ,  הערב על המסך הגדול
סרטו החדש של מיכאל האנקה ממשיך כמו קודמיו  ( "משחקי שעשוע ",   " מחבואים ")  לחקור את נפלאות הרוע האנושי .  הפעם הוא חוזר בזמן לגרמניה של הימים שקדמו למלחמת העולם הראשונה ,  לכפר פיקטיבי קטן כשהכל עוד היה שחור ולבן .  
חיי הכפר השלווים עומדים למבחן כשתעלול מסוכן כמעט ועולה לרופא המקומי בחייו .  מסתבר ,  שמישהו מתח חוט בין שני העצים בכניסה לביתו של הדוקטור במטרה להפיל את סוסו .  המומים מהמקרה ,  התושבים מנסים להמשיך בחייהם ,  אך מסתבר שהיה זה רק הסיפתח לשרשרת של מקרים מוזרים ואכזריים .  ככל שהזמן עובר ,  התעלולים מקבלים אופי טקסי יותר ויותר ולכל אחד השערה משלו לגבי מי עומד מאחוריהם ,  ובפרט למורה של הכפר .  
כמיטב יצירותיו של האנקה ,  גם כאן מצטיירת תמונה עגומה של הקיום האנושי ,  הפעם עם דגש על שיטת החינוך הגרמנית הקפדנית של תחילת המאה העשרים וההשלכות שלה על שאר העולם .
 דבר הביקורת :  מעין שילוב של  " כפר הארורים "  ו"העיירה שלנו ",  הסרט הוא בו זמנית גם מתיש וגם מרתק .
 ציון ממוצע :  רוטן טומייטוס  86 ,  מטאקריטיק  82
במאי :  מיכאל האנקה .  שחקנים :  כריסטוף פרידל ,  בורגהארט קלאוזנר ,  אולריך טוקור  ( 144 דקות ) 
גארי מרשל ,  האיש שחתום על הקלאסיקות כמו  " יומני הנסיכה "   ( 1 ו-2 )  , " כלה בהשאלה "  ו"אישה יפה ",  אסף כמה מהשחקנים הגדולים ביותר שיש להוליווד להציע ואיגד את כולם לסרט אחד בעל מוטיב אוניברסלי  אהבה .  העלילה מתרחשת בוולנטייז דיי בלוס אנג'לס ועוקבת אחר סיפורי האהבה השונים של צעירים מכל רחבי העיר .  ממש כמו ב"רובוטריקים ",  הסיפורים הקטנים איכשהו מצליחים להשתלב אחד בשני ויוצרים סיפור אהבה אחד ,  גדול ומורכב .
 מן הביקורת :  מבקר אחד כתב ש"כמו רוב המתנות ביום האהבה ,  הסרט הזה ראוותני ונשכח במהרה ".  מבקרת אחרת הוסיפה שהסרט גרם לה לשנוא את יום האהבה ותהתה אם  " גארי מארשל לא מבוגר  ( 76 )  מכדי לעשות קומדיות רומנטיות לבני נוער ". 
ציון ממוצע :  רוטן טומייטוס  20 ,  מטאקריטיק  43
במאי :  גארי מרשל .  שחקנים :  ג'סיקה אלבה ,  ג'וליה רוברטס ,  בראדלי קופר ,  קאת'י בייטס ,  ג'יימי פוקס ,  אשטון קוצ'ר ואן האת'וואי  ( 112 דקות ) 
11 במאים שונים מכל רחבי העולם לקחו על עצמם לביים כל אחד סרט קצר על העיר ניו יורק .  התוצאה :  11 סיפורים שונים מהעיר הכי כיפית בעולם .  וכשהעיר עצמה היא גיבורת הסרט למישהו אכפת מהעלילה ?  כנראה שכן ,  כי כמו הסרט הקודם ברשימה ,  גם כאן עשרות כוכבים נעמדו בתור כדי לקחת חלק במיזם .  
דבר הביקורת : " ניו יורק ,  אני בערך אוהב אותך אבל כרגע בואי נשאר ידידים ",  נכתב במגזין  " סינה-פשן ".  אחרים סיכמו את הסרט כ"טיול שנתי צבעוני דרך האתרים החשובים שיש לעיר להציע ".  ציון ממוצע :  רוטן טומייטוס  40 ,  מטאקריטיק  49
בימאים :  פאטי אקין ,  איוון אטאל ,  אלן יוז ,  מירה נאיר ,  נטלי פורטמן ,  ג'אנג וו ,  ג'ושוע מרסטון ,  ברט ראטנר ,  שקהאר קאפור .
 שחקנים :  נטלי פורטמן ,  שיאה לבוף ,  אורלנדו בלום ,  אית'ן הוק ,  ג'יימס קאן ,  אנדי גרסיה ,  כריסטינה ריצ'י ובראדלי קופר  ( 110 דקות ) 

חדש על המסך
איך נראה הרוע האנושי בגרמניה של לפני מלחמת העולם הראשונה ,  ובמה נבדלת האהבה בלוס אנגלס מהאהבה בניו יורק - תשובות לשאלות האלה ,  הערב על המסך הגדול

