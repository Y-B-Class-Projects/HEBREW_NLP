טכנאי הטלוויזיה ברשות מפסיקים את העיצומים
ההסתדרות קיבלה את הצעת שקלאר לקיצוץ של 5% בשכר בתמורה לביטול צעדי החירום לתקופה של חודשיים .  ועד הטכנאים הודיע על חזרה לעבודה רגילה .  להתראות שקופית ,  שלום שרהל'ה שרון
ההסתדרות ,  המייצגת את הטכנאים ועובדי הדרוג המשולב ברשות השידור ,  הסכימה להצעת מנכ"ל רשות השידור לקיצוץ רוחבי של 5% למשתכרים למעלה מ-5000 שקל ברוטו ברדיו ובטלוויזיה .  הרשות מצידה תפסיק את צעדי החירום והעבודה תחזור לסידרה .  הפשרה ,  שהושגה לתקופה של חודשיים ,  תובא לאישורו של הועד המנהל ביום ראשון .  
מרשות השידור נמסר : " הנהלת הרשות תומכת בהצעה ,  אולם יישומה מחייב אישור מוסדות הרשות .  הועד המנהל יתכנס בתחילת השבוע הבא וידון בהצעה זו .  הנהלת הרשות מקווה שההסכמה המסתמנת תביא להפסקת עיצומי הטכנאים לאלתר ".  בשיחה עם וואלה !  ברנז'ה הוסיף מנכ"ל הרשות מוטי שקלאר : " זה צעד מבורך ,  ראשית כדי להחזיר את השידורים כי במצב שנוצר שכחנו שהשידורים הם הערך העליון ,  ושנית כי אולי יש פה סימן לבאות לדיוני הרפורמה ". 
מוקדם יותר היום הודיעו טכנאי הטלוויזיה ברשות השידור על הפסקת עיצומיהם במסגרת המגעים עם ההנהלה .  לוואלה !  ברנז'ה נודע ,  כי עוד לפני שההנהלה הודיעה על הפחתה בצעדי החירום ,  הודיע ועד הטכנאים על השהיה חד צדדית של העיצומים ועל חזרה לעבודה רגילה .  בהמשך היום צפוי ועד העיתונות בטלוויזיה לדון גם הוא באפשרות להפסיק את עיצומיו ,  שכללו בעיקר הפסקת העבודה מול מערכות החדשות המקומיות .
 עיצומי הטכנאים בטלוויזיה שמורגשים במיוחד בשבועיים האחרונים כוללים את שיבוש השידור המחזורי מדי לילה וסירוב לשדר כל חומר שמגיע ממקור שאינו של הרשות ,  כמו שידורי לווין ,  קבלני חוץ ועוד .  החל מהיום יחזרו העובדים לעבודתם הרגילה .  במקביל ,  הודיע ועד טכנאי הרדיו כי הוא נענה להצעת ההנהלה לקיצוץ רוחבי במשכורות העובדים בתמורה לחזרה מלאה לעבודה כולל כוננויות ושעות נוספות ,  אולם עד לאישור המהלך בועד המנהל והסכמה מלאה של ההנהלה לבצעו לא יושהו העיצומים ברדיו .
  ( עדכון אחרון 17:20 ) 

טכנאי הטלוויזיה ברשות מפסיקים את העיצומים
ההסתדרות קיבלה את הצעת שקלאר לקיצוץ של 5% בשכר בתמורה לביטול צעדי החירום לתקופה של חודשיים .  ועד הטכנאים הודיע על חזרה לעבודה רגילה .  להתראות שקופית ,  שלום שרהל'ה שרון

