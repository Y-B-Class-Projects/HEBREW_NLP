אימו של אדריאנו : " הוא שקל ברצינות להתאבד "
 האישה שגידלה את החלוץ חושפת שהדיכאון הובילו כמעט למעשה קיצוני ,  כשזה היה באינטר : " לא יודעים מה עובר עליו "
 נראה שאין תקופה ממושכת בה שמו של החלוץ הברזילאי אדריאנו לא עולה לכותרות ,  בדרך כלל בהקשר רע .  אם זה בעיות השתייה שלו ,  הדיכאון ,  חוסר היכולת שלו להסתגל ועוד ועוד .
 כעת חושפת אימו של חלוצה של רומא ,  שבנה שקל ברצינות להתאבד ,  כשזה עוד היה באינטר . " מותו של אביו - דבר עליו אדריאנו לא הצליח להתגבר - הוא המקור לדיכאון שלו ",  אמרה אימו של אדריאנו בראיון ל"גאזטה דלו ספורט ".  
" בגלל ההצלחה המסחררת שלו הרבה אנשים דיברו עליו סרה וביקרו את ההתנהגות שלו מבלי שהם יודעים באמת מה הוא חווה ומה גורם לו להרגיש רע ",  הוסיפה האם . " אף אחד לא מכיר את הטבע של המחלה הזו מאלו שעוברים אותה ,  ולמען האמת גם אני לא ידעתי כיצד לעזור לו .
" יום אחד ",  המשיכה האם , " כשהוא עוד היה באיטליה ,  הוא צלצל אליי ואמר לו שהוא לא יכול לשאת זאת יותר ,  שהוא רוצה להפסיק לשחק כדורגל .  הוא אף הודה בפניי שהוא חשב לשים קץ לחייו .  אני אמרתי לו ש'ילך לפי רחשי הלב שלו ,  כי אין שום דבר שיותר חשוב מהאושר ,  אז אם אתה חושב שאתה צריך לפרוש מכדורגל ,  אז אין שום בעיה' ". 

אימו של אדריאנו : " הוא שקל ברצינות להתאבד "
 האישה שגידלה את החלוץ חושפת שהדיכאון הובילו כמעט למעשה קיצוני ,  כשזה היה באינטר : " לא יודעים מה עובר עליו "
 
