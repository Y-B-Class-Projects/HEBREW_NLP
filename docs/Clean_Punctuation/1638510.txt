מנכ"ל גולדמן סאקס עשוי לקבל בונוס ענק
בנק ההשקעות העשיר בעולם עשוי לשלם למנכ"ל בונוס גדול של עד ל-100 מיליון דולר ,  על אף ניסיונותיו של נשיא ארה"ב ברק אובמה למנוע תשלומים בסדר גודל כזה
גולדמן סאקס ,  בנק ההשקעות העשיר בעולם ,  עשוי לשלם למנכ"ל בונוס גדול של עד ל-100 מיליון דולר ,  על אף ניסיונותיו של נשיא ארה"ב ברק אובמה למנוע תשלומים בסדר גודל שכזה .
 בנקאים שהשתתפו במפגש הפורום הכלכלי העולמי בדאבוס אמרו לעיתון  " טיימס "  הלונדוני כי למיטב הבנתם לויד בלנקפיין - מנכ"ל גולדמן סאקס - ובנקאים בכירים נוספים בחברה מחוץ לבריטניה עשויים לקבל את הבונוסים הגדולים שקיבלו אי פעם . " ככה לויד בלנקפיין עושה דווקא לאובמה ",  אמר בנקאי בכיר באחד מהבנקים היריבים לגולדמן סאקס לעיתון הבריטי .  
גולדמן סאקס הופך להיות למרכז תשומת הלב הפוליטית והפיננסית בעקבות תשלומים של מיליוני דולרים בבונוסים .  בשבוע שעבר תיאר נשיא ארה"ב את הבונוסים ששולמו על ידי חלק מהבנקים כ"שיא חוסר האחריות והבושה ".  
בלנקפיין קיבל את הבונוס הגדול ביותר שקיבל עד כה בשנת 2007 - בונוס שעמד על 67.9 מיליון דולר .  רווחי הבנק שהוא עומד בראשו בשנה שעברה היו גבוהים ב-1.8 מיליארד דולר ממה שהיו בשנת 2007 .  משמעות העובדה היא שלבנק יש הצדקה להגדיל את הבונוס לבלנקפיין ,  למרות שהבונוס כולו ישולם במניות .  
בנק גולדמן סאקס סירב לבקשת  " טיימס "  לתגובה ,  אבל הבנק צפוי לפרסם את סכום הבונוסים שישולמו לחמשת הבנקאים הבכירים לרשות לניירות ערך בארה"ב  ( SEC )  בחודש הבא .  
גולדמן סאקס הוא היריב המושבע של בנקים רבים בוול סטריט ,  ומושא לקנאה לרבים מהם .  הבנק החזיר מהר את המיליארדים שלווה מממשל ארה"ב במסגרת התוכנית לחילוץ המגזר הפיננסי  ( TARP )  ,  בחלקה בגלל שרצה להימנע מהגבלות על שכר הבכירים .
 שותפיו של בנק גולדמן סאקס בלונדון הסכימו להגביל את שכרם הכולל לשנה שנסתיימה למיליון ליש"ט בתגובה לדרישה הממשלתית לשלם מס על הבונוסים .
 
מנכ"ל גולדמן סאקס עשוי לקבל בונוס ענק
בנק ההשקעות העשיר בעולם עשוי לשלם למנכ"ל בונוס גדול של עד ל-100 מיליון דולר ,  על אף ניסיונותיו של נשיא ארה"ב ברק אובמה למנוע תשלומים בסדר גודל כזה

