לוזון : " האדום שינה את כל המשחק "
 מאמן בני יהודה הצביע על הרחקתו של דין מורי כגורם להפסד לאשדוד .  יוסי מזרחי : " מקרייב הוא החלוץ הכי טוב בארץ "
 צילום ועריכת וידאו :  יותם רונן
בני יהודה איבדה הערב  ( שבת )  נקודות יקרות במאבקי הצמרת כשהפסידה 3:2 למ.ס אשדוד בבלומפילד למרות שהוליכה פעמיים במהלך המשחק ,  רבות בעקבות הרחקתו של דין מורי בדקה ה-57 ,  וכעת היא מרוחקת שש נקודות מהפועל תל אביב הנמצאת במקום השני עם משחק חסר .  האשדודים לעומתם קטעו רצף של ארבעה משחקים ללא ניצחון וטיפסו למקום השישי ,  עם מספר נקודות זהה לזה של בית"ר ירושלים שבמקום החמישי .
 גיא לוזון המאוכזב אמר בסיום : " עד ההרחקה שיחקנו כדורגל טוב ,  והיו מספיק הזדמנויות כדי לגמור את המשחק ,  אבל אחרי שאיבדנו שחקן הם הניעו את הכדור בצורה מאוד טובה וכבשו .  ידענו שאשדוד קבוצה מסוכנת .  האדום שינה את כל המשחק והם כבשו בצדק .  לא היתה ירידת מתח ,  שיחקנו כדורגל טוב ,  אבל ההרחקה הגיעה והיא הייתה חלק מהמשחק .  אין מה לכעוס ".  
מהעבר השני היה יוסי מזרחי מרוצה מהניצחון : " זה היה משחק כמו אשדוד של פעם .  אני שמח שחזרנו מפיגור מול קבוצה טובה מאוד .  אלו שלוש נקודות חשובות ,  גם כי חסרו לנו הרבה שחקנים והיינו צריכים לתמרן .  אני שמח שנלחמנו וגילינו אופי .  בני יהודה קבוצה שיוצרת המון בעיות בהגנה אבל נשארת חשופה מאחור ".  על דימיטאר מקרייב שכבש צמד אמר מזרחי : " מקרייב הוא החלוץ הכי טוב בארץ ,  כשמייצרים לו מצבים הוא כובש ". 

לוזון : " האדום שינה את כל המשחק "
 מאמן בני יהודה הצביע על הרחקתו של דין מורי כגורם להפסד לאשדוד .  יוסי מזרחי : " מקרייב הוא החלוץ הכי טוב בארץ "
 
