המו"לית של עיתון עמק הסיליקון  " סן חוזה מרקורי "  בדרך לפשיטת רגל
מדיה ניוז ,  המוציאה לאור 54 עיתונים יומיים בארה"ב ,  הגיעה להסכם להעברת השליטה לנושים במסגרת פשיטת רגל
חברת מדיה-ניוז ,  המוציאה לאור 54 עיתונים יומיים בארה"ב בהם  " סן חוזה מרקורי "  - העיתון הידוע בעמק הסיליקון - והעיתון  " דנוור פוסט ",  הודיעה אתמול על כוונתה להגיש בזמן הקרוב בקשה להגנה מפני פשיטת רגל  ( צ'פטר 11 )  לאחר שהגיעה להסכם עם נושיה לגבי ארגון מחדש של החברה .  לאחר השלמת תהליך הארגון מחדש במסגרת הליכי פשיטת הרגל ,  יחזיקו נושי החברה ,  ובראשם בנק אוף אמריקה ,  בשליטה בחברה ,  והיקף חובותיה יצומצם מ-930 מיליון דולר ל-165 מיליו דולר .  בנוסף לעיתונים ,  נמצאות בבעלות מדיה-ניוז גם תחנות רדיו וטלוויזיה .  העיתונות המודפסת בארה"ב נתונה בקשיים על רקע נפילה בהכנסות מפרסום עקב מעבר מפרסמים לאינטרנט ובשל השלכותיו של המשבר הכלכלי .  טריביון ,  מו"לית העיתונות השנייה בגודלה בארה"ב המוציאה בין השאר לאור את העיתונים  " לוס אנג'לס טיימס "  ו"שיקגו טריביון ",  הודיעה על פשיטת רגל בחודש דצמבר 2008 .  מאז ,  הודיעו לפחות 13 מו"ליות נוספות על פשיטת רגל ,  בהן סאן-טיימס מדיה גרופ ,  המוציאה לאור את העיתון  " שיקגו סאן טיימס "  וקרוב ל-60 עיתונים נוספים.ההכנסות השנתיות מפרסום של העיתונים בארה"ב נפלו בכ-40% ,  או יותר מ-20 מיליארד דולר ,  מאז שנת 2005 ,  לפי נתוני איגוד העיתונים של אמריקה  ( naa )  .
 
המו"לית של עיתון עמק הסיליקון  " סן חוזה מרקורי "  בדרך לפשיטת רגל
מדיה ניוז ,  המוציאה לאור 54 עיתונים יומיים בארה"ב ,  הגיעה להסכם להעברת השליטה לנושים במסגרת פשיטת רגל

