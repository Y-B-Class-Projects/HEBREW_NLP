הוארך מעצר המורה למחול : " כתב :  'מטורף עליך' "
 הוארך ב-6 ימים מעצרו של אורי עזריאל ,  מורה למחול מאשקלון ,  החשוד שביצע מעשים מגונים בנערות שהדריך .  מהחקירה עולה ,  כי החשוד שלח לאחת הנערות מסרון בו נכתב : " חולם עליך בלילה "
 בית משפט השלום בראשון לציון האריך היום  ( רביעי )  בשישה ימים את מעצרו של אורי עזריאל ,  תושב אשקלון בן 44 ,  המשמש מורה לריקוד באזור השפלה .  עזריאל נעצר בחשד שאנס וביצע מעשים מגונים בתלמידותיו הקטינות .  בשלב זה ,  שמונה תלמידות הגישו תלונות נגדו ,  אולם הוא מכחיש את המיוחס לו .
 על פי החשד ,  עזריאל ,  שהכיר את התלמידות במהלך שנת 2007 נהג לשלוח להן מסרונים בעלי אופי מיני .  לדברי המשטרה ,  החוקרים מצאו את המסרונים בטלפונים הסלולרים שלו ושל הנערות .  החוקרים טענו כי כאשר עימתו אותו עם הטענות ,  אמר עזריאל ,  כי  " אלה מסרונים עם אלמנטים רומנטיים של אהבה שהתכוונתי לשלוח לאשתי ובמקרה הגיעו לאותה נערה ".  
לדברי המשטרה ,  במסרונים שנמצאו בטלפונים הסלולרים כתב עזריאל בין היתר : " מטורף עליך ",   " לא יכול לחיות בלעדיך ",   " חולם עליך בלילה ". 
בהחלטתו ציין השופט ,  כי  " לחשוד מיוחסות עבירות של מעשה מגונה ובעילת קטינה מתחת לגיל 16 תוך ניצולה .  סבור אני כי יש לאפשר את המשך החקירה כשהחשוד נתון במעצר ממשי ,  זאת בהתחשב בסיכון שהוא מהווה וחשש כי שחרורו עלול להביא לשיבוש הליכי חקירה ומשפט ". 
מפקד תחנת המשטרה באזור שבו אירעו לפי החשד התקיפות ,  סיפר לוואלה !  חדשות ,  כי  " מדובר על ארועים שקרו במהלך השנתיים האחרונות .  בשעות שלאחר שיעורי הריקוד הוא ביצע מעשים בכוח בנערות תוך ניצול הסמכות שלו עליהן כמורה .  הוא היה נוהג לעבוד בנפרד עם תלמידות על ריקוד סולו ,  ואז לשלוח ידיים למקומות אינטימיים בניגוד לרצונן ולהתחכך בהן באופן לא הולם ". 

הוארך מעצר המורה למחול : " כתב :  'מטורף עליך' "
 הוארך ב-6 ימים מעצרו של אורי עזריאל ,  מורה למחול מאשקלון ,  החשוד שביצע מעשים מגונים בנערות שהדריך .  מהחקירה עולה ,  כי החשוד שלח לאחת הנערות מסרון בו נכתב : " חולם עליך בלילה "
 
