 " ארה"ב מערערת את מאזן הכוחות מול רוסיה "
 ראש ממשלת רוסיה אמר כי התוכנית האמריקאית לבניית מערכת הגנה מטילים מעכבת את גיבוש האמנה לצמצום הנשק הגרעיני ומאלצת את ארצו לבנות כלי נשק חדשים
 ( צילום :  רויטרס .  עריכה :  דורון שטיין ) 
ראש ממשלת רוסיה ולדימיר פוטין טען היום  ( שלישי )  כי ארצות הברית מקשה על גיבוש אמנה חדשה לצמצום הנשק הגרעיני של שתי המעצמות ,  מאחר שהיא ממשיכה לפתח מערכות הגנה מפני טילים שמערערות את מאזן הכוחות .
 פוטין אמר כי השיחות מתקדמות באופן חיובי וכי הנשיאים יצטרכו להחליט בסופו של דבר אם לחתום על ההסכם .  אולם כשנשאל לגבי מה שמעכב את השיחות ,  הטיל את האשמה על האמריקאים . " הבעיה היא שהשותפים האמריקאים שלנו בונים מערכת הגנה מפני טילים ואנחנו לא בונים .  מערכות הגנה מפני טילים וכלי נשק התקפיים קשורים מאד ",  אמר פוטין  " עלולה להיות סכנה שהשותפים שלנו יחושו בטוחים לחלוטין אחרי שייצרו מטריה כזו ויעשו מה שהם רוצים .  אחרי שהמאזן יופר ,  הם יהפכו לתוקפניים יותר .  כדי לשמר את המאזן ,  אנחנו צריכים לפתח כלי נשק התקפיים ". 
ההתייחסות של פוטין לנשק התקפי הגיעה לאחר הודעת נשיא רוסיה ,  דמיטרי מדבדב ,  כי ארצו מתכוונת לפתח דור חדש של טילים גרעיניים כדי לשמר את יכולות ההרתעה שלה . " כמובן שאנחנו מתכוונים לפתח מערכות חדשות ,  לרבות מערכות נשק ",  אמר מדבדב , " מערכת ההגנה הגרעינית שלנו תוסיף להיות יעילה ".  

" ארה"ב מערערת את מאזן הכוחות מול רוסיה "
 ראש ממשלת רוסיה אמר כי התוכנית האמריקאית לבניית מערכת הגנה מטילים מעכבת את גיבוש האמנה לצמצום הנשק הגרעיני ומאלצת את ארצו לבנות כלי נשק חדשים

