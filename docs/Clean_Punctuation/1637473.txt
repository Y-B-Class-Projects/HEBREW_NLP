ג'ורג' סורוס בדאבוס  - " אני בטוח שיוון תצליח להתגבר על המשבר "
 ראש ממשלת יוון ,  יורגוס פפנדראו : " נפלנו קורבן לשמועות בשווקים הפיננסים ;  לא ביקשנו סיוע מאירופה "
 המשקיע המיליארדר ג'ורג' סורוס הביע היום ביטחון כי יוון תצליח להתמודד עם בעיות הגירעון בתקציב אשר גררו בריחה המונית של המשקיעים מהאג"ח הממשלתיות של המדינה ,  דיווחה סוכנות הידיעות בלומברג . " למעשה אני בטוח שהם יצליחו להתגבר על הבעיות ",  אמר סורוס בראיון שנערך עמו בפורום הכלכלי העולמי בדאבוס שבשווייץ .  סורוס העריך עוד כי פרישה של יוון מגוש היורו תהיה קשה יותר עבורה מאשר הצעדים הנדרשים להתמודד עם הגירעון בתקציב הממשלה .  ראש ממשלת יוון ,  יורגוס פפנדראו ,  המשתתף אף הוא בפורום הכלכלי העולמי בדאבוס ,  אמר היום כי יוון נפלה קורבן לשמועות בשווקים הפיננסים ,  והכחיש כי ארצו ביקשה סיוע ממדינות באירופה במימון הגירעון בתקציב הממשלה . " שמועות יכולות לשטוף את השווקים הבינלאומיים ",  אמר פפנדראו בראיון לבלומברג בדאבוס . " זה לא הוגן ,  כמובן ".  זו הפעם השנייה בתוך יומיים שפפנדראו מכחיש דיווחים על כך שיוון ביקשה סיוע ממדינות באיחוד האירופי . " יוון לא ביקשה מצרפת או גרמניה כל סיוע פיננסי ",  אמר פפנדראו . " יש הסכמה מוחלטת שאנחנו צריכים לעשות סדר אצלנו בכוחות עצמנו ",  הוסיף .
 
ג'ורג' סורוס בדאבוס  - " אני בטוח שיוון תצליח להתגבר על המשבר "
 ראש ממשלת יוון ,  יורגוס פפנדראו : " נפלנו קורבן לשמועות בשווקים הפיננסים ;  לא ביקשנו סיוע מאירופה "
 
