ישראל וארצות הברית ירחיבו את שיתוף הפעולה במחקר ופיתוח ב-110 מיליון דולר
כל צד יוסיף 55 מליון דולר לשלוש הקרנות הפועלות בין שתי המדינות
ישראל וארצות הברית ירחיבו את שיתוף הפעולה במחקר ופיתוח  ( מו"פ )  ב-110 מליון דולר .  כל צד יוסיף 55 מיליון דולר לשלוש הקרנות הפועלות בין שתי המדינות - כך מסרו מקורות ממשלתיים.שר האוצר ,  יובל שטייניץ ושר התמ"ת ,  בנימין בן אליעזר ,  החליטו להקצות תקציב נוסף של 55 מליון דולר להגדלת שלוש קרנות מו"פ בהן מתקיים שיתוף פעולה ישראלי-אמריקאי :  קרן בירד ,  קרן bsf וקרן bard ,  הפועלות בתחומי התעשייה ,  המדע והחקלאות בהתאמה .  משרד האוצר הקצה לנושא 40 מליון דולר והמדען הראשי במשרד התמ"ת אלי אופר ,  הקצה 15 מליון דולר נוספים לקרן בירד.המהלך נעשה מתוך הכרה בחשיבותם של המחקר והפיתוח והחדשנות הטכנולוגית כמנועי צמיחה מרכזיים של המדינות המפותחות ,  ומתוך רצון להמשיך ולעודד את שיתופי הפעולה המדעיים ,  התעשייתיים ,  והטכנולוגיים בין חוקרים מצטיינים ובין חברות תעשייתיות בשתי המדינות.זאת ועוד ,  החלטה זו באה על רקע מפגש של פורום ה-jedg ,  הפורום השנתי שהתכנס לאחרונה ובמסגרתו מקיימות ישראל וארה"ב דיונים מקצועיים בנושאי כלכלה .  לאור יוזמת שר האוצר ושר התמ"ת ,  עסק הפורום השנה בהרחבת שיתופי הפעולה הבילטראליים בין המדינות בתחום ההיי-טק.שטייניץ ציין כי  " זהו צעד משמעותי וחשוב ,  הן לחיזוק הקשרים הכלכליים והטכנולוגיים עם ארה"ב והן להזרמת מקורות לחדשנות הישראלית .  אנו מקווים כי בעקבות צעד זה נשכיל לאתר הזדמנויות נוספות להגשמת מטרות אלו ". בן אליעזר ציין כי  " מאז הקמתן ,  תמכו קרנות אלה במאות פרויקטים משותפים בתחומי המדע ,  התעשייה והחקלאות ,  רבים מתוכם הפכו לסיפורי הצלחה .  ככאלה ,  הן מהוות נדבך מרכזי ביחסי הכלכלה והתעשייה בין שתי המדינות ,  שיש לעשות הכל כדי לשמרו ולחזקו ". 

ישראל וארצות הברית ירחיבו את שיתוף הפעולה במחקר ופיתוח ב-110 מיליון דולר
כל צד יוסיף 55 מליון דולר לשלוש הקרנות הפועלות בין שתי המדינות

