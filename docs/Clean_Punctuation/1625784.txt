פצועה בינוני מבקבוק תבערה סמוך לחברון
שלושה ימים לאחר שנרצח הרב מאיר חי בפיגוע ירי בשומרון ,  הושלך הערב בקבוק תבערה לעבר אוטובוס סמוך לדרום הר חברון .  צעירה כבת 20 נפצעה באורח בינוני ופונתה לביה"ח  " סורוקה ".  כוחות הביטחון מחפשים אחר משליך בקבוק התבערה
האם האירועים האלימים בגדה במגמת הסלמה ?  צעירה ישראלית כבת 20 נפצעה הערב  ( ראשון )  באורח בינוני כתוצאה מזריקת בקבוק תבערה לעבר אוטובוס ישראלי בדרום הר חברון .  במהלך נסיעת האוטובוס ,  באזור היישוב נגוהות ,  הושלכו שלושה בקבוקי תבערה לעבר האוטובוס .  אחד מבקבוקי התבערה פגע באוטובוס וכתוצאה מכך ,  נגרמו לאישה פציעות כוויה בדרגה ב במספר מקומות בפלג גופה התחתון .  היא פונתה במצב בינוני אל בית החולים  " סורוקה "  בבאר שבע .  כוחות צה"ל סורקים כעת את האזור בניסיון לאתר את מיידי בקבוק התבערה .
 המתנחלים הביעו הערב זעם על האירוע ומסרו כי הכביש בו ארעה התקרית נפתח לפני כארבעה שבועות בלבד לתנועת פלסטינים ,  לאחר שפלסטינים תושבי האזור וארגון בצלם הגישו עתירה בנושא לבג"ץ .  בצה"ל מכחישים כי מדובר בכביש שנפתח לאחרונה לתנועה וטוענים כי מדובר האירוע התרחש בציר תנועה אחר .
 בתוך כך נרשמו הערב מספר תקריות של ידויי אבנים .  סמוך לכפר אל-ערוב ,  דרומית מערבית לבית לחם ,  יודו אבנים לעבר רכב ישראלי .  במקום לא היו נפגעים אך נגרם נזק לרכב .  בתקרית נוספת יודו אבנים לעבר רכב ישראלי סמוך למחסום קלנדיה דרומית לרמאללה .  גם בתקרית וז לא היו נפגעים אך נזק נגרם לרכב .  כוחות צה"ל ערכו סריקות באזורים בהם יודו האבנים .
 האירועים הללו מסמנים הסלמה בימים האחרונים בגדה .  ביום חמישי שעבר נהרג הרב מאיר חי ,  בן 45 ואב לשבעה תושב שבי שומרון ,  בפיגוע שאירע בין עינב לשבי שומרון .  חי נפגע מיריות שנורו לעבר רכבו בכביש 57 .  היורים נמלטו .  הוא נפצע בראשו כתוצאה מהירי ומת כעבור זמן קצר מפצעיו .
 
פצועה בינוני מבקבוק תבערה סמוך לחברון
שלושה ימים לאחר שנרצח הרב מאיר חי בפיגוע ירי בשומרון ,  הושלך הערב בקבוק תבערה לעבר אוטובוס סמוך לדרום הר חברון .  צעירה כבת 20 נפצעה באורח בינוני ופונתה לביה"ח  " סורוקה ".  כוחות הביטחון מחפשים אחר משליך בקבוק התבערה

