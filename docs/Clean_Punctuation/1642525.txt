המערכה נגד הדה ? לגיטימציה
המנסה לנתח את מהלכיהם העתידיים של יריבי ישראל ,  כדאי שיקרא בעיון בכתביו של פרופ' ריצ'רד פאלק .  בשנות ה ? 60 הוא הצדיק את השימוש באלימות של המתנגדים למלחמת וייטנאם ותמך בעליית חומייני לשלטון באיראן .  פאלק מונה לפני שנה כשליח מיוחד מטעם המועצה לזכויות אדם של האו"ם .  ממשלת אולמרט סירבה לשתף עימו פעולה בשל עמדותיו הקיצוניות .
 לאחר שיצא דו"ח גולדסטון כתב פאלק שישראל שרויה ב"מלחמת לגיטימציה "  והוסיף ש"הפלשתינים מנצחים במלחמה השנייה הלא ? צבאית באופן עקבי ".  הוא הסביר ש"מלחמת לגיטימציה "  המתרחשת  " בשדה הקרב הפוליטי הגלובלי "  מהווה איום גדול לאין ערוך מהאיום הצבאי הפלשתיני .
 בישראל ישנם שרים בודדים המבינים שהמלחמה על הלגיטימיות כבר החלה .  רבים אינם מבינים שמלחמת לגיטימציה מחייבת התנהלות שונה לחלוטין ממאמצי ההסברה המסורתיים של ישראל .  ברגע שהלגיטימיות של מדינה עברה כרסום ,  גם טיעוניה הטובים ביותר לא יקנו אחיזה .  כך ,  ב ? 1972 ,  לאיש לא היה אכפת מכך שהווייטקונג מענים חיילים דרום וייטנאמים :  ארה"ב פשוט רצתה להסתלק מווייטנאם .
 הזוועות של הצבא הסרבי ? בוסני בשנות ה ? 90 לא השאירו לקהילה הבינלאומית מקום לסולידריות עם האזרחים המופצצים בבלגרד .  הלגיטימציה של אוגנדה נחלשה על ידי הפעילות הפושעת של אידי אמין במידה כה רבה ,  שהאו"ם לא הניד עפעף כאשר טנזניה פלשה אליה והדיחה אותו .
 ישראל איננה שייכת לאף אחת מן הקטגוריות הללו ,  אך אלו המנהלים מלחמת דה ? לגיטימציה נגדה רוצים להפליל אותה במידה כזו שתיחשב למדינה מנודה ,  משום שלמדינות מנודות אין זכויות ,  אפילו לא זכות להגנה עצמית .
 במהלך נאומו בכנס הרצליה ב ? 2 בפברואר 2010 ,  הציג ראש הממשלה הפלשתיני סלאם פיאד את תוכניתו המדינית להניח את יסודות המדינה הפלשתינית .  פיאד מעוניין לכפות על ישראל  " לסיים את הכיבוש שהחל ב ? 1967 ".  אם צה"ל יוצג כדומה לצבא הסרבי ,  עולה הסבירות לכך שהקהילה הבינלאומית תתערב כפי שעשתה בקוסובו .  אין זה צירוף מקרים שבתחילת 2009 הגיש שר המשפטים של פיאד תלונה רשמית נגד ישראל בשל  " פשעי מלחמה ".  
כיצד יש להתמודד עם הדה ? לגיטימציה ?  ראשית ,  אסור לישראל להסכים עם מצב שבו בה בשעה שהפלסטינים נושאים ונותנים עם ישראל ,  הם גם פועלים להוקעתה .  שנית ,  ישראל חייבת לעמוד על זכויותיה בעקביות .  אם פיאד משרטט את הגבולות של המדינה הפלשתינית ,  כדאי מאוד שישראל תציג מפה משלה .  
את מלחמת הדה ? לגיטימציה מובילים בארה"ב ובבריטניה ארגוני שוליים בעלי יכולת ארגון גבוהה ושכנוע פנימי עמוק .  הבעיה הגדולה ביותר של ישראל היא שידידותיה בקהילה הבינלאומית לא תמיד שמעו את אותו שכנוע פנימי עמוק מצידה של ישראל ,  דבר שהעניק יתרון מובהק לצד השני .
 לישראל יש טיעונים חזקים שאותם הפסיקה להציג לפני שנים .  בהתחשב בסוג המלחמה שנכפית עליה ,  הגיע הזמן שישראל תחזור להשמיע אותם בקול רם .
 
המערכה נגד הדה ? לגיטימציה
nan
