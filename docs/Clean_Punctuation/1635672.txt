אנדי רודיק : " לעתים ,  עדיף מזל משכל "
 האמריקאי ,  שגבר על פרננדו גונזאלס ,  הודה לאלילה .  נדאל : " אי אפשר לטעון שאני לא נותן את כולי ".  הנין : " יש לי חלומות "
 אליפות אוסטרליה הפתוחה נכנסת לשלביה הגבוהים והיום  ( בין שבת לראשון )  נערכו חלק ממשחקי שמינית גמר הגברים והנשים ,  שהפרידו את הטובים מהטובים יותר .
 רפאל נדאל הצליח לעבור בשמינית את הענק ומכונת האייסים איבו קרלוביץ' הקרואטי ,  והוא יפגוש ברבע הגמר את אנדי מארי . " מארי שחקן מצוין ,  הוא אחד הכי מוכשרים בסבב ",  אמר נדאל על יריבו הבריטי ,  לאחר הניצחון על קרלוביץ' בחמש מערכות . " הוא עשה מספיק בקריירה שלו והוא לא צריך להוכיח לאף אחד ,  הוא מספיק בטוח בעצמו כדי לזכות בטורניר גראנד סלאם .  יהיו לו עוד הרבה אפשרויות לעשות כך ,  ואני בטוח שהוא יזכה ". 
לגבי עצמו אמר השור ממאיורקה : " אני כאן כדי להילחם .  אף אחד לא יכול לפקפק בכך שאני נותן את כל כולי ,  כך שאי אפשר לטעון נגדי אם אפסיד באליפות במשחקים הבאים שלי ". 
מארי עצמו נשמע גם כן בטוח יותר במעמדו : " אני מצליח להיות מרוכז מאוד ויציב במשחקים שלי .  כשהייתי בן 18-19 היו לי הרבה עליות וירידות במהלך משחק ,  לא חשבתי על מה יקרה בנקודה הבאה ,  אבל כעת זה שונה .  אני חושב שזה נובע מבגרות ,  אתה לומד להתמודד עם מצבי לחץ ויכולת הריכוז שלך מתארכת ". 
אנדי רודיק גבר על פרננדו גונזאלס במשחק הפכפך בן חמש מערכות ,  כשהאמריקאי ניצל את העובדה שהצ'ילאני כעס על השיפוט ואיבד את קור הרוח לקראת הסיום כדי להשתלט על המשחק .
" זה היה מזל שהצלחתי להיחלץ מהסיטואציה הזו ",  אמר רודיק בסיום . " לעתים ,  כאשר אתה דבק בדברים שאתה עושה ,  אתה מקבל פרס על זה .  היה לי גם הרבה מזל ,  לפעמים עדיף מזל על שכל .  אני יודע שגונזאלס היה עצבני בשלב מסוים על השיפוט ",  הוסיף רודיק . " אני בהחלט יכול להבין את הכעס שלו ".  
" זה היה משחק צמוד מאוד ",  אמר הצ'ילאני על המשחק . " אני לא זוכר כבר מה היה בנקודה שכעסתי עליה .  שיחקנו קרוב ל-200 נקודות במשחק .  זו הייתה נקודה חשובה ,  אבל לא המפתח לניצחון במשחק ". 
הקאמבק של ז'סטין הנין ממשיך להיות מרשים ,  כשהיום הבלגית הצנומה גברה על בת ארצה ינינה ויקמאייר  ( 16 בעולם )  6:7 ,  6:1 ,  3:6 אחרי שעתיים ו-12 דקות והעפילה לרבע הגמר . " נקעתי את הרגל במהלך המשחק ,  ואני מקווה שבימים הקרובים המצב שלי ישתפר ",  אמרה הבלגית לגבי מצבה הרפואי .
 הנין ,  שזכתה בתואר האחרון שלה במלבורן ב-2004 ,  הוסיפה : " ברור שיש לי חלומות .  אני מקווה להגיע הכי רחוק שאפשר בטורניר הזה .  אם זה יהיה עד הסוף ,  זה יהיה מדהים ,  אבל זה עדיין מוקדם לדבר על כך .  ההרגשה היא קסומה ,  אני נהנית מכל רגע ,  ובוערת בי התשוקה שוב .  זו הרגשה נהדרת ". 

אנדי רודיק : " לעתים ,  עדיף מזל משכל "
 האמריקאי ,  שגבר על פרננדו גונזאלס ,  הודה לאלילה .  נדאל : " אי אפשר לטעון שאני לא נותן את כולי ".  הנין : " יש לי חלומות "
 
