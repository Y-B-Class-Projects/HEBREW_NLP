אסאנג' :  נחשוף מרגלים של ארה"ב במדינות ערב
לדברי מייסד  " ויקיליקס ",  אתרו יפרסם מסמכים שיחשפו את שמות הסוכנים שארה"ב הפעילה בעולם הערבי .  אסאנג' גם הזהיר :  חשיפות האתר  " יזעזעו את העולם באופן חסר תקדים "
 מייסד אתר ההדלפות  " ויקיליקס "  ג'וליאן אסאנג' מבטיח להמשיך ולפרסם מסמכים שיעוררו סערה ברחבי העולם הערבי .  בחלקו השני של הראיון לרשת הטלוויזיה הערבית  " אל-ג'זירה "  הבטיח אמש  ( חמישי )  אסאנג' שהמסמכים יחשפו את שמותיהם של המרגלים הבכירים ברחבי העולם הערבי ששימשו כסוכנים של ארצות הברית .  הוא גם הזהיר שהמידע שאתרו יפרסם  " יזעזע באופן חסר תקדים את העולם כולו ".  
לדברי אסאנג' ,  בעולם קיימים סוגים שונים של בוגדים שיוצרים קשר עם שגרירויות ארה"ב ברחבי העולם במטרה למסור להם מידע בנוגע למתרחש בארצותיהם . " אלה ללא ספק בוגדים ויש לחשוף את שמותיהם ",  הוא הוסיף .  יחד עם זאת ,  אסאנג' הבהיר כי אתר  " ויקיליקס "  יחשוף את זהותם בתנאי שיתברר כי החשיפה לא תביא להוצאתם להורג וכי יועמדו בפני משפט הוגן .
 בחלק הראשון של הראיון ,  ששודר ב"אל-ג'זירה "  לפני כשבוע ,  אמר אסאנג' כי אתר ויקיליקס יפרסם בחודשים הקרובים עוד מסמכים אמריקאיים מסווגים רבים העוסקים בישראל .  
בין היתר ,  הבטיח אסאנג' כי 3,700 מסמכים הקשורים לישראל עדיין לא נחשפו ,  בהם 2,700 מהשגרירות האמריקאית בתל אביב .  אלו יכללו ,  לדבריו ,  בין היתר ,  מידע הנוגע למלחמת לבנון השניה ,  ולחיסולו של בכיר החמאס מחמוד אל-מבחוח בדובאי .
 עדכון ראשון :  20:35

אסאנג' :  נחשוף מרגלים של ארה"ב במדינות ערב
לדברי מייסד  " ויקיליקס ",  אתרו יפרסם מסמכים שיחשפו את שמות הסוכנים שארה"ב הפעילה בעולם הערבי .  אסאנג' גם הזהיר :  חשיפות האתר  " יזעזעו את העולם באופן חסר תקדים "
 
