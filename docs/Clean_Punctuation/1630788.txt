בתוך חצי שנה :  רווח של 54 מיליון שקל לאהובי וחורש בלונדון 
אהובי וחורש מכרו את חנויות רשת דבנהמס הבריטית שנרכשו לפני כחצי שנה - והשיגו תשואה של כ-40% על ההשקעה
 >  >  החברות בלנהיים  ( הפרטית )  ורבד  ( הציבורית )  שבשליטת יגאל אהובי ואיש העסקים ג'ורג' חורש מנצלות את עליות המחירים של החודשים האחרונים בשוק הנדל"ן המניב הבריטי כדי לממש נכסים ברווח .  אהובי וחורש מכרו את שש חנויות רשת הכלבו הלונדונית דבנהמס ,  שאותן רכשו תמורת 384 מיליון שקל ,  לקרן פנסיה בריטית גדולה תמורת כ-438 מיליון שקל  ( 73 מיליון ליש"ט )  .  החנויות נרכשו על ידי אהובי לפני כחצי שנה ,  ובשלב מאוחר יותר הוא הכניס את חורש כשותף ,  כך שהאחזקה בנכסים התחלקה בין רבד  ( 25% )  ,  בלנהיים  ( 25% )  וחורש  ( 50% )  .  השותפים מימנו את רכישת החנויות ממקורות עצמיים בהיקף של 126 מיליון שקל  ( 21 מיליון ליש"ט )  ומהלוואות בנקאיות של 258 מיליון שקל  ( 43 מיליון ליש"ט )  .  העסקה משקפת למוכרים תשואה של כ-40% על ההון שהושקע בנכסים בתוך פחות משישה חודשים .  בעקבות המימוש ירשמו אהובי ,  רבד וחורש רווח כולל מצטבר של 54 מיליון שקל .  בנוסף למחיר המכירה הניבו הנכסים דמי שכירות בסך 6.9 מיליון שקל  ( 1.15 מיליון ליש"ט )  .  לכן המכירה כעת משקפת שווי גבוה ב-16% משוויו של הנכס בעת שנרכש על ידי החברה .  במבנים שנמכרו יש שטח להשכרה נטו של כ-24 אלף מ"ר שמושכר במלואו לשוכר יחיד - חברת national air traffic services  ( nats )  .  החברה עוסקת בפיקוח אווירי על טיסות אזרחיות בבריטניה ובמזרח האוקיאנוס האטלנטי .  הנכס כולל גם כ-950 מקומות חניה והוא מושכר בחוזה עד נובמבר 2023 ,  ללא אפשרות יציאה מצד השוכר .  רבד עוסקת בנדל"ן מניב בישראל ,  מערב אירופה וקנדה .  מאז 2008 צברה החברה ,  המחזיקה ב-15 נכסים ,  הפסדים של 24 מיליון שקל .  נכון לסוף הרבעון השלישי של השנה הסתכם הונה העצמי של רבד ב-260 מיליון שקל - 17% מהמאזן שלה .  אריאל אבן ,  מנכ"ל רבד : " החברה רכשה נכס מניב איכותי במחיר הזדמנותי ,  ובתוך פחות מחצי שנה מכרה אותו תוך השגת תשואה משמעותית על ההון שהושקע .  מעבר לתשואה ,  אנו רואים חשיבות בהגדלה של יתרות הנזילות שלנו ,  שיאפשרו לנו להמשיך ולבחון הזדמנויות עסקיות נוספות ". 

בתוך חצי שנה :  רווח של 54 מיליון שקל לאהובי וחורש בלונדון 
אהובי וחורש מכרו את חנויות רשת דבנהמס הבריטית שנרכשו לפני כחצי שנה - והשיגו תשואה של כ-40% על ההשקעה

