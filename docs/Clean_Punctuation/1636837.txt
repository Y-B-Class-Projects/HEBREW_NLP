יוון מחזרת אחרי הסינים :  מנסה לשכנע את סין לרכוש אג"ח ממשלתי בשווי 35 מיליארד דולר
גולדמן סאקס מנסה לקדם את המכירה לסין ,  כך דיווח העיתון  " פיינשל טיימס "
 יוון  " מחזרת "  בימים אלה אחרי סין ,  בניסיון לשכנע אותה לרכוש אג"ח ממשלתיות בשווי 25 מיליארד יורו  ( 35 מיליארד דולר )  - כך אמרו מקורבים לפרשה לעיתון  " פייננשל טיימס ".  בנק גולדמן סאקס מנסה לקדם מכירת אג"ח ממשלתיות יווניות לסין ,  לפי הדיווח .  הצד הסיני עדיין לא הסכים לרכוש את האג"ח .  נציגים מגולדמן סאקס סירבו לבקשת  " פייננשל טיימס "  לתגובה.יוון הנפיקה אתמול אג"ח בשווי 8 מיליארד יורו  ( 11.3 מיליארד דולר )  בתשואה גבוהה כדי להבטיח את הצלחת הנפקת האג"ח הראשונה של המדינה ,  מאז שדירוג האשראי שלה הורד .  יוון הנפיקה אג"ח לחמש שנים בעלות תשואה של 6.2% ,  כך דיווח משרד האוצר היווני בהודעת דואר אלקטרוני .  משרד האוצר דיווח כי קיבל הזמנות לרכישת אג"ח בשווי 25 מיליארד דולר ,  לאחר שהציע תשואה הגבוהה ב-0.3% מאג"ח ממשלתיות בעלות תקופה פקיעה דומה.ממשלתו של יורגי פפאנדראו נאבקת להוריד את הגירעון התקציבי ,  שעומד על 12.7% מהתמ"ג ,  ועליה להנפיק אג"ח בשווי 53 מיליארד יורו השנה - סכום השווה ל-20% מהתמ"ג ,  לפי בלומברג .  דירוג האשראי של יוון הורד על ידי סוכנויות הדירוג s & p ,  מודי'ס ופיץ' בחודש שעבר .
 
יוון מחזרת אחרי הסינים :  מנסה לשכנע את סין לרכוש אג"ח ממשלתי בשווי 35 מיליארד דולר
גולדמן סאקס מנסה לקדם את המכירה לסין ,  כך דיווח העיתון  " פיינשל טיימס "
 
