ועדת הכספים החליטה :  לאומי יוכל להמשיך להחזיק במגדל 
 >  >  בנק לאומי יוכל להמשיך להחזיק ב-10% ממניות חברת הביטוח מגדל - כך החליטה אתמול ועדת הכספים .  הוועדה אישרה את העלאתה להצבעה בקריאה השנייה והשלישית של הצעת חוק ממשלתית בעניין שהוגשה ביוזמת בנק ישראל .  בעד הצעת החוק הצביעו יו"ר הועדה ח"כ משה גפני  ( יהדות התורה )  ,  ציון פיניאן  ( הליכוד )  וחמד עמאר  ( ישראל ביתנו )  .  נגדה הצביעה ח"כ שלי יחימוביץ'  ( העבודה )  .  בנק לאומי מחזיק בחברת פז ,  בחברה לישראל וכן כ-10% מחברת הביטוח מגדל .  הבנק אמור היה למכור שתיים מאחזוקותיו ,  אך עם חקיקתו של התיקון לחוק הבנקאות ,  שאושר אתמול בוועדה ,  יהיה עליו למכור את אחזקותיו רק בחברה אחת .  בנק לאומי הודיע בוועדה שעד לסוף 2010 ימכור את אחזקותיו בפז ,  וימשיך להחזיק במגדל .  יחימוביץ' מתחה ביקורת על כך שבנק ישראל ,  באמצעות הממשלה ,  הגיש הצעת חוק המתייחסת כיום רק לבנק לאומי המחזיק בחברת מגדל . " מה שהתקבל פה זה בעצם חוק למען בנק לאומי ,  כי החוק לא רלוונטי כיום לאף בנק אחר ".  לדבריה ,  ועדת ברודט קבעה שיש להילחם בריכוזיות במשק כך שבנק לא יוכל להחזיק ביותר מקונגלומרט אחד . " מאוד מצער אותי שבמקום להילחם בשבירת הריכוזיות קיבלנו דווקט הצעת חוק שעושה בדיוק להיפך ומאפשרת את הגברת הריכוזיות ",  אמרה .  בישיבת הועדה בעניין שנערכה לפני שבועיים הוצגה חוות דעת של היועצת המשפטית של הוועדה ,  עו"ד שגית אפיק ,  שמתחה ביקורת על הצעת החוק הממשלתית .  אפיק אמרה : " יש לקבל מבנק ישראל את ההצדקה לחקיקה ספציפית זו ,  וכן לברר האם יהיו השלכות על בנקים נוספים ".  היא הביעה התנגדות עקרונית לחקיקה ,  בהסבירה שחקיקה ראשית מיועדת לשינוי נורמות במערכת הבנקאות ולא להסדיר נושאים ספציפיים .
 
ועדת הכספים החליטה :  לאומי יוכל להמשיך להחזיק במגדל 
nan
