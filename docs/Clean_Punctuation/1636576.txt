אולמרט יסתפק בפנסיה מהמדינה ? 
הצעת חוק חדשה תאלץ את אולמרט להיפרד מתפקידו החדש כיו"ר קבוצת לבנת ולהסתפק בפנסיה מהמדינה בסך 37 אלף שקל
האם ראש הממשלה לשעבר אהוד אולמרט ייאלץ להיפרד מתפקידו החדש כיו"ר קבוצת לבנת ומעבודות הייעוץ לידידו איש העסקים בני שטיינמץ ,  ולהסתפק בפנסיה החודשית מהמדינה בסך של כ-37 אלף שקל ?  
ח"כ דניאל בן סימון  ( עבודה )  הגיש הצעת חוק לפיה ראשי מדינה בדימוס ,  כמו נשיא המדינה וראש הממשלה ,  לא יוכלו לעסוק בעיסוקים פרטיים למטרות רווח אישי למשך 3 שנים מתום כהונתם .  
בן סימון הסביר כי הצעת החוק נועדה לחייב את ראשי המדינה בדימוס לעסוק במשך שלוש שנים רצופות מרגע סיום כהונתם בעניינים ציבוריים כראות עיניהם .  בנוסף ,  ראש מדינה שיבחר לחזור לעיסוקיו הפרטיים בתום תקופת הצינון ,  ייאלץ בכך לוותר על טובות ההנאה להם היה זכאי עד לתום תקופת הזכאות המצוינת בחוק ,  ובכך ישללו ממנו הזכות לשירותים רפואיים ,  שירותי משרד ,  נהג ,  רכב וכיוצא באלה .  כידוע ,  ראש הממשלה לשעבר זכאי למימון לשכה ,  יועצים ,  נהג ורכב למשך 5 שנים מפרישתו ,  ונשיא למשך 7 שנים מפרישתו .  
בן סימון נימק את הצעת החוק בטענה כי אין זה מוסרי וראוי כי ראשי מדינה ,  שעד עתה שירתו את המדינה ואת אזרחיה ,  ינצלו את מעמדם הציבורי ואת הקשרים שיצרו במסגרת שליחותם כדי לעשות לביתם ולצבור הון אישי רב : " הייתי רוצה לראות ראשי מדינה שלנו עושים מה שקלינטון וקרטר עושים היום .  אלה דמויות שמרגע שסיימו את תפקידם הקדישו את כל זמנם לעשייה ציבורית גרידא .  אצלנו ,  כל איש ציבור שמסיים את תפקידו הולך לעשות לביתו וגורף בדרך כמה שיותר כסף ". 

אולמרט יסתפק בפנסיה מהמדינה ? 
הצעת חוק חדשה תאלץ את אולמרט להיפרד מתפקידו החדש כיו"ר קבוצת לבנת ולהסתפק בפנסיה מהמדינה בסך 37 אלף שקל

