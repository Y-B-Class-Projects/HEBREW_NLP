סנוקר :  שחר רוברג זכה בטורניר בוקרשט
שחקן הסנוקר המוכשר רשם תואר נוסף באירופה ,  אחרי שניצח בארבעה משחקים והפסיד משחקון אחד בלבד בכל הטורניר
שחקן הסנוקר הישראלי שחר רוברג ממשיך בקו ההצלחה שלו בחו"ל ,  והשבוע הוא זכה בטורניר בינלאומי בבוקרשט ,  שאורגן על ידי התאחדות הסנוקר הרומנית ונערך באקדמיה המקומית .  רוברג בן ה-16 וחצי ניצח בתחרות בשמונה משחקים בסך הכל ,  כשרק בגמר הוא הפסיד את המשחקון הראשון שלו ,  לפני שגבר על אלוף בולגריה גאורגי וליצ'קוב 1:6 בקרב על התואר .  בטורניר השתתפו 32 שחקנים מרומניה ,  בולגריה ,  ישראל ומקדוניה .  
במהלך הטורניר רוברג השיג חמישה ברייקים של מעל 50 נקודות ,  כשהגבוה שבהם עמד על 72 נקודות ,  מה שזיכה אותו בפרס מיוחד שהוענק לו בסיום התחרות על ידי שר הספורט הרומני .  ישראלי נוסף ,  דורון לביא ,  סיים במקום השלישי בתחרות .  מנהלו של רוברג אלברט זנפט סיכם : " שחר המשיך במומנטום מהזכייה של אליפות שוויץ שנערכה בחודש אוקטובר .  הוא שמר על יציבות וגילה משחק אחראי ומבוקר לאורך כל הטורניר תוך גילוי משחק מצוין בגמר ,  ובו ניצח 6-1 את אלוף בולגריה .  בהזדמנות זו ברצוני להודות למנהל וצוות המורים בגימנסיה הרצליה על כל הסיוע לקידומו של שחר בענף הסנוקר הישראלי והאירופאי .  המשימה הבאה העומדת בפני שחר היא אליפות אירופה לנוער עד גיל 17 במלטה בחודש ינואר ". 

סנוקר :  שחר רוברג זכה בטורניר בוקרשט
שחקן הסנוקר המוכשר רשם תואר נוסף באירופה ,  אחרי שניצח בארבעה משחקים והפסיד משחקון אחד בלבד בכל הטורניר

