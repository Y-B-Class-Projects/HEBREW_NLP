משפטני הממשלה פותחים במאבק על תוספת שכר 
700 המשפטנים בלשכות המשפטיות של משרדי הממשלה חיכו לסיום שביתת הפרקליטים - ודורשים תנאים דומים : " גם אנו נלחמים יום-יום למען האינטרס הציבורי "
  >  >  זמן קצר לאחר שפרקליטי המדינה החליטו על סיום שביתתם בת 43 הימים ,  החליטו אתמול המשפטנים במשרדי הממשלה לפתוח במאבק בדרישה לקבל את תוספות השכר שהובטחו לאנשי הפרקליטות .  לפי הסיכום שהושג שלשום בהתערבות נשיאת בית המשפט העליון דורית ביניש ,  860 הפרקליטים יקבלו תוספת של 12% לשכרם ,  והשופט בדימוס סטיב אדלר ישמש בורר ויכריע בעניין התוספת לרכיבים נלווים ,  כגון אחזקת רכב ושימוש בטלפונים סלולריים .  700 המשפטנים בלשכות המשפטיות של משרדי הממשלה - שאינם מועסקים בפרקליטות - החליטו לפתוח במאבק לקבלת תוספות זהות לאלה שיקבלו אנשי הפרקליטות .  בפנייה דחופה ששיגרה אתמול עו"ד טלי ארפי ,  מהמחלקה המשפטית של משרד האוצר ,  ליו"ר האגף לאיגוד מקצועי בהסתדרות ,  עו"ד אבי ניסנקורן ,  היא כותבת כי החלטת הממשלה ממארס 2009 קובעת שיש לצמצם את הפערים בשכר ובתנאי ההעסקה בין הפרקליטים למשפטנים . " בעקבות פריצת הדרך במאבקם של אנשי הפרקליטות אנו מזכירים לך ,  כעמית למקצוע ,  שתנאי עבודתנו פחותים בצורה משמעותית מתנאיהם הנוכחיים של עמיתינו הפרקליטים ",  כתבה ארפי לניסנקורן . " אף אנו ,  כעמיתינו ,  נלחמים יום-יום למען הגנה על האינטרס הציבורי ,  תוך עומסי עבודה גדלים והולכים ושכר ירוד .  בחרנו להמתין לסיומה של שביתת הפרקליטים ,  ובעקבות הישגיהם אנו מבקשים לשפר את תנאינו ".  ארפי מבקשת מההסתדרות  " לבחון את דרכי ההתארגנות למאבק על שכרנו ".  יו"ר איגוד המשפטנים במשרדי הממשלה ,  יורם שגב ,  אמר כי ימליץ בפני מוסדות ההסתדרות לתמוך במאבק המשפטנים .  דובר משרד האוצר אמר בתגובה : " התרענו שלאחר השגת הסכם עם הפרקליטים יבואו שאר המשפטנים בשירות המדינה ויעלו תביעה דומה .  נתמודד עם כך בבוא העת ". 

משפטני הממשלה פותחים במאבק על תוספת שכר 
700 המשפטנים בלשכות המשפטיות של משרדי הממשלה חיכו לסיום שביתת הפרקליטים - ודורשים תנאים דומים : " גם אנו נלחמים יום-יום למען האינטרס הציבורי "
 
