בורסות אירופה מתאוששות משפל של שישה שבועות :  פרנקפורט ופאריס עולות ב-1.2%
מניות הפיננסים מובילות את העליות ;  מניית קרדיט סוויס עולה ב-2.2% לאחר שנפלה ב-17% בשלושה שבועות
בורסות אירופה נסחרות בעליות שערים ,  בהובלת מניות הבנקים והכריה ,  לאחר שירדו חמישה ימים ברצף וננעלו אתמול בשפל של שישה שבועות .  לונדון עולה ב-0.7% ;  פרנקפורט ופאריס מוסיפות 1.2% .  אתמול הותיר הבנק הפדרלי ,  כצפוי ,  את הריבית בארה"ב בשפל של 0%-0.25% ,  ואמר כי היא צפויה להישאר ברמה נמוכה באופן חריג לפרק זמן ממושך .  הבנק הביע אופטימיות בנוגע להתאוששותה של כלכלת ארה"ב ודבק בהחלטתו לסיים עד סוף חודש מארס את התוכנית לרכישת אג"ח מגובות משכנתאות.מאוחר יותר ,  התחייב נשיא ארה"ב ,  ברק אובמה ,  בנאום מצב האומה הראשון שלו ,  להמשיך ולנסות לאשר את הרפורמה במערכת הבריאות בארה"ב ,  וקרא לקונגרס האמריקאי לאשר חבילת הטבות מס והשקעות ממשלתיות שמטרתה לעודד את הכלכלה המקומית ולייצר משרות .  אובמה אמר כי הממשל האמריקאי חייב לטפל גם בנושא הגירעון התקציבי ,  אשר צפוי להגיע ל-1.35 טריליון דולר השנה.מניות הפיננסים ,  שהובילו אמש את הירידות ,  מובילות היום את העליות .  מניית קרדיט סוויס עולה ב-2.2% ,  לאחר שנפלה ב-17% בשלושת השבועות האחרונים ;  מניית בנק לוידס הבריטי עולה ב-2.6% ;  מוסיף 2.5% .  מניות הכריה עולות גם הן בעקבות עליית מחירי המתכות .  ריו טינטו עולה ב-2.3% ;  bhp ביליטון מוסיפה 1.2% ;  אנגלו אמריקן עולה ב-2%.מניית בריטיש סקיי ברודקסטינג עולה ב-2.7% לאחר שספקית הטלוויזיה בתשלום הגדולה בבריטניה דיווחה על עלייה של 3.4% ברווח התפעולי במחצית הראשונה של השנה ,  הודות לעלייה במספר המנויים .
 
בורסות אירופה מתאוששות משפל של שישה שבועות :  פרנקפורט ופאריס עולות ב-1.2%
מניות הפיננסים מובילות את העליות ;  מניית קרדיט סוויס עולה ב-2.2% לאחר שנפלה ב-17% בשלושה שבועות

