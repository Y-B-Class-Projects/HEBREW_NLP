פרסי ה-EMA :  ליידי גאגא זוכה ולא באה
ליידי גאגא סיימה עוד ערב שגרתי עם שלושה פרסים בטקס פרסי MTV אירופה ,  מבלי להגיע לטקס .  2 פרסים לג'סטין ביבר שגם לא נכח .  אמינם ,  קייטי פרי ,  קאשה ולינקין פארק זכו בפרס 1 כל אחד
לילה מוזר עבר על טקס פרסי ה-EMA שנערך הערב  ( ראשון )  במדריד שבספרד :  שני האמנים שזכו בפרסים הגדולים  ( האמן והאמנית הטובים ביותר )  לא הגיעו לטקס וכך נעדר ממנו איזשהו אפקט של חגיגיות .  
ליידי גאגא ,  כרגיל ,  היתה כוכבת הערב עם שלוש זכיות :  אמן/ית הפופ של השנה ,  שיר השנה על  " Bad Romance "  ואמנית השנה .  גאגא שלחה שלוש ברכות מבודפשט ,  האחרונה בהן באחת השמלות היותר חושפניות של הערב .  ג'סטין ביבר זכה בפרס אמן השנה ובפרס פריצת הדרך של השנה ושלח ברכות מארצות הברית .  גם אמינם ,  הזוכה בפרס אמן ההיפ הופ של השנה הסתפק בברכה מברזיל .  
קייטי פרי זכתה בפרס קליפ השנה על  " California Gurls "  והעניקה גם הופעה משובחת בטקס ,  אותו הנחתה אווה לונגוריה פרקר .  לינקין פארק זכו בפרס ההופעה הטובה ביותר ,  30 שניות למאדים בפרס הרכב הרוק הטוב ביותר וקאשה זכתה בפרס האמנית החדשה הטובה ביותר .  בון ג'ובי זכו בפרס האייקון הגלובלי .  הלהקה הוותיקה סיימה את האירוע עם מחרוזת מלהיטיה .  את פרס האקט האירופאי הטוב ביותר ,  הקטגוריה בה התמודד עברי לידר ,  לקח מרקו מנגוני מאיטליה .
 לצד הפרסים ,  רוב ההופעות בערב היו סטנדרטיות למדי ,  כולל שואו מביך וצ'יזי של קיד רוק וכן הופעה תמוהה למדי של קאשה  ( שבנאום הזכייה שלה טענה שהיא עומדת להרטיב במכנסיים )  .  ריהאנה העניקה הופעה חביבה למדי ,  אך את ההצגה גנבה כנופיית ג'ק-אס ,  שבסוף האירוע הצליחה להפשיט את אחד מחבריה עד עירום מלא ,  מקדימה ומאחורה .  ברגע משעשע אחר ,  התחפשה אווה לונגוריה לחמון ,  סוג בשר נפוץ בספרד ,  וטענה כי זוהי תלבושת שליידי גאגא השאירה בחדר ההלבשה .
  * אמן הטוב ביותר - ג'סטין ביבר
 * האמנית הטובה ביותר - ליידי גאגא
 * שיר השנה  - " Bad Romance ",  ליידי גאגא
 * אמן הפופ הטוב ביותר - ליידי גאגא
 * אמן ההיפ הופ הטוב ביותר - אמינם
 * הרכב הרוק של השנה - 30 שניות למאדים
 * האמן החדש הטוב ביותר - קאשה
 * הקליפ הטוב ביותר  - " California Gurls ",  קייטי פרי
 * פריצת הדרך של השנה - ג'סטין ביבר 
 * המופע החי הטוב ביותר - לינקין פארק
 * הרכב האלטרנטיב הטוב ביותר - פראמור
 * פרס האייקון הגלובלי - בון ג'ובי
 * פרס ההופעה הבינלאומית הטובה ביותר - טוקיו הוטל
 * האקט האירופאי הטוב ביותר - מרקו מנגוני ,  איטליה
 * פרס המודעות החברתית - שקירה

פרסי ה-EMA :  ליידי גאגא זוכה ולא באה
ליידי גאגא סיימה עוד ערב שגרתי עם שלושה פרסים בטקס פרסי MTV אירופה ,  מבלי להגיע לטקס .  2 פרסים לג'סטין ביבר שגם לא נכח .  אמינם ,  קייטי פרי ,  קאשה ולינקין פארק זכו בפרס 1 כל אחד

