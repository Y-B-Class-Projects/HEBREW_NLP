שוק האג"ח הממשלתיות בארה"ב סגר את החודש הגרוע של השנה ;  התשואה חזרה לרמתה בתחילת 2010
ביל גרוס :  הראלי בשוק האג"ח מסתיים ;  התשואה על האג"ח ל-10 שנים נסקה החודש ל-3.92% - שיא של 10 חודשים
שוק האג"ח הממשלתיות האמריקאיות עלה בראשונה זה שלושה ימים לאחר שנתוני תעסוקה מאכזבים שפורסמו היום בארה"ב הגבירו את הספקות לגבי התאוששות שוק העבודה .  עם זאת ,  לאחר חודשיים של עליות ,  סיים שוק האג"ח הממשלתיות בארה"ב את חודש מארס בירידה.התשואה על האג"ח הממשלתיות ל-10 שנים ,  אשר עלתה בשבוע שעבר לרמתה הגבוהה ביותר זה כמעט עשרה חודשים ,  ירדה היום ב-0.03% לרמה של 3.83% .  התשואה על האג"ח נסקה ב-25 במארס לרמה של 3.92% - רמתה הגבוהה ביותר מאז אמצע יוני 2009 .  בחודש מארס עלתה התשואה על האג"ח ב-0.23% - העלייה חודשית החדה ביותר מאז דצמבר .  התשואה על האג"ח ל-10 שנים אמנם זינקה במארס ,  אולם סיימה את הרבעון ברמה כמעט זהה לזו שבה היתה התחילה את השנה - 3.84% - לאחר שירדה בחודשיים הראשונים של 2010.מדד האג"ח הממשלתיות האמריקאיות של בנק אוף אמריקה מריל לינץ' ,  אשר מקיף את כל סוגי האג"ח הממשלתיות ,  ירד מתחילת חודש מארס ועד אתמול ב-1.1% .  עם זאת ,  בסיכום רבעוני ,  עלה המדד מתחילת השנה ב-0.9%.ביל גרוס ,  מנהל פימקו - קרן האג"ח הגדולה בעולם - העריך בשבוע שעבר כי הראלי בשוק האג"ח ,  אשר נמשך כמעט שלושה עשורים ,  מתקרב כנראה לסיומו .  הלוואות מופרזות שנטלו מדינות דוגמת ארה"ב ,  בריטניה ויפן ,  יגררו בסופו של דבר האצה באינפלציה בעוד הממשלות מוכרות אג"ח בסכומי שיא כדי לממן גירעונות הולכים וגדלים ,  אמר גרוס . " הימים הטובים ביותר של האג"ח חלפו ",  אמר גרוס בראיון לרדיו בלומברג בשבוע שעבר . " הריביות הריאליות הולכות ועולות ,  וזה היסוד הדובי העיקרי בשוק האג"ח ". המגזר הפרטי בארה"ב קיצץ במארס 23 אלף משרות ,  לפי נתונים שפירסמה היום חברת ההשמה adp .  אנליסטים צפו גידול של 40 אלף משרות במגזר הפרטי במארס .  עם זאת ,  הירידה במספר המשרות במגזר הפרטי החודש היתה המתונה ביותר זה שנתיים.משרד העבודה האמריקאי צפוי לפרסם ביום שישי את נתוני התעסוקה לחודש מארס .  כלכלנים צופים כי נוספו לשוק התעסוקה החודש 180 אלף משרות ,  וכי שיעור האבטלה נותר ללא שינוי ברמה של 9.7%.עוד בחזית המקרו היום בארה"ב :  מדד מנהלי הרכש לאזור שיקגו ירד במארס לרמה של 58.8 נקודות לעומת 62.6 נקודות בפברואר - שהיתה רמתו הגבוהה ביותר מאז אפריל 2005 - מסר היום מכון המחקר ism .  כלכלנים צפו ירידה מתונה יותר של המדד לרמה של 61 נקודות .  קריאה של המדד מעל לרמה של 50 נקודות מצביעה על התרחבות בפעילות העסקים ואילו מדד מתחת לרמה זו משקף ירידה בפעילות .
 
שוק האג"ח הממשלתיות בארה"ב סגר את החודש הגרוע של השנה ;  התשואה חזרה לרמתה בתחילת 2010
ביל גרוס :  הראלי בשוק האג"ח מסתיים ;  התשואה על האג"ח ל-10 שנים נסקה החודש ל-3.92% - שיא של 10 חודשים

