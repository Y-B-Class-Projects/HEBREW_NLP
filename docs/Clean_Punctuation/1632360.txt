בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
מרבית הכלכלנים צופים כי הריבית ב-16 מדינות גוש היורו תישאר ברמה של 1% עד המחצית הראשונה של 2010
הבנק המרכזי של אירופה  ( ecb )  הותיר היום את הריבית בגוש היורו ללא שינוי ברמת שפל של 1% ,  בהתאם לתחזיות הכלכלנים .  נשיא הבנק ,  ז'אן קלוד טרישה ,  אמר לאחר החלטת הריבית כי כלכלת גוש היורו צפויה לרשום צמיחה מתונה בלבד ב-2010 ,  והזהיר מפני התאוששות כלכלית רעועה.הבנק המרכזי האירופי הותיר את הריבית ללא שינוי זה החודש השמיני ברציפות .  מרבית הכלכלנים צופים כי הריבית ב-16 מדינות גוש היורו תישאר ברמה של 1% עד המחצית הראשונה של 2010 לפחות ,  שעה שהבנק המרכזי מנסה לקבוע האם ההתאוששות מהמשבר הכלכלי העולמי היא בת קיימא.בחודש שעבר החל ה-ecb לצמצם את התמריצים שהזרים למערכת הפיננסית ,  כמו הלוואות זולות ללא הגבלה למגזר הבנקאי ,  שהפילו את הריבית הבין בנקאית לשפל .  בעקבות החלטת הריבית היום יורד היורו ב-0.1% מול הדולר לרמה של 1.4503 דולר ליורו.בנאום שנשא לאחר החלטת הריבית ,  אמר טרישה כי כלכלת גוש היורו תצמח בקצב מתון בלבד ב-2010 ,  וכי ההתאוששות עשויה להיות חסרת עקביות ואפופה באי וודאות .
 
בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
מרבית הכלכלנים צופים כי הריבית ב-16 מדינות גוש היורו תישאר ברמה של 1% עד המחצית הראשונה של 2010

