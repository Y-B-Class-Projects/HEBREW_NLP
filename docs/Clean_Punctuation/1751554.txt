הכרזת ברננקי שלחה את וול סטריט לעליות
המסחר בבורסת ניו יורק ננעל בעליות קלות על רקע תוכנית התמריצים של הבנק הפדרלי .  דאו ג'ונס עלה ב-0.2% ,  נאסד"ק התחזק ב-0.3% ו-S & P-500 הוסיף 0.4% לערכו
המסחר בוול סטריט הסתיים בעליות קלות על רקע תוכנית התמריצים של הבנק הפדרלי .  דאו ג'ונס הוסיף 0.2% ל-11,215 נקודות ,  נאסד"ק עלה ב-0.3% ל-2,540 נקודות ו-S & P 500 הוסיף 0.4% ל-1,198 נקודות .   בזירת המקרו ,  הבנק הפדרלי הודיעה היום על תוכנית שנייה של הרחבה כמותית  ( quantitative easing )  בארה"ב ,  כלומר רכישת אג"ח ממשלתיות על ידי הבנק המרכזי במימון הדפסת כסף ,  בניסיון לתמוך בצמיחת הכלכלה האמריקאית על ידי הורדת עלויות המימון לצרכנים ועסקים .  הבנק המרכזי הודיע כי ירכוש אג"ח ממשלתיות אמריקאיות בסך 600 מיליארד דולר עד סוף חודש יוני 2011 - כלומר קצב רכישות של כ-75 מיליארד דולר בחודש .  
הבנק ציין כי ישקול באופן קבוע את קצב התקדמות וגודל התוכנית  " כנדרש כדי להשיג את מירב התעסוקה ויציבות המחירים ".  כלכלנים צפו כי הבנק יודיע על רכישות של אג"ח ממשלתיות בהיקף של 500 מיליארד דולר על פני תוקפה של שישה חודשים .  בהודעת הבנק המרכזי נאמר כי התאוששות הכלכלה מאכזבת באיטיותה ,  ולא חל שינוי בנוסח הודעת הבנק לפיה יותיר את הריבית ברמת נמוכה באופן יוצא דופן לפרק זמן ממושך .  
מדד מנהלי הרכש למגזר השירותים בארה"ב עלה באוקטובר לרמה של 54.3 נקודות לעומת 53.2 בספטמבר ,  מסר היום מכון המחקר ISM .  העלייה היתה חדה יותר מתחזית הכלכלנים ,  אשר צפו מדד של 53.5 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית במגזר ,  ואילו מדד מתחת לרמה זו משקף ירידה בפעילות .  רמתו הממוצע של המדד בחמש השנים שקדמו לתחילת המיתון האחרון בדצמבר 2007 היתה 56.1 נקודות .  
הזמנות מבתי חרושת בארה"ב גדלו בספטמבר ב-2.1% - העלייה החדה ביותר זה שמונה חודשים - מסר היום משרד המסחר האמריקאי .  כלכלנים צפו עלייה מתונה יותר של 1.6% .  נתוני ההזמנות של חודש אוגוסט תוקנו כלפי מעלה והיו ללא שינוי ,  לעומת ירידה של 0.5% שעליה דווח במקור .  
חברת ההשמה ADP כי חברות במגזר הפרטי בארה"ב גייסו יותר עובדים מהצפוי באוקטובר .  מספר המשרות במגזר הפרטי גדל בחודש שעבר ב-43 אלף לאחר שבספטמבר נרשמה ירידה של 2,000 משרות ,  על פי הנתון המתוקן שפורסם היום .  העלייה באוקטובר היתה חדה מתחזיות אנליסטים ,  שצפו כי תסתכם ב-20 אלף משרות .  

הכרזת ברננקי שלחה את וול סטריט לעליות
המסחר בבורסת ניו יורק ננעל בעליות קלות על רקע תוכנית התמריצים של הבנק הפדרלי .  דאו ג'ונס עלה ב-0.2% ,  נאסד"ק התחזק ב-0.3% ו-S & P-500 הוסיף 0.4% לערכו

