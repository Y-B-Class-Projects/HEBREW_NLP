קבוצת הארץ מחדשת את המשא ומתן למכירת מניותיה בוואלה
בעקבות החלטת בית המשפט ,  שאישר למכור המניות ללא אישור השותפה בזק בינלאומי ,  חודש המו"מ עם טייגר הולדינגס וקרן סקיי
 >  >  קבוצת הארץ מחדשת את המשא ומתן למכירת אחזקותיה בפורטל וואלה .  ההחלטה התקבלה בעקבות פסק בוררות שקבע כי קבוצת הארץ תוכל למכור את אחזקותיה בוואלה ללא צורך באישור השותפה בזק בינלאומי .  בעקבות ההחלטה חידשה קבוצת הארץ בימים האחרונים את המשא ומתן עם טייגר הולדינגס וקרן ההשקעות סקיי של צבי יוכמן וניר דגן .  קרן סקיי ועמוס שוקן ,  בעל השליטה בקבוצת הארץ ,  סירבו להגיב לידיעה .  ביום רביעי האחרון קבע השופט בדימוס ד"ר אליהו וינוגרד ,  כי  " קבוצת הארץ רשאית למכור את מניותיה ,  ללא צורך באישור מטעם בזק ".  וינוגרד מונה לבורר על ידי שני הצדדים ,  לאחר שבזק בינלאומי הגישה ביוני 2009 בקשה לבית המשפט למתן צו מניעה שאוסר על הארץ לנהל משא ומתן או לקבל הצעות למכירת המניות .  קבוצת הארץ מחזיקה בכ-32.7% ממניות וואלה ,  ובזק בינלאומי ב-34.2% .  בין שתי השותפות הסכם שליטה ,  שכולל זכות סירוב וזכות הצטרפות בעת פירוק השותפות .  שווי השוק של וואלה כיום הוא כ-270 מיליון שקל ,  כך ששווי אחזקות קבוצת הארץ הוא כ-88 מיליון שקל .  ההערכות הן כי העסקה בין שוקן ובין הקרנות תתבצע לפי שווי החברה ,  שאינו רחוק מהותית משווי השוק של המניות .  מאז הוגשה התביעה של בזק בינלאומי ,  עלתה מניית וואלה בשיעור של כ-20% ,  כך שייתכן שהעיכוב בעסקה שיחק לידי המוכר .  ההערכות הן כי שוקן ישתמש בתקבולי העסקה ,  בין השאר ,  כדי להקטין את היקף החוב של קבוצת הארץ .  ב-2008 החלה וואלה לחלק דיווידנד לבעלי המניות שלה -ב-2008 חילקה 30 מיליון שקל ,  ובשלושת הרבעונים הראשונים של 2009 15 מיליון שקל נוספים .  וואלה מייצרת תזרים מזומנים בקצב שנתי של יותר מ-30 מיליון שקל .  ביום רביעי צפויה החברה לדווח על הדו"חות השנתיים ,  ולא מן הנמנע כי תכריז על דיווידנד נוסף .  קרן סקיי עשויה להתעניין בחברה בשל זרם דיווידנדים זה .  קרן טייגר הולדינגס מחזיקה גם ב-49% מאתר יד2 ומנהלת כ-2 מיליארד דולר .  קבוצת הארץ היא המוציאה לאור של עיתון themarker

קבוצת הארץ מחדשת את המשא ומתן למכירת מניותיה בוואלה
בעקבות החלטת בית המשפט ,  שאישר למכור המניות ללא אישור השותפה בזק בינלאומי ,  חודש המו"מ עם טייגר הולדינגס וקרן סקיי

