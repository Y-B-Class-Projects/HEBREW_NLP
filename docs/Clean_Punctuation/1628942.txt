שביעות הרצון של העובדים האמריקאים בשפל של 22 שנה :  רק 45% מרוצים בעבודתם
לפי סקר של קונפרנס בורד ,  רק 51% מהעובדים בארה"ב חושבים שעבודתם מעניינת
המשבר הכלכלי אמנם הוביל לפיטוריהם של 7 מיליון אמריקאים אך מסתבר שגם בני המזל שעדיין יש להם עבודה ,  אינם מרוצים .  לפי סקר חדש שערכה חברת המחקר קונפרנס בורד ,  רק 45% האמריקאים מרוצים בעבודתם - הרמה הנמוכה ביותר מאז החלה החברה לפרסם את נתוני שביעות הרצון של העובדים בארה"ב לפני 22 שנים.הסקר הקודם פורסם ב-2008 ובו השיבו 49% מהנסקרים כי הם מרוצים בעבודותיהם .  העלייה האחרונה בחוסר שביעות הרצון מיוחסת למשבר הכלכלי החמור ביותר מאז השפל הגדול ,  אולם היא נמצאת בעלייה מתמשכת במשך שני העשורים האחרונים ." תוצאות הסקר אומרות משהו מטריד על העבודה באמריקה .  לא מדובר רק במחזור כלכלי או בדור עצבני אחד ",  אמרה לינדה ברינגטון ,  דירקטורית במשרה ניהולית בקונפרנס בורד וממחברי הדו"ח ,  בראיון לסוכנות הידיעות אי-פי .  ברינגטון הוסיפה כי הסיבות לחוסר שביעות הרצון היא שרק 51% מהעובדים בארה"ב חושבים שעבודתם מעניינת ,  שהמשכורות לא עמדו בקצב האינפלציה ושעלות ביטוח הבריאות נגסה בשכרם.כלכלנים מזהירים כי אם המגמה לא תתהפך ,  חוסר שביעות הרצון של העובדים האמריקאים עשויה לפגוע בחדשנות ,  בתפוקה ובמעמדה התחרותי של ארה"ב .  כשהסקר הראשון של קונפרנס בורד התפרסם ב-1987 ,  מרבית העובדים בארה"ב - 61% - השיבו כי הם מרוצים בעבודתם .  הסקר ,  שנערך בקרב 5,000 משקי בית ,  בוצע על ידי חברת הסקרים tns .  ב-1987 השיבו קרוב ל-70% מהעובדים כי הם מתעניינים בעבודתם ,  לעומת 51% כיום .
 
שביעות הרצון של העובדים האמריקאים בשפל של 22 שנה :  רק 45% מרוצים בעבודתם
לפי סקר של קונפרנס בורד ,  רק 51% מהעובדים בארה"ב חושבים שעבודתם מעניינת

