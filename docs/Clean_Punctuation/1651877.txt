עוזרי השופטים בסכסוך ומאיימים בשביתה - סוף לפיטורים לאחר 4 שנים
600 העוזרים מסייעים בכל הערכאות ומועסקים על ידי הנהלת בתי המשפט
ההסתדרות הכריזה היום על סכסוך עבודה בין העוזרים המשפטיים למדינה .  מדובר ב-600 עובדים ,  העוזרים האישיים של השופטים בכל הערכאות המועסקים על ידי הנהלת בתי המשפט.לפני 10 חודשים הצטרפו עוזרי השופטים להסתדרות והקימו ועד פעולה .  הסכסוך הוכרז בטענה שמשרד האוצר חזר בו מההסכמות העקרוניות שכבר הושגו בעניין דרישת העוזרים שייחתם עמם הסכם שכר קיבוצי.זו הפעם הראשונה שעוזרי השופטים נמצאים בסכסוך עבודה .  בתום 14 ימי  " צינון "  הקובעים בחוק ,  עוזרי השופטים יהיו רשאים לפתוח בשביתה שתגרום לשיבושים בדיונים המשפטיים ולדחייתם .  העוזרים המשפטיים הם יד ימינם של השופטים והם מסייעים בעבודה השיפוטית ובכתיהת הטיוטות של פסקי הדין והחלטות בתי המשפט .  כמו כן הם אחראים לתפקודן התקין של לשכות השופטים.העוזרים המשפטיים מועסקים באמצעות חוזים אישיים מיוחדים ,  שתוקפם מוגבל ל-4 שנות עבודה .  בתום תקופה זו העוזרים המשפטיים מפוטרים ומוצאים עצמם מחוץ למערכת בתי המשפט.לאחר שהתאגדו בהסתדרות פנה היועץ המשפטי של האגף לאיגוד מקצועי ,  עו"ד שי תקן ,  לממונה על השכר במשרד האוצר ,  אילן לוין ,  ולהנהלת בתי המשפט כדי שייכנסו עמו למו"מ על חתימת הסכם שכר קיבוצי .  הסכם כזה אמור לקבוע את שכר העוזרים המשפטיים וימנע את המצב שבו הם מפוטרים בכל 4 שנים .  ואולם זמן מה לאחר תחילת השיחות בין הצדדים ,  הממונה על השכר הודיע כי אגפים אחרים באוצר אינם מוכנים להמשיך במו"מ לאחר שבדקו את העלויות הכספיות של ההסכם הקיבוצי שעתיד להחתם.תקן אמר היום כי הנהלת בתי המשפט מבינה את העוול שנעשה לעוזרים המשפטיים ,  המפוטרים אחרי 4 שנים למרות שבתי המשפט זקוקים להם .  צערי ,  האוצר לא רואה את טובת העובדים והשירות לציבור בבתי המשפט ,  אלא רק את הזווית הכלכלית הצרה ". 

עוזרי השופטים בסכסוך ומאיימים בשביתה - סוף לפיטורים לאחר 4 שנים
600 העוזרים מסייעים בכל הערכאות ומועסקים על ידי הנהלת בתי המשפט

