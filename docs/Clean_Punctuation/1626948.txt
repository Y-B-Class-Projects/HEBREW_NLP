הצעת חוק :  חברות האשראי יחוייבו לציין את פרטי הספקים בפירוט העסקאות הנשלח ללקוח
כיום מצויין רק שם העסק שהגיש את העסקה לחברת האשראי ולא הספק בפועל
ח"כ נחמן שי  ( קדימה )  חבר בוועדת הכלכלה ,  הגיש הצעת חוק לפיה יידרשו חברות האשראי להנפיק ללקוחותיהם דו"ח פירוט עסקאות הכולל את שם הספק שהתקשר עם הלקוח שאיתו נעשתה העיסקה בפועל ולא שם החברה שהגישה את פרטי העיסקה לחברת האשראי .  שי : " כיום שוררת אי בהירות כאשר מחזיק כרטיס האשראי מקבל לידיו את פירוט העסקאות החודשי המונפק על ידי חברות האשראי ,  חלק מהעסקאות מופיעות תחת שם עסק שאינו הספק איתו בוצעה העסקה ,  מצב הדורש הבהרה ותיקון .  לפיכך קיים צורך להגביר את ההגנה על ציבור לקוחות חברות האשראי ,  באמצעות חיוב ציון בדוחות האשראי את פרטי הספק איתו התקשר הלקוח בעסקה ,  ולא פרטי העסק המקבל את כספי הלקוח ".    " תכלית ההצעה ",  הוסיף ח"כ שי , " לאפשר ללקוח מעקב תקין ומלא של פעולות שנעשו באמצעות כרטיסי האשראי .  הוספת שמו המסחרי והרשום של הספק תיתן ביטוי ראוי ,  מדויק ותקין לכל העסקאות המתבצעות בארץ באמצעות כרטיסי האשראי ."  יוזמי ההצעה האחרים הם חברי הכנסת :  כרמל שאמה ,  אנסטסיה מיכאלי ,  אורי אורבך ,  אריה אלדד ,  שלמה מולה אורי מקלב .
 
הצעת חוק :  חברות האשראי יחוייבו לציין את פרטי הספקים בפירוט העסקאות הנשלח ללקוח
כיום מצויין רק שם העסק שהגיש את העסקה לחברת האשראי ולא הספק בפועל

