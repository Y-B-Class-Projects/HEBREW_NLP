מלאי הדירות החדשות למכירה הצטמק ב-26% מינואר 2009 
 >  >  מלאי הדירות החדשות למכירה ממשיך להצטמצם ומגיע כיום ל-8,050 ,  ירידה של 26% בהשוואה לינואר 2009 - כך עולה מסקר הלשכה המרכזית לסטטיסטיקה לגבי הביקושים לדירות חדשות .  בכך נמשכת המגמה שהחלה במאי 2006 ,  אז הגיע המלאי ל-13,500 דירות בלתי מכורות .  להצטמצמות המלאי גורם ההפרש הגדל והולך בין ביקושים לדירות לבין שיווקי דירות על ידי הקבלנים והמדינה .  מספר הדירות החדשות שנמכרו בינואר הגיע ל-1,392 - דומה לכמות שנמכרה בדצמבר 2009 .  1,071 מהדירות נמכרו בפרויקטים ביוזמה פרטית ו-321 דירות במסגרת פרויקטים שמוקמים ביוזמה ציבורית של משרד השיכון .  על פי הסקר נרשם בינואר גידול משמעותי במספר התחלות הבנייה של דירות חדשות שמוקמות ביוזמה פרטית שלא למטרות מכירה ,  כולל פרויקטים של בנה ביתך וקבוצות רכישה .  על פי הלשכה הוחל בבניית 1,377 דירות ,  לעומת 1,013 דירות שבהקמתן הוחל בדצמבר 2009 .  בסך הכל ,  על פי הסקר שערכה הלמ"ס ,  הכמות המבוקשת של דירות חדשות  ( סך הדירות החדשות שנמכרו והתחלות הבנייה שלא למטרות מכירה )  רשמה בינואר 2010 עלייה של כ-15% מאז דצמבר 2009 ל-2,769 .  עם זאת ,  בינואר 2009 הגיעה הכמות ל-2,806 ,  כך שיחסית לינואר 2009 מדובר בירידה של כ-1.5% .
 
מלאי הדירות החדשות למכירה הצטמק ב-26% מינואר 2009 
nan
