פולו מטפסת למעלה
קצת אחרי ה-GTI חושפת פולקסווגן את הקרוס-פולו ,  גרסת פנאי רכה ומאופרת לסופר-מיני שאוהבת לשחק בחולות
פולקסווגן קרוס-פולו אינה מכונית חדשה לגמרי אלא מחודשת ,  על בסיס רעיון שהוצג לפני כמה שנים באירופה ובעולם .  היא נמכרת בפרט ביבשות בהן דרכים קשות למעבר כגון אפריקה שם יש צורך בכלי-רכב מסוג זה ,  אולם לאחרונה ישנם דיבורים כי לא מן הנמנע שתזלוג גרסת המיני-שטח לסופר-מיני גם לארה"ב ולאירופה לסוג של נישה אופנתית במסגרת השקת הדור החמישי וחשיפת הפולו GTI ;  שתיהן תעמודנה על במות היצרנית בתערוכת ז'נבה .  
ההבדלים בין הקומפקטית לאחותה המוגבהת מוגבלים לחבילה חיצונית מסוקסת לכאורה ,  ולמרווח גחון משופר .  פריטים כמו חישוקים בקוטר 17 אינטש ,  פגושי ומגני דלתות וגחון נכללים כסטנדרט כדי לגבש את הנישה עבורה .  עוד בנמצא פנסי ערפל בולטים ,  קשתות גלגלים מוגבהות ,  מסילות על הגג ותא נוסעים המכיל מושבי ספורט במספר גוונים וכך גם לחיפויי הדפנות .  לחידוד התחושה הכניסה פולקסווגן מעטה עור  ( הגה ,  ידית הילוכים )  וכיסתה את הדוושת באלומיניום .  
מבחינה מכאנית השינויי הגדול הוא במרווח הגחון  עוד 15 מ"מ וסדרת מנועים חסכוניים בחזית .  שישה מהם ימצאו את דרכם לקרוס-פולו בחלוקה לשלושה מנועי בנזין ושלושה מונעי דיזל ,  עם אופציה לתיבה רובוטית DSG כפולת מצמד בת שבעה הילוכים בחלק מובחן מהדגמים .  ההספקים ינועו בין 70 ל-105 כ"ס בסיוע טכנולוגיות ה-TDI ו-TSI של הקונצרן ,  אגב מופחתות CO2 בהתאם לתקנות החדשות בעולם .  
בניגוד לשנים עברו ,  תנסה פולקסווגן לשווק את המכונית גם באירופה המרכזית ובארה"ב כדי להרחיב את אחיזתה של הפולו בעולם .  מיבואנית פולקסווגן לישראל צ'מפיון מוטורס נמסר לוואלה !  רכב כי נשקלת מידת הרלוונטיות של דגמים אלה לישראל .
 
פולו מטפסת למעלה
קצת אחרי ה-GTI חושפת פולקסווגן את הקרוס-פולו ,  גרסת פנאי רכה ומאופרת לסופר-מיני שאוהבת לשחק בחולות

