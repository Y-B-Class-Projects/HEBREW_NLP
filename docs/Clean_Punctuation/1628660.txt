קבוצות שיכון ובינוי-אמות וגינדי הגישו הצעות מחייבות למכרז השוק הסיטוני 
 >  >  שתי הקבוצות שנותרו בהתמודדות על הזכייה במכרז הקרקעות בשוק הסיטוני בתל אביב הגישו אתמול הצעות מחייבות לרכישת המתחם .  לפי הערכות ,  ההצעות מגלמות סכום שנע בין 800 מיליון שקל למיליארד שקל ,  תמורת זכויות לבניית 600 דירות ,  מרכז מסחרי ומבני ציבור .  המחירים שהתקבלו על הקרקע נמוכים בכ-20%-30% מהמחיר אותו קיוו בתנובה להשיג עם פרסום המכרז ,  שעל פי הערכות היו עבור חלק זה כ-1.1-1.2 מיליארד שקל .  קבוצה אחת מורכבת מחמש חברות - שיכון ובינוי ,  אמות ,  יורוקום נדל"ן ,  קנדה ישראל ואביב .  הקבוצה השנייה מורכבת משתי חברות - משה ויגאל גינדי וכן גינדי השקעות ,  שבשליטת מנור גינדי ,  איל פרידמן ואורי לוי .  לפני שבועיים פרשה מהמכרז קבוצה שלישית ,  שהורכבה מהחברות תדהר ,  חברת הביטוח מגדל ,  חבס ,  בריטיש ישראל ורוגובין .  בעלת הקרקעות של השוק הסיטוני - שנמצאות בין הרחובות קרליבך ,  החשמונאים ודרך בגין - היא חברת השוק הסיטוני ,  שמורכבת מתנובה  ( 60% )  ,  עיריית תל אביב  ( 25% )  ,  בעלי דוכנים שפעלו בעבר במתחם ועו"ד שרגא בירן .  את המכירה מוביל איש העסקים מאיר שמיר ,  מבעלי מבטח שמיר ,  אחת מבעלות השליטה בתנובה ,  וכן חברת איפקס ,  בעלת מרבית השליטה בתנובה .  זכויות הבנייה על הקרקע ,  ששטחה 55 דונם ,  מאפשרות בניית 1,800 דירות .  בנוסף ,  המתחם כולל אפשרות לבניית קניון בשטח של 32 אלף מ"ר ,  חניון תת-קרקעי גדול שיכיל אלפי מקומות חנייה ,  וכן מבני ציבור רבים ,  בהם בית ספר ,  גני ילדים ,  מוזיאון ופארק פתוח בשטח של 14 דונם .  הצעות המחיר שהוגשו אתמול מתייחסות לכל הבנייה בשטח ,  למעט 1,200 דירות .  חברת השוק הסיטוני תודיע בקרוב על החברה שמולה היא בוחרת לנהל משא ומתן פרטני ,  שייארך כ-21 יום .
 
קבוצות שיכון ובינוי-אמות וגינדי הגישו הצעות מחייבות למכרז השוק הסיטוני 
nan
