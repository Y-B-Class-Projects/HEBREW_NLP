אפריקה ישראל השיקה את מלון העסקים היוקרתי  " אקווה מרין "  במוסקבה
דניה סיבוס ,  זרוע הבנייה של אפריקה ישראל ,  בנתה את המלון בסמוך לקרמלין בהשקעה של מעל 50 מיליון דולר
פחות מחודש לפני מועד האסיפה לאישור הסדר החוב של חברת  ,  שבשליטת לב בייב ,  השיקה היום חברה הבת אפ"י פיתוח את מלון העסקים היוקרתי  " אקווה מרין ",  שינוהל על ידי החברה האחות מלונות אפריקה ישראל .  חברת  ,  המשמשת כזרוע הבנייה והתשתיות של אפריקה ,  בנתה את המלון ,  בהשקעה של יותר מ-50 מיליון דולר.לב לבייב נכח בטקס ויחד עם מנכ"ל מלונות אפריקה ישראל ,  יעקב סודרי ,  חנכו את המלון במעמד אנשי ממשל ,  חברי פרלמנט ואנשי עסקים רוסים בכירים.האקווה מרין ממוקם בלב איזורי העסקים ,  הממשל ,  התיירות והבידור של הבירה הרוסית מוסקבה - מרחק של 15 דקות הליכה מהקרמלין והכיכר האדומה .  המלון כולל 159 חדרי יוקרה ,  כ-60 מהם חדרי עסקים משודרגים ושתי סוויטות נשיאותיות עם מרפסות פרטיות.לבייב ציין היום כי  " פתיחתו של מלון העסקים אקווה מרין במקום כל כך מרכזי במוסקבה ,  בהשקעה של יותר מ-50 מיליון דולר ,  היא עדות נוספת ליכולת של קבוצת אפריקה ישראל למצות את כל היתרונות הגלומים בחברות היזמיות והקבלניות בקבוצה - אפ"י פיתוח ,  דניה סיבוס ונגב - וליצור גם בתקופה מאתגרת זו סינרגיה המשביחה את ערך הנכסים ". יעקב סודרי הוסיף : " חנוכת המלון החדש במוסקבה ,  והמשך ההשקעה של הקבוצה בתעשיית התיירות הרוסית - במלון פלזה בעיירת המרפא קיסלובודסק ובמלון הספא הנוסף שמקימה החברה בימים אלו בעיירה ז'לזנובודסק שבדרום רוסיה ,  מתבצעת במקביל להמשך ההשקעה של החברה בחודשים אלו גם בשדרוג המוצר התיירותי של מלונות אפריקה ישראל ברחבי הארץ ,  בהיקף של כ-40 מיליון שקל ". הסגן הראשון לראש העיר מוסקבה ,  ולדימיר רסין ,  הממונה על הפיתוח והבנייה בבירה הרוסית ,  בירך את לב לבייב ואת אפ"י פיתוח על השלמת קומפלקס המלון והביע את הערכתו לעובדה כי גם בזמנים אלו משלימה אפ"י פיתוח את המגה פרויקטים שהחברה בונה במוסקבה .
 
אפריקה ישראל השיקה את מלון העסקים היוקרתי  " אקווה מרין "  במוסקבה
דניה סיבוס ,  זרוע הבנייה של אפריקה ישראל ,  בנתה את המלון בסמוך לקרמלין בהשקעה של מעל 50 מיליון דולר

