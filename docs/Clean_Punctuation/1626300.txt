דרוקר : " מכאן זה רק נהיה קשה יותר "
 מכבי ת"א יצאה לאיטליה למשחק האימון נגד ביילה ,  שרון דרוקר מקווה שהקבוצה תתחבר לקראת שלבי ההכרעה של העונה
צילום ועריכת וידאו :  יותם רונן
מכבי תל אביב המריאה הבוקר  ( שלישי )  לאיטליה לקראת משחק האימון נגד ביילה ,  שמדורגת במקום השישי בליגה האיטלקית ,  7 מקומות מעל וירטוס רומא ,  יריבתה הבאה של מכבי תל אביב ביורוליג .  כדי לשמור על כושר בזמן הפגרה מהליגה ומהיורוליג ,  הוחלט במכבי לקיים את המשחק בשביל להחזיר את השחקנים לכושר הנכון .
 עוזר מאמן הקבוצה ,  שרון דרוקר ,  התייחס לפגרה : " כמובן שהחופשה הזו הייתה חשובה .  היה חשוב לתת לשחקנים להיות עם המשפחות שלהם .  אחרי שהם חזרו מהחופשה הם נראים יותר רעננים מלפני החופשה .  במהלך הפגרה ניתחנו דברים שאנחנו רוצים לשנות ולשפר ,  כי מכאן ,  כידוע ,  זה רק נהיה קשה יותר ויותר ". 
דרוקר התייחס גם כן לפציעתו המתמשכת של אלן אנדרסון : " הוא עבר בדיקות גם בארץ וגם בארה"ב .  לא מדובר במשהו קרדינלי ,  והוא צריך להמשיך לקבל טיפולים .  בגלל שזה שורש כף היד מדובר במקום בעייתי ,  מה גם שזו היד הקולעת .  אנחנו צריכים לשמור עליו בכושר ועם החבר'ה ".  אגב ,  על מעמדו של מאצ'יי לאמפה ,  שלא יצא למשחק האימון עקב מחלה ,  הסכים דרוקר להגיד שהשחקן נשאר לבינתיים בקבוצה .
 הסנטר הישראלי ,  יניב גרין ,  הוסיף לקראת משחק האימון : " אנחנו נוסעים למשחק הזה בשביל לחזור לקצב ולחזור לאווירה .  אני מקווה שלא שכחנו כלום בפגרה .  ביורוליג מקום ראשון או שני זה לא כל כך משנה ,  אנחנו באים לנצח בכל משחק בכל מקרה ". 

דרוקר : " מכאן זה רק נהיה קשה יותר "
 מכבי ת"א יצאה לאיטליה למשחק האימון נגד ביילה ,  שרון דרוקר מקווה שהקבוצה תתחבר לקראת שלבי ההכרעה של העונה

