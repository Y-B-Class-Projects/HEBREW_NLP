חילוקי דעות באוצר בנוגע להגבלת דמי הניהול בפנסיה 
 >  >  חילוקי דעות פנימיים במשרד האוצר בנוגע לעמדה בנוגע להצעת החוק המגבילה את גובה דמי הניהול בקרנות הפנסיה ,  קופות הגמל וביטוחי החיים .  את הצעת החוק הגישו ח"כ שלי יחימוביץ'  ( העבודה )  וח"כ חיים כץ  ( הליכוד )  .  על פי הצעת החוק ,  דמי הניהול יוגבלו בביטוחי חיים לכ-1.5% מהנכסים המנוהלים בשנה ,  בקופות גמל לכ-0.7% ובקרנות פנסיה לכ-0.55% .  באוצר יש מי שמסכימים על הצורך להגביל את דמי הניהול בענף הפנסיה ,  לאחר שדמי הניהול התייקרו בממוצע בכ-50% מאז נמכרו קופות הגמל מהבנקים לחברות הביטוח .  עם זאת ,  ההערכה היא כי גם המצדדים בהגבלת דמי הניהול באוצר יעדיפו להעלות הצעה יותר פשוטה ,  כמו למשל קביעת תקרת דמי ניהול אחידה של כ-1.2% לכל מכשירי החיסכון הפנסיוני ,  בדומה לממוצע דמי הניהול בשוק כיום .  לעומת זאת ,  אחרים באוצר סבורים כי התייקרות דמי הניהול היא רק סימפטום של הבעיות המאפיינות את שוק ההון כיום ,  כמו היעדר תחרות מספיקה .  לדעת אלה ,  יש לפתור את הבעיה מהיסוד ,  כלומר ,  לטפל בהגברת התחרותיות ובעיקר בהסרת החסמים המונעים ייעוץ פנסיוני ,  ולא באמצעות הגבלה שרירותית של דמי הניהול .  האוצר צפוי לגבש את עמדתו הסופית בשבועות הקרובים .
 
חילוקי דעות באוצר בנוגע להגבלת דמי הניהול בפנסיה 
nan
