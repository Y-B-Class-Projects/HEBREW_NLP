בימ"ש :  בנק רשאי לגבות ריבית גבוהה יותר על משכנתא דולרית 
מפני שהמשכנתא חושבה בדולרים אך שולמה בשקלים ,  התובע הייצוגי החזיר לבנק פחות כסף מכפי שלווה ממנו
 >  >  השופט עמירם בנימיני מבית המשפט המחוזי בתל אביב דחה באחרונה בקשה לתביעה ייצוגית שהוגשה נגד בנק לאומי למשכנתאות וקבע כי בנק רשאי לגבות ריבית גבוהה יותר על משכנתא דולרית .  בתביעה הייצוגית שהוגשה על סך 9.5 מיליון שקל טען התובע הייצוגי עו"ד עופר דה-קלו ,  כי הבנק גבה ממנו ריבית יתר בגין הלוואת משכנתא שקלית אך צמודת דולר שנטל .  לטענתו ,  לפי הוראות שפירסם בנק ישראל ,  אסור היה לבנק לחשב את הריבית בהלוואות אלה על בסיס של 360 יום בשנה ,  במקום 365 יום ,  מאחר שלדבריו ההלוואות הללו הן בפועל הלוואות שקליות ולא הלוואות דולריות .  בשל אופן חישוב הריבית ,  נטען ,  גבה הבנק ריבית אפקטיבית גבוהה יותר מזו שהיה רשאי לגבות .  התביעה הוגשה ב-2004 ולאורך השנים עברה אצל ארבעה שופטים שונים שפסלו עצמם בזה אחר זה מלדון בתיק ,  עד שהגיעה לשופט החמישי - בנימיני .  ראשון השופטים היה נסים ישעיה שהודיע ב-2005 כי לפני מינויו לכהונת שופט הוא עבד במשרד עורכי דין שטיפל בעניינם של עו"ד דה-קלו ושל אביו .  הבאה לקבל את התביעה היתה השופטת שרה גדות ,  שהספיקה לדון בשלוש בקשות פרוצדורליות עד להודעה כי היא הפסיקה לטפל בתיקים אזרחיים .  התיק הופנה לשופטת ענת ברון ,  שהודיעה כי עקב היכרותה הקרובה עם בא כוחו של הבנק היא אינה יכולה לדון בתביעה .  אז הושב התיק בשגגה לישעיה ,  ולבסוף הכריע בתיק בנימיני .  בנימיני קיבל את טענת הבנק שיוצג על ידי עו"ד ירון אלחנני ,  דרור קדם ועופר דרורי ממשרד קנטור ,  אלחנני ,  טל ושות' ,  כי מדובר בהלוואות דולריות המתנהלות כחשבון דולרים שהוראות בנק ישראל אינן חלות עליהן .  גישת הבנק נתמכה בעמדת המפקח על הבנקים שנמסרה לבית המשפט .  השופט קיבל את עדותו של מנהל אגף הכספים בבנק שלפיה מכיוון שההלוואה ניתנה ללקוח בשקלים לפי ערך הדולר ביום מסוים והוחזרה על ידו לפי ערך הדולר זמן מה לאחר מכן - ובשל ירידת ערך הדולר ,  הוא החזיר פחות כסף יחסית לסכום שלווה .  השופט פסק כי  " המבקש נהג בהלוואות שקיבל מהבנק כהלוואות דולריות לכל דבר ועניין כשהדבר היה נוח ורווחי עבורו .  אך לצורך אישור התביעה הייצוגית הוא טוען כי מדובר בהלוואות שקליות צמודות לדולר .  טענה זו יש לדחות ".  התובע הייצוגי חוייב בהוצאות משפט ושכר טירחת עורך דין בסך 50 אלף שקל .
 
בימ"ש :  בנק רשאי לגבות ריבית גבוהה יותר על משכנתא דולרית 
מפני שהמשכנתא חושבה בדולרים אך שולמה בשקלים ,  התובע הייצוגי החזיר לבנק פחות כסף מכפי שלווה ממנו

