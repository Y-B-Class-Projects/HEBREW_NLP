ח"כ ברכה בסכנין : " נמשיך להיאבק בכיבוש "
 על רקע פתיחת משפטו של ח"כ מוחמד ברכה ,  השתתפו מאות בני אדם בכנס תמיכה ביו"ר מפלגת חד"ש . " חבריי הם ראש החץ במאבק הצודק בשייח' ג'ראח ונגד כנופיות המתנחלים "
 מאות בני אדם השתתפו אתמול  ( רביעי )  בכנס תמיכה ביו"ר חד"ש מוחמד ברכה ,  על רקע פתיחת משפט בבית המשפט השלום בתל אביב .  ברכה מואשם בהפרעה לעובד ציבור ,  תקיפת ממלא תפקיד ,  העלבת עובד ציבור ותקיפה והפרעה לשוטר בעת מילוי תפקידו .  בכנס שנערך בסכנין השתתפו אישים פוליטיים בכירים ,  ביניהם ח"כ סעיד נפאע  ( בל"ד )  ,  ראש הפלג הצפוני של התנועה האיסלמית ראא'ד סלאח ויו"ר ועדת המעקב מוחמד זידאן .
 בנאומו בפני המשתתפים אמר ח"כ ברכה כי ימשיך במאבק נגד הכיבוש ולמען שלום צודק .  הוא ציין כי הוא גאה בנוכחות של נציג האיחוד האירופי בבית המשפט הבוקר ובנוכחות הרבה של תומכים ערבים ויהודים : " חבריי אלו הם ראש החץ במאבק הצודק בשייח' ג'ראח ונגד כנופיות המתנחלים .  אלו אחיי למאבק ואיתם אני ממשיך לכל אורך הדרך במאבק בכיבוש ונגד המלחמה ".  יתר הנואמים הדגישו כי כתב האישום לא ירתיע אותם מלהמשיך ולהיאבק בכיבוש .
 בפתח משפטו מוקדם יותר בבית משפט השלום בתל אביב אמר ח"כ ברכה כי  " נפרק את האישומים אחד לאחד ,  והכל יתברר כרדיפה פוליטית ".  ברכה הוסיף כי  " אחרי שכתב האישום הזה ייפול ,  מזוז כבר לא יוכל להיבחר להיות שופט בית המשפט העליון ".  ברכה נאשם בהפרעה לעובד ציבור ,  תקיפת ממלא תפקיד ,  העלבת עובד ציבור ותקיפה והפרעה לשוטר בעת מילוי תפקידו .
 
ח"כ ברכה בסכנין : " נמשיך להיאבק בכיבוש "
 על רקע פתיחת משפטו של ח"כ מוחמד ברכה ,  השתתפו מאות בני אדם בכנס תמיכה ביו"ר מפלגת חד"ש . " חבריי הם ראש החץ במאבק הצודק בשייח' ג'ראח ונגד כנופיות המתנחלים "
 
