הראל לוי מככב בטורניר הזוגות ביוהנסבורג 
הטניסאי הישראלי עלה יחד עם קרול בק הסלובקי לגמר טורניר יוהנסבורג ,  והשניים יתמודדו על התואר נגד בופאנה וקורשי 
הטניסאי הישראלי ,  הראל לוי ,  רשם היום  ( שבת )  הישג משמעותי ומפתיע בקריירה שלו כשעלה לגמר הזוגות בטורניר במסגרת הסבב המקצועני ביוהנסבורג  ( על סך פרסים של 442,500 דולר )  .  לוי ובן זוגו לטורניר ,  קרול בק הסלובקי ,  גברו בחצי הגמר על הצמד הבלגי ,  סטיב דארסי וקסאבייר מאליס ,  בתוצאה 6:7 ,  6:4 ,  7:10 .  השניים כבר הבטיחו לעצמם פרס כספי של 12,800 דולר ובמשחק הגמר הם יתמודדו על התואר מול רוהאן בופאנה מהודו ועיסאם קורשי מפקיסטן .  
מי שיחזור בשבוע הקרוב לסבב המקצועני הוא דודי סלע  ( 46 בעולם )  ,  שיתחרה בטורניר ר סן חוזה בארצות הברית  ( על סך פרסים של 531 אלף דולר )  .  סלע יתמודד בסיבוב הראשון נגד סנטיאגו ג'יראלדו הקולומביאני  ( 95 בעולם )  ,  כאשר במידה וינצח הוא עלול לפגוש בסיבוב השני את פיליפ קולשרייבר הגרמני  ( 27 בעולם )  .  

הראל לוי מככב בטורניר הזוגות ביוהנסבורג 
הטניסאי הישראלי עלה יחד עם קרול בק הסלובקי לגמר טורניר יוהנסבורג ,  והשניים יתמודדו על התואר נגד בופאנה וקורשי 

