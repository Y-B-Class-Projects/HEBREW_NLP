איזיצ'יפ עקפה את התחזיות עם עלייה של 54% בהכנסות ל-16.4 מיליון דולר ברבעון השלישי
הרווח התפעולי של החברה עלה ל-6.2 מיליון דולר לעומת 4.7 מיליון דולר ברבעון המקביל
איזיצ'יפ ,  יצרנית מעבדי הרשת במהירויות גבוהות ,  סיימה את הרבעון השלישי עם עלייה של 54% בהכנסות ל-16.4 מיליון דולר - לעומת 15 מיליון דולר ברבעון המקביל .  אנליסטים חזו כי החברה תרשום הכנסות של 15.8 מיליון דולר .  שולי הרווח הגולמי של החברה עלו ל-76.9% לעומת 75.8% ברבעון המקביל ,  על רקע מכירות גבוהות יותר דרך מרוול ,  המשאירות יותר רווחים בידי החברה .  המכירות למרוול הגיעו ל-4.9 מיליון דולר ברבעון הנוכחי .  בהקשר לשנה הבאה ,  2011 ,  אמר פרוכטר כי הוא חוזה ששולי הרווח של החברה ינועו סביב 77%.בנוסף ,  נמסר בשיחת הוועידה של החברה כי המכירות לג'וניפר ירדו ב-7% מהרבעון המקביל בשנה שעעברה ,  והסתכמו ב-6.1 מיליון דולר .  מדובר ב-37% מהכנסותיה של החברה .  ג'וניפר ,  שסיפקה בעבר לחברה כ-50% מהכנסותיה ,  מפתחת בימים אלו פתרון עצמאי מקביל לזה של איזיצ'יפ ,  שצפוי להשפיע על הכנסות החברה בעתיד.הוצאות התפעול של החברה ירדו במעט והסתכמו ב-5.8 מיליון דולר - לעומת 6 מיליון דולר ברבעון המקביל ,  כאשר על רקע השיפור בהכנסות עלה גם הרווח התפעולי של החברה ל-6.2 מיליון דולר - לעומת 4.7 מיליון דולר ברבעון המקביל - עלייה של 32.1%.בשורה התחתונה ,  סיכמה איזיצ'יפ את הרבעון עם רווח נקי של 4.5 מיליון דולר - יותר מפי שתיים מהרווח הנקי ברבעון המקביל שהסתכם ב-2.2 מיליון דולר .  הרווח הנקי המתואם הסתכם ב-8.7 מיליון דולר או 32 סנט למניה - עלייה של 22.7% לעומת 7.1 מיליון דולר או 26 סנט למניה ברבעון המקביל .  אנליסטים צפו רווח של 28 סנט למניה ,  כך שהחברה עקפה את תחזיות השוק.בשיחת הוועידה שניהלה החברה אחרי הדו"חות ,  אמר אלי פרוכטר ,  מנכ"ל החברה ,  כי הוא צופה שהכנסות החברה ברבעון הבא יהיו גבוהות מברבעון הנוכחי.איזיצ'יפ מפתחת מעבדי רשת במהירות גבוהה לשוק נתבי הרשת לאינטרנט והמתגים .  לחברה אין מפעל עצמאי והיא עוסקת בתכנון שבבים ,  כשהייצור נעשה בידי צד שלישי .  התחרות הגדולה ביותר של איזיצ'יפ היא מצד מפתחי פתרונות פנימיים של החברות להן היא מספקת את השבבים .  מלבד התחרות הפנימית ,  מתמודדת איזיצ'יפ גם עם ברודקום ,  ביי מיקרוסיסטם ,  ווינטגרה ,  קוויום ועוד .
 
איזיצ'יפ עקפה את התחזיות עם עלייה של 54% בהכנסות ל-16.4 מיליון דולר ברבעון השלישי
הרווח התפעולי של החברה עלה ל-6.2 מיליון דולר לעומת 4.7 מיליון דולר ברבעון המקביל

