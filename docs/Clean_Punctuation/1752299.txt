חרם על החרם :  המתנחלים נגד מכתב האמנים
בתגובה למכתב האמנים השני הקורא לא להופיע באריאל ,  קרא ועד מתיישבי שומרון להחרים את האמנים החתומים על המכתב .  לטענתם ,  המכתב הוא  " קריאה נואשת של חבורה קיצונית "
 ועד מתיישבי שומרון קרא הערב  ( שבת )  לתומכיו להחרים את האמנים החתומים על המכתב הקורא שלא להופיע באריאל .  הוועד העלה באתרו את רשימת כל האמנים המחרימים ויצירותיהם ,  וקרא לחרם נגדי .  מהוועד נמסר ,  כי  " מכתב האמנים הוא קריאה נואשת של חבורה קיצונית שהולכת ומתמעטת .  המחרימים יחרימו והעם היהודי ימשיך ליישב את נחלת אבותיו ". 
יו"ר ועדת החינוך והתרבות של הכנסת ,  ח"כ אלכס מילר  ( ישראל ביתנו )  ,  שמתגורר באריאל ,  אמר בתגובה לחרם כי  " מדובר בניסיון עלוב להחיות את היוזמה להטיל חרם תרבותי שפל על אזרחים תמימים .  בישיבת הוועדה שהתקיימה בנושא ,  הובהר כי בעקבות המכתב הראשון ישונו הקריטריונים וייפגע תקצובם של מוסדות שיאפשרו את החרמת אריאל .  אריאל היא חלק בלתי נפרד מהמדינה ואף אחד לא שם את כותבי המכתב לחתום או לסמן מחדש את גבולות ישראל ". 
יו"ר ועדת הכנסת ח"כ יריב לוין  ( ליכוד )  הודיע כי בכוונתו ליזום דיון דחוף בוועדת החינוך של הכנסת בדרישה לקביעת קריטריונים חדשים לתמיכה במוסדות תרבות שימנעו העברת כספי מדינה לידי  " אלה המחרימים חלק מתושביה ".  לוין אמר כי  " הרוב המוחלט של הציבור הישראלי מאס זה מכבר בקבוצת השוליים הסהרורית שהשתלטה על התיאטרון ועל הקולנוע הישראלי ". 
ח"כ עתניאל שנלר  ( קדימה )  התייחס אף הוא למכתב האמנים השני ואמר כי צריך להסביר לאמנים שחתמו על המכתב ,  כי העיר היא חלק בלתי נפרד מישראל . " מכתב האפרטהייד של האמנים המחרימים אזרחים ישראלים ,  לא רק שלא מקדם את הנכונות הלאומית לתשלום מחיר השלום ,  אלא אף מרחיק אותו ",  אמר שנלר . " אריאל ,  כחלק מגושי ההתיישבות תהיה בכל הסדר בגבולות המדינה ,  על כל מנהיגי המפלגות הגדולות להבהיר לאמנים מקבלי פרס ישראל היכן יעבור גבול השלום של ישראל ". 
ח"כ מיכאל בן ארי  ( האיחוד הלאומי )  אמר בתגובה ,  כי  " מי שיהיה שותף לחרם על אריאל צריך לקחת בחשבון שנקצץ לו את הכנפיים התקציביות ויימנעו ממנו תקציבים .  לא ניתן לאמנים הטפילים החולבים את הקופה הציבורית של המדינה ליהנות מכל העולמות .  מי שיחרים ,  שיבקש כסף מסלאם פיאד ולא מהכנסת ".  
יו"ר מרצ ,  חיים אורון ,  הביע תמיכה במכתב ,  ואמר כי הוא ראוי להערכה ולתמיכה .  לדבריו ,  המכתב  " הוא בבחינת עדות ציבורית חשובה שהדמוקרטיה הישראלית טרם שבקה חיים והמפעל ההתנחלותי נותר במחלוקת .  צר לי על גלי האלימות ,  ההתלהמות ומסעות ההפחדה נגד היוצרים שהחירות וזכות הזעקה היא נשמת אפם ,  ובהיעדרה תדולל הרוח עד מאוד וניוותר עם פרופגנדה ,  שזה ההיפך מאמנות ". 
אמש פורסם כי מכתב פתוח עליו חתמו אנשי תרבות רבים קורא לשחקני התיאטרון שיופיעו באריאל לחזור בהם ,  זאת רגע לפני פתיחת היכל התרבות בעיר ביום שני הקרוב .  בין החתומים על המכתב :  דויד גרוסמן ,  חנה מרון ,  יאיר גרבוז ,  דני קרמן ,  איתן פוקס ,  שמואל הספרי ,  דורון צברי ,  אוהד נהרין ,  עודד קוטלר ורבים נוספים ,  ביניהם יוזמי מכתב היוצרים המקורי כמו הדרמטורגית ורדית שלפי .
 עדכון ראשון :  18:38

חרם על החרם :  המתנחלים נגד מכתב האמנים
בתגובה למכתב האמנים השני הקורא לא להופיע באריאל ,  קרא ועד מתיישבי שומרון להחרים את האמנים החתומים על המכתב .  לטענתם ,  המכתב הוא  " קריאה נואשת של חבורה קיצונית "
 
