שחקני הפועל חיפה יתאמנו בקריית אליעזר
זרם המים בקריית חיים לא חודש ,  והשחקנים ,  שביטלו את האימון ,  יתאמנו בשבת בחיפה .  כץ :  השחקנים טעו ,  אשקול את צעדיי
שחקני הפועל חיפה החרימו היום  ( שישי )  את אימון הקבוצה לקראת משחקה ביום שני נגד מכבי תל אביב .  הסיבה לכך היא מחאתם נגד אי חידוש זרם המים במקלחות של מתחם האימונים בקריית חיים ,  וזאת למרות שהובטח להם כי העניין יסודר .  השחקנים הגיעו הבוקר למתקן האימונים ,  אך כשראו כי עניין הזרם במקלחות לא טופל החליטו לבטל את האימון .  בהמשך הבוקר דאגה הנהלת הקבוצה למציאת מתקן חלופי ,  ובשבת יתאמנו השחקנים בקריית אליעזר שבחיפה .  
שחקן בקבוצה אמר לגבי מתקן האימונים בקרייץ חיים : " זאת בושה שככה זה נראה בשנת 2010 ,  אנחנו מקווים שהדברים יסתדרו ".  הבעלים יואב כץ אמר בתגובה למעשה השחקנים : " השחקנים עשו טעות ,  חבל שהם נגררו לצעד שכזה כנגד הצוות המקצועי והניהולי .  כרגע אני שוקל את צעדיי ".  זרם המים במתקן האימונים בקריית חיים נותק עקב חוב כספי של המועדון ,  ואמש התאמנה הקבוצה ללא מים .  כבר שבע שנים ישנו ויכוח שמתחדש מדי קיץ בין ועד קרית חיים לבין יואב כץ הבעלים של הקבוצה על תשלומי המים במועדון .  הוויכוח הנוכחי הוא על גובה התשלום לחודשי יוני ויולי האחרונים .
 
שחקני הפועל חיפה יתאמנו בקריית אליעזר
זרם המים בקריית חיים לא חודש ,  והשחקנים ,  שביטלו את האימון ,  יתאמנו בשבת בחיפה .  כץ :  השחקנים טעו ,  אשקול את צעדיי

