 " שיבוש הלימודים ע"י השלטון המקומי אינו חוקי "
 כוונת מרכז השלטון המקומי לשבש את הלימודים ביום ראשון הקרוב מנוגדת לקביעת בג"ץ משביתה קודמת ,  כך טוענת יו"ר ארגון ההורים הארצי .  בשלטון המקומי לא מכחישים :  הממשלה אחראית
השיבושים שמתוכננים במערכות החינוך בשלטון המקומי ביום ראשון הקרוב עומדים בסתירה מוחלטת לפסיקת בג"ץ שניתנה בנושא במהלך השביתה הקודמת של השלטון המקומי .  כך טוענת היום  ( רביעי )  יו"ר הנהגת ארגון ההורים הארצי ,  אתי בנימין .  
בהחלטה מחודש נובמבר בשנה שעברה ,  קבע בג"ץ בהרכב של שלושה שופטים כי  " אין לפגוע בתלמידים במסגרת צעדי המחאה נגד מדיניות ממשלת ישראל ".  בנימין עתרה אז לבג"ץ במטרה למנוע את הפגיעה האפשרית בתלמידים ובהורים במסגרת שביתה שקיים אז מרכז השלטון המקומי ,  והרכב השופטים קיבל את דרישתה והורה להימנע מהמהלך .
 נוכח האיום הנוכחי לגרום לשיבושים ,  פנתה הבוקר בנימין למשרד החינוך ולשלטון מקומי במכתב זועם וקראה  " להניח לילדינו ולא להשתמש בהם לצורך המאבק על אף היותו מוצדק ".  הנהגת ההורים הארצית הודיעה שכל בתי הספר יהיו פתוחים והלימודים יתקיימו כסדרם .  ההנהגה קראה להורים להתגייס ולסייע במידת הצורך לקיום שגרת לימודים .  מרכז השלטון המקומי לא הכחיש את הסתירה לקביעת בג"ץ ומסר כי  " האחראי על מערכת החינוך הוא משרד החינוך ועליו למצוא הדרך להפעיל המערכת ללא עובדינו .  הממשלה שחקה וקיצצה בשנים האחרונות את תקציבי החינוך בשיעור מצטבר של כ-600 מיליון שקלים .  כמו כן ,  היא שחקה בהדרגה את התקציבים המופנים לתחום הרווחה ולשירותים ממלכתיים רבים נוספים ,  והטילה את ההוצאות הללו על הרשויות המקומיות .  ראשי הערים מחויבים לזעוק את זעקת התושבים ולא יסכימו לייקר את הארנונה או להגדיל את תשלומי ההורים כדי למלא את מקומה של המדינה בתחום החינוך ".  

" שיבוש הלימודים ע"י השלטון המקומי אינו חוקי "
 כוונת מרכז השלטון המקומי לשבש את הלימודים ביום ראשון הקרוב מנוגדת לקביעת בג"ץ משביתה קודמת ,  כך טוענת יו"ר ארגון ההורים הארצי .  בשלטון המקומי לא מכחישים :  הממשלה אחראית

