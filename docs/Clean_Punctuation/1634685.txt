חשד :  צילם סטודנטית בשירותי המכללה
צעיר בן 22 חשוד כי צילם סטודנטית בתא השירותים במכללת רידמן לרפואה משלימה בתל אביב - ונמלט מהמקום .  הוא נעצר ,  לאחר שהצעירה זיהתה אותו בכיתתה לפי סוג נעליו
סטודנט בן 22 נעצר בחשד שצילם סטודנטית בתא השירותים .  בתחנת המשטרה תל אביב צפון התקבלה אתמול  ( רביעי )  תלונתה של צעירה הלומדת במכללת רידמן לרפואה משלימה בתל אביב ,  אשר סיפרה כי בעת ששהתה בתא השירותים במכללה ,  הבחינה באדם שהכניס את ידו מתחת לחריץ הדלת וצילם אותה באמצעות מכשיר טלפון סלולרי .  החשוד נמלט מהמקום ,  אך הצעירה הספיקה להבחין בסוג נעליו שבצבצו מבעד לחריץ .
 כאשר שבה לכיתתה ,  זיהתה הצעירה סטודנט שלומד עימה ,  כשהוא נועל אותו סוג נעליים .  היא הטיחה בו את טענותיה מול יתר חבריהם לכיתה ,  וזה נמלט מהמקום .  בהמשך הערב נעצר הסטודנט ,  בן 22 תושב רמת גן .  לדברי המשטרה ,  בחקירתו הוא קשר עצמו למיוחס לו .
 החשוד המיוצג על ידי עורכת הדין עידית שינו שוחרר בהסכמת הצדדים והורחק משטח המכללה למשך 15 ימים בהפקדת ערבות עצמית של 1,000 ש"ח וערבות צד ג' .  

חשד :  צילם סטודנטית בשירותי המכללה
צעיר בן 22 חשוד כי צילם סטודנטית בתא השירותים במכללת רידמן לרפואה משלימה בתל אביב - ונמלט מהמקום .  הוא נעצר ,  לאחר שהצעירה זיהתה אותו בכיתתה לפי סוג נעליו

