לאומית :  התחתית לא הצליחה לשנות משהו
הבקעה מחצה את באר יעקב 74:101 ונותרה ראשונה ,  יקנעם מגידו ניצחה את נצרת עילית .  הפועל חיפה הביסה את אשדוד
ממשיך להיות צמוד בצמרת הליגה הלאומית :  מ.כ .  הבקעה והפועל יקנעם/מגידו לא מצמצו במחזור ה-18 ולשתיהן יש את אותו מאזן בראש הטבלה ועומדות על 5:13 לקראת המשך המאבק ביניהן .  הבקעה ניצחה בחוץ את מכבי באר יעקב 74:101 ואילו יקנעם/מגידו לא התקשתה מול האחרונה בטבלה ,  הפועל נצרת עילית ,  79:91 .  המשחק המרכזי הפגיש את מכבי אשדוד והפועל חיפה ,  שתיהן קבוצות מצוינות ,  שניסו לצמק את ההפרש מהמוליכות שמונה מחזורים לסיום הליגה הרגילה ,  אבל במשחק הייתה קבוצה אחת - חיפה - שניצחה בקלות 88:105 .  הפועל קרית טבעון איבדה גובה אחרי הפסד לאליצור רמלה 99:87 .
 מכבי באר יעקב - מ.כ .  הבקעה 101:74
ימים לא טובים עברו עד לא מזמן על הקבוצה של דרור כהן ,  שרשמה לפני מספר שבועות שלושה הפסדים בארבעה משחקים ,  אבל הערב היא השלימה ניצחון רביעי ברציפות ומשכנע במיוחד נגד באר יעקב ,  שנתנה פייט במחצית הראשונה ,  אבל הכוח שלה לא הספיק בשנייה .  באר יעקב עוד הובילה 15:17 בסוף הרבע הראשון ,  אבל הבקעה הפכה ל-30:32 עד המחצית .  מחצית קטלנית של השחקנים מהבקעה לא השאירו שום סיכוי לבאר יעקב ,  שתמשיך להילחם עם קבוצות ברמה שלה על הזכות להישאר בליגה .
 מכבי אשדוד - הפועל חיפה 105:88
מכבי אשדוד קיוותה לעצור את רצף ההפסדים שעמד על שלושה ערב המשחק ,  אבל להפועל חיפה היו תוכניות שונות לגמרי .  החיפאים השתלטו על העניינים כבר מתחילת המשחק והשאירו את אשדוד על 14 נקודות בלבד ברבע הראשון וירדו בסיומו ביתרון 21 .  הפער הזה קוזז מעט עד המחצית ,  כשחיפה סיימה ביתרון 35:53 ,  אבל גם במחצית השנייה חיפה הייתה גדולה על אשדוד והשלימה את הניצחון ,  שמחזיר אותה למקום השלישי .  רמון קלמנטה הוביל את קלעי אשדוד עם 21 נקודות ,  עדי פרג קלע 19 .  אצל המנצחים רוב בראון קלע 31 נקודות ולירן מורן הוסיף 20 .
 שחקניו של אוהד יתום ,  שרצו להישאר לפחות צמודים לבקעה וקיוו למעידה שלה ,  החלו את המשחק מצוין וירדו להפסקה ביתרון של 39:47 .  הלחץ נגד האחרונה בטבלה נמשך כשהם ברחו עד 16 הפרש ,  יתרון השיא עד אותו שלב ,  ולמרות שיתרונה הגיעה גם ל-22 ,  נצרת עילית הצליחה לנצל את הגארבג' טיים כדי לשפר עד כמה שהיא יכולה את הסטטיסטיקה .  מריו מטלון הצטיין בשורות המארחים עם 27 נקודות ,  דניס קאר תרם 16 .  אצל נצרת עילית קלעו ברד ביירסון ואורן בן חמו 19 נקודות כל אחד .
 אליצור רמלה - הפועל קרית טבעון 87:99
אחרי הניצחון בשבוע שעבר על אליצור יבנה ,  בקרית טבעון ביקשו בסך הכל לצרף ניצחון שני רצוף נגד רמלה ,  שלא התקשתה לגבור בשבוע שעבר על קרית אתא .  המשחק כולו היה צמוד מן הפתיחה ,  כשהרבע הראשון הסתיים ב-13:13 והמחצית ב-35:35 .  במחצית השנייה רמלה נתנה גז והבטיחה את הניצחון בזכות רבע אחרון מצוין שלה .
 אליצור יבנה - הפועל בארי 59:67
הקבוצה הכי לא יציבה בליגה חזרה למגרשה הביתה אחרי ההפסד לקרית טבעון בשבוע שעבר ,  והצליחה לגבור על בארי המסוכנת לא מעט בזכות יאן מרטין ,  שקלע 26 נקודות ונעזר באנטון שוטבין ,  שקלע 23 .  ליאור רובינשטיין כיכב בבארי עם 35 נקודות שלא הספיקו .
 הפועל לב השרון - אליצור כוכב יאיר/כפר סבא 98:94  ( בהארכה ) 
אליצור כוכב יאיר/כפר סבא יודעת שיש לה סיכוי לא רע להשתחל לפלייאוף השנה ,  ולא איפשרה ללב השרון להרוס לה את התוכניות .  אחרי שהפתיעה את מכבי אשדוד בשבוע שעבר ,  כוכב יאיר נגררה להארכה ,  שבה האורחים היו דומיננטיים יותר וניצחו את המשחק הצמוד .
 מכבי הוד השרון - אליצור קרית אתא 70:82
מכבי הוד השרון ,  שנלחמת על מקום בפלייאוף ,  עשתה צעד חשוב בדרך למטרה שלה עם ניצחון קליל על קרית אתא החלשה ,  שהגיעה עם מאמן חדש ,  שי מינסטר ,  שלא הצליח להושיע ונשאר עמוק בתחתית .
 
לאומית :  התחתית לא הצליחה לשנות משהו
הבקעה מחצה את באר יעקב 74:101 ונותרה ראשונה ,  יקנעם מגידו ניצחה את נצרת עילית .  הפועל חיפה הביסה את אשדוד

