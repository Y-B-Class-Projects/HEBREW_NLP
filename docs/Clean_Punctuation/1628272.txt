עצות לשיפור התפוקה - מפי משורר
ביצוע איכותי של מטלה בעבודה אינו שונה מכתיבת שירה - ורגישות של משורר יכולה רק לתרום
 >  >  לפני כעשר שנים התחלתי לעבוד בתפקיד חדש ,  והציגו אותי בפני עובד שישב עם אוזניות בתא העבודה שלו .  כשהסיר את האוזניות ,  העיר המנהל שערך לי את סיבוב ההיכרות : " בחור טוב ,  ומשורר לא קטן ".   " אני לא בטוח שהבנתי את כוונתך ",  השבתי ,  ובתוכי זעמתי לשמע הזלזול בשירה  ( ובעמיתי החדש )  . " לא מאוד יעיל ",  אמר המנהל , " אבל נוח לעבוד אתו ".  תמיד היה לי מוניטין של עובד בעל תפוקה גבוהה ,  אבל בזמני הפנוי אני גם חוטא בשירה .  בשונה מאותו מנהל ,  איני סבור כי המשרה שלי והשירה שלי הן ישויות נפרדות .  להפך ,  הרגישות הממוקדת של משורר היא חלק ממה שהופך אותי לעובד יעיל .  פעולות יצרניות מכל סוג - מביצוע עבודה שגרתית ומשעממת ,  לארגון יום העבודה ,  להאצת קצב פרויקט או להפקת מצגת גדולה - אינן כה שונות משירים עשויים היטב .  הנה כמה מאפיינים משותפים .  פתיחה חזקה .  לא משנה מהי העבודה שמוטלת לפניכם ,  צעד ראשון מרשים קובע את הטון הכללי .  התחילו במשהו מסקרן ומהותי למטלה ,  שאינו מסיח את הדעת ממנה .  לעתים קרובות אני בוחר אלמנט מסוים שיש לו פוטנציאל להכניס קצת הומור .  אלמנטים של הפתעה .  עבודה צפויה מדי היא קטלנית .  אפשרו לעצמכם להגיע לתגליות לאורך הדרך במקום לפעול לפי תסריט נוקשה .  פשוט זכרו שיש הבדל בין מעקף ,  שעשוי להסיט אתכם מהנתיב ,  לבין מה שמשוררים מכנים לעתים קרובות  " תאונה משמחת ",  שיכולה למעשה להאיץ את דרככם .  חזרה כתענוג ,  לא ככורח .  אין ספק ,  כמעט כל הפעולות דורשות חזרה מסוג כזה או אחר .  המפתח הוא להרגיש שאתם על גל .  לעתים יעיל לחזור על דברים שלוש פעמים ,  או להפוך היבטים מסוימים במטלה למשחק .  סופים שהם התחלות .  עבודה מפרכת ומרץ אינם בהכרח סותרים זה את זה .  בדומה לכך ,  שירים טובים יכולים להיות מפרכים לקריאה ,  אך הם גם גורמים לך להעריך את המסע ולרצות לחקור את האופק הבא .  ייתכן כי תתקשו להביא את המטלה שלכם בעבודה לדרגה אמנותית ובונת אופי שכזאת ,  אך אם תוסיפו אתגרים אישיים לתוכניתכם ,  תרגישו שצמחתם ,  ומרבית הסיכויים הם שגם הקהל של עבודתכם יחוש בכך .  הכותב מלמד אנגלית ומתמטיקה למבוגרים במרכזים קהילתיים בקיימברידג' ובמרכז להכשרת מבוגרים במסצ'וסטס  *  *  *  הסוגיה :  האם מנהל יכול ללמוד משהו מאופן העבודה של משורר ?  הפתרון :  בהחלט .  הצלחה בביצוע משימה ובכתיבת שיר דורשת אותם עקרונות הדרך :  הקפידו על פתיחה חזקה ,  הפתיעו את עצמכם ואת הסובבים ,  הוסיפו אתגרים אישיים לעבודתכם harvard business monday morning מפרסומי בית הספר למינהל עסקים של אוניברסיטת הרווארד

עצות לשיפור התפוקה - מפי משורר
ביצוע איכותי של מטלה בעבודה אינו שונה מכתיבת שירה - ורגישות של משורר יכולה רק לתרום

