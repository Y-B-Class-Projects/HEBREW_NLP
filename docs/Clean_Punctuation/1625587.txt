החברה להגנת הטבע :  הרפורמה בשוק הדלק תפגע בסביבה
שבוע בלבד לאחר ששר התשתיות הלאומיות יצא בהכרזה על רפורמה בשוק הדלק - בארגונים הירוקים מכריזים מלחמה בצעד : " ליוזמה יש השפעות סביבתיות שליליות משמעותיות "
 קידום התחרות במשק הדלק יגרום להשלכות סביבתיות ובריאותיות רבות- כך טוענת היום  ( ראשון )  החברה להגנת הטבע במכתב חריף שנשלח לשר התשתיות הלאומיות עוזי לנדאו .  בחברה להגנת הטבע פנו לשר בעקבות הדיווחים בשבוע האחרון לפיהם וועדה בינמשרדית העוסקת בנושא התחרות במשק הדלק ,  ממליצה על עידוד הקמתן של תחנות תדלוק חדשות ,  קביעת לוחות זמנים לאישור תחנות דלק ,  שכל חריגה מהן תביא לאישור הבקשה ,  ועל הקלה בתנאים להקמת תחנות תדלוק חדשות .   לטענת החברה להגנת הטבע , " לפריסה נרחבת של תחנות תדלוק ישנן השפעות סביבתיות שליליות משמעותיות :  סיכון ממשי למי התהום כתוצאה מדליפות דלקים מפגעים נופיים ,  כאשר התחנה ממוקמת בלב שטח פתוח ,  או בשטח בעל רגישות נופית ,  וכן היותה של תחנת התדלוק עוגן לפיתוח עתידי המכרסם עוד בעתודות השטח הפתוח ".  בחברה מדגישים כי לא מדובר בהתנגדות גורפת להקמת תחנות דלק ,  אלא דרישה להקים תחנות תדלוק תוך מיזעור הנזקים הסביבתיים .  לדבריהם , " ועדות התכנון נתנו דעתם בשנים האחרונות לנושאים אלו ,  ובתכניות המתאר הרלוונטיות קיים איזון המאפשר הקמת תחנות תדלוק תוך מיזעור הנזקים הסביבתיים .  המלצות הוועדה מאיימות להפר איזונים חשובים אלו ."  עוד טוענים בחברה להגנת הטבע כי ההקלות על הקמות תחנות תדלוק יהוו פתח להשתלטות של יזמי נדל"ן על קרקעות חקלאיות . " ניסיון מהתקופה בה אישור תחנות דלק נעשה בסמכות מקומית בלבד ,  והתנאים היו מקלים ,  מלמד כי יזמים רבים מנצלים את ההליך כדי לשנות ייעוד של קרקע חקלאית ובכך להשביח אותה .  מכאן ,  קצרה הדרך לשינוי ייעוד נוסף .  תחנות תדלוק הפכו מקפצה קלה לשינוי ייעוד של שטח פתוח לשטח מבונה ". 

החברה להגנת הטבע :  הרפורמה בשוק הדלק תפגע בסביבה
שבוע בלבד לאחר ששר התשתיות הלאומיות יצא בהכרזה על רפורמה בשוק הדלק - בארגונים הירוקים מכריזים מלחמה בצעד : " ליוזמה יש השפעות סביבתיות שליליות משמעותיות "
 
