צבא אוסטרליה החל להפעיל באפגניסטאן מל"טים מתוצרת התעשייה האווירית ;  שווי העסקה :  60-80 מיליון ד'
מדובר במל"ט מסוג הארון ,  שמסוגל לשהות באוויר למעלה מ-30 שעות בגובה מקסימלי של יותר מ-30 אלף רגל
מל"טים של התעשייה האווירית  ( תע"א )  מסוג הארון החלו בשבועות האחרונים בפעילות מבצעית באפגניסטאן .  המל"טים מופעלים על ידי צבא אוסטרליה ,  שחכר חמישה מסוגם תמורת כ-60 עד 80 מיליון דולר .  ייצור המל"טים נעשה על ידי שותפות בין תע"א לחברה הקנדית mda.על פי פרסומים באוסטרליה ,  במסגרת פרויקט nankeen יספקו מל"טי התעשייה האווירית מודיעין מדויק על מטרות שונות בדרום אפגניסטן .  בהודעה נאמר כי  " למל"ט הארון יכולת טכנולוגית מתקדמת שתספק למפקדים על הקרקע מודיעין מבצעי בזמן אמת שיסייע בהגנה על הכוחות האוסטרלים הפועלים באפגניסטן במסגרת כוחות מערביים אחרים ". החוזה בין משרד ההגנה האוסטרלי לבין חברת macdonald ,  dettwiler and associates ltd - השותפה הקנדית של התע"א - נחתם בספטמבר 2009 ובתוך פרק זמן קצר הועברו המל"טים לאפגניסטן .  עד כה ביצעו מל"טי התעשייה האווירית למעלה מ-5,000 שעות תעסוקה מבצעית באפגניסטן בשירות ארבעה חילות אוויר שונים של כוחות קואליציה מערביים שתומכים בארצות הברית הפועלים באזור - קנדה ,  ספרד ,  צרפת ואוסטרליה .  בקרוב ייכנס מל"ט הארון לפעילות מבצעית באפגניסטן גם בשירות חיל האוויר הגרמני .  ההארון הינו מל"ט למשימות ארוכות בגובה רב ,  המסוגל לשהות באוויר למעלה מ-30 שעות .  תקרת הטיסה שלו למעלה מ-30 אלף רגל והוא בעל כושר נשיאה של כ-250 ק"ג של מטע"דים  ( מטען ייעודי )  לשימושים שונים .  להארון מוטת כנפיים של 16.6 מטר ,  משקל המראה של 1200 ק"ג ,  טווח פעולה של מאות קילומטרים ,  יכולת פעולה בכל מזג אוויר ,  ויכולת המראה ,  נחיתה וטיסה אוטומטיות .
 
צבא אוסטרליה החל להפעיל באפגניסטאן מל"טים מתוצרת התעשייה האווירית ;  שווי העסקה :  60-80 מיליון ד'
מדובר במל"ט מסוג הארון ,  שמסוגל לשהות באוויר למעלה מ-30 שעות בגובה מקסימלי של יותר מ-30 אלף רגל

