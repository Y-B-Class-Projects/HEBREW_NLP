השכר הממוצע לשכיר במשק בנובמבר 2009 :  7,875 שקל
כך עולה מנתוני הלמ"ס ;  בסיום השנה הראשונה לתוכנית מס ההכנסה השלילי שולמו מענקים לכ-28.8 אלף זכאים
השכר הממוצע למשרת שכיר של עובדים ישראלים היה 7,875 שקל בחודש נובמבר 2009 - כך עולה מנתונים שפירסם הלמ"ס על שכר ממוצע ומשרות שכיר לחודש נובמבר 2009 בכלל המשק:על פי נתוני המגמה של העובדים הישראלים ,  בחודשים ספטמבר-נובמבר 2009 קצב העלייה של משרות השכיר היה 2.4% בחישוב שנתי .  על פי נתוני המגמה באותה תקופה ,  קצב הירידה של השכר הממוצע למשרת שכיר ,  במחירים קבועים ,  היה 2.4% בחישוב שנתי .  זאת בהסתמך על עיבוד ראשוני של מדגם דיווחי המעסיקים למוסד לביטוח לאומי על משרות ושכר על גבי טופס 102 ,  וגם ממקורות מנהליים אחרים .  השנה הראשונה להפעלת התוכנית  " מס הכנסה שלילי "  משנת 2008 מופעלת בישראל ,  על בסיס ניסיוני ,  תוכנית מס הכנסה שלילי המיועדת לצמצם את אי-השוויון בהתחלקות ההכנסות ולעודד השתתפות בשוק העבודה .  זאת באמצעות סבסוד עובדים בעלי שכר נמוך ,  המגדיל את הכנסתם.בנק ישראל מסר היום נתונים בנוגע לשנה הראשונה להפעלת מס ההכנסה השלילי .  המענקים שולמו לכ-28.8 אלף זכאים ,  כאשר המענק השנתי הממוצע עמד על כ-2,600 שקל לעובד ,  ובסך הכך שולמו כ-74 מיליוני שקל.בשנת 2008 היו כ-64,000 זכאים פוטנציאליים למענק מס הכנסה שלילי  ( על בסיס הכנסותיהם ב-2007 )  ;  מתוכם מימשו את זכאותם 45% - שיעור גבוה יחסית לתוכניות דומות בעולם בשלבי ההפעלה הראשוניים.כשני שלישים מהזכאים למענק היו זכאים לסכום של יותר מ-2,000 שקל ;  אחוז המממשים את המענק בקרב הזכאים לסכום של יותר מ-2,000 שקל היה כ-51% ,  בעוד שבקרב הזכאים לסכום קטן יותר היה שיעור המימוש 38%.רוב הזכאים הפוטנציאליים מתמידים בשוק העבודה לאורך שנים ,  אך שכרם נותר נמוך .  65% מסכומי המענק ניתנו לעובדים שהכנסותיהם נמוכות במיוחד - בשליש התחתון של ההכנסה מעבודה שכירה לנפש סטנדרטית.המענק השפיע בעיקר על הכנסתם של המקבלים המצויים בחמישונים הנמוכים של ההכנסה לנפש סטנדרטית.חוק מס הכנסה שלילי מתמקד בעובדים בעלי שכר נמוך ונועד לתמוך בשתי אוכלוסיות עיקריות :  שכירים עם ילדים ,  שהם מרבית הזכאים למענק  ( 85% )  ועובדים בעלי שכר נמוך בגילים מתקדמים  ( מעל 55 )  .  מתוך המשפחות עם ילדים כ-12% הם משפחות חד-הוריות .  שיעורם של הזכאים הערבים ,  20% ,  עולה משמעותית על שיעורם באוכלוסיית השכירים  ( 14% )  ו-26% מהזכאים הם עולי שנות ה-90  ( לעומת 23%בכלל השכירים במשק )  .  שכרם הממוצע של הזכאים הוא פחות ממחצית שכרם של לא-זכאים בעלי מאפיינים דמוגרפיים דומים.בשנת 2007 היו כ-64,000 זכאים פוטנציאליים למענק מס הכנסה שלילי ,  מתוכם כ-85% הם הורים לילדים ,  ו-77% עבדו ברציפות בשנים 2007-2005 .  הזכאים מאופיינים בנוכחות ממושכת בשוק העבודה אך שכרם נמוך לכל אורך תקופת התעסוקה .
 
השכר הממוצע לשכיר במשק בנובמבר 2009 :  7,875 שקל
כך עולה מנתוני הלמ"ס ;  בסיום השנה הראשונה לתוכנית מס ההכנסה השלילי שולמו מענקים לכ-28.8 אלף זכאים

