ליגת העל :  ברק נתניה ניצחה את בני השרון 66:77
בני השרון רצתה לשמור על מאזן מושלם ,  אבל נתקלה בשחקני הפנים של ברק נתניה שהנחילו לה הפסד בכורה 77:66
רגע לפני שהחל המשחק בין ברק נתניה לבני השרון הערב  ( שבת )  ,  קיבלו שון ג'יימס ודן שמיר את תארי 'שחקן החודש' ו-'מאמן החודש' בהתאמה .  אלא שרגע אחרי שנגמר הטקס המרגש ,  ראו ג'יימס ושמיר בעיקר את שחקני נתניה ,  שעשו הערב ככל העולה על רוחם ,  בעיקר בתוך הצבע ,  והוליכו את קבוצתם לניצחון 66:77 .  קבוצתו של אלפסי התאוששה מההפסד הביתי למכבי חיפה עם משחק פיזי ונחוש מאוד ,  בראשותם של אלטון בראון ,  כריס ווטסון ורומאו טרוויס ,  שפשוט אימללו את הגבוהים של בני השרון ,  אספו עוד ועוד ריבאונדים בהגנה ובהתקפה והפכו אותם לנקודות קלות מבפנים .  נתניה חוגגת ניצחון ראשון בבית המחודש שלה ,  ואם היא תמשיך לשחק ברמה שכזו ,  כל הליגה צריכה להיות מודאגת .  
ומנגד ?  לשמיר אמנם יש עוד תעודה לתלות במשרד ,  אבל גם לא מעט כאבי ראש .  קבוצתו שהרשימה מאוד עד כה נראתה אבודה במשך כל חלקי המשחק ,  כשפעולות פשוטות כמו סגירה לריבאונד לא התבצעו ,  ומנגד אין שום יד מכוונת בהתקפה .  משחק סביר של לי ניילון עוד שמר את האורחים בתמונה בפתיחה ,  אבל ריצה נהדרת של נתניה ברבע השני ,  בעיקר תודות לטרוויס ובראון ,  מוטטה את בני השרון ,  והעלתה את המארחים עד יתרון 20 .  רק כשנתניה הורידה הילוך ברבע האחרון הצליחה בני השרון לחזור לפיגור חד ספרתי ,  אבל שחקניו של אלפסי התאפסו על עצמם ,  החזיקו מעמד וזכו בניצחון .  עכשיו ,  במקום שבני השרון תשלח מסר לכל הליגה עם עוד ניצחון ,  המסר מגיע דווקא מקבוצתו של אלפסי ,  שלאט לאט נראה שמתגבשת לקבוצה לוחמנית ובלתי מתפשרת ,  שאם רק היתה שומרת על ריכוז ,  היתה מביסה בקלות את יריבתה .
 ברק נתניה עלתה בחמישיה עם שמוליק ברנר ,  ערן אסנטי ,  אדריאן בנקס ,  רומאו טרוויס ואלטון בראון .  בני השרון העלתה בחמישייה את בן רייס ,  רון סטיל ,  דן גרונפלד ,  לי ניילון ושון ג'יימס .  ניילון פתח כדרכו עם ג'אמפ מוצלח ,  ומיד לאחר מכן גבר על השומר שלו בכדרור והעלה את האורחים ליתרון 3:6 .  אלטון בראון החזיר בצבע עם לא פחות מ-8 נקודות ,  ויחד עם טרוויס השלים ריצת 0:12 בדרך ל-6:15 .  שון ג'יימס העיר את קבוצתו עם שלשה ,  ניילון וסטיל הגיבו טוב והיתרון של נתניה ירד ל-2 בלבד .  ניילון עוד מסר כדור נהדר לסטיל ,  אבל ווטסון במהלך מפוקפק הוריד את נתניה ביתרון 17:20 אחרי הרבע הראשון .
 אוריה גור עלה עם הרבה ביטחון לרבע השני ,  והשיג סל ועבירה .  מנגד דן שמיר זעם על השופטים וחטף עבירה טכנית ,  שאיפשרה לנתניה לעלות ליתרון 17:26 ,  בזכות שלשה גדולה של גור .  שרון ששון בחדירה טובה שם נקודות על הלוח אבל נתניה לא הרפתה ,  מקולום ו-ווטסון מצאו נקודות משלהם והריצה המקומית עלתה ל-2:15 ,  בדרך ל-19:35 .  גרונפלד מצא 4 נקודות בצבע ויחד עם שלשה של ריברה הצליחה לצמק בני השרון ל-12 ,  אבל אז עלה ערן גואטה אל הפרקט ,  ובשלשה ענקית הקפיץ את הקהל המקומי לרגליו ,  בעוד נתניה ירדה ביתרון מבטיח למחצית ,  32:48 .
 ניילון פתח גם את הרבע הזה עם ג'אמפ מוצלח ,  אבל נתניה מיד הגיבה בשלשה גדולה של בנקס שקבעה יתרון 19 .  שום דבר בהגנה של בני השרון לא תפקד באותן דקות ,  כשכל נקודות של האורחים מיד נמחקות מן העבר השני .  שחקניו של דן שמיר מצאו סוף סוף 4 נקודות רצופות ,  אבל שוב הותירו את טרוויס חופשי וזה קבע 45:63 .  בני השרון שוב איבדה כדור ,  ואפילו ג'אמפ פנוי של לי ניילון עם הבאזר שהודיע על סיום הרבע ראה רק טבעת ,  בעוד נתניה ירדה ביתרון 47:63 בסיום הרבע השלישי .
 בנקס המשיך לעשות בית ספר לשומרים שלו ,  ובמהלך נהדר ,  ובצירוף נקודות של ווטסון העלה את היתרון ל-18 ,  ושמר את קבוצתו הרחק לפנים .  או אז הגיע הקאמבק של האורחים ,  שהחלו לצמק ,  ושלשה גדולה של ששון צימקה ל-10 בלבד .  נתניה המשיכה להיכנס לפאניקה ,  איבדה שני כדורים והחטיאה זריקה פנויה ,  בעוד ניילון המשיך לצמק את הפער .  טרוויס החטיא פעמיים מהקו ,  גור כמעט ולא פגע בטבעת ,  אבל אז הצליח סוף סוף למצוא בראון נקודות ,  ברנר בג'אמפ טוב קבע יתרון 10 ,  וסל ועבירה נהדרים של בנקס אחרי ריבאונד התקפה כמעט וסגרו את הסיפור של המשחק .  בני השרון עוד ניסתה שתי זריקות אבודות וראתה את ברנר ממשיך להחטיא מהקו ,  אבל לא הצליחה למצוא בעצמה את הטבעת ,  ונאלצה לרשום הפסד ראשון העונה בליגה .
 קלעו לברק נתניה :  אלטון בראון 22  ( 10 מ-15 מהשדה )  ו-10 ריבאונדים ,  אדריאן בנקס 18  ( 6 מ-15 מהשדה )  ,  רומאו טרוויס 11 ,  6 ריבאונדים ו-6 אסיסטים ,  כריס ווטסון 7 ו-6 ריבאונדים ,  אוריה גור ושמוליק ברנר  ( 5 אסיסטים )  5 כל אחד ,  אריק מקלום 4 ,  אלירן גואטה 3 ,  ערן אסנטי 2 .  
קלעו לבני השרון :  לי ניילון 17  ( 7 מ-16 מהשדה )  ו-7 ריבאונדים ,  שון ג'יימס 12 ו-9 ריבאונדים ,  פילברטו ריברה 11 ,  דן גרונפלד  ( 4 מ-11 מהשדה )  ורון סטיל  ( 4 אסיסטים )  8 כל אחד ,  שרון ששון 7 ,  בן רייס 2 ,  ארז כץ 1 .
 
ליגת העל :  ברק נתניה ניצחה את בני השרון 66:77
בני השרון רצתה לשמור על מאזן מושלם ,  אבל נתקלה בשחקני הפנים של ברק נתניה שהנחילו לה הפסד בכורה 77:66

