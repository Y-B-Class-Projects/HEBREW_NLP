תרופות המרשם יוזלו בכ-5% בעקבות שינוי בשיטה לחישוב מחירן 
בלעדי בעקבות השינוי ,  שעליו החליטה ועדה של משרדי הבריאות והאוצר ,  צפויים לרדת גם דמי ההשתתפות העצמית למבוטחים .  חברות התרופות מאיימות :  נפסיק לייצר ולשווק תרופות זולות בישראל
 >  >  ועדה משותפת למשרדי האוצר והבריאות החליטה על שינוי שיטת הפיקוח על מחירי תרופות המרשם בישראל .  לפי הערכות ,  בעקבות השינוי יירדו מחירי המחירון של תרופות מרשם בכ-4% לתרופות שמיוצרות בישראל ובכ-5.2% לתרופות מיובאות .  הוועדה הוקמה על ידי סמנכ"ל לתכנון ,  תקצוב ותמחור במשרד הבריאות ,  אילן סופר ,  והמלצותיה אמורות לקבל בקרוב אישור מוועדת המחירים הבינמשרדית ומשרדי האוצר והבריאות .  בעקבות ירידת המחירים צפויים לרדת גם מחירי ההשתתפות העצמית של המבוטחים בתרופות .  השינוי המרכזי שעליו החליטה הוועדה הוא לצמצם את מספר  " מדינות הציטוט "  - המדינות שישראל מסתמכת על ממוצע המחירים הנהוג בהן .  ישראל פועלת לפי  " המודל ההולנדי ":  מחירי התרופות נקבעים לפי ממוצע מחיריהן בשמונה מדינות ,  או בהולנד - הנמוך מבין השניים .  לפי השינוי ,  יוסרו ארבע מדינות מהרשימה - בריטניה ,  גרמניה ,  פולין ופורטוגל .  ישי נאמן ,  מנהל תחום תמחור במשרד הבריאות ,  שעמד בראש הוועדה ,  מסביר כי לאחר השינוי ,  המדינות המצוטטות שנותרו הן צרפת ,  בלגיה ,  ספרד ,  הונגריה והולנד .  לדבריו , " ארבע המדינות שהוסרו מורכבות משתי מדינות יקרות יחסית  ( בריטניה וגרמניה )  ושתי מדינות זולות יותר  ( פולין ופורטוגל )  ,  כך שהשינוי לא יהיה קיצוני ".  עוד החליטה הוועדה על צמצום תדירות העדכונים של מחירי התרופות .  כיום בוחן משרד הבריאות את שינויי שערי המטבע בכל שלושה חודשים ,  ואם נמצא הפרש של 3% ומעלה - משנה את מחירי התרופות .  הוועדה החליטה כי מעתה עדכון המחירים ייעשה רק אחת לשנה ,  ב-1 ביוני ,  וייקבע לפי שער היורו .  לדברי מרום , " ב-2009 וב-2010 היו שינויים רבים בשערי המטבעות שגררו שינויים תכופים במחירים .  זה יצר לצדדים בעיה בהתקשרויות ובהערכת המלאי ,  ולכן קבענו שמעתה זה יקרה אחת לשנה כדי להרגיע את המערכת ".  שינוי נוסף הוא ביטול מרווח היבוא שניתן לתרופות מיובאות .  עד היום ,  למחירי תרופות מיובאות נוסף מרווח של 1.2% למחיר ,  בשל עלויות ייחודיות הקשורות ליבוא .  חברות התרופות דרשו להעלות את המרווח ל-5% ,  אך הוועדה החליטה דווקא לבטל את המרווח הקיים .  לדברי נאמן , " מחירי התרופות נגזרים ממחיריהם במדינות הציטוט ,  ולא מביאים בחשבון תמחור של עלויות ".  בקרוב צפויה לקום ועדה נפרדת שתבחן מחדש גם את מחירי התרופות ללא מרשם  ( otc )  .  בחברות התרופות לא שמחים על השינוי ,  בלשון המעטה .  לדברי גיא גורצקי ,  מנכ"ל פארמה ישראל , " יש להצר על כך שהוועדה כשלה בטיפול בכשלי יסוד במודל ועיקרם אפליה קשה ובלתי סבירה בין מוצרים מיובאים למקומיים ותמחור תרופות מקוריות על בסיס מחירן של תרופות חיקוי ,  ללא כל הצדקה ובניגוד למקובל במדינות רבות .  קיימת תחושה קשה שהלחצים הגדלים והולכים על תעשיית תרופות המקור עלולים לגרום למשבר שאין ממנו חזרה ".  בענף הפרמצבטיקה בהתאחדות התעשיינים ,  המאגד את חברות התרופות הישראליות - שהן ברובן גנריות אומרים : " אם ייושמו המסקנות ,  תיפגע יכולת התעשייה להמשיך ולייצר תרופות ,  בפרט תרופות זולות ,  ולפיכך ייפגע משק הבריאות בכללותו .  מסקנות הוועדה גורמות להמשך שחיקת מחירי כלל תרופות המרשם ,  המצטרפת לשחיקה של עשרות אחוזים שאירעה בשנים האחרונות ,  וגורמת להיעדר כדאיות כלכלית להמשיך לייצר ולשווק את התכשירים הזולים .  המשמעות תהיה החלפת התכשירים הוותיקים והזולים בתכשירים יקרים יותר ". 

תרופות המרשם יוזלו בכ-5% בעקבות שינוי בשיטה לחישוב מחירן 
בלעדי בעקבות השינוי ,  שעליו החליטה ועדה של משרדי הבריאות והאוצר ,  צפויים לרדת גם דמי ההשתתפות העצמית למבוטחים .  חברות התרופות מאיימות :  נפסיק לייצר ולשווק תרופות זולות בישראל

