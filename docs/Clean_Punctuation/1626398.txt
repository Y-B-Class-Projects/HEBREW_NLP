קוף מוזיקלי  פותחים עשור
כמה טוב ששנה של מוזיקה גרועה הלכה ובמקומה תבוא אחת גרועה יותר .  מזל שתמיר זוהר והקופים אופטימיים
למעלה מחודש ימים עבר מאז פורסם הטור הראשון של קוף מוזיקלי ,  בו הכרזתי מלחמה על הפלייליסט השבועי .  מאז אותו יום גורלי ,  הפכתי בעל כורחי לצרכן כפייתי של להיטים מזדמנים ,  המפלס את דרכו בערימות זבל מיוחצן אל עבר החופש המוזיקלי .  תיבת הדואר האלקטרוני שלי כבר לא נראית אותו הדבר ,  גם לא מדף הדיסקים שכה אהבתי ואפילו חברים כבר אין לי ,  שכן אלה מעדיפים להסתובב עם בנאדם נורמאלי ולא עם כזה שמפציר בהם לעזור לו בניתוח יצירותיה של קייטי פרי .  
אך זכרו ,  ילדים ,  שתמיד יש צדיק אחד בסדום ,  ובכל רע יש גם טוב ,  וגם אם אתם חושבים שהגיע הרגע הנורא בחייכם כשסבתא שלכם מתחילה איתכם ,  זכרו שיכול להיות רע יותר  היא יכולה גם לשים לכם סם אונס במרק .  תנו כבוד לאלה שסגרו את העשור האחרון בכבוד ,  והם ללא ספק התקוות הגדולות של 2010 .
 אם תריצו חיפוש על הקרטל באינטרנט ,  תקבלו אתרי מכוניות ודיונים פילוסופיים בענייני מוניות הרבה לפני שתזכו לשמוע את  " לשים לך דיסק "  או את  " רוקדת עם כולם ".  אבל שלא יהיו לכם ספק  מדובר בהרכב הישראלי הכי טוב שיש כרגע .  
באלבום  " זימה "  מצליחה הלהקה לשלב פופ ורוק ,  ולשם שינוי גם לעשות את זה טוב .  המוזיקה הטובה של הקרטל מביאה משהו שונה ומרענן לפלייליסט השבועי ,  שלרוב סובל מחוסר גיוון מעצבן להחריד .  שמעתם ?  נהניתם ?  יופי ,  עכשיו לכו לצפות בקליפים ונסו לגלות איפה מסתתר מריאנו אידלמן .  ברכת  " איזה שלופים !  !  !  "  לזוכים .
 בשנות האלפיים המוקדמות ,  תומר יוסף זכה לתפקיד משני אצל גרייניק ואלתרמן ב"כוכבי השכונה ".  תשע שנים לאחר מכן כולנו כבר שכחנו .  בטח גם הוא .  תומר הוא חלק מחבורת הבלקן ביט בוקס המעולה ,  ולמעשה הסיבה היחידה לכך שאני ממשיך לפקוד את חנות הדיסקים  ( טוב ,  אולי גם בגלל המוכרת ..  אבל בעיקר בזכותו ובזכות ה-BBB )  .  ב-2010 הם צפויים להפיץ את אלבומם השלישי ,  להמשיך את סיבוב ההופעות ואף להופיע כאן בפברואר הקרוב .  בחיי ,  רוטטות לי הפטמות מהתרגשות !  ולא רק מהמוכרת .. 
את שונ"ק אין צורך להציג ,  אז אני פשוט אכתוב סתם מילים .  בלה בלה בלה הוא סבבה לגמרי .  בלה בלה בלה יש לו אחלה גרוב .  בלה בלה בלה שיפסיק לשיר על השורטי המעצבנת הזאת ולהזכיר אותה בכל שורה  (  !  !  !  !  !  )  .  לדחוף סתם שם לא קשור בכל משפט שני גם אני יכול .  ואם כבר לא קשור ,  סבא שלי תמיד אומר , " כשאין מה להגיד ,  תדבר על סינים ".  אז אחרי שתבקרו בעמוד של שונ"ק ביו-טיוב ,  לחצו על הלינק השני ותראו שם סיני .  היי פייב מתהפכים בקברם .
 
קוף מוזיקלי  פותחים עשור
כמה טוב ששנה של מוזיקה גרועה הלכה ובמקומה תבוא אחת גרועה יותר .  מזל שתמיר זוהר והקופים אופטימיים

