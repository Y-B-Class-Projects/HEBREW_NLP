הקלות ברישיון ערוץ המוסיקה :  פחות מוסיקה ,  יותר לייף סטייל
בלעדי מועצת הכבלים והלוויין פירסמה שימוע בעניין שינויים ברישיון הערוץ .  היקף תכני הלייף סטייל יועלה מ-5% ל-12% מכלל השידורים
 >  >  מועצת הכבלים והלוויין מתכוונת לשנות את כללי רישיון ערוץ המוסיקה 24 ,  כך שיתאפשרו שידורים של יותר תוכניות לייף סטיל .  שינוי נוסף יהיה בהגדרה  " שידורי מוסיקה ישראלית ",  שתחול גם על תוכניות שאינן בהכרח משדרות מוסיקה  ( דוגמת תוכניות שעוסקות באמנים )  ,  וכן על תוכניות העוסקות לא רק ביוצרים ,  בזמרים ובמלחינים - אלא גם בעיתונאי מוסיקה ובמבקרי תרבות .  המועצה פירסמה שימוע בעניין באתר שלה וקראה לכל המעוניין להגיש את עמדתו בנושא עד 17 בחודש .  המועצה מסבירה כי מדובר בהמשך לבקשה שהגיש הערוץ באחרונה .  בין השאר שוקלת המועצה לשנות את ההגדרות ברישיון הערוץ כך שתחת הגדרת  " שידור מוסיקה ישראלית "  ייכללו לא רק שידור מוסיקה ישראלית אלא גם  " שידורים העוסקים במוסיקה ישראלית ".  הגדרה רחבה זו יכולה לכלול סוגים שונים של תוכניות כמו תעודה ,  תוכניות על אמנים והופעות שונות .  הגדרותיהן של  " תוכנית מוסיקה ישראלית "  ו"תוכנית מוסיקה ישראלית מעורבת "  הורחבו כך שיוכלו לעסוק לא רק בזמרים ,  מלחינים ,  יוצרים ומוסיקאים - אלא גם במשוררים ,  עיתונאי מוסיקה ,  מבקרי תרבות ותקליטנים .  סעיף נוסף שהמועצה מעוניינת לשנות הוא זה שקובע כי לערוץ יהיה מותר לשדר תכנים בתחום התרבות והלייף סטייל בהיקף של 5% בלבד מכלל השידורים .  המועצה מציעה להרחיב הגדרה זו כך ש-12% מתוכני הערוץ יורשו לעסוק בלייף סטייל .  בנוסף ,  6% בלבד מתכנים אלה יהיו מחויבים להיות משודרים בפעם הראשונה בערוץ .  משמעות תוספת זו היא כי 6% מהתכנים יוכלו להיות משודרים לראשונה בערוצים אחרים  ( כמו בזכיינית ערוץ 2 קשת ,  שמחזיקה ב-44% מערוץ המוסיקה )  .  עוד מוצע כי אפשר יהיה להכיר בהשקעה של עד 3 מיליון שקל בתחום זה כהשקעה בהפקות מקור ,  בתנאי שסכום ההשקעה בפועל לא יפחת מ-24 מיליון שקל  ( צמודים למדד מדצמבר 2006 )  או מ-40% מהכנסות הערוץ .  בנוסף ,  ייאסר לשדר תוכניות אלה בין השעות 19:00 ל-23:00 .  בנוגע לסעיף זה ,  מוסבר כי  " הטעמים לבקשת הערוץ הם חשיבות השידורים המכילים תכנים בתחום התרבות וסגנון החיים - הן מבחינה תוכנית והן מבחינה ציבורית ;  חשיפת הצופים לתכנים נוספים שיש להם זיקה למוסיקה ;  וטענת הערוץ כי אי-הכרה בתוכניות אלה כהשקעה בהפקות מקור ,  מטילה עליו נטל כלכלי כבד ".  יו"ר המועצה ,  ניצן חן ,  מסר כי  " הרציונל העומד מאחורי שינויים אלה הוא הרצון לאפשר לערוץ המוסיקה להתמודד עם השינויים בהרגלי הצריכה של תכני מוסיקה ,  וכן לאפשר לו לשדר תוכניות מוסיקה לצד תוכניות מוסיקה מעורבות המכילות שיעור ניכר של מוסיקה לצד תכנים נוספים . " ההשקעה בהפקה מקומית לאחר השינויים לא תפחת - והיקף ההשקעות בתוכניות מעורבות שיותר לערוץ יהיה מצומצם ומוגבל .  בכל מקרה ,  רוב רובו של זמן השידור בערוץ יורכב מתכנים מוסיקליים טהורים ומקצתו יכיל תוכניות מעורבות ". 

הקלות ברישיון ערוץ המוסיקה :  פחות מוסיקה ,  יותר לייף סטייל
בלעדי מועצת הכבלים והלוויין פירסמה שימוע בעניין שינויים ברישיון הערוץ .  היקף תכני הלייף סטייל יועלה מ-5% ל-12% מכלל השידורים

