מצבו של החייל שנפצע בתקרית בעזה קשה
מצבו של אחד החיילים שנפצע אתמול בחילופי האש ברצועה הוגדר מחדש כקשה והרופאים הוציאו רסיסים מליבו .  אביו של החייל : " מקווים שיהיה בסדר "
 כוחות צה"ל פעלו הלילה  ( שבת )  באזור בו נהרגו אתמול שני חיילי צה"ל ונפצעו שני חיילים נוספים .  מדובר צה"ל נמסר כי מטרת הפעולה הייתה  " פינוי תשתיות ששימשו את המחבלים לביצוע הפיגוע כנגד החיילים ".  הפעולה הסתיימה ללא נפגעים לכוחות צה"ל .  
הפלסטינים דיווחו הלילה כי מספר טנקים ודחפורים ממוגנים של צה"ל נכנסו לשטח הרצועה וירו אש ארטילרית לעבר בתי התושבים ממזרח לעיר חאן יונס שבדרום הרצועה .  מקורות פלסטיניים דיווחו כי שלושה פלסטינים נהרגו ו-13 נפצעו בחילופי האש .
 עדי הראייה באזור דיווחו כי טור השריון של צה"ל עזב בבוקר את אזור הרצועה ,  ורופאים פלסטינים החלו לגשת אליו במטרה לאתר נפגעים .  
במקביל ,  מצבו של אחד משני החיילים שנפצעו בתקרית אתמול ברצועה הוגדר מחדש כקשה .  אביו של החייל ,  איציק ,  אמר לוואלה !  חדשות כי  " קיבלנו הסברים מהרופאים על מצבו .  אנחנו מתפללים ומקווים שיהיה בסדר .  שמענו על הטיפולים שהוא עבר ומעדכנים אותנו כל הזמן ",  אמר . 
" מצבו של הפצוע ,  לא הדרדר .  הוא הוגדר בינוני עד קשה אבל במהלך הבירור התברר ,  שיש לו פציעות שעלולות לסכן חיים ולכן הגדרנו אותו קשה "  סיפר דוקטור גדי שקד ,  מנהל חדר הטראומה של בית החולים סורוקה בבאר שבע , " היו לו רסיסים בלב ובבטן והיינו צריכים לנתח אותו כדי להוציא חלק מהם .  אחרים הוצאו באמצעים אחרים ובהמשך הטיפול נוציא רסיסים נוספים שיש בגופו ". 
 לדברי ד"ר שקד ,  ההתאוששות של החייל הפצוע משביעת רצון . " הוא מונשם חלקית בסיוע של מכונת הנשמה ובשעות הקרובות ננתק אותו מהמכשירים .  נוכחנו לדעת שהוא התעורר והוא מתקשר עכשיו באמצעות תנועות ידים וראש .  הוא עדיין לא יכול לדבר ,  כי יש לו צינור בקנה הנשימה .  אני יכול לומר ,  שההתקדמות של החלמתו היא מהירה ,  נוכח הפציעות בגופו ".  פצוע נוסף מהתקרית מאושפז באותו בית החולים במצב קל .  הוא פצוע ברגלו .
 בתקרית נהרגו סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד במהלך חילופי אש עם חמושים סמוך לכיסופים שבצפון הרצועה .  בחילופי האש נהרגו גם שני חמושים פלסטינים .
  ( עדכון ראשון :  11:18 ) 

מצבו של החייל שנפצע בתקרית בעזה קשה
מצבו של אחד החיילים שנפצע אתמול בחילופי האש ברצועה הוגדר מחדש כקשה והרופאים הוציאו רסיסים מליבו .  אביו של החייל : " מקווים שיהיה בסדר "
 
