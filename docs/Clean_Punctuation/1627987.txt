 " אני לא אלים ,  אני מצחיק "  
גילברט ארינאס דחה את השמועות לפיהן כיוון אקדח על חברו לקבוצה ג'באריס קריטנטון .  על נשיאת הנשק הוא לקח אחריות 
וושינגטון וויזארדס הפסידה לפנות בוקר לסן אנטוניו 97:86 ,  אבל את מירב תשומת הלב בראיונות שלאחר המשחק משך גילברט ארינאס מהוויזארדס ,  שהתבקש להתייחס לפרשת נשיאת הנשק שלו .  ארינאס הודה שנשיאת נשק בחדר ההלבשה של הוויזארדס הייתה  " שיקול מוטעה "  שלו ,  ובנוסף הוא הכחש שמועות לפיהן הוא מהמר ושיש לו מחלוקות עם חברו לקבוצה ג'באריס קריטנטון .  
הדברים של ארינאס נאמרו בתום יומיים של חקירה ,  כשלפי החשדות ארינאס החזיק כלי נשק בחדר ההלבשה של הוושינגטוןם וויזארדס . " זה היה שיקול מוטעה שלי להחזיק את האקדחים כאן ,  ואני לוקח על זה את מלוא האחריות ",  הצהיר כוכבה של וושינגטון וויזארדס .  
כזכור ,  ה"ניו יורק פוסט "  פירסם לאחרונה כי ארינאס וקריטנטון כיוונו אקדחים אחד לעבר השני בחדר ההלבשה .  עם זאת ,  גורמים המעורבים בחקירה סיפרו כי הי הויכוח בין שני השחקנים על חובות במשחקי קלפים ,  אבל לא רמזו על שימוש בכלי נשק .  ארינאס עצמו התייחס לשמועות ואמר : " אני לא יכו לדבר על זה .  אני רק יכול להגיד שאתם מכירים אותי ,  אתם יודעים שאני בן אדם שלא נוהג באלימות .  כל מה שאני עושה מצחיק ,  לפחות עבורי .  אני וקריטנטון היינו חברים בעבר ,  אנחנו חברים גם עכשיו .  אין שום בעיה ".   

" אני לא אלים ,  אני מצחיק "  
גילברט ארינאס דחה את השמועות לפיהן כיוון אקדח על חברו לקבוצה ג'באריס קריטנטון .  על נשיאת הנשק הוא לקח אחריות 

