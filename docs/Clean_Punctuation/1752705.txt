בית המשפט העליון דחה הערעור של תושבי עג'מי שביפו נגד פרויקט הנדל"ן לציבור הדתי
בית המשפט :  עסקת החכירה הושלמה טרם הגשת הערעור ;  מינהל מקרקעי ישראל :  בעתיד תוכנס התניה האוסרת אפליה
לאחר למעלה משנה ,  בית המשפט העליון שם היום סוף להליך משפטי ארוך שניהלה העמותה הדתית באמונה כאשר רכשה מגרש בשכונת עג'מי ביפו .  בית המשפט דחה את עתירת האגודה לזכויות האזרח כאשר קבעה כי עמותת באמונה תוכל להקים פרויקט מגורים המיועד לאוכלוסיה הדתית .  זאת על אף ששיווק כזה מהווה מעין אפליה לאוכלוסיות שונות ובעיקר לאוכלוסיה הערבית המקומית . " במקרה זה אין עוד אפשרות מעשית לשלול מהמשיבים 4  ( חברת באמונה וקבוצת הרוכשים שרכשה דירות בפרויקט ,  רנ"ה )  את הזכויות במגרש ,  זאת לאחר שבוצעו כל ההליכים הנדרשים לשם מימוש זכייתם במכרז .  על כן אין לבטל כיום את זכייתה של אמונה במכרז או את חוזה החכירה שנחתם עימה ",  קבע בית המשפט העליון בהרכב נשיאת בית המשפט העליון דורית ביניש ,  מרים נאור ויורם דנציגר.על אף ההחלטה בית המשפט העליון ציין כי המגזר הדתי אינו צריך הגנה מיוחדת מתוקף היותו קבוצת מיעוט ,  וזאת בעיקר לנוכח העובדה כי המגרש נרכש במקום רגיש כמו יפו  .  כמו-כן העירה נשיאת בית המשפט ביניש ,  כי מתוקף סמוכותו של מינהל קרקעי ישראל ,  האחראי על ניהול 90% מקרקעות המדינה ,  עליו לפקח על אופן שיווק הקרקע . " אני סבורה כי המינהל נדרש לפקח על אופן שיווק המקרקעין בשוויון ללא הפליה גם על ידי חברות פרטיות הזוכות במכרזים המוצאים על ידו ,  כאשר המקרקעין הם מקרקעי המינהל .  יתכן כי יש ממש בטענה שהציבור הדתי לאומי אינו בגדר קבוצת מיעוט הדורשת הגנה על מאפייניה הדתיים והתרבותיים הייחודיים ,  בפרט כאשר מדובר בקרקע המיועדת לדיור בתחום ישוב עירוני ;  ובהתחשב במיקומו של המגרש הנדון ".  תחילתה של הפרשה במאי 2009 אז זכתה חברת באמונה במכרז של מינהל מקרקעי ישראל לרכישת קרקע ברחוב בית פלט בשכונת עג'מי ביפו .  במתחם מתכננת העמותה להקים שני בניינים בני 10 דירות כל אחד .  החברה כבר שיווקה את מרבית הדירות לפי מחיר של כ--980 אלף שקל ליחידה .  זמן קצר לאחר רכישת הקרקע ושיווק הדירות הוגשה עתירה לבית המשפט לעניינים מנהליים בשבתו כבית משפט מחוזי על ידי האגודה לזכויות האזרח וארגונים נוספים ,  בטענה כי העמותה מייעדת את הדירות לרוכשים הנמנים על הציבור הדתי-לאומי בעלי השקפה ציונית וכי מדובר באפליה .  בעתירתם ביקשו מבית המשפט להורות למינהל מקרקעי ישראל לבטל את הסכם החכירה .  הנושא הוכרע בערכאות השונות ,  וכך גם בבית המשפט המחוזי בפברואר השנה ובעקבותה הגישה האגודה לזכויות האזרח עתירה לבית המשפט העליון .  בעתירה ,  ציין עו"ד גיל גן-מור ודן יקיר מהאגודה לזכויות האזרח ,  כי  " לא זו בלבד שהחוק אוסר על קיום אפליה בפרויקטים שהוקמו על קרקע ציבורית ,  אלא שבמקרה זה ,  הפרויקט הבדלני של  " באמונה "  הוקם בלב שכונה שרוב תושביה אינם מורשים לגור בו ,  על אחת מעתודות הקרקע האחרונות בשכונה שסובלת ממצוקת דיור קשה .  ההחלטה מאד מאכזבת ,  ואולם ההליך המשפטי הניב הישגים משמעותיים .  'באמונה' לא תוכל להרחיב את הפרויקט הבדלני ,  ועל פי החלטת היועץ המשפטי לממשלה ,  חל איסור על מינהל מקרקעי ישראל למכור קרקע ליזם שימכור דירות באופן מפלה .  אנו נוסיף ונעקוב אחר יישום ההחלטה ". 

בית המשפט העליון דחה הערעור של תושבי עג'מי שביפו נגד פרויקט הנדל"ן לציבור הדתי
בית המשפט :  עסקת החכירה הושלמה טרם הגשת הערעור ;  מינהל מקרקעי ישראל :  בעתיד תוכנס התניה האוסרת אפליה

