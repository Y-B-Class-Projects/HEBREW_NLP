בית המשפט : " אנשין לא היה אחראי למעשיו "
 ההליך הפלילי נגד נחמן אנשין ,  שהואשם ברצח בתו הפעוטה ,  נפסק לאחר שבית המשפט קיבל את חוות הדעת של הפסיכיאטר המחוזי .  אנשין נשלח לאשפוז פסיכיאטרי
 ( צילום :  גדעון צנטנר ;  עריכה :  גדי וינסטוק ;  קריינות :  אילן שניג ) 
בית המשפט המחוזי בירושלים קבע היום  ( רביעי )  שנחמן אנשין ,  שהואשם ברצח ביתו הפעוטה ,  לא היה אחראי למעשיו בעת ביצוע הרצח ועל כן ההליך הפלילי נגדו נפסק והוא נשלח לאשפוז פסיכיאטרי .  משמעות הדבר היא שלא ניתן יהיה להעמיד את אנשין לדין על רצח גם בעתיד . " מדובר בסוף ראוי למקרה טרגי שבוצע בידי אדם שלא היה מסוגל להבין את מעשיו "  אמר עורך דינו ,  אבי לביא
לפני כשבועיים הורה בית המשפט המחוזי בירושלים לשלוח את אנשין למעצר בבית חולים פסיכיאטרי עד תום ההליכים נגדו .  החלטת בית המשפט התקבלה בעקבות חוות דעת של הפסיכיאטר המחוזי שקבעה כי הוא סובל מבעיות נפשיות וככל הנראה היה בהתקף פסיכוטי כשביצע את הרצח .
 אנשין הואשם ברצח בתו פרומה בת ה-8 חודשים .  שוטרי סיור של מחוז ירושלים שהגיעו אז לבית המשפחה ברחוב פולנסקי ,  פרצו לדירה לאחר שהאב מנע את כניסתם של הכוחות הראשונים שהגיעו לדירה .  השוטרים מצאו את התינוקת במצב קשה כשעל גופה סימני חבלות וסימני חניקה .  צוות מגן דוד אדום שהוזעק למקום ,  פינה את התינוקת במצב קשה לבית החולים  " ביקור חולים "  ושם נקבע לאחר מכן מותה .
 
בית המשפט : " אנשין לא היה אחראי למעשיו "
 ההליך הפלילי נגד נחמן אנשין ,  שהואשם ברצח בתו הפעוטה ,  נפסק לאחר שבית המשפט קיבל את חוות הדעת של הפסיכיאטר המחוזי .  אנשין נשלח לאשפוז פסיכיאטרי

