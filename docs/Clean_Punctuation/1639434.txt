הגמלאים נגד קרנות הפנסיה :  דורשים לבטל את דמי הניהול ולהשוות בין אלמן לאלמנה 
" ישנו עוול המתאים לתקופות חשוכות ,  שבהן לקחו בחשבון שהגבר הוא מפרנס ראשי "
 הגמלאים יוצאים למאבק נגד תנאי הביטוח בקרנות הפנסיה הוותיקות .  בכינוס של הגמלאים שקיימה בתל אביב עמותת  " כן לזקן ",  הוחלט לפתוח בשורה של פעולות מחאה נגד דמי הניהול שקרנות הפנסיה הוותיקות גובות מ-250 אלף גמלאים ובעד השוואת זכויות הפנסיה של אלמנים לעומת אלמנות.יו"ר  " כן לזקן ",  נתן לבון ,  אמר בכינוס כי ניכוי דמי ניהול מתשלומי הפנסיה ,  שגם כך מסתכמים ב3,000 שקלים בחודש בממוצע בלבד ,  הם  " שערוריה שיש להפסיק ".  לדבריו ,  משרד האוצר מתעלם מההסכם הקואליציוני מלפני שנה ,  במסגרתו מפלגת העבודה הצטרפה לממשלה בראשות נתניהו ,  ולפיו יבוטל הניכוי של דמי הניהול .  לפי חישובו של לבון ,  מאז 2003 ,  עת הופעל הניכוי בהסכמת ההסתדרות ,  נוכה מכל גמלאי סכום השווה בממוצע לתשלום עבור שני חודשי פנסיה . " תופעת הניכוי מתשלומי הפנסיה יחודית לישראל ",  טען לבון . " היא אינה קיימת בשום מדינה אחרת וודאי שאינה מתאימה למדינה המבקשת להתקבל לארגון oecd ". עו"ד יוסי כ"ץ אמר בכנס כי  " מחדל "  אחר נוגע לאפלייה הקיימת בין הפנסיה לאלמן לבין זו של אלמנה . " בעוד אלמנה של גמלאי שהיה חבר בקרן פנסיה ותיקה ,  זכאית ל-60% מהפנסיה שהאיש זכאי לה אילו חי ,  הרי שאלמן זכאי רק ל-30% מהפנסיה לה זכאית רעייתו האלמנה ,  אילו המשיכה לחיות . " זהו עוול המתאים לתקופות חשוכות ,  שבהן לקחו בחשבון שהגבר הוא מפרנס ראשי ,  בעוד שהאשה היא מפרנסת משנית ",  טען עו"ד כ"ץ .  לדבריו ,  רבים מהאלמנים חברי הקרנות הוותיקות הם בני 50 או 60 ,  בעלי משפחות התומכים בילדיהם . " המצב שבו הם זכאים רק ל-30% מהפנסיה של בת זוגם שנפטרה ,  פוגעת מהותית במצבם הכלכלי וביכולתם לקיים רמת חיים סבירה ". ב-2002 הופעלה השוואה בין הפנסיה לאלמנים לבין הפנסיה לאלמנות ,  למשך כמה חודשים בלבד ,  כך ששתי הקבוצות קיבלו 60% מהפנסיה של בן הזוג שנפטר ,  בעקבות יוזמת חקיקה של ח"כ עמיר פרץ  ( עבודה )  .  ואולם ב=2003 ביטל שר האוצר אז ,  בנימין נתניהו ,  את ההשוואה ,  במסגרת הרפורמה בענף הפנסיה שהוא הנהיג .  עו"ד כ"ץ העריך כי בג"ץ יורה לכנסת להתקין תקנות להשוואה בין הפנסיה לאלמנים לאלמנות.יו"ר הסתדרות הגמלאים ,  עו"ד גדעון בן ישראל ,  אמר אתמול כי הוא החל להחתים את חברי ועידת מפלגת העבודה על עצומה ולפיה המפלגה תפרוש מהממשלה במחאה על היעדר ההשוואה בין הפנסיה לאלמן והפנסיה לאלמנה .
 
הגמלאים נגד קרנות הפנסיה :  דורשים לבטל את דמי הניהול ולהשוות בין אלמן לאלמנה 
" ישנו עוול המתאים לתקופות חשוכות ,  שבהן לקחו בחשבון שהגבר הוא מפרנס ראשי "
 
