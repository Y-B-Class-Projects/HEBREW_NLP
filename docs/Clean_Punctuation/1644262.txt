קדימה לשמאל :  ושאול מופז לימין
מפלגת קדימה היא יצור חדש .  בקנה מידה היסטורי ,  המפלגה נולדה לפני רגע .  נכון שהמפלגה הוקמה לפי דיוקנו של אריאל שרון ,  אבל ממשיכיו החרו החזיקו אחריו והקימו מפלגה חזקה בעלת תמיכה בחוגים נרחבים באוכלוסייה .
 אהוד אולמרט ,  חרותניק מלידה ,  נכנס לתפקיד כשצל פרשיות רודף אותו ,  אבל בשנות כהונתו שינה את עמדותיו המדיניות וב"צוואתו המדינית ",  שאותה  " הוריש "  לבנימין נתניהו ,  תבע ממנו לשנות עמדה וטען את מה שידעתי תמיד :  אין תוכנית מדינית אלא מתווה קלינטון ,  וככל שישראל תמהר לצעוד במתווה - כן ייטב .
 ציפי לבני ,  שזכתה בראשות קדימה אחרי אולמרט ,  לא זכתה בראשות הממשלה .  הגוש הימני ? דתי בכנסת היה חזק יותר ונתניהו זכה בראשות הממשלה .  לבני ביכרה לשבת באופוזיציה .  היא עשתה זאת מטעמים נכונים .  אינני מדבר על דרישתה לרוטציה ,  אלא על דרישתה להבהרה מדינית ,  דרישתה לדעת לאן צועדת ישראל ומהו המתווה המדיני של נתניהו כראש ממשלה .  לבסוף בחרה באופוזיציה .  בבואה לאופוזיציה לא שיערה עד כמה קשה להנהיג אופוזיציה ולהשאיר אותה שלמה עם מינימום חיכוכים מהותיים .  לבני ,  כיו"ר מפלגה ,  ניסתה להציע שוני מדיני ברור בינה לבין הממשלה ,  אבל כשלה ביכולתה ליצור תלכיד מסיעה מפורדת בעלת מניעים אישיים ,  חסרת אינטגרציה ועבר פוליטי .
 מופז הגיע לקדימה כ"תאונה פוליטית ".  הוא היה עצם מעצמיו של הליכוד ,  אולם ברגע האחרון שעה לעצת יועציו כי  " העתיד בקדימה "  והפנה את גבו לליכוד .  מופז ,  גם כמדינאי וגם כחבר כנסת ,  איננו בעל רקורד המצדיק את שאיפותיו ,  אבל בעייתו האמיתית היא שאיננו מייצג את מצביעי קדימה .  נכון ,  קדימה היא מפלגת מרכז בהגדרה הסוציו ? פוליטית ,  אבל בבחירות האחרונות היא צברה תמיכה מהציבור שרצה אלטרנטיבה חזקה לנתניהו וזנח את מפלגות השמאל הציוני .  מופז לא מנהיג עבורם .  הוא לא מתווה הדרך שלהם .
 פוטנציאל הפילוג של קדימה קיים .  על ספסליה מתאכסנים טרמפיסטים מהימין הישן ומהשמאל הישן ,  והם עשויים לעזוב את קדימה גם בשל פיתוייו של נתניהו ,  שהעביר חוק בכנסת להקלת צעדי הפרישה .  הפילוג ,  אם יקרה ,  יעיב על מעמדה של קדימה בכנסת ,  כשלצד המפלגה תתנהל  " קדימה חדשה "  עם רשימת עריקים בלתי מבוטלת .  אבל בדיוק כאן יבוא לביטוי תפקידה של לבני כמנהיגה .  
אם תנסה ליצור איזון מזויף ותסכים לפריימריז קרובים ,  היא תגלה חולשת אופי וכניעה לדרישה בלתי מוצדקת .  בכל המפלגות נערכות הבחירות לקביעת מנהיג המפלגה סמוך לבחירות .  הרי שום מפלגה איננה מוכנה לביצוע חרקירי פנימי בעונת פעילות רגילה של הכנסת .
 אם תרצה לשרת את תומכיה ,  עליה לגלות אותה יושרה שגילתה בעת סירובה להצטרף לממשלה ,  ולשם כך היא צריכה לפנות את הדרך לחבורת הפורשים .  מהלך כזה לא יזיק לה ,  אלא אף יסייע לבניית דמותה הציבורית כמנהיגה בעלת דרך ותרבות ניהול .
 
קדימה לשמאל :  ושאול מופז לימין
nan
