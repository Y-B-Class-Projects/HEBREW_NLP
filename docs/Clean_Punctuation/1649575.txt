יוזמה במשרד התחבורה :  משאיות יסעו רק בלילה
מיוזמה של משרד התחבורה עולה כי משאיות יוכלו לנסוע בכבישים העירוניים והבינעירוניים ברחבי ישראל רק בשעות הלילה ,  מ-21:00 עד 6 בבוקר
משאיות יוכלו לנסוע בכבישים העירוניים והבינעירוניים ברחבי ישראל רק בשעות הלילה ,  מ-21:00 עד 6 בבוקר - כך עולה מיוזמה של משרד התחבורה ,  כפי שפורסם הבוקר בגלי צה"ל .  במשרד סבורים כי מדובר בפתרון לעומס בכבישים .  
במשרד התחבורה טוענים כי פיילוט שבמסגרתו נאסרה נסיעת משאיות בשעות הבוקר בכביש מס 1 בין תל-אביב לירושלים ,  הביא לשיפור משמעותי בזרימת התנועה .  
במסגרת הפיילוט שימשך כשישה חודשים ,  חל איסור על נסיעת משאיות וכלי רכב כבדים במשקל של יותר מ-12 טונות ,  בקטע שבין שער הגיא ומחלף שורש בין השעות 06:30 ל-09:30 בבוקר .  החברה הלאומית לדרכים  ( מעצ החדשה )  הציבה לאורך כביש מס' 1 שלטים ותמרורים המתריעים בדבר האיסור ,  ומשטרת התנועה נערכה לאכיפת הניסוי בכוחות מוגברים ,  והפנתה את המשאיות וכלי הרכב הכבדים לכביש 443 או לחניון אתר יד לשריון בלטרון .  
שר התחבורה ישראל כץ ,  מסר כי צוותים ינתחו מידי יום את ממצאי הניסוי ,  במטרה לבחון את השפעתו על גודש התנועה בכביש ובדרכים החלופיות .  כץ הוסיף כי איסור נסיעת המשאיות הוא צעד נוסף שנועד להקל על עומסי התנועה ולהפוך את הגישה לבירה לקלה ומהירה יותר ,  וכי אם הניסוי יצליח - תיבחן אפשרות להרחיבו לכבישים נוספים בארץ ,  במטרה להקל על תנועת כלי הרכב בצירי תנועה מרכזיים .
 
יוזמה במשרד התחבורה :  משאיות יסעו רק בלילה
מיוזמה של משרד התחבורה עולה כי משאיות יוכלו לנסוע בכבישים העירוניים והבינעירוניים ברחבי ישראל רק בשעות הלילה ,  מ-21:00 עד 6 בבוקר

