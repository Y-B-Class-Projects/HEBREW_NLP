 " חשש לכאוס תכנוני ולנזקים בלתי הפיכים "
  >  >  היבט חשוב במיוחד של החוק החדש הוא השאלה עד כמה הוא מאפשר הגנה על הסביבה ועל שטחים פתוחים כנגד היזמים .  לשם התייחסות להיבטים אלה פנינו למטה לתכנון אחראי שבו חברות איריס האן ,  מתכננת וראש תחום מחקר במכון דש"א ;  נילי ברוך ,  גיאוגרפית ומתכננת ערים ,  רכזת תכנון וקהילה בעמותת במקום ;  עו"ד נירית לוטן והמתכננת יעל דורי מאדם טבע ודין .  לדבריהן , " לאור מורכבות החוק החדש ,  קשה לקבוע אם הליכי התכנון אכן יקוצרו .  נראה כי נוסח החוק יעודד פנייה לערכאות משפטיות ,  לאחר שמערכת התכנון לא תצליח לספק מענה לכל היבטי התכנון .  קיצור ההליכים יתאפשר ,  כפי הנראה ,  רק בכל הנוגע ליוזמות ממשלתיות ,  כמו תשתיות ומיזמי מגורים ביוזמת הממשלה ,  חלקם תוך פגיעה בזכות הציבור ובמרחב הציבורי ".  האם החוק ,  להערכתכן ,  ישפיע על מחירי הדירות ?   " מניסיון העבר ,  האצת הליכי תכנון מעולם לא גרמה להורדת מחירי הדיור ,  וכך יקרה גם כעת .  הדבר יוצר כשל שוק בהתמודדות עם הבעיה העיקרית ,  שהיא מחסור חמור של דיור בהישג יד .  מערך הכוחות החדש שיוצרת הרפורמה הוא זהות אינטרסים בין רשויות מקומיות בעלות סמכויות מוגברות ,  ששואפות לחזק את מצבן הכלכלי ,  לבין היזמים ,  המעוניינים במלאי תכנוני יקר ,  בדירות גדולות ויקרות ובסטנדרט גבוה ".  מה ההתייחסות בחוק לסביבה ולאיכות הסביבה ?   " החוק נחות בהרבה מהחוק הנוכחי בתחום הסביבה ואיכות הסביבה ,  ומהווה איום של ממש על היכולת להגן על השטחים הפתוחים ,  על ערכי הטבע והנוף ועל איכות החיים .  הוא מעקר את מערכת הבלמים והאיזונים הקיימת כיום על יוזמות ממשלתיות מזיקות לסביבה ולאיכות החיים .  כמו כן ,  ביטול התוכניות המחוזיות וסעיפי הגמישות הרבים שהחוק מאפשר בתוכניות האחרות יגרמו לפגיעה חמורה בסביבה ,  שכיום מה שמגן עליה הן התוכניות הכוללות ".  מה עמדתכן בנוגע לטיפול בחוק בנושא ביזור סמכויות תכנוניות מהממשלה לרשויות המקומיות ?   " החוק יוצר מערכת תכנון שהיא עושת דברה של הממשלה ,  באמצעות הקמת שלל ועדות עם רוב ממשלתי מובהק שהדיונים בהן חסויים ,  צמצום אפשרות הערר ,  יכולת כמעט בלתי מוגבלת להקים מרחבי תכנון מיוחדים ובהם ועדה מיוחדת עם רוב ממשלתי ואפשרות לפזר ועדות מקומיות .  רק במרכיב התכנון המקומי נעשה ביזור סמכויות לרשויות המקומיות ,  אבל נפתח הפתח לביצוע ביזור הסמכויות ללא עמידה בתנאי הסף הנדרשים ".  מה היחס בחוק ליזמות הנדל"ן ?   " נראה כי החוק החדש נותן עדיפות ברורה ליזמות הנדל"ן על פני ערכים כמו פיתוח בר קיימא ,  דיור בר השגה וערכים ציבוריים אחרים ".  

" חשש לכאוס תכנוני ולנזקים בלתי הפיכים "
 nan
