פעילי הימין יערכו צעדת מחאה בסילוואן
המשטרה אישרה לפעילי הימין איתמר בן גביר וברוך מרזל לערוך צעדת מחאה תחת הכותרת  " דורשים אכיפה שוויונית "  בשכונת סילוואן במזרח ירושלים .  ניצב אהרון פרנקו הגביל את הצעדה בזמן ומספר המשתתפים לא יעלה על 70 צועדים
האם הפיצוץ הבא בשכונת סילוואן בדרך ?  מפקד משטרת ירושלים ,  ניצב אהרון פרנקו ,  אישר אמש  ( חמישי )  לפעילי הימין איתמר בן גביר וברוך מרזל לערוך צעדה בלב הכפר סילוואן שבמזרח ירושלים ביום ראשון בעוד כשבועיים .  
הצעדה תצא לדרך תחת הכותרת  " דורשים אכיפה שיוויונית ".  על פי החלטתו של ניצב פרנקו ,  הצעדה תותר למשך זמן מוגבל תוך השתתפות של עד 70 צועדים .  כמו כן התנתה המשטרה את הצעדה בכך שלא יושמעו במהלכה קריאות הסתה וקריאות גזעניות . 
" אנחנו דורשים אכיפה שיוויונית בכל הקשור לבנייה הבלתי חוקית במזרח ירושלים ",  אמר איתמר בן גביר לוואלה !  חדשות . " כמו שהורסים לנו מבנים במאחזים ביהודה ושומרון כך אנו דורשים את הריסת כל הבתים הבלתי חוקיים שבנו הערבים במזרח ירושלים ".  הערכה היא כי הצעדה תגרור הפגנות ותגובות מצד פעילי שמאל ותושבי המקום .
" לפני חודש הגישו בן גביר ומרזל את הבקשה למשטרת ירושלים .  פעילי הימין נימקו את רצונם לצעוד בתוך השכונה ב"דרישה לאכיפת החוק בכפר השילוח ".  השניים הוסיפו במכתב למשטרת ירושלים כי  " במקום ישנם כ-216 צווי הריסה לבתי ערבים ,  אך פרקליט המדינה מסרב להורות על ביצועם ולאכוף את החוק ".  בבקשתם הם נשענים על התקדים שקבע בית המשפט העליון באום אל פאחם ,  כאשר חייב את המשטרה לאפשר להם לצעוד עם דגלי ישראל בעיר הערבית .  
למרזל ולבן גביר יש היסטוריה של צעדות שנויות במחלוקת ,  לפני כשנה ערכו יחד עם פעילי ימין צעדת מחאה באום אל-פאחם ולפני שמונה חודשים צעדו ברהט .  בצעדות הללו מחו המפגינים על מה שהם מכנים מדיניות של  " האיפה ואיפה "  כנגד הבנייה הבלתי חוקית של התושבים הערבים במקום .
 
פעילי הימין יערכו צעדת מחאה בסילוואן
המשטרה אישרה לפעילי הימין איתמר בן גביר וברוך מרזל לערוך צעדת מחאה תחת הכותרת  " דורשים אכיפה שוויונית "  בשכונת סילוואן במזרח ירושלים .  ניצב אהרון פרנקו הגביל את הצעדה בזמן ומספר המשתתפים לא יעלה על 70 צועדים

