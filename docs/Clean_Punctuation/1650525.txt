ועדת השרים לחקיקה דחתה הצעת חוק לפיקוח על הוצאות שרים בחו"ל ;   " החתולים מסרבים להיפרד מהשמנת "
 הצעת החוק של ח"כ נחמ שי באה על רקע דו"ח מבקר המדינה שעסק בביקורו של אהוד ברק בסלון האווירי בפאריס
ועדת השרים לחקיקה דחתה היום את הצעת חוק שלפיה שר האוצר יובל שטייניץ ,  באישור הממשלה ,  יקבע כללים לפיקוח על הוצאות שרים היוצאים לחו"ל במסגרת תפקידם .  ההצעה באה על רקע דו"ח מבקר המדינה שעסק בביקורו של שר הביטחון אהוד ברק בסלון האווירי בפאריס .  לפיו ,  שולם סכום של 20 אלף שקל ללילה בגין לינת ברק .  הצעת החוק הוגשה על ידי הח"כים נחמן שי ,  יואל חסון  ( קדימה )  ואריה אלדד  ( האיחוד הלאומי )  .  בהצעת החוק גם מוצע לקבוע סנקציה אישית לפיה אם שר חרג מהכללים מבלי לקבל מראש את אישור הממשלה לכך ,  הוא יישא באופן אישי בעלות החריגה .  בכנסת מובע ספק אם השרים עצמם יתמכו בהצעת חוק שתפקח על הוצאותיהם בחו"ל ,  או שהממשלה תבקש לקבוע זאת בעצמה בלי להיות כפופה לחוק שיחוקק על ידי הח"כים .  ח"כ נחמן שי אמר בתגובה : " החתולים מסרבים להיפרד מהשמנת .  קיים פסול בכך שוועדת השרים לחקיקה דחתה את הצעת החוק חרף הממצאים החריפים של מבקר המדינה על נסיעתו לסלון האווירי בפאריס של שר הביטחון אהוד ברק ". 

ועדת השרים לחקיקה דחתה הצעת חוק לפיקוח על הוצאות שרים בחו"ל ;   " החתולים מסרבים להיפרד מהשמנת "
 הצעת החוק של ח"כ נחמ שי באה על רקע דו"ח מבקר המדינה שעסק בביקורו של אהוד ברק בסלון האווירי בפאריס

