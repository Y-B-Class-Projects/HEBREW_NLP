ג'ודו :  ג'רבי זכתה בארד בגביע העולם בורשה 
הג'ודאית הישראלי ניצחה בארבעה קרבות בפולין ,  וגברה על סגנית אלופת אירופה בקרב על המדליה .  שאר הג'ודאים אכזבו
שתי תחרויות במסגרת סבב גביע העולם בג'ודו התקיימו בסוף השבוע .  נבחרת הגברים התחרתה בפראג שבצ'כיה ,  בעוד שנבחרת הנשים התחרתה בורשה .  שני הג'ודאים הבולטים בארץ ,  אריק זאבי ואליס שלזינגר ,  לא התחרו הפעם .  
מי שרשמה את ההישג הטוב מבין הישראלים באירופה הייתה ירדן ג'רבי ,  שזכתה הערב  ( ראשון )  במדליית הארד בתחרות לנשים .  ג'רבי אגב ,  מתחרה בקטגוריית המשקל של עד 63 קילוגרם ,  בה מתחרה גם אליס שלזינגר ,  מדליסטית הארד באליפויות אירופה והעולם .  
הערב ,  ג'רבי ניצחה בשלושה קרבות בדרך לחצי הגמר .  היא גברה בקרבות קשים על יריבות מספרד ,  פולין ורוסיה ,  לפני שנכנעה בחצי הגמר לאדוויגה גוונד האיטלקיה .  ג'רבי עברה לקרב על מדליית הארד ,  בו היא גברה על סגנית אלופת אירופה הרוסיה ורה קובאל .
 בתחרות לגברים שהתקיימה בפראג ,  הוגרל אסף זוהר  ( מעל 100קילוגרם )  לקרב בסיבוב הראשון נגד אניס שדלי התוניסאי ,  שהשיג מולו פעמיים ווזארי וניצח .  אגב ,  זו הייתה הפעם השניה בשבועיים האחרונים שג'ודוקא ישראלי מתחרה מול יריב תוניסאי במסגרת סבב גביע העולם .  

ג'ודו :  ג'רבי זכתה בארד בגביע העולם בורשה 
הג'ודאית הישראלי ניצחה בארבעה קרבות בפולין ,  וגברה על סגנית אלופת אירופה בקרב על המדליה .  שאר הג'ודאים אכזבו

