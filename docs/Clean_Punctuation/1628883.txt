האופניים שלכם נכנסים בחינם לאוטובוס
שר התחבורה הנחה את חברות האוטובוסים לתת פטור מתשלום על הובלת אופניים בתאי המטען בקווים בינעירוניים .  בעלי אופניים מתקפלים יוכלו להובילם גם בתוך בקווים עירוניים
בשורה משמחת לציבור רוכבי האופניים בישראל :  שר התחבורה ישראל כ"ץ הנחה את חברות האוטובוסים להעניק פטור מלא מתשלום לרוכבים המבקשים להוביל אופניים בתאי מטען של אוטובוסים בין עירוניים .  כמו כן החליט השר לא לחייב בתשלום נוסף רוכבים שרוצים להוביל אופניים מתקפלים בקווי אוטובוס עירוניים .
 החלטתו של כ"ץ מצטרפת לשורה נוספת של החלטות העתידות לקדם את רכיבת האופניים בישראל .  בין היתר ,  ההחלטה לקיים תכנית ניסיונית שתחל החודש ובמהלכה יוכלו רוכבים להעלות אופניים לרכבת ישראל ,  וההחלטה כי עד סוף 2010 יותקנו 1,000 חניות אופניים בטוחות בתחנות הרכבת .
 יותם אביזוהר ,  מנכ"ל  " ישראל בשביל אופניים ",  הגיב היום להחלטתו של השר ואמר כי  " האופניים הם כלי תחבורה אידיאלי לנסיעות בעיר ,  המשלים את האוטובוסים הבין עירוניים ויוצר פתרון יעיל ,  מהיר וסביבתי מדלת לדלת .  לא הייתה סיבה אמיתית לתשלום הנוסף  ( גם על אופניים מתקפלים בתוך תיק )  וביטולו עשוי לעודד רבים לבחור לשלב בין אופניים לתחבורה ציבורית ,  ולהשאיר את האוטו בבית .  אנחנו מודים לשר על החלטתו ומקווים כי גם הנחית השר ליצירת הסדרים להעלאת אופניים לאוטובוסים העירוניים ,  תיושם בקרוב  "  .
 
האופניים שלכם נכנסים בחינם לאוטובוס
שר התחבורה הנחה את חברות האוטובוסים לתת פטור מתשלום על הובלת אופניים בתאי המטען בקווים בינעירוניים .  בעלי אופניים מתקפלים יוכלו להובילם גם בתוך בקווים עירוניים

