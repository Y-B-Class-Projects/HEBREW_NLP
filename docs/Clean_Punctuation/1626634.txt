שטילוב ושלזינגר ספורטאי השנה של הוועד האולימפי
השניים זכו גם במענק כספי  ( 40 אלף שקלים )  בערב הספורט ההישגי של הוועד האולימפי .  סרגיי וייסבורג הוכתר כמאמן השנה
צילום ועריכת וידאו :  יותם רונן
הוועד האולימפי בישראל הכתיר הערב  ( שלישי )  באופן רשמי ונוצץ את המתעמל אלכס שטילוב ואת הג'ודאית אליס שלזינגר לספורטאי השנה לשנת 2009 ,  במסגרת ערב הספורט ההישגי הנושא את שמו של יורם אוברקוביץ' ז"ל .  האירוע התקיים בכפר המכביה במעמד שרת הספורט והתרבות ,  ח"כ לימור ליבנת .
 
את ההחלטה להעניק את הפרס לשטילוב ולשלזינגר נימק הוועד בכך שהשניים זכו השנה בהישגים בינלאומיים יוצאי דופן כמעט זהים באיכותם .  שניהם זכו במדליות ארד באליפות העולם ובאליפות אירופה ובמדליות בתחרויות מטרה נוספות במהלך השנה .
 שלזינגר ושטילוב קיבלו מענק כספי מיוחד של 40 אלף שקלים ,  כאשר סרגיי וייסבורג ,  מאמנו של שטילוב ,  הוכתר כמאמן השנה וקיבל מענק כספי של 20 אלף שקלים .  כמו כן ,  זכן הגולש רון אסולין  ( שזכה במדליית כסף באליפות העולם )  והג'ודאית שחר לוי  ( שזכתה גם במדליית כסף באליפות העולם בג'ודו )  פעם שנייה ברציפות בתואר הספורטאים הצעירים של השנה ,  וקיבלו מענק של 5,000 שקלים כ"א .
 
שטילוב ושלזינגר ספורטאי השנה של הוועד האולימפי
השניים זכו גם במענק כספי  ( 40 אלף שקלים )  בערב הספורט ההישגי של הוועד האולימפי .  סרגיי וייסבורג הוכתר כמאמן השנה

