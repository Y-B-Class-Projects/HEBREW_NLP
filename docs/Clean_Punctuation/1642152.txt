אחמדינג'ד לאסד :  לחסל את ישראל בעימות הבא
נשיא אירן שוחח עם מקבילו הסורי ודחק בו להתנגד לישראל ולחסלה במקרה של עימות צבאי באזור . " יש ברשותנו מידע אמין ,  לפיו המשטר הציוני מחפש אחר דרך לפצות על תבוסותיו המשפילות בלבנון ובעזה "
  ( צילום :  רויטרס ,  עריכה :  לירז ליבנה ) 
נשיא אירן מחמוד אחמדינג'ד אמר אמש  ( רביעי )  למקבילו הסורי ,  בשאר אסד ,  כי יש להתנגד לישראל ולחסלה במידה שתפתח בעימות צבאי באיזור . " יש ברשותנו מידע אמין ,  לפיו המשטר הציוני מחפש אחר דרך לפצות על תבוסותיו המשפילות שנחל מול תושבי עזה וחיזבאללה ",  אמר הנשיא האירני בשיחת טלפון בין השניים . 
" אם המשטר הציוני יחזור על טעויותיו ויפתח בעימות צבאי ,  יש להתנגד לו בכל הכוח ולשים לו קץ אחת ולתמיד ",  אמר אחמדינג'ד .  על שיחת הטלפון דיווחה הטלוויזיה הממלכתית באירן .  
בתוך כך ,  ישראל ממשיכה במאמציה להביא להחמרת הסנקציות נגד המשטר בטהרן .  על רקע ההודעה הרשמית של אירן בנוגע לתחילת ייצור דלק גרעיני במדינה ,  יצאה לוושינגטון משלחת של ועדת החוץ והביטחון של הכנסת בראשות ח"כ צחי הנגבי .  המשלחת נועדה הלילה עם אישים בכירים בממשל האמריקני ובקונגרס .  במרכז המפגשים עמדה סוגיית הגרעין האירני והמשתתפים קיבלו סקירות הדדיות של תמונת המצב העדכנית בנושא .
" במוקד המפגשים העמדנו את דרישתה של ישראל לגבש בדחיפות מהלך של סנקציות חריפות נגד המשטר האירני ",  אמר הנגבי בסיום המפגשים . " הזהרנו כי אין בנושא זה בישראל קואליציה ואופוזיציה ,  יש גישה אחידה ,  הרואה באירן סכנה לשלום העולם וליציבות האזורית ".  
הנגבי הוסיף כי המשלחת הישראלית הדגישה בפני המשתתפים האמריקאים כי  " חובה על המערב בהובלת ארה"ב להבהיר שהסנקציות אינן אופציית הפעולה היחידה וכי כל האופציות מצויות על השולחן .  התרשמתי כי הממשל האמריקאי אכן נחוש לגבש קונצנזוס במועצת הבטחון להטלת עיצומים משמעותיים יותר מבעבר על אירן בתוך שבועות ספורים ".  
בין היתר ,  נועדו חברי המשלחת לארה"ב הלילה גם עם דניס רוס המרכז את הנושא האירני בבית הלבן ,  עם דן שפירו המרכז את הנושאים המזרח תיכוניים במועצה לביטחון לאומי ,  עם יועץ מזכירת המדינה למניעת תפוצת נשק גרעיני ,  בוב איינהורן ועם סגן מזכירת המדינה ג'ק לואו .  מלבד הנגבי היו חברים במשלחת חברי הכנסת עמיר פרץ  ( העבודה )  ,  רוני בראון  ( קדימה )  ,  אריה אלדד  ( האיחוד הלאומי )  ורוברט אילטוב  ( ישראל ביתנו )  .
 
אחמדינג'ד לאסד :  לחסל את ישראל בעימות הבא
נשיא אירן שוחח עם מקבילו הסורי ודחק בו להתנגד לישראל ולחסלה במקרה של עימות צבאי באזור . " יש ברשותנו מידע אמין ,  לפיו המשטר הציוני מחפש אחר דרך לפצות על תבוסותיו המשפילות בלבנון ובעזה "
 
