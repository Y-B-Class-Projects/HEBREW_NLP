ילדים חולצו מאוטובוס שנתקע בשיטפון באשדוד
צוותי כיבוי אש חילצו באשדוד 13 ילדים ,  לאחר שהאוטובוס בו נסעו נתקע בשלוליות ענק שנגרמו מהגשם הכבד שירדו במהלך הלילה והבוקר .  מזג האוויר הגשום יימשך עד יום ראשון
כמויות הגשם הגדולות שירדו במהלך הלילה והבוקר החלו לתת את אותותיהם .  באשדוד ,  נקראו צוותי הכבאים לחלץ בשעות האחרונות  ( שישי )  אזרחים שנתקעו ברכבם בכבישים מוצפים בעקבות הגשם הכבד .  במקרה אחד חולצו 13 ילדים שהרכב בו נסעו ,  אוטובוס זעיר ,  נתקע בשלולית עמוקה ברובע ג' בעיר .  הילדים חולצו בלא פגע .  הכבאים פועלים עתה לחלץ אישה וילד ממכונית ברובע א' בעיר ,  לאחר שהרכב בו נסעו נתקע בשלולית מי גשמים .  הכבאים הגיעו עם רכב הכיבוי אל המכונית התקועה וסייעו לשניים לצאת ממנה .  
מזג האוויר הגשום שחזר לכבוד חג הפורים והחל לרדת עוד אתמול ימשיך לרדת גם היום וצפוי להישאר עמנו במשך כל החג .  היום צפוי גשם לפרקים מלווה בסופות רעמים בודדות ורוחות ערות ברוב אזורי הארץ .  קיים חשש להצפות ושטפונות במקומות הנמוכים ובנחלי הדרום והמזרח .  
הטמפרטורות צפויות לרדת והתחזית להיום היא :  17 מעלות בתל אביב ,  חיפה ובאר שבע ,  12 מעלות בירושלים ו-20 מעלות באילת .  
לפי נתוני השרות המטאורולוגי ,  ירדה כמות משקעים מרשימה מאמש ועד לשעות הבוקר .  כמות הגשמים הגדולה ביותר ירדה באזור המרכז .  בית דגן ,  אתר החיזוי של השירות המטאורולוגי ,  רשם את שיא המשקעים - כ-85 מילימטרים .  ברמת השרון נרשמו 62 מ"מ ,  בירושלים 62 מ"מ ,  בתל אביב 41 מ"מ ,  בחיפה 33 מ"מ ובאשדוד 33 מ"מ .  
נכון לשעות הבוקר ,  כמות הגשמים שנפלה בדרום וצפון הארץ עדיין לא גרמה לשיטפונות עם 16-17 מילימטרים בכפר גלעדי ואזור הבקעה ,  ו-3-8 מילימטרים באזור יוטבתה וצוקי דרגות ,  אולם החשש משיטפונות לא פג ,  מאחר והסופה הנוכחית טרם שככה וצפוי יום גשום במיוחד שייחלש לקראת ערב השבת .  בתחילת השבוע צפוי הגשם להתחדש בשנית ועימו הרוחות העזות .
 ביום ראשון צפוי לרדת גשם לפרקים מצפון הארץ ועד הנגב וגשם קל בערבה .  משעות הערב הוא יחלש בהדרגה .  ביום שני יהיה מעונן חלקית ועד הצהריים עדיין צפוי גשם מקומי קל .  הטמפרטורות יישארו ללא שינוי ניכר .
 
ילדים חולצו מאוטובוס שנתקע בשיטפון באשדוד
צוותי כיבוי אש חילצו באשדוד 13 ילדים ,  לאחר שהאוטובוס בו נסעו נתקע בשלוליות ענק שנגרמו מהגשם הכבד שירדו במהלך הלילה והבוקר .  מזג האוויר הגשום יימשך עד יום ראשון

