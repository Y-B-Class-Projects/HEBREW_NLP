אושר להפקדה :  כביש חוצה ישראל יוארך צפונה ב-8.5 ק"מ בעלות מוערכת של 900 מיליון שקל
הקטע יחבר את אליקים למחלף חדש סמוך לתל-קשיש
המועצה הארצית לתכנון ולבנייה אישרה היום להפקדה את סלילת קטע 7 בכביש חוצה ישראל .  קטע זה ,  באורך כולל של 8.5 ק"מ ,  יתחיל משולי אזור התעשייה אליקים  ( סמוך ליקנעם )   יעבור במנהרה כפולה באורך של כ-1.7 ק"מ בשוליו הדרום-מזרחיים של הכרמל ,  יעקוף את יקנעם  וייצא אל מחלף אשר יוקם באזור תל-קשיש  ( סמוך לצומת התשבי )  .  התוכנית תעבור כעת להערות הוועדות המחוזיות ולהשגות הציבור.בחברת כביש חוצה ישראל מקווים להתחיל בעבודות לקראת סוף 2010  לאחר קבלת האישורים הסטטוטוריים .  ואולם הפרויקט ,  שהיקפו מוערך ב-900 מיליון שקל ,  טרם תוקצב בידי האוצר ,  וטרם הוחלט אם יבוצע לאחר מכרז קבלני או זכייני  ( p.p.p )  .  לפי תוכנית חברת כביש חוצה ישראל ,  התנועה ממחלף תל-קשיש תפוצל בעתיד בין כיוון אצבע הגליל  ( צפון-מזרח )   לבין שלומי  ( צפונה )  ,  דרך מחלף העמקים ,  מנהרת רכסים  ( 1.6 ק"מ )  ,  מנהרת איבטין  ( 400 מטר )  והצמתים אחיהוד וכברי .
 
אושר להפקדה :  כביש חוצה ישראל יוארך צפונה ב-8.5 ק"מ בעלות מוערכת של 900 מיליון שקל
הקטע יחבר את אליקים למחלף חדש סמוך לתל-קשיש

