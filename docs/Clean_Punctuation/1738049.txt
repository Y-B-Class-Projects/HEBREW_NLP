רוצים להשקיע בנדל"ן ?  סעו למיאמי 
העלאת הריבית ב-0.25% לא תשפיע על המשק באופן דרמטי ,  אך מבשרת על העלאות נוספות בעתיד .  בבנק ישראל מודאגים פחות מהיחלשות הדולר ומהפגיעה ביצוא ,  ויותר מהעליות בשוק הדיור .  ישראלים שמחפשים השקעות בנדל"ן מניב ייאלצו למצוא אותן מעבר לים
 >  >  נ' ,  תושבת עומר ,  נערכת בימים אלה לרכוש דירה במיאמי לצורכי השקעה .  נ' מרוצה :  היחלשות שער הדולר בשבועות האחרונים עשויה לאפשר לה לרכוש דירה בפחות שקלים .  כוח הקנייה שלה בשוק הנדל"ן האמריקאי גדל .  בשלושת החודשים האחרונים ,  מחיר הדירה שתיכננה לקנות ירד ב-6% במונחיים שקליים .  לעומתה ,  ר' מיבנה ,  שהמיר לפני כמה חודשים סכום ניכר מכספו לדולרים כדי להתכונן להשקעה בדירה בארה"ב ,  ומאז מחזיק את הכסף בבנק מבלי להוציא לפועל את העסקה - מתוסכל לראות את כספו נשחק בשיעור זה .  ואילו ר' מתל אביב ,  שנערכת לחופשה של שבוע בחוף המערבי של ארה"ב ,  שמחה על כך שתוכל להתנהל בביקורה כתיירת מעט יותר עשירה .  לפני שלושה חודשים ,  כשתיכננה את החופשה ,  היא היתה אמורה לעלות לה קרוב ל-6,000 שקל ,  אבל בזמן שחלף המחיר ירד בכמעט 400 שקל .  ג' ,  שעומדת לפני רכישה של דירה ועמדה ליטול משכנתא של 750 אלף שקל לטווח של 15-20 שנה - נאלצה לראות את ההחזר החודשי מתייקר ב-100 שקל בחודש בשבוע החולף ,  כשסטנלי פישר העלה את הריבית ברבע אחוז ,  ל-2% .  לפני שלושה חודשים ,  ההחזר החודשי שלה היה יכול להיות 250 שקל פחות .  עבור י' המצב מורכב יותר .  הוא נטל סדרה של משכנתאות בשנתיים האחרונות לצורך השקעה בכמה דירות בבאר שבע ,  ועליית הריבית בחודשים האחרונים טורפת את חישוביו לגבי יכולת ההחזר שלו .  גם לפני שמדברים על היצואנים והיבואנים הגדולים ,  והתעשיינים והלווים הגדולים - הריבית ושער המטבע המונע על ידי כוחות גלובליים רלוונטיים מאוד לאזרחים הקטנים .  כל האזרחים הישראלים צריכים להיערך למגמה שתימשך .  רבע האחוז שהוסיף פישר לריבית השבוע אינו בעל משמעות דרמטית למשק .  הדולר נחלש גם לפניו .  ואולם ההערכה שלפיה מדיניות העלאת הריבית תימשך ,  היא החשובה .  הנגיד מעלה ריבית אף שהאינפלציה לא חורגת ונמצאת בתוך היעד השנתי .  הוא מודיע במעשיו לכל מי שרוצה לשמוע :  אני אעלה את הריבית יותר מהאמריקאים .  המדיניות הזו תמשיך ללחוץ את הדולר כלפי מטה .  הנגיד ה"אמריקאי "  ביותר שהיה לישראל מפגין את המנטליות האמריקאית שלו דווקא במדיניות מוניטרית עצמאית ,  ובכך שהוא לא מפחד לנתק את המשק הישראלי מזה האמריקאי .  הכלכלה המקומית צומחת .  שיעור האבטלה ברמה סבירה ,  והתוצר לנפש עולה .  המומנטום הכלכלי המקומי עדיין טוב מאשר בארה"ב .  כשמוסיפים לכך את פערי הריביות ,  אין דבר שימנע מהמשקיעים למכור דולרים ולרכוש שקלים .  ביד ימין פישר מעלה את הריבית ,  וביד שמאל הוא רוכש דולרים ,  בהחלטה שנובעת בעיקר מלחצים פוליטיים של היצואנים .  פישר ,  שלא מפחד למתן את המשק במדיניות הריבית שלו ,  מודאג פחות ממצב היצואנים .  הוא עסוק בנדל"ן ,  ובקרב הזה הוא ינצח - מחירי הנדל"ן בישראל לא ימשיכו לעלות .  ישראלים שמחפשים השקעות נדל"ן שיניבו להם הכנסות כתוצאה מעלייה בערכם ,  רצוי שיחפשו בתקופה הקרובה את המציאות מעבר לים .
 
רוצים להשקיע בנדל"ן ?  סעו למיאמי 
העלאת הריבית ב-0.25% לא תשפיע על המשק באופן דרמטי ,  אך מבשרת על העלאות נוספות בעתיד .  בבנק ישראל מודאגים פחות מהיחלשות הדולר ומהפגיעה ביצוא ,  ויותר מהעליות בשוק הדיור .  ישראלים שמחפשים השקעות בנדל"ן מניב ייאלצו למצוא אותן מעבר לים

