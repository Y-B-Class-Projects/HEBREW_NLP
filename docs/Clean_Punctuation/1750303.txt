רשתות השיווק יציגו את מחיר הירקות לקילו אחד
הממונה על הרשות להגנת הצרכן הורתה לרשתות השיווק ,  ביניהן שופרסל ,  קו אופ ורמי לוי להציג על גבי אריזות הירקות והפירות את משקל המוצר ,  מחירו ,  וכן מחיר לקילו אחד  כך שנוכל לחשב בקלות את ההוצאה
הממונה על הרשות להגנת הצרכן והסחר ההוגן ,  עו"ד תמר פינקוס ,  הורתה הבוקר  ( שני )  לרשתות השיווק להציג על גבי אריזות הירקות והפירות למיניהם הן את משקל המוצר באריזה ,  הן את מחירו והן את המחיר ליחידת מידה ,  כך שנוכל לדעת ללא קושי מהי עלות הירק או הפרי לקילו אחד .
 הוראתה של הממונה על הרשות להגנת הצרכן הינה תוצאה של תלונות שהגיעו לרשות בעניין העדר משקל על פירות וירקות ארוזים הנמכרים ברשתות שופרסל ,  קו אופ ,  ורמי לוי .  הוראה דומה כבר קיימת בתחום ,  אולם דרישת הצגת המשקל על גבי הירקות והפירות עצמם לא הייתה הכלולה בהוראה הקודמת וברשתות ניצלו פרט זה ולא ציינו את המשקל על פירות וירקות ארוזים .
 על פי ההוראה ,  ניתנו לרשתות המדוברות שבעה ימים לביצוע הדרישה מיום קבלת ההודעה ,  כך שכבר בשבוע הבא אנו צפויים למצוא את המידע החדש על גבי האריזות .  מהרשות נמסר כי אי ביצוע ההודעה תהווה עבירה נמשכת ותגרור נקיטת הליכים .
 בנוסף להודעות שנשלחו לרשתות הנ"ל יצאה הנחיית ממונה בהתאם לכלל רשתות השיווק ולכלל העוסקים .
 
רשתות השיווק יציגו את מחיר הירקות לקילו אחד
הממונה על הרשות להגנת הצרכן הורתה לרשתות השיווק ,  ביניהן שופרסל ,  קו אופ ורמי לוי להציג על גבי אריזות הירקות והפירות את משקל המוצר ,  מחירו ,  וכן מחיר לקילו אחד  כך שנוכל לחשב בקלות את ההוצאה

