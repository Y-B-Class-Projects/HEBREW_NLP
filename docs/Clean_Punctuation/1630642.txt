המסחר בבורסה ננעל בעליות שערים
המעו"ף עלה ב-1.1% לרמה של 1,179 נקודות ,  מדד תל אביב 100 הוסיף 1.4% לרמה של 1,109 נקודות ומדדי התל בונד התחזקו בכ-0.5%
יום המסחר הראשון בשבוע בבורסה של תל אביב נחתם באווירה חיובית על רקע עליות השערים שנרשמו במהלך סוף השבוע בוול סטריט .  מדד תל אביב 25 עלה ב-1.1% לרמה של 1,179 נקודות ומדד תל אביב 100 הוסיף 1.4% לרמה של 1,109 נקודות .  מדדי התל בונד התחזקו היום בכ-0.5% .  מחזור המסחר הסתכם בכ-1.7 מיליארד שקל .
" את העליות הנוכחיות בשווקים מוביל שילוב של תמחור נוח של החברות יחד עם נזילות גבוהה מאוד של המשקיעים ,  שנאלצים להתמודד עם אלטרנטיבות סולידיות ברמות תשואות נמוכות .  כמו כן ,  האג"ח הקונצרני עשה מהלך עליות משמעותי ב-2009 ,  והמחירים חזרו לרמות של טרום המשבר ,  מה שלא קרה עדיין בתחום המניות .  כל אלו מביאים את מנהלי ההשקעות ואת הלקוחות הפרטיים להעלות את רמת הסיכון ברכיב המנייתי ",  מסביר קובי פלר סמנכ"ל השקעות בקרנות הנאמנות של כלל פיננסים .
" עם תום הרבעון הראשון צפוי לעלות לסדר היום בארה"ב נושא העלאת הריבית על רקע הנתונים הכלכליים החיוביים .  הדבר בהחלט יכול ליצור אנטי קליימס ,  ולהביא למימושים ולרגיעה בשוק המניות .  עם זאת ,  במקום לנסות ולתזמן את השוק עדיף להתאים את רמות החשיפה ,  כך שגם אם יהיה תיקון בשוק ,  המשקיע יוכל להתמודד עם ההפסדים ".  
" בשוק המניות הישראלי לא מתפתחת בועה .  עם זאת ,  בכל שוק יש את הפינות הבעייתיות שלו - חברות אנרגיה שעדיין אין להן פעילות כלכלית ועולות על רקע הייפ במגזר מסוים - זו בועה .  בכל שוק ניתן למצוא נקודות בעייתיות ,  אך באופן כללי השוק מתומחר באופן סביר ".  

המסחר בבורסה ננעל בעליות שערים
המעו"ף עלה ב-1.1% לרמה של 1,179 נקודות ,  מדד תל אביב 100 הוסיף 1.4% לרמה של 1,109 נקודות ומדדי התל בונד התחזקו בכ-0.5%

