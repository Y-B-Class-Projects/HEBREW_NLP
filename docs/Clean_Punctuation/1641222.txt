הרשות חוקרת את מעורבות החיתום בפרשת פסגות
חקירת פסגות מסתעפת :  דודו טובול ,  שניהל את חברת החיתום של פסגות עד לסגירתה לפני שנה ,  זומן ותושאל ברשות ני"ע .  בתקופת שבה שימש טובול מנהל פסגות חיתום היה הנוסטרו של פסגות אחד השחקנים הגדולים בהנפקות החברה
 >  >  דודו טובול ,  מי שניהל את חברת החיתום של פסגות עד לסגירתה לפני כשנה וחצי ,  נחקר ברשות ניירות ערך בנוגע לפרשת הנוסטרו של פסגות - כך נודע ל-themarker .  לטובול היו קשרים הדוקים עם שני מנהלי הנוסטרו של פסגות ,  דוד אדרי ושי בן דוד ,  שנחקרו בשבוע שעבר ברשות ניירות ערך בחשד לפעילות אסורה בניירות ערך .  לאחר שאדרי ובן דוד עזבו את הנוסטרו של פסגות בתחילת השנה הקימו השניים עם טובול חברת חיתום משותפת בשם טרסיליון .  הם רשמו את חברה ברשם החברות ,  כאשר אדרי מחזיק ב-60% ממנה ובן דוד וטובול מחזיקים ב-20% כל אחד .  לפי פרסומים ,  השלושה אף שכרו משרדים לפעילות החברה .  ל-themarker נודע כי בעת עבודתם בפסגות ניסה טובול לתווך בין אדרי לקבוצת דלק בניסיון למכור לדלק את איגרות החוב מסדרה ה' של דלק נדל"ן .  העסקה לא יצאה לפועל בסופו של דבר ,  ואדרי ובן דוד מכרו את איגרות החוב של דלק נדל"ן בבורסה .  אמנם לא ידוע ,  לפי שעה ,  בגין מה נחקר טובול ,  וייתכן כי מדובר בפעולה שבוצעה בתום לב ,  אך איגרות החוב של דלק נדל"ן מסדרה ה' היו אותן איגרות חוב שעמדו במרכז החקירה של רשות ניירות ערך בפסגות .  לפי רשות ני"ע ,  במשך כמה חודשים קנו אדרי ובן דוד לנוסטרו של פסגות את האג"ח של דלק נדל"ן סדרה ה' בשלב הטרום-נעילה  ( במקרים רבים יותר מ-90% )  ,  ובכך ,  בעזרת רכישת כמות קטנה יחסית ,  העלו את שער הנעילה - שער הבסיס של היום למחרת - באופן משמעותי .  בהמשך נטען ברשות כי בתקופה האמורה מכרו אדרי ובן דוד את האג"ח במחירים גבוהים ,  וכך יצרו לעצמם רווחים .  טובול  ( 43 )  הוא אחד החתמים הוותיקים בשוק ההון .  הוא החל את דרכו בחברת החיתום של בנק לאומי  ( לאומי ושות' חתמים )  תחת ניהולו של יקיר גבאי בסוף שנות ה-90 .  בהמשך עבד טובול במחלקת החיתום של תמיר פישמן ,  שימש מנכ"ל גמול סהר שירותי בורסה ,  אשר ברבות הימים הפכה לפועלים סהר .  מאוחר יותר מונה למנהל גמול השקעות ,  ובשנים האחרונות שימש יועץ חיתומי עצמאי ועבד ,  בין היתר ,  עם איל בקשי ,  הבעלים של ברק קפיטל .  לקראת סוף 2007 הגיע טובול לפסגות שנכנסה תחת ניהולו של רועי ורמוס לתחום החיתום עם חברה חדשה המשותפת לה  ( 80% )  ולבנק לאומי  ( 20% )  .  בתוך זמן קצר השתלטתה חברת החיתום החדשה על שוק ההנפקות .  הנוסטרו בניהולם של אדרי ובן דוד הפך אחד השחקנים הגדולים ביותר בשוק ההנפקות ,  ובמיוחד בהנפקות שהובילה חברת החיתום של פסגות שניהל טובול .  אדרי ובן דוד הזמינו בהנפקות מסוימות איגרות חוב בהיקף של מאות מיליוני שקלים .  כך למשל במכרז המוסדי בהנפקת אג"ח של גזית גלוב הזמינו אדרי ובן דוד לנוסטרו אג"ח בסכום של כ-180 מיליון שקל ,  ובמכרז המוסדי הזמינו אג"ח בהיקף דומה .  בהנפקת החברה לישראל בתקופה שבין סוף 2007 לתחילת 2008 הזמינו הנוסטרו והעמיתים של פסגות אג"ח בכ-110 מיליון שקל .  חתמים מעידים כיום כי לא ראו כזו השתתפות אגרסיבית של נוסטרו בהנפקות מעולם ,  וכי היה בכך כדי להדליק נורות אזהרה בפסגות בכל הנוגע לפעילות הנוסטרו .  כעבור פחות משנה סגרה פסגות את פעילות החיתום במפתיע ,  באותה המהירות שבה החליטה לפני כמה חודשים לסגור את פעילות הנוסטרו .  טובול שנותר ללא עבודה מבטיחה ,  המשיך לעבוד בפסגות בתפקיד יועץ וקיבל תמורת עבודתו בשנה האחרונה יותר מ-5 מיליון שקל .  ברשות ניירות ערך סירבו להתייחס לידיעה .  דודו טובול סירב להתייחס לידיעה .  מפסגות נמסר כי לא ידוע לבית ההשקעות דבר בעניין .
 
הרשות חוקרת את מעורבות החיתום בפרשת פסגות
חקירת פסגות מסתעפת :  דודו טובול ,  שניהל את חברת החיתום של פסגות עד לסגירתה לפני שנה ,  זומן ותושאל ברשות ני"ע .  בתקופת שבה שימש טובול מנהל פסגות חיתום היה הנוסטרו של פסגות אחד השחקנים הגדולים בהנפקות החברה

