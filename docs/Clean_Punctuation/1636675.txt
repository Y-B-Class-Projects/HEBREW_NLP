המיזוגים והרכישות שהזניקו את מניית אלביט פי חמישה בתוך עשור 
הדעה המקובלת היא שעסקות מיזוג נידונות לכישלון ברוב המקרים .  אבל אפשר גם אחרת :  אלביט מערכות ביצעה ב-15 השנים האחרונות 30 עסקות מיזוג ורכישה ,  שסייעו לה לגבור על חברות אחרות בביצועים ובתשואת המניה
 >  >  אחת המוסכמות הידועות בעולם העסקי היא שהסיכון בעסקות מיזוג ורכישה גדול בהרבה מהסיכוי .  על פי הדעה הרווחת ,  עד 80% מהעסקות האלה אינן מצליחות .  עם זאת ,  בחינה אמפירית של מיזוגים ורכישות שבוצעו בשנים האחרונות מראה שאפשר גם אחרת .  הצלחה בעסקות מיזוג ורכישה אינה מקרית ,  והיא תלויה במידה רבה בהתנהלות נכונה .  דוגמה טובה לכך אפשר למצוא בחברת אלביט מערכות ,  שהודות לעשור של מיזוגים מוצלחים מציגה נתונים מרשימים של צמיחה גבוהה בהכנסות לעומת הענף שבו היא פועלת ,  וזינוק במניית החברה - שגבוה פי שלושה מזה שרשמה ,  למשל ,  מניית טבע - שגם היא שיאנית מיזוגים .  אלביט מערכות היא חברה ידועה ומוכרת בתחום הביטחוני ונחשבת לחלוצה בתחום המיזוגים והרכישות בישראל .  החברה ביצעה ב-15 השנים האחרונות כ-30 עסקות רכישה ומיזוג .  בשנת 2000 ,  למשל ,  התמזגה אלביט מערכות עם אל-אופ .  מחזור ההכנסות של אל-אופ לפני המיזוג היה בהיקף של כמחצית ממחזור ההכנסות של אלביט .  נוכח סדר הגודל של העסקה ,  שהיה חדש לאלביט ,  התהליך לווה בפיק ברכיים ובדיונים מתישים ,  וסגירת העסקה נמשכה כשנתיים .  מאז ,  אלביט צברה ניסיון רב ומיזגה עשרות חברות נוספות .  כראוי לחלוצה בתחום ,  אלביט היא בין החברות הראשונות בישראל שמינתה סמנכ"ל מיזוגים ורכישות .  שילוב טכנולוגיות תוך חיסכון בזמן הצורך של אלביט מערכות ברכישת טכנולוגיות חדשות או משלימות הוא תולדה של שינוי באופי הלקוחות הביטחוניים .  בעבר פנו הלקוחות ליצרנים בבקשה לספק מוצר ,  כאשר הם איפיינו בעצמם את המערכות ואת המפרט הטכני הרצוי .  כיום ,  לעומת זאת ,  פונים הלקוחות ליצרנים ,  מציגים את הצרכים שלהם ומבקשים פתרון כולל שמשלב טכנולוגיות שונות .  לכן ,  יצרנים שלהם נגישות לטכנולוגיות שונות הם בעלי יתרון בענף .  הזמן הנדרש לפיתוח טכנולוגיה חדשה ,  הוא רב - ויקר .  לכן ,  כדי ליצור שילוב של טכנולוגיות ,  התעשייה הביטחונית העולמית פונה לרכישה של טכנולוגיות קיימות - באמצעות עסקות מיזוג .  כתוצאה מכך ,  החברות הפועלות בענף הן גדולות בהרבה מבעבר - כשאלביט נחשבת לחברה קטנה עד בינונית .  בעשר השנים האחרונות נרשם בארה"ב ובאירופה גל של מיזוגים בתחום .  34 חברות אמריקאיות התמזגו לחמש חברות גדולות ו-29 חברות אירופיות התמזגו לארבע חברות .  על רקע שינוי טעמי הצרכנים לכיוון של פתרון כולל המשלב טכנולוגיות מתחומים שונים ,  אלביט מערכות ,  שנולדה כחברת אלקטרוניקה ביטחונית עם מערכות מוטסות ויבשתיות בעיקר ,  נכנסה לתחומים חדשים באמצעות רכישת טכנולוגיות .  זאת ,  כחלק מהחלטה אסטרטגית בעניין .  המיזוג עם אל-אופ ,  למשל ,  הקנה לאלביט דריסת רגל בענף האופטיקה .  שתי החברות יצרו מערכות ומוצרים לטנק המרכבה .  הסינרגיה בין החברות שיפרה את ביצועי הטנק בכך שאיפשרה להפחית את מספר המערכות המותקנות עליו ,  על ידי יצירת מערכות משולבות אלקטרו-אופטיות .  עם רכישת אלישרא ,  נכנסה אלביט לתחום הל"א  ( לוחמה אלקטרונית )  .  מערכות ל"א משולבות במספר רב של מערכות מוטסות .  רכישת תדיראן קשר הוסיפה את תחום הקשר לארסנל של אלביט בתחום טכנולוגיות מחשוב מודיעין ,  מעקב וסיור .  השילוב בין הרדיו של תדיראן לטכנולוגיה של אלביט הגדיל את שיעורי הצמיחה של כל אחד מהתחומים ביחס לשיעור הצמיחה האורגנית שלהם כיחידות נפרדות .  מאז השילוב ,  אלביט נחשבת מובילה עולמית בתחום המיזוגים .  ב-2009 רכשה אלביט חברות חדשות ,  המקנות לה טכנולוגיות יבשתיות  ( kinetics )  סימולטורים  ( bvr )  וארטילריה  ( סולתם )  .  כניסה לשווקים חדשים התפתחות טכנולוגית אינה הסיבה היחידה לרכישת חברות .  סיבה נוספת היא כניסה לשווקים חדשים .  היקפו של שוק התעשיות הביטחוניות העולמי הוא כ-1.5 טריליון דולר .  לכאורה ,  זהו שוק אינסופי לצמוח בו ,  ואולם מטעמי נראות ומדיניות פנים ,  הממשלות מפנות כ-96% מתקציב זה לחברות הביטחוניות המקומיות .  חברות שפניהן לייצוא מתחרות על נתח מתוך שוק קטן בהרבה - בהיקף של כ-60 מיליארד דולר .  כדי להתמודד עם המכשול המקומי ,  אלביט רוכשת חברות על בסיס טריטוריאלי בשווקים מהותיים ,  ומייצרת לעצמה גישה ללקוחות נוספים .  אם לפני כעשור שיעור ההכנסות של אלביט מהשוק הישראלי היה כשליש ,  כיום הוא מגיע לחמישית בלבד .  את השוק הישראלי החליף בעיקר השוק האירופי ,  בזכות רכישת חברות בנות ברומניה ,  בלגיה בריטניה ומדינות נוספות .  לאלביט חברה בת אמריקאית בשם esa ,  שדרכה היא מבצעת רכישות בארה"ב ומתחרה במכרזים של הממשל האמריקאי .  בנוסף ,  לאלביט יש חברות בנות בברזיל ובמדינות רבות אחרות .  הרבה מעל טבע אלביט ביצעה תפנית אסטרטגית בהתאם לקריאתה את הדינמיקה של השוק .  על פי התבטאויות של חברי ההנהלה ,  כל עסקות המיזוג פרט לאחת הן מוצלחות .  אך האם הצהרה זו עומדת במבחן התוצאה ?  מאז ביצעה את המיזוג המהותי הראשון עם אל-אופ במאי 2000 ,  שווי המניה של אלביט מערכות טיפס באופן חסר תקדים בכ-403% .  לשם השוואה ,  מניית טבע ,  הנתפשת בתודעת הציבור כאלופת התשואות והמיזוגים ,  עלתה בכ-280% בלבד בתקופה זו ,  ומדד ת"א 25 עלה בכ-115% .  בהשוואה לחברות ביטחוניות ציבוריות בינלאומיות אחרות ,  שמניותיהן הניבו לבעליהן תשואה בטווח שבין 212% למינוס 64% ,  מחזיקי מניית אלביט ממוקמים גבוה על גג האולימפוס .  ביצועי החברה בולטים לטובה גם באספקטים אחרים .  שיעור הצמיחה השנתי הממוצע  ( cagr )  בהכנסות בין 2000 ל-2008 היה כ-21% .  אצל חברות דומות מהתעשייה הביטחונית המקומית והבינלאומיות שיעור הצמיחה הוא נמוך יותר .  ענקית הביטחון והחברה האירופית הגדולה ביותר בתחום ,  eads n.v ,  בעלת מחזור הכנסות של כ-60 מיליארד דולר לשנה ,  צמחה בשיעור של 16% בממוצע לשנה .  המתחרות .raytheon co ו-bae systems צמחו בשיעור של כ-5% ו-7% בהתאמה ,  והחברות הישראליות רפאל ותעש צמחו ב-8% .  צמיחה בהכנסות במקום חיסכון הגישה הקלאסית למיזוגים ורכישות גורסת כי מיזוג נועד לחסוך בהוצאות ,  לחזק את כוח הקנייה מול הספקים ,  לצמצם בהוצאות הייצור ולהעצים יתרונות לגודל .  שורת המיזוגים של אלביט מערכות מוכיחה לא רק כי התפישה שלפיה מיזוגים נועדו לכישלון אינה נכונה ,  אלא גם כי ישנם טעמים שונים לחלוטין למיזוג .  אלביט מערכות לא התמקדה בחיסכון התפעולי שבסינרגיה ,  אלא ביכולת להגדיל את ההכנסות ,  על ידי הרחבת שוקי הפעילות ,  והרחבת המענה לצרכים המשתנים של הלקוחות .  במקום להתייחס אל מגבלת המקומיות של תקציבי הביטחון ואל השינויים בטעמי הלקוחות כאל איום ,  אלביט זיהתה את הפוטנציאל ,  והגיבה בהתאם .  בתעשייה שבה יש מקום לגדולים בלבד ,  אלביט לקחה את הסיכון והחליטה לגדול .  אסטרטגיית הצמיחה המוצהרת של החברה היא לשלב בין צמיחה אורגנית לצמיחה באמצעות מיזוגים ורכישות .  הרכישות מתחלקות לשני סוגים :  רכישת טכנולוגיה חדשה או משלימה ,  ורכישת  " ויזת כניסה "  לשווקים בינלאומיים חדשים .  התבוננות על התפלגות ההכנסות לפי מגזרים גיאוגרפיים ולפי תחומי פעילות מגלה שינוי תמידי בתמהיל בין התחומים השונים ,  ובין המגזרים הגיאוגרפיים - בהתאם לרכישות שהחברה ביצעה .  את הצמיחה יש לזקוף הן לזכות מיזוג החברות וצירוף הכנסותיהן והן לזכות היכולת למנף את הסינרגיה בין התחומים .  בסך הכל ניתן לקבוע כי מיזוגיה של אלביט הם הצלחה לפי כל פרמטר שבדקנו ,  הגם שהם התרכזו בהגדלת שורת ההכנסות בלבד ,  ולא במיצוי יתרונות לגודל ברמת ההוצאות .  - רו"ח יובל זילברשטיין הוא שותף מייסד בגיזה זינגר אבן ,  עודד ורד הוא אנליסט בכיר בחברה ויפעת פיגלין היא אנליסטית .  אלביט מערכות נמנית עם לקוחות החברה וזכתה לליווי שלה בכמה עסקות מהותיות

המיזוגים והרכישות שהזניקו את מניית אלביט פי חמישה בתוך עשור 
הדעה המקובלת היא שעסקות מיזוג נידונות לכישלון ברוב המקרים .  אבל אפשר גם אחרת :  אלביט מערכות ביצעה ב-15 השנים האחרונות 30 עסקות מיזוג ורכישה ,  שסייעו לה לגבור על חברות אחרות בביצועים ובתשואת המניה

