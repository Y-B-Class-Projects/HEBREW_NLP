נפגעי תקיפה
הסאנס והווריורס לא ממש שיחקו בהגנה ,  גולדן סטייט ניצחה 127:132 .  אטלנטה ניצחה באינדיאנה 98:110
ארצות הברית קיבלה חג מולד לבן ,  ובנוסף ,  קיבלה מליגת הכדורסל הטובה בעולם יופי של משחקים לכבוד החג .  בעיצומו של הוויקאנד ,  ה-NBA הכניסה לגרביים עוד 11 משחקים ,  כשהלילה  ( בין שבת לראשון )  נפתח בהתמודדות בין דאלאס לממפיס .  אחרי ההפסד הביתי לפורטלנד ,  המאבריקס לא יכלו להרשות לעצמם לקלקל לאוהדים את החג ,  ובתום משחק לא קל הצליחו לנצח את ממפיס 101:106 ,  ולרשום ניצחון שני בארבעת משחקי הבית האחרונים .  
שאר משחקי הלילה :  
דאלאס  ( 9:21 )  - ממפיס  ( 16:13 )  101:106אינדיאנה  ( 19:9 )  - אטלנטה  ( 8:21 )  110:98ניו ג'רזי  ( 28:2 )  - יוסטון  ( 12:18 )  98:93אוקלהומה  ( 14:15 )  - שארלוט  ( 17:11 )  91:98מינסוטה  ( 24:7 )  - וושינגטון  ( 18:10 )  89:101שיקגו  ( 17:11 )  - ניו אורלינס  ( 15:13 )  85:96מילווקי  ( 16:12 )  - סן אנטוניו  ( 11:16 )  112:97יוטה  ( 13:17 )  - פילדלפיה  ( 22:7 )  76:97סקרמנטו  ( 16:13 )  - לוס אנג'לס לייקרס  ( 5:24 )  112:103  ( אחרי שתי הארכות ) גולדן סטייט  ( 21:8 )  - פיניקס  ( 12:19 )  127:132
זאק רנדולדף בער בחצי הראשון עם 21 נקודות  ( 10 מ-13 מהשדה )  ו-8 ריבאונדים והוליך את הגריזליס ליתרון 53:55 אחרי שני רבעים .  דאלאס חזרה ממוקדת לרבע השליש ,  ושני דאנקלים של שון מריון נתנו את האות לריצת 3:8 קטנה ,  שהעבירה את היתרון לידי המאבס .  נוביצקי קלע 10 נקודות ברבע הזה ,  בסיומו הוליכה דאלאס 77:79 ,  אבל בהמשך התגלה שרוקן את המחסנית .  קליעות עונשין של ג'ייסון טרי וג'וש הווראד הגדילו את יתרון דאלאס בתחילת הרביעי ,  בו לא קלע נוביצקי אף נקודה  ( 0 מ-2 מהשדה )  .  רודי גיי ואו.ג'י מאיו צימקו למינוס 1 עבור ממפיס ,  אבל שלשות של ג'ייסון טרי וקור רוח מצדו מקו העונשין בשניולת הסיום השאירו את היתרון בידי דאלאס עד הבאזר .  המאבריקס נהנו משישה שחקנים בדאבל פיגרס ,  כשטרי מוליך את החבורה מהספסל עם 23 נקודות  ( 7 מ-18 מהשדה )  ו-5 אסיסטים .  נוביצקי קלע ,  כאמור ,  20 ,  אריק דאמפיר הוסיף 13 ו-10 ריבאונדים ,  ג'ייסון קיד היה נהדר עם 10 ו-10 אסיסטים והווארד תרם 11 מהספסל .  רנדולף הוליך את ממפיס עם 27 נקודות ו-14 ריבאונדים ,  רודי גיי קלע 22 והוריד 10 ריבאונדים ,  מארק גאסול קלע 13 ואסף 12 כדורים חוזרים .
 אינדיאנה  ( 19:9 )  - אטלנטה  ( 8:21 )  110:98
הפייסרס המידרדרים ,  עדיין בלי דני גריינג'ר ,  רשמו הלילה הפסד חמישי ברציפות ואת ה-16 שלהם מתוך ה-20 האחרונים .  אל הורפורד חפר בהגנה של אינדיאנה וסיים עם 25 נקודות ,  19 ריבאונדים וחמש חסימות ,  ואטלנטה מוכיחה שהיא יכולה לנצח גם בדרכים ,  ומסיימת מסע בחוץ במאזן 2:2 ,  לקראת משחק הבית המסקרן שלה מול הקאבס .  ג'וש סמית סיים עם 22 נקודות ,  6 ריבאונדים ,  5 חסימות ו-4 חטיפות ,  כולל כמה דאנקים מהדהדים .  ג'ו ג'ונסון קבר 24 .  טרוי מרפי ,  לותר הד וטיילר הנסברו סיימו עם 19 כל אחד באינדיאנה ,  שפיגרה לאורך כל המשחק .
 מינסוטה  ( 24:7 )  - וושינגטון  ( 18:10 )  89:101
קורי ברוור קלע 23 מ-27 הנקודות שלו  ( שיא קריירה )  במחצית השנייה ,  קווין לאב הוסיף 17 ו-10 בנקודות וריבאונדים והוולבס הצעירים התגברו על ערב קליעה ב-37 אחוזים מהשדה כדי לנצח ולהראות שאולי יש עתיד לנציגת מדינת 10,000 האגמים .  גילברט ארינאס קלע 26 ,  חילק 9 אסיסטים ,  אבל גם איבד 7 כדורים בצד השני ,  אנטואן ג'יימיסון הוסיף 20 נקודות ורנדי פוי קלע 16 .
 מילווקי פתחה את העונה מצוין ונראתה כעוד אחת מהמפתיעות ,  אך הבאקס ממשיכים לאבד גובה והלילה רשמו הפסד 13 מה-17 האחרונים .  מילווקי ,  שפיגרה לאורך כל המשחק ,  כבר הייתה בפיגור 20 ברבע השני ,  כשמייקל רד קולע רק 6 נקודות  ( 2 מ-9 מהשדה )  .  מילווקי בלעדיו העונה במאזן 7:9 ,  ואיתו במאזן 9:3 .  ברנדון ג'נינגס קלע 10 בלבד .  טים דאנקן קלע 26 למנצחים ,  טוני פרקר הוסיף 16 נקודות ו-8 אסיסטים ,  אנטוניו מקדייס תרם 14 ,  מאנו ג'ינובילי הוסיף 13 ,  והספרס עם ניצחון רביעי בחמשת האחרונים שלהם .  הרוקי של סן אנטוניו דוואן בלייר פתח זו הפעם השלישית ברציפות בחמישייה ,  וסיים עם 8 נקודות ו-12 ריבאונדים ב-25 דקות .
 שיקגו  ( 17:11 )  - ניו אורלינס  ( 15:13 )  85:96
טיירוס תומאס חזר לפרקט אחרי היעדרות ארוכה ,  קלע 10 מ-17 מהשדה בדרך ל-21 נקודות והוליך את הבולס לניצחון חשוב בעונה מאכזבת עד כה .  הקבוצה מעיר הרוחות בנתה על רבע שלישי של 9:23 כדי לעשות את ההבדל ונהנתה מיתרון אדיר של 16:54 בנקודות בצבע .  אחד מהגורמים היה ג'ואקים נואה ,  שקלע 17 והוריד 18 ריבאונדים ,  כשדריק רוז וקירק היינריך מנווטים מאחור עם 14 נקודות כל אחד .  דווין בראון קלע 22 עבור ההורנטס שלא מצליחים להימלט מהמאזן השלישי ,  כריס פול הוסיף 15 ודייויד ווסט 12 .
 יוטה  ( 13:17 )  - פילדלפיה  ( 22:7 )  76:97
הסיקסרס הצליחו להישאר קרובים ,  פחות או יותר ,  במשך 36 דקות ,  אבל רבע אחרון של 12:25 לג'אז סגר את המשחק .  המורמונים החזיקו את האורחים ללא נקודות במשך קרוב לתשע דקות באותו רבע ובמהלכו עצרה אותה על שלושה סלי שדה בלבד וזה הספיק כדי להשיג ניצחון על אחת מהקבוצות בעלות המאזן הרע בליגה .  דרון וויליאמס הוביל עם 27 נקודות ו-8 אסיסטים ,  בעוד קרלוס בוזר קולע 19 נקודות ואוסף 11 ריבאונדים .  מהמט אוקור הצטרף למאמץ וקלע 16 .  ת'אדיוס יאנג קלע 20 עבור הסיקסרס ,  ששיחקו בפעם הרביעית ברציפות ללא אלן אייברסון ,  אנדרה איגודאלה הוסיף 16 .
 רבע אחרון בו היא קלעה 19 נקודות ,  האט את הריצה של הסאנס אחרי משחק צמוד ונטול הגנות והווריורס ניצחו בפעם השמינית העונה ,  לעיני 19,550 הצופים שראו הרבה מאוד נקודות ומחצית ראשונה שהסתיימה ב-70:71 לאורחים .  קורי מגטי הוביל עם שיא עונתי של 33 נקודות ,  מונטה אליס עזר עם 33 משלו ו-10 אסיסטים והווריורס קטעו רצף של שבעה הפסדים עם ניצחון על מי שלפני כמה שבועות הייתה אחד מהלהיטים של הליגה .  אנתוני רנדולף קלע 17 סטפן קרי הוסיף 13 כולל שתי קליעות עונשין מנצחות שלוש שניות לסיום .  סטיב נאש קלע 36 עבור הקבוצה מאריזונה ,  אבל החטיא שלשה שהייתה משווה את המשחק 5.9 שניות לבאזר האחרון .  ג'ייסון ריצ'רדסון ניסה לעזור עם 22 נקודות וצ'נינג פריי קלע 12 .  
אוקלהומה סיטי  ( 14:15 )  - שארלוט  ( 17:11 )  91:98
הת'אנדר ממשיכים את פתיחת העונה המרשימה שלהם ,  ואם בעונה שעברה נדרשו להם 60 משחקים כדי להגיע ל-15 ניצחונות - הרי שהעונה הם עשו את זה ב-29 משחקים בלבד .  פלא ש-17,961 צופים נכחו באולם באוקלוהומה  ( מתוך 18,203 מקומות )  ?  קווין דוראנט הפגיז 30 נקודות  ( 10 מ-22 מהשדה )  ,  יחד עם 6 ריבאונדים ו-4 אסיסטים ,  ראסל ווסטברוק הוסיף 22 ו-6 אסיסטים ,  ננאד קרסטיץ' קלע 13 וקלט 10 ,  והת'אנדר נעזרו בריצות 0:17 ברבע הראשון ו-0:12 ברבע השלישי כדי לפתוח פער שאותו החזיקו עד הסיום .  סטיבן ג'קסון קלע 24 וקטף 8 קרשים למפסידים .
 ניו ג'רזי  ( 28:2 )  - יוסטון  ( 12:18 )  98:93
בזמן שעתידו של טרייסי מקגריידי ביוסטון לא ברור ,  הרוקטס הסתדרו גם בלעדיו ,  לפחות מול הקבוצה הגרועה בליגה .  קארל לאנדרי עלה מהספסל והוביל את הטילים עם 26 נקודות וסייע להשכיח את הכותרות סביב טי מאק ,  הלא מרוצה ממעמדו ושחזר ליוסטון מהמסע מזרחה .  ארון ברוקס ,  שהוסיף 17 ,  קלע סל שובר שוויון 37 שניות לסיום ,  לואיס סקולה קלע גם הוא 17 וטרבור אריזה תרם 13 נקודות ,  11 ריבאונדים ו-8 אסיסטים .  הנטס האומללים הפסידו בפעם התשיעית ברציפות ולא הצליחו לבנות על 19 נקודות של דווין האריס ו-17 כל אחד שקלעו ברוק לופז ויי ז'יאנלין .
 
נפגעי תקיפה
הסאנס והווריורס לא ממש שיחקו בהגנה ,  גולדן סטייט ניצחה 127:132 .  אטלנטה ניצחה באינדיאנה 98:110

