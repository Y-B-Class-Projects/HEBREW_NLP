פרקליט  " הרב המתעלל ":  היה נגדו מסע אנטישמי
פרקליטו של אליאור חן ,  המואשם בין היתר בגרימת כוויות לילדים והאכלתם בצואה ,  טוען כי המשטרה ניהלה נגדו  " מסע פרסום אנטישמי "  לשם הסגרתו מברזיל לישראל .  מעצרו הוארך ב-10 ימים
 ( צילום :  גדעון צנטנר .  עריכת וידאו :  ענת ברק .  קריינות :  אילן שניג ) 

פרקליטו של אליאור חן ביקש הבוקר  ( חמישי )  מבית המשפט המחוזי בירושלים לשחרר את  " הרב המתעלל ",  הנאשם בשמונה אישומים של התעללות בקטין או בחסר ישע ותקיפת קטין או חסר ישע הגורמת חבלה חמורה .  הסיבה :  לטענתו ,  כתב האישום אינו תואם את בקשת ההסגרה שהוגשה לברזיל .
 בדיון טען עו"ד אריאל עטרי ,  כי חן נחקר בעבר בפרשה דומה והוא עבר  " חקירה טראומטית ואותו תיק נסגר בסוף החקירה ".  הוא הוסיף שלאחר שחן עזב את הארץ  " הפרשה תפחה למימדים גדולים .  מדינת ישראל הגישה בקשה להסגיר אותו ,  הוא לא נעצר ,  אלא רק לאחר שמשטרת ישראל פתחה במסע פרסום אנטישמי בברזיל שנועד להביא לזיהויו והסגרתו .  אותם מעשים גרמו לפגיעה קשה בקהילה היהודית שאירחה את חן ".  הוא הוסיף שאותו  " מסע אנטישמי "  הופסק רק לאחר שחן התייצב בבית הסוהר בברזיל .
 עוד טען הפרקליט ,  כי כי חלק גדול מהמעשים המיוחסים לחן בכתב האישום לא נכללו כלל בבקשת ההסגרה ,  ולכן לא ניתן להעמידו לדין באשמות אלה .  כמו כן ,  הוא טען שחלק מהמעשים בהם חן נאשם יוחסו בבקשת ההסגרה למעורבים אחרים בפרשה .  
לטענת עו"ד עטרי ,  בבקשת ההסגרה נטען רק שחן מעורב באופן מעשי בשני מקרים  " קלים "  יחסית בכתב האישום ,  אולם לא נטען כנגדו שלקח חלק במרבית מקרי ההתעללות המחרידים ,  בהם גרימת כוויות לילדים והאכלתם בצואה . 
" בקשת ההסגרה עוצבה בזהירות עצומה על ידי מדינת ישראל מאחר שהיה ידוע לישראל כי החוק הברזילאי איננו מאפשר הסגרה בגין עבירות מסוימות .  לכן המדינה בררה את העבירות היחידות שבהן יהיה מוכן בית המשפט הברזילאי להקשיב לבקשת ההסגרה .  המדינה ידעה שאם תבקש להעמיד לדין את המשיב על עבירות אחרות ,  איש לא ייעתר לבקשתה בברזיל ",  טען עו"ד חן בדיון . " עם הגעת המשיב ארצה ,  פרקה מעליה המדינה את עולו של החוק ומבקשת לנהוג כרצונה תוך הפרת כללי יסוד בנושא ההסגרה ". 
השופט משה סובל קבע שיש לדון בטענות ,  אולם אפשר למדינה עשרה ימים כדי לגבש את תגובתה .  חן יישאר במעצר עד אז .
 
פרקליט  " הרב המתעלל ":  היה נגדו מסע אנטישמי
פרקליטו של אליאור חן ,  המואשם בין היתר בגרימת כוויות לילדים והאכלתם בצואה ,  טוען כי המשטרה ניהלה נגדו  " מסע פרסום אנטישמי "  לשם הסגרתו מברזיל לישראל .  מעצרו הוארך ב-10 ימים

