חברת הטארט אפ הרפואית כיאזמה חתמה על הסכם פיתוח משותף עם נוברטיס 
כיאזמה תטמיע את הפלטפורמה המאפשרת ספיגה טובה יותר של תרופות במחזור הדם
חברת הסטארט-אפ הירושלמית כיאזמה  ( chiasma )  חתמה על שיתוף פעולה עם ענקית התרופות השוויצרית נוברטיס ,  לפיתוח משותף של תרופה .  במסגרת שיתוף הפעולה כיאזמה תנסה להטמיע את הפלטפורמה הטכנולוגית שלה  ( tpe )  המאפשרת ספיגה טובה יותר של תרופות במחזור הדם ,  על גבי אחת מתרופות הדגל של נוברטיס .  נוברטיס השקיעה בכיאזמה דרך קרן הון הסיכון אותה היא מנהלת nvs יחד עם קרן הון הסיכון mpm  .  במידה וכיאזמה תעמוד באבני הדרך של הפיתוח תינתן לנוברטיס האפשרות לרכוש את הפיתוח מידי כיאזמה וכיאזמה גם תהיה הזכות לקבל חלק מההכנסות ממכירת התרופה.דליה מגידו ,  שותפה בקרן הון הסיכון 7 health ventures ,  אשר השקיעה בחברת כיאזמה : " ההסכם עם נוברטיס הוא הסכם פיתוח משותף למוצר של נוברטיס ,  אשר מקביל למאמצי הפיתוח התרופה של כיאזמה עצמה .  נוברטיס עצמה איננה חושפת את פרטי ההסכם עם כיאזמה ,  לא התרופה אותה כיאזמה תשפר ,  ולא את סכומי הכסף לה תהיה זכאית כיאזמה ,  אולם מגידו כן אומרת  " מדובר בהסכם עם הרבה מיליוני דולרים ,  בעמידה באבני דרך של פיתוח התרופה ". כיאזמה פיתחה פלטפורמה למתן תרופות בבליעה .  זאת ,  על מנת להחדיר תרופות למחזור הדם ובכדי לחסוך את אי הנעימות והסרבול הכרוכים בטיפול על ידי זריקות .  כיום ,  אחת הבעיות הקשות של תעשיית הביוטכנולוגיה היא מציאת טכנולוגיות שיפתרו את הצורך בהזרקת תרופות ,  ואת העובדה שתרופות עם חומר פעיל נמוך ,  למשל אקמול ,  מגיעות למערכת העיכול ,  אך נעצרות שם ולא עוברות למחזור הדם .  כיאזמה מנסה לפתור בעיה זו ,  ולפתח שלוש תרופות הניתנות בבליעה ,  שיצליחו לעבור את מחסום דופן המעי - בדרך למחזור הדם .  המימון ישמש לקידומם של שלוש מולקולות  ( תרופות )  לשלב הפיתוח הקליני ולהמשך פיתוחה של טכנולוגיית הליבה של החברה.כעת לאחר חתימת ההסכם עם נוברטיס נראה כי מצבה הפיננסי של כיאזמה משתפר .  החברה היתה במהלכו של סבב גיוס רחב בהיקף של 44 מיליון דולר ,  לפי אבני דרך ,  שלא הצליח .  לבסוף כיאזמה הצליחה לגייס כ-11 מיליון דולר מתוך אותו סבב גיוס ,  כאשר סה"כ גייסה החברה עד כה כ-18 מיליון דולר.כיאזמה הוקמה ב-2002 על ידי גיא יכין ,  מנכ"ל החממה הטכנולוגית ניות לשעבר ,  ועל ידי חברת יישום - החברה לפיתוח ומסחור הידע באוניברסיטה העברית .  קרן בירד ,  המשותפת לממשלות ארה"ב וישראל ,  השתתפה אף היא בגיוס הסיד של בחברה .  פעילות המו"פ של כיאזמה מתבצעת בירושלים על ידי 20 עובדי החברה הבת ,  והצוות הניהולי שוהה בארה"ב בחברת האם ,  כיאזמה אינק .
 
חברת הטארט אפ הרפואית כיאזמה חתמה על הסכם פיתוח משותף עם נוברטיס 
כיאזמה תטמיע את הפלטפורמה המאפשרת ספיגה טובה יותר של תרופות במחזור הדם

