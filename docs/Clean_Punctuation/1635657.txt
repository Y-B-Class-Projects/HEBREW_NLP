גרמניה :  מוטור קרוס
טוני קרוס ,  המנוע של לברקוזן ,  כבש שער ובישל שניים ,  כשקבוצתו שבה לפסגה עם 0:3 בהופנהיים .  צרפת :  ליון הודחה מהגביע
קבוצות הצמרת בגרמניה החזיקו הערב  ( ראשון )  אצבעות להופנהיים במשחקה מול לברקוזן הבלתי מנוצחת ,  אבל הקבוצה של יופ היינקס לא עשתה חשבון וניצחה בצורה משכנעת ,  0:3 כדי לשוב ולהוליך את הטבלה .  עוד לפני כן אירחה האלופה וולפסבורג את קלן מהתחתית ,  למשחק דרמטי והפכפך שהסתיים בניצחון 2:3 של האורחים ובהעמקת הבעיות של וולפסבורג .  המאמן ארמין פה עלול לקבל הודעת פיטורין בימים הקרובים .
 הניצחון של באיירן מינכן ועלייתה הזמנית לפסגה ,  לא עשו רושם על לברקוזן .  הקבוצה המצוינת של יופ היינקס ,  שטרם הפסידה העונה ,  התארחה במגרשה של הופנהיים וחזרה משם עם מלוא הנקודות כדי לחגוג ניצחון שלישי ברציפות ולשוב לראשות הטבלה .  הופנהיים ,  שחלמה על הצטרפות לדבוקה המוליכה עם ניצחונות מיד לאחר הפגרה ,  מבינה שבסיטואציה הנוכחית היא קבוצת מרכז טבלה ולא יותר מזה .
 כבר בדקה ה-11 עלתה לברקוזן ליתרון ,  כשטוני קרוס שלח כדור חופשי לרחבה והבלם הפיני סמי היפייה הכניע מקרוב את טימו הילדברנד .  הופנהיים חיפשה את השיוויון ושלחה הרבה שחקנים קדימה ,  אבל ודאד איביסביץ' ובוריס ווקצ'ביץ' רק החמיצו ובהמשך נענשו .  בדקה ה-51 יצא ארן דרדיוק למתפרצת ואיפשר לקרוס לכבוש את השני .  קרוס הנפלא ,  שזומן בשבוע שעבר לנבחרת גרמניה ,  רשם בישול שני במשחק בדקה ה-71 ,  הפעם לטרנקילו בארנטה .  לברקוזן ממשיכה להיראות נהדר .
 הזאבים לא ניצחו מאז תחילת נובמבר ,  וכבר בדקה השביעית הציגו את ההגנה הגרועה שלהם .  אדיל צ'יהי הגביה כדור קרן לפינה הקצרה וקווין פצוני נגח בין השוער אנדרה לנץ לקורה .  זה השער ה-15 העונה שוולפסבורג סופגת ממצב נייח .  כריסטיאן גנטנר ,  שחקן נבחרת גרמניה ,  הראה שקבוצתו גם יודעת לכבוש ממצבים נייחים ,  כשהשווה בדקה ה-22 ,  אבל סבסטיאן פרייס החזיר את קלן ליתרון בדקה ה-57 ,  אחרי קומדיה של טעויות מצד בלמי המארחת .
 וולפסבורג לא ויתרה ,  כשהבלם הפורטוגלי ריקרדו קוסטה הראה שלפחות בהתקפה הוא יכול לתרום ,  עם שער מקרוב בסיומה של קרן נוספת ,  שתי דקות לאחר השני של קלן .  אבל ההגנה ,  אוי ההגנה של הזאבים .  צ'יהי הצעיר ,  שחקן הבית של קלן ,  ניצל את העורף הרעוע וניצח את המשחק עבור האורחים בדקה ה-77 .  עוד הפסד לוולפסבורג ,  ארמין פה בצרות .
  *  צרפת :  ליון הודחה מהגביע בעקבות הפסד 2:1 במונאקו ,  שתמשיך למפגש עם בורדו בשמינית הגמר .  ז'אן אלן בומסונג העלה את ליון ליתרון בדקה ה-45 ,  אבל פנדל של ננה בדקה ה-51 ושער של הוקריאני צ'ו יאנג פארק 12 דקות לסיום ,  ביצעו מהפך גדול עבור הקבוצה מהנסיכות .  
סנט אטיין עלתה לסיבוב הרביעי ,  כשהביסה 1:4 את לוריין .  עמנואל ריבייר  ( 9 )  ,  דימיטרי פאייה  ( 22 ו-76 )  ובקארי סאקו  ( 40 )  כבשו עבור הירוקים ,  כשגבריאל פניאלבה הארגנטינאי רק צימק עבור האורחים בפנדל  ( 84 )  .
 
גרמניה :  מוטור קרוס
טוני קרוס ,  המנוע של לברקוזן ,  כבש שער ובישל שניים ,  כשקבוצתו שבה לפסגה עם 0:3 בהופנהיים .  צרפת :  ליון הודחה מהגביע

