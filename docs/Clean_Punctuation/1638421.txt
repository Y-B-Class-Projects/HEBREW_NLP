הראל פיננסים :  תחזית בנק ישראל לצמיחה של 3.5 אחוזים ב-2010 מעט אופטימית מדי
סקירה מקרו-כלכלית :  התפתחויות במשק הישראלי
האינדיקטורים השוטפים לפעילות הכלכלית ציירו בחודש האחרון תמונה מעורבת .  בדצמבר נרשמה עלייה ביצוא וביבוא הסחורות וההכנסות ממסים היו מעט מעל לצפי .  מנגד ,  חלה ירידה בכניסת תיירים .  בנובמבר ירדו מדדי הייצור התעשייתי ופדיון ענפי המסחר והשירותים.לאור אינדיקטורים כלכליים אלה ,  נראה שהצמיחה ברבעון הרביעי של 2009 ובשנה כולה הייתה נמוכה מהאומדן הראשוני של הלמ"ס .  להערכת כלכלני הראל פיננסים ,  תחזית בנק ישראל לצמיחה של 3.5 אחוזים ב-2010 מעט אופטימית מדי .  גם קרן המטבע הבינלאומית צופה צמיחה מתונה יותר בישראל ב-2010 ,  2.5 אחוזים בלבד.יצוא הסחורות  ( ללא יהלומים ,  אוניות ומטוסים ,  במונחים דולריים )  גדל ב-7 אחוזים בדצמבר וב-14 אחוזים ב-12 החודשים האחרונים .  יבוא הסחורות גדל ב-2 אחוזים בדצמבר וב-12 אחוזים ב-12 החודשים האחרונים .*  *  *  יבוא ויצוא סחורותכניסת התיירים בדרך האוויר קטנה ב-12 אחוזים בדצמבר .  במהלך 2009 נרשמה ירידה של 7 אחוזים בכניסות תיירים לישראל בדרך האוויר .  המיתון העולמי ,  יחד עם המבצע בעזה בסוף 2008 ,  תרמו לירידה בכניסות תיירים .  בהשוואה בינלאומית שמרה ישראל בקירוב על חלקה היחסי בתיירות העולמית .*  *  *  כניסת תייריםהכנסות המדינה ממסים הסתכמו בדצמבר ב-14.8 מיליארד שקל ובכל 2009 ב-177.7 מיליארד שקל ,  כלומר 0.6 אחוז תוצר מעל לתכנון התקציבי .  הצפי של הראל פיננסים בחודשים האחרונים היה לעודף של כ-0.5 אחוז תוצר.הגירעון התקציבי הסתכם ב-5.15 אחוזי תוצר ,  לעומת תכנון תקציבי של 6.0 אחוזי תוצר ,  בעקבות הכנסות ממיסים גבוהות מהתכנון המקורי בתקציב .  נראה שבחודש דצמבר ההוצאה הממשלתית הוגדלה במידה ניכרת ,  תוך הקדמת הוצאות מ-2011 ל-2010 .*  *  *  גירעוןעל פי הערכת כלכלני הראל פיננסים ,  הגירעון ב-2010 יעמוד על כ-4.4 אחוזים ,  כ-1 אחוז תוצר פחות מהיעד בתקציב המדינה .  הממשלה הכריזה על יעד גירעון תקציבי של 3.0 אחוזים ב-2011 ,  כאשר על פי המתווה הנוכחי של ההוצאה הממשלתית  ( עלייה ריאלית של 1.7 אחוזים )  וההכנסות הצפויות  ( כולל ההפחתה העתידית במיסים )  הגירעון צפוי להיות גבוה יותר  ( בסביבות 4.5 אחוזים ) .דיוני התקציב צפויים להתחיל בקרוב ועל מנת לעמוד ביעד הגירעון הממשלה תצטרך לבצע קיצוץ בתקציב המדינה ל-2011  ( גידול של פחות מ 1.7 אחוזים בהוצאה )  ו\או לדחות את הפחתות המיסים המתוכננות .  אפשרות שלישית היא להעלות את יעד הגירעון ,  אם כי לדעתנו אין לכך היגיון כלכלי.אפשרות רביעית ,  הגרועה ביותר מבחינת המדיניות הרצויה ,  היא להציג תחזית הכנסות לא מציאותית כך שהגירעון החזוי יעמוד ביעד ולא יידרשו צעדי מדיניות.מספר הדירות החדשות שנמכרו קטן ב-11 אחוזים בדצמבר וב-12 אחוזים ב-12 החודשים האחרונים .  מלאי הדירות למכירה ירד ב-2 אחוזים והגיע לשפל חדש .*  *  *  דירות חדשותמדד הייצור התעשייתי ירד ב-1.1 אחוזים בנובמבר וב-2.6 אחוזים ב-12 החודשים האחרונים .  מדד פדיון ענפי המסחר והשירותים ירד ב-0.1 אחוז בנובמבר ועלה ב 1.5 אחוזים ב-12 החודשים האחרונים .*  *  *  מדד הייצור התעשייתיהעודף בחשבון השוטף במאזן התשלומים התרחב בשנת 2009 ל-7.2 מיליארד דולר  ( 3.7 אחוזי תוצר )  ,  לאחר עודף של 2.1 מיליארד דולר  ( 1.0 אחוז תוצר )  ב-2008 ,  זאת בין היתר בשל ירידה גדולה יותר ביבוא מאשר ביצוא .*  *  *  החשבון השוטףלהערכת כלכלני הראל פיננסים ,  העודף בחשבון השוטף צפוי להצטמצם במידה ניכרת בשנת 2010.בשוק העבודה ,  מספר משרות השכיר של עובדים ישראלים נותר כמעט ללא שינוי באוקטובר וירד ב-0.8 אחוז ב-12 החודשים האחרונים .  השכר הנומינלי הממוצע למשרת שכיר של ישראלים עלה ב-0.8 אחוז באוקטובר וב-2 אחוזים ב-12 החודשים האחרונים  ( ירידה ריאלית של 0.8 אחוז ) .השכר בסקטור השירותים הציבוריים עלה בשנה האחרונה בשיעור גבוה יותר בהשוואה לסקטור העסקי ,  בו השפעות המשבר הכלכלי העולמי והגידול בשיעור האבטלה בארץ הורגשו היטב .
 
הראל פיננסים :  תחזית בנק ישראל לצמיחה של 3.5 אחוזים ב-2010 מעט אופטימית מדי
סקירה מקרו-כלכלית :  התפתחויות במשק הישראלי

