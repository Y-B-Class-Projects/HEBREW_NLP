סוכני נסיעות :  קל יותר למכור חדר במקום נידח בארה"ב מאשר באילת
כנס התאחדות הסוכנים מתקיים בשעה שראשיו מחכים לפסיקת בית המשפט בעניין עמלות חברות התעופה 
" קל יותר למכור חדר במקום נידח בארצות הברית מאשר באילת ,  ולתייר שרוצה לצאת לחופשת סוף שבוע קל יותר לתפור חופשה במדינות במזרח הקרוב מאשר לישראל ",  כך אמר מנכ"ל התאחדות סוכני הנסיעות ,  יוסי פתאל ,  בכנס התאחדות הסוכנים המתקיים במלון הרודס באילת.הסוכנים מתכוונים להפוך את תיירות הפנים לתחום פעילות נוסף שלהם ,  אך לדברי פתאל ,  מערכות ההזמנות בישראל מיושנות ובנות דור . " מערכת ההזמנות למלונות ולצימרים לא יעילות ואין להן בסיס נתונים אחיד ואובייקטיבי .  על המדינה לקבוע סטנדרדים כנהוג בעולם ,  כך שכל מי ירצה להזמין חדר של מלון או צימר בישראל יקבל אותו מידע כמו מי שמזמין חדר מלון בעולם ,  ולא באתרים שונים עם אינטרסים מוטים שלא משקפים את המצב ". כנס התאחדות הסוכנים מתקיים בשעה שראשיו מחכים לפסיקת בית המשפט בעניין תביעת ההתאחדות נגד בריטיש אירווייס ולופטהנזה על ביטול העמלה .  הסוכנים טוענים שזו הפרת הסכם חד צדדית מצידן של חברות התעופה  " המכריחה את הסוכן לפרסם בכמה הוא רכש את כרטיס הטיסה מחברת התעופה וכך להכתיב את מחיר כרטיס הטיסה דרכנו ",  אמר יוסי פתאל.בכנס באים לידי ביטוי גם החוקים המועלים לאחרונה בתחום הגנת הצרכן ,  כמו אחריות הסוכנים להחזר במקרים של רכישה מרחוק ,  והחזר כספי ללקוחות .  ההתאחדות טוענת שכיום החוקים כבר אינם כפופים לגבולות וכי ישראלי שרוכש חדר של מלון מאתר אינטרנט כמו אקספדיה ,  לא יקבל ממנו שום החזר וחוקי ישראל אינם חלים עליו.לדבריו ,  יש אפשרות שגופים ישראליים יקימו חברות בחו"ל ,  כדי לא להיות כפופים לחוק הישראלי .  הצעת חוק נוספת אמורה לחייב את הסוכן לפרסם כמה כרטיסים יש במבצע מסוים.שר התיירות ,  סטס מיסז'ניקוב ,  אמר בכנס כי משרד התיירות יעמוד על המשמר בענייניהם של סוכני הנסיעות אבל  " גם בצורה שהצרכנים לא ייפגעו .  צריך שחוקים יעברו בתיאום ובמחשבה תחילה ",  אמר שר התיירות .
 
סוכני נסיעות :  קל יותר למכור חדר במקום נידח בארה"ב מאשר באילת
כנס התאחדות הסוכנים מתקיים בשעה שראשיו מחכים לפסיקת בית המשפט בעניין עמלות חברות התעופה

