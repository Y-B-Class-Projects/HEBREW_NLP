בקרוב ב-HOT ?  כך מנהל דרהי את חברת הכבלים שלו בצרפת
numericable של דרהי בצרפת ,  מחזרת אחר לקוחות עם חבילות זולות ומשקיעה יותר מ-HOT בתשתיות אך נושאת על גבה חוב כבד
 >  >  רבים בשוק התקשורת תוהים לאן פניה של חברת הכבלים hot לנוכח הבעלים החדש בחברה ,  הצרפתי פטריק דרהי .  ברור שהחברה יכולה להשתפר הן מבחינת התוצאות הכספיות שלה ,  הן מבחינת גיוס המינויים  ( hot מאבדת מנויי טלוויזיה בזמן ש-yes ממשיכה לגייס )  והן מבחינת שירות הלקוחות .  מעט על הכיוונים האפשריים של החברה אפשר ללמוד שני מקורות .  ראשית ,  מפרטים שמסר דרהי בשיחות שונות עם בכירים במשרד התקשורת .  שנית ,  ממה שידוע על חברת הכבלים של דרהי בצרפת .  דרהי מחזיק בצרפת בחברת הכבלים נומריכאבל  ( numericable )  שלה פעילות מצומצמת בבלגיה ובלוקסמבורג .  החברה מגיעה לכ-9.6 מיליון בתים ,  9.4 מיליון מהם בצרפת ,  וחולשת על 99% משוק הכבלים במדינה .  החברה מכסה 97% מהערים בצרפת ,  שבהם יותר מ-100 אלף תושבים .  נושא הפרישה רגיש בישראל .  hot טוענת כי היא מגיעה ל-98% מהאוכלוסייה בישראל אך בערים מסוימות בישראל ,  כמו אלעד ורהט ,  אין כלל תשתית כבלים וכך גם בהרבה יישובי פריפריה .  בפגישות שערך דרהי עם אנשי משרד התקשורת ,  הם הזכירו לא פעם את הצורך שהחברה תשלים את פרישתה .  בדומה ל-hot ,  גם נומריכאבל היא חברת טריפל ,  המשווקת טלוויזיה רב-ערוצית ,  טלפוניה ואינטרנט .  לחברה הצרפתית יש כ-3.5 מיליון מנויי טלוויזיה ,  וזאת מול כ-900 אלף ב-hot ,  כמיליון מנויי טלפון מול כ-550 אלף ב-hot ,  וכ-750 אלף מנויי אינטרנט מול כ-700 אלף ב-hot .  כלומר ,  76% ממנויי hot בטלוויזיה מחזיקים גם בחיבור אינטרנט של החברה ,  וכ-59% ממנויי הטלוויזיה של החברה מחזיקים גם בקו טלפון .  בנומריכאבל רק 29% מלקוחות הטלוויזיה ,  מחזיקים גם בקו אינטרנט של החברה ו-21% רכשו קו טלפון מהחברה .  היות ול-hot כ-170 אלף מנויים בחיבור אנלוגי ,  שלהם יותר קשה לשווק חבילות טריפל ,  המסקנה היא של-hot יש פוטנציאל צמיחה מוגבל בטריפל .  hot מתקשה כבר כמה רבעונים בזירת הטלוויזיה ומאבדת אלפי מנויים ,  וזאת מול גיוס ב-yes .  גם איום ערוצי החינם ברפורמת עיד"ן  ( dtt )  מהווה אתגר לא פשוט לחברות בישראל ,  ול-hot בפרט .  עבור חברת הכבלים ,  כל איבוד לקוח טלוויזיה ,  הוא איבוד של לקוח פוטנציאלי לשירותי האינטרנט והטלפון שלה .  hot מייצרת יותר מכל לקוח ב-2008 ייצרה נומריכאבל הכנסות של 1.3 מיליארד יורו  ( 7.1 מיליארד שקל )  .  אם לחלק את ההכנסות במספר מנויי הטלוויזיה ,  החברה מצליחה לייצר מכל לקוח 371 יורו לשנה .  hot מצליחה לייצר מכל מנוי שלה 589 יורו לשנה ומקדימה משמעותית את החברה הצרפתית .  בשיחות עם שר התקשורת משה כחלון אמר דרהי כי בכוונתו לבנות ב-hot חבילות תמחור זולות ופשוטות להבנה .  לשם הדוגמה ,  בחברה הצרפתית ניתן ליהנות משירותי טריפל של החברה במחירים שמתחילים ב-30 יורו בחודש ,  פחות מעלות שירות הטלוויזיה של hot לבדו .  ייתכן ודרהי יבחר במדיניות מחיר אגרסיבית כדי לצבור נתחי שוק גדולים ,  אך ייתכן גם כי התעריפים הזולים בצרפת נובעים מצרכים תחרותיים ואילו בישראל אין בהם צורך בגלל דואופול התשתית של hot ובזק .  אם אכן ינהג דרהי כך ,  הוא לוקח את החברה צעד נוסף לכיוון של שחקנית מחיר .  hot כבר שנים נוקטת באסטרטגיה של מחיר נמוך מהמתחרות ,  אך תמיד נזהרה מלמצב את עצמה כ-low cost - אולי כדי שלא לפגוע במותג הטלוויזיה שלה .  דרהי יצטרך למצוא דרכים למכור בזול ועדיין להרוויח ואת זה אפשר לעשות רק בהפחתת עלויות .  hot הולכת לקצץ את הוצאות התוכן שלה ב-2010 מ-700 לכ-500 מיליון שקל ,  דבר שעשוי לפגוע באיכות המסך ,  אך עדיין ישאיר את החברה עם השקעות תוכן גבוהות משל המתחרה yes .  דרהי יצטרך להשקיע מניסיונו גם בתחום השירות .  hot עדיין סובלת מרמת שירות נמוכה יחסית .  ייתכן כי בכוונת דרהי לאמץ מודלים של שירות ,  שמוכרים פחות בישראל ,  אך נפוצים בעולם .  ההוצאה בגין איש שירות אשר מגיע לבית הלקוח ,  היא גבוהה יחסית .  ייתכן כי דרהי יבחר לחסוך בהוצאה זו ולהעביר חלק מהשירות למודל של שירות עצמי במסגרתו הלקוח אוסף ממיר חדש מרשת קמעונית כל שהיא ,  למשל סניפי הדואר ,  ומתקין אותו בעצמו .  כמו כן ,  לא מן הנמנע כי עלות הממיר החדש תיפול ,  לפחות בחלקה ,  על הלקוח .  ב-2008 היו לנומריכאבל השקעות בתשתיות ורכוש קבוע  ( capex )  של 365 מיליון יורו .  כלומר ,  החברה השקיעה כ-28% מההכנסות שלה חזרה ברשת .  hot משקיעה שיעור נמוך יותר ברשת שלה :  בין ינואר לספטמבר 2009 היא השקיעה 501 מיליון שקל ברכוש קבוע - 21% מהמחזור באותה התקופה .  ב-2008 שיעור ההשקעה ההונית ביחס למחזור היה 17% .  לשם השוואה שיעור ההשקעה ההונית בתעשיית הסלולר בישראל ירד מתחת ל-10% בשנים האחרונות .  בתחום ההשקעות ,  אמר דרהי לאנשי משרד התקשורת כי יש בכוונתו להמשיך ב-hot בפיתוח תשתיות .  מנגד ,  hot רוצה לקצץ בהוצאות ההוניות על ציוד ,  בעיקר ברכש הממירים ,  שם דרהי מתכוון לגייס את כוח הקנייה מחו"ל ולהסתמך על יחסיו עם הספקים הזרים כדי להפחית את העלויות של hot .  מדו"חות נומריכאב עולה כי דרהי אינו חושש מחוב גבוה .  כמה גורמים בענף התקשורת טוענים כי רמת המינוף של החברה הצרפתית גבוהה יחסית - פי שישה מהרווח התפעולי הנקי שלה  ( ebitda )  .  שיעור החוב של hot ביחס ל-ebitda הוא 2.5 בלבד .  ייתכן כי לשם הרחבת פעילות החברה לא יתבייש דרהי להגדיל את החוב של hot . " התנתקתי כי השירות היה זוועתי ">  >  ב-2007 היה ס' ,  אזרח ישראלי ,  תושב צרפת . " התנתקתי מנומריכאבל בגלל שהשירות שלהם היה זוועתי ועברתי לחברת free המתחרה ",  הוא מספר .  ס' לא לבד .  דיווחים בעיתונות הצרפתית מאותה התקופה מדברים על קליטה איומה בשידורי הטלוויזיה של החברה ,  הפסקות תדירות בשיחות הטלפון ובעיקר - חיובים כפולים בחשבונות .  מנכ"ל החברה הודה באותה תקופה שכ-60 אלף מלקוחות החברה חויבו בסכומים מוטעים .  הצרפתים לא נשארו אדישים .  בכיכר הרפובליקה בפאריס ,  סמוך למשרדי החברה התחילו הפגנות של עשרות אנשים ,  שהגיעו לשם מדי יום כדי למחות על השירות של החברה .  עיקר הטענות היו על כך שלא ניתן להשיג את החברה בטלפון ,  וגם אז לקוחות לא מצליחים לקבל החזר על חיובים שגויים ואפילו לא מצליחים להתנתק ממנה .  הדברים הגיעו לידי כך שהממונה מטעם ממשלת צרפת על התחרות והצרכנים זימן את החברה לבירור .  גם לחברה הישראלית יש מסורת ארוכה של שירות בעייתי ,  שהגיעה עד לכנסת ישראל .  טוב יעשה דרהי אם ישפר את מצבה של hot גם במישור הזה .
 
בקרוב ב-HOT ?  כך מנהל דרהי את חברת הכבלים שלו בצרפת
numericable של דרהי בצרפת ,  מחזרת אחר לקוחות עם חבילות זולות ומשקיעה יותר מ-HOT בתשתיות אך נושאת על גבה חוב כבד

