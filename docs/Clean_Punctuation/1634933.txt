חדש בבורסה :  מדד הביומד ;  שווי השוק של המניות מוערך בכ-8.5 מיליארד שקל
בבורסה נסחרות כיום 38 מניות של חברות ביומד ;  במדד יכללו חברות עם שווי שוק מזערי של 50 מיליון שקל
אחרי הזינוקים במניות הביוטכנולוגיה בשנה שחלפה משיקה הבורסה לניירות ערך מדד חדש למניות ענף הביומד .  הדבר אמור להוביל גם להשקת תעודות סל על מדד זה לאחר השקת המדד .  בבורסה נסחרות כיום כ-100 חברות מתחומי ההיי-טק ,  38 מתוכן הן מניות של חברות ביומד ,  חברות שעיקר עיסוקן מחקר ופיתוח בתחומי מדעי החיים ,  ביוטכנולוגיה ,  תרופות ומכשור רפואי .  שווי השוק של כל מניות הביומד עומד על כ-8.5 מיליארד שקל ,  ושווי החזקות הציבור כ-4 מיליארד שקל .  המדד החדש מצטרף למדדים הענפיים הקיימים :  תל-טק ,  תל-טק 15 ,  נדל"ן 15 ,  פיננסים 15 ות"א-בנקים ,  ויהיה מבוסס על העקרונות הקיימים בהם.המשקל של מניה אחת במדד לא יעלה על 9.5% .  במדד תכללנה כל המניות שתעמודנה בתנאי הסף הבאים :  שווי שוק מזערי של 50 מיליון שקל ,  שווי החזקות ציבור מזערי - 25 מיליון שקל ושיעור החזקות ציבור  לפחות 20%.השקת המדד תתבצע לאחר סיום ההיערכות הטכנית .  הודעה על כך תמסר 30 יום מראש .
 
חדש בבורסה :  מדד הביומד ;  שווי השוק של המניות מוערך בכ-8.5 מיליארד שקל
בבורסה נסחרות כיום 38 מניות של חברות ביומד ;  במדד יכללו חברות עם שווי שוק מזערי של 50 מיליון שקל

