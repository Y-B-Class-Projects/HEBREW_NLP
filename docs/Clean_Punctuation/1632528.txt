כלבי  " עוקץ "  יצאו להאיטי לסייע בחילוץ
אל משלחת הסיוע שיצאה להאיטי הצטרפו גם ארבעה מכלבי יחידת עוקץ שיסייעו למחלצים לאתר ניצולים בין ההריסות .  הכלבים הופעלו בעבר ברעידת האדמה בטורקיה ובאסון ורסאי
משלחת הסיוע הישראלית המריאה לפנות בוקר  ( שישי )  להאיטי ,  שם תפתח בית חולים שדה ,  למשלחת יצטרפו גם ארבעה כלבים וכן לוחמים מיחידת 'עוקץ' שיסייעו באיתור ניצולים וגופות .  בצה"ל מתכוונים להסתייע בכלבים המאומנים לאיתור נעדרים על מנת לסייע ליחידת החילוץ של פיקוד העורף ,  בתקווה שהכלבים יביאו להצלת חיים . " הצוות והכלבים ערוכים לקראת היציאה ",  אומר גורם בצה"ל , " כשאנחנו מהארץ נסייע להם בייעוץ מקצועי ".  בין היתר הוטסו כלבים היודעים לזהות גופות ,  כשהיתרון שלהם הוא גודלם הקטן יחסית ,  שיאפשר להם להיכנס מתחת להריסות בהאיטי . 
" הכח הוא מאוד יעיל ,  בעיקר במקומות שאין נראים לעין האנושית ,  כשהכוונה היא למקומות בעומק ",  אומר הקצין , " הכלבים יודעים להיכנס אל תוך ההריסות ובמידה והם מזהים ניצול או גופה הם מסמנים את המיקום על ידי נביחה ".  על מנת לאפשר לכלבים להגיע להאיטי ,  הם חוסנו כנגד מחלות זיהומיות ועימם הוטסו גם מלונות ,  ציוד רפואי לכלבים ומזון . " מדובר בכלבים מקצועיים שמאומנים למצבים כאלה .  אלו כלבים מאוד שקטים וידידותיים ,  כשחלק מהזמן הם יהיו משוחררים על מנת לסייע לכוחות ".  
יחידת עוקץ ,  הנחשבת לאחת מיחידות העילית של צה"ל ,  נוטלת חלק בעיקר בפעילות מבצעית ביהודה ושומרון ובעזה ,  אולם בצה"ל מסתייעים בכלבים המאומנים גם באזורי אסון .  בין היתר ,  אנשי וכלבי היחידה נטלו חלק במאמצים למצוא ניצולים ברעידת האדמה בטורקיה וכן באסון וורסאי .
 
כלבי  " עוקץ "  יצאו להאיטי לסייע בחילוץ
אל משלחת הסיוע שיצאה להאיטי הצטרפו גם ארבעה מכלבי יחידת עוקץ שיסייעו למחלצים לאתר ניצולים בין ההריסות .  הכלבים הופעלו בעבר ברעידת האדמה בטורקיה ובאסון ורסאי

