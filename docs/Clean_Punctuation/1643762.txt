פיתוח ישראלי :  חלון שמייצר חשמל
חברת הסטארט-אפ פיתגורס סולאר פיתחה חלון שמייצר חשמל תוך כדי הכנסת אור טבעי .  המוצר מיועד לבנייני משרדים
 >  >  יכול להיות שבפעם הבאה שתגיעו למשרד שלכם את החשמל עבור הבניין ייצר החלון שבתוך הקיר .  חברת הסטארט-אפ פיתגורס סולאר חושפת בפעם הראשונה את המוצר שלה ,  חלון שמייצר חשמל .  חלון סולארי הוא שקוף ומשלב יכולת בידוד תרמית עם ייצור חשמל סולארי .  שקיפות החלון מאפשרת כניסה של אור טבעי .  גונן פינק ,  אחד מיזמי החברה ,  אומר כי הפיתוח הייחודי לא מתאים לבתים פרטיים בשלב זה וכי  " מדובר בחלון שמייצר חשמל ,  אלא שכדי להגיע להיקפים משמעותיים נדרש שטח של עשרות מ"ר ולכן זה פחות מתאים לחלונות בבתים פרטיים ויותר מתאים לקירות מסך  ( הקירות החיצוניים של בנייני משרדים )  ,  וכן לגגות שקופים  ( skylights )  ".  החברה משלבת בחלון מערכת של מנסרות אופטיות המחוברות לתאים סולאריים באופן שמרכז את הקרינה הישירה של השמש על התאים ומונע ממנה להיכנס לחדר .  באותו זמן קרינה לא ישירה נכנסת לחדר ובאמצעותה אפשר לראות דרך החלון גם מבפנים וגם מבחוץ .  פינק אומר כי החלון פותח בשיתוף פעולה עם חברות מארה"ב וסין שפעילות הן בתחום התאים הסולאריים והן בתחום החומרים . " הקטגוריה שאליה אנחנו מנסים לפנות נאמדת בכמיליארד וחצי דולר ב-2009 וגדלה בקצב מואץ .  לדעתנו מדובר במוצר ראשון שנותן פתרון מלא בתחום זה ,  הדורש לא רק יכולת ייצור חשמל בנצילות גבוהה אלא גם מניעת כניסה של קרינה ישירה לבניין והורדת צריכת מיזוג האוויר תוך שמירה על כניסת אור .  הבעיות במוצרים הקיימים כיום היא שהם אינם שקופים .  הם מאפשרים העברת אור ברווחים שבין התאים הסולאריים כך שנכנס אור אבל לא ניתן לראות דרך החלון והבניין נראה מאוד לא אסתטי .  המוצרים המתחרים גם לא מתמודדים עם בעיית ההתחממות של המבנה אלא רק עם ייצור חשמל ",  אומר פינק .  פיתגורס השלימה את תהליך הפיתוח של המוצר ובשבועות הקרובים תתחיל בהתקנות ניסוי ראשונות בכמה אתרים . " אני מעריך שיהיו לנו התקנות מסחריות ראשונות כבר במחצית השנייה של השנה .  יש לנו שיתופי פעולה עסקיים עם חברות בתחום הפוטו-וולטאי וחברות בנייה שמקימות קירות מסך בגורדי השחקים בארה"ב ".  פיתגורס סולאר הוקמה ב-2007 על ידי פינק ואיתי ברוכי במסגרת קבוצת פרסיד .  החברה ממומנת כיום על ידי הקרנות פיטנגו ,  אוורגרין ויזראל קלינטק ,  שהשקיעו בה 11 מיליון דולר .
 
פיתוח ישראלי :  חלון שמייצר חשמל
חברת הסטארט-אפ פיתגורס סולאר פיתחה חלון שמייצר חשמל תוך כדי הכנסת אור טבעי .  המוצר מיועד לבנייני משרדים

