אין כניסה ליוטיוב
בית המשפט העליון בארה"ב הפך פסיקה שאישרה לצלם הליך משפטי ולהעלות אותו לצפיה ביוטיוב
הליך משפטי מעניין בארצות הברית היה אמור להוות פלטפורמה לחידוש בתחום שילוב אתרי וידאו בסיקור חדשותי ,  אך היוזמה הזו נדחתה על ידי בית המשפט העליון במדינה .  בית המשפט ביטל פסיקה של שופט מחוזי בקליפורניה ,  אשר החליט לאפשר לצוות של יוטיוב לצלם את הדיונים במשפט אותו הוא מנהל ,  ולפרסם אותם מאוחר יותר באתר .
 בית המשפט העליון לא נתן ,  נכון לעכשיו ,  סיבה לביטול הזמני ,  שתוקפו עד יום רביעי .  השופט עצמו ,  וון ווקר ,  טען כי לבית המשפט המחוזי הגיעו 138,000 תגובות שתומכות בהצעת שינוי התקנון שתאפשר צילום וידאו באולם ,  ורק 32 אנשים התנגדו לשינוי זה .
 התיק בו ידון השופט וון ווקר בשבועיים הקרובים עוסק בזכות של שני גברים להינשא במדינת קליפורניה .  לפני כשנה העבירה המדינה דרך משאל עם חקיקה שאוסרת על נישואים חד מיניים במדינה ,  וזהו המשפט הראשון שמאפשר לטעון לאי-חוקיות של החקיקה הזו .  

אין כניסה ליוטיוב
בית המשפט העליון בארה"ב הפך פסיקה שאישרה לצלם הליך משפטי ולהעלות אותו לצפיה ביוטיוב

