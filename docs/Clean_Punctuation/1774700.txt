 " אקונומיסט ":  ללא נחישות של אובמה תתרחש השנה מלחמה נוספת במזרח התיכון
בכתבת השער מזהיר השבועון מפני  " אחת המלחמות ההרסניות שידענו זה שנים רבות "  במזרח התיכון
אם נשיא ארה"ב ,  ברק אובמה ,  לא יהיה נחוש יותר בניסיונותיו להשכין שלום במזרח התיכון ,  אנחנו עלולים להיות עדים לאחת המלחמות ההרסניות ביותר בשנה הקרובה ,  כך טוען המגזין  " אקונומיסט "  בכתבת השער שלו השבוע . " אין מלחמה ,  אין שלום ,  זהו המצב הרגיל ביחסים בין ישראל לבין שכנותיה במזרח התיכון .  אולם בכל פעם שניסיון לשלום ערבי-ישראלי במזרח התיכון נכשל ,  כפי שקרה לברק אובמה זמן קצר לפני חג המולד ,  השלום נהפך לפגיע יותר וסכנת המלחמה מתגברת ",  נכתב ב"אקונומיסט ".   " למרבה הצער ,  זוהי סיבה טובה להאמין שאם לא תינקט פעולה נחושה לתיקון המצב ,  ב-2011 תתרחש המלחמה ההרסנית ביותר שידענו זה שנים רבות ". לפי המגזין ,  אחת הסיבות העיקריות שעלולה לעורר מלחמה טמונה ברצונה העז של איראן להתחמש בנשק גרעיני בכל מחיר ,  ומנגד רצונה של ישראל לעצור את איראן בכל מחיר .  בנוסף ,  מציין  " אקונומיסט "  את השלכותיו של הקונפליקט הלא פתור בין ישראל לחיזבאללה .  מלחמה זו לא תהיה דומה להתנגשויות הקודמות בין ישראל לשכנותיה ,  אלא בקנה מידה גדול הרבה יותר ,  צופה  " אקונומיסט ".   " אם אובמה יגיע ,  כמו קודמיו ,  למסקנה שתהליך השלום הוא הסחת דעת סיזיפית ,  ויוותר עליו ,  זו תהיה טעות חמורה שתפגע בארה"ב ובישראל כמו גם בפלסטינים ",  נכתב במגזין .  במקום לוותר ,  על אובמה לשנות את הזווית שלו ולעבור משיחות ישירות להסדר בתמיכה בינלאומית שיפעיל לחץ על שני הצדדים ,  מייעץ  " אקונומיסט "  לנשיא האמריקאי . " אובמה הוכיח במאבקים שונים ,  כמו הרפורמה במערכת הבריאות ואמנת הגרעין start עם רוסיה ,  שהוא יודע להיות עקשן .  הוא צריך להתעקש גם במקרה של הפלסטינים ".  

" אקונומיסט ":  ללא נחישות של אובמה תתרחש השנה מלחמה נוספת במזרח התיכון
בכתבת השער מזהיר השבועון מפני  " אחת המלחמות ההרסניות שידענו זה שנים רבות "  במזרח התיכון

