אלקטרה נדל"ן מממשת בניין בטורונטו לאחר רווח של 69 מיליון שקל
הרווחים מהבניין כבר נרשמו בספרי החברה ,  אולם תזרים המזומנים הגדול צפוי לסייע בהנפקה הקרובה של אג"ח
חברת חתמה על הסכם למכירת בניין משרדים בטורונטו תמורת כ-274 מיליון שקל .  על המכירה רשמה החברה רווח של 69 מיליון שקל ב-7 שנים - רווח שרובו נרשם כבר בספרי החברה ברבעונים קודמים .  הבניין נמכר במחיר הגבוה בכ-80% מעלות רכישתו ב-2004 על אף העובדה ,  שבמהלך תקופת אחזקתו פקד את שוק הנדל"ן בצפון אמריקה משבר קשה.מאז שרכשה החברה את אחזקותיה בבניין ,  הצליחה אלקטרה להשביח אותו בצורה משמעותית .  ממשלת אונטריו ,  השוכרת העיקרית של הנכס בעת רכישתו ,  חתמה על הסכם לטווח ארוך בשכר דירה של 13 דולר קנדי למטר במקום 3 בעבר .  כמו כן ,  איכלסה אלקטרה קומות בבניין שהיו ריקות עם רכישת הנכס ,  וחתמה על הסכם שכירות עם ענקית הביטוח הבינלאומית ,  חברת zurich.המכירה והעודף התזרימי הגדול שהיא צפויה להניב  ( 85 מיליון שקל לפני מס )  יתרמו ללא ספק להצלחת ההנפקה שמתכננת אלקטרה נדל"ן .  החברה פירסמה השבוע דו"ח הצעת מדף ,  על פיו היא פועלת בימים אלה להנפקת איגרות חוב בהיקף של עד 60 מיליון שקל .  בהמשך לכך ,  העניקה חברת מעלות דירוג של a- לסדרה החדשה  ( סדרה ד' )  ,  וזאת עד לסכום כספי של 80 מיליון שקל .  שלמה שרף ,  מנכ"ל אלקטרה נדל"ן ,  מסר כי  " מכירת הנכס בטורונטו היא דוגמא מצויינת להשלמה מוצלחת של תהליך השבחת ערך ,  שאלקטרה נדל"ן ביצעה במשך השנים .  הנכס הפך לאחד מבנייני המשרדים האטרקטיביים בטורונטו ,  ועתה - לאחר שהניב לנו תזרים איכותי במשך שנים - מצאנו לנכון לממשו ברווח גבוה ". אלקטרה נדל"ן ,  מקבוצת אלקו החזקות ,  מחזיקה ב-101 נכסים מניבים ,  בשיעור תפוסה של כ-93% ובשטח כולל של כ-1.1 מיליון מ"ר .  נכסי החברה ממוקמים בעיקר בישראל ,  בריטניה ,  גרמניה ,  שווייץ ,  ארה"ב ,  קנדה והולנד .
 
אלקטרה נדל"ן מממשת בניין בטורונטו לאחר רווח של 69 מיליון שקל
הרווחים מהבניין כבר נרשמו בספרי החברה ,  אולם תזרים המזומנים הגדול צפוי לסייע בהנפקה הקרובה של אג"ח

