המגמה מתהפכת ?  היורו צונח מול השקל
הרכישות של בנק ישראל בשוק המט"ח הצליחו לייצב את הדולר מול השקל ,  אולם הבוקר הגיע תורו של היורו לרדת .  אנליסטים :  החשש מאינפלציה ימשיך לדחוף את הזהב מעלה גם ב-2011
היורו נופל הבוקר מול השקל ב-0.8% לשער של 4.697 שקלים ליורו ,  בעוד שהדולר מתחזק ב-0.2% ונסחר בשער של 3.577 שקלים לכל 100 סנט .  אתמול בשעות שלאחר קביעת השער היציג ,  רכש בנק ישראל כ-30 מיליון דולר ,  עקב ירידות של עד 0.4% שרשם המטבע האמריקאי .  בעולם היורו מתחזק בכ-0.5% מול המטבע האמריקאי לשער של 1.3145 יורו לדולר אחד .  
יש לציין כי נפחי המסחר הדלילים ,  המאפיינים את השבוע שבין חג המולד לראש השנה האזרחית ,  מביאים להעצמת התנועות בשוק המט"ח .  
שלשום הודיע בנק ישראל כי החליט להותיר את הריבית במשק על כנה ברמה של 2% .  בכך נשמר פער הריביות בין ישראל לבין העולם ,  והלחצים לייסוף השקל מתגברים .  בבנק הדגישו בהחלטת הריבית שפירסמו כי אחד הגורמים הדומיננטיים להחלטה שלא להעלות את הריבית הוא המשך התחזקות מטבע המקומי מול הדולר .  
בסקירה שפירסמה חברת הפורקס FXCM ישראל ,  נכתב כי החולשה בדולר בימים האחרונים מגבירה את הביקוש לזהב בעולם ,  וזוהי גם המגמה שצפויה בשנת 2011 . " ההערכות הגורפות בשוק הן כי הבנק הפדרלי יותיר את הריבית בארה"ב ברמה אפסית גם ב-2011 ,  וכמו כן ,  לאור השפל הנמשך בשוק הדיור והתעסוקה ,  קיימת סבירות כי הבנק אף יוציא לפועל סבב שלישי של הרחבה כמותית  ( QE3 )  ,  מה שצפוי להחליש את הדולר גם בחודשים הקרובים ולדחוף את המשקיעים לזהב כאלטרנטיבה ",  נכתב .  
ב-FXCM כותבים כי  " הזהב היה המטאור של שנת 2010 .  מרמת השפל השנתית שנקבעה ב-5 בפברואר התחזק הזהב בלמעלה מ-30% .  אחד הגורמים המרכזיים שעמדו מאחורי התיסוף בזהב היה השחיקה של המטבעות המרכזיים ,  ובראשם הדולר והיורו ,  והחששות מפני התפרצות של אינפלציה כתוצאה מההרחבה המוניטרית . 
" המדיניות הכמותית השנויה במחלוקת של הבנק הפדרלי ליבתה את החששות מפני סחרור אינפלציוני שיתרחש בעקבות הצפת השוק בדולרים ,  ובעקבות כך עלה קרנו של הזהב  ( לצד יתר המתכות היקרות )  כנכס גידור מפני אינפלציה .  עד שיסתיים ביוני 2011 הסבב הנוכחי של הרחבה כמותית ,  יש להניח כי החששות מפני אינפלציה בטווח הבינוני והארוך ימשיכו וידחפו את הזהב לשיאים חדשים ,  אם כי בקצב מתון יותר לעומת 2010 ".  


המגמה מתהפכת ?  היורו צונח מול השקל
הרכישות של בנק ישראל בשוק המט"ח הצליחו לייצב את הדולר מול השקל ,  אולם הבוקר הגיע תורו של היורו לרדת .  אנליסטים :  החשש מאינפלציה ימשיך לדחוף את הזהב מעלה גם ב-2011

