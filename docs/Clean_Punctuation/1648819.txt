פורשה מציגה מוליך 'על'
ה-918 ספיידר קונספט מאיצה ל-100 קמ"ש תוך 3.2 שניות וסוגרת 320 .  תאמינו אם נגיד לכם שהיא צורכת ליטר דלק לכל 33 ק"מ ? 
 ( צילום :  קובי ליאני ,  עריכה :  בת גולן ) 
כאשר חשפה פורשה לפני כשבועיים את מכונית המירוץ ההיברידית שלה ,  עצרנו רגע כדי לחשוב לאן הגענו אם גם במירוצים התחלנו להתחשב בסביבה ולא בדגל השחמט .  אולם נראה כי אין לנו כל ברירה ,  ואותה פורשה מציגה היום בז'נבה עוד נציגה ספורטיבית-אקולוגית שמשנה לנו את התפישה ,  ה-918 ספיידר קונספט .  עוד נציגה היברידית לעולם חורכת אספלט .
 עם מנוע מרכזי בתצורת V8 ותצורה שמזכירה את הקאררה GT ,  נראה שפורשה לא איבדה את דרכה לייצר מכוניות ספורט .  לזה נפח של 3.4 ל' ותפוקתו 500 כ"ס .  התוספת החשמלית מגיעה בדמות שני מנועים המותקנים אחד על הציר הקדמי והשני על האחורי אשר פרט להנעה הכפולה מוסיפים לחגיגה עוד 215 כ"ס .  יחד עם תיבת ה-PDK כפולת המצמדים  ( שבעה הילוכים )  שתורמת לתאוצה בת 3.2 שניות ל-100 קמ"ש ומהירות מרבית של 320 קמ"ש ,  פתאום האקולוגיה לא נראית כזו משעממת .
 עבור הנהג ,  התקינה פורשה בורר ארבעה מצבים המאפשר לו לבחור כיצד לנצל את יחידת הכוח .  נסיעה על המערכת החשמלית לבדה וללא כל פליטת מזהמים אפשרית במצב 'E-Drive' ,  אולם זו מוגבלת לטווח של כ-26 ק"מ רגועים בלבד .  מצב 'הייבריד' כשמו כן הוא ,  מתאים בעיקר לשימוש יומיומי .  הבא בתור הוא מצב 'הייבריד ספורט' שמשנה במעט את תגובות המנועים עם העדפה ברורה לציר האחורי .  אחרון הוא ה'רייס הייבריד' ,  שדורך את כל מערכת ההינע לטובת ביצועים וכולל אפילו לחצן שמגביר למספר שניות את התפוקה למקרה וצריך לעקוף איזו פרארי או למבורגיני על הכביש .  
נתוני צריכת הדלק ופליטת המזהמים מאוד מפתיעים .  בפורשה מדברים על 33 ק"מ לליטר ו-70 גק"מ ,  טוב אפילו מהמכונית ההיברידית הכי סדרתית שאתם מכירים .  אולם ,  בינתיים מדובר בנתונים  " על הנייר "  היות ומוקדם להחליט אם תצוגת התכלית האקולוגית תגיע לייצור מתי שהוא בעתיד .
 לצידה של ה-918 ספיידר קונספט ,  כל שאר המתחם של פורשה לתערוכה נראה פתאום משעמם .  אפילו ה-911 GT3 R ההיברידית שלרשותה מנוע בנפח 4.0 ל' ,  480 כ"ס ועוד 160 כ"ס חשמליים  ( 80 לכל גלגל קדמי )  בלחיצת כפתור למספר שניות לצורך עקיפה ,  אינם כאלה מרהיבים .  מה גם שהיא מיועדת בסופו של דבר למסלולי מירוץ בלבד ואין בכוונת פורשה להציע גרסה סדרתית לכביש .
 מי שכן יגיע לייצור סדרתי ,  גם בגרסתו ההיברידית ,  הוא רכב הפנאי-שטח קאיין שהתחדש .  בפורשה עמלו רבות כדי לשפר את נתוניו בתחום פליטת ה-CO2 ופרט למנועים ,  הוכנסו לשימוש סגסוגות אלומיניום כדי להפחית את משקלו .  למרות צמיחה קלה במידותיו ,  הוא רושם על המשקל כ-180 ק"ג פחות .  
בין שלל המנועים המוכרים שישרתו את הקאיין  ( בנזין ודיזל )  ,  גרסה היברידית תכלול מנוע V6 בנפח 3.0 ל' מוגדש 'על' המפיק 333 כ"ס ,  אליו משודכת יחידה חשמלית המפיקה 50 סוסים נוספים .  התוצאה היא כ-12 ק"מ לליטר ו-193 גק"מ CO2 וסיכוי גדול לראותו אצלנו בעוד מספר חודשים .
 
פורשה מציגה מוליך 'על'
ה-918 ספיידר קונספט מאיצה ל-100 קמ"ש תוך 3.2 שניות וסוגרת 320 .  תאמינו אם נגיד לכם שהיא צורכת ליטר דלק לכל 33 ק"מ ? 

