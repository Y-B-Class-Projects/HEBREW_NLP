רשות השידור תפסיק להפיק את החדשות המקומיות ב-HOT 
 >  >  מועצת הכבלים והלוויין אישרה את בקשתה של חברת הכבלים hot להוציא מידיה של רשות השידור את האחריות להפקת מהדורות החדשות המקומיות המשודרות בכבלים .  לפי בקשת hot ,  המפיק ואיש החדשות רם לנדס יחליף את הרשות בהפקת החדשות המקומיות באמצעות חברת קודה תקשורת .  מהמועצה נמסר כי  " לאחר שבחנה את בקשת hot ,  לאור בחינת תנאי ההתקשרות בין hot לקודה תקשורת ובהסתמך על ההתחייבויות שנתקבלו בכל הנוגע לעצמאות מערכת החדשות של קודה תקשורת ,  מהימנות השידורים ורמת ההפקה הנאותה ,  אישרה המועצה את קודה תקשורת כמפיקת החדשות המקומיות בעבור hot ".  קודה תקשורת תצטרך לקלוט כ-150 עובדים של החדשות המקומיות .  תקציב החברה צפוי להסתכם ב-25 מיליון שקל בשנה ,  שימומנו מכסף שהיה אמור להגיע לקופה הציבורית .  ברשות השידור ,  שהפיקה את מהדורות החדשות המקומיות בשלוש השנים האחרונות ,  אמרו כי עדיין לא קיבלו הודעה רשמית על החלטת מועצת הכבלים והלוויין ,  אך הביעו תמיהה על כך שהתקבלה .  מהרשות נמסר כי  " יהיה תמוה ומוזר אם אכן יועבר כסף ציבורי לחברה פרטית ,  למרות גוף השידור הציבורי הממלא את המשימה עד כה ועל הצד הטוב ביותר ". 

רשות השידור תפסיק להפיק את החדשות המקומיות ב-HOT 
nan
