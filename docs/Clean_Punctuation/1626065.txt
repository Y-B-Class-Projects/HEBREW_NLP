מוסטאנג דוהרת לדטרויט
מכונית הפוני האמריקנית מקבלת מנוע חדש מדושן עוצמה שמפיק 412 כ"ס בגרסת ה-GT האגרסיבית .  שברולט ודודג' כבר מזיעות
בתערוכת דטרויט בחודש ינואר ,  תחשוף פורד את המוסטאנג GT החדשה המיועדת לשיווק באמצע שנת 2010 .  בהתאם לרוח הדברים ,  הדור המודרני מצויד במנוע V8 מתקדם מסדרת TI-VCT ובעל תזמון שסתומים  ( 32 במספר )  משתנה .  בכך חוזרת פורד אל הנפח הקלאסי שעומד עתה על 5.0 ל' המחלץ מהבוכנות 412 כ"ס ו-53.8 קג"מ ,  כלומר בהשוואה לדור קודם בנפח 4.6 ל' שאכלס 315 סוסים ו-44.2 קג"מ מדובר בקפיצה משמעותית .  כמו כן ,  המנוע החדש קל בכ-20 אחוזים במשקל הגולמי מקודמו .
 אל ה-GT תשדך פורד תמסורת אוטומטית עם שישה יחסי העברה במקום חמישה ביחידה הקודמת .  על המדף קיימת גם אופציה ידנית הכוללת גם היא שישה הילוכים .  פורד אף טוענת שניתן לקזז את תצרוכת הדלק בכמה אחוזים בודדים במידה והבחירה נופלת על סטיק ידני עם נתון מוצהר של 12.3 ק"מ לליטר בנזין על האוטוסטראדות .  ביצועים טרם פורסמו ,  אם כי מותר לשער שהמוסטאנג תקצץ כמה עשיריות מ-4.9 השניות הרשמיות של הדור המוחלף .  
פרט למהפכה המנועית חמושה האמריקנית במערכת היגוי משופרת  ( חשמלית )  שאמורה על פי פורד להעניק תחושה רגישה יותר להפניית ההגה .  סט מתלים מוקשח תורם ליציבות וכן תמיכת הבלמים כוללת דיסקים בקוטר 11 אינטש .  למי שחסר כוח האטה ,  פורד מעמידה כאופציה סט משופר מבית 'ברמבו' המוסיף עוד שלושה אינטש ומגיע מהקוברה 500 GT של שלבי וכן חישוקי 19 אינטש .  
מחיר ל-GT לא ידוע עדיין ,  אם כי ברור כי זה ינסה לנגוס בהצלחת צמד האמריקניות השריריות מהצד השני של המתרס  הקמארו SS לה 426 כ"ס ,  והדודג' צ'אלנג'ר  ( 425 כ"ס )  .  בכל הקשור להיסטוריה ,  נראה כי אנו נכנסים לעידן החדש של מלחמת השרירים מהשנים העליזות .
  .
 
מוסטאנג דוהרת לדטרויט
מכונית הפוני האמריקנית מקבלת מנוע חדש מדושן עוצמה שמפיק 412 כ"ס בגרסת ה-GT האגרסיבית .  שברולט ודודג' כבר מזיעות

