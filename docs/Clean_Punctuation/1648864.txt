צניעות ,  היא מילת המפתח
ב.מ.וו חושפת בז'נבה את תוכניותיה לעתיד נקי קצת יותר .  בניגוד לעבר ,  תשכחו מקונספטים מרהיבים והפגנות שרירים
 ( צילום :  קובי ליאני ,  עריכה :  בת גולן ) 
ב.מ.וו עוררה הרבה עניין השנה ,  אולם הקונספטים הדמיוניים נותרו הפעם מחוץ לתערוכת ז'נבה .  אחד מהם שטען לבכורה היה ה-M1 קונספט ,  שבסיוען של חטיבת המעצבים המשוקמת פוסט ימי כריס באנגל וחטיבת הספורט ,  השיבו לחיים את מכונית הספורט שיוצרה ב-1978 ונכחדה בתום שלוש שנים בלבד .  מתי אם כך נזכה לטיזר ?  אולי בתערוכת פרנקפורט בעוד כחצי שנה .
 בהיעדרן של מכוניות ראווה חלומיות ,  מעבדת החברה הגרמנית את החזות השגרתית ובמסגרת התערוכה מציגה את סדרות המשפחה שהציבור מחכה להן בכיליון עיניים כדור ההמשך .  ה-X5 ,  רכב הפנאי-כביש-שביל הראשון מסוגו שהושק בעשור הקודם ,  זכה השנה למתיחת פנים ולטכנולוגיות מפחיתות שימוש באנרגיה ופליטת מזהמים ואלינו יגיע בהמשך השנה .  
ויזואלית אין שינוי מהותי כצפוי ממתיחת פנים ,  אולם תחת המעטפת יש קצת יותר עניין .  מבחינת מנועיו חלה עלייה בכל ההספקים ,  לרבות במנועי הבסיס לוגמי הסולר שקיבלו תוספת של כמה אחוזים ונעים בין 240 ל-301 כ"ס בעוד גרסאות הבנזין מסתפקות בנתונים משופרים בקבוצת האמצע ;  יחידות ה-35i למשל מחליפה את ה-30 ,  ובתמורה גדל ההספק בכ-33 כ"ס .  בקצה הטבלה מופיע מנוע ה-V8 לקוח מה-X6 שמעתה יכונה i50 ויחלץ 402 כ"ס וכ-62.5 קג"מ .  מנוע זה יצרוך כשבעה ק"מ לליטר דלק ,  להבדיל משאר הסדרות שביכולתן לצמצם את השימוש בדלקים ולקצץ את שיעור ה-C02 בשיעור ניכר .  
יחד עם ה-X5 חושפת ב.מ.וו את סדרה 3 המחודשת .  אלא שאם זו לא הייתה מגיעה לתערוכת הרכב בז'נבה ,  ספק אם היה ניתן להפריד בינה לבין הדור הנוכחי באורח מזדמן על הכביש .  בסמוך לה עומדת מכונית קצת יותר רצינית בהיבט הפוליטי  סדרה 5 ,  אולם זו חמושה הן במנועים הקונבנציונליים והן במערכת הנעה ההיברידית מחטיבת EfficientDynamics .
 5 ההיברידית מפיקה 350 כ"ס ,  ולראשונה עושה שימוש אקולוגי במנוע ה-6 צילינדרים 3.0 ל' של החברה .  ב.מ.וו מגלה שהיא מצוידת במספר מנגנונים דינמיים ,  ואינה מקפחת את חובבי הנהיגה חרף היכולת המרוסנת לכאורה בגין המכניקה המכבידה .  מי שאמורה לסייע לה בתצרוכת הדלק המופחתת היא תיבת ההילוכים המתקדמת של ZF המחלקת שמונה יחסי העברה .  בעתיד תשווק ב.מ.וו גרסאות היברידיות גם לסדרה 3 ו-1 ,  אולם אלא תהיינה בטכנולוגיה משופרת על פני סדרה 5 .
 מותג מיני הפך בחסותה של ב.מ.וו לאחד המוצרים המבוקשים ביותר כיום בשוק העולמי ,  ועל כן הטרנדים בסגמנט הפנאי הביאו את המותג הבריטי-גרמני להוציא לאור מכונית שטח מבוססת על המיני-קופר .  מי שהרימו גבה כלפיה הם בעיקר תומכי הסגנון הקלאסי ,  שלא כל כך אהבו לראות את הבריטית השובבה מטפסת כמה עשרות ס"מ לאוויר בשם האופנה .  
מכונית הפנאי תהווה חלק בלתי-נפרד ממשפחת המיני .  בהמשך לסטיישן קלאבמן ,  גם היא זוכה לשם מבדל  קאנטרימן ,  והיא תזכה לשלוש גרסאות שונות לפחות עם פער בהספק המופק מיחידת ה-1.6 ל' כגורם המפצל .  דגם הבסיס חמוש ב-120 כ"ס ומעליו קופר S קאנטרימן עם 184 כ"ס כשדגם נוסף יצטרף בעתיד ,  לא נתפלא אם זה יאמץ מנוע דיזל .  ההנעה תהיה כפולה בגיבוי דיפרנציאל אלקטרו-הידרואלי המחלק את העוצמה באופן שווה בין הצירים .  עוד ידוע כי לקאנטרימן מערכת אוגרת אנרגיה ממערכת הבילום ,  והתמסורות תהיינה ידניות או סטפטרוניק  ( לבנזין )  שישה הילוכים .  הקאנטרימן תגיע לישראל בתום הקיץ .
 במעמד התערוכה תשיק ב.מ.וו את מיזם ה-'מגה-סיטי' .  בחוד החנית תהה מכונית זעירה וחשמלית לתחומי העיר אם כי מבוססת על קונספציה מן העבר - איזטה .  בכך אין למעשה חידושים רשמיים ,  מאחר והבווארית טענה באדיקות כי בכוונתה למסד חטיבה נפרדת לכלי-רכב מונעי חשמל .  שתי מכוניות עתידניות עומדות על הפרק ושתיהן תורכבנה במפעל בלייפציג האחראי על ה-ב.מ.וו X1 והסדרה 1 .  
ואם הוזכרה הקומפקטית ,  זו תשמש אותה ככר ניסוי לטכנולוגיה החשמלית הפולטת 0 אחוז CO2 לאוויר וזאת לאחר שכבר נחשפה השנה בגוון האקולוגי הנקי .  אבל היות ומדובר בפיילוט מוגבל בהיקפו ,  סביר שלא נזכה למכונית סדרתית לפני 2012 .  מי שאולי תקדים אותה תהיה המיני E ,  שעשרות ממנה כבר נעות בכבישי ארה"ב ואירופה לצורך המשך הפיתוח בתנאים אמיתיים .
  .
 
צניעות ,  היא מילת המפתח
ב.מ.וו חושפת בז'נבה את תוכניותיה לעתיד נקי קצת יותר .  בניגוד לעבר ,  תשכחו מקונספטים מרהיבים והפגנות שרירים

