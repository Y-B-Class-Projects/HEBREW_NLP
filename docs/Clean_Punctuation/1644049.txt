האם גונזאלס יחרים את המפגש נגד ישראל ? 
בתקשורת בצ'ילה מדווחים שהטניסאי הבכיר מאיים שלא לשחק נגד סלע וחבריו בשל פערים כספיים על הפרמיות שיקבל
האם לנבחרת הדייויס של ישראל יצפו חיים קלים יותר ממה שחשבו בעוד כשבועיים בגביע הדייויס ?  לפחות מאיך שהדברים נראים אצל צ'ילה היריבה ,  התשובה היא 'כן' .  היום  ( שלישי )  נטען בתקשורת בצ'ילה כי פרננדו גונזאלס מאיים להחרים את המפגש בשל פערים על גובה הפרמיות שהוא דורש לעומת מה שאיגוד הטניס המקומי מוכן לשלם לו .
 אביו של גונזאלס דורש סכום של 400 אלף דולר תמורת השתתפותו במפגש נגד דודי סלע וחבריו ,  סכום שעדיין רחוק ממה שהאיגוד מוכן לשלם לו ,  ועומד על פחות ממחצית . " אנחנו במשא ומתן עם האיגוד ,  אבל עד עכשיו שום דבר לא סוכם ",  אמר אביו . " לא בטוח שפרננדו ישחק בגביע הדייויס נגד ישראל ".  הטניסאי עצמו ,  שמדורג 12 בעולם ,  אמר : " צריך להבין שאני לא מנהל משא ומתן עבור פרננדו גונזאלס ,  אלא כדי לעזור לכמה שיותר ילדים שמתחילים לשחק טניס ". 
ואם לא די בכך ,  נראה שכל ההתנהלות מול הטניסאי הבכיר של צ'ילה גורמת לכמה גבות להתרומם גם אצל ניקולאס מאסו ופול קאפדוויל .  הוריהם של השניים כבר סיכמו את גובה הפרמיות שיקבלו בניהם מאיגוד הטניס הצ'יליאני ,  אך כאשר מדובר על הפרשים גבוהים בין מה שהם אמורים לקבל לבין מה שגונזאלס דורש ,  זה גורם להם להתחמם .
 כבר לאחר הגרלת המשחקים עלתה האפשרות שגונזאלס לא ישחק על רקע העובדה שהסתכסך עם ראשי הנבחרת ,  אך ככל שמועד המפגש התקרב ,  במהלך חודש ינואר הודיע 'גונזי' כי השתכנע לחזור אחרי שהתקיימה סולחה בין הצדדים .  עיקר המחלוקת הייתה אחרי שיושב ראש איגוד הטניס הצ'יליאני חשף את הסכומים שאותם הרוויח גונזאלס ,  מה שגרם לו מן הסתם כעס רב .
 
האם גונזאלס יחרים את המפגש נגד ישראל ? 
בתקשורת בצ'ילה מדווחים שהטניסאי הבכיר מאיים שלא לשחק נגד סלע וחבריו בשל פערים כספיים על הפרמיות שיקבל

