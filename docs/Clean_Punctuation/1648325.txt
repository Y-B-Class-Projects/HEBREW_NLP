מאבטח נורה סמוך לבית יהונתן במזרח י-ם
המתיחות במזרח י-ם גוברת .  לאחר המהומות בהר הבית נפתחה הלילה אש לעבר ג'יפ אבטחה סמוך לבית יהונתן שבשכונת סילוואן שבמזרח העיר .  מאבטח אחד נפגע ברגלו באורח קל ,  והיורה נמלט מהמקום
פיגוע ירי בירושלים .  מאבטח נפצע הלילה  ( שני )  באורח קל מיריות שנורו לעבר ג'יפ אבטחה סמוך לבית יהונתן בשכונת סילוואן שבמזרח ירושלים .  המאבטח נפצע ברגלו ופונה לבית החולים שערי צדק .  מבדיקת הג'יפ עולה כי נגרם לו נזק ושישה כדורים פגעו בו .  היורה ככל הנראה נמלט באופן רגלי מהמקום ,  וסריקות נפתוח לאיתור חשודים במעשה .
 פיגוע הירי מתרחש על רקע המתיחות ביחסי ישראל עם הפלסטינים בעקבות הכרזת ראש הממשלה בנימין נתניהו כי מערת המכפלה וקבר רחל יוכרו כאתרי מורשת לאומיים .  אתמול פרצה המשטרה לרחבת הר הבית לאחר שכ-30 צעירים מוסלמים יידו אבנים והתבצרו משעות הבוקר במסגד שברחבת ההר .  הצעירים נכנסו שלשום לרחבת ההר וסירבו לצאת למרות בקשות הוואקף לעשות כן .  מהמשטרה נמסר כי 7 מפגינים נעצרו ושני לוחמי מג"ב ושני שוטרים נפצעו באורח קל מיידוי אבנים .  הר הבית נפתח בצהרים לתפילת גברים מוסלמים מעל גיל 50 ולנשים בכל הגילאים .  מקורות פלסטינים דיווחו כי במקום פרצו עימותים בין פלסטינים לבין כוחות הביטחון הישראלים .  לפי הדיווח ,  18 מפגינים נפצעו .  
גם בחברון עוררה הכרזתו של נתניהו עימותים בין כוחות הביטחון הישראלים למפגינים פלסטינים .  במשך חמישה ימים נרשמו תקריות רבות של יידוי אבנים והבערת צמיגים על ידי פלסטינים שמחו על החלטת ישראל .  ראש הממשלה הפלסטיני סלאם פיאד הגיע ביום שישי להביע סולידריות עם המאבק הפלסטיני ואמר כי מערת המכפלה היא חלק בלתי נפרד מהשטחים הפלסטינים שנכבשו ב-67' .
 כמחאה על צעדי ישראל החליטה הממשלה הפלסטינית לקיים היום את ישיבתה השבועית בחברון ולא במקום ישיבתה הקבוע ברמאללה .  מזכיר הממשלה הפלסטינית ,  ד"ר נעים אבו אל-חומס ,  אמר כי הממשלה תתכנס מחר בחברון  " כדי להביע את התנגדותה לייהוד המקומות הקדושים לפלסטינים ". 

מאבטח נורה סמוך לבית יהונתן במזרח י-ם
המתיחות במזרח י-ם גוברת .  לאחר המהומות בהר הבית נפתחה הלילה אש לעבר ג'יפ אבטחה סמוך לבית יהונתן שבשכונת סילוואן שבמזרח העיר .  מאבטח אחד נפגע ברגלו באורח קל ,  והיורה נמלט מהמקום

