אנשי השיווק האמיתיים יושבים בתעשייה 
שיווק ותעשייה
 >  >   " סמנכ"ל השיווק של בזק סומן בזכות מהלך השקת רשת האינטרנט המהיר ngn ומיתוג מחדש של בזק "  - כך נכתב ב-themarker על בחירת איש השיווק ל-2009 מטעם איגוד השיווק .  יופלה זה מעדן ,  אל על היא חלום ואת הסוד איך מנקים טוב יותר יודע רק מנהל השיווק של הנקל .  ואולם כל אלה הם מוצרי צריכה שהשפעתם היא השנייה בחשיבותה על הכלכלה הישראלית .  נכון שכל שרי האוצר בעידן המודרני מנסים להניע את גלגלי המשק באמצעות הגדלת הצריכה הביתית ,  אבל צריכה כנראה תמיד תהיה ותמיד תגדל ,  בעיקר במוצרים מתקדמים ,  כי כאלה הם הישראלים ,  רוצים את העוד-יותר-טוב .  ואולם כלכלת המדינה מושתתת בראש ובראשונה על היצוא ,  שהוא מנוע הצמיחה העיקרי של המשק .  והיצוא הישראלי מבוסס על מוצרים תעשייתיים .  העולם התעשייתי ,  שעל קידומו אחראי השיווק התעשייתי ,  מטפל בעסקות כספיות בהיקף הגדול ביותר בעולם ,  הרבה יותר מאלה של מוצרי הצריכה .  התחכום הנדרש בפעילות שיווקית של מוצרים וטכנולוגיות גבוה יותר מזה שנדרש לשיווק מוצרי צריכה .  חברה ישראלית המייצרת ,  לדוגמה ,  מכשיר רפואי ושואפת להחדירו לבתי חולים בעולם במדינות שלהן תרבות ,  שפה וסטנדרטים שונים ,  נדרשת לפעילות שיווקית מתוחכמת מאוד ,  יצירתית יותר מכל קמפיין בערוץ 2 ,  עם נחישות גבוהה יותר מזו הנדרשת למתג חטיף חדש ,  ונמשכת זמן ארוך יותר מכל קדנציה של יוצר סדרת ריאליטי בטלוויזיה .  הקושי בשיווק עולמי של טכנולוגיות היי-טק ,  האתגר בשכנוע לקוחות בינלאומיים בחדשנות שאינה בת חלוף ,  היכולת למכור בחו"ל מוצרים המיוצרים בטווח קסאמים ,  הם תלויים באדם לא פחות משכנועו של העם היושב בציון במזון בריאות חדש .  כל זאת ,  כאשר מנהל השיווק התעשייתי מבסס את פעילותו על תקציבים מגוחכים .  הסגידה התקשורתית לפרסומת וקידום מוצרי צריכה שמוצרי תקשורת הם חלק ממנה ,  נראית כמוטת אינטרס .  ההתעסקות היומיומית בה בעיתונות הכלכלית אינה תורמת רבות לקידום התעשייה הישראלית ולא מביאה עמה תובנות שאותן יוכלו הקורא הממוצע ומקבלי ההחלטות לקחת עמם ולגבש בעזרתם הבנה ומענה לקשיים שמולם עומדת תעשיית היצוא בישראל .  הכותב היה מנהל השיווק בעשות אשקלון

אנשי השיווק האמיתיים יושבים בתעשייה 
שיווק ותעשייה

