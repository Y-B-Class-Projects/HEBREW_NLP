אמיר קס משלם 100 אלף שקל לשולחן ,  שלמה שמלצר מסתפק ב-50 אלף
שולחן הזהב
לאחר ששילמו 100 אלף שקל לשולחן הגיעו אנשי עסקים ביום שלישי האחרון לקבל תמורה לכספם בארוחת הערב השנתית של העמותה לקידום החינוך תל אביב-יפו ,  שנערכה באווניו ,  איירפורט סיטי .  בתוכנית האמנותית :  ארוחת ערב מבית השף אבי שטיינמץ והופעה של דניאל סולומון .  מנחה הערב :  מנכ"ל פלאפון גיל שרון .  בפתח דבריו אמר שרון כי  " החליטו לחסוך במנחה אז הביאו אותי ".  נותן החסות :  מכוניות היוקרה אינפנטי .  מי שילם 100 אלף שקל תמורת שולחן וזכה לשבת ב"שולחן הזהב "?  יואל גוזמן ,  אדוארד כהן ,  אמיר קס ויוסף בר נתן .  שולחן הזהב ,  אגב ,  מזכה אותך במיקום טוב יותר ליד הבמה .  שילמו 50 אלף שקל עבור שולחן וזכו לשבת ב"שולחן הכסף ":  אבי קנת ,  דוד אללוף ,  דני ברק ,  צבי זיו לשעבר מנכ"ל בנק הפועלים ,  ששוחח עם מכרה ממקום עבודתו הקודם ,  מיקי נחמני ,  מנהלת סניף הפועלים בניו ג'רזי ,  ושלמה שמלצר .  עוד בין רוכשי השולחנות :  אייל חומסקי ,  אבנר סטפק ורעיה ועידית שטראוס ששילמו תמורת שולחן אך נעדרו מהאירוע .  כמה פתחו את הארנק ?  באירוע נאספו יותר מ-2 מיליון שקל .
 
אמיר קס משלם 100 אלף שקל לשולחן ,  שלמה שמלצר מסתפק ב-50 אלף
שולחן הזהב

