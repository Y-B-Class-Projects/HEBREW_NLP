כתב אישום :  זיוף ת.ז ופאה נכרית הובילו למשיכה במרמה של 2.5 מ' ש' מחשבון בקופות כלל גמל
שני עבריינים הצליחו באמצעים פשוטים במיוחד להתחזות ולמשוך מיליונים
שני עבריינים מואשמים בכך שכמעט הצליחו לרוקן חשבון עמיתה בקופת גמל בחברת כלל גמל באמצעות תעודת זהות מזויפת והולכת שולל של עורך דין .  לפי כתב האישום שהוגש היום לבית משפט השלום בתל אביב ,  השניים הצליחו להוציא 2.5 מיליון שקל ,  וכפסע היה ביניהם ובין השגת 4.7 מיליון שקל נוספים.לפי כתב האישום ,  האמצעי המרכזי של אברהם רימון  ( 71 )  וצביה לנטוש  ( 52 )  להשגת כספי החיסכון של העמיתה היה זיוף תעודת זהות שבה נראית לנטוש חובשת פיאה . " בכל פעם שצביה פעלה על מנת לקדם את תוכנית הקשר ,  היא חבשה את הפיאה לראשה ",  נטען בכתב האישום.לפי המתואר ,  לנטוש פגשה בדצמבר 2009 את עו"ד שלמה ארבל והתחזתה בפניו באמצעות תעודת הזהות המזויפת .  רימון ולנטוש ,  כך עולה ,  תיארו בפני ארבל את רימון כאדם עסוק העונה לשם  " זאב ",  שהוא קרוב משפחה של לנטוש .  זו האחרונה תוארה כאלמנה שאינה בקיאה בכספים ולכן נדרשת עזרת ארבל ברכישת דירה בפרויקט דיור מוגן במגדלי הים התיכון בכפר סבא.זמן מה לאחר מכן ,  פגשה לנטוש בארבל בבנק אוצר החייל בכפר סבא .  לשיטת המדינה ,  היא התחזתה לחברת קופת הגמל באמצעות תעודת הזהות המזויפת בפני פקידי הבנק ,  פתחה במרמה בסיוע ארבל חשבון בנק על שם חברת הקופה ואף קיבלה פנקס צ'קים.בסוף דצמבר 2009 ,  כך טוענת הפרקליטות ,  הציגה לנטוש את עצמה באמצעות התעודה המזויפת בפני פקידי כלל גמל במשרדיהם בשכונת יד אליהו בתל אביב .  היא שאלה מה יתרה החשבונות ונענתה שמדובר ב-7.2 מיליון שקל.ימים אחדים לאחר מכן ,  נטען ,  נפגשה לנטוש עם ארבל במשרדי כלל ,  התחזתה שוב באמצעות התעודה וביקשה להעביר 2.5 מיליון שקל ל"חשבונה "  בסניף בכפר סבא .  לאחר מכן הוציאה לנטוש 10,250 שקל מהחשבון והעבירה לארבל כשכר טרחה.לפי התביעה ,  באמצע ינואר השנה ניסתה לנטוש למשוך מהחשבון בכפר סבא 2.1 מיליון שקל ,  אך הבנק סירב לפעולה זו .  לפיכך בשבועות שלאחר מכן משכה לנטוש כ-150 אלף שקל .  את יתרה הסכום העבירה לבית ההשקעות אקזיט והוא הופקד בחשבון בבנק המזרחי .  במקביל משכו שני הנאשמים צ'ק נוסף מהחשבון בכפר סבא לטובת אקזיט וקיבלו במזומן 20 אלף דולר ו-99 אלף שקל .  בסופו של דבר הצליחו להוציא את כל הכסף מהחשבון.מכתב האישום עולה כי לאחר הצלחה זו ,  ניסו השניים להשיג את יתרת הכסף שנותרו בקופות הגמל- 4.7 מיליון שקל .  ביום בו הגיעה לנטוש למשרדי כלל גמל ,  באמצע פברואר השנה ,  היה יום לאחר שהתלוננה העמיתה במשטרה על הכספים שנעלמו .  לנטוש נעצרה עם הגעתה למשרדי כלל.רימון ולנטוש ,  שלהם עבר פלילי עשיר בתחום המרמה והרכוש ,  מואשמים בקשירת קשר לפשע ,  זיוף בנסיבות מחמירות ,  התחזות כאדם אחר ,  שימוש במסמך מזויף ,  קבלת דבר במרמה בנסיבות מחמירות וניסיון לקבל דבר במרמה בנסיבות מחמירות .  התובעת היא ליהי מלצמן מפרקליטות תל אביב .
 
כתב אישום :  זיוף ת.ז ופאה נכרית הובילו למשיכה במרמה של 2.5 מ' ש' מחשבון בקופות כלל גמל
שני עבריינים הצליחו באמצעים פשוטים במיוחד להתחזות ולמשוך מיליונים

