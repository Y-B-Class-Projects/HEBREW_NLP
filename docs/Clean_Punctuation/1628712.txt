קרן הגידור ספירה נחשפת :  תשואה של 360% מ-2001 - פי 3 מת"א 100 
בתקופה זו הניבו נאסד"ק ו-500 S תשואות שליליות של כ-15% ות"א 100 עלה ב-105% .  קרן הגידור מהגדולות בישראל ,  עם כרטיס כניסה של חצי מיליון דולר ,  נחשפת על ידי TheMarker .  ראיון נדיר עם דויד ליבר ,  מנכ"ל ספירה ניהול קרנות
 >  >  2009 היתה אחת השנים היפות ביותר שידע שוק המניות הישראלי .  מדד ת"א 25 זינק ב-75% ,  ות"א 100 עלה בכ-89% .  אבל המשקיעים של קרן הגידור ספירה - מקרנות הגידור הגדולות בישראל - נאלצו להסתפק בפחות מחצי מזה .  מדו"חות הקרן לנובמבר שהגיעו לידי themarker עולה כי הקרן השיגה מתחילת 2009 תשואה דולרית של 41% .  המדד הרלוונטי להשוואה מול ביצועי קרן ספירה הוא מדד ת"א 100 ,  שכן עיקר הפורטפוליו שלה ,  57.5% ,  מושקע בישראל .  עוד 10.3% מושקעים בארה"ב ו-0.6% במדינות אחרות .  היתר מושקע במזומנים או בשווי מזומנים .  דו"חות הקרן חושפים את הפוזיציות הגדולות שלה בנובמבר שהשפיעו על ביצועיה .  בזק ,  פז ונצבא היו האחזקות שמשכו את הקרן מטה ,  ואילו עליות בלאומי ובקליל תעשיות שיפרו את ביצועיה .  עם זאת ,  השקעות הקרן משתנות תדיר .  ספירה ניהול קרנות היא חברת קרנות הגידור מהגדולות בישראל ומנהלת כיום יותר מ-300 מיליון דולר בשתי קרנות - קרן ספירה ,  שבה מנוהלים יותר מ-200 מיליון דולר ,  וקרן ספירה גלובל הלת'קר ,  שהוקמה ב-2007 ובה שותף גם מורי ארקין ,  והמנהלת יותר מ-100 מיליון דולר .  ההשקעה המינימלית בקרן ספירה היא חצי מיליון דולר .  הקרן הוקמה על ידי ישראל מור ורון סנטור  ( חתנו של יצחק שרם )  ,  שהם גם השותפים הבכירים בקרן לצד דורון ברין .  היא מנוהלת על ידי דויד ליבר ודורון ברין ופועלת מ-2001 ,  אך נפתחה למשקיעים מהציבור הרחב רק בתחילת 2004 .  הקרן גובה מהמשקיעים בה דמי ניהול של 1.5%-2% בשנה ועוד 20% הצלחה מתוך הרווח .  קבוצת שרם-פודים החזיקה בחברת ניהול הקרנות 42.5% מאז 2004 ועד 2009 ,  אלא שבמאי האחרון ,  עקב הקשיים שאליהם נקלעה אז ,  נאלצה הקבוצה לממש חלק מאחזקותיה בחברה וירדה לאחזקה של 20% .  רון סנטור מחזיק בכ-18% מהחברה ,  ובסך הכל מחזיקים סנטור ,  ברין ,  מור ומנהלים בכירים נוספים בכשני שלישים ממנה .  השנה הצטרפו אליהם בחברת ניהול הקרנות שני משקיעים נוספים שקנו את אחזקותיהם מקבוצת שרם-פודים - אדי שלו ,  שותף מנהל בקרן ההון סיכון ג'נסיס ויו"ר לשעבר של אופנהיימר ישראל ,  ואודי גלברד ,  מנכ"ל לשעבר באופנהיימר ישראל .  מאז הקמת הקרן ועד היום שילשלו השותפים לכיסם דמי ניהול ודמי השתתפות ברווחי הקרן המוערכים בעשרות רבות של מיליוני שקלים ואף יותר מכך .  ב-2007 ,  השנה האחרונה שלגביה ניתן דיווח על דמי ההשתתפות ברווחים בקרן ,  הם הסתכמו ב-26 מיליון שקל .  ב-2008 לא נהנו השותפים מדמי השתתפות ברווחים שכן הקרן הפסידה ,  אבל ב-2009 דמי ההצלחה צפויים להיות אף גבוהים משהיו בעבר ,  שכן היקף הנכסים המנוהלים הוא הגבוה בתולדות הקרן .  משקיעים ללא מינוף ספירה מבצעת פוזיציות לונג  ( קנייה )  ושורט  ( מכירה בחסר )  על מניות שונות ,  ופוזיציות אלה משתנות באופן תדיר ,  בניגוד לקרן השקעות שמחזיקה בחברות לאורך זמן .  הקרן משקיעה את הונה בלבד ,  ללא עזרת מינוף .  בנובמבר 2009 תרמו פוזיציות הלונג של הקרן 2.6% לביצועיה ,  ופוזיציות השורט קיזזו מהתשואה 0.4% .  ב-11 החודשים הראשונים של 2009 תרמו פוזיציות הלונג 30.6% לתשואה ופוזיציות השורט תרמו לה 4.4% נוספים .  דו"חות הקרן מפרטים למשקיעים גם את החשיפה למגזרים .  החשיפה הגדולה של ספירה בנובמבר היתה למגזר השירותים ,  עם 19.4% מכספי הקרן ,  ומגזרים בולטים נוספים עם שיעורי חשיפה של כ-10%-11% היו מגזרי הפיננסים ,  חברות האחזקה והחברות התעשייתיות .  חשיפה מצומצמת היתה לקרן למגזר הפרמצבטיקה  ( 1.7% )  ,  למדדים עצמם  ( 2.1% )  ,  למגזר הסחורות  ( 3.4% )  ולמגזרי הטכנולוגיה והנדל"ן  ( 5%-5.6% )  .  חלק הארי  ( 48.5% )  של אחזקות הקרן מושקע בחברות גדולות ,  15.4% בחברות בינוניות ו-4.5% בחברות קטנות .  למרות הביצועים המאכזבים של ספירה ב-2009 ,  המשקיעים בה יכולים להיות מרוצים מביצועיה בתשע השנים האחרונות .  מתחילת 2001 ועד סוף 2009 השיגה ספירה תשואה של 360% בהשוואה לתשואה של 105% בת"א 100 ,  ותשואות שליליות של כ-15% בנאסד"ק וב-500 s & p .  גם ביצועיה מאז 2004 ,  עת נפתחה לקהל הרחב ,  עוקפים את ת"א 100 .  הקרן הניבה למשקיעים תשואה של 150% בשש שנים אלו ,  בעוד מדד ת"א 100 עלה ב-79% .  את התשואה העודפת הצליחה ספירה להשיג בעיקר בשנים הקשות בשוקי ההון .  ב-2001 למשל היא עלתה ב-22% בזמן שמדד ת"א 100 ירד ב-10% ,  ובשנה לאחר מכן היא ירדה ב-0.2% כשת"א 100 ירד ב-30% .  ב-2008 ,  כשת"א 100 ירד ב-53% ,  ספירה ירדה ב-10% . " ב-2009 ראו מי יצא מהר מהלם הקרב "" יש לנו שאיפה להכות את מדדי מניות לאורך המחזור הכלכלי השלם - כלומר בטווח הבינוני והארוך ולא בהכרח בשנה בודדת ",  אומר דויד ליבר ,  מנכ"ל ספירה ניהול קרנות . " הראייה הנכונה היא לשמור על הקופה היטב ,  אבל להיות גמיש מספיק כדי לנצל הזדמנויות . " במרחץ הדמים של הרבעון האחרון ב-2008 הרווחנו כסף בזכות פוזיציה הגנתית מאוד ,  אבל ב-2009 קראנו את המפה והתחלנו לקנות כשאחרים עדיין מכרו בלחץ .  אנחנו לא מאמינים במזעור הסיכונים אלא בניהול סיכונים אקטיבי ,  תוך יעד סיכון נמוך אך מוגדר . " אם ב-2008 ראו מי שחה בלי בגד ים ,  כדברי וורן באפט ,  אז ב-2009 ראו מי יצא מהלם הקרב מהר .  שתי היכולות האלו חשובות לרווחיות ארוכת טווח .  אם מחברים יחד את 2008 ו-2009 ,  המשקיעים של ספירה עשו 27% בעוד מדד תל אביב 100 ירד ב-8% ".  למה אתם משווים את הביצועים לת"א 100 ?   " ת"א 100 הוא מדד קצת יותר רחב מת"א 25 .  אנחנו אמנם כבדים מאוד בחברות גדולות ,  אך ת"א 100 כולל גם חברות בינוניות ולכן מייצג אותנו טוב יותר .  אבל זה רק חצי הסיפור :  אנחנו גם שואפים לתשואה אבסולוטית ,  כלומר לא להפסיד כסף באף שנה .  ב-2008 הפסדנו 10% ,  אך יחסית למדד שירד ביותר מ-50% כמעט עמדנו ביעד ".  אבל יש לכם השקעות גם בארה"ב ובמקומות אחרים . " קרן ספירה משקיעה בעיקר בחברות שהן ישראליות או קשורות .  לא משנה איפה הן נסחרות ,  העיקר שהן נסחרות בבורסה עם נזילות ראויה .  אנחנו משקיעי ערך ,  ומשקיעים רק בחברות שאנחנו מבינים בהן .  יכול להיות שנשקיע בצמדים כמו לונג בכי"ל ושורט על פוטאש המתחרה שלה ,  או שנעשה ארביטראז' של שורט על קרדיט סוויס ולונג על כור אם אנחנו חושבים שיש דיסקאונט בכור שצפוי להיסגר ".  איך הצלחתם להכות את המדד לאורך השנים ?   " אנחנו קרן דפנסיבית מאוד .  סטיית התקן שלנו היא 5.5% ,  לעומת ת"א 100 שבו סטיית התקן היא 14% ,  ולכן התשואה ליחידת סיכון גבוהה יותר .  בדרך כלל אנחנו עולים את מרבית העליות כאשר יש עליות ויורדים מעט מאוד ,  אם בכלל ,  כשיש ירידות . " יש לנו צוות מחקר מאוד רציני שעושה סטוק פיקינג  ( בחירה סלקטיבית של מניות בודדות - ש"ש )  ומנהלי השקעות שניהול סיכונים הוא נר לרגליהם .  אנחנו בוחרים מניות היטב .  גם לשילוב הפוזיציות בלונג ושורט יש השפעה גדולה . " ב-2007 למשל ת"א 100 עלה 25% ,  ואנחנו עלינו 22% עם חשיפה נמוכה יחסית .  לו כל התיק שלנו היה בלונג כמו השוק היינו עושים בין 40% ל-50% ,  אבל כאמור אנו עושים שימוש בהגנות .  השורט נותן גם הגנה בירידות תוך חשיפה נטו נמוכה ,  כך שיש לו השפעה חיובית בנטו לאורך זמן ,  גם אם היא קטנה בהרבה מתרומת צד הלונג של התיק . " אם צד הלונג הוא ההתקפה ,  השורט הוא ההגנה ,  ומשחק טוב עובר מצד לצד ובמקום הנכון .  זהו יתרון גדול מול מנהלי לונג אם עושים בו שימוש נכון ".   " כמעט שלא ראינו פדיונות ב-2008"ב-2007 ניהלתם 260 מיליון דולר ,  ב-2008 ניהלתם 186 מיליון דולר וכיום אתם מנהלים יותר מ-300 מיליון דולר .  איך אתה מסביר את התנודות בהיקף הנכסים המנוהלים ?   " ב-2008 היה לנו פדיונות של משקיעים זרים שמשכו הרבה כסף .  היו קרנות שלא איפשרו למשקיעים לפדות את הכסף ,  אבל אצלנו זה אפשרי בכל רבעון .  ב-2009 גייסנו עשרות רבות של מיליוני דולרים ,  אבל אנחנו נהנים גם מהתשואות בקרן ".  כמה הרווחתם עד היום מדמי ניהול ?   " המודל העסקי בנוי על דמי ניהול נמוכים יחסית בתוספת דמי הצלחה של 20% מהרווח .  אנחנו לא רוצים שהרווח יבוא מדמי הניהול .  אנחנו מוציאים אותם על הצוות ,  בעיקר על מנהלי השקעות ואנליסטים ".  אז כמה הרווחתם ?   " אנחנו לא מפרסמים מספרים ,  אבל הנתונים למשקיעים הם אחרי שמנכים את דמי הניהול ודמי ההצלחה .  יש גם אצלנו ,  כמו ברוב הקרנות ,  מנגנון שנקרא סף רווח מצטבר  ( high watermark )  ,  כלומר אם ירדנו ב-2008 ב-10% אז נחזיר את ה-10% לפני שמותר לנו לגבות דמי הצלחה ".  מהי התחזית שלכם ל-2010 ?   " תחת הדיסקליימר שהנבואה ניתנה לשוטים אנחנו חושבים שהעולם ימשיך להתאושש ב-2010 ,  ושיחד עם ההתאוששות עדיין יהיו כיסים של צרות שצריך לטפל בהם ".  אילו כיסים ?   " בעיות במדינות כמו דובאי ,  יוון ,  ספרד ואולי מדינות מסוימות במזרח אירופה .  יהיו גם פירמות שלא ישרדו ,  ולכן הזעזועים יימשכו פה ושם ,  ואני לא מדבר על ישראל באופן ספציפי .  עם זאת ,  הכלכלות חוזרות בהדרגה לצמיחה - בשווקים המתעוררים צמיחה מהירה ,  בארה"ב צמיחה קלה ובאירופה צמיחה שולית בלבד .  התוצאה היא שעדיין יהיו תנודתיות ועצבנות ,  אבל בסך הכל השווקים - מול סביבת ריביות שתמשיך להיות נמוכה - צפויים לתפקד טוב .  זה לא אומר שיהיו עליות של 40% בשנה ,  אבל אנו חושבים שצריכות להיות עליות ברוב השווקים בעולם ".  אוהבים את מגזר התקשורת אילו מגזרים נראים לך מעניינים ?   " להערכתי צריכה להיות תשואה עודפת למגזרים דפנסיביים עתירי תזרים ודיבידנד ,  כי עדיין יש סביבה שבה אנשים נזהרים יותר ,  ולכן אנחנו חושבים טוב מאוד על פארמה ,  חושבים שאנרגיה זה סיפור טוב וגם טכנולוגיה בצורה סלקטיבית .  מגזר נוסף שאנחנו מאוד אוהבים כבר הרבה זמן הוא תקשורת - יש בו דיבידנדים גבוהים ונכונות בעלים לחלק ,  אז זה מגזר עם תחתית מוצקה יחסית .  גם מגזר חברות הביטוח נראה לנו מעניין ".  ומה עם הבנקים ?   " הבנקים זה יותר מורכב .  הבנקים הם ראי המשק ובעיקרון הם לא יקרים ,  אבל מצד שני סימני השאלה לגבי חשיפות ספציפיות ושינויים בסנטימנט הם רחבים יותר ".  אילו סימני שאלה ?   " ישנה עדיין רמת הסיכון של עונת הסדרי החוב שטרם הסתיימה .  הראות פחות טובה ,  וייתכנו יותר הפתעות ועצבנות .  חשוב לזכור שעל אף שאנו משקיעי ערך ,  הראייה שלנו נגזרת תמיד מהתפתחויות תוך כדי תנועה .  אם המשק הולך לצמוח ואנחנו בטוחים בכך ,  הבנקים יהיו בסדר - אבל יכול להיות שהתוואי יהיה תנודתי יותר .  זה מגזר שאנחנו משקיעים בו כעת באופן אופורטוניסטי יותר ,  והזדמנויות יש תמיד ". 

קרן הגידור ספירה נחשפת :  תשואה של 360% מ-2001 - פי 3 מת"א 100 
בתקופה זו הניבו נאסד"ק ו-500 S תשואות שליליות של כ-15% ות"א 100 עלה ב-105% .  קרן הגידור מהגדולות בישראל ,  עם כרטיס כניסה של חצי מיליון דולר ,  נחשפת על ידי TheMarker .  ראיון נדיר עם דויד ליבר ,  מנכ"ל ספירה ניהול קרנות

