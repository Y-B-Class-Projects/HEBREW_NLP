נתיחת הגופה קבעה :  לאון בן ה-7 לא נאנס
נתיחת גופתו של לאון קלנטרוב בן ה-7 שנרצח במהלך סוף השבוע ,  קבעה כי הוא לא נאנס לפני שנחנק למוות .  אתמול הוא הובא למנוחות בבית העלמין באשדוד
 ( צילום :  שי מכלוף ,  עריכה :  גדי וינסטוק ,  קריינות :  אילן שניג ) 
לאון קלנטרוב בן ה-7 ,  שנרצח במהלך סוף השבוע ביישוב בני עי"ש לא נאנס ,  כך עלה אמש  ( ראשון )  מנתיחת גופתו .  מהנתיחה שנערכה במכון לרפואה משפטית באבו כביר עולה עוד ,  כי רוצחו של קלנטרוב חנק אותו למוות .
 לאון בן ה-7  ,  שנרצח על פי החשד בידי התאומים אדיר ונאור סודמי ,  הובא אתמול למנוחות בבית העלמין באשדוד .  ההלוויה נערכה בנוכחות עשרות אנשים ,  ואביו של לאון בקושי הצליח לומר עליו  " קדיש "  ופרץ בבכי כל העת .  אמו של לאון לא אמרה מילה במהלך ההלוויה ורק הביטה על גופת בנה .
 מנהלת בית הספר  " אופק "  בו למד לאון ומורתו של לאון ספדו לו וסיפרו על ההשקעה של הוריו של לאון בבנם ועל הארוחות שהכינו לו . " אני זוכרת איזו עוגה נהדרת הם הכינו ליום הולדתך ",  אמרה המורה .  ראש מועצת בני עי"ש ,  מארק בסין ,  אמר להורים : " זה אסון כבד .  אין לי מלים שיכולות לנחם אתכם .  אי אפשר להבין את המעשה הנורא הזה .  החיוך של לאון זועק לשמיים ".  
ראש הממשלה בנימין נתניהו התייחס לאירועים האלימים שהתרחשו במהלך סוף השבוע ,  במסגרתם נרצחו קלנטרוב וכן הפעוטה פרומה אנשין בירושלים . " אני מבקש להביע זעזוע על רצח הילד והפעוטה ",  אמר נתניהו בפתח ישיבת הממשלה אתמול . " אנחנו נקים היום צוות שרים בראשות שר המשפטים יעקב נאמן בהשתתפות השר לביטחון הפנים יצחק אהרונוביץ ושר הרווחה יצחק הרצוג ונבחן צעדים נוספים בנוסף לקיימים על מנת להבטיח את ביטחון הילדים מזוועות כאלה ",  אמר .
 
נתיחת הגופה קבעה :  לאון בן ה-7 לא נאנס
נתיחת גופתו של לאון קלנטרוב בן ה-7 שנרצח במהלך סוף השבוע ,  קבעה כי הוא לא נאנס לפני שנחנק למוות .  אתמול הוא הובא למנוחות בבית העלמין באשדוד

