 " בעשור הקרוב ארגונים יתחרו על מנהלים ,  לא על טכנולוגיה "
 בעבר רצה כל מהנדס צפוני לעבוד ברפאל .  כיום ,  כששוק העבודה עמוס באפשרויות ,  הבינו בתעשייה הביטחונית שאין ברירה אלא לעשות מאמץ משמעותי כדי לשמר את הטובים ביותר .  5% מהעובדים כבר אותרו לתוכניות פיתוח ייחודיות
 >  >   " בעשור הקרוב התחרות בין ארגונים תהיה על המנהלים ולא על טכנולוגיה ",  זהו המוטו שמנחה את לליב כהן ,  הממונה על פיתוח משאבי האנוש ברפאל ,  בפרויקט שהיא מובילה בשנתיים האחרונות :  בניית עתודה ניהולית ותוכנית ניהול קריירה לעובדי החברה .  מדובר במוטו מעט לא צפוי ,  כשמדובר בארגון שנודע בזכות המובילות הטכנולוגיות שלו .  עובדה מפתיעה לא פחות ,  היא שעד לפני כשנתיים לא עלתה על הפרק בכל 60 שנותיו של הארגון תוכנית דומה . " בעבר ,  ההתקדמות בחברה היתה תהליך ספורדי ,  שנתפר על פי צורכי העובד והארגון ",  אומר יגאל סרברו ,  סמנכ"ל משאבי האנוש של רפאל ,  מהנדס תעשייה וניהול ,  ש"התגלגל "  כהגדרתו לתפקיד הנוכחי . " לא היתה תוכנית ברורה שהראתה לעובד אפשרויות או משרות שיתפנו עבורו בעתיד ",  אומר סרברו . " תמיד דיברו על ניהול תפקיד ,  אבל זה נשאר ברמת הסיסמאות ,  וכל עובד היה אחראי על בניית הקריירה שלו .  התהליך אמנם עבד במשך שנים ,  אבל לא באופן אופטימלי .  הגענו למסקנה שצריך לנקוט בגישה אחרת ",  הוא מציין .  דרושה מהפכה רפאל ,  המעסיקה כ-5,800 עובדים ,  היתה ברוב שנותיה יחידת סמך של משרד הביטחון והפכה רק בעשור האחרון לחברה ממשלתית עסקית לכל דבר .  התחרות בשוק הביטחוני ,  הקושי הגובר בגיוס עובדים מצוינים והצורך בשימור עובדים מצטיינים הביאו את קברניטי החברה להבנה כי יש צורך במהפכה . " השוק משתנה ",  אומר סרברו . " אם לפני 30 שנה כל סטודנט מצטיין בטכניון היה מגיע אלינו ,  כיום יש הרבה מאוד אופציות אחרות .  כארגון חפץ חיים שרוצה להצליח הבנו שנדרש פרויקט משמעותי וחוצה ארגון .  מבחינתנו זה תהליך חדשני ויומרני ,  ואנחנו מייחסים לו חשיבות בדיוק כמו לפיתוח מוצרים טכנולוגיים ".  התחלתם אותו בדיוק בזמן שחברות השקיעו בעיקר בהישרדות . " נכון ,  והנתונים מוכיחים שהכנסות החברה לא נפגעו אלא אף עלו באותה תקופה ".  מהו עיקרון הבסיס התוכנית ?   " עובד מצטיין בסטארט-אפ או בחברה קטנה יכול להגיע לתפקיד סמנכ"ל תוך שלוש שנים .  הדרישות שלנו גבוהות יותר ,  ועקומת הלמידה ברפאל אטית יחסית .  מוביל של מערכת או פרויקט צריך להכיר כמה דיסציפלינות ,  וכפועל יוצא של המורכבות ,  ההתקדמות נמשכת זמן רב באופן יחסי ומתפתח תסכול מסוים .  לכן ,  הבנו שאנחנו חייבים לספק לעובדים אופק ברור .  השאיפה שלנו היא להצליח לגדל מנכ"ל מבפנים ,  מבחינתנו זה יראה על חוסן ארגוני ".  העתודה הניהולית תוכנית יצירת האופק ברפאל מתחלקת לשניים :  איתור עתודה ניהולית ,  ובמקביל יצירת מסלול קידום מקצועי .  איתור העתודה הניהולית החל בסקר הערכה היקפי של עמיתים וממונים שמילאו מנהלי החברה והמשיך בימי אבחון במרכזי הערכה שאליהם נשלחו כ-400 עובדים ,  מהם נבחרו 280 עובדים ,  כ-5% מכלל העובדים ברפאל .  בשלב הבא הוגדרו מסלולי התפתחות אפשריים למאותרים ,  ומופו התנסויות ומיומנויות ניהול נדרשות כדי לגבש מערך הכשרות אישי וקבוצתי .  לשם כך נעזרים ברפאל במערכת ממוחשבת המפרטת כל אחד מהשלבים בטבלה מסודרת לפי לוחות זמנים .  כהן ,  המפקחת על התוכנית ,  מדגישה כי אחרי שנתיים הארגון נמצא בעיצומו של התהליך והפירות ,  כלומר מינויים חדשים ,  ייראו רק בעוד שנתיים-שלוש . " אנחנו לא שואפים לתכנן הכל ב-100% ",  אומרת כהן . " צריך להשאיר גם אופציות פתוחות .  ועדיין ,  ממצב של 'כיבוי שריפות' ,  אנחנו מתקדמים למצב שבו נוכל באמת לבחור את האדם הטוב והמתאים ביותר לתפקיד .  כשלא מתכננים ,  האנשים הטובים עסוקים במשהו אחר ,  או שהאדם המתאים ביותר לא עבר הכשרה מספקת .  ככל כשמאתרים מוקדם יותר אנשים בעלי פוטנציאל ,  אפשר לחשוף אותם ליותר תהליכים ולהגדיל את טווח ההתנסות שלהם ".  אחת הבעיות שיצר התהליך החדש היא חיכוך עם שכבת הניהול הקיימת ,  שחשה לעתים שפולשים לה לטריטוריה .  הפתרון שנמצא לכך ברפאל הוא ניהול כפול של עתודת המנהלים ,  על ידי המנהל הישיר ,  אבל גם על ידי סמנכ"ל משאבי האנוש .  סרברו : " באופן טבעי ,  מנהל לא רוצה לאבד עובד טוב שמיועד לתפקיד אחר ,  והחיכוך כמעט מתבקש .  מדובר מבחינתו בנכס יקר ערך מכל בחינה - וכאן נכנסת התרומה שלי .  ברגע שאדם אמור לסיים קדנציה ,  הוא צף אצלי במערכת כשחקן עם כרטיס חופשי - ואז צריך לבדוק מה השלב הבא שהוא צריך לעבור ,  אילו תפקידים פנויים מתאימים לו ואיך אפשר לקדם אותו בתוך הארגון .  לתפישתי ,  נכון להיום בכל תפקיד - גם אם אתה עושה אותו מצוין - צריך להתמיד כחמש שנים בממוצע ".  מסלול ייחודי לעובדים מקצועיים אחת הבעיות בחברות גדולות ,  ובכלל ,  היא הרצון של איש מקצוע לעלות בסולם הדרגות באמצעות ניהול אנשים ,  בין אם הוא מתאים לכך או לא .  כך מאבדת החברה איש מקצוע מצוין ,  ועלולה לקבל מנהל בינוני או אף גרוע .  כדי להימנע מתהליך כזה נפתח ברפאל במקביל למסלול המנהלים מסלול פיתוח לקידום מומחים מקצועיים ,  המיועד לאנשי טכנולוגיה וחוקרים ,  שאליו משתייכים כיום כ-50 עובדים .  המסלול מאפשר התקדמות במעמד הארגוני והטבות שוות ערך לאלו של מנהלים בדרגים שונים .  החוקרים והמפתחים שזוהו כמצטיינים ולא נשאבו למסלול הניהולי יכולים להגיע עד למשרת עמית מחקר ,  השווה מבחינת התנאים לזה של ראש יחידה ,  האחראי על 300 איש .  בין ההטבות שמהם נהנים עובדים במסלול נמנים מימון לימודים מתקדמים ,  אפשרות להקדיש עד 20% מזמן העובדים בעבודה למחקר ,  פורומים מקצועיים והדרכות של המהנדסים הבכירים של החברה .  כל שאר העובדים ,  שלא אותרו לעתודה הניהולית או למסלול המקצוענים ,  עוברים מסלולי הכשרה מקצועיים פנים ארגוניים ,  ומקבלים סיוע באיתור כיווני התפתחות רוחביים בארגון .  החברה מציעה גם אתר השמה פנימי .  באתר מתפרסמות כל המשרות הפנויות בארגון ,  והעובדים יכולים להגיש מועמדות אפילו בעילום שם ,  ובלבד שיענו על הקריטריונים המבוקשים .  אחראית לנושא בחברה מראיינת את המועמדים בדיסקרטיות ,  ואם הם עונים על כל הקריטריונים וסיימו  " קדנציה "  בתפקידם הנוכחי ,  מתבצעת פנייה מסודרת אל הממונה .  לדברי סרברו , " אם עולה בעיה והממונה לא רוצה לשחרר עובד ,  המקרה מגיע לשולחני .  לרוב הדברים נסגרים ברמות הנמוכות ,  ולפעמים קורה שאני מזהה שבאמת אי אפשר לשחרר עובד בחצי השנה הקרובה ,  מכיוון שהוא באמצע פרויקט ,  למשל ,  ואז אני יכול להקפיא את המשרה כדי שהוא לא יאבד את ההזדמנות .  העובדה שאנחנו ארגון גדול מאפשרת את זה ".  בתחום שימור העובדים משהו כבר משתנה בעקבות התוכנית ?   " רק 2% מהעובדים שרצינו עזבו אותנו בשנה האחרונה ,  ובשנים שלפני כן לא יותר מ-4% בשנה ,  כך שהנתונים משביעי רצון יחסית ",  אומר סרברו ."  עם זאת ,  התחרות על סטודנטים מצטיינים או בעלי ניסיון מקצועי וניהולי היא עצומה ולא פוסקת לרגע .  האתגר הגדול הוא לזהות מוקדם מומחים טכנולוגיים עם מוכוונות ניהולית - מדובר בחיה נדירה .  אנחנו נחושים בדעתנו לזהות אנשים כאלה ,  כדי לטפח ולשמר אותם אצלנו במקום אצל המתחרים ".  career@themarker.com 

" בעשור הקרוב ארגונים יתחרו על מנהלים ,  לא על טכנולוגיה "
 בעבר רצה כל מהנדס צפוני לעבוד ברפאל .  כיום ,  כששוק העבודה עמוס באפשרויות ,  הבינו בתעשייה הביטחונית שאין ברירה אלא לעשות מאמץ משמעותי כדי לשמר את הטובים ביותר .  5% מהעובדים כבר אותרו לתוכניות פיתוח ייחודיות

