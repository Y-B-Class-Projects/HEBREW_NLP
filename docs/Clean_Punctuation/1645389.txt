דיווח :  איש חמאס סייע למוסד בחיסול מבחוח
העיתון  " אל-חליג "  היוצא לאור באיחוד האמירויות מצטט את מפקד משטרת דובאי ,  שטוען כי איש של ארגון חמאס העביר למוסד מידע אודות ביקורו של אל-מבחוח בדובאי 
" איש חמאס שיתף פעולה עם המוסד והעביר להם מידע על ביקורו של בכיר הארגון מחמוד אל-מבחוח לפני חודש בדובאי - וכך סייע בחיסולו "   כך צוטט הבוקר  ( ראשון )  מפקד משטרת דובאי ,  הגנרל דאחי חלפאן ,  בעיתון  " אל-חליג' "  הרואה אור באיחוד האמירויות .  הגנרל חלפאן הוסיף כי אותו איש חמאס היה  " היחיד שידע כי אל-מבחוח צפוי להגיע לדובאי והוא מי שהדליף למוסד את הידיעה ,  על כן הוא הרוצח האמיתי ".  
בנוסף קרא הגנרל חלפאן לחמאס לקיים חקירה פנימית מקיפה לבדוק כיצד דלף המידע הרגיש אל המוסד .  הוא ציין כי זיוף הדרכונים מהווה הוכחה לכך שהמוסד מעורב בחיסול אל-מבחוח : " זוהי שיטת העבודה של המוסד ",  אמר וגילה כי משטרת דובאי נושאת באמתחתה פרטים נוספים אודות חיסול אל-מבחוח .
 ייתכן ואיש החמאס שאליו מתכוון הגנרל חלפאן הוא בכיר הזרוע הצבאית של חמאס ,  נהרו מסעוד .  לפני כשבועיים וחצי דיווח עיתון כוויתי כי מסעוד ,  שהתלווה לאל-מבחוח בביקורו בדובאי ,  נעצר על ידי כוחות הביטחון המקומיים בחשד למעורבות כלשהי בחיסול אל-מבחוח .  בימים האחרונים נטען כי מסעוד דווקא נעצר בסוריה בחשד שהיה מעורב בחיסול אולם שלשום הוא קיים ראיון טלפוני עם ערוץ הטלוויזיה של חמאס והכחיש את הדברים בתוקף .
 
דיווח :  איש חמאס סייע למוסד בחיסול מבחוח
העיתון  " אל-חליג "  היוצא לאור באיחוד האמירויות מצטט את מפקד משטרת דובאי ,  שטוען כי איש של ארגון חמאס העביר למוסד מידע אודות ביקורו של אל-מבחוח בדובאי

