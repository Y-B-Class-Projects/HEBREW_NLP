טכנאי yes התאגדו והקימו ועד פעולה 
 >  >  לראשונה בחברת תקשורת פרטית התאגדו טכנאי חברת הטלוויזיה בלוויין yes תחת הסתדרות העובדים .  העובדים הקימו ועד פעולה שיפעל לשיפור תנאי העסקתם .  במכתב ששיגרה מנכ"לית האגף לאיגוד מקצועי בהסתדרות ,  מירה ארינובסקי ,  להנהלת yes ,  הודיעה על ההתארגנות .  ארינובסקי קראה להנהלה להיכנס למשא ומתן עם ועד הפעולה במטרה לחתום עמו על הסכם עבודה קיבוצי שיסדיר את תנאי העסקתם של הטכנאים . " אנו רוצים לעגן את תנאי העסקתנו בהסכם עבודה קיבוצי שעליו נחתום מול ההנהלה ,  כדי לתת את השירות הטוב ביותר ללקוחות החברה ",  אמר יו"ר ועד הפעולה ,  ליאור דרוקר .  העובדים טוענים שקיים חשש לביטחונם התעסוקתי ב-yes ,  מאחר שמנהלי עבודה אזוריים בחברה פיטרו עובדים בחודשים האחרונים ,  בהם טכנאים ותיקים .  עוד הם טוענים כי משכורותיהם נמוכות ,  בדרך כלל מעט יותר משכר המינימום במשק ,  ושעות העבודה שלהם אינן מוסדרות .  התארגנות הטכנאים בההסתדרות מצטרפת לשורת התארגנויות של עובדים בענפים נוספים ,  כמו בסונול ,  תפרון וחברת המתנ"סים .
 
טכנאי yes התאגדו והקימו ועד פעולה 
nan
