דלק לקשת
הרשות השניה אישרה העברת 20% ממניות קשת לחברת ג'י.אן קומיוניקשיין אינדסטריס בע"מ אשר בשליטתה של גל נאור ,  בתו של איש העסקים יצחק תשובה
מועצת הרשות השנייה אישרה הערב ,   ( ראשון )  את העברת מניות בנק לאומי בזכיינית ערוץ 2 קשת לחברת ג'י.אן קומיוניקשיין אינדסטריס בע"מ אשר בשליטתה של גל נאור ,  בתו של איש העסקים יצחק תשובה .  עסקת מכירת מניות בנק לאומי התבצעה למעשה כבר בחודש ספטמבר האחרון ,  אז רכשה החברה של נאור 20% ממניות הזכיינית תמורת כששה מיליון דולר .  בנק לאומי נדרש למכור את אחזקותיו בקשת בשל מגבלות הבעלויות הצולבות - לבנק מניות ב- yes .  בנוסף אישרה הרשות את מינוים של הדירקטורים מטעם ג'י.אן קומיוניקשיין אינדסטריס ,  נאור עצמה ועידן ולס .  ולס כבר שיתף פעולה בעבר עם קשת כשהתמודד בריאליטי  " השגריר ",  אולם לא זכה .  
עסקת מכירת מניות לאומי בקשת למשפחת תשובה בוצעה על פי הערכות באמצעות החברה של הבת גל נאור בשל מגבלת האחזקות של האב יצחק תשובה על גופי תקשורת נוספים .  תשובה מחזיק כיום כ-16% ממניות HOT באמצעות חברת דלק שבשליטתו ולא היה יכול לרכוש בעצמו מניות בקשת .
 יושבת ראש מועצת הרשות השנייה נורית דאבוש בירכה את הדירקטורים הנכנסים והודתה לנציגי בנק לאומי שפעלו כדירקטורים במשך שנים ארוכות .  דאבוש ציינה כי הוא מאמינה שהיציבות הכלכלית והאיכות המסכית תמשיך לאפיין את קשת .
 
דלק לקשת
הרשות השניה אישרה העברת 20% ממניות קשת לחברת ג'י.אן קומיוניקשיין אינדסטריס בע"מ אשר בשליטתה של גל נאור ,  בתו של איש העסקים יצחק תשובה

