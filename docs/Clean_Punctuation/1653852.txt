גולדמן סאקס לא ממליץ יותר על טבע
ענק ההשקעות מסיר את מניית החברה מרשימת המניות המומלצות : " העלייה החזקה במניית טבע אינה מותירה מקום לעליית ערך נוספת ",  הסבירו בגולדמן 
" העלייה החזקה במנית טבע אינה מותירה מקום לעלית ערך נוספת "  כותב רנדל סטניצקי אנליסט בגולדמן סאקס כהסבר להחלטתו להסיר את טבע מרשימת המניות המומלצות .  
טבע נסחרת במחיר של 61 דולר למניה שנמוך ב-9% ממחיר היעד של גולדמן סאקס למנית החברה ב-12 החודשים הקרובים .  סטניצקי מציין שהמגמות בשוק התרופות הגנריות עדיין חיוביות וטבע ממוצבת היטב כדי ליהנות מהן .  עם זאת ,  לאחר שהחברה ביצעה כמה השקות של מוצרים חשובים ונוכח הניתוח של פוטנציאל הרווח מהשקות עתידית נראה ששווי השוק של החברה הוא השיקול העיקרי להמלצת הקניה של המנייה .  
סטניצקי מציין שמנית טבע עלתה ב-36%  ( תשואה כוללת דיבידנד של 38% )  מאז הכללתה במדד המניות המומלצות של גולדמן סאקס ביולי 2008 לעומת ירידה של 10% במדד S & P500 .  
סטניצקי מציין שהסיכויים של רכישת החברה הגנרית הגרמנית רציופארם על ידי טבע אינם ברורים עדיין .  לדבריו אם טבע לא תזכה במכרז ייתכן שהדבר ייתפש כצעד מחושב של חברה שאינה מעוניינת לשלם מחיר מופרז אולם מאידך ידגיש את הצורך ברכישה אחרת נוכח ההנחות בדבר צמיחה חזקה של טבע מחוץ לארה"ב ,  בין היתר באמצעות רכישות .  מניית טבע יורדת כעת ב-1.1% לעומת עלייה של 0.2% במדד ת"א 25 .
 
גולדמן סאקס לא ממליץ יותר על טבע
ענק ההשקעות מסיר את מניית החברה מרשימת המניות המומלצות : " העלייה החזקה במניית טבע אינה מותירה מקום לעליית ערך נוספת ",  הסבירו בגולדמן

