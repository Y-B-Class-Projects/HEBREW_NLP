מכבי חיפה :  בוקארי וגדיר תורגלו במקום דבאלישווילי
בקבוצה קיימת שביעות רצון מההתקדמות של הגנאי ,  שמתחרה עם גדיר על המקום בהרכב מול סכנין במקום החלוץ הגאורגי
מכבי חיפה המשיכה היום  ( חמישי )  בהכנותיה לקראת המשחק ביום ראשון מול בני סכנין .  בחיפה מאוד מרוצים מהניצחון על מכבי תל אביב ,  שהמשיך את מאזן הבית המדהים של הקבוצה ,  אבל לא מתכוונים להקל ראש במשחק הקרוב כי אצטדיון דוחא תמיד נחשב מוקש עבור הירוקים .
 לקראת המשחק קיבלה מכבי חיפה בשורות טובות ,  כשבירם כיאל ומוחמד גדיר יהיו כשירים למשחק ויעמדו לרשות המאמן אלישע לוי .  נראה כי כיאל יחזור להרכב על חשבון ג'ון קולמה או גוסטבו בוקולי ,  כשגם לגדיר יש סיכוי להופיע בהרכב .  החלוץ הצעיר תורגל לסירוגין בין ה-11 ,  כשההפתעה באימון מצד המאמן הירוק הייתה בהצבתו של סאדאת בוקארי בהרכב הראשון ,  על חשבונו של ולדימיר דבאלישווילי ,  שסובל מבצורת הבקעות לאחרונה .
 בקבוצה מרוצים מקצב ההתקדמות של הגנאי בשבועות האחרונים ועל פי האימון היום סיכוי גבוה כי יערוך בכורה בהרכב ביום ראשון ,  כשיוצב בהתקפה לצד שלומי ארבייטמן .  מי שבכל מקרה ייעדר הוא ז'ורז'ה טשיירה המוצהב ,  ובמקומו יפתח שי מימון ,  שהיה מאוכזב ממעמדו ועתה יזכה לשני משחקים בהרכב הראשון ,  כשגם בשמינית גמר הגביע מול הפועל רמת גן צפוי למלא את מקומו של דקל קינן .
 
מכבי חיפה :  בוקארי וגדיר תורגלו במקום דבאלישווילי
בקבוצה קיימת שביעות רצון מההתקדמות של הגנאי ,  שמתחרה עם גדיר על המקום בהרכב מול סכנין במקום החלוץ הגאורגי

