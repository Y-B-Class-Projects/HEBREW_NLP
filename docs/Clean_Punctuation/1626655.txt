90 דקות לברדה ב-0:0 של גנק
חלוץ נבחרת ישראל היה בינוני ולא הצליח להושיע את קבוצתו מתיקו נוסף .  גנק רושמת משחק שמיני ברציפות ללא ניצחון
התקופה הרעה של גנק בליגה הבלגית נמשכה גם הערב  ( שלישי )  ,  כאשר קבוצתו של אליניב ברדה רשמה את משחקה השמיני ברציפות ללא ניצחון ,  כשסיימה ב-0:0 חלש עם סט .  טרוידן במסגרת המחזור ה-21 של הליגה .  חלוץ נבחרת ישראל רשם תשעים דקות במדי גנק ,  אלא שגם הוא לא הצליח למצוא את הרשת ולהעניק לקבוצתו שלוש נקודות בפעם הראשונה מאז ה-2 בנובמבר ,  אז ניצחה גנק 0:2 את סרקל ברוז' .  
ברדה עוד הספיק לאיים על השער בדקה ה-79 ,  אך הבעיטה שלו לא היתה מדויקת ,  והמשחק המשעמם הגיע לסיומו ללא שערים .  לאחר ההפסד נמצאת גנק במקום העשירי בליגה ,  עם 20 נקודות ,  כאשר הפער שלה מהקו האדום עומד על 11 נקודות ,  וזה מהמקום השלישי עומד על 16 נקודות .  בהמשך הערב תארח סרקל ברוז' את סטנדארד ליאז' .
" זה לא מה שהקהל בא לראות ",  אמר ברדה המתוסכל בסיום לתקשורת הבלגית . " זה היה יותר לחימה מכדורגל ,  וזה משחק שצריך לשכוח ".  באשר ליכולתו עצמו העונה בגנק ,  הוסיף החלוץ : " אני מרגיש הרבה יותר טוב לאחרונה ".  ברדה אף התייחס להצטרפותו של סמואל יבואה לחוד ההתקפה של גנק ,  ואמר : " אני יודע שיש לו משחק ראש חזק ומקווה שהוא יודע לדבר עברית ". 
במשחק נוסף הפסידה סטנדארד ליאז' 2:0 לסרקל ברוז' ונמצאת במקום השביעי .  רמי גרשון לא שותף .
 
90 דקות לברדה ב-0:0 של גנק
חלוץ נבחרת ישראל היה בינוני ולא הצליח להושיע את קבוצתו מתיקו נוסף .  גנק רושמת משחק שמיני ברציפות ללא ניצחון

