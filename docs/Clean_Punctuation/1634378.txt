בכירים בסיסקו וטוויטר :  2010 צפויה להיות טובה לרכישות בתחום הטכנולוגיה
הרכישות בתחום ההיי טק ב-2008 וב-2009 הסתכמו ב-188 מיליארד דולר ,  בהשוואה ל-220 מיליארד דולר ב-2007
בשנה הקרובה צפוי גידול צפוי במספר הרכישות בתחום ההיי-טק ,  בשל הריביות הנמוכות והעליות בשוקי המניות ,  כך צופים בכירים בחברות הטכנולוגיה סיסקו ,  סילבר לייק וטוויטר ." חברות כמו סיסקו יוכלו לנצל את התנאים הטובים השנה ולהגדיל את רכישותיהן ",  אמר צ'רלס כרמל ,  סגן נשיא בחטיבת המיזוגים והרכישות של סיסקו ,  במסגרת פאנל שערכה אתמול בלומברג בסן פרנסיסקו .  ג'ים דיווידסון ,  מייסד שותף בחברת ההשקעה הפרטית סילבר לייק ,  ודיק קוסטולו ,  סמנכ"ל התפעול של טוויטר ,  שנכחו גם הם בפאנל ,  אמרו שהרוכשים צפויים להיות יותר אגרסיביים השנה.היקף הרכישות בתחום הטכנולוגיה ב-2008 וב-2009 גם יחד הסתכם ב-188 מיליארד דולר ,  בהשוואה לעסקות בסך 220 מיליארד דולר ב-2007 בלבד ,  לפי נתוני בלומברג .  בשנה שעברה חברות צמצמו את הוצאותיהן וקיצצו משרות כדי לשרוד במהלך המשבר החמור ביותר מאז השפל הגדול .  כרמל כינה את המחצית הראשונה של 2009  " חורף גרעיני ",  שבו היתה תנודתיות גדולה מדי בשווקים מכדי להשלים עסקות ." ישנו תיאבון עצום - כשרואים את הריביות בשיעור אפסי ",  אמר דיווידסון ,  שהחברה שלו מחזיקה בענקית ציוד התקשורת האמריקאית אוואיה ,  ובנתח בסקייפ.לאחר שהשנתיים האחרונות היו הגרועות ביותר עבור הנפקות הון סיכון מאז אמצע שנות ה-70 ,  צפויה 2010 להיות שנה טובה למשקיעי הון סיכון ,  אמרה ליסה באייר .  באייר ייעצה בהנפקתה הראשונה של גוגל ב-2004 ,  וכיום מנהלת חברת ייעוץ בבעלותה.טוויטר ,  שבה מושקעות חברות הון סיכון כמו יוניון סקוור ונצ'רס ובנצ'מרק קפיטל ,  אינה מתכננת הנפקה בזמן הקרוב ,  אמר קוסטולו .
 
בכירים בסיסקו וטוויטר :  2010 צפויה להיות טובה לרכישות בתחום הטכנולוגיה
הרכישות בתחום ההיי טק ב-2008 וב-2009 הסתכמו ב-188 מיליארד דולר ,  בהשוואה ל-220 מיליארד דולר ב-2007

