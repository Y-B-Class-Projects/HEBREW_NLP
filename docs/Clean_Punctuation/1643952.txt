סרט ישראלי-פלסטיני על המאבק בגדר ההפרדה זוכה להצלחה בברלין 
" בודרוס ",  המתעד את מאבקם של תושבי הכפר בעל אותו השם נגד הגדר החוצה את שטחו ,  זכה להקרנה בפסטיבל היוקרתי .  מפיקת הסרט : " עם הקהל הישראלי זה יהיה יותר מסובך "
 סרט תעודה ישראלי-פלסטיני-אמריקאי ,  העוסק במאבקם של תושבי בודרוס נגד גדר ההפרדה ,  מעורר עניין רב בפסטיבל ברלין .  הסרט  " בודרוס ",  שבוים על ידי ג'וליה באשה ,  עוקב אחרי עאיד מוראר ,  פלסטיני מהכפר בודרוס הנאבק בעזרת בתו בת ה-15 בגדר ההפרדה המאיימת לחלק את הכפר ,  כשהם מסתייעים בתמהיל בלתי אפשרי של פעילי פתח ,  חמאס וגם פעילים ישראלים שכולם עובדים יחדיו למען המטרה .  יחד ,  קיימה התנועה שהקים מוראר למעלה מ-50 הפגנות נגד הגדר .  
אמש  ( שני )  התקיימה הקרנת הסרט בפסטיבל ,  במסגרת ה"פנורמה "  היוקרתית המוקדשת לסרטי תעודה מובחרים מסביב לעולם .  הסרט הוקרן באולם מלא בכ-400 ישראלים ,  פלסטינים וגרמנים סקרנים ,  שניסו להבין כיצד פלסטינים ויהודים משתפים פעולה בנושא פוליטי רגיש כל כך . 
" הקהל הבינלאומי פשוט לא ידע שיש ישראלים שמתנהגים עם פלסטינים בצורה לא אלימה ",  אמרה לוואלה !  תרבות מפיקת הסרט רונית אבני ,  בשיחה מברלין . " הרבה אנשים שאלו בעיקר שאלות של מידע  להבין בדיוק מה קורה שם ".  
" זה עבר בסדר גמור .  אני יודעת שזה סיפור קשה ומציאות קשה וגם אנחנו לא ידענו איך אנשים יגיבו .  בסופו של דבר זה יצא טוב יותר ממה שציפינו .  כנראה שזה קהל של אנשים שרגילים לראות סרטים דוקומנטריים וידעו למה לצפות .  כשנביא את זה לארץ זה יהיה קצת יותר קשה ".  
הסרט הספיק לעשות רושם חיובי גם על העיתונות הגרמנית .  הפרנקפורטר אלמגיינה צייטונג פרסם ביקורת ארוכה וחיובית למדי על הסרט . " 'בודרוס' הוא הסרט מורכב ,  סרט תעודה שלא מטיף ושמראה תמונה מאוזנת ",  נכתב בעיתון הנפוץ .  כעת נערך משא ומתן בין הפקת הסרט לחברות הפצה שונות על הקרנתו באופן סדיר בחו"ל וגם בישראל הוא צפוי להיות מוקרן בחודשים הקרובים .  אלא שעבור אבני ,  הסיפור הוא אחר לגמרי . 
" לא יודעת אם נקבל פה פרס ",  אומרת אבני , " הדבר המשמעותי עבורי הוא להיות דווקא בברלין ,  דווקא בגרמניה עם הסרט הזה .  חשבתי על זה במסיבה שהיתה לכבוד הסרטים הישראלים בפסטיבל  איזו גאווה זו להיות בגרמניה עם סרט כזה ". 

סרט ישראלי-פלסטיני על המאבק בגדר ההפרדה זוכה להצלחה בברלין 
" בודרוס ",  המתעד את מאבקם של תושבי הכפר בעל אותו השם נגד הגדר החוצה את שטחו ,  זכה להקרנה בפסטיבל היוקרתי .  מפיקת הסרט : " עם הקהל הישראלי זה יהיה יותר מסובך "
 
