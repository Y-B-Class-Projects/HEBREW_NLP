צ'רנוי לתובעת :  הפרסומים השליליים אודותיי נבעו מאינטרסים של מתחריי העסקיים
השופט עודד מודריק :  לבדוק אם זאבי וצ'רנוי היו צריכים לדווח למשרד התקשורת על מעורבותו ברכישת מניות בזק 
" לא משנה מה גד זאבי חשב ,  אם הוא ומיכאל צ'רנוי לא דיווחו על מעורבות צ'רנוי בעסקה למשרד התקשורת ,  ייתכן שהם עברו עבירה ",  כך אמר היום שופט בית המשפט המחוזי בתל אביב ,  עודד מודריק ,  במשפט מניות בזק .  זאבי וצ'רנוי מואשמים בקבלת כ-20% ממניות בזק במרמה תוך הסתרת חלקו של צ'רנוי בעסקה ממשרד התקשורת .  קודם לכן אמר מודריק כי סביר שלזאבי היה יותר נוח שלא לחשוף את מעורבות צ'רנוי בעסקה בשל הדימוי של אוליגרכים רוסים באותה עת.במהלך החקירה הנגדית של צ'רנוי ניסתה עו"ד מיכל סיבל-דראל מהמחלקה הכלכלית בפרקליטות המדינה להראות שצ'רנוי היה מודע כבר לפני ההסכם עם זאבי מאוקטובר 99' לפרסומים שליליים אודותיו .  לשיטתה ,  מודעותו לכך היא המניע לכאורה להסתרתו בעסקה מאחורי גבו של זאבי.היום הוזכרה לצ'רנוי שיחה שבה המזכירה שלו ושותפו ,  זאב רום ,  מביעים דאגה על כך שצ'רנוי צולם לעיתון עם אדם השייך לפשע המאורגן .  בשיחה מאוגוסט 99' השניים חוששים פן הדבר ישפיע על סיכויו לקבלת דרכון .  צ'רנוי ענה לתובעת כי הפרסומים השליליים אודותיו נבעו מאינטרסים של מתחריו העסקיים .  הוא עומת עם ראיות נוספות שמצביעות על כך שצ'רנוי וזאבי צופים שצ'רנוי לא יקבל אישור ממשרד התקשורת .  השופט העיר שאין באמירות אלה הוכחה לכך שהשמועות היו נכונות אלא רק לבחון אם זאבי וצ'רנוי היו מודעים להן .  עו"ד גד נשיץ ,  שייצג את צ'רנוי בעסקה ,  העיד במשפט לפני ארבע שנים כי צ'רנוי לא היה צריך לדווח על ההתקשרות עם זאבי למשרד התקשורת או לבנקים .  נשיץ היה חשוד בפרשה אך התיק נגדו נסגר .  המחלקה הכלכלית של פרקליטות המדינה יוצגה על ידי עורכי הדין סיבל-דראל ותמר רוסמן .  צ'רנוי מיוצג על ידי עו"ד ירון קוסטליץ ממשרד וינרוט .
 
צ'רנוי לתובעת :  הפרסומים השליליים אודותיי נבעו מאינטרסים של מתחריי העסקיים
השופט עודד מודריק :  לבדוק אם זאבי וצ'רנוי היו צריכים לדווח למשרד התקשורת על מעורבותו ברכישת מניות בזק

