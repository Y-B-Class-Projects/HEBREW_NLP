תביעת ירושה בסך מאות מיליוני דולרים של איש עסקים מאקואדור תידון בישראל
אלפרדו זיידמן צ'רנינסקי ,  שמת ב-2003 ,  החזיק רכוש בישראל ,  אקואדור ,  ארה"ב ואירופה
 >  >  בית המשפט לענייני משפחה בישראל מוסמך לדון בחלוקת העיזבון של איש העסקים הישראלי לשעבר אלפרדו זיידמן צ'רנינסקי ,  שהתגורר ונפטר באקואדור - כך קבע באחרונה בית המשפט המחוזי בתל אביב ,  בניגוד לעמדת אלמנתו ובניו של צ'רנינסקי .  עזבונו של צ'רנינסקי נאמד במאות מיליוני דולרים .  צ'רנינסקי החזיק ברכוש בישראל ,  אקואדור ,  ארה"ב ואירופה .  בין היתר החזיק ברשתות קניונים ,  מרכולים ,  חנויות צעצועים ,  נדל"ן ,  חשבונות בנק וכספות .  הוא נפטר ב-2003 באקואדור ,  לאחר שהיה בתרדמת במשך 13 שנים בעקבות תאונה .  במהלך השנים הפעילו את עסקיו שני בניו .  עם פטירתו ביקשה בתו ויויאן ,  המתגוררת בישראל ,  את חלקה בעיזבון .  לטענתה ,  אחיה התעלמו ממנה והמשיכו לעסוק בנכסי העיזבון כבשלהם .  ב-2006 היא הגישה לביהמ"ש לענייני משפחה בתל אביב ,  באמצעות עו"ד אלדד כורש ממשרד עמית ,  פולק ,  מטלון ,  בקשה למינוי מנהל עיזבון זמני ולהוצאת צו ירושה .  אחיה ואמה ,  המתגוררים באקואדור  ( אחד מהם מחזיק דירה בישראל ומתגורר בה לפרקים )  ,  התנגדו לבקשה .  לטענתם ,  סמכותו של בית המשפט בישראל מוגבלת לנכסי המנוח המצויים בישראל ,  שהוערכו ב-11 מיליון שקל .  ביהמ"ש לענייני משפחה קבע כי בסמכותו להוציא צו ירושה על כלל נכסי המנוח ולא רק על אלה שבישראל .  צו הירושה הוא הצהרתי ומכריז על זהות היורשים וחלקם בעיזבון ,  אך אינו קובע את היקפו .  בעקבות זאת עירערו אלמנתו ובניו לבית המשפט המחוזי .  לטענתם ,  בית המשפט המתאים לבירור התביעה נמצא באקואדור ,  מאחר שאביהם היה אזרח אקואדור עשרות שנים ,  מרבית רכושו היה שם ומרבית יורשיו מתגוררים במדינה .  השופט ד"ר קובי ורדי דחה את הערעור וקבע כי מסקנת ביהמ"ש לענייני משפחה נכונה .  הוא ביקר את האחים על שהם מנהלים בישראל תביעות נגד בנקים בנוגע לעיזבון ,  אך טוענים כי לעניין תביעה זו הפורום הישראלי אינו נאות .  עוד קבע כי האחים לא הוכיחו שמרבית העיזבון נמצא באקואדור .  האחים והאלמנה חויבו לשלם לאחות שכר טרחת עו"ד בסך 40 אלף שקל .
 
תביעת ירושה בסך מאות מיליוני דולרים של איש עסקים מאקואדור תידון בישראל
אלפרדו זיידמן צ'רנינסקי ,  שמת ב-2003 ,  החזיק רכוש בישראל ,  אקואדור ,  ארה"ב ואירופה

