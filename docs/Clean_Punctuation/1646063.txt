ליגת האלופות :  שטוטגרט וברצלונה נפרדו ב-1:1
שטוטגרט תפסה את ברצלונה ביום חלש ובמחצית ראשונה גרועה ,  קאקאו העלה אותה ליתרון ,  אבל החמצות מנעו ממנה להגדיל אותו .  במחצית השנייה זלאטן כבר חתם 1:1 והגרמנים ירדו מאוכזבים .  אולימפאיקוס - בורדו 1:0
לא הרבה פעמים בשנתיים האחרונות נתפסה ברצלונה ביום רע  .  הערב  ( רביעי )  זה קרה ושטוטגרט ,  עם תצוגת כדורגל טובה מאוד ,  עשתה את העבודה הנדרשת כדי להביך את אלופת אירופה .  בעצם כמעט את כל העבודה כי המשחק ביניהן בשמינית גמר ליגת האלופות הסתיים ב-1:1 בלבד .
 הקבוצה של כריסטיאן גרוס ,  שנמצאת במגמת התאוששות מרשימה מאז הגעתו של המאמן השוויצרי וניצחה בשישה משמונת משחקי הליגה האחרונים שלה ,  הביכה את הגנת בארסה שוב ושוב במחצית הראשונה ,  הגיעה להזדמנויות ,  אבל כבשה רק פעם אחת מרגלי קאקאו ,  שבסוף השבוע הבקיעה רביעייה נגד קלן .  במקום לרדת למחצית ביתרון של שניים או שלושה שערים ,  שטוטגרט הסתפקה ב-0:1 ושער שוויון של זלאטן איברהימוביץ' בתחילת המחצית השנייה עצר את המומנטום שלה .  לצערם של השוואבים ,  הגומלין בקמפ נואו כנראה יראה אחרת .
 במשחק השני שנערך היום הוכיחה בורדו פעם נוספת כמה היא חזקה ,  מרוכזת ובטוחה .  הצרפתים הציגו משחק טקטי נגד אולימפיאקוס נלהבת ,  עצרו את היוונים שוב ושוב וגנבו שער חוץ אחד בתוספת הזמן של המחצית הראשונה .  עם 0:1 בחוץ ,  נראה שלורן בלאן ושחקניו נמצאים בדרכם הבטוחה לשלב הבא .
 שטוטגרט התקיפה הרבה דרך צד שמאל ובאמצעות המגן האיטלקי כריסטיאן מולינרו ,  שהגיע בפגרת החורף מיובנטוס ,  אבל השער שלה הגיע דווקא אחרי הגבהה של טימו גבהרט מצד ימין ונגיחה מצוינת של קאקאו .  
אחרי השער שהיא ספגה ,  ברצלונה איבדה את הצפון .  החלוץ הברזילאי המשיך לעשות שמות בהגנה שלה ,  חלב ניהל נכון דרך המרכז ושטוטגרט נראתה נחושה בהרבה למצוא את הרשת ואף קופחה על ידי השופט שלא פסק לזכותה פנדל .  בדקות הללו ברצלונה התקשתה לעבור את מחצית המגרש וכל חילוץ כדור של הגרמנים במרכז המגרש הפך להתקפה מתפרצת מסוכנת בצד השני .
 לצערם של שחקני שטוטגרט ,  הם לא ניצלו את ההזדמנות הדי נדירה להגדיל את היתרון והירידה למחצית סייעה ליריבתם להתיישר .  שבע דקות בתוך המחצית השנייה השווה זלאטן ל-1:1 .  השער שהיא ספגה הוציא משטוטגרט הרבה אוויר .  האורחים היו קרובים להשלים מהפך ,  אבל הפעם קופחו בעצמם אחרי שהשופט לא ראה נגיעת יד ברורה של מולינרו על קו השער
דקה 25 :  גול !  טימו גבהרט התנהל עם הכדור באגף הימני והעלה היטב לכיוון הקורה השמאלית ,  קאקאו הגיע בתזמון מושלם ונגח פנימה .  0:1 לשטוטגרט .
 דקה 28 :  התקפה של שטוטגרט נעצרה ביד של ג'רארד פיקה ,  השופט ההולנדי ביורן קויפרס לא הגיב .
 דקה 31 :  קאקאו נשלח לכדור עומק בתוך הרחבה וניער מעליו את רפא מארקז ,  אבל הכדור נבלם לקרן רגע לפני השני של הגרמנים .
 דקה 33 :  קאקאו דהר לתוך הרחבה ובעט כדור שטוח מזווית לא קלה ומ-15 מטרים ,  ואלדס ירד והדף בעזרת הרגל .  
דקה 40 :  הזדמנות ראשונה לברצלונה .  מסי חלף על פני שחקן מקומי במהירות ובעט כדור שטוח מחוץ לרחבה ,  להמאן ירד והדף בקושי ,  הכדור התגלגל ,  פגע בקורה והשוער אסף אותו .  
דקה 52 :  גול !  פיקה עלה גבוה לכדור גובה בתוך הרחבה והוריד בראש לזלאטן שבעט מקרוב ,  להמאן הדף פעם אחת ,  אבל הכדור חזר לשבדי שגילגל פנימה .  1:1 .
 דקה 63 :  הגנת בארסה לא הצליחה להרחיק הגבהה משמאל ,  חדירה קיבל את הכדור כ-13 מטרים מהשער ,  אבל בעט שטוח ברגל שמאל ,  החוצה .  
דקה 69 :  להמאן יצא גרוע לכדור קרן ותפס אוויר ,  הכדור נחת ברגליים של איברהימוביץ' ,  זה בעט כדור חזק וכריסטיאן מולינרו ,  שעמד על קו השער ,  הדף את הכדור לקרן בעזרת היד .  השופט קויפרס לא ראה ולא שמע .  
שטוטגרט :  יינס להמאן ,  סטפנו סלוצי ,  סרדאר טאסקי ,  מתיו דלפייר ,  כריסטיאן מולינרו ,  טימו גבהרט  ( סבסטיאן רודי ,  84 )  ,  כריסטיאן טראש  ( זדרבקו קוזמנוביץ' ,  58 )  ,  סמי חדירה ,  אלכסנדר חלב ,  קאקאו ,  פאבל פוגרבניאק  ( צ'יפריאן מאריקה ,  64 ) 
ברצלונה :  ויקטור ואלדס ,  קרלס פויול ,  ג'רארד פיקה ,  רפא מארקז  ( גבי מיליטו ,  58 )  ,  מקסוול ,  סרג'י בוסקטס ,  יאיא טורה  ( תיירי הנרי ,  52 )  ,  צ'אבי ,  אנדרס אינייסטה ,  ליונל מסי ,  זלאטן איברהימוביץ' .
 המחצית הראשונה הייתה מהוססת ,  כשבורדו מתעקשת להכתיב את הקצב ,  לקרר את ההל החם באתונה ולהותיא את ההתלהבות מהשחקנים באדום-לבן .  נגיחה מסוכנת של אולוף מלברג אמנם סיכנה את הצרפתים כבר בפתיחת המשחק ,  אבל היא לא בישרה על הבאות ,  כששתי הקבוצות לא מגיעות להזדמנויות במשך דקות ארוכות .  רגע לפני שהשופט מוריד את הקבוצות להפסקה ,  גילו לורן בלאן ושחקניו שהשליטה שלהם במתרחש יכולה אפילו להשתפר ונגיחה של מיקאל סיאני אחרי כדור חופשי העניקה לאלופת צרפת שער חוץ יקר .
 אולימפיאקוס עתשה מאמצים גדולים להשוות במחצית השנייה ,  אבל נתקלו בהגנה נהדרת של האורחים ובמשחק מסודר שלא התיר פרצות או טעויות .  דווקא בורדו הייתה קרובה יותר לשני עם מתפרצות מסוכנות ,  אבל באופן כללי כמו במחצית הראשונה ,  גם כעת לא נרשמו הזדמנויות גדולות .  בורדו השיגה את מבוקשה וגם חזרה עם ניצחון .  כמו שזה נראה הערב ,  אולימפיאקוס תזדקק לנס כדי לעלות לרבע הגמר .  
דקה 4 :  מלברג נגיע ראשון לכדור חופשי של חסוס דאטולו ,  אבל נגח כ-30 סנטימטרים מהמסגרת .
 דקה 33 :  וונדל בעט כדור אלכסוני חזק משמאל לימין ,  שחמק ליד הקורה של ניקופולידיס .
 דקה 45+2 :  גול !  יוהאן גורקוף העלה כדור חופשי חזק ומסובב מצד שמאל ,  ההגנה היוונית קפאה ומיקאל סיאני הגיע מאחור בעוצמה ונגח פנימה מתוך רחבת החמש .  0:1 לבורדו .  
דקה 77 :  פלאסיל קיבל את הכדור 20 מטרים מהשער היווני בסופה של התקפה יפה ,  אבל בעט גבוה מעל המשקוף .  
דקה 81 :  שאלמה תיעתע בהגנה המארחת והעביר לוונדל ,  הברזילאי בעט כדור שטוח אדיר מ-15 מטרים ,  שחלף סמוך לקורה השמאלית של ניקופולידיס .
 דקה 90 :  דרבישייר נגח אחרי קרן ,  הכדור הגיע ללואה-לואה שהוסיף נגיחה משלו ,  אבל הכדור נבלם על הקו .  
אולימפיאקוס :  אנטוניס ניקופולידיס ,  וסיליס טורוסידיס ,  אולוף מלברג ,  אברהם פפאדופולוס ,  ראול בראבו ,  אנצו מארסקה ,  ירוקליס סטולטידיס ,  כריסטיאן לדסמה  ( ג'וואד זאירי ,  64 )  ,  חסוס דאטולו ,  לומאנה לואה-לואה ,  קוסטס מיטרוגלו  ( מאט דרבישייר ,  78 )  .
 בורדו :  סדריק קראסו ,  מתיו שאלמה ,  מיקאל סיאני ,  מארק פלאנוס ,  בנואה טרמולינאס ,  לודוביק סאנה ,  וונדל  ( ז'וסייה ,  82 )  ,  פרננדו ,  יוהאן גורקוף ,  ירוסלאב פלאסיל  ( יוהאן גופראן ,  82 )  ,  מרואן שמאק .
 
ליגת האלופות :  שטוטגרט וברצלונה נפרדו ב-1:1
שטוטגרט תפסה את ברצלונה ביום חלש ובמחצית ראשונה גרועה ,  קאקאו העלה אותה ליתרון ,  אבל החמצות מנעו ממנה להגדיל אותו .  במחצית השנייה זלאטן כבר חתם 1:1 והגרמנים ירדו מאוכזבים .  אולימפאיקוס - בורדו 1:0

