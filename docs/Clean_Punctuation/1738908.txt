רוצים לשלוח עובד לארה"ב ?  הבקשות להצבת עובדים מתייקרות ב-20% 
ייקור האגרות יחול גם על יזמים זרים שמעוניינים לקבל גרין קארד קבוע בארה"ב .  הערכות :  העלייה לא תגרום לחברות בישראל להימנע משליחת עובדים לארה"ב
 >  >  רשות ההגירה האמריקאית  ( uscis )  החליטה לייקר באופן משמעותי את האגרה שעל חברות לשלם עבור הבקשות להצבת עובדים בתחומי ארה"ב .  הרשות גם ייקרה את האגרה עבור בקשות שמגישים יזמים זרים לקבלת גרין קארד קבוע .  עו"ד פרי נובוטני ,  מומחה לדיני הגירה בארה"ב ,  אומר כי החל ב-23 בנובמבר ,  אגרת i140 עבור הצבת עובד זר בארה"ב תעלה למעסיק 580 דולר ,  לעומת 475 דולר עד כה - עלייה בשיעור של 22% .  אגרה אחרת שעומדת להתייקר  ( i829 )  נוגעת לבעלי גרין קארד זמני שהשקיעו לפחות מיליון דולר לפחות ,  בבית עסק או מפעל המעסיק לפחות 10 עובדים וקיבלו על סמך השקעה זאת זמן זאת גרין קארד לשנתיים .  יזמים אלה ,  המעוניינים להישאר בארה"ב ,  חייבים להגיש בקשה לגרין קארד קבוע .  האגרה הכרוכה בהגשת הבקשה תעלה החל בנובמבר 3,750 דולר ,  לעומת 2,850 דולד עד כה - עלייה בשיעור של 31.5% .  ייקור בולט נוסף שעליו החליטה רשות ההגירה האמריקאית הוא של עלות האגרה לזירוז הטיפול בבקשות של מעסיקים להצבת עובדים בארה"ב ל-1,225 דולר ,  לעומת 1,000 דולר עד כה - עלייה של 22.5% .  לדברי נובוטני ,  הנימוק של רשות ההגירה האמריקאית לייקור האגרות הוא כי 90% מתקציבה של הרשות מקורו באגרות הנגבות עבור בקשות מסוג זה ,  וכי הרשות מחויבת על פי החוק לבדוק בכל שנתיים את העלות הריאלית של מתן השירות . " התייקרות זו לא תגרום לחברות ישראליות להירתע מלשגר עובדים לארה"ב ",  אומר נובוטני .  לדבריו ,  חברות בישראל יהיו מוכנות לשלם את הסכומים החדשים הנדרשים מהן ,  מכיוון שהצבת עובדים מטעמן בארה"ב משרתת את מטרותיהן העסקיות . " ממילא ההצבה כרוכה בהוצאות גדולות הקשורות לעובד המוצב בארה"ב ,  והעלאת סכומי האגרות אינה משמעותית ביחס להוצאות אלה ",  מוסיף נובוטני .  העלאה בשיעור מתון יותר של 10% תחול באגרות קטנות יותר כמו אגרה יש לשלם עבור ערעור על החלטה של רשות ההגירה  ( כמו החלטה שעניינה סירוב לאשר הנפקת ויזת עבודה )  וכן באגרה עבור בקשה להארכת תוקף הגרין קארד או בקשה להסרת תנאים מגבילים עבור מי שנישאו לאזרחי ארה"ב .
 
רוצים לשלוח עובד לארה"ב ?  הבקשות להצבת עובדים מתייקרות ב-20% 
ייקור האגרות יחול גם על יזמים זרים שמעוניינים לקבל גרין קארד קבוע בארה"ב .  הערכות :  העלייה לא תגרום לחברות בישראל להימנע משליחת עובדים לארה"ב

