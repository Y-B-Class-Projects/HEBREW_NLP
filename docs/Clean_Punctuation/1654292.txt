שאלה פתוחה
חברה הציעה לך התנסות לסבית ,  ואת מפחדת שהחבר ידפוק ויזרוק ?  הפסיכולוגית אילנה עונה לכם
חברה הכי טובה שלי התוודתה בפני ואמרה לי שהיא חושבת שהיא מאוהבת בי .  היא הציעה לי להתנשק ואולי אפילו מעבר .  אני מרגישה שבא לי לנסות אבל מפחדת ,  מה כדאי לי לעשות ? 
פונה יקרה ,
 למעשה קיבלת הצעה להתנסות מינית לסבית ועצם העניין עצמו מעורר בך סקרנות ומשיכה .  להתנסות במגע אינטימי עם אישה אין רע לכשלעצמו ,  אלא שעלייך לברר ממה את מפחדת.האם את מפחדת מחוסר המקובלות היחסי של העניין ,  האם את מפחדת שיתעוררו בך דחפים מיניים עזים כלפיי החברה ,  או שמא את מפחדת מהסתבכות רגשית בה תתקשי לעמוד ? 
חברתך ככל הנראה מאוהבת בך ,  כך שלא ברור האם מבחינתה מתאים לה להתנסות בחוויה מינית בלבד או שמא היא עלולה להיפגע מכך .  האם את מפחדת שיחסיי החברות הנוכחיים עם חברתך יגיעו לקיצם במתכונת הנוכחית ,  ואולי יגרם נתק ביניכן ?  השאלות העולות כאן הן לא רק לגבי התנסות מינית לסבית אלא גם שאלות על רגשות ואודות חברות .  
האם את יכולה להפריד בין כל אחד מן התחומים ולברר לעצמך ממש את חוששת ?  האם החששות שבתוכך ,  שעם כל הפיתוי והמשיכה שיש במצב אולי את לא ממש בשלה לכך ,  בשל עצם העניין או בשל האחריות הכרוכה בכך כלפי חברתך ? 
קשה לייעץ לך מה לעשות ואולי כדאי ללבן את הציפיות ההדדיות בינך ובין החברה על מנת להבהיר לעצמך מה הן עמדותיה ומהן עמדותיך ביחס להתנסות המינית.כל טוב ,
 אילנה .
 אני בת 18 ודתייה .  לפני כחודשיים הכרתי בחור חילוני שגדול ממני בשנתיים ,  ומאז אנחנו חברים .  
הוא החבר הראשון שלי ,  לעומת זאת הוא עבר בחייו הרבה התנסויות באהבה ובמין.הוא לא לוחץ עליי ,  אבל אני מרגישה שהסקס חסר לו ולמרות שהסברתי לו שאצלנו זה לא מקובל ,  הוא עדיין מסה לפעמים לנשק ,  לגעת ולהכניס ידיים .  אני נרתעת ואז הוא מבין .
 אני מפחדת לאבד אותו בגלל זה ,  כי אני באמת מאוד אוהבת אותו והוא האהבה הראשונה שלי .  שקלתי כמה פעמים כבר לשכב איתו ,  אבל אני מפחדת שאתחרט על זה או שהוא יזרוק אותי מיד אחרי ,  או שהגוף שלי לא ימצא חן בעיניו ,  כי בכל זאת אני לא הולכת חשוף והוא לא באמת יודע מה הוא מקבל .  בבקשה תייעצי לי ,  מה לעשות ? 
פונה יקרה ,
 הדילמה הראשונה המוצגת היא שאלת קיום היחסים לפני הנישואין ,  עם בחור שלא בטוח שתינשאי לו כלל .  את הקונפליקט הרגשי  דתי הזה עלייך לסגור בתוך עצמך מבחינת האמונה הדתית שלך ועוצמת הדתיות שלך .  יש בנות דתיות החיות בשלום עם מין טרום נישואין או לפחות מגעים אינטימיים ומין חלקי ,  ויש שמצפונן ורגשות האשם הדתיים שלהן מונעים זאת מהן .  בשאלה הדתית קשה לייעץ לך וזו שאלה בינן לבין תפיסת עולמך הכוללת .  בררי היטב לעצמך האם את בשלה לעקרון של אינטימיות טרום נישואין ואיזה היקף של אינטימיות .
 השאלות האחרות שאת מעלה נוגעות לפחדים שלך כלפי היחסים עם הבחור בכלל וכלפי הדימוי העצמי שלך בפרט .
 סה"כ את יוצאת חודשיים עם הבחור ,  לא ממש הרבה זמן ,  ומהתנהגותו הוא מקבל את המצב ,  מבין ולא לוחץ .  זו את המתחרה בדמיונך עם הקשרים הקודמים שהיו לו .  הוא עצמו מוכן לקבל את המצב ביניכם וככל הנראה את בחירה מספיק טובה עבורו כדי שיהיה מוכן לשמוח ולקבל את מי שאת .  את לעומת זאת מביעה הרבה חשדות כלפיו .  מדוע שאחרי מין  " יזרוק אותך "   ?  אם את חוששת מכך הרי שאין כל טעם להגיע איתו ליחסי מין בשלב הנוכחי טרם שיש לך אמון ברגשותיו כלפייך .  האם זוגות חילוניים זורקים זה את זה אחרי שהם מקיימים יחסי מין ?  האם יחסי מי אינם חלק מהקשר ביניהם ?  האם את מביעה כאן עמדה שבן זוגך אותו את טוענת שאת אוהבת רוצה להשתמש ,  לנצל ולזרוק ? 
כמו כן מוגזמות חרדותייך אודות אכזבה אפשרית מצדו כלפי גופך .  אולי אינך הולכת חשוף אך מתאר הגוף נראה בבירור גם תחת הבגדים ,  כך שלא נראה לי שאת  " מוכרת "  חתול בשק.במידה ואת חוששת שעור גופך פגום בדרך כלשהי ושחשיפתו עלולה להוריד את הדימוי העצמי ,  הרי שיש מקום לטפל בכך כבר עתה.הרושם הכללי הוא שאת לא בוטחת לא בעצמך ולא ביחסים הרגשיים בינך לבין החבר ,  ואת ממהרת להכניס עצמך ל"סרטים "  פנימיים לפני הזמן המתאים לכך .
 שוחחי עם חברך על חששותייך כאשר תרגישי שאתם מספיק קרובים ופתוחים לדון בשאלות המציקות לך .  העיקרון החשוב בכל העניין הוא ההדרגתיות :  קחי את הזמן .  חשיפת הגוף יכולה להיעשות בהדרגתיות ע"י לבישת בגדים חשופים יותר ,  גופייה או שורט .  אפשר להתחיל במגעים גופניים בכל חלקי הגוף ,  בלי איבר המין .
 בקיצור ,  התקדמי לאט ,  איש אינו מאיץ בך ועשי זאת לפי רגשותייך הכנים ומתוך אמון בחברך ולא מתוך צורך של מה שנדמה לך לרצות אותו בדרך כלשהי .  היי מחוברת לעצמך ולרגשותייך ופחות לפחדים .
 כל טוב ,
 אילנה .
 בזמן האחרון יש לי הרבה חלומות מיניים .  חלק מהם טובים  ( עם חבר שלי )  ,  אבל עד עכשיו בחודשיים האחרונים ,  היו לי 3 חלומות שבהן ידידים שלי כופים עלי אקט מיני .
 החלום ראשון היה עם ידיד שלי ,  בן 17-18 שהתמזמז איתי ונגע בי ללא רצוני .  החלום השני היה עם ידיד הומו שלי בן 13 שאנס אותי  ( בחלום ,  כן ?  )  .  השלישי היה עם ידיד שלי בגילי ,  ונגע בי והסתכל עלי ללא רצוני  ( אני רק רוצה להדגיש שכל הדברים האלה היו בגדר חלום בלבד ,  ואף אחד מהם או כל אחד אחר התעלל בי מינית בחיים האמיתיים )  .
 אני לא נמשכת לאף אחד מהם ,  אפילו לא קצת ,  אז השאלה שלי היא האם זה אומר שמשהו לא בסדר אצלי ? 
לא ברור מן הפנייה אם את מקיימת במציאות עם החבר יחסי מין ,  ובכלל מה הוא ההיקף של ההתעלסות או המגע האינטימי בינך לבין החבר .  אפשר לגשת לחלומות פעם אחת מתוך הנחה שטרם קיימת יחסי מין במציאות ,  ופעם שנייה מתוך ההנחה שכן קיימת יחסי מין .
 אם טרם קיימת יחסי מין ,  הרי שיש להניח שאת עסוקה בכך במודע במציאות ,  החלומות מחזקים את המשאלה הקיימת ולפיכך יש חלומות של מין עם החבר  ( אלו החלומות הנעימים )  ואם המצפון לא כל כך מרשה לך לקיים יחסי מין עם החבר הרי באים חלומות האונס או הניצול המיני כדרך ,  פחות סימפטית אמנם ,  בהתנסות ביחסי מין בלי שאת לוקחת אחריות על כך .  כך או כך יש כאן בחינה של החוויה המינית .
 אם את כבר מקיימת יחסי מין בפועל ,  הרי שהחלומות אודות היחסים עם החבר הם שכפול החוויה ברמת החלום ,  וחלומות האונס והניצול המיני משקפים את החששות שלך שמא אין זה הזמן והנסיבות לקיום היחסים .  יש אפשרות שדמות החבר פוצלה בחלומות לשלוש דמויות אחרות אותן את מאשימה במין כוחני כלפייך .  האם בכך יש משום תלונה כלפיי החבר על כך שנסחפתם מוקדם מיני ליחסי מין ? 
כך או כך ,  נראה שהחלומות עוסקים בהיבטים של החוויה המינית ,  המודעות להנאה שבמין והמודעות לסכנה שבמין ובמין בלתי הולם .  נראה לי טבעי בגילך להתעסק בנושא ולחשוב אודותיו .  הן בעירות והן בחלום .  כך שסה"כ הכל בסדר מבחינת החלומות.חשוב שתבררי לעצמך מהם רגשותייך המודעים כלפיי המיניות שלך ,  האם את שלמה עם מה שקורה בינך ובין החבר מבחינה גופנית ,  האם מה שקורה ביניכם מתאים לך ?  
האם זה מעט עבורך או הרבה עבורך ?  נדמה שהחלום קורא לך להתבונן על התנהגותך המינית במציאות ולבדוק באיזה מידה את שלמה איתה ?  כלומר ,  במקרה הזה המציאות היא החשובה .
 כל טוב ,
 אילנה .
 

שאלה פתוחה
חברה הציעה לך התנסות לסבית ,  ואת מפחדת שהחבר ידפוק ויזרוק ?  הפסיכולוגית אילנה עונה לכם

