כלל פיננסים ברוקרא'ז על פרוטרום :  תוצאות מעורבות למתחרה גדולה מעבר לים
רביבו : " פוטנציאל השיפור קיים בחברה ,  ואנו מצפים לשיפור הדרגתי קדימה ,  אך היינו ממתינים לתוצאות בשטח לפני שאנו חוזרים לזנק על העגלה הזו "
  מקבלת רוח גבית קלילה מעבר לים הבוקר ,  עם דו"חות סבירים של iff ,  השחקנית השנייה בגודלה בשוק תמציות הטעם והריח בעולם.iff מדווחת על צמיחה של 8% בהשוואה שנתית .  חטיבת הטעמים של החברה הציגה מכירות של 270 מיליון דולר ברבעון הרביעי ,  צמיחה של 8% מול הרבעון האחרון של 2008 .  זו הבעיה ,  מאחורי צמיחה זו עומדת השפעה חיובית של המט"ח .  במונחי מטבע מקומי המכירות עלו ב-1% בלבד מול הרבעון המקביל אשתקד.בהשוואה לרבעון הקודם ,  מדובר בהחלשות .  למרות שהמטבעות שיחקו לטובתה ברבעון ,  חטיבת הטעמים של החברה מציגה צמיחה שלילית של 2% בהשוואה לרבעון הקודם .  יתכן ומאחורי חולשה זו עומדת בלימה בתהליך בניית המלאים של הלקוחות אשר דיללו מלאים באופן אגרסיבי בתחילת 2009.גם בשורת הרווחיות התפעולית ,  הבשורות מעורבות .  חטיבת הטעמים של iff מציגה רווחיות תפעולית של 17% ברבעון הנוכחי ,  שיפור משמעותי מול רווחיות של 13% ברבעון המקביל .  אך שוב ,  מדובר בירידה במרווח התפעולי בהשוואה לרבעון החולף ,  בו הצליחה iff להציג רווחיות תפעולית של 19.9%.גם פרוטרום תהנה מהשפעות מט"ח חיוביות בתוצאותיה .  משקלה של אירופה גבוה אצל פרוטרום ,  וכמו iff אף היא מדווחת בדולרים .  החלשות הדולר מול היורו ברבעון האחרון של 2009 תוסיף 3%-4% חשורת המכירות של פרוטרום ברבעון.אך המט"ח ילחץ את תוצאותיה ב-2010 .  עם זאת ,  השפעת המט"ח משנה כיוון ב-2010 עם ההחלשות המשמעותית של היורו מתחילת השנה .  הדבר צפוי ללחוץ על שורת המכירות של החברה ולעמעם במקצת את השיפור במכירות מאז תחילת השנה.והחולשה באירופה עדיין איתנו .  גם בדו"חותיה הנוכחיים של iff מסתמן השוק האירופי כשוק החלש בשרשרת העולמית .  המכירות באירופה אומנם עלו ב-10% ברבעון ,  אך כל השיפור נובע מהשפעות המט"ח על iff .  במונחי מטבע מקומי ,  אירופה רשמה ירידה של 1% במכירות בהשוואה שנתית .  אירופה עדיין מקרטעת ב-2010 ,  ותקשה על פרוטרום להציג שיפור מהיר בתוצאותיה.ופרוטרום בדיסקאונט מול המתחרים ,  לטעם כלל פיננסים בצדק .  לאחרונה רשמה פרוטרום עליות שערים נאות ,  במקביל לשאר השחקניות בענף ,  על רקע הציפייה להתאוששות חדה בתוצאותיה ב-2010 .  כיום נסחרת החברה במכפיל ev/ebitda של 9.4 .  מדובר בתמחור הנמוך ב-10%-15% מזה של המתחרות ,  הנהנות מצמיחה חסינה יותר ומרווחיות משופרת בהשוואה לפרוטרום ." פוטנציאל השיפור קיים בחברה ,  ואנו מצפים לשיפור הדרגתי קדימה ",  אומר אבירן רביבו ,  אנליסט כלל פיננסים ברוקראז' . " עם זאת ,  היינו ממתינים לתוצאות בשטח לפני שאנו חוזרים לזנק על העגלה הזו ". 

כלל פיננסים ברוקרא'ז על פרוטרום :  תוצאות מעורבות למתחרה גדולה מעבר לים
רביבו : " פוטנציאל השיפור קיים בחברה ,  ואנו מצפים לשיפור הדרגתי קדימה ,  אך היינו ממתינים לתוצאות בשטח לפני שאנו חוזרים לזנק על העגלה הזו "
 
