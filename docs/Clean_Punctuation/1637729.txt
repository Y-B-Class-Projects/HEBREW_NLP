 " לחץ על אירן עלול לגרור מתקפה על ישראל "
 היועץ לביטחון לאומי של נשיא ארה"ב ,  ג'יימס ג'ונס ,  טען כי הסנקציות הבינלאומיות וכן לחץ פנימי עשוי לגרור מתקפה של אירן על ישראל דרך חמאס בעזה וחיזבאללה בלבנון
קיים סיכון שאירן תגיב ללחץ הגובר על תכניתה הגרעינית על ידי פעולות אלימות נגד ישראל דרך חמאס וחיזבאללה ,  כך אמר אמש  ( שישי )  היועץ לביטחון לאומי של נשיא ארה"ב ברק אובמה ,  הגנרל ג'יימס ג'ונס לעיתון וושינגטון פוסט .  ג'ונס ,  חייל מארינס לשעבר ,  אמר כי ההיסטוריה מראה שכאשר משטר במדינה מסוימת חש תחת לחץ ,  הוא יכול להתפרץ ולנקוט באלימות דרך מתווכים .
 הגנרל ג'ונס הוסיף כי במקרה של אירן ,  הכוונה היא לכונן מתקפות אלימות על ישראל דרך ארגון חיזבאללה בלבנון ופעילי חמאס בעזה ,  שני ארגונים אותם אירן עוזרת לחמש .  
ג'ונס הסביר ,  כי הרצון להטיל סנקציות בינלאומיות נוספות על אירן יגרום ללחץ נוסף על אחמדינג'ד .  הוא אמר כי בנוסף ללחץ הבינלאומי ,  מופעל על ההנהגה האירנית גם לחץ פנימי - מחאות ההמונים נגד משטרו של אחמדינג'ד .  מחאות שנוצרו על רקע המחלוקת על תוצאות הבחירות שנערכו במדינה בקיץ האחרון .
 בתןך כך ,  טענה אמש מזכירת המדינה האמריקאית הילרי קלינטון ,  כי הקהילה הבינלאומית מתקרבת להסכמה על הצורך להטיל סנקציות על אירן .  קלינטון אמרה את הדברים בתום שיחות עם שר החוץ הרוסי סרגיי לברוב בלונדון .  לדבריה ,  רוסיה נכונה אף היא להטיל סנקציות על טהרן ,  וביחד עם ארה"ב להפעיל לחץ גדול יותר על הרפובליקה האיסלמית . " יש הבנה גוברת בקהילה הבינלאומית שאירן צריכה לשאת בתוצאות על גישתה המתריסה כלפי דרישות העולם ",  אמרה קלינטון .

" לחץ על אירן עלול לגרור מתקפה על ישראל "
 היועץ לביטחון לאומי של נשיא ארה"ב ,  ג'יימס ג'ונס ,  טען כי הסנקציות הבינלאומיות וכן לחץ פנימי עשוי לגרור מתקפה של אירן על ישראל דרך חמאס בעזה וחיזבאללה בלבנון

