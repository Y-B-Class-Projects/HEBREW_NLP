צבא לבנון :  ירינו לעבר מטוסים ישראליים
הסלמה בצפון ?  צבא לבנון טוען כי שיגר הערב טילים נגד 4 מטוסי קרב ישראליים שחדרו בגובה נמוך לשטח המדינה וטסו מעל בקעת הלבנון .  דובר צה"ל סירב להתייחס לדברים
צבא לבנון שיגר הערב  ( ראשון )  מספר טילים נגד מטוסים לכיוונם של ארבעה מטוסי קרב ישראליים שחדרו בגובה נמוך לשטח האווירי של לבנון .  כך הודיע דובר מטעם צבא לבנון . " הכוחות ביצעו ירי לעבר ארבעה מטוסים של ישראל שטסו מעל דרום המדינה ,  מעל לשטח הכפר חאצביא ,  הרי השוף ובקעת הלבנון ",  נאמר בהודעת הצבא .  מדובר צה"ל נמסר בתגובה לדברים : " איננו מתייחסים לפעולות חיל האוויר או לשמועות בעניינן ". 
האירוע הערב מצטרף ,  לכאורה ,  לשורת אירועים נוספים של התחממות בגבול ישראל-לבנון .  ראש ממשלת לבנון סעד אל חרירי אמר בשבוע שעבר כי הוא מודאג מ"הסלמת האיומים המסוכנים "  של ישראל על המזרח התיכון .  חרירי אמר כי מטוסים ישראליים נכנסים למרחב האווירי של לבנון מדי יום ,  וכי הוא חושש ממלחמה עתידית נוספת עם ישראל .
 " אנו שומעים איומים רבים מצד ישראל מדי יום ,  ולא רק איומים .  אנו רואים מה קורה על פני השטח ובשטח האווירי שלנו ומה קורה כל הזמן בחודשיים האחרונים  מדי יום אנו רואים מטוסים ישראלים נכנסים לשטח האווירי שלנו .  זה מצב שהולך ומחמיר ,  והוא מסוכן מאוד ".  
חרירי אף הצהיר כי לבנון מאוחדת וכי ממשלתו תעמוד לצד חיזבאללה במלחמה מול ישראל . " אני סבור כי הם חושבים שיהיה פילוג בלבנון אם תהיה מלחמה נגדנו .  ובכן ,  לא יהיה פילוג בלבנון .  אנו נעמוד מול ישראל .  אנו נעמוד עם אנשינו ". 

צבא לבנון :  ירינו לעבר מטוסים ישראליים
הסלמה בצפון ?  צבא לבנון טוען כי שיגר הערב טילים נגד 4 מטוסי קרב ישראליים שחדרו בגובה נמוך לשטח המדינה וטסו מעל בקעת הלבנון .  דובר צה"ל סירב להתייחס לדברים

