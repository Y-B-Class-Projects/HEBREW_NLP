דיווח :  ארה"ב תתווך בעסקה לשחרור גלעד שליט
לפי מקורות פלסטינים בקהיר ארה"ב תציע לחמאס מספר תמריצים תמורת התגמשות במשא ומתן לשחרור שליט ביניהם הסרת הבידוד הבינלאומי מעל הארגון .  המקורות העריכו כי חמאס צפוי לדחות את ההצעה
ארה"ב תתווך לראשונה גם היא במשא ומתן בין ישראל וחמאס לגיבוש עסקת שליט  כך דיווחו הבוקר  ( שבת )  מקורות פלסטינים בקהיר המוגדרים 'מהימנים' לעיתון המצרי  " אל-מסריון ".  לפי מקורות העיתון ,  ההצעה האמריקאית צפויה לכלול הבטחה להגיש מספר תמריצים לחמאס עבור התגמשות במשא ומתן לשחרור שליט .  אחד התמריצים שתציע ארה"ב לחמאס הוא הסרת הבידוד הבינלאומי מעל חמאס .
 לדברי מקורות העיתון ,  תמריצים נוספים שצפויה ארה"ב להציג לחמאס הם הבטחת פתרון של קבע לסוגיית מעברי הגבול לרצועת עזה שיכלול את פתיחתם ,  וכן התחייבות להביא להסרת המצור המוטל על עזה .  בנוסף צפויה ארה"ב להבטיח לחמאס לסייע בשיקום התשתית ברצועת עזה  הכבישים ,  החשמל והביוב .
 העיתון דיווח כי דיפלומטים ערבים העבירו את ההצעה לחמאס ,  שביקש ארכה על מנת לבחון את ההצעה ולהשיב לה .  יחד עם זאת ,  מקורות העיתון העריכו כי חמאס צפוי לדחות את ההצעה . " מצרים והמתווך הגרמני מסתייגים אף הם מההצעה האמריקאית ",  הוסיפו המקורות .
 
דיווח :  ארה"ב תתווך בעסקה לשחרור גלעד שליט
לפי מקורות פלסטינים בקהיר ארה"ב תציע לחמאס מספר תמריצים תמורת התגמשות במשא ומתן לשחרור שליט ביניהם הסרת הבידוד הבינלאומי מעל הארגון .  המקורות העריכו כי חמאס צפוי לדחות את ההצעה

