 " התרופה הצליחה - יצאנו מחוזקים מהמשבר "
 בכנס השנתי ה-50 של איגוד הבנקים ,  אמר נגיד בנק ישראל ,  כי  " הכלכלה העולמית מתחילה לצמוח ,  והמשק הישראלי יוצא מהמיתון בצורה טובה יותר מרוב הכלכלות המפותחות "
  ( צילום :  עוז מרון עריכה :  ענת ברק )  
" הכלכלה העולמית מתחילה לצמוח ,  והמשק הישראלי יוצא מהמיתון בצורה טובה יותר מרוב הכלכלות המפותחות ",  כך אמר היום  ( שלישי )  נגיד בנק ישראל סטנלי פישר ,  בכנס השנתי ה-50 של איגוד הבנקים .
 בהתייחסו למצבה של כלכלת ישראל ,  ציין הנגיד את העובדה שתהליך ההצטרפות ל-OECD מתקדם בצורה משביעת רצון . " הצלחת תהליך זה תתרום לישראל גם מבחינה פיננסית ,  גם מבחינת ייעול תהליכים וצמצום הבירוקרטיה ,  וגם מבחינת מיצובה של ישראל בין מדינות המערב המפותחות  שם מקומה הטבעי ".  
הנגיד ציין את חשיבותה של המשמעת הפיסקלית ,  והדגיש כי יש להשקיע בתחומים שהם חשובים לצמיחה בטווח הארוך :  השקעה בהון האנושי ,  בהפחתת הבירוקרטיה ,  במחקר ופיתוח ,  וכו' .  במקביל ,  הוסיף הנגיד את הצורך בקיומה של מדיניות מוניטרית מדורגת ,  שתמשיך לתמוך בצמיחה אך תאפשר להחזיר את האינפלציה אל תוך תחום היעד שקבעה הממשלה .
 עוד אמר פישר ,  כי כתוצאה מעבודה מאומצת של הבנקים ושל הפיקוח ,  הבנקים הישראלים יאמצו בתחילת 2010 את גישת באזל 2 ,  בדגש על ההשלכות של גישה זו על מערך ניהול הסיכונים .  בנוסף ,  על פי נתוני בנק ישראל ,  העמלות שהבנקים גובים מלקוחותיהם ירדו לאחרונה .
 עם זאת ,  הנגיד מנה סוגיות רבות הקשורות למבנה המערכת הבנקאית בפרט והמערכת הפיננסית בכלל ,  שמצריכות התייחסות בעתיד הקרוב .  בין היתר ,  התייחס למידת הריכוזיות של המערכת הבנקאית ,  לשאלת התמהיל המועדף של בנקים גדולים לעומת קטנים ,  ולשאלת מבנה הפיקוח על המערכת הפיננסית .
 הנגיד סיכם במספר תובנות לגבי המערכת הפיננסית - תובנות ,  לדבריו ,  שאינן חדשות ,  אלא שאנשים נוטים לעיתים לשכוח אותן ,  בעיקר בתקופות של גאות כלכלית :  בנקים הם מוסד מסוג מיוחד במינו ,  במובן שהם רגישים מאוד לאמון הציבור בהם .  אובדן האמון של הציבור יכול לגרום נזק בלתי הפיך למערכת הבנקאית .  בהקשר זה הזכיר הנגיד ,  שבישראל נוהגים לציין בגאווה את האופן בו צלחה מערכת הבנקאות שלנו את המשבר .

" התרופה הצליחה - יצאנו מחוזקים מהמשבר "
 בכנס השנתי ה-50 של איגוד הבנקים ,  אמר נגיד בנק ישראל ,  כי  " הכלכלה העולמית מתחילה לצמוח ,  והמשק הישראלי יוצא מהמיתון בצורה טובה יותר מרוב הכלכלות המפותחות "
 
