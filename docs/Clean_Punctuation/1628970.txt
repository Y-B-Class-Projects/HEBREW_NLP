המסחר בבורסה ננעל בעליות שערים
האופטימיות באחד העם נמשכת :  מדד תל אביב 25 הוסיף 0.5% ונסחר ברמה של 1,168 נקודות .  מדד תל אביב 100 עלה ב-0.8% ונסגר ברמה של 1,098 נקודות
במחלקת המחקר של בית ההשקעות רמקו סבורים כי בימים הקרובים יימשך המומנטום החיובי ולא צפויים אירועים שיקלקלו את האווירה .  להערכת האנליסטים של רמקו ,  מניית טאואר תמשיך לרכז עניין מאחר שהיא נסחרת בפער ארביטראז' של 2.5% בעקבות סקירה חיובית לגבי תחום המוליכים למחיצה שהתפרסמה אתמול .  כמו כן ,  מניות סקטור האנרגיה נשארות בפוקוס בהמשך לעליית מחירי הנפט בעולם .  
המסחר בתל אביב התנהל היום על רקע האופטימיות הגלובלית בשווקי העולם ופרסום נתוני מקרו חיוביים בארה"ב אמש בפרט .  מדד תל אביב 25 ,  הוסיף 0.5% ונסחר ברמה של 1,168.65 נקודות .  מדד תל אביב 100 ,  עלה היום ב-0.8% ונסגר ברמה של 1,098.20 נקודות .  מדד מניות הבנקים הוסיף 0.8% לערכו ומדד מניות הנדל"ן שהפך כיוון במהלך היום נסגר בירידה של 1% כנגד המגמה .  
מחזורי המסחר שהסתכמו ב-3 מיליארד שקל ,  המשיכו גם היום להיות גבוהים משמעותית מהממוצע ומבטאים את העניין הרב של המשקיעים ,  המחפשים תשואות באפיקים הנסחרים בתחילת שנה חדשה .  
בשוק הסולידי :  המדינה גייסה היום כספים באמצעות הנפקת מלווה קצר מועד  ( מק"מ )  לשנה  ( סדרה 111 )  בהיקף של 10 מיליארד שקל ובתשואה של 2.22% ומק"מ ל-3 חודשים בהיקף של 1 מיליארד שקל נוספים כנגד - פדיון הצפוי מחר בהיקף של 7.6 מיליארד שקל .  מדדי תל בונד המכילים אגרות חוב קונצרניות המשיכו את דרכם כלפי מעלה מצעדים קטנים והוסיפו היום כ-0.2% .  
סמוך לשעת סגירת המסחר בתל אביב ,  הצביעו החוזים העתידיים על המדדים המובילים בארה"ב על עלייה מתונה של עד 0.1% בפתיחה .
 
המסחר בבורסה ננעל בעליות שערים
האופטימיות באחד העם נמשכת :  מדד תל אביב 25 הוסיף 0.5% ונסחר ברמה של 1,168 נקודות .  מדד תל אביב 100 עלה ב-0.8% ונסגר ברמה של 1,098 נקודות

