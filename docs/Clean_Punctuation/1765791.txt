נאני : " ארסנל איום גדול יותר עבורנו מצ'לסי "
 מנצ'סטר יונייטד מתכוננת לקרב הצמרת עם התותחנים ,  נאני יודע מי היריבה הגדולה על התואר .  ומי רוצה את רונאלדיניו באנפילד ? 
ההידרדרות בכושר של צ'לסי פוגעת לא רק במצבה בטבלה ,  אלא גם בכוח ההרתעה שלה .  זו כבר תקופה ארוכה שהכחולים של אנצ'לוטי נראים רע ,  וכעת גם נאני ,  קשר מנצ'סטר יונייטד ,  סבור שהאיום הכי גדול על השדים האדומים מגיע מארסנל .  ביום שני ארסנל מגיעה לאולד טראפורד ,  ונאני רוצה לכבוש את הפסגה ויודע שלקבוצתו מצפה אתגר לא פשוט .
" ארסנל היא איום גדול יותר מצ'לסי כרגע ",  אומר הפורטוגלי , " צ'לסי הפסידה כמה משחקים לאחרונה והביטחון שלה ספג מכה לא קלה .  ארסנל ,  לעומת זאת ,  רשמה כמה ניצחונות בשבועות האחרונים ,  וזה שהיא במקום הראשון נותן לה הרבה ביטחון .  ארסנל נראית טוב ,  וכמונו ,  גם הם משתפרים ככל שהזמן מתקדם .  סמיר נאסרי הוא השחקן הכי מסוכן אצלם ,  ונצטרך לשים עליו עין ". 
נאני ,  כמו רבים אחרים ,  מודה ש"אני אוהב לשחק נגד ארסנל .  הדרך שבה הם משחקים מאפשרת לך להראות את האיכויות שלך ". 
קשר ליברפול לוקאס לייבה מגיב לפרסומים לפיהם רונאלדינו עשוי לעבור לאנפילד ולהצטרף לקבוצתו ממרסיסייד .  כידוע ,  רונאלדיניו לא זוכה לדקות משחק במילאן ,  ומאחר שחוזהו מסתיים בקיץ הבא ,  הוא צפוי לעזוב בינואר .  מספר קבוצות בברזיל הביעו עניין בקשר ,  כשהמועמדת העיקרית שהוזכרה היא דווקא לוס אנג'לס גלאקסי מה-MLS ,  אבל לאחרונה גם ליברפול ,  כביכול ,  הביעה עניין . 
" אני לא מודע לכל הפרטים במצבו של רונאלדיניו ",  אמר לייבה , " אבל מאוד אשמח אם הוא יגיע לליברפול .  נוצרה בינינו ידידות כששיחקנו יחד באולימפיאדה ,  ויהיה מרגש עבורי לשחק עמו בליברפול .  כולם מכירים את רונאלדיניו ויודעים למה הוא מסוגל ". 

נאני : " ארסנל איום גדול יותר עבורנו מצ'לסי "
 מנצ'סטר יונייטד מתכוננת לקרב הצמרת עם התותחנים ,  נאני יודע מי היריבה הגדולה על התואר .  ומי רוצה את רונאלדיניו באנפילד ? 

