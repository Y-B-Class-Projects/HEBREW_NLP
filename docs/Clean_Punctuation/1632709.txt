בדרך למיזוג ענק במגזר הרכב ?  פז'ו במגעים לרכישת השליטה במיצובישי תמורת כ-2 מיליארד דולר
ראשי יצרניות הרכב הצרפתית והיפנית נפגשו השבוע בטוקיו כדי לדון בעסקה ,  דיווחה בלומברג
ראשי יצרניות הרכב פז'ו סיטרואן הצרפתית ומיצובישי היפנית נפגשו השבוע בטוקיו כדי לדון בעסקה שתעניק לפז'ו את השליטה במיצובישי ,  מסרו שני אנשים המקורבים למצב ,  דיווחה סוכנות הידיעות בלומברג .  העסקה תתבצע בין השאר באמצעות מניות ,  אמרו הגורמים ,  אשר ביקשו לשמור על עילום שם משום שהמגעים הם חשאיים .  במסגרת הדיונים נשקלות לפחות ארבע חלופות ,  אמר אחד המקורות .  במסגרת אחת החלופות ,  תקבל פז'ו נתח של 51% ממניות מיצובישי בתמורה ל-1.8 מיליארד דולר במזומן ו-18% ממניות פז'ו ,  אולם חלופה זו לא זכתה לתמיכה בקרב מקבלי ההחלטות .  פז'ו ומיצובישי הודיעו ב-3 בדצמבר כי הן במגעים לגבי אפשרות של רכישת נתח ממניות מיצובישי על ידי פז'ו ,  כמו גם שיתוף פעולה בתחום הייצור והפיתוח .
 
בדרך למיזוג ענק במגזר הרכב ?  פז'ו במגעים לרכישת השליטה במיצובישי תמורת כ-2 מיליארד דולר
ראשי יצרניות הרכב הצרפתית והיפנית נפגשו השבוע בטוקיו כדי לדון בעסקה ,  דיווחה בלומברג

