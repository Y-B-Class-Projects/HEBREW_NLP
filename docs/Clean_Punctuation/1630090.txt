פרטנר מעריכה את המותג ב-8 מיליארד שקל ;  צופה לגידול יציב בהכנסותיה בין 2013-2010
ההערכות נכללו בבקשה לאישור הפחתת הון שהגישה פרטנר לבית המשפט על מנת לקבל אישור לחלוקת דיבידנד
חברת מעריכה את המותג  " פרטנר "  ב-8 מיליארד שקל .  כך עולה מהבקשה להפחתת הון שהגישה אתמול החברה לבית המשפט .  פרטנר מתכננת לחלק דיבידנד של 1.4 מיליארד שקל ,  אולם חלוקה זאת אינה עומדת במבחן החלוקה של חוק החברות ,  ולפיכך היא נדרשת לקבל את אישור בית המשפט .  פרטנר מבססת את בקשתה על חוות דעת כלכלית שבוצעה עבורה על ידי ארנסט אנד יאנג ישראל .  אף שההון העצמי החשבונאי של החברה הוא 1.9 מיליארד שקל בלבד הרי ערכו הכלכלי של הון המניות של החברה הוא 10.3 מיליארד שקל .  ארנסט אנד יאנג קבעה שהחברה מסוגלת לעמוד בהתחייבויותיה הפיננסיות גם לאחר חלוקת הדיבידנד ולאחר נטילת הלוואות ומסגרות אשראי בנקאיות בסכום של 1.5 מיליארד שקל ,  שנועדו לממן את החלוקה .  פרטנר מעריכה שתיהנה מתזרים מזומנים פנוי  ( תזרים מזומנים בניכוי השקעות ברכוש קבוע )  של מיליארד שקל עד 1.15 מיליארד שקל לשנה בין השנים 2010 ל-2013 ,  לעלייה יציבה במחזור ההכנסות וליציבות ברווח הגולמי וברווח הנקי בשנים האלו ,  הרווח התפעולי התזרימי של החברה צפוי להיות יציב עם שיפור קל בהשוואה לרמתו הנוכחית .  בהתבסס על תזרים מזומנים פנוי בקנה מידה של מעל למיליארד שקל פרטנר מצפה שגם לאחר חלוקת הדיבידנד החד פעמי בהיקף של 1.4 מיליארד שקל ,  תוכל לחלק דיבידנד של מיליארד שקל לשנה ולמחזר את התחיבויותיה הפיננסיות מבלי לפגוע ביכולת החזר החוב שלה .
 
פרטנר מעריכה את המותג ב-8 מיליארד שקל ;  צופה לגידול יציב בהכנסותיה בין 2013-2010
ההערכות נכללו בבקשה לאישור הפחתת הון שהגישה פרטנר לבית המשפט על מנת לקבל אישור לחלוקת דיבידנד

