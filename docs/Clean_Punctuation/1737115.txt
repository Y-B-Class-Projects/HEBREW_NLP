החץ הכי חד בכביש
KTM חושפת את גרסת ה-R הקיצונית למכונית המסלול X-Bow .  עם 300 כ"ס ויכולות משופרות היא מוכנה לשיגור כמו חץ מקשת
KTM מוכרת בזכות האופנועים חסרי הפשרות שלה ,  וגם בזכות מכונית מיחודת במינה .  ב-2008 היא הציגה את ה-X-Bow ,  דו-מושבית מקרבון שכל כולה מכוונת למסלולי המירוצים יותר מכבישים ציבוריים .  לקראת שנת 2011 ,  חושפת KTM גרסה מחודשת שעדיין נמצאת בשלבי ליטוש סופיים ,  כאשר לשמה נוספה האות המחייבת R .
 כ-500 יחידות מכרה KTM במשך השנתיים האחרונות מהמכונית היחידה בהיצע שלה .  אמנם מדובר על כמות מעטה ,  אולם לא כך בנישה מאוד ספציפית .  עם ה-R ממקדת היצרנית האוסטרית את המכונית עוד יותר כאשר בלב החבילה שוכן מנוע רב עוצמה שכמו קודמו גם הוא מגיע מאודי .  מדובר ביחידת ה-2.0 ל' TFSI של ה-S3 שלאחר שיפור קל שולחת 300 כ"ס אל הגלגלים מאחור .  מדובר ב-60 כ"ס יותר מהגרסה הסדרתית .
 עם כוח כה רב ומשקל של כ-800 ק"ג בלבד ,  ה-R תציע ביצועים מסמרי שיער למי שיעז לדחוק בה .  גם כאן KTM לא מתפשרת ותציע בנוסף לשיפור ביכולות הדינמיות תודות להנמכת מרכז הכובד ,  שתי חבילות אבזור .  גרסת Sport תעמוד בכל הדרישות הבסיסיות באירופה כדי לקבל חותמת חוקית לכבישים ,  בעוד גרסת Race תהיה קיצונית יותר במכלוליה תתאים למסלולי מירוץ בלבד כמו הנורבורגרינג הגרמני עליו מכיילים אותה המהנדסים .
 למרות שבעבר הצהירה ד.ל.ב מוטוספורט יבואנית KTM כי היא תשווק את ה-X-Bow בישראל ואף הציגה אותה בתערוכת אוטומוטור האחרונה ,  זה לא מתאפשר לה היות והמכונית אינה עונה על תקנות התחבורה אצלנו .  גם מסלול מירוצים אמיתי אין לנו כך שאף אחת מגרסאות ה-R אינה רלוונטית אלינו .
  .
 
החץ הכי חד בכביש
KTM חושפת את גרסת ה-R הקיצונית למכונית המסלול X-Bow .  עם 300 כ"ס ויכולות משופרות היא מוכנה לשיגור כמו חץ מקשת

