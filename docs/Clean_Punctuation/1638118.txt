תצפית לזכר אילן רמון נחנכה במכתש רמון
חנוכת התצפית נעשתה במעמד אלמנות ומשפחות האסטרונאוטים שנהרגו בהתרסקות המעבורת .  אסטרונאוט שהשתתף בטקס : " מהחלל החיצון ניתן לראות בצורה ברורה את המכתש "
 במכתש רמון נחנכה היום  ( ראשון )  תצפית על שמם של האסטרונאוטים שנספו ביחד עם אילן רמון בהתרסקות מעבורת החלל קולומביה בפברואר 2003 .  מהתצפית ניתן לראות שבע גבעות בזלת ,  אשר נקראו על שמם של האסטרונאוטים שהיו במעבורת החלל .  
רשות הטבע והגנים הכשירה דרך מטיילים לעבר שפת המכתש ובמקום הוצבו שלושה שלטים בעברית ובאנגלית המתארים את עוז רוחו של האדם . " זהו המקום הנכון ביותר להנציח את האסטרונאוטים חבריו של אילן רמון וגם אותו ",  אמר אלי אמיתי מנכ"ל רשות הטבע והגנים . " בתצפיות מהחלל ניתן לראות את המכתש בצורה ברורה וזה בהחלט יוצר את הקשר בין המסע לבין הארץ ".  
בחנוכת המצפה השתתפו אלמנות האסטרונאוטים ומשפחותיהם ביניהם גם אלמנתו של אילן רמון ומשפחתו .  אחד האסטרונאוטים מנאס"א שהשתתף אף הוא באירוע אמר כי  " האזור נראה בהחלט יפה מהחלל וכשמתקרבים אליו מהארץ אפשר להבחין בעוד הרבה פרטים וזה בהחלט מקום ראוי ומתאים להנציח בו את זכר האסטרונאוטים ". 

תצפית לזכר אילן רמון נחנכה במכתש רמון
חנוכת התצפית נעשתה במעמד אלמנות ומשפחות האסטרונאוטים שנהרגו בהתרסקות המעבורת .  אסטרונאוט שהשתתף בטקס : " מהחלל החיצון ניתן לראות בצורה ברורה את המכתש "
 
