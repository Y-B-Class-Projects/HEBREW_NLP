אליס מגיעה לארץ הפלאות של הקולנוע
לונדון חגגה את הקרנת הבכורה של אחד הסרטים המדוברים של השנה בבימויו של טים ברטון ובכיכובם של ג'וני דפ ושל אן הת'אווי ,  שסוף סוף מבינה מה ברטון רצה מחייה .  הביקורות ?  מעורבות ,  בינתיים
 ( צילום :  רויטרס ,  עריכת וידאו :  לירז לבנה ) 
אמש  ( חמישי )  נערכה הקרנת הבכורה לסרט  " אליס בארץ הפלאות ",  עיבוד תלת-מימד מחודש לאגדה של לואיס קרול בבימויו של טים ברטון ,  ובכיכובם של ג'וני דפ ,  אן הת'אווי ,  הלנה בונהם-קרטר ועוד .  הסרט ישוחרר רשמית לאקרנים ברחבי העולם ב-5 במרץ ולישראל הוא יגיע ב-18 בחודש .  
לאחר ההקרנה התפרסמו גם הביקורות הראשונות של הסרט ,  שהיו מעורבות למדי .  וראייטי ,  המגזין החשוב בתעשייה ,  העניק ביקורת שלילית למדי וההוליווד ריפורטר לעומת זאת שיבח את עבודתו של ברטון .  הציון הממוצע כרגע באתר רוטן טומייטוס עומד על 6.7 .  
ההקרנה נערכה בקולנוע האודיאון בלונדון לאחר שנפתרו חילוקי הדעות בין חברת דיסני ,  המפיצה את הסרט לבין רשת בתי הקולנוע הגדולה במדינה להקרנת סרטי תלת-מימד ,  מחלוקת שנבעה מקיצור זמן ההרצה של הסרט על המסך הגדול לפני שחרור גרסת הדי.וי.די .
 
אליס מגיעה לארץ הפלאות של הקולנוע
לונדון חגגה את הקרנת הבכורה של אחד הסרטים המדוברים של השנה בבימויו של טים ברטון ובכיכובם של ג'וני דפ ושל אן הת'אווי ,  שסוף סוף מבינה מה ברטון רצה מחייה .  הביקורות ?  מעורבות ,  בינתיים

