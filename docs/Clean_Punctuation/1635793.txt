איגוד המפיקים בארצות הברית בחר ב"מטען הכאב "
 סרטה של קת'רין ביגלו זכה לרגע של נחת בעונת הפרסים עם ניצחון על  " אווטאר ".  פרסים גם ל"למעלה ",   " רוק 30 ",   " מד מן "  ו"60 דקות "
" מטען הכאב ",  סרטה של קת'רין ביגלו אודות יחידה לפירוק פצצות הפועלת בעיראק ,  זכה בפרס הסרט הטוב ביותר של השנה מטעם איגוד המפיקים האמריקאי  ( PGA )  בטקס שנערך הלילה בלוס אנג'לס בפעם ה-21 .  
ביגלו ,  שגם שימשה כאחת ממפיקות הסרט ,  קיבלה את הפרס ואמרה כי  " רק המפיקים יבינו עד כמה קשה לצלם סרט ,  במיוחד סרט מלחמה קטן וקשוח שצולם בקיץ החם של המזרח התיכון ".  
באשר ליחס בין הפרס לאוסקר ,  ב-20 שנות הטקס זכו 12 סרטים שזכו בפרס איגוד המפיקים גם בפרס הסרט הטוב ביותר . " מטען הכאב "  גבר על יריבו הגדול  " אווטאר "  וכן על 8 שמונה יריבים נוספים ,  במתכונת המקבילה למתכונת שתתקיים השנה בפרס האוסקר ,  במסגרתה יתמודדו 10 סרטים על פרס הסרט הטוב ביותר .  
איגוד המפיקים העניק פרסים בתחום הקולנוע גם בקטגוריות המוקדשות לסרטי אנימציה ולסרטים דוקומנטריים .  בפרס האנימציה זכה  " למעלה "  ובפרס סרט התעודה זכה  " The Cove ",  העוסק בהרג לווייתנים ביפן .  
בקטגוריות הטלויזיה זכתה  " רוק 30 "  בפרס לסדרה הקומית הטובה ביותר , " מד מן "  בפרס הדרמה הטובה ביותר ו"60 דקות "  הוותיקה בפרס לתוכנית חדשות . " דו"ח קולבר ",  תוכניתו הפופולרית של סטיבן קולבר ,  זכתה בפרס לתוכנית הבידור הטובה ביותר . " Grey Gardens "  בכיכובה של דרו ברימור זכה בפרס לסרט הטלוויזיה/מיני סדרה הטובה ביותר .  
מארק ברנט ,  אבי הריאליטי האמריקאי בעידן החדש זכה לפרס הוקרה על פועלו בטלוויזיה .  פרסי הוקרה הוענקו גם לאולפני פיקסאר ,  אולפני סוני ,  יוצר הטלוויזיה ג'וס ווידון  ( "באפי ציידת הערפדים ")  ומפיקי הסרט  " Precious ". 
עונת הפרסים בארצות הברית מתקרבת לשיאה ,  עת יכריזו בשבוע הבא  ( 2 בפברואר )  על המועמדים לפרס האוסקר שיוענק ב-7 במרץ .  לפני כן ,  יעניק איגוד הבמאים האמריקאי את פרסיו ,  הנחשבים למדד המהימן ביותר לזכייה באוסקר .
 
איגוד המפיקים בארצות הברית בחר ב"מטען הכאב "
 סרטה של קת'רין ביגלו זכה לרגע של נחת בעונת הפרסים עם ניצחון על  " אווטאר ".  פרסים גם ל"למעלה ",   " רוק 30 ",   " מד מן "  ו"60 דקות "
 
