חזקיהו על מסקנות חודק : " אי אפשר להגיד שבגופים המוסדיים לא ניתן לטפל בניהול סיכונים "
 המפקח על הבנקים :  המוסדיים מנהלים כסף של אחרים ,  אין להם בעיה של תמריצים כי ההפסד מגולגל לעמיתים 
" עוד לא קראתי את הדו"ח הסופי של ועדת חודק ,  אבל אני יכול להגיד שטוב שנדרשים לנושא ,  טוב שחושבים על לקחים מהמשבר ,  אבל אי אפשר לצמצם את הדיון בדיון בביטחונות ",  כך ציין הערב  ( שלישי )  המפקח על הבנקים רוני חזקיהו ,  בכנס לזכרו של פרופ' שמואל קנדל שנערך בפקולטה לניהול באוניברסיטת תל אביב על ידי להב .  חזקיהו ציין כי יש צורך לטפל באופן מקיף בנושא ניהול הסיכונים בגופים המוסדיים : " יש בעיה בניהול הסיכון על ידי המוסדיים ,  וקראתי באיזשהו מקום שהטענה היא שאי אפשר לשנות את דרך ניהול הסיכונים ,  וזה המצב .  אי אפשר לקבל את זה שזהו המצב ,  אחרת - בואו נתחלק בביטחונות עם כל המערכת .  אם יש בעיה בניהול סיכונים צריך לפתור אותה ,  ואם לא - בואו נחזור לאג"ח מיועדות וזהו ",  ציין חזקיהו.המפקח ציין כי ברשימת הנושאים שצריך לטפל בהם בגופים המוסדיים שמנהלים את כספם של החוסכים נמצאים שיטת ניהול הסיכונים ,  שיטת התמחור ,  וניגודי העניינים בין העמיתים לנוסטרו ולחיתום . " קיימים היום תמריצים מבניים לנטילת סיכונים עודפים בשוק המוסדי ",  ציין חזקיהו והוסיף : " המוסדיים נתנו אשראי במחירים לא הולמים ,  הייתי במערכת הבנקאות והייתי צריך להתחרות באשראי שניתן לחברות במחיר שנמוך ממחיר גיוס המקורות בבנקים .  המוסדיים מנהלים כסף של אחרים ,  אין להם בעיה של תמריצים כי ההפסד מגולגל לעמיתים ,  אין להם בעיה של יציבות - מאותה סיבה ,  וזהו מצב בעייתי ",  הוסיף.חזקיהו התייחס גם לתוכניתו של פול ולקר ,  לגבי הגבלות שיטולו על בנקים בארה"ב - ביניהם הגבלה במסחר בתיק ההשעות העצמי - וציין כי  " המשבר העלה על סדר היום את הצורך ברגולציה על התחום הפיננסים ,  אבל לדעתי התוכנית שמתגבשת בארה"ב היא הליכה רחוקה מידי בקשר לדברים שצריך בשביל להסדיר את השוק הפיננסי ". 

חזקיהו על מסקנות חודק : " אי אפשר להגיד שבגופים המוסדיים לא ניתן לטפל בניהול סיכונים "
 המפקח על הבנקים :  המוסדיים מנהלים כסף של אחרים ,  אין להם בעיה של תמריצים כי ההפסד מגולגל לעמיתים

