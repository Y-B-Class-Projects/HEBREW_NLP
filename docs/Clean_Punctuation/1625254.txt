צעיר נרצח בדקירה בבטנו בכפר ג'דיידה
צעיר בן 23 נדקר בכפר ג'דיידה הסמוך לעכו ,  ככל הנראה במהלך קטטה .  הוא פונה לבית החולים ושם מת מפצעיו .  המשטרה מחפשת אחר הדוקר
צעיר בן 23 ,  תושב עכו ,  נדקר הערב  ( חמישי )  בחזהו בכפר ג'דיידה .  הוא פונה במצב אנוש על ידי אמבולנס פרטי לבית החולים בנהריה שם נאלצו הרופאים לקבוע את מותו ,  לאחר ניסיונות החייאה .  הדוקר נמלט מהמקום .  מהמשטרה נמסר כי נסיבות האירוע אינן ידועות ,  אך לפי ההערכות ,  המקרה אירע במהלך קטטה ונבדק חשד לרצח .
 זה היה מקרה הרצח השלישי בצפון במהלך היממה האחרונה ,  לאחר שהבוקר נורה למוות אדם ברכבו בכניסה ליישוב כפר קרע שבאזור עירון .  היורים נמלטו מהמקום .
 במהלך הלילה נדקרה למוות חפיזה חוג'יראת ,  בת 49 ,  ברחוב קיבוץ גלויות בחיפה ,  בתום מסיבת יום הולדת שחגג בנה ,  עמר חוג'יראת בן ה-24 ,  עם שלושה מחבריו .  מפרטי המקרה עולה כי האישה ניסתה להפריד בין בנה לבין מספר צעירים בקטטה שפרצה ביניהם בתום מסיבת יום ההולדת .
 
צעיר נרצח בדקירה בבטנו בכפר ג'דיידה
צעיר בן 23 נדקר בכפר ג'דיידה הסמוך לעכו ,  ככל הנראה במהלך קטטה .  הוא פונה לבית החולים ושם מת מפצעיו .  המשטרה מחפשת אחר הדוקר

