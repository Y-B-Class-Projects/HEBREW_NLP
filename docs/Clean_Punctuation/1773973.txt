98:100 לסקרמנטו על ממפיס עם הבאזר ,  9 נק' לכספי
הקינגס קטעו רצף של 9 הפסדים עם שלשת ניצחון מהחצי של טייריק אוונס .  כספי עלה מהספסל והוסיף 3 ריבאונדים ו-2 חטיפות
עם 9 הפסדים רצופים באמתחתה ,  והמאזן הגרוע בליגה ,  אירחה פנות בוקר  ( חמישי )  סקרמנטו את ממפיס .  זה היה צמוד ,  מותח ,  הייתה מלחמה ,  היה מאבק ,  והמציאות העגומה של הקינגס נותרה מאחור לאחר סיום מטורף לעימות .  סקרמנטו ניצחה עם הבאזר 98:100 בזכות סל מדהים מכחצי מגרש של טייריק אוונס ,  קטעה את רצף ההפסדים והעלתה את מאזנה ל-24:6 .  
כספי שוב עלה מהספלס ושיחק במאני-טיים .  הפורוורד הישראלי סיים עם 9 נקודות  ( 3 מ-5 מהשדה )  ,  3 ריבאונדים ,  2 חטיפות ו-2 איבודים ב-18:21 דקות משחק .  הקינגס קיבלו משחק גדול מבנו אודריך  ( 24 נקודות ו-6 אסיסטים )  ,  וכן מדמרקוס קאזינס שסיפק 21 נקודות ו-16 ריבאונדים מהספסל .  טייריק אוונס ,  גיבור המשחק ,  סיים עם 21 נקודות ,  כולל שלשת ניצחון עם הבאזר .  
כספי ,  כרגיל ,  פתח על הספסל ולא שולב ברבע הראשון בו הצטיין בנו אודריך עם 8 נקודות .  אבל הגארד הסלובני לא הספיק מול יכולת טובה של רודי גיי וזאק רנדולף ,  והגריזליס הוליכו 24:27 בתום 12 דקות משחק .  שלוש דקות בתוך הרבע השני כספי החליף את דונטה גרין ,  ופתח את המשחק בהחטאת שלשה .  סקרמנטו נשארה צמודה לממפיס וכספי רשם נקודות ראשונות בדאנק ,  לאחר שקיבל מסירה מאודריך .  בהמשך כספי החטיא עוד שלשה והוסיף למאזנו שתי נקודות מהקו ,  כדי לסייע לקינגס לרדת להפסקה בפיגור 51:50 .  
כספי פתח את הרבע השלישי על הספסל ,  וממפיס ניצלה החטאות של קרל לאנדרי ומשחק מפוזר של טייריק אוונס כדי ליצור עלצמה יתרון חד-ספרתי .  רודי גיי המשיך לייצר נקודות ,  וכספי ,  שנכנס שתי דקות לסיום הרבע ,  קלע ג'אמפ וצימק למינוס 3 .  נקודות של גריביס ואסקז בצד אחד ,  סל של פו ג'טר בצד השני קבעו יתרון 70:74 לדובים בתום הרבע .  פול ווסטפאל השאיר את כספי בחמישייה עם פתיחת הרבע הרביעי ,  וקיבל מהישראלי שלשה שהורידה למינוס 6 ,  כשעל השעון 7:32 דקות לבאזר .  בנו אודריך המשיך להיות האיש של סקרמנטו ,  אך האורחים שמרו על טווח ביטחון עם נקודות של ראנדולף ,  שפשוט חגג על כל שומר ששמר עליו .  
אבל הקינגס לא התייאשו .  1:39 דקות לסיום אוונס צימק מהקו ל-93:91 ,  ראנדולף החטיא ג'אמפ ו-57 שניות לסיום דמרקוס קאזינס השווה ל-93:93 .  ראנדולף החזיר את היתרון לאורחים ,  ופול ווסטפאל לקח פסק זמנו ,  ממנו חזר עם כספי לחצי הדקה האחרונה .  אוונס החטיא ,  אודריך שלח את מייק קונלי לקו .  הגארד קלע אחת משתיים ,  וסקרמנטו הייתה צריכה שלשה .  קאזינס צימק למינוס נקודה ,  או.ג'יי מאיו איבד ואוונס הטביע והעלה את הקינגס ל-96:97 ,  כשהשעון מורה 16 שניות לסיום .  רודי גיי החטיא ,  ו-1.5 לסיום מאיו קבר ג'מאפ ענק והחזיר את היתרון לממפיס .  איזו דרמה מטורפת .  נגמר ,  רגע יש עוד 1.5 שניות ,  שכחתם ?  שלשה ענקית ובלתי אפשרית של אוונס צללה פנימה עם הבאזר והעניקה קינגס ניצחון מרגש בתוצאה 98:100 .  
זאק רנדולף היה נהדר בממפיס עם 35 נקודות ו-17 ריבאונדים ,  רודי גיי נתן חצי ראשון טוב אך סיים עם 16 בלבד ,  מארק גאסול תרם 11 ב-4 מ-13 מהשדה ,  ואו.ג'יי .  אמיו ,  שצלף סל גדול 1.5 שניות לסיום רק כדי לראות את טייריק מנצח אותו ,  קלע 10 מהספסל .
" הייתי רוצה לקחת קרדיט על הניצחון ",  אמר פול ווסטפאל לאחר הניצחון ,  אבל הודה כי סל מחצי מגרש הוא דבר שהוא וחקניו לא התכוננו אליו . " אני חושב שעשיתי עבודה טובה .  היינו חסרי ביטחון בסל של מאיו ,  אבל ממפיס נרגעה ".  אוונס היה מרוצה עד הגג מסל הניצחון . " הרווחתי כמה דולרים בזכות הסל הזה ",  אמר הגארד , " התאמנו לדברים כאלה בבוקר ואני שמח שזה נכנס לי ".  
ווסטפאל מרוצה מאוד מכך שקקבוצתו לא נשברה ברבע הרביעי ,  ובניגוד למשחקיה האחרונים לא התקרקה במאני-טיים . " אנחנו דופקים על הדלת של הרבע הרביעי לאורך כל העונה ",  אמר ווסטפאל , " נשארנו צמודים והיה לנו זמן לתקן דברים ". 

98:100 לסקרמנטו על ממפיס עם הבאזר ,  9 נק' לכספי
הקינגס קטעו רצף של 9 הפסדים עם שלשת ניצחון מהחצי של טייריק אוונס .  כספי עלה מהספסל והוסיף 3 ריבאונדים ו-2 חטיפות

