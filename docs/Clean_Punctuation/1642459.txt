סימני התאוששות בלאס וגאס :  הכנסות בתי ההימורים בסטריפ צמחו חודש שני ברציפות
צמחו ב-6% בדצמבר לעומת החודש המקביל ;  בסיכום שנתי ,  נפלו ביותר מ-9% ב-2009
הכנסות בתי ההימורים בסטריפ של לאס וגאס - רצועת המלונות המרכזית של בירת ההימורים של ארה"ב - גדלו בקרוב ל-6% בדצמבר ,  עלייה חודשית שנייה ברציפות - כך מסרה היום המועצה לפיקוח על הימורים של מדינת נוואדה בארה"ב .  ההכנסות מהימורים הסתכמו בדצמבר ב-502.2 מיליון דולר ,  עלייה של 5.9% לעומת החודש המקביל בשנה הקודמת .  עם זאת ,  בסיכום שנתי ,  נפלו ההכנסות מהימורים בסטריפ ב-9.4% לעומת שנת 2008 ,  והסתכמו ב-5.55 מיליארד דולר.ההתאוששות בהכנסות בתי ההימורים בלאס וגאס עשויה להיות חדשות טובות עבור שלדון אדלסון ,  בעל השליטה בחברת ההימורים לאס וגאס סנדס אשר מחזיקה בבתי הקזינו ונישיאן ופלאצו בסטריפ של לאס וגאס .  אדלסון הוא בעל החינמון  " ישראל היום ". השיפור בהכנסות בתי ההימורים אף עשוי לבשר על התאוששות בשוק הנדל"ן של לאס וגאס ,  לאחר שפרויקטים רבים בעיר נקלעו לקשיים והוקפאו בעקבות המיתון בארה"ב והמשבר בשוק הנדל"ן .  עם הפרויקטים שהוקפאו נמנה אף פרויקט פלאזה לאס וגאס של יצחק תשובה ונוחי דנקנר .
 
סימני התאוששות בלאס וגאס :  הכנסות בתי ההימורים בסטריפ צמחו חודש שני ברציפות
צמחו ב-6% בדצמבר לעומת החודש המקביל ;  בסיכום שנתי ,  נפלו ביותר מ-9% ב-2009

