חוקר הזן הנדיר - עמוס שפירא 
38 שנות מחקר
לפני כשלושה שבועות קיבלה קבוצה מצומצמת של כ-100 איש הזמנה אישית מעמוס שפירא ,  מנכ"ל סלקום ,  שכותרתה כדלקמן :  סודי ביותר - top secret .  בהמשך ההזמנה פורט : " אירוע זה בא לסכם 38 שנות מחקר של פרופ' smoa aripash ,  בהן התאפשרה לו הזכות הייחודית להיות לצדו של זן נדיר ,  אשר הופיע לראשונה בטבע לפני כמעט 60 שנה בין הפרת לחידקל .  מאוחר יותר נצפה הפרט הזה למרגלות הכרמל והתפשט עד לגדות נהר הירקון במקום הידוע יותר כרמת אביב .  בגלל המשמעויות האסטרטגיות העשויות להיות למחקר של עתיד האנושות בכלל ,  על העם היושב בציון ועל פרופ' smoa בפרט ,  הינך מתבקש לשמור את דבר קיום הכנס בסוד מוחלט ".  עוד צוין בהזמנה כי  " פרופ' smoa הוא חתן פרס האקדמיה למדעים של ארה"ב בנושא 'אסטרטגיות אפשריות להתמודדות עם מצבי לחץ מתמשכים' ".  חדי העין ודאי שמו לב לכך ששמו של הפרופסור המכובד הוא עמוס שפירא במהופך .  ביום שישי האחרון נפתרה התעלומה :  המוזמנים הגיעו למתחם סינמה סיטי ,  שם נערך המפגש .  את דרכם ליוו שלטים על כנס הניו אייג שנערך במקום בשיתוף הפרופסור המכובד .  שפירא ,  הפרופסור כביכול ,  ערך מסיבת הפתעה לאשתו ,  אידה ,  שחגגה את יום הולדתה ה-59 .  בתוכנית האמנותית :  סרט על אידה עם קריינותו של שפירא ,  להעשרת הידע הכללי של הנוכחים סרט טבע על זנים נדירים ולסיום ברנץ' .  בין המברכים :  אברהם ביגר ,  עמי אראל ,  שירה מרגלית ואילן שילוח ,  אילן גרינבוים ,  רני והילה רהב .  הבוס ,  נוחי דנקנר ,  נעדר מהאירוע מכיוון שבאותה עת שהה בחו"ל .  המוזמנים התבקשו לא להביא מתנות אלא לתרום תרומה  " כדי לסייע להחזרת המוחות לאקדמיה ולצורך חיזוק המחקר ".  את התרומה התבקשו המוזמנים להפנות לאגודת ידידי אוניברסיטת תל אביב ,  ששפירא עומד בראשה .
 
חוקר הזן הנדיר - עמוס שפירא 
38 שנות מחקר

