כריש המוזיקה בסכנת הכחדה
חברת המוזיקה Universal טוענת כי שירות הרשת החינמי להזרמת שירים Grooveshark מפר את זכויות היוצרים שלה
גרובשארק שוב תחת מתקפה .  אתר Grooveshark מאפשר למשתמשיו להעלות אליו שירים ,  ולאחר מכן מזרים אותם לכל דורש ,  זאת כשלטענת בעליו הוא משלם את כל התמלוגים הנדרשים כדי לעשות זאת בצורה כלל עולמית .  אך כעת חברת המוזיקה Universal החליטה לתבוע את האתר ,  זאת בטענה שיש על שרתיו עותקים לא חוקיים של שירים מהקטלוג הישן של יונברסל ,  אשר הוקלטו לפני 1972 .  בין האמנים שמוזכרים בתביעה ניתן למצוא את חמשת האחים לבית ג'קסון ואת להקת The Who .  
לא מדובר בפעם הראשונה בה גרובשארק עומד בפני תביעה מצד חברת מוזיקה .  באוקטובר האחרון החברה הגיעה להסכם פשרה ענקית המוזיקה UMI ,  אשר מאפשרת כיום את הזרמת השירים שלה דרך האתר .  
הפעם ,  הטענה של יוניברסל היא שהחברה לא קיבלה כסף על השימוש בשירים שמוזכרים בתביעתה ,  וכי גרובשארק מבססת עצמה על הפרת זכויות יוצרים ,  זאת בעקבות הסירוב שלה להפעיל מערכת לסינון תכנים שתמנע העלאת שירים  " בעייתיים "  לאתר .
 
כריש המוזיקה בסכנת הכחדה
חברת המוזיקה Universal טוענת כי שירות הרשת החינמי להזרמת שירים Grooveshark מפר את זכויות היוצרים שלה

