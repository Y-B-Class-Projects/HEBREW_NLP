רשמית :  מיני יורדת לשטח
אחרי הקבריו והקלאבמן ,  מיני חושפת את הגרסה החדשה שגם יודעת לרדת לשטח רך ,  בשיא הסטייל - קאנטרימן .  אצלנו בספטמבר
חובבי מיני שממתינים בקוצר רוח לקרוסאובר האופנתי של המותג ,  יכולים לנשום לרווחה .  אחרי שנחשפו שני טיזרים רק בחודש האחרון - הראשון כרכב קונספט לחופי הים בתערוכת דטרויט והשני סרטון תדמית בסגנון ריגול ,  מגיע הזמן להציג את המוצר הסופי שזוכה לשם הרשמי 'מיני קאנטרימן' .  
במיני דואגים להבטיח כבר בתחילת ההודעה לעיתונות כי למרות שהקאנטרימן צמחה בכל הממדים ,  היא תמשיך לשמור על הגנים המקוריים .  איכות החומרים וההרכבה צפויים להישאר ברמה גבוהה וכך גם בכל הקשור לאבזור הפינוק והבטיחות .  ומה לגבי ההתנהגות ?  גם שם לא נחסכות הבטחות להתנהגות ממש כמו קארטינג .
 תא הנוסעים מציג דפוס חשיבה מקורי ,  כאשר במקום קונסולה מרכזית בין המושבים ישנה מעין מסילה שעליה הותקנו תאי אחסון ,  מחזיקי כוסות ומחברי אודיו וזו ממשיכה מהדשבורד ועד למושב האחורי .  הדבר מכתיב כמובן מקום לארבעה נוסעים בלבד בתצורת 2+2 ,  כשהמרחב אמור להיות סביר והאווירה מעניינת בזכות הגג הפנורמי האופציונלי .  מי שבכל זאת רוצה להתנייד עם עוד ארבעה חברים ,  יוכל להזמין שורת מושבים מלאה מאחור ללא תוספת תשלום .  הנפח שנותר למטען עומד על 350 ליטרים מכובדים או 1,170 לאחר קיפול שורת המושבים .
 כמתחייב ,  יזכה קרוסאובר זה לגרסאות הנעה כפולה המכונה ALL4 .  במרכז המערכת שוכן דיפרנציאל אלקטרו-הידראולי המחלק את את כוח המנוע שווה בשווה בין הצירים ,  כאשר תחת תנאי נהיגה אגרסיביים ,  הוא מסוגל להעביר את מלוא הכוח לציר האחורי בלבד .  כמובן שבתווך שוכנות מערכות בקרת המשיכה והיציבות שתשמורנה את הרכב על הדרך הראשית ושש כריות אוויר כסטנדרט .
 בהיצע הקאנטרימן ישנם שלושה מנועי בנזין ושני מנועי דיזל בהספקים הנעים בין 90 ל-184 כ"ס ,  כולם מותאמים לתקן הזיהום 'יורו 5' .  בגרסה הבכירה  ( קופר S )  שודרג מנוע ה-1.6 ל' טורבו וכעת הוא מצויד במערכת תזמון משתנה לשסתומים ,  להזרקה ישירה ומגדש טורבו דו-שלבי .  לטובת הסביבה ,  כל המנועים יאגרו את אנרגית הבלימה ,  יכבו בזמן עמידה בסרק ויציגו בפני הנהג את הזמן המתאים להעברת הילוכים  ( בגרסה הידנית )  .  יחידות הבנזין תזכנה גם לאופצית ה'סטפטרוניק' האוטומטית לה שישה הילוכים .  
הופעת הבכורה של המיני קאונטרימן תהיה בתערוכת ז'נבה בתחילת חודש מרץ וזמן לא רב אחר כך יחל השיווק באירופה כמו גם בארה"ב ,  שם צופים לדגם החדש ביקוש גדול .  אלינו הוא יגיע בחודש ספטמבר ,  כפי שמוסרת היבואנית קמור מוטורס .
  .
 
רשמית :  מיני יורדת לשטח
אחרי הקבריו והקלאבמן ,  מיני חושפת את הגרסה החדשה שגם יודעת לרדת לשטח רך ,  בשיא הסטייל - קאנטרימן .  אצלנו בספטמבר

