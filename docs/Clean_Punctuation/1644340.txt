דעה :  פורום חסר תקנה
ממתי פורומים נטולי סמכות חוקית יכולים לשלוח אדם לגלות ואז לגיהנום של שמועות ,  הדלפות וטוקבקים ,  בלי יכולת להגיב ?  עינב שיף לא יודע אם מוטי אלון זכאי ,  אבל בטוח שפורום  " תקנה "  אשם
יכול להיות שהרב מרדכי  ( מוטי )  אלון אשם .  לא שניתן לדעת במה הוא אשם ,  או מי מאשים ,  או מתי נעשו המעשים שמייחסת לו אותה הודעה מבישה שפרסם פורום  " תקנה "  באתר האינטרנט שלו .  בדיוק כדי לברר את הפרטים הללו הומצאו שני גופים ,  שנדמה שכולנו הספקנו לשכוח :  משטרת ישראל ומערכת אכיפת החוק ,  עם אחוז הרשעות בלתי נתפס של כמעט 98% ,  הייתה יכולה לחקור ,  להאשים וכנראה גם להרשיע את הרב אילון במעשים שכרגע ,  אפילו לא מיוחסים לו .  הרב יובל שרלו טוען שלמשטרה אין יכולת להתמודד עם אדם בגיר הבוחר שלא להתלונן על עבירה שנעשתה כלפיו .  הוא צודק - וטוב שכך :  גם הנאשמים גרועים יותר מהרב אלון ,  כולל מחבלים ,  רוצחים ואדולף אייכמן זכאים לנסות להוכיח את חפותם בבית המשפט ולהתעמת עם אלה שתלונתם יכולה להרוס מפעל חיים ומשפחות .  הם זכאים להיבדק על ידי מערכת שהוסמכה לכך על פי חוק במדינה ריבונית ,  ולא על ידי פורום קדושים וטהורים מטעם עצמו .  הם זכאים להגיב ,  כפי שקורה בכל תחקיר עיתונאי של גוף המחויב לכללי לשון הרע ולחוקי האתיקה .  תחת זאת ,  קיבל אלון טלפונים מעיתונאים שסיפרו לו על הודעות שפורסמו באינטרנט .  
אבל רגע ,  מדוע הרב שרלו טוען כעת שמגיש התלונה הוא בגיר ?  מיהם אותם בגירים ?  מדוע אחרי שמדינה שלמה תהתה האם הרב אילון ,  שעל היותו דמות מרכזית למדי בעולם הישיבות הציוני-דתי אין עוררין ,  נגע בילדים ,  נזכר הרב שרלו לומר  " אין מדובר בקטינים "  והוסיף שמדובר ב-"סמכות רוחנית ולא סמכות מוסדית "?  ממתי פורומים נטולי סמכות חוקית  " מעדכנים "  את היועץ המשפטי לממשלה ואחר כך שולחים אדם לגיהינום של שמועות ,  הדלפות וטוקבקים ,  ללא מתן זכות מינימלית של תגובה והגנה ?  מדוע מצד אחד הרב אליקים לבנון הוא ראש ישיבה שקורא לתלמידיו לסרב פקודה ולהפר את החוק  ( וואלה !  ,  6.12.09 )  ופתאום הוא מוסמך לפסוק שהרב אילון הוא מצורע ?  
" הרב הסכים לגלות ",  יענו התומכים ויטענו שיש בכך הסכמה שבשתיקה להאשמות שעדיין לאף אחד אין מושג ברור מהן .  מכאן ,  עולות שאלות חמורות לא פחות כלפי אותו מוסד ,  שעד כה לא ברור האם אלוהים חתם על כתב המינוי שלו ,  או שמא זה רק אחד המלאכים שעוזרים לו במלאכת סינון המיילים .  ראשית ,  ייתכן שכאמור הרב אלון אשם ובחר לגלות ,  בדיוק כפי שייתכן שהבין שאת המאבק הזה לא יוכל לנהל בשל ייחוסו ומעמדו .  השאלה השנייה היא כנראה עניין טכני  האם במושב מגדל אין ילדים ,  בגירים או בני אדם שאסור להם להתקרב לרב אילון ?  האם בעצם ההחלטה להגלותו ,  כאילו פורום  " תקנה "  הוא רשות ההגירה מטעם הציונות ,  לא חטאו הרבנים ואישי הציבור באותו טיוח ממנו ביקשו להימנע ?  
הרב שרלו מבקש  " לפתח אוזן קשובה ולא מטייחת כלפי תלונות ,  בד בבד עם זהירות מיוחדת בכבוד האדם ".  החלק הראשון של המשפט הוא נפלא ,  במיוחד עבור אדם שהיה שותף להחלטה להגלות רב מכובד בישראל כדי שהסיפור לא ייצא החוצה והוא עוד יותר נפלא בגלל אותה  " זהירות "  מופלאה בכבוד האדם של הרב אילון .  אם הרב שרלו חושב שפורום  " תקנה "  הוא גוף פורץ דרך ואף  " מופת "   ( מזל שלא השתמש במונח  " אור לגויים ")  ,  אני מציע לו להתקדם מחשבתית ולהציע תפקיד נוסף  אפיפיור .  מדוע לא תמונה סמכות דתית עליונה בענייני מוסר וקדושה ,  שפורום  " תקנה "  יפעל מטעמה ויחשוף את השערוריות שהמשטרה לא יכולה לטפל בהם משל היו צהובון מזן  " הסאן "  ולא אוסף של פרופסורים ורבנים ,  משום שהמשטרה אינה גוף הפועל על פי חוקים שאינם חוקי הרב שרלו ומרעיו .  תשאלו את הקתולים ,  אצלם זה עבד מצוין .
 
דעה :  פורום חסר תקנה
ממתי פורומים נטולי סמכות חוקית יכולים לשלוח אדם לגלות ואז לגיהנום של שמועות ,  הדלפות וטוקבקים ,  בלי יכולת להגיב ?  עינב שיף לא יודע אם מוטי אלון זכאי ,  אבל בטוח שפורום  " תקנה "  אשם

