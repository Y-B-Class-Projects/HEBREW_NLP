נמני : " יכול להיות שהמקסימום לא הספיק "  
למאמנה של מכבי תל אביב לא היו תלונות כלפי שחקניו אחרי ההפסד 4:2 בדרבי והוא הודה : " האחריות היא שלי "  
צילום ועריכת וידאו :  יותם רונן
משחק גדול היה הערב  ( שני )  בבלומפילד ,  ובסופו הצבע האדום שוב שולט בעיר .  הפועל תל אביב לא נתנה לבאזז הזה שדיבר על עדיפות למכבי תל אביב להפריע לה ולו לרגע ,  דהרה ל-2:4 משכנע בדרבי העירוני והתקרב עד כדי תשע נקודות מהמוליכה מכבי חיפה .  בנוסף ,  לניצחון הערב יש משמעות היסטורית כאשר הפועל תל אביב משיגה יתרון במאזן הדרבים ,  עם 42 ניצחונות לעומת 41 של מכבי .  החגיגות האדומות לאחר המשחק אמרו את הכל .
 בהפועל תל אביב יצאו מגדרם מהניצחון היוקרתי על היריבה העירונית ,  שגם עזר להם כמובן לצמק את הפער ממכבי חיפה .  הבעלים מוני הראל קרן מאושר בסיום : " אין מאושר ממני בעולם .  השחקנים שיחקו אותה היום ". 
המאמן המנצח אלי גוטמן אמר בסיום : " הרגשה עילאית לראות את הקהל לא רוצה לעזוב את האצטדיון ולראות את השחקנים .  בקאזאן התחיל הניצחון בדרבי .  ישבו שם השחקנים אחרי ההפסד עם קרח על הרגליים ודיברו רק על הניצחון בדרבי .  אמרתי להם אז שאני גאה בהם על המשחק שנתנו ואני גאה בהם גם היום ".  
גוטמן כבר מביט לעבר הגומלין מול האלופה הרוסית ביום חמישי במסגרת הליגה האירופית : " עם כל הכבוד למכבי ,  קאזאן זו ליגה אחרת .  קבוצה שספגה מברצלונה שני שערים בשני משחקים .  ההתקפה שלנו צריכה להיות ביום מטורף כדי להבקיע ,  אבל תנו לנו לשמוח היום .  מחר נירגע ונתחיל להתכונן לקאזאן ".  
דגלאס דה סילבה ,  שהבקיע את השער השלישי במשחק ושוב הצטיין בדרבי ,  אמר בסיום : " זה היה משחק גדול ,  מטורף .  באנו מוכנים מנטלית .  אין הרבה מה להגיד אחרי דרבי כזה .  אין שחקן שלא נתן 200 אחוז .  מי שלא נותן 200 אחוז בדרבי ,  לא יכול לשחק .  כל הקבוצה עלתה בטירוף ואין מה להגיד ,  כל הכבוד .  קיבלנו שלישייה בקאזאן וזה לא היה נעים ,  אבל חזרנו בדרבי וזה גדול .  היום תל אביב אדומה .  אפשר לעשות את זה מול קאזאן ".  
על העובדה שהפועל עקפה את מכבי במשחקי הדרבי אמר דה סילבה : " עוד לא הפסדתי דרבי בהפועל ואני מקווה גם לא להפסיד .  דרבי זה משחק של רצון ונשמה .  הקהל לא הפסיק לעודד אותנו כל המשחק ,  הם היו נהדרים .  הניצחון הזה מגיע להם ".  דה סילבה סיים את הראיון במשפט : " מי שלא קופץ ,  צהוב ". 
גילי ורמוט ,  שעשה כרצונו מול הגנת מכבי תל אביב ובישל פעמיים : " אנחנו לא חזירים .  אמנם יכולנו להגדיל את התוצאה ,  אבל אנחנו מסתפקים בניצחון המתוק הזה .  צמצמנו את הפער ממכבי חיפה ואם נמשיך ביכולת הזאת ,  אולי נוכל לקזז עוד קצת את ההפרש עד הפלייאוף ".  על העליונות של האדומים בדרבי אמר : " יש דברים שאי אפשר להסביר .  אנחנו באים מוכנים לכל דרבי ונותנים את הכל .  אני מאושר מהניצחון הזה ". 
בצד השני ,  הבעלים של מכבי תל אביב ,  מיטש גולדהאר ,  נשמע אומר לחברי ההנהלה : " אני מאוכזב מאוד .  ראיתי שהחבר'ה קצת עצבניים לפני המשחק ולא נכנסנו טוב למשחק הזה .  יש לנו עוד דרך ארוכה וזה עוד שלב בדרך .  יש לנו הרבה שחקנים צעירים וזה בא לידי ביטוי היום במשחק .  אני אכנס עכשיו לחדר ההלבשה כדי לדאוג שירימו את הראש כי אנו רק בתחילת הדרך .  שאף אחד לא ידאג ,  אני כאן לשנים רבות .  עוד ננצח משחקים ". 
גולדהאר אמר ועשה .  בניגוד להרגלו נכנס הבעלים לחדר ההלבשה ,  שוחח עם השחקנים וביקש מהם להרים את הראש .  גולדהאר אמר לשחקניו : " המשחק של היום יעשה אותנו עוד יותר נחושים להשיג את המטרות שלנו .  קבוצה גדולה נמדדת לא רק באיך שהיא מנצחת ,  אלא גם בדרך שהיא יודעת להתמודד עם הפסדים .  שחקנים ווינרים נמדדים באופן שבו הם מתמודדים עם הפסדים ובאופן שבו הם משתמשים בהפסדים על מנת להפוך לשחקנים טובים יותר .  הקבוצה הזאת מורכבת משחקנים עם אופי של מנצחים ואני בטוח שביחד נצא מהמשחק הזה מחוזקים ונשתמש בו כדי להשתפר בהמשך הדרך ". 
אירוע מוזר התרחש במהלך המשחק .  בעת בעיטת הפנדל של מאור בוזגלו ,  כדור סנוקר בצבע אדום נזרק עליו מכיוון שער 5 .  הכדור הגיע לאנשי המשטרה באצטדיון ובהנהלת מכבי תל אביב מתכוונים לפנות להתאחדות בנושא .  השחקן עצמו התלונן בהפסקה בפני אנשי הקבוצה כי נזרק עליו חפץ מהיציע בעת בעיטת הפנדל .  במכבי תל אביב העבירו את כדור הסנוקר שנמצא על ידי המשטרה לטיפולה של ההתאחדות .
 המאמן אבי נמני ניסה להסביר מה קרה לקבוצתו : " לא נכנסנו טוב למשחק ,  שנפתח לא טוב מבחינתנו .  גם ב-0:0 הפועל הגיעו לעוד שני מצבים מצוינים .  היה בלבול במשחק ההגנה שלנו ,  נעבוד על זה ונשתפר .  זה לא היה במשחקים קודמים ,  לא בדרבי ולא נגד מכבי חיפה .  זה קורה ולצערי זה קרה היום ,  ולכן נקטע רצף הניצחונות .  חייבים לומר את האמת ,  הפועל שיחקה טוב מאיתנו והגיע לה לנצח ".  
על חצי השעה הראשונה אמר נמני : " אני יכול לתת הסברים מפה ועד הודעה חדשה .  במשחק קורים דברים שאין לנו שליטה עליהם .  הצלחנו לחזור למשחק וגם היה לנו פנדל בדקה ה-44 שלצערי החמצנו אותו .  זה יכול היה להחזיר אותנו בגדול ,  אבל זה כדורגל .  אנחנו עם הפנים קדימה ומגבים את השחקנים .  האחריות היא רק שלי .  השחקנים האלה עשו את המקסימום ,  אבל יכול להיות שהמקסימום לא הספיק .  אנחנו מגבים אותם ועם הפנים קדימה .  אנחנו קבוצה בבנייה ,  מאמינים בשחקנים ,  מי יותר מי פחות ,  אנחנו איתם .  
נמני נשאל האם שחקניו סובלים ממחסום פסיכולוגי במשחקי הדרבי : " אני לא יודע לענות על זה .  אני לא נמצא על הדשא .  לא יודע מה זה מחסום פסיכולוגי .  כשעולים ונתנים את המקסימום ונצמדים להוראות הטקטיות זה מה שחשוב .  אנחנו לוקחים בחשבון שהקבוצה הזאת משלמת שכר לימוד .  לצערי ,  אין הרבה זמן להתעסק במשחק הזה ".  לגבי ההבדלים בין קבוצתו לחיפה והפועל תל אביב אמר המאמן : " יש עוד הרבה משחקים .  הדרך עוד ארוכה ואנחנו נמשיך בדרך שהתחלנו ומאמינים בדרך הזאת .  היא זו שהביאה אותנו למקום שאנחנו נמצאים היום .  המקום הזה יביא אותנו קדימה ".  
לשאלה האם חלק משחקניו לא מתאימים למעמד ענה המאמן : " אני לא יודע להגיד ,  אלה אותם שחקנים שניצחו את מכבי חיפה .  זו קבוצה שניצחה 10 משחקים ברציפות וקטענו לה את הרצף .  אלה אותם שחקנים שניצחו את בית"ר ירושלים ואת מכבי נתניה בגביע .  המשחק לא הלך כמו שהתכוננו וכמו שרצינו .  כרגע ,  אנחנו חושבים רק בצורה חיובית ועל המשחק נגד מכבי פתח תקוה בשבת .  צר לי מאוד על האוהדים .  הם עשו כאן מפגן עידוד יוצא מן הכלל .  הם מאוכזבים כמו שאנחנו מאוכזבים ,  אבל יש עוד מספיק זמן בליגה הזאת ואנחנו בגאווה נסתכל קדימה ". 
ליאור ז'אן לא יכול היה להסתיר את אכזבתו העצומה : " לא לזה ציפינו .  היו לפני המשחק המון ציפיות מאיתנו ואכזבנו בעיקר את האוהדים .  אולי משהו דפוק אצלנו בראש .  לא ניתן להסביר את זה .  אנחנו מאוד רוצים ,  אבל כל דרבי דברים מתפקששים לנו וזה מאכזב מאוד .  ההרגשה היא קשה .  לא קל לפתוח ככה משחק ,  אבל דברים כאלה קורים .  עשינו מאמצים ונראינו בדרך לחזרה .  זה מאכזב מאוד ". 

נמני : " יכול להיות שהמקסימום לא הספיק "  
למאמנה של מכבי תל אביב לא היו תלונות כלפי שחקניו אחרי ההפסד 4:2 בדרבי והוא הודה : " האחריות היא שלי "  

