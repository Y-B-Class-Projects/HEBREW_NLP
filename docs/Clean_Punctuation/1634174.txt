רימקס : " מחירי הדירות בישראל יעלו השנה ב-10%-15% "
 בעלי רשת התיווך ברנרד רסקין : " הביקוש לנדל"ן גבוה ,  היצע הקרקעות והדירות נמוך ,  ואני לא רואה שינוי ביחס הזה בשנתיים הקרובות "
  >  >   " ב-2010 תחול עלייה של 10%-15% במחירי הנדל"ן למגורים ,  על אף התאוששות שוק ההון ועל אף המעורבות שמגלה משרד השיכון בניסיון להתמודד עם מחירי הנדל"ן הגואים "  - כך אמר אתמול המנכ"ל והבעלים של רשת התיווך רימקס ,  ברנרד רסקין .  רסקין אמר כי הוא לא מאמין שהממשלה תצליח להוריד את מחירי הדירות בעתיד הקרוב . " הביקוש לנדל"ן עדיין גבוה והיצע הקרקעות והדירות נמוך מאוד ,  ואני לא רואה שינוי ביחס הזה בשנתיים הקרובות ".  מנתונים שהציגה הרשת לסיכום פעילותה ב-2009 ,  עולה כי דירות שלושה חדרים בבאר שבע רשמו את עליית המחירים הגדולה ביותר :  מ-330 אלף שקל ב-2008 ל-585 אלף שקל ב-2009 - עלייה של 77.3% .  בקרית טבעון וביהוד נרשמו גם כן עליות חדות לדירות שלושה חדרים .  גם דירות ארבעה חדרים בבאר שבע רשמו את עליית המחירים הגדולה ביותר בישראל - 55.8% לעומת המחירים ב-2008 .  אם ב-2008 נמכרה דירת ארבעה חדרים בבאר שבע ב-443 אלף שקל ,  הרי שבסוף 2009 דירות אלה נמכרו ב-690 אלף שקל .  עליות מחירים של יותר מ-30% לעומת 2008 נרשמו גם בדירות ארבעה חדרים בדימונה ,  קרית טבעון ,  גדרה וקרית אונו .  במחירי דירות חמישה חדרים נרשמו עליות חדות בבאר שבע ובחיפה .  רסקין אמר כי הצמיחה בשוק גרמה ל-2009 להיות השנה הטובה ביותר של רימקס מבחינת הכנסות ,  מאז נוסדה ב-95' .  לדברי רסקין ,  רימקס תחגוג בקרוב את פתיחת הסניף ה-100 שלה : " הרשת מכרה עד היום 111 זיכיונות בישראל .  96 סניפים פועלים ואילו 15 מצויים בשלבי פתיחה מתקדמים ".  לפי נתוני הרשת ,  הכנסותיה מעמלות ב-2009 עלו ב-31% לעומת 2008 ,  וב-2009 נרשמה עלייה של 39% בכמות העסקות שביצעו סוכני הרשת לעומת 2008 .
 
רימקס : " מחירי הדירות בישראל יעלו השנה ב-10%-15% "
 בעלי רשת התיווך ברנרד רסקין : " הביקוש לנדל"ן גבוה ,  היצע הקרקעות והדירות נמוך ,  ואני לא רואה שינוי ביחס הזה בשנתיים הקרובות "
 
