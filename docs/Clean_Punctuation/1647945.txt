הרשות :  ישראל תוביל את המזה"ת לאסון
על רקע העימותים שפרצו באזור מסגד אל-אקצא ,  מאשים דוברו של אבו מאזן את ישראל בפרוץ המהומות . " ישראל נכנסת למלחמות כדי לחמוק מהתחייבויותיה ".  במהומות נפצעו 18 פלסטינים
 ( צילום :  גדעון צנטנר ,  קריינות :  אילן שניג ,  עריכת וידאו :  יאיר דניאל ) 
נביל אבו רודיינה ,  דוברו של יו"ר הרשות אבו מאזן ,  אמר היום  ( ראשון )  בהתייחס להתנגשות האלימה בין משטרת ישראל לצעירים הפלסטינים הבוקר במסגד אל-אקצא כי  " מעשי ישראל הם חלק משרשרת של מלחמות אליה היא נכנסת על מנת להתחמק מהתחייבויותיה ".  
אבו רודיינה הבהיר עוד כי  " ירושלים ומסגד אל-אקצא הם קו אדום שאין לעבור אותו ",  ותהה מדוע ישראל נוקטת באותן  " פרובוקציות "  בדיוק בזמן שהיא ממתינה לתשובות האמריקאים בנוגע לחידוש המשא ומתן .  אבו רודיינה קרא לממשל האמריקאי ללחוץ על ממשלת ישראל  " להפסיק את מלחמותיה שמובילות את האזור להמשך סבבי האלימות ,  להם תהיינה השלכות הרות-אסון על המזרח התיכון והעולם כולו ". 
הבוקר פרצה המשטרה לרחבת הר הבית לאחר שכ-30 צעירים מוסלמים יידו אבנים והתבצרו משעות הבוקר במסגד שברחבת ההר .  הצעירים נכנסו אמש לרחבת ההר וסירבו לצאת למרות בקשות הוואקף לעשות כן .  מהמשטרה נמסר כי 7 מפגינים נעצרו ושני לוחמי מג"ב ושני שוטרים נפצעו באורח קל מיידוי אבנים .  הר הבית נפתח בצהרים לתפילת גברים מוסלמים מעל גיל 50 ולנשים בכל הגילאים .  מקורות פלסטינים דיווחו כי במקום פרצו עימותים בין פלסטינים לבין כוחות הביטחון הישראלים .  לפי הדיווח ,  18 מפגינים נפצעו .  
מהמשטרה נמסר עוד כי צעירים ערבים יידו אבנים על כוחות הביטחון הן בסמטאות העיר העתיקה והן סמוך לאחד השערים ברחבת הר הבית .  הבוקר החלו הצעירים המתבצרים ליידות אבנים לעבר מבקרים בהר ובשל כך נסגרו שערי הכניסה לרחבת המסגד בהר ,  וכוח משטרה נכנס לרחבת ההר .
 מקורות פלסטינים מסרו כי יותר מ-200 שוטרים כיתרו את עשרות המתפללים הפלסטינים במסגד .  לטענת המתבצרים ,  הם חוששים מכך ש"קבוצות ימין קיצוניות יפרצו למסגד "  ולפיכך הם נמצאים בתוכו .  במקביל קראו הפלסטינים לתושבי העיר העתיקה להגיע ולסייע להם .  
המקורות דיווחו כי כוחות הביטחון הישראלים פרצו למתחם מסגד אל-אקצא ומנעו מהפלסטינים להיכנס אליו ,  תוך שימוש ברימוני הלם וגז מדמיע לעבר המתפללים שהתאספו בסמוך למסגד .  בנוסף דווח על שלושה פלסטינים שנעצרו .  עוד דווח כי 500 מתפללים פלסטינים ניסו למנוע מפעילי ימין להיכנס למתחם מסגד אל-אקצא וקראו ליתר תושבי העיר העתיקה בירושלים להגיע למקום כדי לסייע להם .  על פי דיווחי הפלסטינים ,  כוחות הביטחון ניתקו את זרם החשמל במקום .
 כ-200 מפגינים יידו אבנים לעבר עמדות צה"ל במספר מוקדים שונים ברחבי העיר חברון ביום שישי ,  זאת על רקע הכללת מערת המכפלה וקבר רחל ברשימת אתרי המורשת הלאומיים .  כוחות צה"ל השיבו לעברם באמצעים לפיזור הפגנות .  מאז החלטת הממשלה בנושא ,  התרבו המהומות בעיר האבות .
 עדכון ראשון :  08:43

הרשות :  ישראל תוביל את המזה"ת לאסון
על רקע העימותים שפרצו באזור מסגד אל-אקצא ,  מאשים דוברו של אבו מאזן את ישראל בפרוץ המהומות . " ישראל נכנסת למלחמות כדי לחמוק מהתחייבויותיה ".  במהומות נפצעו 18 פלסטינים

