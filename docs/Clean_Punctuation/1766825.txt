המשק הישראלי קונה יותר ומוכר פחות ;  הגירעון המסחרי בנובמבר הסתכם ב-0.7 מיליארד דולר
נרשמה ירידה ביצוא התרופות והכימיקלים אך יצוא טכנולוגיות היי-טק עלה ;  יבוא מוצרי צריכה עלה ב-15%
יבוא הסחורות בחודש נובמבר 2010 הסתכם ב-4.9 מיליארד דולר ויצוא הסחורות ב-4.2 מיליארד דולר - מה שגרם לגירעון מסחרי חודשי של 0.7 מיליארד דולר .  מתחילת השנה הסתכם הגירעון בסחר הסחורות ב-610 מיליון דולר בממוצע לחודש ,  ובכ-7.3 מיליארד במונחים שנתיים ,  בהשוואה ל-4.9 מיליארד בשנת 2009 - כך נמסר היום מלשכה המרכזית לסטטיסטיקה.המסחר בסחורות בנובמבר הושפע בין היתר מהתחזקות הדולר מול רוב המטבעות בהם נערכות עסקאות היבוא והיצוא .  כך למשל ,  התחזק הדולר ביחס ליורו ב-1.7% וביחס לין היפני ב-0.8% .  מול השקל ,  התחזק הדולר בנובמבר ב-0.9%.ב-3 חודשים האחרונים :  יבוא חומרי גלם לחקלאות עלה ב-56.7% ויבוא מוצרי צריכה ב-14.9%ברוב קבוצות יבוא הסחורות נרשמה עלייה ,  זאת לאחר ניכוי ההשפעה העונתיות הרגילה וגורמים בלתי סדירים שחושבו בלמ"ס .  בחודשים ספטמבר-נובמבר 2010 עלה יבוא הסחורות  ( למעט יהלומים ,  אניות ומטוסים וחומרי אנרגיה )  ב-8% בחישוב שנתי ,  בהמשך לעלייה של 5.5% בחישוב שנתי ביוני-אוגוסט.יצוא הסחורות  ( למעט יהלומים )  ירד בחודשים ספטמבר-נובמבר ב-6.5% בחישוב שנתי .  זאת ,  בהמשך לירידה של 11.7% בחודשים יוני-אוגוסט 2010.חומרי גלם  ( למעט יהלומים וחומרי אנרגיה )  היוו כ-41% מסך יבוא הסחורות ,  כאשר יבוא חומרי גלם לחקלאות עלה ב-56.7% ,  יבוא מתכות אל-ברזליות ב-21.8% ויבוא כימיקלים ב-10.7% .  יבוא חומרי גלם  ( למעט יהלומים וחומרי אנרגיה )  עלה בספטמבר-נובמבר 2010 ב-4.5% בחישוב שנתי ,  לאחר ירידה של 1.3% בחישוב שנתי ביוני-אוגוסט 2010 .  כמו כן ,  מכונות ציוד וכלי תחבורה יבשתיים להשקעות היוו כ-17% נוספים מסך היבוא ,  15% מהיבוא היו מוצאי צריכה ו-27% הנותרים יבוא יהלומים ,  חומרי אנרגיה ,  אניות ומטוסים.יבוא מוצרי השקעה  ( למעט אניות ומטוסים )  עלה בספטמבר-נובמבר ב-14.5% בחישוב שנתי .  זאת ,  בהמשך לעלייה של 14.1% בחישוב שנתי בחודשים יוני-אוגוסט 2010 .  העלייה העיקרית ביבוא מוצרי השקעה היתה ביבוא כלי תחבורה לצרכים עסקיים ,  שעלה ב-63.4% בחישוב שנתי .  לעומת זאת ,  יבוא מכונות וציוד ירד ב-2.3% בחישוב שנתי.יבוא מוצרי צריכה עלה בספטמבר-נובמבר 2010 ב-14.9% בחישוב שנתי .  זאת ,  בהמשך לעלייה של 9.3% בחודשים יוני-אוגוסט .  יבוא מוצרים בני קיימה  ( ריהוט ומוצרי חשמל ביתיים וכלי תחבורה )  עלה ב-27.1% בחישוב שנתי .  יבוא כלי תחבורה עלה ב-64.1% .  יבוא מוצרים לצריכה שוטפת כגון תרופות ,  מזון ומשקאות ,  הלבשה והנעלה ,  עלה ב-1.4% ,  בעיקר עלה יבוא תרופות ,  בכ-12%.יצוא תרופות וכימיקלים ירד אך נרשמה עלייה ביצוא ציוד תקשורת ,  רפואי ואלקטרוניקהכ-77% מסך יצוא הסחורות מהווה היצוא התעשייתי  ( למעט יהלומים )  ,  20% יצוא יהלומים ו-3% הנותרים יצוא חקלאי .  יצוא תעשיות טכנולוגיה עילית ירד בשלושת החודשים האחרונים ב-6.4% בחישוב שנתי ,  לעומת עלייה של 8.9% בחישוב שנתי ביוני-אוגוסט.בענף תרופות נרשמה ירידה של כ-34.6% ביצוא בחישוב שנתי .  מנגד ,  עלה יצוא ענף ציוד תקשורת ,  בקרה ,  רפואי מדעי בכ-16.2% ויצוא ענף רכיבים אלקטרוניים ומחשבים בכ-7.5% בחישוב שנתי .  יצוא תעשיות טכנולוגיה מעורבת ירד ב-19.6% בחישוב שנתי .  נתוני היצוא לפי ענף מצביעים על ירידה ביצוא ענף כימיקלים למעט תרופות בכ-31.2%.מנגד ,  יצוא תעשיות טכנולוגיה מעורבת מסורתית עלה בשלושת החודשים האחרונים ב-18.5% בחישוב שנתי ,  זאת ,  לאחר ירידה של 3.2% בחישוב שנתי ,  בחודשים יוני-אוגוסט .  עלייה של כ-39.8% נרשמה ביצוא ענף כרייה וחציבה .  יצוא תעשיות טכנולוגיה מסורתית ירד ב-12.4% בחישוב שנתי .  זאת ,  בהמשך לירידה של 7.6% בחישוב שנתי ,  בחודשים יוני-אוגוסט .  יצוא טקסטיל ,  הלבשה ועור ירד ב-17.5% וביצוא ענף מזון ומשקאות ב-14.9%.מתחילת השנה ,  היצוא החקלאי הסתכם ב-1.2 מיליארד דולר - עלייה של 12.2% בהשוואה לתקופה המקבילה ב-2009 .  יצוא פירות עלה ב-18.7% ,  יצוא ירקות וגידולי שדה עלה ב-12.3% .  לעומת זאת ,  יצוא פרחים ירד ב-16.6% .
 
המשק הישראלי קונה יותר ומוכר פחות ;  הגירעון המסחרי בנובמבר הסתכם ב-0.7 מיליארד דולר
נרשמה ירידה ביצוא התרופות והכימיקלים אך יצוא טכנולוגיות היי-טק עלה ;  יבוא מוצרי צריכה עלה ב-15%

