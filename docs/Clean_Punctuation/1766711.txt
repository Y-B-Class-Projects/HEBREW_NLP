ברונו לבאדיה מונה למאמן שטוטגרט
הגרמני בן ה-44 החליף בתפקיד את יאנס קלר שפוטר ויהיה המאמן השלישי של הקבוצה העונה : " משוכנע שנצליח להשתפר "
 ברונו לבאדיה מונה היום  ( ראשון )  למאמן שטוטגרט .  מאמן העבר של המבורג ובאייר לברקוזן יחליף בתפקיד את יאנס קלר ,  שפוטר לאחר 13 משחקים בלבד בכל המסגרות .  לבאדיה בן ה-44 ,  שעזב את המבורג באפריל האחרון ,  צפוי לחתום על חוזה עד לתום העונה הנוכחית עם אופציה לעונה אחת נוספת וינסה להשאיר את הקבוצה בליגה לאחר שזו פתחה את העונה בצורה איומה והיא במקום ה-17 בליגה עם 12 נקודות בלבד לאחר 16 מחזורים .  לבאדיה יהיה המאמן השלישי של שטוטגרט העונה ,  לאחר שכריסטיאן גרוס פתח את העונה ופוטר כבר באוקטובר .
" זו משימה מעניינת מאוד בשבילי ,  אבל אחת שאני מתייחס אליה עם הרבה כבוד ",  מסר לבאדיה , " אני מודע לקושי שבמצב אליו נקלעה הקבוצה ,  שלא נמצאת כבר ברגע האחרון ,  אלא צעד אחד אחריו .  אני משוכנע שנצליח להשתפר אם ניתן את כל מה שאנחנו יכולים ".  נשיא המועדון ארווין שטאודט הוסיף : " אנחנו באחד המצבים הכי גרועים שהיינו בהם בשנים האחרונות .  דנו לאחרונה בדרכים לפתור את המשבר והגענו למסקנה שאנחנו צריכים לצאת לדרך חדשה ,  ולעשות את זה עם לבאדיה ".  מנכ"ל הקבוצה פרדי בוביץ' הוסיף : " אני מאחל לברונו את כל הטוב שאפשר ולומר לו שאנחנו מאחוריו ". 

ברונו לבאדיה מונה למאמן שטוטגרט
הגרמני בן ה-44 החליף בתפקיד את יאנס קלר שפוטר ויהיה המאמן השלישי של הקבוצה העונה : " משוכנע שנצליח להשתפר "
 
