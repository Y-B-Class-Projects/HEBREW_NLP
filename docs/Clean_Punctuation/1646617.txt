אקפולקו :  סלע הודח שוב בסיבוב הראשון
זה כבר נהיה הרגל ,  כשהישראלי סיים את חלקו בטורניר במכסיקו מוקדם אחרי הפסד תוך שעה וחצי 6:1 ,  7:6 לניקולס אלמגרו
השבועות האחרונים לא בישרו טובות לדודי סלע ,  שממשיך לצנוח .  אחרי שהשבוע התבשר שהוא נשר לא פחות מ-20 שלבים בדירוג העולמי ואחרי שהפסיד כבר בסיבוב הראשון בממפיס לירקו ניימינן ובסיבוב השני בסן חוזה לפיליפ קולשרייבר ,  הישראלי ,  שהידרדר למקום ה-64 בעולם הודח בסיבוב הפתיחה של טורניר אקפולקו ,  מכסיקו  ( פרסים בסך 955 אלף דולר )  לניקולס אלמגרו .
 הישראלי שיחק רע מאוד במערכה הראשונה מול יריבו הספרדי ,  שמדורג 27 בעולם ,  וכבר הספיק לנצח פעם אחת במהלך השנה שעברה את סלע בטורניר סינסינטי בשתי מערכות ,  אחרי שסלע פרש .  סלע נשבר שלוש פעמים ואיפשר לאלמגרו 1:6 קליל ,  שהעלה אותו ל-0:1 .  המערכה השנייה הייתה כבר הרבה יותר צמודה ,  כל אחד מהטניסאים שבר פעם אחת והשניים הלכו להכרעה בשובר שוויון .  סלע לא הצליח להשיג אף נקודה ,  וסיים עם 7:0 משפיל ,  שמשאיר אותו מתוסכל מאוד אחרי עוד שבוע שמסתיים מוקדם מהצפוי .
 
אקפולקו :  סלע הודח שוב בסיבוב הראשון
זה כבר נהיה הרגל ,  כשהישראלי סיים את חלקו בטורניר במכסיקו מוקדם אחרי הפסד תוך שעה וחצי 6:1 ,  7:6 לניקולס אלמגרו

