המלכודות של חברות הסלולר
חברות הסלולר משתמשות במגוון דרכים כדי לגרום לנו לשלם יותר ולהתחייב לזמן ארוך יותר .  אלה המלכודות - וכך תימנעו מהן
שדרוג מכשיר בחינם עולה ביוקר הבעיה :  מקבלים מכשיר חדש בחינם אך מתחילים לשלם על המכשיר הקודם .  איך זה עובד :  לקוח שרוכש מכשיר חדש לא בודק מה יעלה בגורל המכשיר הקודם .  נציג המכירות מדגיש בפני הלקוח את הזיכוי שיקבל בגין זמן אויר שיבצע ,  שלרוב יתקזזו עם מחיר העלות החודשית של המכשיר ובכך מרגיע אותו .  הנתון שמודגש פחות בשיחה הוא שמעתה יתחיל הלקוח לשלם את העלות המלאה בגין המכשיר הקודם וכתוצאה מכך לא יזכה להטבות שהיו מנת חלקו עד כה . " הצרכנים מתעוררים כשהם במקרה רואים את החיוב בחשבונית .  מכיוון שהעסקות נעשות בעל פה וקשה להוכיח מה אמר הנציג ",  מסבירה מיטל בשרי ,  מנהלת מחלקת טלקומוניקציה במועצה לצרכנות .  ההתחייבות מתארכת הבעיה :  חברות הסלולר לא יכולות לכבול אותנו לתקופה שתעלה על 18 חודשים ,  אך לפעמים הן מצליחות להאריך את התקופה .  איך זה עובד :  נציג של חברת הסלולר מתקשר אליכם חודשיים לפני תום תקופה ההתחייבות עם הצעה מפתה . " הלקוח מתפתה אך לא תמיד מיידעים אותו בצורה ברורה שהסכמתו להצעה תוביל להתחייבות נוספת של 18 חודשים .  כשמגיע היום ,  והלקוח רוצה להתנתק ,  מודיעים לו שהוא לא יכול כי הוא הסכים למסלול חדש ".  אומרת בשרי .  לדבריה כשמבקש הלקוח עותק מהקלטת השיחה כדי להוכיח שהנושא לא הובהר לו הוא נענה כי ההקלטה מיועדת לשימוש פנימי בלבד .  לקוחות אחרים קובלים על כי נציגי השירות טענו בפניהם כי הוותק שצברו ישמר לתוכנית החדשה ,  למרות שבדיעבד התברר שאין כך הדבר .  לא ביקשתם תוכן סלולרי - אבל תשלמו עליו הבעיה :  לקוחות סלולר מנויים ,  שלא בידיעתם או אישורם ,  לשירותי תוכן סלולרי מתמשכים .  כתוצאה מכך נגבים מהם עשרות עד מאות שקלים בחודש שלא מרצונם .  איך זה עובד :  אתם מקלידים את המספר הסלולרי שלכם לאחד משירותי התוכן הסלולרי המוצעים באתרי האינטרנט השונים ,  לדוגמה תחזית אסטרולוגיה יומית או אפשרות הורדת משחקים ,  אך אינכם מודעים לכך שמדובר בשירות מתמשך ושמעתה ואילך כל פעם שתקבלו sms עם מסרים אסטרולוגיים - תחויבו עליו .  למעשה ברישום הראשוני ,  שמבחינת לקוחות רבים היה חד פעמי ,  התחברתם לאחד מספקי התוכן הסלולרי שפועלים באמצעות קבלניות משנה כמו יוניסל ,  סל-אקט ,  שמיר ,  טלכלל וטלטאץ' המאגדות את התכנים .  אם אתם מזהים את שמן בחשבונית הסלולר שלכם אז גם אתם מנויים להם .  חברת הסלולר מצדן לא נשארת נטולת רווחים וגוזרת קופון של כ-50% מהתשלום .  הבעיה העולה מתלונות רבות שהגיעו לארגון אמון הציבור והמועצה לצרכנות היא שלעתים הרישום נעשה על ידי הילדים ולא ידי מבוגרים כך שייתכן וכלל לא תדעו על השירות אלא בדיעבד .  בנוסף ,  אם אינכם נוהגים לבדוק את חשבוניתה סלולר שלכם בקפידה אתם עלולים לא לשים לחיוב הנוסף בגין שירותי התוכן הללו .  קנסות גבוהים על ניידות הבעיה :  לקוחות רבים שניידו את מספרם לחברה חדשה גילו מאוחר מדי שלהבטחת הסוכן של החברה המתחרה שלא יצטרכו לשלם קנס יציאה בגין ההתנתקות אין כיסוי .  מתלונות אחרות עולה שיש מקרים שבהם הלקוחות רוצים לעבור מחברה לחברה ולשלם בעצמם את הקנס ,  ומקבלים מידע שגוי לגבי גובהו .  איך זה עובד : " אל תדאג ",  אמר הסוכן לד' מהמרכז . " אני אטפל בכל הקנסות שיהיו לך .  העיקר שתתנייד ".  בדיעבד התברר שד' דווקא כן היה צריך לדאוג כי בסופו של דבר את קנס היציאה בסך 10,000 שקל על ארבעה מכשירים הסוכן לא הסכים לשלם .  ולצערו ,  ניחשתם נכון ,  הוא לא קיבל הבטחה זו בכתב ,  כמו אחרים רבים כמוהו שהאמינו למלה שבעל פה .  ר' ,  שגם נפלה בפח שטמן לה סוכן המכירות בחברה המתחרה ,  טוענת כי  " אם הנציג לא היה מתחייב בפניי לספוג את הקנס בחיים לא הייתי נכנסת אתו בכלל לשיחה .  עכשיו אנחנו צריכים לשלם 7,000 שקל עבור המכשירים וביטול העסקה מצדנו ,  למרות שהוא זה שלא עמד בהתחייבותו אלינו ".  כאמור ,  מקרים אחרים בתחום הניידות מעידים כי גם לקוחות שרצו להתנייד באופן עצמאי ,  ונהגו באחריות ובררו מה גובה קנס היציאה לפני המעבר ,  הוטעו לכאורה .  מהתלונות עולה כי הם גילו מאוחר מדי שהסכום שנקב בפניהם נציג השירות אינו נכון ועליהם לשלם סכום גבוה בהרבה ממנו .  כך לדוגמה ,  באחת מהתלונות טוען ע' מהמרכז כי סכום הקנס שנקבה הנציגה היה 260 שקל כשבדיעבד הוא גילה שהסכום הוא 900 שקל - 375% יותר .  התוצאה בשני המקרים :  הלקוח כבול מכאן ומשם .  הוא לא יכול לבטל את התניידות כי הוא התחייב לחברה החדשה ומצד שני הוא לא יכול לעזוב את החברה בה היה מנוי בגלל גובה הקנס שיהיה עליו לשלם .  כבולים לחבילת הגלישה הבעיה :  לא כולנו גולשים באינטרנט באמצעות המכשיר הסלולרי שלנו .  למעשה ,  מסקר של מכון פאנלס ,  שנערך לפני כחודש עבור themarker ,  עולה כי רק 23% מהלקוחות משתמשים במכשיר הסלולר לטובת גלישה באינטרנט .  נתון זה לא מונע מחברות הסלולר לחייב את לקוחותיהן ,  המחזיקים מכשיר דור שלישי ואילך  ( החברות כמעט ולא מוכרות מכשירים אחרים )  ,  להחזיק בחבילת גלישה בתעריפים של כ-25 שקל לחודש .  איך זה עובד : " יש אנשים שבכלל לא מודעים לחיוב הזה כשהם קונים את המכשיר ,  כי אף אחד לא מעדכן אותם והמידע מתחבא באחד הסעיפים בחוזה המסועף ,  אך גם האחרים שכן מודעים לו ,  אך לא עושים שימוש בחבילת הגלישה ,  כמו קשישים לדוגמה ,  לא יכולים להתחמק מהחיוב "  אומרת בשרי . " החברות טוענות בפני הלקוחות כי הן לא יכולות להפריד את חבילת הגלישה מהמכשירים החדישים ".  משרד התקשורת ניסה לעצור תופעה זו כבר ב-2008 וחייב את החברות להציע חלופה  ? כלכלית אפקטיבית' ,  ללקוחות שאינם מעוניינים בחבילת גלישה .  המשרד לא קבע מדדים לחלופה זו ,  ולכן חברות הסלולר הציעו רק חבילות יקרות מאוד ללקוחות שביקשו להצטרף למסלול נטול חבילת גלישה .  כדי לנסות להתחמק מגורל זה אתם יכולים לשקול לרכוש את המכשיר הסלולרי דרך המשווקים הפרטיים ולא בחברות הסלולר ,  להצטרף לאחת מהן ולהתאים את השירותים של המכשיר ישירות לצרכיכם .  מאחורי החתימה הדיגיטלית מסתתר חוזה ארוך הבעיה :  הלקוח חותם על לוח אלקטרוני אחרי רכישת מכשיר ,  וחתימתו מולבשת על חוזה ארוך שכלל לא ראה ומאוחסן במאגר במחשב .  איך זה עובד ?  חברות הסלולר החליטו שלחתום בעט כדורי על חוזה מודפס זה out וחתימה דיגיטלית על חוזה סרוק במחשב זה in . " על מה אני חותם ?  "  שאל בתמימות הלקוח א' את נציג מוקד השירות והאחרון ענה לו בצחוק  " על המשכנתא שלי ".  כך שוכנע א' לחתום על מסמך שכלל לא קרא .  בענף הסלולר לקוחות המבקשים לבצע עסקה לא תמיד זוכים לראות את ההסכם עליו הם חותמים . " חוזי הסלולר הם לרוב חוזים עבי כרס ,  המטביעים את הצרכן בים של מלל .  כאילו שלא די בבעיה זו ,  באה הטכנולוגיה ומשכללת את פוטנציאל הניצול לרעה של אנשי השיווק ",  אומרים בארגון אמון הציבור .  כל המידע הרלוונטי לגבי העסקה נמצא בחוזה בעל נוסח אחיד שלא ניתן לשינוי ,  שנמצא במחשב .  החתימה מתבצעת באמצעות עט אלקטרונית ,  מועברת אוטומטית למחשב ומושתלת על גבי כל עמוד ועמוד של החוזה .  הלקוח מסתמך רק על דברי נציג השרות ולא מסוגל לבדוק אותו ובדיעבד עלול לגלות כי תנאי העסקה שונים ממה שסוכמו מולו .  קרינה סלולרית מתחת לבית הבעיה :  חברות הסלולר מתקינות אנטנות סלולריות זעירות במרפסות בתים ועל גגות בניינים בלי צורך ליידע את הציבור ובלי צורך באישור בנייה .  איך זה עובד ?  בזכות פרצה קטנה בחוק אותה גילו חברות הסלולר .  עו"ד ליאור כץ ,  שותף במשרד ד"ר רענן הר זהב ,  מסביר כי נוהל מתקני הגישה קובע שחברות הסלולר אינן צריכות להוציא אישור בנייה להתקנת אנטנה זעירה ,  שגובהה עד 80 ס"מ ,  אלא רק לאנטנות גדולות יותר .  81% מאתרי הסלולר שנוספו בישראל ב-2008 היו מתקני גישה ,  ולא אתרים שמצריכים אישור ויידוע .  כיום יש לחברות הסלולר בישראל כ-7,200 אתרים ,  מהם כ-1,300 הם מתקני גישה .  בעצם בכך שלא מוגשת בקשה להיתר בנייה לתושבים בעיר בכלל ובבניין בו יותקן המתקן אין אפשרות לדעת על הקמתו או להתנגד .  עם זאת לעו"ד כץ יש פתרון . " מרבית הדיירים לא יודעים שזכותם לקבוע הוראות מיוחדות בתקנון הבית המשותף שיגדירו מה אפשר לעשות בבניין שלהם ,  ובין היתר לקבוע איסור הקמת אנטנות סלולריות זעירות .  עם התקנון הזה יש לפנות למפקח על הבתים המשותפים במשרד המשפטים ולעדכנו על כך ".  לפני כחודש פורסם ב-themarker כי המחלקה המשפטית במשרד התקשורת מנסחת תקנות חדשות שיחייבו הליך אישור בנייה של גופי התכנון והבנייה המוניציפליים גם להקמת מתקני גישה אלחוטיים .  עם זאת ,  הליך האישור יהיה מזורז ולכן מדובר בתקנות פחות מחמירות .  תגובות מפרטנר נמסר בתגובה כי  " החתימה אלקטרונית מתבצעת רק לאחר עיון הלקוח במסמכים ,  והיא מוטמעת בטפסים ומתועדת במערכות החברה .  במעמד החתימה נמסרים ללקוח תנאי ההתקשרות וכן נמסרים לו כל הטפסים שהוחתם עליהם בכל דרך שיבחר :  מייל ,  פקס ,  דואר או במסירה אישית . " פרטנר מנהיגה בחלק מהמקרים מדיניות של החזר כספי ללקוחות מתניידים בגין קנס יציאה וזאת כנגד הצגת מסמכים רלוונטיים המעידים על גובה הקנס .  בהתייחס לנושא התוכן הסלולרי ,  במעמד ההצטרפות מוסבר ללקוח כי בכל שלב יוכל לפנות לשירות הלקוחות או באופן עצמאי באתר האינטרט של החברה להסרתן ".  מסלקום נמסר בתגובה כי  " החברה פועלת בשקיפות מלאה אל מול לקוחותיה ,  לא בכדי נבחרה על ידי ארגון אמון הציבור כחברה בעלת איכות השירות הטובה ביותר .  גם על פי נתוני המועצה לצרכנות שפורסמו לאחרונה עולה כי אנו החברה עם מספר התלונות הנמוך ביותר מבין חברות הסלולר ".  מפלאפון נמסר בתגובה : " לקוח חותם בכתב ידו על החוזה המקורי ,  ובמקביל חתימתו והטופס נשמרים בעותק דיגיטלי ,  ואין אפשרות לשכפלם למקומות אחרים . " בתחום שירותי התוכן ,  אנו מאפשרים לספקים להציע את שירותיהם כנדרש ברישיון החברה .  הרישום מבוצע אצל הספקים והחיוב בגינם מופיע בנפרד בחשבונית פלאפון מוסרת ללקוחותיה מידע מדויק בנושא עמלות היציאה .  מידע זה זמין בחשבונית שפלאפון מוציאה ללקוחותיה הפרטיים מאז 15 בספטמבר 2009 .
 
המלכודות של חברות הסלולר
חברות הסלולר משתמשות במגוון דרכים כדי לגרום לנו לשלם יותר ולהתחייב לזמן ארוך יותר .  אלה המלכודות - וכך תימנעו מהן

