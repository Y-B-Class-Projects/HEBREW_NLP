החברות שהתנפצו 
הונאות ענק  ( וולדקום )  ,  קריסות מהדהדות  ( וובוואן )  ,  עסקות כושלות  ( רכישת טיים וורנר על ידי AOL )  ,  התרסקות של מאות או אלפי אחוזים בשווי  ( כמעט כולן )  וכישלון להתמודד בשוק משכולל ,  תחרותי וטכנולוגי .  החברות שהיו חלק בלתי נפרד מחיינו היומיומיים - עד שהבועה ניפצה להן א
 >  >  וורלדקום ,  גלובל קרוסינג ,  נטסקייפ ,  לייקוס - בועת ההיי-טק לקחה עמה כמה שמות מוכרים ,  שבאותן שנים היו חלק בלתי נפרד מעולם האינטרנט ,  ומחיינו היומיומיים .  וולרדקום קרסה לאחר שנחשפה כהונאת ענק שזיעזעה את המגזר התאגידי האמריקאי ,  גלובל קרוסינג קרסה לאחר שהמשקיעים איבדו בה אמון ,  נטסקייפ אמנם חוללה מהפכה באינטרנט ,  אך נמחצה על ידי המתחרה הגדולה מיקרוסופט .  aol התמזגה עם טיים-וורנר במה שזכתה עד מהרה לכינוי  " העסקה הגרועה בהיסטוריה ".  יאהו הצליחה לשרוד ,  אך כבר לא השיבה לעצמה את ההובלה ,  וכל מנועי החיפוש שקדמו לגוגל נפלו קורבן למתחרה החדש והיעיל יותר .  הנה כמה מהמפסידות הגדולות והמהדהדות של קריסת בועת הדוט.קום של תחילת שנות ה-2000 .  השרתים שוקעים  >  >  סאן מיקרוסיסטמס ,  יצרנית השרתים המובילה בעולם ,  נהנתה מביקוש גדול ככל שעולם האינטרנט צמח .  גם החברות והאתרים שצצו כפטריות לאחר הגשם נזקקו לתשתיות להפעלת שירותיהן .  אך בעידן הדוט.קום חברות רבות הזמינו ציוד רב משהיה דרוש להן ,  ועם קריסת הבועה רבות מהן לא עמדו בהזמנות ובשירותים - והתחזיות לביקוש עתידי התמוטטו .  הכנסות סאן צנחו במחצית ב-2002 ,  והחברה עברה להפסדים שנמשכו כמה שנים .  סאן ניסתה לפתח מוצרים שיתאימו יותר לזירה החדשה שנוצרה בעקבות התנפצות הבועה ,  והצליחה לחזור לרווחיות לתקופת מה .  אך הלקוחות הגדולים שלה החלו להיעלם בחפשם אחר פתרונות זולים יותר .  המשבר הכלכלי שפקד את ארה"ב ב-2008 הוביל לירידה בהשקעות החברות בתשתיות והיה מכה קשה לסאן ,  שנאלצה לפטר אלפי עובדים .  ב-2009 הגישה עבורה אורקל הצעת רכש ,  שהתקבלה לאחר התנגדות של כמה חודשים .  ההונאה שהביאה לפיטורי 20 אלף עובדים  >  >  יחד עם אנרון ,  היתה חברת הטלקום וורלדקום אחראית לאחת משתי הונאות ענק שזיעזעו את המגזר התאגידי האמריקאי ,  ואחד מהסמלים הבולטים של קריסת הבועה .  נסיקתה של וורלדקום החלה לאחר הנפקתה לציבור ב-1989 ,  כאשר המנכ"ל ברנרד אברס הוביל סדרה של רכישות חברות טלקום שהגיעה לשיאה במיזוג הענק בסך 37 מיליארד דולר בין וורלדקום לחברת mci ב-1998 ,  אז המיזוג הגדול בתולדות ארה"ב .  המיזוג הפך את וורלדקום לחברת שיחות החוץ בטלפון השנייה בגודלה בארה"ב .  הצלחת מדיניות הרכישות הנועזת של וורלדקום ,  כמו גם התעשרותו של אברס בזכות מניותיו בחברה ,  ספגו מהלומה קשה בתחילת העשור על רקע האטה קשה במגזר הטלקום .  בערך באותה תקופה החלה ההונאה החשבונאית בוורלדקום ,  במסגרתה ניפחה החברה את שווי הנכסים במאזניה ב-11 מיליארד דולר .  בקיץ 2002 ,  לאחר שנתגלתה ההונאה ,  הגישה החברה בקשה להגנה מפני נושיה .  היתה זו פשיטת הרגל הגדולה ביותר בתולדות המגזר העסקי של ארה"ב  ( עד התמוטטות ליהמן ברדרס ב-2008 )  .  התמוטטות החברה מחקה לחלוטין את שווי מניותיה ,  שהגיע בשיאו ל-180 מיליארד דולר ,  והביאה לפיטורי 20 אלף עובדים .  המנכ"ל אברס הורשע בפרשה ב-2005 ונידון לעונש של 25 שנות מאסר .  בעקבות הפרשה החליפה החברה את שמה ל-mci ובקיץ 2006 נרכשה על ידי ענקית הטלקום האמריקאית ורייזון תמורת 7.6 מיליארד דולר ,  ונהפכה לחטיבה בחברה בשם ורייזון ביזנס .  כוכב הצפון דעך  >  >  תחום הטלקום היה אחד התחומים שנהנו מהפריחה הרבה ביותר בתקופת הבועה .  צמיחת האינטרנט הובילה משקיעים וספקולנטים להעריך כי חברות רבות יזדקקו לפרישה נרחבת של סיבים אופטיים וציוד רשתות מתקדם ,  בקצב הולך וגובר .  הדבר הוביל לבועה במניות הטלקום ,  ובראשן היתה נורטל הקנדית ,  שבשיאה דורגה כמניה הגדולה ביותר בבורסת טורונטו ואחת המעסיקות הגדולות בקנדה .  כאשר שוק הסיבים האופטיים החל להראות סימני רוויה ,  ועם התפוצצות בועת הדוט.קום ,  מניית נורטל קרסה יחד עם מניות טלקום נוספות ,  דוגמת אלקטל ולוסנט ,  שהצליחו לשרוד עד כה והתמזגו .  ב-2001 דיווחה נורטל על הפסד נקי בסך 24 מיליארד דולר .  אי סדרים התגלו בדו"חותיה ,  שנדחו והוגשו מחדש מספר פעמים .  מנכ"לים ובכירים נוספים באו והלכו ,  אך החברה מעולם לא התאוששה מקריסת הבועה ,  וצברה הפסדים .  ב-2009 פשטה נורטל רגל סופית ונכנסה להליכי פירוק ,  במסגרתם נמכרו חלקים שונים שלה למתחרות שונות .  סמל הדוט.קום  >  >  מהלך חייה הקצר של וובוואן  ( webvan )  מסמל היטב את תקופת הבועה .  וובוואן היתה מרכול מקוון שהציעה שירותי משלוחים בכל שעה ביממה .  החברה גייסה כמיליארד דולר ממשקיעים ,  בהם בנצ'מרק קפיטל ,  סופטבנק וסקויה ,  ותוך חודשים ספורים מהקמתה - ערכה גם הנפקה לציבור .  החברה הונפקה ב-15 דולר למניה ,  מחיר שהוכפל ביום המסחר הראשון והעניק לה שווי של 15 מיליארד דולר .  אך משם החלה הדרך התלולה מטה .  אם בתחילה חשבו רבים כי מדובר במודל עסקי טוב ויציב ,  ולא  " עוד סתם דוט.קום ",  במהרה התברר כי בחברה לא העריכו נכון את העלויות ,  והשקיעו הרבה מעבר ליכולתה .  אחת ההוצאות הידועות לשמצה שלה היו יותר ממאה כיסאות אירון  ,  מסמלי הבועה ,  ששווי כל אחד לפחות 800 דולר .  החברה פשטה רגל ב-2001 ,  לאחר שהמניה קרסה לסנטים בודדים .  ההנפקה שהולידה את בועת האינטרנט  >  >  נטסקייפ ,  והנפקתה המוצלחת ב-1995 ,  נחשבת לחברה שהחלה את בועת האינטרנט .  החברה ,  שנוסדה ב-1994 על ידי מארק אנדריסן וג'ים קלארק ,  רשמה ביום הראשון להנפקה זינוק במחיר המניה מ-28 דולר ל-71 דולר .  למרות הפסדים של 3 מיליון דולר ,  זינק שוויה של החברה ל-2 מיליארד דולר .  המלה נטסקייפ נהפכה למלה נרדפת לדפדפן .  ואז הגיעה מיקרוסופט .  ענקית התוכנה של ביל גייטס השיקה ב-1995 את הגרסה הראשונה לדפדפן שלה ,  אינטרנט אקספלורר ,  כחלק ממערכת ההפעלה חלונות 95 ,  ופתחה את מה שנודע בשם  " מלחמת הדפדפנים ",  במהלכה שיפרו שתי החברות את דפדפניהן ,  כדי לעמוד בתחרות .  כעבור שנים ספורות הצליחה מיקרוסופט - שהיתה בעלת משאבים גדולים יותר - להוביל את שוק הדפדפנים ,  בעיקר הודות להתקנתו של אקספלורר כברירת מחדל בחלונות ,  ששלטה בשוק מערכות ההפעלה .  נתח השוק של נטסקייפ הלך והצטצמם ,  עד שנרכשה ב-1999 על ידי aol תמורת 4.2 מיליארד דולר .  בפברואר 2008 ניתקה אותה aol באופן סופי ממכונת ההנשמה .  שרדה ,  אך התקשתה להשתקם  >  >  מבט חטוף בגרף אומר הכל .  מניית יאהו ,  שהגיעה בינואר 2000 לשיא של 118.75 דולר למניה ,  צללה ב-2001 לשפל של 4 דולרים למניה .  אך גם בעידן שלאחר התפוצצות הבועה ,  נותרה יאהו כאחת מחברות האינטרנט הגדולות בעולם .  בשנים שלאחר הבועה יצרה יאהו שותפויות רבות עם ספקיות טלקומוניקציה ואינטרנט כדי לספק שירותי פס רחב עתירי תוכן ולהתחרות ב-aol .  בעשור שחלף ביצעה יאהו רכישות רבות ,  שאיפשרו לה בין היתר להרחיב את מגוון שירותי הווב 2.0 שלה .  בתחילת 2008 החמיצה יאהו הזדמנות נוספת ,  כשסירבה להצעת רכישה ממיקרוסופט לפי שווי של 44 מיליארד דולר ,  בטענה כי מדובר בהצעה נמוכה מדי .  אך המשבר הכלכלי העולמי גבה את מחירו ושווי השוק של יאהו המשיך לרדת ב-2008 .  שווה החברה כיום הוא כ-23 מיליארד דולר ,  והיא עדיין מתקשה להתמודד עם הירידה בהכנסות מפרסום ועם התחרות העזה .  העסקה הגרועה של המאה  >  >  אחד מהסמלים לבועת הדוט.קום של שנת 2000 היה מיזוג הענק בין aol לטיים וורנר .  בינואר השנה ,  במלוא עשור לעסקה ולאחר פיצולה של aol ,  הודו מנכ"ל טיים וורנר לשעבר ,  ג'רלד לוין ,  ומייסד aol סטיב קייס : " ניהלנו את העסקה הגרועה ביותר של המאה ".  america onilne  ( aol )  ,  שהוקמה ב-1985 ,  היתה מספקיות האינטרנט הראשונות ,  וצמחה להיות אחת הדומיננטיות שבהן בסוף שנות ה-90 ,  בהובלת קייס .  בעת הנפקתה ב-1992 היה שוויה 61 מיליארד דולר .  ממדיה הלכו ותפחו באמצעות רכישות רבות ,  בין היתר של היריבה קומפיוסרב ושל נטסקייפ ,  עד שב-2000 הגיעה לשווי שיא 105 מיליארד דולר ,  והיא הרשתה לעצמה להתמזג עם ענקית המדיה ,  טיים וורנר ,  בעסקה בשווי של 164 מיליארד דולר .  מיד לאחר השלמת המיזוג ,  ב-2001 ,  החלה צמיחתה להיבלם .  ההכנסות מפרסום צנחו בשל התפוצצות הבועה ,  קמו לה מתחרות משוכללות ומהירות יותר ,  ומספר מנוייה ,  שהיה 27 מיליון בשיא ,  החל לצנוח .  שערוריות חשבונאיות שהתגלו בחברה תרמו גם הן לנפילתה .  ב-2005 הוערך שוויה ב-20 מיליארד דולר .  החברה ניסתה להמציא את עצמה מחדש במהלך העשור ,  בין השאר באמצעות רכישת חברות קטנות ,  אך ללא הצלחה .  בנובמבר 2009 ,  לאחר שהסבה הפסדים רבים לטיים וורנר ,  פוצלה aol והונפקה כחברה עצמאית .  שוויה כיום מוערך ב-2.7 מיליארד דולר .  מנועי חיפוש אחרים :  עבדים לרגליה של גוגל  >  >  רובנו רגילים כיום למצוא את כל המידע הדרוש לנו בגוגל .  הדומיננטיות של ענקית מנועי החיפוש בשוק היא כה חזקה ,  עד שהיא קיבלה פועל משלה  " לגגל "  אבל לפני 13 שנה גוגל עדיין היתה בחיתוליה ,  ובשוק מנועי החיפוש שלטו לייקוס ,  אלטה ויסטה ,  אסק ג'יווס ,  יאהו ואקסייט .  לייקוס ,  שהוקם ב-1993 ,  היה מנוע החיפוש הראשון שזכה להצלחה מסחרית ,  ובעקבותיו צצו מנועים רבים ,  שחלקם התמחו בנושאים מסוימים .  ב-1996 הונפקו בהצלחה רבות ממפעילות מנועי החיפוש ,  כמו לייקוס ,  יאהו ,  אקסייט ואינפוסיק ,  ומשקיעים רבים שראו אותן כעתיד הרשת עטו עליהן .  החברות החלו להתרחב לפורטלים ,  המאגדים שירותים ומידע במגוון תחומים .  אבל עד להתפוצצות בועת הדוט.קום ,  רבות מהן נמכרו לחברות גדולות - והתכווצו .  גוגל ,  שפרצה לרשת ב-1998 ,  הציגה יישומים חדשים ,  כמו דירוג תוצאות החיפוש על פי רלוונטיות ,  ועד מהרה כבשה את השוק ,  כאשר רק יאהו נותרה להתחרות בה .  שווי לייקוס הוערך ב-1996 ב-2 מיליארד דולר ,  וב-2000 נמכרה החברה לחברה ספרדית ב-12.5 מיליארד דולר .  אקסייט נמכרה ב-6.7 מיליארד דולר ב-1999 וכעת מה שנשאר ממנה הוא חלק מזערי ממנוע ask.com  ( שנוצר משרידי אסק ג'יווס )  .  אלטה ויסטה נמכרה לקומפק ב-1998 והחליפה ידיים שלוש פעמים נוספות עד שעברה לידי יאהו .  המייסד קנה אחוזה ,  העובדים איבדו את הפנסיה  >  >  גלובל קרוסינג היא מהחברות הבולטות שנהנו מהגיאות בביקוש לשירותי אינטרנט של ימי הבועה ,  וגם מהקורבנות הבולטים שלה .  גלובל קרוסינג ,  שנודעה בזכות הרשתות האופטיות התת-ימיות שפרשה ברחבי העולם ,  נוסדה על ידי גרי וויניק ושלושה שותפים ב-1997 - והתרחבה במהירות .  עד השנה האחרונה של העשור נהפכה מחברה של מאות עובדים בודדים לענקית טלקום עם כוח עבודה שמנה כמעט 15 אלף בני אדם .  בשיאה ,  נסחרה החברה לפי שווי שוק של יותר מ-80 מיליארד דולר .  עם זאת בתחילת העשור החלה החברה לקרטע ,  לאחר שתחומי הפעילות המרכזיים שהזינו את הביקוש לרשתות שלה הלכו והתפוגגו .  גם המשקיעים החלו לאבד אמון ומנייתה צללה ,  ובינואר 2002 היא ביקשה הגנה מפני נושיה .  כעבור כשנה נרכשה על ידי טכנולוג'יס טלמדיה מסינגפור תמורת 750 מיליון דולר ,  ועקב כך איבד וויניק את כל אחזקותיו .  ב-2003 יצאה מהליכי פשיטת רגל ,  ומניותיה החדשות החלו להיסחר בניו יורק בתחילת 2004 .  כיום נמצאת החברה בשליטת טמאסק ,  קרן ההשקעות הממשלתית של סינגפור .  וויניק ,  ששימש כיו"ר החברה בין 1997 ל-2002 ספג ביקורת חריפה מצד עובדיו לשעבר שאיבדו את מרבית כספי הפנסיה שלהם .  גם בשעה שמצב החברה הלך והידרדר רכש וויניק אחוזה מפוארת בלוס אנג'לס תמורת 92 מיליון דולר ,  והכנסותיו ממכירת מניות של גלובל קרוסינג עד קריסתה התקרבו ל-750 מיליון דולר .
 
החברות שהתנפצו 
הונאות ענק  ( וולדקום )  ,  קריסות מהדהדות  ( וובוואן )  ,  עסקות כושלות  ( רכישת טיים וורנר על ידי AOL )  ,  התרסקות של מאות או אלפי אחוזים בשווי  ( כמעט כולן )  וכישלון להתמודד בשוק משכולל ,  תחרותי וטכנולוגי .  החברות שהיו חלק בלתי נפרד מחיינו היומיומיים - עד שהבועה ניפצה להן א

