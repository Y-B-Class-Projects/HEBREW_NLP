מאמן מאיורקה : " עמדנו במשימה שלנו "
 דודו אוואט ומאיורקה סיימו את הסיבוב הראשון בליגה הספרדית במאזן ביתי מושלם ,  ועכשיו כבר חושבים על ליגת האלופות
ניצחונה של מאיורקה על לה קורוניה 0:2 העלה את קבוצתו של דודו אוואט למקום הרביעי בליגה הספרדית ,  ואחרי התבוסה של סביליה לברצלונה ,  הקבוצה מהאיים הבלאריים נמצאת במקום שממנו מגיעים לליגת האלופות בעונה הבאה .  אוואט התכבד לבשל את השער השני במשחק ,  בדרך למאזן ביתי מושלם של תשעה ניצחונות מתשעה משחקים למאיורקה .  
מאמן מאיורקה ,  גרגוריו מנזאנו ,  אמר בסיום המשחק הזה : " המיקום שלנו הוא טוב ויפה ואנחנו חושבים על אירופה ,  אבל שום דבר לא סגור והדרך עוד ארוכה .  השחקנים שלי שלטו במחצית הראשונה בעיקר בהגנה ,  אני חייב לשבח את השחקנים שלי על ריכוז מוחלט ,  ועל כך שעמדנו במשימה שלנו והיא לסיים את הסיבוב הראשון ללא הפסד ביתי ". 
למרות שברצלונה נוצצת וריאל מדריד רכשה הקיץ מכל הבא ליד ,  ולנסיה לא מוותרת לשתי הגדולות של הכדורגל הספרדי .  אמש  ( ראשון )  הביסו העטלפים את ויאריאל 1:4 במסטאיה ,  וצימקו את הפער מהשנייה בטבלה ,  ריאל מדריד ,  לשלוש נקודות .  צמד של דויד וייה ,  ושערים של דויד סילבה ואבר באנגה עשו את העבודה עבור ולנסיה . 
" אני חושב שהיינו ממוקדים וצנועים מול יריבה ,  ששיחקה משחקים טובים בתקופה האחרונה ",  אמר מאמן ולנסיה אונאי אמרי , " בנוסף ,  אחרי שהורחק להם שחקן והובלנו 0:2 ,  ידענו לשמור על היתרון ".  אולם אמרי יודע שעוד עבודה רבה לפניו אם לקבוצתו יומרות להגיע למקום המוביל לליגת האלופות ,  ואולי אף מעבר לכך . " יש דברים שעלינו לשפר ",  אמר המאמן , " בבית שמטנו הרבה נקודות ,  ואנחנו חלק מקבוצה שמתמודדת על מקום בליגת האלופות .  הורדנו קצת מהלחץ שהיה עלינו בבית .  המפתח להישגים בליגה הוא מספר הנקודות שנשיג בבית ".  

מאמן מאיורקה : " עמדנו במשימה שלנו "
 דודו אוואט ומאיורקה סיימו את הסיבוב הראשון בליגה הספרדית במאזן ביתי מושלם ,  ועכשיו כבר חושבים על ליגת האלופות

