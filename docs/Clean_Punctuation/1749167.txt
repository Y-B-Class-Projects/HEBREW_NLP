הנער שנפצע בפלמחים :  הערנו לנהג על המהירות
הנער שנפצע קל בתאונת הדרכים הקטלנית סמוך לפלמחים סיפר בחקירתו כי לא הייתה זו הפעם הראשונה שהוא וחבריו נהגו ללא רישיון .  לדבריו ,  דקות לפני התאונה הוא העיר לנהג שהוא נוסע מהר מדי
 ( צילום :  יגור מזור ,  משטרת ישראל ,  עריכה :  גדי וינסטוק ,  קריינות :  אביב אברמוביץ' ) 
הנער ח' שנפצע אתמול באורח קל בתאונת הדרכים סמוך לקיבוץ פלמחים נחקר בצהריים  ( חמישי )  על ידי חוקרי אגף התנועה של מרחב השפלה .  בתאונה נהרגו שני חבריו של הנער ,  דודי בן עמי בן ה-16 ותומר זיו בן ה-17 .  בן עמי ,  שנהג ברכב בשעת התאונה עשה זאת ללא רישיון .
 לטענת המשטרה ,  ח' סיפר לחוקרי אגף התנועה של מרחב השפלה כי לא הייתה זו הפעם הראשונה בה הוא וחבריו נהגו ללא רישיון וכי בתקופה האחרונה הם נהגו לקחת את רכבי הוריהם ולנסוע לחוף הים .  בליל התאונה נסעו שלושת הנערים לחוף פלמחים .  ח' סיפר לחוקרים כי הוא בעת התאונה הוא היה במושב ליד הנהג . " לאורך הנסיעה הערנו לדודי שהוא נוסע מהר מדי ",  הוא שחזר . " בשלב מסוים הוא ביצע עקיפה ,  איבד שליטה על ההגה והתנגשנו בתחנת האוטובוס ".  
ח' ניצל הודות לחגורת הבטיחות שחגר .  לאחר התאונה הוא סיפר : " אני לא יודע מה קרה ,  הייתי בהלם .  עוד הספקתי לראות שהם מתים ושבאים לחלץ אותם .  אני לא זוכר מה קרה אחרי זה .  באו לקחת אותי מהמקום והייתי פשוט בהלם ". 
אתמול נערכו הלוויותיהם של נהג הרכב ,  דודי בן עמי בן ה-16 ,  שהובא למנוחות בשדרות ,  ושל תומר זיו בן ה-17 ,  שהובא למנוחות מוקדם יותר בראשון לציון .  בהלווייתו של בן עמי ביקשו אמו ואחיו בן ה-10 לראותו בתוך חדר הטהרה .  הילד דרש זאת בדמעות גם מהשוטר שהתלווה לבני משפחה ,  ולבסוף הותר לו להיכנס לחדר .  עשרות מחבריו של בן עמי מראשון לציון ושדרות הגיעו להלוויה .
 
הנער שנפצע בפלמחים :  הערנו לנהג על המהירות
הנער שנפצע קל בתאונת הדרכים הקטלנית סמוך לפלמחים סיפר בחקירתו כי לא הייתה זו הפעם הראשונה שהוא וחבריו נהגו ללא רישיון .  לדבריו ,  דקות לפני התאונה הוא העיר לנהג שהוא נוסע מהר מדי

