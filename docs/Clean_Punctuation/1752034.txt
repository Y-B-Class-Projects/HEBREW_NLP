ישראל 2010 :  עלייה במרשמים לנוגדי דיכאון
מנהל המחלקה הפסיכיאטרית בביה"ח אברבנל חושף כי בישראל נרשמים כ-2.2 מיליון מרשמים לנוגדי דיכאון מידי שנה .  לדבריו ,  העלייה במרשמים הביאה לירידה בשיעור ההתאבדויות
חלה עלייה במתן מרשמים לנוגדי דיכאון בישראל ,  כך אמר אמש  ( חמישי )  מנהל המחלקה הפסיכיאטרית בבית החולים אברבנל ,  פרופסור יורם ברק .  בכנס שנערך במסגרת היום הבינלאומי להתמודדות עם מצבי דיכאון וחרדה שהתקיים בסינמטק בתל אביב ,  אמר ברק כי  " בישראל נרשמים בכל שנה 2.2 מיליון מרשמים לנוגדי דיכאון .  העלייה במרשמים של נוגדי דיכאון הביאה לירידה ניכרת בשיעור ההתאבדויות בישראל ".  
ברק שלל את הטענה כי ידם של הרופאים 'קלה על ההדק' במתן נוגדי הדיכאון ,  ואמר כי  " לא מספיק מרשמים לנוגדי דיכאון נרשמים בישראל .  ישנה התקדמות בטיפולים נגד דיכאון והמגמה היום היא לוותר על דור הפרוזק ולעבור לדור הבא של ויפאקס XR וציפראלקס שהם נוגדי דיכאון מתקדמים יותר ".   
" יחד עם זאת ",  המשיך ברק , " מדובר בתת-טיפול נגד דיכאון כיוון שרק 10% מהלוקים בדיכאון מטופלים בעוד ששאר האוכלוסייה לא מטופלת כראוי ,  כדוגמת האוכלוסייה הערבית בה המודעות למחלה נמוכה ". 
לדברי ברק ,  נתוני ההתאבדויות בישראל גבוהים באופן משמעותי מהנתונים הרשמיים שמתפרסמים . " הנתון הרשמי הוא כ-400 מתאבדים מדי שנה ,  בעוד הנתון האמיתי הוא למעלה מ-1,000 איש המתאבדים בכל שנה בישראל ",  אמר .  לדבריו , " הממשלה והציבור חייבים להבין שדיכאון 'רוצח' הרבה יותר אנשים מתאונות דרכים ואיומים אחרים שהמודעות אליהם גבוהה יותר ".  
פרופסור עמירם רביב מהמרכז ללימודים אקדמאיים אמר ,  כי  " הדיכאון הפך למגיפה כלל עולמית והרשויות מתקשות לטפל בה כיאות בהעדר תקציבים מתאימים ,  ובהתאם לכך גם המודעות בציבור היא נמוכה ". 

ישראל 2010 :  עלייה במרשמים לנוגדי דיכאון
מנהל המחלקה הפסיכיאטרית בביה"ח אברבנל חושף כי בישראל נרשמים כ-2.2 מיליון מרשמים לנוגדי דיכאון מידי שנה .  לדבריו ,  העלייה במרשמים הביאה לירידה בשיעור ההתאבדויות

