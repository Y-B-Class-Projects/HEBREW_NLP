 " הוזלת החשמל תפחית 0.3% ממדד המחירים "
  >  >  בבית ההשקעות מיטב צופים כי הורדת מחירי החשמל אתמול תביא לירידה שנתית מצטברת של 0.3% במדד המחירים לצרכן ,  ולמיתון בעליות הריבית של בנק ישראל .  לדברי רון אייכל ,  הכלכלן והאסטרטג הראשי של בית ההשקעות מיטב ,  הפחתת מחירי החשמל תיכנס לתוקף באצמע פברואר ,  ולכן תשפיע על מדדי המחירים בפברואר ומארס ,  שכן ירידות עלויות החשמל יביאו להפחתות מחירים של מוצרים שונים .  בסך הכל מעריכים במיטב כי מדד ינואר יירד ב-0.3% ,  מדד פברואר יירד ב-0.4% ומדד מארס יישאר ללא שינוי .  במיטב מעריכים כי מדד המחירים לצרכן יעלה ב-12 החודשים הקרובים ב-2% - אמצע יעד האינפלציה השנתי של הממשלה  ( 1%-3% )  .  במיטב סבורים כי הפחתת מחירי החשמל תועיל מאוד למגזר העסקי - מאחר שהתשומות שלו יירדו .  בבית ההשקעות מעריכים כי כושר התחרות של המגזר העסקי בישראל עם חברות זרות יתחזק בעקבות המהלך .  במיטב סבורים כי לירידה במחירי החשמל תהיה השפעה חיובית גם על שוק ההון - בעיקר באפיק המנייתי ובאג"ח השקליות .

" הוזלת החשמל תפחית 0.3% ממדד המחירים "
 nan
