צרפת :  חאטם בנשיקה
בן ארפה חזר למחוזות ילדותו בפריס ,  וכבש את הראשון ב-0:3 הגדול של מארסיי על פ.ס.ז' בקלאסיקו .  1:2 לאוקזר על ליל
בורדו מככבת בשנתיים האחרונות ,  לפני כן הייתה זו ליון ששלטה במשך שבע שנים ,  אבל הגדולות ההיסטוריות של הכדורגל הצרפתי הן עדיין ,  בכל מצב ,  פריס סן ז'רמן ומארסיי .  הערב  ( ראשון )  הגיעו התכולים מהדרום לפארק דה פראנס ,  ללא אוהדיהם שנשארו בבית בהוראת המשטרה מחשש להתפרעויות ,  והביסו 0:3 את פ.ס.ז' המאכזבת כדי לעלות למקום הרביעי ולחגוג את הניצחון הגדול ביותר שלהם בפריס אי פעם .
 המארחים קיוו להתקדם לעבר החלק העליון של הטבלה ובעיקר לשמח את האוהדים בעזרת ניצחון ביתי על היריבה המרה ,  אך מארסיי מצויה בכושר מצוין עם חמישה ניצחונות רצופים בכל המסגרות וגם הערב היא לא עצרה .  דידייה דשאן המשיך לתת אמון במתיו ולבואנה וחאטם בן ארפה אותם לא ספר בתחילת העונה ,  ושוב זה השתלם לו .  
בדקה ה-15 היה זה בן ארפה ,  שגדל בפרברי פריס והשבוע קרא לפארק דה פראנס  " הבית שלי ",  הגיע לכדור שנהדף מבעיטה חופשית של ולבואנה ובעט לרשת .  גבי היינצה הארגנטינאי ,  שהיה סמל גדול בפ.ס.ז' ,  כמעט כבש את השני עם נגיחה לקורה על סף סיום המחצית ,  אבל השער היה באוויר ולוצ'ו גונזאלס הארגנטינאי נעץ את המסמר בדקה ה-54 .  בנואה שיירו ,  המוזמן הטרי לסגל נבחרת צרפת ,  התכבד בשלישי בדקה ה-71 אחרי עוד מצב נייח ,  ומארסיי משלימה דאבל עונתי בקלאסיקו .
 עוד הערב ,  ליל חזרה לליגה אחרי ההעפלה לשלב הבא בליגה האירופית וההגרלה המרתקת שזימנה לה מפגש עם ליברפול ,  אך ההרכב המשני שלה לא הצליח להשיג את הנקודות ורשם הפסד 2:1 לאוקזר .  רוי קונטו הבקיע צמד עבור האורחים  ( 19 -72 )  ,  כשהבלגי אדן הזארד השווה זמנית  ( 34 )  .  אוקזר שישית עם 45 נקודות ,  רק שתיים פחות מליל .
 
צרפת :  חאטם בנשיקה
בן ארפה חזר למחוזות ילדותו בפריס ,  וכבש את הראשון ב-0:3 הגדול של מארסיי על פ.ס.ז' בקלאסיקו .  1:2 לאוקזר על ליל

