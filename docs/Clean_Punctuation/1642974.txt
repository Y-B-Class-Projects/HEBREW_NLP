הגרלה קשה לשחר פאר בדובאי
הישראלית כבר נחתה בנסיכות ,  והיא תפתח את הטורניר מול ינינה ויקמאייר הבלגית המדורגת 15 בעולם .  תשחק גם בזוגות
שחר פאר כבר נחתה בדובאי ,  שם יפתח מחר  ( שני )  הטורניר היוקרתי השנתי בנסיכות ,  שסך פרסיו עומד על 2 מיליון דולר .  כזכור ,  בשנה שעברה פאר לא הצליחה להשיג אשרת כניסה לדובאי ,  מה שיצר הדים רבים בעולם הטניס והספורט בכלל .  השנה ,  מארגני טורניר דובאי לא לקחו סיכונים ודאגו להסדיר מבעוד מועד את הגעתה של הישראלית לנסיכות .  
פאר  ( 22 בעולם )  ,  שהודחה בשבוע שעבר ברבע גמר טורניר פריז על ידי לוסי ספארובה הצ'כית ,  הוגרלה בסיבוב הראשון בדובאי מול ינינה וויקמאייר הבלגית  ( 15 בעולם )  ,  שהגיעה עד לחצי גמר אליפות ארצות הברית הפתוחה בשנה שעברה .  המנצחת תתמודד בסיבוב השני נגד המנצחת במשחק בין וירג'יני רזאנו הצרפתיה לסלימה ספאר התוניסאית .  וויקמאייר ופאר התמודדו בעבר פעמיים ,  בשתיהן ניצחה הבלגית .  המפגש האחרון בינהן היה בחצי גמר טורניר אוקלנד שפתח את השנה הנוכחית ,  בו זכתה בסופו של דבר וויקמאייר .  
פאר תשחק גם בטורניר הזוגות בדובאי ,  כשהפעם תשתף פעולה עם גלינה ווסקובוייבה מקזחסטן .  השתיים יתמודדו בסיבוב הראשון נגד קרולינה ווז'ניאקי הדנית ואנאבל מדינה גאריגס הספרדיה .  
דודי סלע ודניס איסטומין האובזקי הודחו בחצי גמר טורניר הזוגות בסן חוזה  ( על סך פרסים של 531 אלף דולר )  .  השניים הפסידו לבנג'מין בקר הגרמני ולאונרדו מאייר הארגנטינאי 6:1 ,  7:6 .
 
הגרלה קשה לשחר פאר בדובאי
הישראלית כבר נחתה בנסיכות ,  והיא תפתח את הטורניר מול ינינה ויקמאייר הבלגית המדורגת 15 בעולם .  תשחק גם בזוגות

