בזבוז זמן בתלת מימד
דניס ויטצ'בסקי מביט בתערוכת ces2009 בלאס וגאס בשלושה מימדים ומגיע למסקנה חד מימדית :  מדובר בטכנולוגיה שבמצבה הנוכחי היא חסרת עתיד ומהווה גימיק ותו לא
תלת-מימד במסכי הטלוויזיה הוא דבר מדהים ,  אבל לא מהסיבה עליה אתם חושבים .  לאחר ארבעה ימים בהם הותקפתי בכל צעד שלי על ידי פרסומות אגרסיביות ביותר למסכים תומכי 3D וצפיתי בעשרות הדגמות של הטכנולוגיה ,  אני יכול להגיד שלא זכור לי מקרה אחר בו תעשייה שלמה התאספה כולה כדי למכור לי משהו כל כל טיפשי ומיותר .
 בואו ואגלה לכם סוד :  אתם לא רוצים לשבת במשך ערב שלם בבית עם משקפי תלת מימד ,  ולראות בעזרתם תוכן 2D רגיל שהומר לפורמט הזה .  יתרה מכך ,  אתם גם לא רוצים לשבת ערב שלם בבית עם משקפי תלת מימד ,  ולראות תוכן שנועד ל-3D .  השעתיים וארבעים שאולי בזבזתם כדי לראות את  " אווטאר "  אולי נראו לכם כמו הדבר המדהים ביותר מבחינה ויזואלית שראיתם אי פעם בקולנוע ,  אבל בעוד שניים-שלושה סרטים כאלה ה-3D ייראה לכם כמו גימיק ,  ותו לא .  והחוויה עצמה ,  במיוחד אם כבר יש לכם משקפיים ,  היא מעיקה  זה פשוט לא נוח .
 ואני כבר לא מדבר על ההשקעה הכלכלית העצומה שנדרשת כדי להביא את ה-3D לסלון שלכם .  קחו את סוני  החברה הודיעה כי משדר מיוחד שמטרתו להגיד למשקפי תלת מימד מה לעשות יגיע מובנה רק עם קו הדגמים היקר ביותר של החברה ,  וגם אז רק עם שני זוגות משקפיים .  ומה כשבאים אליכם חברים ,  ואתם רוצים לראות סרט בחבורה של 6-7 ?  אז אתם צריכים לשלם ,  ולשלם הרבה .  זכרו שהמשקפיים של סוני לאו דווקא יתאימו למסכי פנסוניק ,  אז אי אפשר לסמוך על כך שתוכלו להביא משקפיים מהבית לחברים שלכם .
 אגב ,  ספוילר נוסף :  כמה חברות ,  ביניהן גם טושיבה ,  הודיעו כי יוכלו לשדרג כל חומר 2D לתלת-מימד .  סוני אף אמרה שתוכל לעשות את זה לכל משחקי פלייסטיישן 3 באמצעות עדכון קושחה .  ובכן ,  שיחקתי בגרסת 3D של גראן טוריזמו 5 ,  וראיתי איך המסך החדש של טושיבה  Cell TV  ( עם אותו המעבד של פלייסטיישן 3 )  ,  מתמודדים עם המרת תוכן דו מימדי לתלת מימד .  התשובה היא :  בדרך כלל בסדר ,  אבל לא תמיד  לפעמים המסך לא מתמודד היטב עם ניתוח התמונות .  כך ,  למשל ,  בהדגמה של טושיבה ,  היו להם מספר פריימים בהם המסך זיהה שהילד בתמונה נמצא לפני הארון בתמונה ,  אך לא הצליח להבין שהשיער השחור שייך לילד ולא לארון .  התוצאה :  מפלצת משעשעת .  
מעבר לכך ,  במקרים רבים ערך התלת-מימד נמוך הרבה יותר מאי-הנוחות שמגיעה איתו .  Gran Turismo 5 זו דוגמה טובה ,  כמו גם ההדגמה של סוני עם הופעה מוזיקלית ב-3D .  נכון ,  זה קצת יותר יפה מבדו-מימד ,  אבל בחייכם ,  באנו לכאן כדי לשחקלשמוע מוזיקה ,  והערך המוסף של ה-3D נמוך יותר .
 המקרה היחיד בו אני יכול לראות את הערך האמיתי של שידורי 3D ביתיים הוא משחקי ספורט .  כדורגל ,  פוטבול ,  טניס ,  אפילו קרלינג משתדרגים בצורה מופלאה כשרואים אותם ב-3D .  אבל גם זה לא מצדיק את ההשקעה העצומה לה אתם תדרשו כדי להביא התלת-מימד הביתה .
 אני לא אתיימר להגיד שמדובר בטכנולוגיה חסרת עתיד .  אינטל ,  למשל ,  הציגה בתערוכה מסך בו ניתן לראות תמונה תלת-מימדית בלי משקפיים .  הבעיה :  זה יקר ,  החומר המצולם הופק במיוחד לסוג המסך ואת ה-3D אפשר היה לראות רק מכמה נקודות ברחבי האולם .  אלה לא בעיות מינוריות ,  אלא דברים משמעותיים שצריכים לפתור לפני שהטכנולוגיה הזו תוכל להפוך להגיונית עבורנו .  ובינתיים ?  גימיק ותו לא .
 
בזבוז זמן בתלת מימד
דניס ויטצ'בסקי מביט בתערוכת ces2009 בלאס וגאס בשלושה מימדים ומגיע למסקנה חד מימדית :  מדובר בטכנולוגיה שבמצבה הנוכחי היא חסרת עתיד ומהווה גימיק ותו לא

