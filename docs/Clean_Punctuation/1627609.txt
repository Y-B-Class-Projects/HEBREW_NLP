הגראד לא ממש מפחיד את תושבי נתיבות
יממה לאחר נפילת הרקטה בשטחים פתוחים ,  ראש העיר מקווה שמדובר במקרה בודד שלא יוביל להסלמה .  בדבר אחד הוא בטוח : " סיבוב נוסף הוא בלתי נמנע "
  .
  ( צילום :  שי מכלוף ,  עריכת וידאו :  דורון שטיין ) 
נפילת רקטת הגראד אמש סמוך לנתיבות הפרה לשעה קלה את השלווה היחסית בה שרויים תושבי העיר הדרומית מאז סיום מבצע  " עופרת יצוקה "  ברצועת עזה לפני כשנה .  הרקטה,שנפלה בשטח פתוח סמוך לעיר ולא גרמה לנפגעים ,  הזכירה לרבים בעיר את השנים בהן היתה העיר חשופה לירי מרצועת עזה ,  שגבה קורבנות . 
" אנו רוצים להאמין שמדובר באירוע חריג וחד פעמי שלא מרמז על הסלמה ",  אמר לוואלה !  חדשות ראש העיר נתיבות יחיאל זוהר .  לדבריו , " אנו מבינים שהארגון שביצע את הירי הוא ארגון זניח ושאין מדובר בשינוי מדיניות מצד חמאס ".  זוהר סייג כי אינו מעוניין לייעץ לצה"ל על דרך הפעולה הרצויה ,  אולם  " לפי דעתי ,  אין מקום להגיב באופן צבאי ".  
למרות התקווה כי המצב בדרום לא יסלים בתקופה הקרובה ,  זוהר מציין כי לדעתו עימות נוסף בין צה"ל לחמאס שיוביל לחידוש ירי הרקטות הוא בלתי נמנע . " כולנו יודעים שהשקט הוא זמני ,  אבל אני מקווה שנתבדה ושהשקט ישרור לאורך תקופה ארוכה ". 
השנה השקטה בנתיבות הובילה גם לשיפור יחסי במצב הכלכלי בעיר . " חיי הלילה פורחים והחיים חזרו למסלולם הרגיל ",  אמר זוהר .  לדבריו ," אנשים מרגישים יותר בטוחים והדבר בא לידי ביטוי בכל תחומי החיים ". 

הגראד לא ממש מפחיד את תושבי נתיבות
יממה לאחר נפילת הרקטה בשטחים פתוחים ,  ראש העיר מקווה שמדובר במקרה בודד שלא יוביל להסלמה .  בדבר אחד הוא בטוח : " סיבוב נוסף הוא בלתי נמנע "
 
