אפל תובעת את מוטורולה :  הפרה פטנטים של האייפון
לטענת אפל ,  השתמשה מוטורולה בפטנטים הקשורים למסך המגע ולממשק המשתמש באייפון
ענקית הטכנולוגיה אפל הגישה תביעה נגד יצרנית הסלולר מוטורולה בגין הפרת פטנטים הקשורים לסמארטפונים.בתביעה ,  שהוגשה ביום שישי לבית משפט מחוזי בוויסקונסין ,  טוענים באפל כי במכשירי הדרואיד ,  קליק ,  באקפליפ ,  ובטלפונים אחרים מבית מוטורולה ,  הפרה החברה פטנטים של אפל הנוגעים למסך המגע של האייפון ולממשק המשתמש.באפל מבקשים כי מוטורולה תחדל משימוש בפטנטים אלה .  כמו כן תובעת אפל פיצויים בסכום שאינו ידוע .  התביעה של אפל מגיעה לאחר שבאוקטובר הגישה גם מוטורולה תביעה נגד אפל על הפרת פטנטים.מוטורולה היתה יצרנית הסלולר המובילה ב-2006 ,  הודות לפופולריות של הטלפון razr ,  אך בשנים האחרונות עקפו אותה חברות אחרות ,  לאחר שהטלפונים החכמים נהפכו למבוקשים .  בינתיים זינקה הפופולריות של האייפון מבית אפל ,  אשר ברבעון שעבר מכרה 14.1 מיליון מכשירים.מוטורולה היא כיום יצרנית הסלולר השביעית בגודלה בעולם .  בצפון אמריקה ,  עוקפות אותה אפל ו-rim ,  יצרנית הבלאקברי .  הטלפונים החכמים האחרונים של מוטורולה ,  כמו דרואיד ,  מבוססים על מערכת ההפעלה אנדרואיד של גוגל .
 
אפל תובעת את מוטורולה :  הפרה פטנטים של האייפון
לטענת אפל ,  השתמשה מוטורולה בפטנטים הקשורים למסך המגע ולממשק המשתמש באייפון

