גרמניה עשויה לרכוש אג"ח ממשלתיות של יוון ;  מתגבשת תוכנית סיוע אירופית בסך 34 מיליארד דולר
כך לפי דיווח של בלומברג ;  גרמניה תבצע הרכישות באמצעות הבנק הממשלתי KfW
גרמניה שוקלת לרכוש אג"ח ממשלתיות של יוון באמצעות הבנק הממשלתי הגרמני kfw ,  אמר היום חברים בבית המחוקקים של גרמניה אשר ביקשו לשמור על עילום שם ,  דיווחה סוכנות הידיעות בלומברג .  kfw נערך לנקוט בצעדים במסגרת תוכנית כלל אירופית אשר תכלול סיוע של עד 25 מיליארד יורו  ( 34 מיליארד דולר )  ליוון ,  במקרה הצורך ,  אמרו ארבעה מחוקקים שונים .  חלקה של גרמניה במימון תוכנית הסיוע עשוי להסתכם בכחמישית מהסכום ,  כחמישה מיליארד יורו .  עם זאת ,  רכישת של אג"ח של יוון על ידי kfw ,  בגיבוי ערבויות של ממשלת גרמניה ,  תהיה רק בבחינת צעד חירום מפני שהיא עלולה להזמין השקעות ספקולטיביות נגד מדינות בגוש היורו ,  הוסיפו המחוקקים .  טרם התקבלו החלטות סופיות בעניין ,  ציינו .  יוון נדרשת לגייס השנה 53 מיליארד יורו ונדרשת לפרוע אג"ח בהיקף של יותר מ-20 מיליארד יורו עד סוף חודש מאי ,  לפני נתוני בלומברג .  ראש ממשלת יוון ,  יורגוס פפנדראו ,  אמר בתחילת השבוע בראיון ל-bbc כי לארצו יש די מזומנים כדי לעמוד בהוצאותיה עד אמצע חודש מארס .
 
גרמניה עשויה לרכוש אג"ח ממשלתיות של יוון ;  מתגבשת תוכנית סיוע אירופית בסך 34 מיליארד דולר
כך לפי דיווח של בלומברג ;  גרמניה תבצע הרכישות באמצעות הבנק הממשלתי KfW

