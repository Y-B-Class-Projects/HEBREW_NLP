סלקום תעלה שעשועון אינטראקטיבי בפייסבוק
השעשועון  " קן הקוקיה ",  בהשקעה כוללת של 5.5 מיליון שקל ,  ישלב בין שידור חי באולפן והשתתפות גולשי הרשת החברתית
סלקום תעלה ב-1 בפברואר שעשועון משימות אינטראקטיבי שיועבר בשידור חי ברשת החברתית פייסבוק וישלב תכנית אולפן עם משחק וירטואלי ,  בהשקעה כוללת של 5.5 מיליון שקל .  השעשועון , " קן הקוקיה ",  מיועד לצעירים עד גיל 25 ומתרחש מדי יום במשך שלושה שבועות בין השעות 15:00-23:00 .  השעשועון משלב תוכנית בשידור חי באולפן ומשחק וירטואלי כאשר הפעילות מתרחשת בשלושה רבדים :  שמונה מתמודדים באולפן מתחרים זה בזה במתחמי משימות שונים ,  הגולשים בבית יכולים להמר על מתחרה באולפן כמתחרה שינצח ולשחק במשחקי מחשב קלאסיים על מנת לצבור ניקוד עבורו ובכך להגדיל את סיכוייו לזכות .  מתחרה שהימר על הדמות הזוכה יכול לזכות בפרסים .  
משחקי המחשב מופיעים על מסך השידור החי של התוכנית בפייסבוק ,  כאשר הגולשים פועלים במסך אליו הם מורגלים .  המשמעות היא שהגולשים בבית יכולים להשפיע על תוצאות התחרות באולפן ולשנות מיקום של מתמודד באולפן בעזרת הנקודות שהוא מקבל מהם .  הדירוג הסופי של המתמודדים במתחמים נקבע על ידי שקלול של התוצאות בבית ובאולפן ,  כאשר במקרה של תוצאות תיקו הענקת נקודות הגולשים בבית היא שתקבע את המיקום הסופי .
 אולפן  " קן הקוקיה "  מורכב מחמישה מתחמי משימות :  מתחם שמן ,  מתחם הפוך ,  מתחם תנועה ,  מתחם הבנוי כולו מסקוטש ומתחם ספינר .  בכל יום בשעה 15:00 נכנסים שמונה מתמודדים לקן ומתחרים זה בזה במתחמי המשימות השונים בשידור חי עד השעה 23:00 .  בסוף כל יום יודח המתמודד שיגיע אחרון ובמקומו ייכנס מתמודד חדש .  בתום שלושה שבועות יזכה בפרס הגדול המתמודד שינצח במשימת הגמר .  השידור באולפן מועבר על ידי מנחה ופרשן במתכונת שידור ספורט . " קן הקוקייה "  מופקת על ידי אבוט-רייפ-המאירי  ( "הישרדות ",   " היפה והחנון "  ועוד )  והעורך הראשי הוא דן ויצמן  ( "הישרדות ",   " הדוגמניות ")  .  מפתחי השעשועון הם עודד קרמר ואיתי נגלר .
 עדי כהן ,  סמנכ"ל השיווק של סלקום : " 'קן הקוקייה' היא הפקת מקור שונה ומקורית ,  ברמת השידור - לראשונה בעולם ,  הפקת מקור תשודר בשידור חי בפייסבוק ,  חדשנות ברמת ההפקה וברמת התוכן ,  המשלבת מעורבות גבוהה של הצעירים בשעשועון עם תחרות שלובה במספר רבדים- בין המתחרים באולפן ,  בין הגולשים המשחקים בפייסבוק ובמקביל השפעה אקטיבית שלהם על המתמודדים באולפן ". 

סלקום תעלה שעשועון אינטראקטיבי בפייסבוק
השעשועון  " קן הקוקיה ",  בהשקעה כוללת של 5.5 מיליון שקל ,  ישלב בין שידור חי באולפן והשתתפות גולשי הרשת החברתית

