מופז : " רכבת הפריימריז בקדימה יצאה לדרך "
 שאול מופז השיק את מה שהוא מקווה שיהפוך לקמפיין הפריימריז של קדימה .  בביקורת מרומזת על ציפי לבני אמר מופז כי  " מי שימנע מכם לבחור במנהיגות ראויה ,  לא ייבחר "
  ( צילום :  שי מכלוף ,  עריכת וידאו :  עידן גוראל ) 
יריית הפתיחה בהתמודדות של ח"כ שאול מופז על ראשות מפלגתו נורתה הערב  ( חמישי )  תחת הכותרת : " פריימריז 2010  הקדימאים בוחרים אחדות קדימה ",  
מופז ,  הדורש לקיים פריימריז בחודשים הקרובים ,  נאם בכנס פעילים בקרית מלאכי בהשתתפות ארבעה חברי כנסת וכ-200 פעילים . " התהליך של הפריימריז התחיל ,  הרכבת כבר התחילה לנסוע ואי אפשר לעצור אותה ",  אמר שם .  מופז תקף בחריפות את מנהיגות יו"ר קדימה ציפי לבני . " דיברנו רבות על העובדה שקדימה מייצגת פוליטיקה אחרת .  לא הצלחנו בזה .  אין דמוקרטיה בתנועה הזאת ,  נקודה .  אין שקיפות בתנועה שלנו ,  נקודה .  עלינו להגיע למציאות דמוקרטית ,  לשקיפות מוחלטת ואסור להמשיך להסתתר מאחורי תקנון ומנגנון ,  גם אותם צריך לשנות ולעצב מחדש ",  טען מופז .
" כל מי שימנע תהליכים דמוקרטיים ושקיפות וימנע מכם לבחור במנהיגות שאתם חושבים שהיא ראויה ,  לא ייבחר .  ראש תנועה שהוא באופוזיציה ולא הצליח להגיע לשלטון ,  האם לא נכון להציב סימן שאלה וסימן קריאה דמוקרטי על האפשרות להתמודד ?  ",  שאל מופז .
" למעלה ממחצית חברי הכנסת של קדימה ניהלו משא ומתן עם שלוש מפלגות .  גם כאן יש כשל מנהיגותי חוזר ונשנה על היכולת להוביל תנועה באופוזיציה .  לאן הלכו התקוות והשאיפות ?  מדוע איננו מצליחים להציג סדר יום ותוכנית כלכלית ומדינית ?  "
 ח"כ אלי אפללו ,  לשעבר תומך של ליבני ,  אמר בכנס ש"העם רוצה מנהיגות אחרת ותהליכים של שלום ,  אבל מפלגה של ימין-מרכז ,  לא מרכז-שמאל .  הצגתי את האפשרות להתפצל ואמרו לי 'לא' .  זו לא דמוקרטיה ולא פוליטיקה אחרת ,  וכולנו מבקשים ללכת לפריימריז ".  ואילו ח"כ עתניאל שנלר קרא לקיים פריימריז עד אמצע חודש יוני . " יש לדרוש שני דברים :  בחירות לראשות התנועה ,  מוקדם ככל שניתן ,  והסכמה על דרכה המדינית והיהודית של קדימה .  יש לתמוך מבפנים או מבחוץ בממשלה בנושאים הלאומיים-קיומיים שלנו כמדינה וחברה .  עד אמצע יוני צריך שיהיו פריימריז לראשות התנועה ". 

מופז : " רכבת הפריימריז בקדימה יצאה לדרך "
 שאול מופז השיק את מה שהוא מקווה שיהפוך לקמפיין הפריימריז של קדימה .  בביקורת מרומזת על ציפי לבני אמר מופז כי  " מי שימנע מכם לבחור במנהיגות ראויה ,  לא ייבחר "
 
