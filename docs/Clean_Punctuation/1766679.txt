עזה קורסת בסערה :  רבים נותרו ללא חשמל
גם מדרום לישראל מורגש היטב מזג האוויר הסוער .  כתוצאה מהרוחות החזקות טבעו עשרות סירות שעגנו בנמל בעזה .  ההגנה האזרחית ברצועה ביקשה מהתושבים להימנע מלצאת מהבתים
מזג האוויר הסוער אינו פוסח גם על רצועת עזה וגורם לנזקים רבים בנמלה .  כתוצאה מהרוחות החזקות קרס אתמול  ( ראשון )  חלק מהנמל ועשרות סירות שעגנו שם טבעו בים .  צוותי הצלה פלסטינים הגיעו למקום והצליחו להציל עשרות ספינות וסירות מטביעה לאחר שהעבירו אותן למקומות סגורים .  עדי ראייה מסרו כי מרבית הסירות שטבעו היו סירות דייגים קטנות .
 מנהל המבצעים בהגנה האזרחית בעזה אמר כי ההגנה האזרחית בעזה הודיעה על מצב חירום בעזה בשל הסופה המשתוללת ,  זה היום השני ברציפות .  הוא הוסיף ואמר כי רבים מתושבי עזה נותרו ללא חשמל ולפיכך אש שהציתו כדי להתחמם  " גרמה למספר שריפות ברחבי הרצועה ".  במקביל ,  כל שירותי החירום וההצלה העלו את רמת הכוננות בעזה ,  בעיקר במחנות הפליטים .
 ההגנה האזרחית בעזה פרסמה הוראות לתושבי הרצועה ,  בהן ביקשה מהם להימנע מלצאת מהבתים  " אלא למקרים דחופים ".  בנוסף קראה לתושבים המתגוררים בעמקים ובמקומות נמוכים  " להישמר מפני הצפה של בתיהם "  ולנהגים קראה לנהוג בשיא הזהירות מחשש לתאונות דרכים .  במקביל ,  נקראו ההורים ללוות את ילדיהם לבתי הספר  " משום שרבים מהם אינם מודעים לסכנות במזג האוויר ". 
 ( עדכון ראשון :  12.12.2010 20:43 ) 

עזה קורסת בסערה :  רבים נותרו ללא חשמל
גם מדרום לישראל מורגש היטב מזג האוויר הסוער .  כתוצאה מהרוחות החזקות טבעו עשרות סירות שעגנו בנמל בעזה .  ההגנה האזרחית ברצועה ביקשה מהתושבים להימנע מלצאת מהבתים

