העם עם הגולן
מסתבר שדנה מלמד היתה צריכה רק חיוך אחד כדי לגרום לה לנקות סרטנים .  השף גולן גורפינקל חייך לה והכין ארוחה מיוחדת
השעה 10:00 .  צלצול בדלת .  אני פותחת ורואה מולי חיוך ענק ופנים קורנות .  כבר התחלה טובה .  מאחורי החיוך נחים על המדרגות שני ארגזי פלסטיק ומהן מציצות רגליים כחלחלות של סרטנים . " אוי !  "  חשבתי לעצמי . " לזה לא ציפיתי .  אלה בדיוק הדברים שקשה לי להתמודד איתם ,  ועוד על הבוקר "  אבל הציצו משם גם בקבוקי אלכוהול מגוונים ,  כאלה שתמיד עוזרים לי להיפתח לכל דבר  ( כמעט )  ,  וכמובן מיני פרודוקטים ומיליוני קופסאות .
 גולן נכנס למטבח כמו סופה .  היה ברור שהוא מרגיש לגמרי בבית ותוך רגע הוא התחיל לפרוק את הסחורה כשהוא שר ומפזז .  חשבתי לעצמי שאורח כזה זה תענוג אמיתי ,  כי כל שלב המבוכה הראשונית נחסך ממני מיד בזכות האנרגיה הקורנת שלו .
 הזמן שעמד לרשותנו היה די קצר .  בסך הכל שעה וחצי ,  שזה חצי מהזמן שאירוח הטור לוקח בדרך כלל .  לפני שהספקתי להבין בכלל מה קורה ,  מה מכינים ,  מי זה בכלל גולן גורפינקל ואיפה אני בכל זה ,  כבר היו על האש כרוביות בחלב ובסיר נפרד התבשל חומץ בן יין לבן מתובל בתבלינים ושאלוט קצוץ .  אפילו קפה עוד לא שתינו .
 בזמן שאני הולכת לסדר לנו את הפלייליסט שילווה את האירוע ,  גולן כבר מילא את הכוסות ב"גוורצטרמינר "   ( יין חצי יבש )  שמתאים בול לבוקר .  אולי אפילו יותר מתאים מקפה .
" תגיד ,  הבאת בריוש ?  "  אני שואלת בחוצפה .  אני מכורה לבריוש .  במיוחד לזה של דלאל . " בארור ",  הוא מרגיע אותי .  אז אני מצ'פרת אותו בפטל עם סודה ,  כדי לדלל קצת את אחוזי האלכוהול בדם שלנו .
 לבסוף הגיע הרגע המפחיד :  הסרטנים יוצאים מהשקית .  יש לי טראומה מלנקות סרטנים .  זאת היתה המשימה הראשונה שנתבקשתי לעשות כשעבדתי במטבח מקצועי לראשונה בחיי .  משימה שלא עמדתי בה בהצלחה יתרה .  אבל גולן עשה לי תיקון .  עשינו את זה ביחד והרגשתי ממש גיבורה .  מסתבר שבשר הסרטנים הולך להצטרף למנת אגז בנדיקט ,  שזו ארוחת הבוקר האידאלית מבחינתי .
 בשיתוף פעולה מדהים ,  אנחנו יוצרים את רוטב הברנייז הארומתי .  הוא טורף את החלמונים ואני מוסיפה בהדרגה חמאה מזוקקת מומסת .  פרוסות הבריוש כבר משתזפות בחמאה על המחבת והנה ,  יש כבר פלייטינג ואנחנו מרשים לעצמנו הפסקונת קטנה במרפסת .
 הצלחת מתרוקנת בשניות .  אני לא מגזימה .  שניות ספורות ואין כלום .  זה טעים שאין לתאר .  בשר הסרטנים כל כך מעודן שהוא עטוף בברנייז הזה ועם שבבי הפרמז'ן זאת שלמות .  אחת מפסגות האושר .  תאמינו לי .
 כשאני טוחנת את האבוקדו לקרם כפי שהורה לי השף ,  הוא מספר שהוא מבשל מגיל 6 בערך .  בגיל 13 כבר הפיק ארוחה מפוארת לחבר'ה של ההורים שלו ואלה ,  פירגנו לו מיד לימודים בויצ"ו צרפת .  משם הוא עבר בתחנות רבות ומשמעותיות ,  בינהן : " קרן ",   " מנטה ריי "  ועוד כמה מכוכבות בצרפת .  בשנים האחרונות , " דלאל "  זה הבית שלו .  הוא מזנק מהמיטה כל בוקר בתשע ותוך 5 דקות הוא בחוץ .  
את הבוקר שלו הוא פותח עם משקה איירן מרענן ואז הוא נכנס למטבח .  סיבוב עדכונים ,  ישיבות צוות וסרוויסים .  בין לבין הוא כמובן כל כולו של מאי .  הנסיכה שלו ,  בת 8 .  הוא מבלה איתה ,  מפנק אותה וחוזר לסרוויס ערב ב"דלאל ". 
הצלם מסב את תשומת ליבנו לכך שאוטוטו נגמר הזמן .  השרימפס והקלמארי קופצים למחבת ,  מסתבר שמתישהו  ( לא ברור בדיוק מתי )  הוא כבר בישל ביצים ופירק מהן את החלמונים .  בזריזות אנו חולקים קרש וקוצצים בצוותא  ( מעשה שלא יעשה לעולם במטבח של מסעדה !  )  אני בפטרוזיליה והוא נותן בעגבניה .  
עוד טחינה זריזה של הכרובית ויש לנו קרם קטיפתי נפלא .  בשניות הוא מפלט את הפלמידה שהביא וזורק אותה למחבת .  זהו .  עמדנו  ( או ליתר דיוק ,  השף עמד )  בזמנים .  4 מנות ,  שעה וחצי כולל הפסקות קטנות ,  פטפוטים ,  שירה ,  פיזוזים וצחוקים .  
הכל נורא נורא טעים .  ומיוחד .  ומרגש .  ככה זה שאתה מבשל עם כל כך הרבה תשוקה .  מרגישים את זה בכל ביס .
 חומרים ל-8 מנות:1/2 כוס עדשים שחורים שטופות1/2 גזר מקולף וחתוך לקוביות בגודל העדשים1/2 בצל מקולף וחתוך לגודל העדשיםראש סלרי קטן מקולף וחתוך כגודל העדשיםכף כרישה חתוכה כמו השאר1/2 כפית מחוקה של הל טחון2 ענפי טימין1/2 כוס יין לבן יבש4 כוסות ציר ירקותמלח ,  פלפל שחור גרוס4 כפות שמן זיתחופן עלי חמציץראש שום שלם
להגשה:1 עגבניה קלופה וחתוכה לקוביותבצל סגול קצוץ דקחופן פטרוזיליה קצוצה דקטחינה לבנה סמיכהמיץ לימון סחוט טרי
אופן ההכנה:1 .	 מחממים בסיר את השמן זית ומוסיפים פנימה את הירקות .  מטגנים כ5-7 דקות בערך על אש בינונית .  מוסיפים את העדשים ומערבבים .
 2 .	 מוסיפים את היין לבן ומצמצמים עד שנשאר ממנו ממש מעט .
 3 .	 מוסיפים את ציר הירקות ,  את הטימין ,  ההל ,  השום והעגבניה ומרתיחים .
 4 .	 מסירים את הקצף ומנמיכים את הלהבה לחום נמוך .  מבשלים עד לריכוך העדשים 20-30 דקות .
 5 .	 לאחר שהעדשים מוכנים ,  מכניסים פנימה את החמציץ ומערבבים .  מוסיפים מלח לפי הטעם .
 להגשה:מחלקים לצלחות ,  זולפים מעל טחינה לבנה ,  שמן זית ורבע לימון סחוט ,  מוסיפים מעל בצל קצוץ ,  פטרוזיליה ועגבניות .
 	חמציץ ניתן להשיג בשווקים .  אם לא ,  אפשר להחליף בעלי תרד ולהוסיף כפית מיץ לימון .
 חומרים ל-8 מנות:8 ביצים טריות3 כפות חומץכף מלח גס2 לחמניות אינגליש מאפן  ( או לחמניות ביס או בריוש ) 8 פרוסות בייקון חציות לרוחב8 כפות רוטב ברנייז  ( מתכון בהמשך ) 2 כפות חמאה1 כף מיץ לימוןפלפל שחור גרוסמלחשבבי פרמז'ן להגשה
לסרטנים:4 סרטנים טריים כחולים1 כף חמאה2 עלי מרווה
אופן ההכנה:1 .	 מחממים 2 ליטר מים + 3 כפות חומץ + 1 כף מלח גס ומרתיחים .
 2 .	 פותחים כל ביצה לכלי קטן או כוס קטנה והופכים פנימה למים הרותחים אחת אחרי השנייה .  מנמיכים מעט את האש  ( מומלץ לא יותר מ-3 ביצים בכל פעם )  .  החלבון יעטוף את החלמון ויהפוך לצבע לבן מרגע זה ממתינים כ- 30 שניות ומוציאים בעזרת כף מחוררת ביצה אחר ביצה.מניחים במקום חמים .  הערה  החלמון צריך להיות בפנים נוזלי .
 3 .	 את הלחמניות חוצים ל  2 חלקים או פורסים לפרוסות.מחממים מעט בתנור ב  180 מעלות או על מחבת משומנת .
 4 .	 מחממים מחבת טפלון עם כף חמאה וממיסים אותה .  מוסיפים את עלי המרווה ומעט מלח מנמיכים את הלהבה .  מוסיפים את בשר הסרטנים ומחכים כדקה עד שצד אחד של בשר הסרטנים משנה את צבעו ללבן .  הופכים ומוציאים כ15 שניות אחרי .  
5 .	 מניחים על צלחת הגשה פרוסת לחמניה .  קולים את הבייקון לצבע זהוב ומניחים פרוסת בייקון על כל פרוסת לחמניה .  מעל הבייקון מניחים ביצה עלומה מפזרים מעט מלח גס על הביצה וכף גדושה של בשר סרטנים .
 6 .	 יוצקים כף רוטב ברנייז  ( מתכון בהמשך )  מעל כל ביצה .  גורסים פלפל שחור ,  מפזרים פרמז'ן ומגישים .
 אופן הכנת הסרטנים : 	מבקשים ממוכר הדגים שינקה את הסרטנים ויכיו אותם  " לסחיטה "  להוצאת הבשר של הסרטנים .  המוכר צריך להגיש לכם 8 חצאי סרטנים .
 	מחזיקים כל חצי סרטן בשתי הבהונות משני צידיו כשהרגליים כלפי הגוף ולוחצים כלפי החלק הפתוח ,  כלומר סוחטים את הבשר מהשריון הקשיח עד שבשר הסרטנים פורץ החוצה .
 חומרים:5 חלמון ביצה  ( צהוב ) 200 מ"ל חמאה מזוככת
לתמצית:1/4 כוס חומץ בן יין אדום2 יחידות פלפל אנגלי1 עלה דפנה1 ענף טרגון  ( אפשר חצי כפית גרגירי אניס ) בצל שאלוט קצוץ2 כפות מים
אופן ההכנה:1 .  מחממים בסיר קטן את החמאה  ( עדיף צהובה )  ומרגע ההמסה מבשלים על אש קטנה כרבע שעה .
 2 .  מסירים את הקצף מעל אם יש ומניחים את הסיר בצד .
 3 .  לאחר כחצי שעה המשקעים ירדו מטה ומתקבל נוזל שקוף - זו החמאה המזוככת .
 4 .  לתמצית :  בסיר קטן או במחבת מחברים את כל המרכיבים ,  מצמצמים ב-3/4 .
 5 .  לאחר הצמצום ,  מסירים את עלי הדפנה והפלפל האנגלי והטרגון  ( אם יש )  ומניחים בצד .
 6 .  להכנת הברנייז :  בוחרים סיר שיש לו קערה תואמת מנירוסטה או זכוכית שתתלבש על הסיר ותאטום אותו .
 7 .  מרתיחים בסיר ,  חצי גובה מים ומנמיכים את האש לקטנה ביותר .  
8 .  מעבירים את החלמונים לקערה ,  מקציפים בעזרת מטרפה ומניחים מעל הסיר .
 9 .  ברגע שהחלמונים תופחים ומסמיכים מעט ,  מזליפים פנימה בעדינות תוך כדי טריפה את החמאה המזוככת עד לקבל תערובת תפוחה ,  סמיכה ולבנה .
 10 .  מסירים מהאש ומכניסים פנימה את תמצית החומץ עם השאלוט הקצוץ ,  מערבבים ,  ממליחים ומפלפלים .
 הערה חשובה :  זהו רוטב שאמור להישאר בטמפרטורה נכונה ,  לא חמה מדי ובטח לא בטמפרטורת חדר .  יש להגישו כחצי שעה מרגע הכנתו .
 חומרים:400 גרם קלמרי 2 כפות שמן זית2 עלי מרווהמלח לתיבול
מוס אבוקדו:2 אבוקדו בשלים2 כפות מיץ לימון2 כפות שמנת  ( אפשר גם בלי ) פלפל לבן ומלח לטעם4 חלמוני ביצה לאחר בישול  ( רק הצהוב )  
4 כפות יוגורט בקר נוזלי  ( כף לצלחת ) 2 עגבניות בינוניות בשלות
אופן ההכנה:1 .  ישנן 2 אפשרויות לניקוי הקלמרי ,  הקלה מהן :  לבקש ממוכר הדגים שינקה את הקלמרי אך ישאיר את הקליפה האדומה  ( חלק מהטעם )  .
 או לנקות לבד:מפרידים בין הראש לגוף ע"י אחיזת הראש ומשיכתו .
 חותכים בעזרת סכין בין העיניים לזרועות .  את העין הקטנה שנמצאת בין הזרועות מושכים ומסלקים  ( מזרק דיו )  .
 מנקים את הגוף :  ישנו  " עמוד שדרה "  לאורכו של גוף הקלמרי .  יש למשוך אותו ולזרוק לפח  ( נראה כמו פלסטיק שקוף )  .
 שוטפים את פנים הקלמרי מתחת למים זורמים ובעזרת האצבע שולפים מפנים הקלמרי כל חלק זר .
 אם הקלמרי קטן בגודל אצבע ,  יש להשאיר שלם .  אם גדול יותר יש לפרוס לפרוסות דקות .
 2 .  מבשלים לרתיחה 4 ביצים + 7 דקות בישול במי מלח ,  מקררים ומקלפים
3 .  מכינים מוס אבוקדו :  קולפים את האבוקדו ומגלענים ,  מעבירים למעבד מזון מוסיפים שמנת ,  מלח ,  לימון ופלפל לבן ומעבדים למחית חלקה .
 4 .  מכינים ומרכיבים :  מחממים מחבת ברזל גדולה עם 2 כפות שמן זית ומביאים לעישון ,  מוסיפים פנימה את הקלמרי +הראשים  ( רצוי בפעמיים על מנת לקבל צריבה אחידה )  ,  ממליחים ,  מוסיפים את עלי המרווה .  כשהקלמרי משנה צבעו ללבן ומגיע למצב צריבה- הוא מוכן .
 5 .  מחלקים את מוס האבוקדו לצלחות הגשה ,  כף וחצי לכל צלחת ,  מפוררים חלמון ביצה ,  מזלפים כף יוגורט ,  סוחטים חצי עגבניה ומסדרים מעל את הקלמרי המוכן .
 הערה :  אם נשאר מוס אבוקדו ,  יש לשמור בכלי כשניילון נצמד צמוד למוס האבוקדו על מנת למנוע מגע של אוויר ולשמור במקרר .
 חומרים:ארבע יחידות פילה דג ים  ( לברק או פלמידה )  במשקל 200 גרם ליחידת פילה ללא עצמותשמן זית לשימוןמלח ,  פלפל לבן
לקרם כרובית:ראש כרובית נקי מכתמים כהים ,  מופרד לפרחים ושטוף היטב400 מ"ל שמנת מתוקה400 מ"ל חלב200 מ"ל ציר ירקות50 גרם חמאה קרה  ( חתוכה לקוביות ) מלח ,  פלפל לבןשלושה ענפי טימין מופרדים לעליםשן שום אחת
למנגולד:3 חבילות עלי מנגולד  ( בערך 15 גבעולים )  ירוקים ,  יפים וללא פגמים1/2 ליטר ציר ירקות שתי שיני שום פרוסות דק מאודשתי כפות מיץ לימוןמלח ופלפל לבןכף שמן זית
לשמן צ'יפוטלה:קופסא קטנה של פלפל צ'יפוטלה מעושן1/2 כוס שמן זית כתית מעולה
אופן ההכנה:1 .	 מנקים ושוטפים את עלי המנגולד ומפרידים אותם מהגבעול הלבן .  קורעים לחתיכות גסות ומעבירים לסיר עם מכסה .  מוסיפים את שיני השום הפרוסות ואת ציר הירקות .  מרתיחים .  מורידים את האש ללהבה נמוכה מאוד ומבשלים מכוסה כשעה  ( חשוב שבמהלך הבישול הנוזל יבעבע קלות ולא ירתח )  .  לאחר כשעה מתבלים במלח ופלפל לבן ומוסיפים את מיץ הלימון .
 2 .	 טוחנים את פלפל הצ'יפוטלה עם השמן ומניחים בצד .
 3 .	 מפרידים מהכרובית שניקינו כשניים עד שלושה פרחים גדולים .  מפרידים אותם לפרחים קטנים מאוד  ( כמו פתיתי כרובית )  ושומרים בצד .
 4 .	 שמים בסיר את שאר הכרובית ,  הנוזלים ,  הטימין ושן השום .  מרתיחים ,  מנמיכים את האש ומבשלים כעשרים דקות בערך עד שהכרובית רכה מאוד ונמעכת בין שתי אצבעות .  מסננים ושומרים את הנוזל .  
5 .	 מעבירים את הכרובית המבושלת למעבד מזון ,  מפעילים ותוך כדי טחינה מוסיפים את החמאה  ( קובייה אחר קובייה )  ,  מלח ופלפל לפי הטעם .  מזלפים פנימה מעט מהנוזל שסיננו לפי הצורך עד לקבלת מחית חלקה וקטיפתית .  מעבירים לסיר על מנת לחמם בהמשך .
 6 .	 משמנים מעט מחבת ,  מפלפלים וממליחים את פילה הדגים ,  מניחים על כשהעור כלפי המחבת ,  לוחצים לעשרים שניות על מנת שכל שטח הפנים יהיה צמוד למחבת .  מנמיכים את האש עד שצבע לבן עוטף כמעט במלואו את פילה הדגים והופכים לעשרים שניות נוספות .
 7 .	 הרכבת המנה :  מסדרים על ארבע צלחות חצי עמוקות שלוש כפות מחית כרובית ,  מעל מניחים עלי מנגולד שדלינו מתוך הנוזל .  מניחים את הדג בצמוד למחית .  יוצקים מעל שמן/ נוזל צ'יפוטלה  ( בערך כף )  ומגררים מעל המנה פרחי כרובית טריים .
 
העם עם הגולן
מסתבר שדנה מלמד היתה צריכה רק חיוך אחד כדי לגרום לה לנקות סרטנים .  השף גולן גורפינקל חייך לה והכין ארוחה מיוחדת

