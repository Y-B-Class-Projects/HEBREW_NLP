מנהל תחום חילופי מידע עם רשויות מס זרות הפורש מזהיר :  גלו מרצון הכנסות בחו"ל 
" רשות המסים מקבלת נתונים על הכנסות תושבי ישראל במדינות זרות ",  מגלה רו"ח ועו"ד יועד פרנקל
 >  לא כל תושבי ישראל מודעים ליכולת של רשות המסים להחליף מידע עם רשויות זרות על הכנסות תושבי ישראל בחו"ל . " בעזרת התקשרויות עם רשויות מס זרות וקשרים עם אנשי מפתח ברשויות מס בחו"ל הצלחנו להשיג מידע על הכנסות ישראלים בחו"ל ",  אומר עו"ד ורו"ח יועד פרנקל ,  מומחה למיסוי בינלאומי ,  שפרש לאחרונה מרשות המסים .  פרנקל מייעץ לתושבי ישראל בעלי הכנסות במדינות זרות שעמן יש לישראל אמנת מס ,  לגלות מרצונם החופשי הכנסות ,  לפני שרשות המסים תקבל עליהם מידע - והטיפול יופנה למישור הפלילי .  פרנקל הצטרף בימים אלה למשרד הבוטיק בתחום המסים של עו"ד זיו שרון ,  שם ינהל את תחום המיסוי הבינלאומי .  לדבריו ,  רשות המסים נוקטת גם צעדים אקטיביים ,  לצד חילופי מידע שגרתיים ,  כדי לאתר מעלימי מס . " רשות המסים מקבלת את המידע גם כשהיא דורשת מידע בתיק של נישום ספציפי ,  וגם באמצעות מידע אוטומטי המתקבל דרך תקליטור ממדינות זרות ומכיל נתונים על הכנסות תושבי ישראל באותה מדינה זרה .  מידע זה מאפשר לרשות המסים לדעת גם על הכנסות נישומים שאין להם תיק פעיל במס ההכנסה ,  כי אין חובת דיווח כללית בישראל ".  פרנקל מונה למנהל תחום חילופי המידע ביחידה למיסוי בינלאומי ברשות בסוף 2007 .  קודם לכן עבד במשרד שדות' ושות ,  המתמחה במסים .  בעבודתו ברשות המסים היה בין השאר שותף במשא ומתן לחתימת אמנות מס וייצג את ישראל בוועדות oecd בנושא חילופי מידע.הוא סבור כי לחלק מיועצי המס יש נטייה לזלזל ביכולת חילופי המידע של רשויות המס .  לדבריו ,  בעקבות חילופי מידע שגרתיים ואוטומטיים חשפה רשות המסים מידע על תושב ישראל שלא דיווח על הכנסות ריבית מדנמרק בסך כ-6 מיליון שקל ,  וכן לא דיווח על חשבון בנק בשווייץ שבו היו כ-6 מיליון דולר .  בתיק אחר ,  התקבלה ברשות מסים בקשה מרשות המס בהולנד לבדיקה צולבת של עמלות תיווך להבאת שחקני כדורגל מהולנד לישראל אצל סוכן שחקנים ישראלי . " כשבדקנו את התיק של אותו סוכן ,  מספר פרנקל , " הופתענו לגלות שהוא מדווח על הכנסה מדמי אבטלה . " בעזרת חומר נוסף שביקשנו מרשות המס ההולנדית הצלחנו להביא למעצרו של האיש ולסיום הפרשה בכופר ותשלום המס במישור האזרחי ",  אמר פרנקל .
 
מנהל תחום חילופי מידע עם רשויות מס זרות הפורש מזהיר :  גלו מרצון הכנסות בחו"ל 
" רשות המסים מקבלת נתונים על הכנסות תושבי ישראל במדינות זרות ",  מגלה רו"ח ועו"ד יועד פרנקל

