 " אני פראייר שאני קונה ,  אבל מחירי הדירות לא יורדים "
 גני התערוכה בתל אביב געשו אתמול :  מאות זוגות צעירים הצטרפו לקבוצת הרכישה שתבנה 500 דירות במגדלי ארלוזורוב בעיר ,  ועד שעות הערב נמכרו 365 דירות .  ההצהרות של רוני חזקיהו על הסכנות בקבוצות הרכישה לא הדאיגו את הרוכשים : " היזמים נראים לנו אמינים "
  >  >  ענבל אור ,  הבעלים של אור סיטי נדל"ן ,  המארגת קבוצות רכישה ,  ועו"ד עידו חג'ג' ויצחק חג'ג' ,  הבעלים של קבוצת חג'ג' ,  הסתובבו אתמול נרגשים באולם הכנסים ששכרו בגני התערוכה בתל אביב .  שבוע המכירות שנפתח אתמול במקום למכירת הדירות בפרויקט מגדלי ארלוזורוב ,  כנראה יקוצר :  עד שעות הערב נמכרו 365 דירות .  באולם הענק בביתן 12 רוכזו כ-20 עמדות שיווק ,  13 עורכי דין ועמדה של בנק מזרחי טפחות ,  המלווה את הפרויקט .  הרוכשים עברו בין העמדות ובסופו של דבר הגיעו לשלב האחרון - שבו הפקידו 50 אלף שקל ,  וכך יצאה לדרך קבוצת רכישה נוספת . " אני יודע שאני פראייר ואולי עושה טעות ",  אמר אב שביקש לרכוש דירה לבתו . " אבל המחיר כאן טוב יותר מכל פרויקט אחר שבדקנו .  חשבנו שתהיה בועה בתל אביב ,  שמשהו יתפוצץ ושהמחירים יירדו ,  אבל זה לא קרה .  אחרי שלוש שנים של המתנה וחיפושים התייאשנו .  החלטנו לקנות כאן ".  החברות מבקשות לבנות על מתחם בשטח של כ-4 דונם במשולש איילון ,  שצמוד לנתיבי איילון ,  שני מגדלים בני 40 ו-46 קומות ,  שבהם 486 דירות יחד - רובן בנות שניים-שלושה חדרים .  המארגנים מציעים את הדירות בנות שני חדרים החל ב-950 אלף שקל ,  ואת הדירות בנות שלושה חדרים החל ב-1.3 מיליון שקל .  דירות בנות ארבעה חדרים יימכרו החל ב-1.8 מיליון שקל .  המארגנים מייעדים את הקבוצה לצעירים עד גיל 35 .  לפני כשבועיים קיבלו הקבוצות אופציה לרכישת המגרש תמורת 280 מיליון שקל מבעלי המגרש - חברת קרסנט הייטס שבשליטת האמריקאי סאני קאהן . " סומכים על הקבלן"המפקח על הבנקים ,  רוני חזקיהו - שמוביל מדיניות שלפיה יש להגביל את המימון לקבוצות רכישה ואף הצהיר כי יש בהן סיכונים - לא הרתיע את הרוכשים הצעירים שהגיעו לפרויקט . " רכשתי דירה בקומה 19 ,  בת 3.5 חדרים ,  תמורת 1.45 מיליון שקל ",  מספר יהודה ,  26 ,  מפתח php . " אני חושב שהמחיר סביר בהחלט ,  במיוחד כשאני בוחן מה קורה למחירי הדירות בעיר .  אני יודע שזו קבוצת רכישה ,  אבל סומך על היזם .  האם זה מרתיע ?  כדי להצליח צריך ביצים ,  ואם אין ביצים לא כדאי להיכנס לזה ".   " רכשנו דירת שלושה חדרים ,  75 מ"ר בקומה שמינית תמורת 1.33 מיליון שקל ",  מספרת רויה רשף ,  שרכשה דירה עבור אחיין שלה . " לדעתי זה מחיר טוב מאוד ביחס לשוק .  שילמנו נכון לעכשיו רק 50 אלף שקל דמי רישום ,  ויש לנו עוד זמן לחזור בנו .  אנחנו יודעים שהמחיר יכול לעלות ,  ולכן חתמנו בחוזה מה יהיה השיעור שנשלם כלפי מעלה או שיעור ההחזר שנקבל .  אנחנו סומכים על היזמים והקבלן .  בדקנו אותם והם נראים אמינים ".   " פנו אלינו כ-7,800 איש .  תיאמנו לכל אחד פגישה של 10 דקות ",  מספרת ענבל אור . " בשלב זה ,  כל שתי דקות נמכרת דירה .  זה פשוט טירוף .  מה שקורה פה מוכיח שאנשים לא חוששים מקבוצת הרכישה ולא מהצהרות של חזקיהו ".  נכון להיום מאפשרת תוכנית בניין עיר של הפרויקט בנייה של 300 דירות בלבד .  עם זאת ,  הוועדה המקומית לתכנון ובנייה עשויה לאשר את בקשת היזמים לצמצם את שטח הדירות ל-72 מ"ר בלבד ,  כך שמספר הדירות בפרויקט עשוי להגיע אף ל-500 .

" אני פראייר שאני קונה ,  אבל מחירי הדירות לא יורדים "
 גני התערוכה בתל אביב געשו אתמול :  מאות זוגות צעירים הצטרפו לקבוצת הרכישה שתבנה 500 דירות במגדלי ארלוזורוב בעיר ,  ועד שעות הערב נמכרו 365 דירות .  ההצהרות של רוני חזקיהו על הסכנות בקבוצות הרכישה לא הדאיגו את הרוכשים : " היזמים נראים לנו אמינים "
 
