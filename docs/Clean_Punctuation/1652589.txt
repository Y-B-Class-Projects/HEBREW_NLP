אפקט H & M :  עלייה של 200% במבקרים בעזריאלי
ההיסטרייה בעזריאלי נמשכה גם היום לרווחת בעלי החנויות ובתי הקפה כולן .  על פי ההערכות הפידיון של H & M ביום הראשון מוערך בסכום מרשים של 2 מיליון שקל
היסטריית H & M בקניון עזריאלי נמשכה גם היום  ( ו' )  .  עוד לפני שנפתחה החנות חיכה בחוץ תור ארוך של אנשים .  את היום הראשון סיימה H & M עם 15 אלף מבקרים בסך הכול ,  ובענף האופנה מעריכים את הפדיון ב-2 מיליון שקל .
 לדברי ארנון תורן ,  מנכ"ל מרכז עזריאלי ,  היום עד השעה 13:30 ביקרו בחנות כ-7,000 איש והצפי עמד על כ-10,000 קונים שיבקרו בחנות עד הסגירה .  תורן ציין כי מיום פתיחת החנות ,  מעריכים בהנהלת הקניון כי מחזור המכירות בו יעלה ב-20% בממוצע ליום לעומת התקופה המקבילה אשתקד .  עד סוף פסח צופים בהנהלת הקניון להכפלה של מספר המבקרים הממוצע - מ-40 אלף ל-80 אלף ביום .
 תורן מסר היום כי ההתלהבות מהחנות זהה לאתמול ,  אך ניכר בה יותר סדר . " מכניסים אנשים לחנות בקבוצות יותר קטנות והצליחו להשתלט טוב יותר על העומסים בקופות ובחדרי המדידה .  מכיוון שמכניסים קבוצות קטנות ,  כנראה שיש אנשים שלא יצליחו להיכנס היום לחנות ".  
" אתמול ביקרו בקניון 60 אלף איש לעומת 40 אלף איש ביום רגיל ",  מסר פאר נדיר ,  מנכ"ל קבוצת קניוני עזריאלי . " את היום נסיים עם 30 אלף מבקרים לעומת 10,000 ביום שישי רגיל ",  הוסיף .
 לדברי נדיר ,  ההמולה הרבה ושצף המבקרים משפיעים לחיוב גם על יתר העסקים בקניון . " אצל בתי קפה שונים ,  בהם ארומה ,  חלה עלייה של 25% בפדיון .  אצל רשתות האופנה ,  כמו גאפ ,  מנגו ,  פוקס ,  קסטרו וטי אנ טי ,  חלה עלייה של 20% עד 30% בממוצע במכירות ",  מסר נמסר מעזריאלי . 
" לעסקים האחרים הולך טוב .  בזארה היו מאוד מרוצים והתארגנו להיום .  זה עוד לא הזמן שיורד פידיון ממישהו אחר ,  כי יש עדיין בלגן וכולם נהנים .  אני לא יודע מה יקרה אחר כך .  יכול להיות שאנשים פשוט יבואו לקנות בקניונים שיש בהם את H & M ,  ואז זה יכול לפגוע בפידיון של חנויות בקניונים האחרים .  כרגע זה בשלב של עלייה לרגל ",  הוסיף נדיר .  לדבריו ,  כמות הרכבים בחניון ביום חמישי היתה גדולה מאשר בחג הפורים .
 אסף בן דב ,  מנכ"ל המשביר לצרכן ,  ציין כי ביום חמישי חל גידול של 25% במכירות לעומת יום רגיל . " ניצלנו את ההזדמנות שמגיעים הרבה אנשים בכדי למנף את זה לטובתינו .  הצבנו ברחבי הקניון דיילים שחילקו פליירים להנחות וכדומה ",  אמר בן דב .
 
אפקט H & M :  עלייה של 200% במבקרים בעזריאלי
ההיסטרייה בעזריאלי נמשכה גם היום לרווחת בעלי החנויות ובתי הקפה כולן .  על פי ההערכות הפידיון של H & M ביום הראשון מוערך בסכום מרשים של 2 מיליון שקל

