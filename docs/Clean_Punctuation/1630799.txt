הובארט :  שחר פאר עלתה לסיבוב השני
ניצחה את אוליביה רוגוסקה 3:6 ,  2:6 ותתמודד נגד דוקיץ' בשלב הבא .  סידני :  יאנקוביץ' הודחה ע"י סבאי ,  מונפיס הפצוע פרש
שחר פאר פתחה היום  ( שני )  את הופעתה בטורניר הובארט  ( משטח קשה ,  סך פרסים 220 אלף דולר )  שבאוסטרליה ,  במשחק נגד אוליביה רוגוסקה המקומית .  הטניסאית הבכירה של ישראל המשיכה בכושר הטוב מטורניר אוקלנד ,  וניצחה את רוגוסקה 3:6 ,  2:6 ,  בדרך לסיבוב השני ,  בו תפגוש את האוסטרלית ילידת סרביה ,  ילנה דוקיץ' ,  שניצחה את הבריטית אלנה בלטצ'ה בתוצאה 4:6 ,  2:6 .
 האוסטרית טמירה פאשק הבטיחה את מקומה בשלב השני אחרי שגברה 4:6 ,  3:6 על רוברטה וינצ'י האיטלקיה .  איטלקיה אחרת ,  שרה אראני נחלה הצלחה במפגשה עם האמריקאית מלאני אודין ,  וניצחה אותה בתום מאבק בתוצאה 6:3 ,  3:6 ,  5:7 .  הארגנטינאית ג'יזלה דולקו עברה אף היא שלב אחרי ניצחון 4:6 ,  2:6 על מלינדה שינק ההונגריה .
 אגנס סבאי ההונגריה היא אחת הטניסאיות המוכשרות שפרצו מעלה בשנים האחרונות ,  ועדות לכך היה אפשר לראות הלילה  ( בין ראשון לשני )  בטורניר סידני  ( משטח קשה ,  600 אלף דולר )  .  סבאי עמדה מול משוכה קשה בדמות הסרבית המנוסה ילנה יאנקוביץ'  ( 7 בטורניר )  וניצחה אותה לאחר מאבק קשה בתוצאה 7:5 ,  1:6 ,  5:7 .  מדורגת בכירה אחרת ,  ורה זבונרבה  ( 8 )  ,  הודחה אף היא לאחר שפרשה במהלך המערכה הראשונה בדו קרב עם בת ארצה ,  הרוסיה אלנה וסנינה .  
הקהל בסידני קיווה שסמנתה סטוסור המקומית תחלוף על פני פלביה פנטה ,  אבל האיטלקיה הלוחמנית גרמה לחובבי הטניס בעיר לאבד את אחת הכוכבות המקומיות .  פנטה שלטה לחלוטין במשחק ושלחה את סטוסור להתכונן לאליפות אוסטרליה ,  אחרי ניצחון 3:6 ,  1:6 .  
כדי לזכות במשהו אחד צריך לוותר על משהו אחר ,  וגאל מונפיס הצרפתי ,  החליט לוותר על טורניר סידני בשל פציעה בכתף ,  ולהתרכז בהכנות ובהכשרת גופו לאליפות אוסטרליה שתיפתח ב-18 בינואר במלבורן .  מונפיס עלה ישירות לסיבוב השני של סידני ,  אולם הפציעה אותה הוא סוחב מהשבוע שעבר בטורניר בריסביין ,  אילצה אותו לוותר . " אני חושב שיש לי זיהום ,  זה רק הולך ומחמיר ",  הסביר מונפיס , " אם אני אמשיך לשחק על הכתף ,  זה עלול להפוך למשהו כרוני .  אני חייב מנוחה ". 

הובארט :  שחר פאר עלתה לסיבוב השני
ניצחה את אוליביה רוגוסקה 3:6 ,  2:6 ותתמודד נגד דוקיץ' בשלב הבא .  סידני :  יאנקוביץ' הודחה ע"י סבאי ,  מונפיס הפצוע פרש

