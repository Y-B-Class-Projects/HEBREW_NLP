בורסת טוקיו יורדת ב-0.6% על רקע העלאת דרישות ההון בסין
מרבית שוקי אסיה סגורים לרגל חג ;  טויוטה ממשיכה לרדת עקב קריאות להחזרת כלי רכב לתיקון ;  מאבדת 2.5%
בורסות אסיה נסחרות בירידות שערים ,  לאחר שחששות בנוגע להעלאת דרישות ההון של סין העיבו על נתוני התמ"ג המעודדים שפורסמו ביפן .  טוקיו יורדת ב-0.6% ;  סידני מאבדת 0.4% ;  השווקים בסין ,  טיוואן ,  הונג קונג ,  סינגפור ומלזיה סגורים היום לרגל ראש השנה .  גם בוול סטריט לא יתקיים היום מסחר לרגל יום הנשיאים.ביום שישי הורתה ממשלת סין לבנקים במדינה להגדיל את יחס הלימות ההון בפעם השנייה זה חודש כדי לנסות ולצנן את הצמיחה בכלכלה המקומית ,  לאחר שהזינוק בהיקף האשראי של הבנקים והעלייה העקבית במחירי הבתים עוררו חשש מהיווצרות בועות בכלכלה הסינית .  הודעתה של הממשלה הביאה לירידות בשוקי אירופה וארה"ב ביום שישי ,  עקב חששות מכך שהצעד יעכב את התאוששות הכלכלה העולמית.ממשלת יפן דיווחה היום כי התמ"ג של יפן צמח ברבעון הרביעי בקצב שנתי של 4.6% - שיעור חד מתחזיות אנליסטים ,  אשר צפו צמיחה של 3.5% .  לעומת הרבעון השלישי ,  צמחה כלכלת יפן ב-1.1%.את הירידות בטוקיו הובילו יצרניות הרכב ,  ובראשן טויוטה ,  אשר בסוף השבוע קראה להחזרתם של 8,000 כלי רכב מדגם טאקומה בארה"ב .  טויוטה מאבדת 2.5% ;  מזדה יורדת ב-3% ;  הונדה נחלשת ב-0.5%.מניות הבנקים יורדות גם הן .  מיצובישי ufj ,  הבנק הגדול ביפן ,  מאבד 1.5% ;  סומיטומו מיטסוי יורד ב-1% .
 
בורסת טוקיו יורדת ב-0.6% על רקע העלאת דרישות ההון בסין
מרבית שוקי אסיה סגורים לרגל חג ;  טויוטה ממשיכה לרדת עקב קריאות להחזרת כלי רכב לתיקון ;  מאבדת 2.5%

