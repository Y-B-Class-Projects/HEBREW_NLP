פסיקה עקרונית בעליון :  עד סיום כל הליכי הפרטת הדיור בקיבוץ הבעלות על הנכס היא של הקיבוץ
בעקבות ההחלטה ,  יאלצו יורשיהם של חברי קיבוץ שנפטרו לפנות כ-150 דירות שתפסו בהן חזקה ולהשיבן לקיבוצים
בית המשפט העליון פיזר בהחלטה עקרונית את אי הבהירות לגבי המועד בו יעברו נכסי הדיור בקיבוצים ,  בהם מתקיים הליך הפרטת דיור מהאגודה  ( הקיבוץ )  ,  לחבריו או ליורשיהם.בשל אי הבהירות הזו מתחוללות בקיבוצים רבים מחלוקת קשות בין הקיבוץ ליורשי חברים שנפטרו .  במקרים לא מעטים פלשו אותם יורשים ,  שאינם חברי הקיבוץ ,  לדירות אותן הם תובעים כירושה והחזיקו בהן בטענה כי ההחלטה על הפרטת הדיור  ( "היום הקובע ")  התקבלה בקיבוץ במועד בו הוריהם ,  חברי הקיבוץ ,  עדיין היו בחיים וזכאותם לרשת אותן תקפה ממועד קבלת ההחלטה.מנגד ,  תבעו הקיבוצים מאותם יורשים לפנות את הדירות בטענה ,  כי עד שלא יסתיימו כל הליכי ההפרטה ,  כולל קבלת אישורים ממינהל מקרקעי ישראל  ( בעלי הקרקע )  ,  משרד החקלאות ורשויות התכנון ,  ההפרטה אינה בתוקף ,  והקיבוץ ממשיך להיות בעלי הנכסים .  חלק מהמחלוקות הגיעו לדיון בערכאות שפסקו בדרך כלל לטובת הקיבוץ .  הקיבוצים ביקשו וקיבלו צווי פינוי כנגד היורשים שחלקם בוצע בכוח הזרוע .  בחלק מהמקרים ניתק הקיבוץ את אספקת המים והחשמל ושרותי תשתית אחרים לדירות בהן התמקמו הפולשים וננקטו צעדים נוספים.כאמור ,  פסיקה עקרונית שקיבל בשבוע שעבר בית המשפט העליון בהרכב של שלושה שופטים ,  בראשות המשנה לנשיאה אליעזר ריבלין ,  שמה קץ למחלוקת .  העליון בשבתו כבית דין לערעורים ,  דחה עירעור שהגישה בתה של חברת קיבוץ שדות ים שנפטרה ,  שערערה על החלטת בית המשפט המחוזי בחיפה ,  לפיה לבת אין כל זכות קניין בדירת אמה המנוחה ,  וזאת מפני שהליך ההפרטה לא הושלם במועד פטירת האם .  אף כי ב"יום הקובע "   ( 15.6.02 )  ,  המועד בו אישרה האסיפה הכללית של קיבוץ שדות ים את כניסת הקיבוץ להליך הפרטת הדיור אמה של התובעת היתה חברת הקיבוץ והתגוררה בדירה שבמחלוקת.בהחלטת בית המשפט העליון נאמר ,  כי החלטת מועצת מינהל מקרקעי ישראל לעניין שיוך  ( הפרטת )  הדיור בקיבוצים אינה מקנה זכויות קניין לחברים או ליורשיהם ,  אלא מהווה הצהרת כוונות בלבד שטרם בשלה לשיוך ,  ועל כן אינה קובעת זכויות וחובות ואין לה נפקות משפטית אופרטיבית כל עוד לא הסתיימו כל ההליכים הכרוכים ביישומה בפועל.את התובעת ייצג בתיק יורך הדין שלמה תופז ,  ואת הקיבוץ ייצגו עורכי דין עומר כהן וגיל דגן ממשרד שלמה כהן ושות' .
 
פסיקה עקרונית בעליון :  עד סיום כל הליכי הפרטת הדיור בקיבוץ הבעלות על הנכס היא של הקיבוץ
בעקבות ההחלטה ,  יאלצו יורשיהם של חברי קיבוץ שנפטרו לפנות כ-150 דירות שתפסו בהן חזקה ולהשיבן לקיבוצים

