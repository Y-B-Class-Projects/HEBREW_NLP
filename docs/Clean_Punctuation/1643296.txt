חברת ברוקראז' זרה מחפשת עובדים שניתן לגדל בחברה 
אביבית מנה-קליל ,  מנכ"לית משותפת בבית ההשקעות אופנהיימר ישראל ,  מתארת את תהליך גיוס העובדים המעניין בחברה שלה
 >  >   " יום גיוס במשרדי אופנהיימר לתפקידים שונים בברוקראז' הוא סוג של פעילות גיבוש חברתית המשלבת עבודת צוות ותכנון מדויק ",  אומרת אביבית מנה-קליל ,  המנכ"לית המשותפת של בית ההשקעות . " המוטו הוא מעורבות עובדי החברה בבחירת עובדיה החדשים כדי להרחיב את הסיכויים להצלחת המיון וליצירת אחריות לקליטה טובה של העובד חדש .  באופן כללי אנו מעדיפים לגייס עובדים ללא ניסיון ,  היישר מהאוניברסיטה או מהמכללה ,  ולייצר תהליך לימוד והתמחות הדרגתי בתוך הארגון שלו שותפים כלל העובדים בתחום בו הוא יעבוד .  מהמועמד אמנם לא נדרש ניסיון ,  אבל כן נדרשים הצטיינות בלימודים האקדמיים ,  רעב ללמוד את רזי עולם שוק ההון ,  חריצות - ועדיף שיהיה לו את הברק המסוים בעיניים שמי שעובד בתחום מזהה ".   " ליום הגיוס מוזמנים כ-40 מועמדים באותה שעה .  אנו מתחילים בהרצאת פתיחה הנותנת רקע על החברה בישראל ובעולם ,  ועוסקת בתיאור התפקיד ומסלול הקריירה הצפוי למתקבלים .  אחר כך מתחיל שלב הראיון הראשון ,  כשכל מועמד פוגש זוג של עובדים ותיקים באופנהיימר ששואלים שאלות קבועות וברורות .  בתום הראיון המראיינים ממליצים אם לקדם את המועמד לסיבוב השני . " מי שעובר מקבל משימה לביצוע כשלרשותו עמדת אינטרנט .  המשימה קלה יחסית ועוסקת לרוב בשאלות על חברה ציבורית הנסחרת בארה"ב .  הדגש במשימה הוא על בקיאות בתחום ויכולת הבחנה בין עיקר לטפל .  עם תוצאות המשימה מגיע המועמד לראיון השני שמתבצע מול שני עובדי אופנהיימר ותיקים נוספים .  אופי הראיון פתוח וחופשי יותר והוא מוקדש לניתוח תוצאות המשימה .  המועמדים שעוברים בהצלחה גם את השלב הזה מקבלים משימה כבדת משקל שעליה הם עובדים בבית ,  העוסקת בין השאר ברפורמות בשוק ההון או בניתוח מעמיק של חברה ציבורית .  המועמדים מגיעים עם התשובות לראיון השלישי עם המנכ"לים המשותפים ונשאלים עליה באופן מעמיק בנוסף לראיון שתי וערב יסודי . " תהליך הגיוס מייחס גם משקל רב להמלצות מעבידים קודמים ,  גם אם מתחומים שונים לחלוטין .  בסך הכל אורך התהליך כשלושה שבועות ,  כשבסופו מתקבלים שניים-שלושה עובדים .  אנו מרוצים מהפורמט הזה ,  מכיוון שעד כה היו התוצאות טובות .  לא רק שהסינון היה נכון ,  גם מעורבות העובדים גדלה וסייעה מאוד בקליטת העובדים החדשים ". 

חברת ברוקראז' זרה מחפשת עובדים שניתן לגדל בחברה 
אביבית מנה-קליל ,  מנכ"לית משותפת בבית ההשקעות אופנהיימר ישראל ,  מתארת את תהליך גיוס העובדים המעניין בחברה שלה

