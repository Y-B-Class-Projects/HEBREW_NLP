בנק טקפוג'י היפני פושט את הרגל לאחר שנאלץ להשיב כספים בגין גביית ריביות מוגזמות
נשיא הבנק והסמנכ"ל הבכיר צפויים להתפטר היום ,  כך אמר מקורב לפרשה לבלומברג
טקפוג'י ,  בנק ההלוואות השלישי בגודלו ביפן ,  צפוי לפשוט היום את הרגל .  הבנק יגיש הגשה לבית המשפט מפני נושיו לאחר שנאלץ להשיב ללווים כספים בגין גביה מוגזמת של ריביות - כך אמר אדם המקורב לפרשה לבלומברג .  לפי המקור ,  נשיא החברה אקירה קיוקאווה וסמנכ"ל החברה טקטרו טאקיי צפויים להתפטר .  הדירקטור ג'וניצ'י יושידה ,  אשר צפוי למלא את מקום הנשיא ,  קרוב לוודאי יודיע על ההחלטה מאוחר יותר היום במסיבת עיתונאים - כך דיווח העיתון היפני  " ניקיי ".  בנק ההלוואות שנוסד בשנת 1966 ,  מתכנן לארגן מחדש את עסקיו מכיוון שאין לו מספיק מזומנים כדי להשיב ללווים כספם לאחר הטענות לגביית ריביות מוגזמות .  תביעת לקוחות הבנקים ביפן נגד הריביות הגבוהות עלולות לעלות לבנקים ביפן 4.4 טריליון ין  ( 52 מיליארד דולר )  ,  לפי בלומברג .  יריבי הבנק - אייפול קורפ ,  פרומיס ואקום - עלולים גם הם לחוות עלייה בטענות הלקוחות למתן ריביות גבוהות מדי ." הלקוחות תובעים החזרים לא רק מבנק טקפוג'י אלא מכל בנקי ההלוואות ",  כך אמר טקהיטו ימנאקה ,  אנליסט מחברת mf גלובל אקוויטי בטוקיו לבלומברג . " התביעות עלולות לעלות באופן זמני במהלך החודשים הקרובים ".  הבנק לא נענה לבקשת בלומברג לתגובה.אם הבנק אכן יפשוט את הרגל ,  תהיה זו פשיטת הרגל הגדולה ביותר של בנק ביפן מאז החלה המדינה לחקור ולהגביל את נוהלי מתן הריבית של בנקי ההלוואות לצרכנים לפני ארבע שנים .  לפי חוק ביפן אשר נכנסו לתוקפו ב-18 ביוני ,  בנקי ההלוואות לא יכולים להעניק עוד הלוואות ללווים אשר לוו בסכום השווה לשליש מהכנסותיהם .  בנוסף ,  הריבית לא יכולה לעלות על 20%.מניית בנק טקפוג'י לא נסחרת מאז 24 בספטמבר ,  כשנסגרה על רמה של 171 ין .  לבנק חובות בשווי 433.6 מיליארד ין .
 
בנק טקפוג'י היפני פושט את הרגל לאחר שנאלץ להשיב כספים בגין גביית ריביות מוגזמות
נשיא הבנק והסמנכ"ל הבכיר צפויים להתפטר היום ,  כך אמר מקורב לפרשה לבלומברג

