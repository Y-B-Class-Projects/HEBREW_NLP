איומים חברתיים :  אחד הפושעים המסוכנים בבריטניה השתמש בפייסבוק כדי להמשיך ולאיים על אויביו
קולין גאן ,  המרצה מאסר של 35 שנה בגין קשירת קשר לביצוע רצח ,  כתב : " רוצה לראות את הפחד מעיניי אויבי "
 אחד הגנגסטרים המסוכנים ביותר בבריטניה השתמש באתר הרשתות החברתיות פייסבוק כדי להמשיך ולאיים על אויביו מבית הסוהר ,  כך דיווח העיתון  " טיימס "  הלונדוני.קולין גאן , " סנדק "  של העולם התחתון בבריטניה אשר הורה על חיסולם של שני ראשי ארגוני פשע ,  קיבל אישור להתכתב עם עד ל-565 מחבריו באתר הרשתות החברתיות במשך חודשיים.גאן ,  המרצה עונש מאסר של 35 שנה בגין קשירת קשר לביצוע רצח ,  עדיין ממשיך לנהל את ארגון הסמים והפשע שלו מבית הסוהר .  לטענתו מנהלי הכלא אישרו לו לפתוח חשבון בפייסבוק ,  לאחר שטען שזו זכותו החוקית.מבקרים של ההחלטה לאשר לו לפתוח חשבון בפייסבוק טענו כי הרשויות העלימו עין מתוך חשש שיתבעו על ידי פעילים לזכויות אדם אם יסרבו לבקשתו .  גאן בן ה-42 הציב בעמוד הפייסבוק שלו את התכתובת הבאה : " אני אגיע הביתה יום אחד ,  ואני לא יכול לחכות להביט לאנשים מסויימים בעיניים ולראות את הפחד שמשתקף מהן ".  עוד כתב גאן : " טוב שיש לי דרך להעביר לכולם מה שלומי ;  חלק מכם אכזב אותי קשות וחלק יקבלו את מה שמגיע להם ,  עכברושים מזורגגים ".  עמוד הפייסבוק של גאן הורד ביום שישי האחרון לאחר שהעיתון הבריטי העלה את החששות מפני המשך האיומים בפני מנהלי הכלא .  אימפריית הפשע של גאן בנוטינגהאם היא אחת מהסיבות שהעיר קיבלה את הכינוי  " עיר ההתנקשויות ". 

איומים חברתיים :  אחד הפושעים המסוכנים בבריטניה השתמש בפייסבוק כדי להמשיך ולאיים על אויביו
קולין גאן ,  המרצה מאסר של 35 שנה בגין קשירת קשר לביצוע רצח ,  כתב : " רוצה לראות את הפחד מעיניי אויבי "
 
