הנחת יסוד
זוג נורא שיקי מזמין וילה מאדריכל נורא ידוע שבונה להם בית נורא ייחודי .  אודי שרבני לא נופל בפח הזה .  פרק נוסף ב'רומן ביקורים'
אני מניח שראיתי בתים כאלה לפני כן .  אחרי הכל ,  היה מקור אחד ומשם זה התפזר .  אני מניח שהם ישבו על האדריכל הזה הרבה זמן .  אני מניח שהם בחרו בו אחרי שראו כתבה כזו או אחרת עליו .  אני מניח שהאדריכל צולם בכתבה כשהוא שעון על כורסה אופנתית .  אני מניח שבאותה תמונה היו לו משקפיים עם מסגרת עבה .  אני מניח שליד הכתבה היו פזורות תמונות של עבודותיו ומתחתיהן הסבריו לעבודתו ,  ומה הלקוח ביקש באותה פעם .  אני מניח שבמשנה  האותיות המודגשות שמתחת לכותרת הכתבה  צוין שזהו ביקור בית אצל מישהו שעושה בתים .  אני מניח שלפני כן ,  כשהציעו לעשות איתו את אותה כתבה הוא אמר  " אני עושה ,  אני לא מדבר ".  אני מניח שבתחילה האדריכל לא ש ? ש ?  לכך .  אני מניח שלאחר מכן הוא ש ? ש ?  להצטלם .  אני מניח שהוא אחז בכוס קפה כשהצטלם .  אני מניח שהוא ביקש מהצלם לראות את התמונות מיד אחרי שצולמו ואמר לו  " הנה ,  זאת טובה ",  כדי שזה ייכנס לתת מודע של הצלם ומשם יגיע עד לבחירה במערכת .  אני מניח שכשהאדריכל עשה זאת  ( קם מכורסתו ואמר  " אפשר לראות את התמונות רגע ?  ")  הוא כביכול ביקש זאת על הדרך ,  אך זאת הייתה דרכו להראות שהוא לא לחוץ לראות איך הוא יצא .  אני מניח שזו דרכו של כל מרואיין ומצולם  ( אבל זה נושא לפעם אחרת )  .  אני מניח שהאדריכל החזיר את הבטן החוצה אחרי שכל צוות ההפקה הלך .  
אני מניח שהיא פתחה את העיתון ,  התקשרה לבעלה ,  ואמרה  " פתח בעמוד  ( שם העמוד )  בעיתון  ( שם העיתון )  במוסף  ( שם המוסף )  ,  רואה ?  תראה את הבית שהוא עשה ב ( שם המדינה )  .  כזה אני רוצה !  ".  אני מניח שבעלה היה באמצע העבודה והחזיר לשפופרת נהמת אישור קטנה רק בשביל לחזור לענייניו .  אני מניח שבערב הם כבר דיברו עליו .  אני מניח שהמילה 'נישה' נזרקה לפחות חמש פעמים .  
אני מניח שהם התקשו לקבוע פגישה עם האדריכל .  אני מניח שהם הגיעו אליו דרך חברה טובה  " שמבינה בעניינים כאלה ".  אני מניח שהוא היה בחו"ל בזמן שהתקשרו אליו בפעם הראשונה ,  ושהצליל המוזר מצידה השני השפופרת גרם להם לנתק מיד .  אני מניח שאחד מהם  ( יש לשער שהבעל )  אמר  " אל תפריעי לו ,  הוא בחו"ל ".  אני מניח שלאחר כמה ימים הוא ניסו שוב וקבעו לפגישה .  היא כבר הייתה מצוידת בכל הפרטים .  אני מניח שבפגישה בעלה שאל את עצמו במה הוא יותר טוב ממני .  אני מניח שהם התרגשו .  
אני מניח שהאדריכל קילל אותם בלב בפגישות המתקדמות ,  או לחילופין מצא נחמה אצל זוג חברים אחר כשסיפר להם על הזוג שרוצה בדיוק כמו בתמונה בעיתון .  אני מניח שהאדריכל אמר לאותו זוג חברים  " נו ,  הכתבה ההיא בעמוד  ( שם העמוד )  בעיתון  ( שם העיתון )  במוסף  ( שם המוסף )  ".  אני מניח שהם אמרו אה כן .  אחרי זה הוא אמר  " ה ? ני אהוו ",  וסיפר להם את הסיפור .  אני מניח שאחרי שהאדריכל הלך מביתם ,  אז הגבר אמר  " הלוואי ואלה יהיו הצרות שלנו ".  או שלא .  
אני מניח שבזמן העבודה האישה התהלכה עם התמונה מהעיתון והעירה לקבלן .  אני מניח שהקבלן עשה בעיות ואמר שאי אפשר אחד לאחד .  אני מניח שבאחד הימים ,  כשהילד שלהם התהלך בחלל שמתעד להיות חדרו ,  הוא נתקל בפעם הראשונה בחייו בפלס הירוק שהיה מונח שם ;  הרים אותו ,  ייצב זאת ,  והוקסם מהבועה שבמרכזו .  אני מניח שמישהו לא היה מרוצה עד הסוף מדבר כלשהו ,  אבל שיגרת אמצע הדברים כבר החליקה זאת .  אני מניח שהעבודה הסתיימה והגיע הריהוט החדש .  אני מניח שכל אחד מבני הבית אהב נישה אחרת .  אני מניח שהם חיכו קצת עד לחנוכת הבית .  אני מניח שהאדריכל גם הגיע ואמר  " כאלה פרפקציוניזם לא פגשתי ",  בחיוך ,  אבל לא בתוכו .  אני מניח שהזוג לקח זאת כמחמאה .  אני מניח שעדיין לא היה סימן של סוליה על אחד הקירות .  אני מניח שהוזמנתי גם אני לחנוכת הבית .
 מישהו מזומן לחנוכה של בית שכבר קיים בעוד מקומות .  וגם ההפך .
 
הנחת יסוד
זוג נורא שיקי מזמין וילה מאדריכל נורא ידוע שבונה להם בית נורא ייחודי .  אודי שרבני לא נופל בפח הזה .  פרק נוסף ב'רומן ביקורים'

