מושל ניו יורק :  המדינה בסכנת קריסה פיננסית אם לא נצליח לצמצם גירעון בסך 9.2 מיליארד ד'
הגירעון התרחב בין היתר בשל מעבר לבונוסים במניות בוול סטריט ,  אשר הקטינו את הכנסות המדינה ממסים
מדינת ניו יורק בסכנת קריסה פיננסית ,  אם לא תמצא דרך לערוך קיצוצים נוספים בגירעון התקציבי שלה ,  המסתכם ב-9.2 מיליארד דולר ,  או להעלות את הכנסותיה ,  כך אמר מושל המדינה ,  דיוויד פטרסון .  ניו יורק ,  שהיא המדינה השלישית בגודלה בארה"ב ,  שוקלת בימים אלה צעדי קיצוץ קיצוניים והעלאת מסים לבנקאי וול סטריט ,  ויתכן כי תאמץ כמה מהצעדים בהם נקטה קליפורניה בניסיונה להתגבר על נטל חובותיה . " אנחנו עלולים לחצות את הגבול בין מיתון ומשהו הרבה יותר קיצוני ממנו ,  אם עמיתיי המחוקקים ואני לא נצליח לסגור גירעון של 9.2 מיליארד דולר ",  אמר פטרסון בפגישה בברוקלין .  בין הצעדים ששוקל הממשל המקומי בניו יורק נכללים הוצאת עובדי מדינה לחופשה כפויה ללא תשלום ,  והנפקת שטרי חוב .  פטרסון מעוניין גם לשוחח עם החברות הגדולות בוול סטריט ,  בנוגע להשפעת המעבר לבונוסים דחויים במניות ,  אשר גרם למדינה להפסיד 500 מיליון דולר השנה .  לפי נתוני החשב הכללי של ניו יורק ,  טום דינאפולי ,  סך הבונוסים ששילמו הבנקים הגדולים ב-2009 היה 20.3 מיליארד דולר ,  בהשוואה ל-32.9 מיליארד דולר ב-2007 .  לפיכך מדינת ניו יורק ,  שהיתה אמורה לקבל עד סוף ינואר הכנסות של 1-1.5 מיליארד דולר ממסים על וול סטריט עבור הבונוסים של 2009 ,  תקבל רק כמחצית ממנו בסוף החודש הבא ,  ואת השאר תקבל רק במהלך שלוש השנים הבאות ,  כאשר המניות והאופציות ימומשו .  במהלך חמש השנים הקרובות ,  עומדת מדינת ניו יורק בפני גירעון של 60.8 מיליארד דולר ,  בין היתר בשל עליה של 17% בשנה בעלויות המימון ,  בעוד עלויות הפנסיה וביטוח הבריאות של עובדיה צפויות גם הן לעלות ב-11% בשנה .
 
מושל ניו יורק :  המדינה בסכנת קריסה פיננסית אם לא נצליח לצמצם גירעון בסך 9.2 מיליארד ד'
הגירעון התרחב בין היתר בשל מעבר לבונוסים במניות בוול סטריט ,  אשר הקטינו את הכנסות המדינה ממסים

