הצעת חוק :  גוף ציבורי יחוייב במתן שירות בשעות אחר הצהריים לפחות פעם בשבוע
יוזם ההצעה ח"כ כרמל שאמה : " המטרה היא לתקן את העיוות שקיים כיום בגופים שאינם מתחשבים בציבור "
 גוף ממשלתי וציבורי יחויב לפחות פעם בשבוע במתן שירות לציבור בשעות אחר הצהריים - כך עולה מהצעת חוק שאותה גיבש ח"כ כרמל שאמה  ( ליכוד ) .לפי הצעת החוק כל גוף ציבורי  ( בכלל זה משרד ממשלתי ,  רשות מקומית ,  רשות סטטוטורית ,  בתי משפט וכל חברה ממשלתית שמעניקה שירות באמצעות קבלת קהל )  יחוייב לתת שירות לציבור לפחות פעם בשבוע אחרי השעה 16:00 לפחות ל-3 שעות ,  מתוכן שעתיים ברצף.לדבריו ח"כ שאמה מטרת הצעת החוק היא  " לתקן את העיוות שקיים כיום בגופים המתנהלים כמונופול שאינו מתחשב בציבור שזכאי לקבל שירות זמין .  כיום המצב הוא שבכל פעם שאזרח צריך להסדיר את ענייניו ולהתנהל מול גופים ממשלתיים וציבוריים כגון :  בתי משפט ,  משרד הפנים ,  משרד הרישוי ,  רישום והסדר מקרקעין ,  ביטוח לאומי ועוד ,  הוא נאלץ לקחת יום חופש מעבודתו ,  מאחר שאין שעות קבלה בצהריים ". שאמה הוסיף כי  " יש לשנות את השיטה שמונהגת כיום על פי רוב בגופים ממשלתיים וציבוריים שאינם זמינים עבור האזרחים הזקוקים להם .  זאת משום ששעות הקבלה הנהוגות היום בגופים אלו פשוט אינן הגיוניות ,  והם פתוחים כשהלקוחות עובדים ולא יכולים להגיע ,  וסגורים כשיש ללקוחות זמן ,  כמו בשעות אחר הצהריים "
 
הצעת חוק :  גוף ציבורי יחוייב במתן שירות בשעות אחר הצהריים לפחות פעם בשבוע
יוזם ההצעה ח"כ כרמל שאמה : " המטרה היא לתקן את העיוות שקיים כיום בגופים שאינם מתחשבים בציבור "
 
