גרינספן נגד רגולטור סיכונים במערכת הפיננסית ;   " עדיף להקשיח את דרישות הלימות ההון "
" יתכן שיהיה צורך לחייב את הבנקים להגדיל ב-40% את היקף ההון שלהם ;  אי אפשר למנוע בועות נכסים "
 התוכנית להדק את הפיקוח על סיכונים מערכתיים במערכת הפיננסית ולהקים רגולטור חדש כדי לעקוב אחר סיכונים מערכיים לא יצליחו למנוע את המשבר הבא ,  העריך יו"ר הבנק הפדרלי לשעבר ,  אלן גרינספן ,  במאמר חדש שכותרתו  " המשבר ".  גרינספן צפוי להציג את המאמר ולהשתתף בדיון אודותיו שייערך במכון ברוקינגס בוושינגטון.במאמר ,  טוען גרינספן כי הדרך הטובה ביותר למנוע מבועות נכסים להתנפח למימדים מסוכנים היא להגביל את המינוף על ידי הקשחת דרישות הלימות ההון מהבנקים וממוסדות פיננסים אחרים ולהחמיר את הדרישות לערבונות על ניירות ערך .  לדבריו ,  ייתכן שהרגולטורים יצטרכו לחייב את הבנקים להגדיל את היקף ההון שלהם בשיעור של עד 40% לצורך כך .  בנקים עשויים להידרש להחזיק הון בהיקף של 14% מהנכסים שלה ,  לעומת כ-10% לפני המשבר הפיננסי ,  ציין גרינספן ." הרפורמה הדחופה ביותר בעקבות המשבר ,  לדעתי ,  היא רמת דרישות ההון הרגולטוריות בתחום הסיכונים ",  כתב גרינספן במאמר . " רמת הון הולמת מבטלת את הצורך בכוונון עדין של הרגולציה שהוא בלתי ניתן להשגה ",  הוסיף.דבריו של גרינספן באים על רקע דיונים בבית המחוקקים בארה"ב על אישור הרפורמה הגדולה ביותר ברגולציה הפיננסית בארה"ב מאז השפל הכלכלי הגדול בשנות ה-30 של המאה הקודמת .  אחד המרכיבים שעשויים להיכלל ברפורמה הוא הקמת רגולטור למעקב אחרי סיכונים כלל מערכתיים.גריסנפן גם שב בחלק במאמרו על הטענות לפיהן מדיניות הריבית הנמוכה של הבנק הפדרלי היא שגרמה לבועה בשוק הדיור בארה"ב ולמשבר הפיננסי . " אלא אם כן תהיה החלטה חברתית לזנוח את מנגנון השוק ולייסד צורה כלשהי של תכנון מרכזי ,  אני חושש שמניעת בועות תתברר כבלתי ניתנת לביצוע ",  כתב גרינספן במאמר . " צעדים להקלת תוצאותיהן נראים כדבר הטוב ביותר שלו ניתן לקוות ". יו"ר ועדת הבנקאות של הסנאט ,  הדמוקרט כריסטופר דוד ,  הגיש בתחילת השבוע לסנאט הצעת חוק לרפורמה ברגולציה הפיננסית בארה"ב ,  אשר נועדה למנוע אירועים דומים לאלו שהתרחשו במהלך המשבר הפיננסי לפני שנה וחצי.הצעת החוק כוללת הקמת מועצה בראשות משרד האוצר למעקב אחר סיכונים מערכתיים ,  וכן יצירת מנגנון למניעת נטילה מופרזת של סיכונים מהסוג שגרם למשבר בשוק הדיור בארה"ב .  כמו כן ,  מעניקה הצעת החוק לממשל סמכות להשתלט על חברות פיננסיות שמהוות סיכון מערכתי למערכת הפיננסית כולה ,  ולפצל אותן למספר חברות.הצעת החוק כוללת גם רפורמה בפיקוח על הבנקים ותאגידים ועל המסחר בשוק הנגזרים ,  וכן תאפשר לרגולטורים בארה"ב ,  לאחר שייבחנו את הסוגיה ,  ליישם חלקים בתוכנית שהציג אובמה בינואר ,  ואשר זכתה לשם  " חוק וולקר "  על שמו של האיש שיזם אותה - יו"ר הבנק הפדרלי לשעבר ,  פול וולקר .  התוכנית המוצעת אוסרת על בנקים מסחריים להשקיע או להחזיק בקרנות גידור ובחברות השקעה פרטית או לעסוק בפעילות מסחר בכספי הבנקים עצמם  ( נוסטרו )  .
 
גרינספן נגד רגולטור סיכונים במערכת הפיננסית ;   " עדיף להקשיח את דרישות הלימות ההון "
" יתכן שיהיה צורך לחייב את הבנקים להגדיל ב-40% את היקף ההון שלהם ;  אי אפשר למנוע בועות נכסים "
 
