איסטנבול :  32 פצועים בפיגוע התאבדות
32 בני אדם נפצעו בפיגוע בכיכר המרכזית באיסטנבול ,  לאחר שמחבל פוצץ עצמו סמוך לעמדת משטרה .  ארדואן : " לא נסבול את אלה שמאיימים על שלומה של טורקיה "
  ( צילום :  רויטרס ,  עריכה :  עידן גוראל ,  קריינות :  אביב אברמוביץ' ) 
פיצוץ אירע הבוקר  ( ראשון )  בכיכר טקסים במרכז איסטנבול בטורקיה ,  לפחות 32 בני אדם נפצעו .  כוחות הצלה הגיעו למקום לטפל בנפגעים .  מפקד משטרת איסטנבול חוסיין קפקין אמר כי האירוע מסתמן כפיגוע התאבדות ,  וכי במקום נמצאת גם גופת גבר ,  ככל הנראה של המחבל .  בין הפצועים ישנם שוטרים ,  ושניים מהפצועים נמצאים במצב קשה .
 בשלב זה אף ארגון לא נטל אחריות על הפיגוע ,  אולם הפסקת אש בין הממשלה לארגון המורדים הכורדי היתה אמורה להסתיים מאוחר יותר היום .  
ראש ממשלת טורקיה רג'פ טייפ ארדואן ביקר בזמן הפיגוע במדרין ,  הנמצאת באזור בעל רוב כורדי בדרום-מזרח טורקיה . " לא נסבול את אלה שמאיימים על שלומה של טורקיה ,  ביטחונה והפיתוח שלה ",  אמר ארדואן בראיון ששודר בטלוויזיה . " התקפות מסוג זה לא יעצרו את טורקיה מלהשיג את מטרות השלום ,  האחווה והפיתוח שלה .  אנו יחד ,  אנו אחים ".  
לדבריו קפקין ,  הפיגוע כוון נגד המשטרה ובשלב זה לא ברור מי עומד מאחוריו .  הארגון הכורדי הבדלני PKK ביצע מספר התקפות באיסטנבול בשנים האחרונות .  אולם גם אל קאעדה עמד מאחורי התקפות בעיר .  ב-2003 נהרגו 57 בני אדם ומאות נפצעו בפיגוע שבוצע בידי אנשי הארגון .  
הכיכר היא מוקד תיירות ותחבורה בעיר .  כמו כן ,  נמצאת בה אנדרטה שנבנתה ב-1928 לציון כינון הרפובליקה הטורקית ,  אירוע שנחגג במדינה בסוף השבוע .  
 ( עדכון ראשון :  11:29 ) 

איסטנבול :  32 פצועים בפיגוע התאבדות
32 בני אדם נפצעו בפיגוע בכיכר המרכזית באיסטנבול ,  לאחר שמחבל פוצץ עצמו סמוך לעמדת משטרה .  ארדואן : " לא נסבול את אלה שמאיימים על שלומה של טורקיה "
 
