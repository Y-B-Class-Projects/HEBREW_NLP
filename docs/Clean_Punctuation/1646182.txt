כפר נופש בפלמחים הוא לטובת הציבור 
תכנון וסביבה
 >  >  לפני כמה שבועות הוציא מבקר המדינה דו"ח בעניין הקמת כפר נופש בחוף פלמחים ,  בעקבות קמפיין תקשורתי שניהלו גורמים ספציפיים ,  שלפיו נטען כי כפר הנופש יגרום לפגיעה בחוף ובשימושיו לציבור .  הן הדו"ח והן עמדת אותם גופים לוקה בחוסר איזון בין הצרכים השונים של הציבור .  פרויקט כפר הנופש בפלמחים הוא פרויקט תיירותי ייחודי שיכלול חדרי נופש ,  מתקנים ושירותים נלווים ,  המיועדים לשהייה של 1,200 תיירים וייצור תעסוקה ל-700 עובדים באופן ישיר ועוד אלפים באופן עקיף .  בניגוד לפרויקטים אחרים בסמיכות לחוף ים שעמדו בעין הסערה הציבורית בשנים האחרונות ,  פרויקט פלמחים נועד לשימוש ציבורי .  תכנון הפרויקט בוצע בהתאם לתוכנית מאושרת תוך שנקבעו אמצעים שתכליתם להבטיח את השימוש למלונאות ותוך שהיזמים כבר הצהירו בעבר כי הכפר ישמש לתיירות .  פרויקט פלמחים יוצר איזון ראוי בין צורכי איכות הסביבה לבין פיתוח תיירותי נדרש ועומד בהוראות תמ"א 13 ,  תוכנית המתאר הארצית לחופי הים :  כך ,  90% משטחו של כפר הנופש יועד לשטחים פתוחים ,  לגן לאומי ,  לשימור ערכי טבע ,  נוף ,  ארכיאולוגיה ,  רחצה וחנייה .  היזמים נטלו על עצמם לשמר את הממצאים הארכיאולוגיים שהתגלו ויתגלו באתר ולשלבם בתוכנית .  הם גם נטלו על עצמם לפתח חלק מהגן הלאומי ולהקים חניון של 18 דונם עם דרכי גישה לחוף הים .  מטעמים אלה תומכים בפרויקט רשות הטבע והגנים והחברה להגנת הטבע .  הליכי התכנון של הפרויקט נערכו תוך מעורבות של כל הגופים הרלוונטיים בכלל ומוסדות התכנון בפרט ,  ובהם הארגונים הירוקים הרשמיים .  התוכנית אף נדונה בוועדת ההתנגדויות של הוועדה המחוזית והוחלט לאשר אותה תוך קבלת חלק מההתנגדויות ,  שמטרתן להבטיח כי החוף ישמש למלונאות בלבד ולא למגורים .  בנוסף ,  הפרויקט תוכנן באופן המשתלב ברצועת החוף תוך שמירתה פתוחה ונגישה לציבור ,  חוף הרחצה אינו מגודר ולא נחסמה הגישה לחוף ,  ומול השטח שבו עתיד להיבנות כפר הנופש אין חוף רחצה ,  כי אם חוף סלעי לשימור האסור לרחצה .  לאחר שנים שבהם נטתה הכף הציבורית לנקודת קיצון שבה לא נעשתה שמירה כלשהי של חוף הים ,  היא פנתה עתה לקיצונות הלא רצויה השנייה .  נדרש איזון בין הרצון החשוב לשמור על חוף הים לבין הרצון הציבורי לשימוש בסביבה החופית .  במצב כמו בפרויקט כפר הנופש ,  שבו מדובר בתכלית תיירותית ,  בכפר נופש פתוח וחופשי לציבור וללא כוונה לשימוש למגורים ,  האיזון צריך לנטות לטובת הקמת כפר הנופש .  בדו"ח המבקר בחר האחרון שלא לעשות את האיזון האמור .  נראה כי עיקרו של הדו"ח הוא ניסיון שלא לבצע פיתוח כלשהו לסביבה החופית .  קל להיאחז בסיסמאות פופוליסטיות ,  אבל העובדות והמצב המשפטי בקשר עם כפר הנופש פלמחים שונים .  המסקנה המתחייבת היא אחת :  יש לאפשר את המשך הליכי התכנון וההקמה של כפר הנופש ,  המוגדר כפרויקט לאומי לטובת הציבור .  הכותבים הם עורכי דין ממשרד פישר בכר חן וול אוריון ושות' ,  המייצגים את יזמי הפרויקט

כפר נופש בפלמחים הוא לטובת הציבור 
תכנון וסביבה

