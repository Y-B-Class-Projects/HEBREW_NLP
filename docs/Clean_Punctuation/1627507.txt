פרקליט הצמרת עובר לספסל הנאשמים 
עו"ד יעקב וינרוט רגיל להציל אישי ציבור מהסתבכויות משפטיות ,  אך אתמול נהפך בעצמו לנאשם בשוחד ובהלבנת הון .  כך הסתבך הפרקליט בשל קשר בעייתי עם פקיד שומה
 >  >  איך קרה שפרקליט הצמרת ,  עו"ד יעקב וינרוט ,  שייצג פוליטיקאים ובכירי משק על שלל הסתבכויותיהם הפליליות ,  מואשם החל מאתמול בשוחד ובהלבנת הון ?  הנה הסיפור :  מעשה בעורך דין ושלושה לקוחות - לקוח אחד הוא שוקי ויטה ,  פקיד שומה בכיר במס הכנסה ;  שני הלקוחות האחרים הם ארקדי גאידמק ומיכאל צ'רנוי - אוליגרכים גדולים ועשירים ;  ועורך הדין הוא וינרוט ,  שגרף שכר טרחה של 30 מיליון שקל בזכות הסכמי המס המיוחדים שאירגן לצ'רנוי וגאידמק אצל ויטה ,  לפי הפרקליטות .  הסכמים אלה ,  שנחתמו ב-2003 ,  היו חשובים לשניים כדי להשיג לגיטימציה עסקית מול הבנקים וגופי ממשל .  השניים ,  שהיו נתונים לחקירות משטרה ,  רצו לנופף בהסכמים כאישור לכך שההון שצברו הוא כשר .  במקרה אחד הכיר ויטה לצ'רנוי ב-2 מיליארד דולר ,  ואילו לגאידמק הכיר במיליארד דולר .  במקביל להסכמים עם צ'רנוי וגאידמק ,  ויטה שילם לווינרוט שכר טרחה של 20 אלף שקל בלבד עבור שירותים משפטיים שהזדקק להם .  בחלק מהמקרים וינרוט שלח את ויטה לתרום לצדקה או שפטר אותו מתשלום .  לטענת הפרקליטות ,  וינרוט אינו מסתפק בדרך כלל בתמורה כזאת .  וינרוט טוען מנגד כי משרדו עושה הרבה עבודות משפטיות במחירים נמוכים ,  ואף חינם לנזקקים ,  לצד גביית מחירים גבוהים מלקוחות אמידים .  עינה של פרקליטות מיסוי וכלכלה אינה צרה בשכר הטרחה הנאה בסך 30 מיליון שקל מגאידמק וצ'רנוי שקיבל וינרוט - ששקול להכנסה השנתית של משרד י.וינרוט ,  שבבעלותו .  אך הפרקליטות בוחנת את ניגוד העניינים שאליו נקלע וינרוט :  לקוח אחד ,  ויטה ,  שסייע בעקיפין לחשבון הבנק שלו באמצעות הסכמי מס שאישר לגאידמק וצ'רנוי .  שכר הטרחה לא שולשל לחשבון המשרד ,  אלא לחברה פרטית של וינרוט .  אתמול הוגש כתב אישום נגד וינרוט וויטה .  הראשון ,  בשל מתן שוחד והלבנת הון ,  והשני בגין קבלת שוחד ,  מרמה והפרת אמונים .  את וינרוט זה בוודאי לא מנחם ,  אך בעקבות השימוע שנערך לו לא נכללו בכתב האישום עבירות של קבלת דבר במרמה ומרמה והפרת אמונים בהן נחשד .  התיק של רו"ח זאב פלדמן ,  שהיה מועמד בעבר לעמוד בראשות רשות המסים ונחשד בקבלת דבר במרמה בנסיבות מחמירות כשייצג לקוח של וינרוט מול ויטה ,  נסגר מחוסר ראיות מספיקות .  את החשיבות הגדולה שמעניקה המדינה לתיק פלילי זה  ,  אפשר לראות באמצעות שתי עובדות :  ההחלטות היו על דעת פרקליט המדינה ,  משה לדור ,  והשימועים נערכו באורח יוצא דופן בפני המשנה לפרקליט המדינה ,  שוקי למברגר .  יד רוחצת יד ויטה ,  49 ,  שעובד במס הכנסה מ-86' ,  התקדם יפה לאורך השנים .  ב-97' מונה לתפקיד הבכיר של פקיד שומה גוש דן .  וינרוט ,  62 ,  הוא אחד מהפרקליטים הטובים והמוכרים בישראל .  בין השניים אין היכרות רבת שנים .  ויטה נקלע לקשיי קידום במס הכנסה בשל הרשעה בעבירה פלילית של העלבת עובד ציבור ,  לאחר ששפך כוס מים על מבקרת מס הכנסה .  הוא פנה לייצוג משפטי במשרד וינרוט ,  ששוכן במגדל משרדים מצוחצח ברחוב ויצמן בתל אביב .  בין השניים ,  כך לפחות גורס כתב האישום ,  התפתחה מערכת יחסית של  " יד רוחצת יד "  שהתהדקה במשך השנים .  המשטרה לא הצליחה להוכיח שוויטה קיבל דבר מה מוחשי ,  כמו כסף למשל ,  מווינרוט .  לפי הראיות שבידי הפרקליטות ,  מערכת היחסים איפשרה לוויטה לזכות לטיפול אישי של וינרוט להסרת המכשולים שעמדו בפני קידומו המקצועי .  מנגד ,  זכה וינרוט למה שהוגדר בכתב האישום  " גישה מיטיבה של ויטה ",  כזו שבאה לידי ביטוי בכריתת הסכמי מס חריגים עם ארבעה לקוחות כבדים של וינרוט ,  בהם מיכאל צ'רנוי וארקדי גאידמק והיהלומן דן גרטלר .  אמנם ברור שוויטה לא שילם הרבה עבור הייצוג ,  אך גם נהיר שהייצוג לא היה יקר ואינטנסיבי .  וינרוט הגיש ב-2003 בשם ויטה תביעה לבית הדין האזורי לעבודה שהסתיימה בפשרה שאיפשרה את קידומו ברשות המסים .  קודם לכן ,  פנה בשמו ליועץ המשפטי לממשלה ולנשיא המדינה בנוגע להרשעתו .  וינרוט גם נטל חלק בפגישה אצל היועץ המשפטי בעניין . " נכונותו של וינרוט להעניק את השירות המשפטי והטיפול בקידום המקצועי לוויטה ,  ובייחוד בתנאים בהם ניתנו ,  חלקם ללא תשלום וחלקם בתשלום למראית עין ,  כמפורט להלן ,  מהווים טובת הנאה ",  נטען בכתב האישום .  התובעות בתיק הן שרון כהנא ויפעת שטיין .  15.2 מיליון שקל מגאידמק בשלהי 2001 החל וינרוט לטפל בהסכמי המס עבור צ'רנוי ,  גאידמק וגרטלר . " במקביל לקבלת השירות המשפטי והטיפול בקידום המקצועי ,  בתנאים בהם ניתנו ,  טיפל ויטה בתיקי המס של לקוחותיו של וינרוט ,  וכרת עמם הסכמי מס מיוחדים ,  שקידמו את האינטרסים של וינרוט ושל לקוחותיו .  הסכמי המס המיוחדים שנכרתו עם צ'רנוי וגאידמק היו חריגים ויוצאי דופן ,  בשל נסיבותיהם האישיות של לקוחות אלה ,  ובשל סכומי העתק ".  כתב האישום נובר בהיסטוריה של משפחת וינרוט .  לגישת הפרקליטות ,  וינרוט ,  תושב רמת גן ,  היה בניגוד עניינים גם כאשר תיק שומה של חברה שבשליטתו ובני משפחתו היה בטיפול פקיד שומה גוש דן .  וינרוט קיבל מגרטלר שכר טרחה של 1.7 מיליון שקל בזכות הסכם מס והכרה ברווחים שמקורם בחו"ל ,  והפקידם בחברה פרטית זרה שבבעלותו המלאה .  פלדמן קיבל מגרטלר סכום זהה .  הסכם צ'רנוי הניב לוינרוט 14.5 מיליון שקל ,  שגם אותם הפקיד בחברה זו .  פלדמן קיבל 4.8 מיליון שקל .  עבור הטיפול בגאידמק קיבל וינרוט 15.2 מיליון שקל ,  ופלדמן שילשל לכיסו 5.3 מיליון שקל .  כתוצאה מהשירות המשפטי של וינרוט נסללה הדרך מחדש לוויטה להתקדם ברשות ,  והוא מונה ב-2004 לסמנכ"ל לענייני שומה וביקורת .  וינרוט חש נרדף בחצי השנה האחרונה הפחית וינרוט את נפח העבודה באופן משמעותי .  מצב רוחו שפוף ,  משוכנע עמוקות שהוא נרדף ,  כשכל פרסום בעיתון מצליף בו מחדש .  אפילו במשפט מניות בזק ,  בו מעיד הנאשם מיכאל צ'רנוי ,  שהוא ללא ספק לקוח משמעותי ,  וינרוט נעדר ובמקומו מנהל את החקירה הראשית עו"ד ירון קוסטליץ ,  שעובד עמו על התיק .  בתגובה לכתב האישום מסר וינרוט : " עמדתי האישית היתה ידועה ,  מעולם לא האמנתי בשימוע ולכן לא הופתעתי .  אני בטוח בצדקתי ובהוכחתה בבית המשפט ,  שם אבקש דיון דחוף ומהיר .  לדאבוני ,  אינני הראשון לשאת את כתר הקוצים הזה .  נשאו אותו לפניי רבים וטובים ,  חלקם ואולי אף רובם יוצגו על ידי .  בין אותם רבים וטובים מצויים טובים עד מאוד ,  ביניהם שר המשפטים יעקב נאמן ועו"ד יגאל ארנון .  כל שאני מצר על הסבל שנגרם למשפחתי ולי ועל הזמן האבוד .  בסופו של דבר ,  אמת מארץ וממעמקים תצמח ".  עורכי הדין דן שינמן ,  דוד ליבאי ,  נוית נגב ונבות תל-צור מסרו בשם וינרוט כי  " וינרוט ייצג את ויטה וגבה ממנו שכר טרחה .  הוא ידוע כמי שמסייע ומייצג אף בחינם ,  ובמקרה זה גבה מוויטה שכר טרחה הולם וראוי ,  שתאם את העבודה שהושקעה בעניינו .  מעבר לכך ,  לא היה לווינרוט כל עניין או מניע לשחד כביכול את ויטה ואין בסיס לייחס לו כוונת שוחד .  הלקוחות שטופלו באותה עת אצל ויטה לא זכו לכל יתרון או הקלה ,  וממילא וינרוט לא טיפל בענייני המס של לקוחות אלה ".  עו"ד אלון רון ,  שמייצג את ויטה ,  מסר כי  " הראיות כפי שאנו מכירים אותן ,  לא רק שאינן תומכות בסיפור של כתב האישום ,  אלא סותרות אותו בכל הנקודות הקריטיות של התיק .  ויטה מצפה לתחילת המשפט ומשוכנע כי שם יתברר סוף סוף האבסורד שבאישומים נגדו ". 

פרקליט הצמרת עובר לספסל הנאשמים 
עו"ד יעקב וינרוט רגיל להציל אישי ציבור מהסתבכויות משפטיות ,  אך אתמול נהפך בעצמו לנאשם בשוחד ובהלבנת הון .  כך הסתבך הפרקליט בשל קשר בעייתי עם פקיד שומה

