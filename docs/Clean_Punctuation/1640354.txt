תושב נצרת נעצר בחשד לרצח אשתו
גופת האישה ,  בת 28 ,  נמצאה הלילה בביתה בעיר ,  ובעלה בן ה-34 נעצר בחשד שירה בה למוות .  המשטרה תבקש הבוקר להאריך את מעצרו
תושב נצרת בן 34 נעצר הלילה  ( ראשון )  בחשד שירה למוות באשתו .  גופתה של האישה ,  בת 28 ,  נמצאה בביתם של הזוג בשכונת ג'אבל דולי בעיר .  למקום הגיעו כוחות משטרה גדולים ,  שפתחו בחקירת האירוע .  
הממצאים שנאספו על ידי חוקרי המחלקה לזיהוי פלילי מהזירה חיזקו את החשד שמדובר ברצח והחקירה הועברה לימ"ר עמקים .  גופת האישה נשלחה לנתיחה במכון לרפואה משפטית והחשוד ברצח יובא בהמשך היום להארכת מעצר בבית משפט השלום בנצרת .  
את כוחות ההצלה הזעיק אביו של הבעל שנעצר בחשד שירה באשתו ,  אשר כלתו ובנו מתגוררים עמו באותו הבית .  בקול ישראל דווח כי האב הוא אישיות מוכרת בנצרת .  בני הזוג לא מוכרים למשטרה וכן לא היו תלונות על אירועי אלימות ביניהם .  
ביום חמישי האחרון נורה למוות גבר בן 27 בקלנסוואה על ידי אלמונים אשר ברחו מהמקום .  צוות מד"א ירקון שהוזעק למקום החל לטפל בו ופינה אותו לבית החולים אך בדרך נאלץ לקבוע את מותו .  
יומיים לפני כן נעצר תושב רמלה בן 33 בחשד ששלח אלמוני להתנקש בחיי אשתו .  התושב נעצר בגשר שייח' חוסיין בגבול ישראל ירדן בעת שביקש לשוב מירדן לישראל אליה עבר לפי החשד כדי ליצור לעצמו אליבי שאינו בארץ .  האישה נפצעה באורח בינוני עד קשה מיריות שנורו לעברה ופונתה לבית החולים בנהריה .
 
תושב נצרת נעצר בחשד לרצח אשתו
גופת האישה ,  בת 28 ,  נמצאה הלילה בביתה בעיר ,  ובעלה בן ה-34 נעצר בחשד שירה בה למוות .  המשטרה תבקש הבוקר להאריך את מעצרו

