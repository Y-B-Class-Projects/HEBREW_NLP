מיוחד :  הילדים אוהבים את ג'ואנה ניוסום
אם יש מישהי שהילדים אוהבים זו ג'ואנה ניוסום .  לכן ,  לרגל הופעתה בישראל ,  הם זוכים לקאסט הכנה מושלם שיעזור להם להתרגש
ג'ואנה ניוסום מגיעה מחר  ( חמישי )  להופיע כאן וזה פאקינג מרגש .  אני לא חושב שאי פעם היתה הופעה שכל כך ציפיתי לה .  יותר מזה ,  אני לא חושב שאי פעם היתה בחורה שיותר רציתי לבלות איתה באותו החלל ערב שלם .  ניוסום היא לא רק הזמרת הכי חשובה באינדי של העשור האחרון ;  יש בה גם הרבה יותר מהטייטל  " הבחורה שהחזירה את הפולק ".  יודעים מה ,  זה גם עובר הרבה מעבר ליופי שקורן מפניה .  ניוסום היא האישה המושלמת .  הדבר האמיתי .  
לצערי ,  אני לא יכול להגיד שגיליתי את ניוסום לפני כולם - ברגע שהאלבום המופתי  " The Milk Eyed Mender "  יצא ב-2004 ,  קפצתי על העגלה עם כל המהללים  ( ובסיכומי העשור של המדור ,  האלבום הזה הגיע אל המקום הראשון )  ,  אבל ניוסום פעילה כבר מתחילת שנות ה-2000 ,  והאי-פי הראשון שלה , " Walnut Whales ",  שיצא ב-2002 ,  היה מבריק בדיוק כמו כל ריליס אחר של המלכה הזו .  
השיר הנ"ל ,  שלקוח מתוכו ,  פותח את המיקס לא בגלל הנושא הפסטרולי שלו ,  הסובב סביב הנפת עפיפון בפארק - סך הכל ,  אני לא פאקינג היפי .  מה שבאמת מקסים בו זו הצניעות של ניוסום ,  שזורקת כאן בנונשלנטיות  " תפסיק להסתכל עליי כאילו שלא ראית בחורה בעבר ".  אז זהו ,  שהוא ראה בחורות לפניה ,  הרי יש מיליארדים מהשטות הזאת .  מה שהוא לא ראה זה מישהי כמו ניוסום ,  וגם אנחנו לא .  לפחות לא עד מחר בערב .
 בהתחלה ,  ג'ואנה היתה יותר אמנית ממוזיקאית .  היא עוד לא התמקצעה בשירה ובטח שלא בהפקה .  עם השנים היא הפכה למאסטרית שגם עוטפת עצמה באנשים הכי מוכשרים ובעלי ניסיון בביזנס ,  אבל גם יודעת לתת תוצר מוגמר ומרשים ביסודיות שלו לגמרי לבד .  מעולם לא הייתי חסיד של מקצועיות ;  בדרך כלל ,  אני מעדיף מוזיקאים שיודעים פחות ומנסים יותר .  המקרה של ג'ואנה מוכיח שלכל כלל יש יוצא מן הכלל ,  כי למרות שהיא מעולם לא זרקה עלינו עוד יצירה שפגעה בי כמו  " The Milk Eyed Mender ",  כל מה שג'ואנה נגעה בו היה זהב ,  וכך הוא גם האלבום האחרון והמשולש שלה , " Have One On Me ",  ממנו לקוח השיר הזה .
 המעבר של ג'ואנה לליגה של הגדולים הגיע עם האלבום  " Ys ",  יצירה שרבים מחשיבים בתור הטובה ביותר שלה .  מה שקרה הוא שניוסום הבינה שהמושג  " פריק פולק "  הוא די מעצבן ,  ושהיא יכולה להיות הרבה יותר מזה .  אז היא לקחה את ואן דייק פארקס להפקה ,  את סטיב אלביני להנדסת האולפן ,  את ג'ים אורורק למיקסינג ועוד מלא אנשים - גדולים יותר או פחות - למילוי חורים .  התוצר היה עוצר נשימה ,  ואתם יכולים לשמוע את  " אמילי ",  שיר בן 12 דקות שג'ואנה כתבה על אחותה ,  כדי להבין עד כמה .
 ביל קלהאן ,  הידוע גם בתור סמוג ,  הוא לא האיש השמח ביותר בעולם .  הוא וג'ואנה היו פעם ביחד ,  ולמרות שאני ממש אוהב את המוזיקה של קלהאן ,  לא הייתי מרוצה מהחיבור הזה .  אף ארחיק ואומר שסירבתי לאשר אותו .  קלהאן לא נראה כמו האיש הכי שפוי וחייתי בפחד תמידי שהידיעה על כך שהוא ביטר את ניוסום ופיזר אותה בפחי זבל שונים תופיע לי בקורא ה-RSS .  
למזלי זה לא קרה .  קלהאן פשוט איבד את ניוסום ,  בלי אקט שנוי במחלוקת שלווה לפרידה הזו - לפחות לפי מה שאנחנו יודעים .  בינתיים ,  ג'ואנה מצאה נחמה בזרועותיו של אנדי סמברג - איש ראוי לכל הדעות ,  והיא איתו משנת 2007 .  לסמוג נשארו רק הזיכרונות והשיר הנ"ל ,  בו ניוסום מנגנת על הפסנתר .
 על  " The Milk Eyed Mender "  שפכתי יותר מדי מילים בחיים ,  אפילו בפסקאות העליונות לא עצרתי מלהשתפך עליו .  אז הנה אחד מהשירים הבאמת מדהימים בו .  בהמשך המיקס יגיע עוד אחד ,  איך לא .
 למרות חוסר העניין שיש לנו היום בפריק-פולק שהזכרתי למעלה ,  אי אפשר להתעלם מהעובדה שמתוך הסצנה-הפעם-מעולה הזו הגיחה אלינו ג'ואנה ,  כשדבנדרה בנהארט מקדם אותה יותר מאת כולם כי הוא מבין איזה אוצר יש לו ביד  ( אגב ,  גם ההיפי המלוכלך הזה נחשב לאקס של ניוסום )  .  ווטיבר ,  בתחילת הדרך ,  היתה הרכב הדגל של הפריק-פולק ובראשה עמד מי שעדיין לא זז מהמשבצת שלו ,  אנדי קאביק  ( בזמנו ,  השותף של בנהארט בדירה )  .  בנוסף אליו היו בלהקה דמויות מפתח כמו בנהארט עצמו  ( שעזב אחרי האלבום הראשון )  והמפיק נוח גאורגסון  ( שהפיק את  " The Milk Eyed Mender "  ואת  " Cripple Crow "  של דבנדרה )  .  אל הבכורה שלהם ווטיבר גייסו הופעות אורח מרשימות כמו הופ סנדובל ,  ושתי באניאן וגם ,  מן הסתם ,  ג'ואנה ניוסום ,  שמנגנת בשיר הנ"ל על נבל .
 יש כאלו שאומרים שבלי ושתי באניאן סביר שלא היתה ג'ואנה ובטוח שלא היה דבנדרה .  לדעתי זו קצת הגזמה .  הזמרת הזו ,  שהוציאה את האלבום  " Just Another Diamond Day "  ב-1970 ונשלפה גם היא על ידי בנהארט ונחשפה להמונים ,  אמנם חשובה ,  אך לא הייתי נסחף עם כל מה שאומרים על ההשפעה שלה .  בכל אופן ,  כשבאניאן חזרה לפעילות היא מיד קראה לג'ואנה וביקשה ממנה לנגן גם אצלה על הנבל .
 אחרי  " Walnut Whales "  ולפני  " The Milk Eyed Mender "  לג'ואנה היה עוד אי-פי מצוין .  קראו לו  " Yarn And Glue ",  הוא יצא ב-2003 והנה שיר הנושא מתוכו .
 הבטחתי עוד שיר מ-"The Milk Eyed Mender "  ולא שיקרתי .  כאמור ,  אין תשבוחות שלא יתאימו כאן .
 קצת אחרי  " Ys "  ג'ואנה הוציאה אי-פי עם להקת ההופעות שלה דאז ,  ה-Ys Street Band ,  והוכיחה שהיא עדיין קלילה מדי פעם ,  כשמתחשק לה . " קולין "  הוא שיר באווירה כמעט אירית - דבר שבדרך כלל היה מוציא אותי מריכוז ומרתיח אותי .  אבל כמו תמיד ,  ניוסום גורמת לזה לעבוד .
 בתחילת שנות ה-2000 ג'ואנה היתה חברה בשני הרכבי רוקנ'רול .  ב-Pleased היא רק ניגנה ושאר חברי הלהקה לא עשו משהו שראוי לזכור ;  ב-Golden Shoulders היא גם ניגנה וגם פתחה את הפה בשני שירים על האלבום הראשון שלהם , " Let My Burden Be "   ( אחריו ניוסום עזבה את ההרכב )  .  השיר הנ"ל הוא השיא של Golden Shoulders ואחד מהקטעים הכי קלאסיים ופשוטים שג'ואנה אי פעם השתתפה בהם .
 השנה הרוטס הוציאו  " How I Got Over "  והכריזו שאחד מהשירים יהיה  " פיצ'רינג "  ג'ואנה ניוסם .  בפועל ,  ג'ואנה לא ממש בילתה עם הרוטס באולפן והם פשוט השתמשו בסימפול של  " The Book Of Right-On "  מ-"The Milk Eyed Mender ".  לא נורא ,  התוצר עדיין גאוני ,  כשג'ואנה מוצגת בו כגרסה עדכנית ופחות עצורה של אריקה באדו .
 

מיוחד :  הילדים אוהבים את ג'ואנה ניוסום
אם יש מישהי שהילדים אוהבים זו ג'ואנה ניוסום .  לכן ,  לרגל הופעתה בישראל ,  הם זוכים לקאסט הכנה מושלם שיעזור להם להתרגש

