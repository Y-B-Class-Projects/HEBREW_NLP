שימו את עצמכם על רטט
משקפי סיגריות שמעשנים את עצמם ,  רולים בשיער מפחיות משקה ,  כובעי טלפון ותחתוני ניטים - ליידי גאגא וביונסה מפגיזות בקליפ היסטרי חדש
קליפ הבורלסקה החדש של ליידי גאגא וביונסה לשיר Telephone ,  הוא אחד התוצרים הכי אקסצנטריים שנצפו בגזרת המוזיקה זה זמן רב .  הרעיון :  להמציא מחדש את הפאם-פאטל ולהעביר אותה דרך מטחנת סטייל הרסנית .
 כדי לעשות את זה ,  הקליפ מצטט ,  בדמותן של צמד הזמרות השוקק ,  כמעט כל סרט אייקוני שמימש את המופעים המופרעים יותר של Girl Power .  הומאז'ים פרועים לתלמה ולואיז ,  וונדר-וומן ,  קיל ביל ,  דמויות קומיקס ובורדל שלם של גסויות מענגות  ( כולל סצינה לסבית בלתי נשכחת בבית-כלא )  הופכים את תשע הדקות  ( פלוס )  האלו לחוויה רוטטת כל כך ,  שאפשר לסלוח על כל התוכן השיווקי שהיה צריך לממן את כל האקסטרווגנזה הזו .
 כצפוי אצל גאגא ,  האופנה היא הכוכבת המשנית ,  אם לא הראשית .  הסגנון כולו ,  מהקליפ עצמו ועד רצף העיצובים ההיפראקטיבי ,  נגוע בכוונה במעין סכריניות חולנית ופרוורטית ,  שמציגה נשים מתקתקות ,  אלגנטיות ,  אבל רק במבט ראשון .  עוד לפני שמבינים את יחסי הכוחות ,  השמלות הקלאסיות עפות ובמקומן פורצת מיניות בוטה ,  כמעט רעילה ,  שהופכת בשניות לריקודי חוטיני ותחתוני ניטים או חליפת מיס אמריקה חסרת בד .  מיניות ,  המפגינה נשיות דורסנית ,  שמחסלת ,  תרתי-משמע ,  כל אופציה להתנגד לה .
 על עבודת הסטיילינג המפעימה אמון סטייליסט-העל ניקולה פורמיקטי ,  וכהרגלו בקודש ,  התוצר מושלם ומצליח להוציא אפילו מביונסה צדדים שלא ראינו בה ,  כאילו ונכנעה לטון הקרטו ? ני-קטלני של גאגא .  כדי להבין איך נוצר הקסם ,  פורמיקטי פרסם בבלוג שלו רשימת מכולת מדוייקת המסגירה מאיפה הגיע כל היופי הפראי הזה :  שמלות וינטג' של טיירי מוגלר ,  תלבושות-עור של לייבל הפאנק הניו יורקי Bess ,  או פריטי פופ של ז'אן שארל דה-קסטלבז'ק .
 כדי לקחת את מימד הפנטזיה אף רחוק יותר ,  להפוך אותה לאגדה מודרנית פוליטיקלי אינקורקט ,  חלק מהעיצובים ,  כמו חליפת נמר שהיא ספק תחפושת ,  נוצרו במיוחד עבור ההפקה על ידי Haus of gaga ,  קבוצת הסטייל האישית של הזמרת .
 קליפ או סרט ?  פרובוקציה או מימוש חתרני של תרבות הפופ ?  התיאוריה על כך שגאגא יוצרת מהפכה דומה בהיקפה לזו של מייקל ג'קסון בעולם הפופ ,  נדמית מוחשית מתמיד .
 
שימו את עצמכם על רטט
משקפי סיגריות שמעשנים את עצמם ,  רולים בשיער מפחיות משקה ,  כובעי טלפון ותחתוני ניטים - ליידי גאגא וביונסה מפגיזות בקליפ היסטרי חדש

