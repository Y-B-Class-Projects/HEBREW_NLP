כוונת אובמה להגביל פעילות הבנקים הביאה להתרחבות הפער בין האג"ח הקונצרניות לממשלתיות בארה"ב
הפער בין התשואות התרחב ל-2.72% לעומת 2.66% שנרשמה ב-14 בינואר
העליות באג"ח הקונצרניות האמריקאיות שהביאו לירידה בעלויות של החברות ללוות כספים החלה להאט לאחר שנשיא ארה"ב ברק אובמה חשף תוכניות לרסן את פעילות המסחר של הבנקים ובעקבות החששות מפני האטה בהתאוששות הכלכלית .  הפער בין התשואות על האג"ח הקונצרניות האמריקאיות ובין התשואות על האג"ח הממשלתיות התרחב ל-2.72% לעומת רמת שפל השנה של 2.66% שנרשמה ב-14 בינואר ,  כך דיווחה בנק אוף אמריקה מריל לינץ' .  הפעם האחרונה בה התרחב הפער בכזו מהירות היתה בנובמבר ,  כאשר דובאי הודיעה שתקפיא את תשלומי חובותיה.נשיא ארה"ב ,  ברק אובמה ,  הודיע אתמול על תוכנית להגבלת גודלן פעילות המסחר של חברות פיננסים הגדולות בארה"ב בניסיון לצמצם את היקף הסיכונים שהן נוטלות .  הודעת הנשיא מגיעה כשבוע אחד בלבד לאחר שהודיע על כוונתו להטיל מיסוי על הבנקים כדי להשיב לממשל את הוצאותיו על חילוץ המגזר . " למרות שהמערכת הפיננסית היום חזקה הרבה יותר משהיתה לפני שנה ,  היא עדיין פועלת בדיוק לפי אותם כללים שהביאו אותנו אל סף מפולת ",  אמר אובמה בנאום שנשא אתמול . " נחישותי לבצע רפורמה במערכת רק מתחזקת כאשר אני רואה חלק מהבנקים שנאבקים נגד הרפורמה חוזרים לאותם דפוסי התנהגות ". "כשאני רואה רווחי שיא באותן חברות שטוענות כי הן אינן יכולות להגדיל את היקף ההלוואות לעסקים קטנים ,  לא יכולים להשאיר את הריבית על כרטיסי אשראי נמוכה ,  ולא יכולות להשיב למשלמי המסים את כספי החילוץ של הממשל - זו בדיוק אותו סוג של חוסר אחריות שמבהיר כמה חיונית הרפורמה ",  הוסיף אובמה.מטרת התוכנית היא להרתיע את הבנקים מלהתרחב עד לרמה שבה גודלם יהווה סכנה למערכת הפיננסית ויפגע בתחרותיות בשוק .  התוכנית תגביל גם את המסחר בכספי הבנקים  ( נוסטרו )  ,  תאסור על בנקים מסחריים להשתמש בכספי פקדונות המבוטחים על ידי הממשל לצורך מימון השקעות ספקולטיביות כמו אג"ח מגובות משכנתאות .  התוכנית גם תאסור על בנקים מסחריים להשקיע או להחזיק בבעלות בקרנות גידור או קרנות השקעה פרטית .  הספרד בין התשואות של האג"ח הקונצרניות והממשלתיות עלה ברחבי העולם ב-0.01% ל-1.62% אתמול ,  הפער הגדול מאז 8 בינואר ,  לפי בנק אוף אמריקה .
 
כוונת אובמה להגביל פעילות הבנקים הביאה להתרחבות הפער בין האג"ח הקונצרניות לממשלתיות בארה"ב
הפער בין התשואות התרחב ל-2.72% לעומת 2.66% שנרשמה ב-14 בינואר

