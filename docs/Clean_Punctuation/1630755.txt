ההישג של 2009 :  מספר ההרוגים בכבישים צנח ב-20% 
בטיחות בדרכים
 >  >  יש שנים רגילות ויש שנות מפנה ,  שבהן אנו מצליחים להשפיע על הכיוון והקצב של תנועת החיים הרגילה ,  להוכיח לעצמנו כושר ביצוע ולחולל שינוי לטובה .  64' ,  למשל ,  היתה שנת מפנה .  באותה שנה הושלמה הנחת המוביל הארצי וחוברה חקלאות הדרום והנגב לזרם המים .  גם 90' ,  שבה עלו לישראל ונקלטו בהצלחה מספרי שיא של עולים מחבר העמים ,  היתה שנת מפנה .  2009 היתה אף היא שנת מפנה .  בשנה זו הצלחנו להביא להפחתה דרמטית של יותר מ-20% במספר ההרוגים בכבישים .  זהו הישג שמעטים התקדימים לו בעולם כולו .  מעבר לאמונה המחודשת ביכולתנו להוציא לפועל בהצלחה משימה לאומית בהיקף גדול ,  משמעות ההישג היא חיסכון עצום לקופת המדינה והצלת חייהם של קרוב ל-100 ישראלים .  ההישג כה מרשים עד שמתגנב ללב החשש שיותר משזה הישג - זהו הגורל ,  שבמקרה נטה השנה לטובתנו ,  והנה אנחנו רוכבים על גביו ומהללים ומשבחים את עצמנו ,  עד שתבוא שנה חדשה עם כל הרוגיה ותסטור לנו על פנינו .  אך לא כן .  שנים עקובות מדם בכבישים לא אמורות לבוא ,  משום שתוצאת 2009 לא באה במקרה .  זוהי הצלחה מדינתית ,  רב-זרועית ,  פרי עבודה אינטגרטיבית ונחושה להוצאתה לפועל של תוכנית לאומית מסודרת למאבק בקטל בדרכים ,  שאלה עיקריה :  שיפור התשתיות :  בהתאם לתוכנית הממשלה ,  הופנו כ-19 מיליארד שקל לפיתוח ולשיפוץ כבישים ,  ומתוכם כ-2 מיליארד לטיפול נקודתי בכבישים אדומים  ( מרובי נפגעים )  .  בטיחות כלי הרכב :  רמת הבטיחות של כלי הרכב השתפרה דרמטית .  קורות ההגנה על הנוסעים התחזקו ,  כריות אוויר היו לאביזר בטיחות שבשגרה ,  מערכות esp לבקרת יציבות ו-abs לבקרת בלימה הותקנו בדגמים פופולריים רבים ללא תוספת תשלום ,  וכתוצאה מכל אלה פחת מאוד מבין ההרוגים מספרם של הנהגים והנוסעים .  פינוי ,  חילוץ והצלה :  מד"א קיצר משמעותית את זמני הגעתו לזירות תאונות והוקם מערך ארצי מחוזק ומשוכלל של חדרי טראומה .  התוצאה :  ירידה חדה בשיעורי התמותה של הנפגעים המפונים לחדרי הטראומה .  אכיפה :  משטרת ישראל עמדה ביעד שהציבה לעצמה - ביצוע 2.5 מיליון מפגשי שוטר-נהג ,  ומתוכם כחצי מיליון בדיקות אלכוהול .  המשטרה גם החליטה בתבונה להתמקד בדו"חות איכות על עבירות תנועה חמורות ,  על חשבון עבירות קלות ללא פוטנציאל קטלני .  התוצאה :  ירידה במספר הדו"חות המשטרתיים השנתי מ-1.8 מיליון דו"חות שרובם על עבירות קלות ,  ל-1.2 מיליון דו"חות ,  בעיקר על עבירות חמורות .  את הסיבות להצלחה חובתנו לנתח ולשנן .  היעד לשנה הבאה :  הפחתת 6% נוספים ממספר ההרוגים השנתי .  מתוקף אחריותו הלאומית של שר התחבורה והבטיחות בדרכים ,  ישראל כץ ,  עליו להתמיד בהוצאה לפועל של התוכנית הלאומית למאבק בתאונות .  הכותב הוא מנכ"ל עמותת אור ירוק

ההישג של 2009 :  מספר ההרוגים בכבישים צנח ב-20% 
בטיחות בדרכים

