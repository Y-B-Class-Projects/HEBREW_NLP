כספי ח"י טוב בניו יורק
הישראלי סיים עם 18 נק' ו-9 ריב' בניצחון סקרמנטו 114:118 בהארכה על הניקס .  כספי : " אחד הרגעים המאושרים בקריירה "
 אחרי שישה הפסדים רצופים ,  זה סוף-סוף קרה .  סקרמנטו קינגס עצרה את ההידרדרות ועשתה זאת במקום שיודע לאהוב את האורחים שלו .  סקרמנטו ניצחה את ניו יורק ניקס במדיסון סקוור גארדן 114:118 לאחר הארכה ,  ורשמה ניצחון חוץ ראשון מאז ה-22 בדצמבר 2009 .  עמרי כספי פתח בחמישייה ,  וב-45 הדקות ששיחק קלע 18 נקודות  ( 7 מ-17 מהשדה ,  1 מ-8 לשלוש ,  3 מ-3 מהקו )  ,  הוריד 9 ריבאונדים ,  חילק 3 אסיסטים ורשם 2 חטיפות .  
כספי זכה לעידוד קולני ביציע ,  ובניו יורק כינו את הופעתו בגארדן כ"ערב המורשת היהודית ".  הישראלי ,  שקלע 16 מ-18 הנקודות שלו בחצי הראשון השאיר מורשת נכבדה מבחינה התקפית לפחות בשני הרבעים הראשונים .  הניצחון העלה את סקרמנטו למאזן 34:17 ,  ואילו הניקס עומדים על 32:19 .
 פול ווסטפאל ,  מאמן הקינגס ,  אמר בסיום : " זה היה מאוד מהנה מבחינתנו .  אני חושב שהקהל עזב את הגארדן עם אהבה לעמרי כספי ואני חושב שהם אהבו את כל הרוקיז שלנו .  עשינו פה את מה שאנחנו עושים כל השנה .אני חושב שהאנשים בניו יורק קיבלו מושג למה אנחנו אוהבים כל כך את טייריק .  הגארדן השתתק כשהוא עשה מה שעשה .  אלה דברים שאתה לא רואה בדרך כלל ". 
כספי עצמו אמר : " זה לא משחק רגיל עבורי והיה חשוב לי לפתוח חזק ,  להראות למאמן ולכולם שאני כאן לשחק ולהתמקד בכדורסל .  במחצית הראשונה עשינו עבודה טובה .  אני שמח מאוד וכמו שאמרתי קודם ,  הייתי נרגש מאוד לפני המשחק ".  על הקהל שעודד אותו ,  אמר : " זו הייתה הרגשה נפלאה לשחק משחק חוץ ולזכות בכזו תמיכה .  בסיום כשעזבתי את המגרש ,  זה היה אחד הרגעים המאושרים שלי בקריירה .  זה היה יום גדול עבורי .  הרבה ישראלים ויהודים היו בקהל ואבי עשה את כל הדרך מישראל כדי לצפות בי ". 
טייריק אוואנס הוליך את הקינגס עם 27 נקודות ו-10 ריבאונדים ,  ומחצית שנייה גדולה שעזרה לקבוצתו לצמק את הפער מהיריבה .  דונטה גרין ניגן כינור שני עם 24 נקודות ו-8 כדורים חוזרים ,  קווין מרטין עלה מהספסל ,  קלע 17 נקודות  ( 7 מ-13 מהשדה )  ,  והפגין יכולת משובחת בתוספת הזמן ,  יכולת שהכריעה את המשחק .  הקינגס שלטו לחלוטין מתחת לסלים עם 59 ריבאונדים לעומת 39 ,  אבל התקשו לעצור את ווילסון צ'נדלר ,  שקלע שיא קריירה של 35 נקודות עבור ניו יורק ,  שרשמה הפסד שלישי רצוף .  דייויד לי היה נהדר כהרגלו עם 21 נקודות ו-10 ריבאונדים למארחים ,  אל הרינגטון הוסיף 17 מהספסל ,  נייט רובינסון ,  ששיחק עם כאבים בברכו ,  תרם 11 .  
כספי פתח בחמישייה ועלה על הלוח כעבור שלוש דקות משחק עם סל ל-2 ממסירה של טייריק אוואנס .  בהמשך כספי מצא את דונטה גרין לשלשה ,  הוסיף הטבעה ,  ג'אמפ מוצלח וסל ועבירה ,  וסיים רבע את הרבע הראשון עם 9 נקודות ,  אך בפיגור 33:26 עקב יכולת טובה של ווילסון צ'נדלר .  כספי פתח את הרבע השני עם שלשה ,  המשיך ללהוט וסיים גם אותו עם 7 נקודות ,  כשהוא משלים מחצית ראשונה גדולה של 16 נקודות .  ברבע הזה נכנס גם דייויד לי לפעולה ,  והודות ליכולתו וליציבות של דנילו גלינארי מהקו הניקס שמרו על יתרון 52:56 במחצית .  כספי פתח בחמישייה גם ברבע השלישי ,  וסייע בריבאונד ובהגנה ,  אולם לא מצא את היד בהתקפה ,  המשיך להחטיא שלשות והוסיף עוד 2 נקודות למאזנו בג'אמפ 39 שניות לסיום הרבע .  הפער נשמר בעינו ,  הניקס הוליכו 76:84 בתום השלישי .  
הניקס הובילו ,  כאמור ,  לאורך כל המשחק ונראה היה שהם ינצחו אותו ,  עד אמצע הרבע הרביעי .  ניו יורק הובילה 83:86 כשהשעון הורה 7:36 דקות לסיום .  אז התעוררו טייריק אוואנס ודונטה גרין ,  קלעו את 20 הנקודות הבאות של סקרמנטו יחדיו ,  וצימקו למינוס 2 .  הניקס החטיאו ,  אוואנס אסף כדור חוזר ,  חדר פנימה ,  הזין את ג'ייסון תומפסון שהטביע וקבע שוויון 105:105 כשעל השעון 25 שניות .  ניו יורק ,  שהייתה 7 מ-23 מהשדה ברבע הרביעי ,  לא הצליחה לקלוע והקבוצות הלכו להארכה .  בתוספת הזמן ,  קווין מרטין - לא הקלע שנצץ לפני הפציעה - קבר שתי זריקות והוסיף עוד 2 מהקו כדי להעניק לקינגס יתרון קטן ,  שלוש דקות לסיום .  בהמשך הוא הוסיף שלשה שקבעה 110:114 כשנותרו 2:44 דקות לסיום ,  וכאן הביטחון והנחישות של סקרמנטו עשו את ההבדל .  סקרמנטו ניצחה 114:118 בסיום ,  והיא יוצאת לדטרויט בתחושה טובה מהרגיל בתקופה האחרונה .  הניקס ,  ששיחקו ללא לארי יוז ,  רשמו הפסד שישי בשבעת משחקיהם האחרונים ,  והתבשרו כי דנילו גלינארי סיים את המשחק פצוע בידו ,  כשנפל במהלך הרבע השלישי .  רובינסון ,  למרות הפציעה בברך ,  צפוי בכל זאת להגן על תוארו בתחרות ההטבעות בסוף שבוע האולסטאר .
 
כספי ח"י טוב בניו יורק
הישראלי סיים עם 18 נק' ו-9 ריב' בניצחון סקרמנטו 114:118 בהארכה על הניקס .  כספי : " אחד הרגעים המאושרים בקריירה "
 
