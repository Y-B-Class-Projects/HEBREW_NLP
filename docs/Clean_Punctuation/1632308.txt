אחרי גוגל :  גם יאהו נפלה קורבן להאקרים
מקרה או טרנד :  ענקית האינטרנט נפלה קורבן להתקפות האקרים דומות לאלה עליהן דיווחה גוגל ,  אולם ,  לא פירסמה פירוט של ההתקפות .
 ענקית האינטרנט יאהו נפלה קורבן להתקפות האקרים דומות לאלה עליהן דיווחה גוגל אתמול ,  כך אמר אדם המקורב לחברה ,  לבלומברג .
 יאהו דיווחה כי גם היא ,  כמו גוגל ,  מגנה את ההתקפות ,  אך לא פירסמה פירוט של ההתקפות .  יאהו מכרה את עסקיה בסין בשנת 2005 ,  למרות שהיא עדיין מחזיקה בנתח מקבוצת האינטרנט עליבאבא .
" יאהו לא מפרסמת בד"כ פרטים בנוגע לפריצות ,  אבל אנחנו מתייחסים ברצינות לנושא האבטחה ואנחנו נוקטים את הצעדים הראויים לאור התקפות שכאלה ",  כך לפי הודעת החברה .  גם חברת אדובי הודיעה כי נפלה קורבן להתקפות דומות ,  אך לא ציינה את מקור ההתקפות .
 גוגל ,  הבעלים של מנוע החיפוש הפופולרי בעולם ,  הודיעה אתמול כי היא עלולה לסגור את אתריה ומשרדיה בסין ,  בעקבות מתקפת האקרים מתוחכמת על חשבונות הדואר של פעילי זכויות אדם במדינה .  עשרות חשבונות של משתמשי גוגל ,  המשמשים כפעילי זכויות אדם בארה"ב ,  סין ואירופה ,  נפרצו קרוב לוודאי באמצעות תוכנות ריגול ,  כך לפי הודעת החברה .
 בנוסף ,  הודיעה גוגל ,  כי לפחות 20 חברות נוספות בתעשיות ,  הנעות מפיננסים ועד לטכנולוגיה ,  מדיה וכימיקלים היו יעדים להתקפות של האקרים .  אותן התקפות ,  בשילוב הניסיונות הממשלתיים להגביל את חופש הביטוי באינטרנט ,  הובילו את גוגל להחליט כי תפסיק לצנזר את התוצאות במנוע החיפוש Google.cn ,  כך מסרה החברה .
 גוגל הודיעה לחברות נוספות על התקיפה ודיווחה כי היא פועלת בשיתוף פעולה עם הרשויות בארה"ב .  מזכירת המדינה האמריקאית ,  הילרי קלינטון ,  פנתה אתמול לבייג'ין וביקשה לברר את עניין מתקפות ההאקרים . " גוגל דיווחה לנו על העניין ,  אשר מעלה שאלות רציניות מאוד ",  אמרה קלינטון בהצהרה שפירסמה בעת פגישתה בהוואי עם שר החוץ של יפן . " אנחנו פונים לממשלת סין להסברים ",  הוסיפה קלינטון . " היכולת לפעול בביטחון ברשת חשובה מאוד לחברה ולכלכלה מודרנית ",  אמרה .
 
אחרי גוגל :  גם יאהו נפלה קורבן להאקרים
מקרה או טרנד :  ענקית האינטרנט נפלה קורבן להתקפות האקרים דומות לאלה עליהן דיווחה גוגל ,  אולם ,  לא פירסמה פירוט של ההתקפות .
 
