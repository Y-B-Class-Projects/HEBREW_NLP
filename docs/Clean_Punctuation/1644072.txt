מפעל מיחזור צמיגים גדול נחנך בשומרון
השר להגנת הסביבה גלעד ארדן בירך את חב' טיירק על הקמת המפעל ,  שצפוי לשמש כוח מפתח במיחזור כ-80% מהצמיגים היוצאים משימוש בכל שנה .  ארדן :" אני גאה לחנוך מפעל בשומרון "
 מפעל מיחזור הצמיגים הגדול בישראל נחנך היום  ( שלישי )  בפארק התעשיות שח"ק שבצפון השומרון ,  במעמד השר להגנת הסביבה גלעד ארדן  ( ליכוד )  ,  ראש המועצה האזורית שומרון גרשון מסיקה וח"כ משה מטלון  ( ישראל ביתנו )  .  המפעל הוקם על ידי חברת  " טיירק "  בהשקעה של 60 מיליון שקלים ומסוגל לטפל בכ-30,000 טון צמיגים בשנה .  בכך יספק המפעל מענה לכ-80% מהצמיגים היוצאים משימוש בישראל מדי שנה ,  ויקדם את פיתוחה של תעשייה ומלאכה לתוצרי הצמיג :  ברזל ,  טקסטיל וגומי .  חוק מיחזור הצמיגים שנחקק ב-2007 ניסה להתמודד עם האובדן של כ-3 מיליון צמיגים אשר יוצאים כל שנה משימוש ונזרקים לפח ,  אולם עד כה מוחזרו כ-6,000 טון צמיגים בלבד והיתר נקברו באתרי ההטמנה .  " כשנכנסתי למשרד להגנת הסביבה הגדרתי את המיחזור כנושא המרכזי ",  אמר השר ארדן .בטקס החנוכה . " מפעל 'טיירק' למיחזור צמיגים יכול לשמש דוגמה לחדשנות והשקעה גם למפעלים בעולם ,  אבל אם לא יהיה שוק לחומרי המיחזור - הכול יירד לטמיון .  הצעד הבא של המשרד להגנת הסביבה הוא לפעול בנחישות מול המדינה ,  שהיא יצרן התשתיות הגדול ביותר ,  ולחייבה למלא את חובתה ולדאוג לשוק חומרים ממוחזרים ".  
השר ארדן התייחס גם למיקומו של המפעל בשומרון ואמר כי הוא  " גאה לחנוך מפעל מיחזור במועצה האזורית שומרון ".  גם ראש המועצה האזורית שומרון גרשון מסיקה לא שכח לציין את המיקום של המפעל ." אני גאה שמפעל מיחזור בסדר גודל כזה נחנך בשומרון "   ,  אמר מסיקה לאחר הטקס , " זו גאווה לשומרון ולמדינת ישראל כולה .  השומרון הוא הריאה הירוקה של מדינת ישראל .  ההתיישבות בשומרון מקפידה על שמירת הסביבה ולא במקרה מפעלים רבים באזורי התעשייה בשומרון הם מפעלים העוסקים בנושאי מחזור .  אנו גאים לסייע למפעלים כמו 'טיירק' המפתחים גם את התעשייה בשומרון וגם את תחום המחזור והגנת הסביבה ". 

מפעל מיחזור צמיגים גדול נחנך בשומרון
השר להגנת הסביבה גלעד ארדן בירך את חב' טיירק על הקמת המפעל ,  שצפוי לשמש כוח מפתח במיחזור כ-80% מהצמיגים היוצאים משימוש בכל שנה .  ארדן :" אני גאה לחנוך מפעל בשומרון "
 
