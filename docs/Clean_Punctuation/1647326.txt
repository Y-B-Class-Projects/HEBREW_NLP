נחשף :  פורשה קאיין חדש
דור חדש לפורשה קאיין .  לראשונה יוצע עם מערכת הנעה היברידית ותכונות חסכוניות בדלק .  אצלנו במחצית השנה
פורשה קאיין סוף כל סוף מתחדש ,  וזה קורה רגע לא מאוחר מידי ,  ממש לקראת תערוכת הרכב בשוויץ .  רכב הפנאי יטעם את מזגה הצורני של הפנמרה הסלונית ,  וישלב בפעם הראשונה באופן סדרתי ורשמי מנוע היברידי רב-עוצמה .  פורשה תולה בו תקוות רבות ,  מאחר והוא נחשב לאחד מכלי-הרכב הנמכרים ביותר של החברה הספורטיבית  ( כיום בבעלותה של פולקסווגן )  .  מאז הושק מכרה ממנו היצרנית הספורטיבית כ-300 אלף יחידות בקירוב .  מרבית דגמיו משגשגים בארה"ב כמובן .  
במידה ניכרת ממשיך הקאיין להשתמש בבסיס הקיים ובמסגרת מתיחת הפנים שונה הסגנון הוויזואלי לזה המעוגל והמעודן כפי שמוקרן בפנמרה וב-911 .  הוא ארוך ורחב יותר מהדור הראשון במילימטרים ספורים בכל ממד ,  והן קל ממנו תודות לשימוש בחומרי אלומיניום בדפנות הפנים והחוץ ,  לרבות על מכסה המנוע והדלתות .  פרטים על שינויים בתא הנוסעים לא פורטו אך דומה כי זה יישאר במתכונת הנוכחית ללא הבדלים משמעותיים ,  אם כי תתכן חלוקה בין רמות המפרט שתפצל קלות את הופעת הקוסנולה המרכזית .
 מבחינת מנועים ופיתוח יציג הקאיין קידמת דרך בכל הרבדים .  פורשה מציינת הטמעת סוללת טכנולוגיות מתוחכמות עבורו לשיפור יכולותיו ויחסיו עם הכביש ומעבר לשם .  אחת מהן תהה כאמור הפחתת משקלו באחוזים לא פעוטים  ( 180 ק"ג )  ,  המרכזית - תמסורת בת שמונה יחסי העברה  ( S-טרוניק )  .  עוד מצדדי ההמצאות מערכות קירור וחימום משופרות ,  מנגנון 'עצור וסע' להפחתת תצרוכת הדלק וממשקי תקשורת מגוונים .  
להוציא מנוע ההיבריד החדש ,  כל המנועים הנוכחיים ילגמו סולר ובנזין כסדרם .  החל מ-V6 בנפח 3.6 ל' המנפק 333 כ"ס ,  לקאיין S 4.8 ל' V8 לו הספק של 400 כ"ס ,  וכלה בגרסת הקצה הסוחטת מקרביה קרוב ל-500 כ"ס משני מגדשי-טורבו משודכים לשמונה צילינדרים .  מנוע הטורבו דיזל V6 השנוי במחלוקת יופחת בזלילת האנרגיה וישגר לכל הגלגלים כ-240 כ"ס ויצרוך כ-13 ק"מ לליטר סולר בנסיעה ממוצעת .  מנועי הבנזין יפחיתו את השימוש בדלק בכ-20 אחוזים בכל ההיצע .  
הקאיין הייבריד S הוא המצטרף המעניין לשורותיה של היצרנית משטוטגרט ,  ועל אף השמועות כי הפנמרה המשונה הייתה צריכה להכליא חשמל ובנזין לפניו ,  נראה כי הפופולאריות שלו הטתה את הכף לטובתו .  הוא משתמש בשילוב המוכר של מנוע בערה ומנוע חשמלי תוך שימוש ברצועת כוח מגוונת שאת מחצית אונה ויותר מקבלת כבר מ-1,000 סל"ד .
 פורשה שילבה בהיבט ההיברידי מנוע בנזין V6 מוגדש-על בנפח 3.0 ל' בעל הספק של 333 כ"ס .  אליו זווג מנוע חשמלי המעלה את העוצמה בעוד כ-50 כ"ס לערך ,  מה שטוען לטווח אנרגטי שפורט על למעלה מ-380 כ"ס ו-59.5 קג"מ .  את המרץ הוא מקבל מסוללות לית'יום יון ,  וכן הוא מסוגל לנוע על טהרת החשמל למהירות שאינה עולה על 60 קמ"ש .  פטנט נשלט על ידי מחשב המנוע ההיברידי מאפשר לנתק את יחידת ה-V6 הודות למצמד בין מנוע הבנזין לסקטור ההיברידי ,  ולפיכך ניתן במהירות של עד 156 קמ"ש  " לגלוש "  על המנוע החשמלי .  
בממוצע ,  יצרוך הקאיין כ-12 ק"מ לליטר בשילוב מלא ,  ויפלוט לאוויר כ-193 גק"מ .  הוא יהיה היקר ביותר בהיצע הקאיין  ( פרט לטורבו הקיצונית )  כשמחירו באירופה צפוי לדרוש מהרוכשים כ-80 אלף יורו ,  שהם כ-450 אלף שקלים לפני מיסים מקומיים .  בכורה לקאיין תיערך בתערוכת הרכב בז'נבה ,  כאשר לישראל יגיע הדגם החדש כולל תבנית ההיבריד החדשה במחצית השנה הנוכחית .  מחירים יפורסמו לו בקרוב ,  כך מסרה היבואנית מ.ס.י מבית 'מכשירי תנועה' .
 
נחשף :  פורשה קאיין חדש
דור חדש לפורשה קאיין .  לראשונה יוצע עם מערכת הנעה היברידית ותכונות חסכוניות בדלק .  אצלנו במחצית השנה

