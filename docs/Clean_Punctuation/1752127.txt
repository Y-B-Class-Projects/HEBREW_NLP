אוברטו פורש : " הבריאות לפני הכדורסל "
 פבריסיו אוברטו ,  שזכה עם סן אנטוניו באליפות ועם ארגנטינה במדליית זהב ,  נאלץ לפרוש בגלל בעיות בלב : " החלטה קשה "
 פבריסיו אוברטו  ( 35 ,  208 )  הסנטר הארגנטינאי של פורטלנד ,  הודיע הלילה  ( שישי )  במפתיע שהוא נאלץ לפרוש מכדורסל מקצועי .  אוברטו סבל מסחרחורות אחרי המשחק של הבלייזרס מול מילווקי ,  ובדיקות שערך גילו בעיות בלבו ,  שכופות עליו פרישה . 
" קיבלתי החלטה לשים את הבריאות שלי ואת המשפחה שלי לפני הכדורסל ,"  אמר אוברטו , " זו הייתה החלטה קשה אחרי כל כך הרבה שנים בכדורסל ,  אבל זו ההחלטה הנכונה ".   
" אנחנו רוצים להודות פבריסיו על המקצועיות שלו ועל העבודה הקשה במהלך הזמן הקצר שלו כאן ,"  אמר מנכ"ל פורטלנד ריץ' צ'ו , " זה מצער לאבד אותו ,  אבל אנחנו מכבדים את ההחלטה שלו ,  לעשות את מה שהכי טוב עבור בריאותו ואת משפחתו ."  
אוברטו ,  יליד לאס ואריז'אס בארגנטינה ,  שיחק ארבע עונות באנטוניו ספרס  ( 2005-09 )  ,  במהלכן זכה באליפות ב-2007  ( ממוצעים של 5.7 נקודות ו-4.9 ריבאונד בפלייאוף )  ,  לפני שעבר בעונה שעברה לוושינגטון .  כמו כן הוא זכה עם ארגנטינה במדליית זהב אולימפית ב-2004 .
 כמובן שזו בעיה קשה גם מבחינת פורטלנד ,  מאחר שגרג אודן לא כשיר ,  וגם ג'ואי פריזיבילה פצוע ,  כך שהבלייזרס נאלצים להסתדר בלי סנטר .  אחד המועמדים למלא את מקומו הוא ארל בארון ,  שהוזכר גם כמועמד למכבי תל אביב .
 
אוברטו פורש : " הבריאות לפני הכדורסל "
 פבריסיו אוברטו ,  שזכה עם סן אנטוניו באליפות ועם ארגנטינה במדליית זהב ,  נאלץ לפרוש בגלל בעיות בלב : " החלטה קשה "
 
