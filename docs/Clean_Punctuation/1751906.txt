בן 50 נהרג בהתהפכות אופנוע ליד הר אדר
הרוכב איבד ככל הנראה שליטה ופגע במכונית שנסעה מולו בכביש הגישה ליישוב ,  מערבית לירושלים .  הוא סבל מפגיעה רב-מערכתית ומת במקום
רוכב אופנוע בן 50 נהרג היום  ( חמישי )  בתאונת דרכים בכניסה להר אדר ,  סמוך לירושלים ,  לאחר שהתנגש חזיתית ברכב .  צוות מד"א ירושלים שהוזעק למקום קבע את מותו .
 מאיר אקר ,  קמב"ץ זק"א ירושלים סיפר כי התאונה אירעה בכביש הגישה ליישוב הר אדר ,  מערבית לירושלים .  רוכב האופנוע שנסע בכביש המפותל ,  ככל הנראה איבד שליטה באופנוע מסוג סוזוקי עליו רכב ופגע בעוצמה ברכב פרטי ,  שנסע ממולו .  
כתוצאה מהפגיעה רוכב האופנוע סבל מפגיעה רב-מערכתית ומת במקום .  חלקי האופנוע התפזרו למרחק של עשרות מטרים על הכביש מעוצמת הפגיעה . " כשהגעתי למקום התחלנו בפעולות החייאה אך לצערי נקבע מותו במקום התאונה "  סיפר אקר .
 במקרה אחר ,  רוכב אופנוע בן 27 נפצע באורח קשה בשעות אחר הצהריים ,  בדרך מנחם בגין בכביש עוקף רחובות ,  לאחר שאיבד שליטה על האופנוע והתהפך ,  מסיבה שעדיין אינה ידועה .  הוא פונה לבית החולים קפלן ברחובות ונסיבות התאונה נחקרות .
 
בן 50 נהרג בהתהפכות אופנוע ליד הר אדר
הרוכב איבד ככל הנראה שליטה ופגע במכונית שנסעה מולו בכביש הגישה ליישוב ,  מערבית לירושלים .  הוא סבל מפגיעה רב-מערכתית ומת במקום

