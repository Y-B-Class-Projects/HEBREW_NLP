ריטאס ומילאנו מחוץ לטופ 16
הליטאים הפסידו במלאגה 73:71 ,  האיטלקים הפסידו לריאל מדריד .  יותם הלפרין קלע 14 בניצחון אולימפיאקוס על פרטיזן
המחזור ה-10 ביורוליג שנפתח הערב הוא גם זה שיסגור את שלב הבתים הראשון .  הפעם מדובר בכל משחקי הבתים ב' ו-ד' ,  כאשר המנצחת המאושרת של הערב היא אפס פילזן הטורקית ,  שגברה בחוץ על אורלאן 60:75 והבטיחה את מקומה בטופ 16 .  המאוכזת הגדולה של בית ב' הייתה ריטאס וילנה ,  שהפסידה בחוץ למלאגה 73:71 וסיימה את דרכה ביורוליג .  באותו בית ,  יותם הלפרין קלע 14 נקודות בניצחונה של אולימפיאקוס על פרטיזן בלגרד 60:81 ,  כאשר עוד לפני המשחק הזה הבטיחו היוונים את ראשות הבית לקראת הטופ 16 .  
שלושה משחקים נוספים התקיימו הערב בבית ד' ,  וקבוצה נוספת שנלחמה אך מצאה את עצמה מחוץ לשלב הבא היא ארמאני מילאנו ,  שהפסידה לריאל מדריד 66:75 .  פנאתינייקוס ניצחה את אולדנבורג 64:67 וסיימה את הבית במקום השני ,  בעוד שפרוקום סופוט הפולניצ הבטיחה את עלייתה אחרי 70:75 על חימקי .  
ריטאס וילנה - מלאגה 73:71 
היכולת הרעה של מלאגה לאחרונה ,  וגם שחרורו של שמונד וויליאמס מהקבוצה היו אמורים לעודד את הליטאים .  ריטאס הייתה תלוייה בעצמה ,  וניצחון היה מבטיח את עלייתה לטופ 16 .  אחרי ההפסד שחקניה קיוו לניצחון של אורלאן על פילזן ,  אבל זה לא קרה וריטאס סיימה את דרכה ביורוליג .  מלאגה כבר הובילה 63:70 כשנותרו פחות משתי דקות לסיום ,  אבל ריצת 0:6 של הליטאים הובילה למאני טיים סוער במיוחד .  בשתי ההתקפות האחרונות של מלאגה ,  שלחו שחקני ריטאס את עומאר קוק לקו העונשין .  קוק קלע בשלושה מארבעה נסיונות ,  מה שהבטיח למלאגה כדי להבטיח את הניצחון .  מרטינס גצביציוס קלע 19 נקודות לריטאס ,  מילקו בייליצה הוסיף 18 .  גיורגיוס פרינטזיס הוביל את מלאגה עם 17 נקודות ו-7 ריבאונדים ,  קוק הוסיף 15 ורוברט ארצ'יבלד סיים עם 11 .  
אורלאן - אפס פילזן 75:60 
אחרי הניצחון המשכנע בצרפת ,  שחקניו של ארגין עתמאן עברו לשמוע את החדשות מליטא ,  וכשהבינו שמלאגה ניצחו התפנו לחגוג את העלייה לטופ 16 .  הצרפתים הגיעו למשחק הזה בלי סיכוי לעלות לטופ 16 ,  והורידו הילוך - מה שמאוד עזר לפילזן .  פרסטון שומפרט הוביל את שחקני אפס פילזן עם 21 נקודות ,  איגור ראקושביץ' הוסיף 14 וצ'ארלס סמית סיים עם 11 ו-7 אסיסטים .  אוסטין ניקולס קלע 17 נקודות למארחים ,  והיה השחקן היחיד באורלאן שסיים בדאבל פיגרס .  
אולימפיאקוס - פרטיזן 60:81 
שתי הקבוצות הגיעו למשחק עם מקום בטוח בטופ 16 ,  אלא שהסרבים פינטזו על ניצחון חוץ שיכל להעלות אותם למקום השני .  בסופו של דבר ,  מוליכת הבית הראתה להם למה היא מסיימת את השלב המוקדם במקומה הנוכחי ,  ושלטה לגמרי במשחק הזה .  בסופו של דבר ,  פרטיזן מסיימת את הבית במקום השלישי .  לינאס קלייזה הוביל את אולימפיאקוס עם 16 נקודות ,  יותם הלפרין רשם ערב מצויין עם 14 נקודות  ( 4 מ-5 ל-2 ,  2 מ-3 לשלוש )  ,  3 ריבאונדים ואסיסט .  יואניס בורוסיס הוסיף עוד 12 .  לורנס רוברטס ובו מקיילב קלעו 14 כל אחד לפרטיזן .
 מילאנו - ריאל מדריד 75:66 
למילאנו ,  ששיחקה ללא מוריס פינלי ,  היו שתי אפשרויות לעלות לטופ 16 ,  ואחרי שהיא איבדה את המשחק הזה היא קיוותה להפסד של סופוט הפולנית .  בסופו של דבר האיטלקים מצאו את עצמם מחוץ לטופ 16 ,  אבל לא באופן מפתיע .  ריאל מדריד לעומתה ,  השיגה את הניצחון המיוחל שהבטיח לה את המקום הראשון בבית .  רימאס קאוקינאס הוביל את שחקני ריאל מדריד עם 12 נקודות .  פבלו פריג'יוני ,  מרקו יאריץ' ,  וסרחיו יול הוסיפו 11 כל אחד .  סטפאנו מנצ'ינלי הוביל את האיטלקים עם 18 נקודות .  
פורקום סופוט - חימקי מוסקבה 70:75 
הפולנים היו זקוקים בסך הכל לניצחון ביתי מול קבוצה שכבר הבטיחה את מקומה בשלב הבא ,  וכיאה לקבוצת יורוליג עם יומרות הם עמדו במשימה .  התוצאה למעשה משקרת מאחר והפולנים הובילו ביתרון מבטיח כמעט לאורך כל הרבע הרביעי ,  והרוסים צימקו בגארבאג' טיים .  דייויד לוגאן הוביל את קלעי סופוט עם 24 נקודות ,  קינטל וודס קלע 16 ודניאל יואינג סיים עם 11 .  קלי מקארתי הוביל את הרוסים עם 22 נקודות .  
אולדנבורג - פנאתינייקוס 67:64 
המשחק הזה לא שינה שום דבר ,  למרות שהיוונים קיוו למעידה של ריאל מדריד כדי להשתלט על המקום הראשון בזכות הניצחון בגרמניה .  בסופו של דבר ריאל ניצחה ,  וקבוצתו של אובראדוביץ' רשמה ניצחון פורמלי ,  שנועד רק להרגשה הטובה לקראת ההמשך .  מייק באטיבט הוביל את פאו עם 21 נקודות ו-9 ריבאונדים ,  דרו ניקולאס הוסיף 14 .  ריקי פולדינג הוביל את הגרמנים עם 19 נקודות .  

ריטאס ומילאנו מחוץ לטופ 16
הליטאים הפסידו במלאגה 73:71 ,  האיטלקים הפסידו לריאל מדריד .  יותם הלפרין קלע 14 בניצחון אולימפיאקוס על פרטיזן

