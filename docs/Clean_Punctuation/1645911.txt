 " השירות החברתי הפתוח ביותר בשוק "
 בכיר בגוגל מכחיש כי כוונת שירות גוגל באזז היא להתחרות ברשתות החברתיות הקיימות ומצהיר שמדובר ,  למעשה ,  בנישה חדשה 
" גוגל באזז לא אמור להתחרות בפייסבוק או בטוויטר ,  אלא להוות תוספת מיוחדת לשירותים אלה ".  כך אומר ברדלי הורוביץ ,  סגן נשיא בגוגל והאחראי על השירות החדש שמפעילה החברה .  הורוביץ התראיין לאתר eWeek.com ,  היכה על חטא בנוגע לבעיות הפרטיות של השירות ואמר כי הוא מעודד מההיענות לבאז  עשרות מיליוני משתמשים ו-9,000,000 הודעות שפורסמו עד עתה  ( כ-200 הודעות בכל דקה )  .
" הדרך בה אנשים משתמשים בבאזז היא בדיוק מה שהתכוונו ",  אמר הורוביץ . " זה לא רק פרסום הודעות סטטוס ,  אלא אינטראקציה משמעותית והתעסקות בנושאים משמעותיים .  זה מגיע לקהל הנכון .  אני חושב שהמשתמשים מוצאים את אווירת השיחה של באזז כעוצמתית ".  כאשר נשאל אם השירות אמור להתחרות בשירותים חברתיים קיימים כפייסבוק וטוויטר הגיב שכלל לא . " מדובר ביצירת קטגוריה חדשה .  זה ממלא נישה שכרגע לא קיימת בשוק ",  אמר הורוביץ וציין כי אמנם כרגע אין לגוגל תוכניות לייצר אפליקציית באזז לפייסבוק או לאפשר פרסום תכנים מפייסבוק בתוך הבאזז ,  אך  " גוגל מצפה להפוך את באזז לשירות החברתי הפתוח ביותר בשוק ". 
מאז השקת שירות באזז ספגה גוגל מתקפות רבות על התנהלותה ,  כאשר לאחרונה עברו אלו אף למישור המשפטי .  תלונה הוגשה נגד החברה לרשות הסחר האמריקאית  ( FTC )  ותביעה ייצוגית הוגשה לבית המשפט .  לאור המצב שנוצר שינתה גוגל את הגדרות הפרטיות של השירות ,  ביטלה את פיצ'ר העקיבה האוטומטית  ( שחשף ,  למעשה ,  את פנקס הכתובות של המשתמש )  וניתקה את הקישור בין באזז לשירותה השונים ,  דוגמת פיקאסה .

" השירות החברתי הפתוח ביותר בשוק "
 בכיר בגוגל מכחיש כי כוונת שירות גוגל באזז היא להתחרות ברשתות החברתיות הקיימות ומצהיר שמדובר ,  למעשה ,  בנישה חדשה

