אישום :  שייח' מנצרת הסית והפיץ מסרים של בן לאדן
אימאם מנצרת מואשם שהסית את מאמיניו ,  עודד אותם לפעול באלימות נגד יהודים וציטט את מנהיג אל קאעדה .  לפי כתב האישום ,  אחרי דרשותיו נרצח נהג המונית יפים וינשטיין
 ( הערוץ הראשון ) 
כתב אישום הוגש היום  ( רביעי )  לבית משפט השלום בנצרת נגד השייח' ניזאם סאכפה ,  תושב נצרת בן 45 ,  בגין הסתה לאלימות ותמיכה בארגון טרור .  
על פי כתב האישום ,  שהוגש על ידי עורכת הדין מירית שטרן מפרקליטות מחוז צפון ,  סאכפה משמש כאימאם במסגד שיאהב א-דין ,  הידוע כ"מסגד המריבה "  בנצרת ,  ב-13 השנים האחרונות .  לפני מספר שנים הקים סכאפה ארגון בשם  " תומכי אללה ירושלים "  בנצרת .  בשם הארגון הפיץ סכאפה כרוזים וחוברות המפיצות את דעותיו ואמרותיו השונות המתייחסות לאיסלם ולדתות אחרות .  
מכתב האישום עולה עוד ,  כי סאכפה הקים אתר אינטרנט בשם  " מוסלמים 48 ",  ובו פרסם את השקפותיו התומכות בג'יאהד העולמי .  כמו כן ,  באתר הוסיף סכאפה מסרים בשמו ובקולו של אוסמה בן לאדן .  השייח' מואשם כי קרא לקהל מאמיניו במספר הזדמנויות שונות לנקוט במעשי אלימות .  על פי כתב האישום ,  בעקבות הקריאות ,  החלו מספר מתפללים במסגד לבצע פעולות אלימות ,  בהן רצח נהג המונית יפים וינשטיין .  קבוצה אחרת שקמה בעקבות הטפותיו אספה נשק לפגוע באפיפיור ולהצטרף לג'יאהד העולמי .  באחת מדרשותיו ,  אמר השייח : " שהאלוהים ישיב לנו את חרב האמת שתעקור מהשורש את הכופרים על פני האדמה ,  ויוכרז שלטון מוסלמי של חליפות ישרה שבירתה ירושלים הקדושה  .. .העלה על נס את דגל הג'יהאד והוודאות ,  תמוך בלוחמי הג'יהאד ,  אלוהים ,  חזק אותם ,  חזק אותם ".  השייח ניזאם סאכפה נעצר לפני כחודש על ידי היחידה המרכזית של מרחב העמקים והשב"כ .  היום הותרו לפרסום החשדות נגדו .
 
אישום :  שייח' מנצרת הסית והפיץ מסרים של בן לאדן
אימאם מנצרת מואשם שהסית את מאמיניו ,  עודד אותם לפעול באלימות נגד יהודים וציטט את מנהיג אל קאעדה .  לפי כתב האישום ,  אחרי דרשותיו נרצח נהג המונית יפים וינשטיין

