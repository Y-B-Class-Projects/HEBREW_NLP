נפרדנו כך
ג'רוזלם פוסט מפרסם הבוקר את הסיבה לפיטוריה של פרופסור נעמי חזן מהעיתון וטוען שהקרן איימה על העיתון בצעדים משפטיים .  חזן : " כל הסיפור לא ראוי שיהיה במדינת ישראל "
 הג'רוזלם פוסט מנמק הבוקר את הסיבה לפיטוריה של נשיאת הקרן החדשה פרופסור נעמי חזן .  בידיעה שמתפרסמת בעיתון נטען כי הטור של חזן בוטל בעקבות איום של הקרן החדשה בצעדים משפטיים נגד העיתון ,  שפרסם מודעה שמותחת ביקורת על חזן והקרן בנוגע לדו"ח גולדסטון  ( הכוונה היא למודעות שהתפרסמו במסגרת הקמפיין של תנועת אם תרצו )  .  עוד נכתב כי בגיליון יום שישי האחרון פרסם העיתון מודעה שמגנה על חזן והקרן מפני מבקריהן .
 הג'רוזלם פוסט הודיע בימים האחרון לחזן על ביטול הטור הקבוע שלה בעיתון ,  שהתפרסם אחת לשבועיים ב-14 השנים האחרונות .  העיתון לא נימק את החלטתו אולם ההערכות הן שהיא קשורה בסערת הימים האחרונים ובקמפיין שמתנהל נגד הקרן ,  שתוקף את תמיכתה בארגוני שמאל .  תנועת  " אם תרצו "  שמובילה את הקמפיין טוענת כי ארגונים שנהנים מתמיכת הקרן העבירו מידע מפליל על חיילי צה"ל לדו"ח גולדסטון שחקר את פעילות צה"ל במהלך עופרת יצוקה .  
גורם בקרן אמר היום כי הפרסום היום בג'רוזלם פוסט הוא היתממות .  פרופ' נעמי חזן אמרה היום לוואלה !  ברנז'ה :  אני לא מעוניינת להגיב .  אני חושבת שכל הסיפור לא ראוי שיהיה במדינת ישראל ". 

נפרדנו כך
ג'רוזלם פוסט מפרסם הבוקר את הסיבה לפיטוריה של פרופסור נעמי חזן מהעיתון וטוען שהקרן איימה על העיתון בצעדים משפטיים .  חזן : " כל הסיפור לא ראוי שיהיה במדינת ישראל "
 
