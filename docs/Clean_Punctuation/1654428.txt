הישראלים עזרו במציאת הכוכב הנולד
שני מדענים מישראל שותפים לגילויו של כוכב לכת חדש .  הכוכב התגלה מחוץ למערכת השמש .  האסטרונומים מקווים כי באמצעות התגלית ניתן יהיה ללמוד על התפתחות כוכבי לכת גדולים
כתב העת  " Nature "  פרסם היום  ( רביעי )  את דבר גילויו של כוכב לכת חדש :  60 אסטרונומים ברחבי העולם ,  ביניהם פרופסור צבי מזא"ה ואבי שפורר מאוניברסיטת תל אביב זיהו את כוכב הלכת ,  -9b CoRoT .  הכוכב קרוי על שם החללית הצרפתית שזיהתה אותו .
 כוכב הלכת מקיף כוכב הדומה לשמש במרחק 1,500 שנות אור מכדור הארץ בקבוצת נושא הנחש .  הוא עובר לפני השמש שלו אחת ל-95 ימים ומסתיר חלקית את אור הכוכב .  לדברי הנס דיג מהמכון לאסטרופיסיקה של האיים הקנאריים  ( IAC )  , " מכל כוכבי הלכת שהתגלו בשיטת הסתרת האור ,  זהו כוכב הלכת הראשון שהוא בעל טמפרטורה מתונה  היכולה להיות בטווח שבין מינוס 20 ל-150 מעלות צלזיוס .  הטמפרטורה המדויקת תלויה באטמוספירה של כוכב הלכת וביכולתה לבלוע את הקרינה של השמש הקרובה אליה ". 
למרות המרחק העצום מכוכב הלכת שהתגלה ,  אפשר להעריך מתוך התצפיות את גודלו ואת כמות המסה שלו ,  ומתוך כך לקבל את הצפיפות הממוצעת שלו .  נתון זה חשוב ביותר להבנת תהליכי היצירה וההתפתחות של כוכב לכת . " במהלך העשור האחרון אפשר היה לקבל את הנתונים האלה רק עבור כוכבי לכת שלהם מסלולים הקרובים מאוד אל השמש שלהם "  אומר פרופסור מזא"ה . " כוכבי הלכת שצפיפותם נמדדה עד עכשיו מושפעים מאוד על ידי הקרינה האדירה שהם מקבלים מהשמש שלהם ".  לדברי מזא"ה ,  CoRoT-9b "  הוא כוכב הלכת הראשון שאנו יודעים את צפיפותו הנע במסלול רחוק מספיק מן השמש שלו ,  ועל כן הוא מספק לנו מבחן ברור ונקי של התיאוריות שפותחו באשר לדרך שבה מתפתחים כוכבי לכת ענקיים .  הצפיפות שנמדדה מתאימה להערכות התיאורטיות המקובלות ". 
על פי פרופסור מזא"ה  " ההתקדמות בחקר כוכבי לכת מחוץ למערכת השמש היא עצומה .  מדהים לחשוב שלפני עשרים וחמש שנה לא היה ידוע אף כוכב לכת מחוץ למערכת השמש שלנו .  בתקופה קצרה יחסית התגלו מערכות רבות של כוכבי לכת שונים ומגוונים ,  חלקם השונים מאוד מכוכבי הלכת שבמערכת שלנו .  היקום צופה לנו עוד הפתעות רבות ". 

הישראלים עזרו במציאת הכוכב הנולד
שני מדענים מישראל שותפים לגילויו של כוכב לכת חדש .  הכוכב התגלה מחוץ למערכת השמש .  האסטרונומים מקווים כי באמצעות התגלית ניתן יהיה ללמוד על התפתחות כוכבי לכת גדולים

