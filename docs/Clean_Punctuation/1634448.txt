אונס ילדה בת 12 הצליח להסעיר את מצרים
צעיר נוצרי בן 21 מואשם כי אנס ילדה מוסלמית בדרכה הביתה .  בעקבות המקרה ,  נשקלת האפשרות להטיל עונש מוות על אנסים ,  וגבר המתח בין הקבוצות האתניות במדינה
לא רק בישראל מוטרדים מהאלימות המינית הגואה - אונס שביצע צעיר נוצרי במצרים בנערה מוסלמית בת 12 לפני חודשיים אינו מפסיק להסעיר את הציבור במדינה .  לפי כתב האישום שהוגש נגדו ,  בחודש נובמבר פיתה ג'רג'ס בארומי ג'רג'ס בן ה-21 את יסרא מוחמד בת ה-12 כשהלכה לביתה בכפר שקיפי ואז אנס אותה באכזריות ובאלימות בתוך שטחים חקלאיים נסתרים .  בחקירתו הודה ג'רג'ס בביצוע האונס .  אתמול החליט בית המשפט המצרי לדחות את משפטו המסקרן של הנאשם באונס ל-17 בפברואר .
 נוכח התגובות הקשות ברחוב המצרי ,  רשויות המשפט שם מנסחות בימים אלה הצעות לשינוי החוק במצרים ,  שלפיהן יוטל עונש מוות על אנסים .  העיתון המצרי  " אל-אהראם "  דיווח הבוקר  ( רביעי )  כי משרד המשפטים סיים את ניסוח השינויים המדוברים ,  ובכוונתו להעבירם לדיון בממשלה ולאחר מכן לאישור הפרלמנט המצרי .
 שר המשפטים המצרי הסביר כי השינויים החדשים שיוכנסו לחוק יבקשו להגדיר כקטין כל מי שטרם מלאו לו 18 שנים  ( בניגוד ל-16 כיום )  ,  להטיל עונשי מאסר כבדים על חוטפי ילדים וכן עונשי מוות על מי שחטף ואנס ילדים או נשים .  לדברי השר המצרי ,  מטרת השינויים בחוק היא להבטיח הגנה מירבית לנשים וילדים .
 לצד השינויים החוקיים ,  הביא האונס המחריד לזעזוע בקרב הציבור המוסלמי במצרים והצליח להעמיק את המתח בין הקופטים למוסלמים .  לפני כשבועיים ירו חמושים מוסלמים למוות בשישה נוצרים שיצאו מתפילת חג המולד הקופטי בעיר נגע-חמאדי שבדרום המדינה כנקמה על המעשה .
 
אונס ילדה בת 12 הצליח להסעיר את מצרים
צעיר נוצרי בן 21 מואשם כי אנס ילדה מוסלמית בדרכה הביתה .  בעקבות המקרה ,  נשקלת האפשרות להטיל עונש מוות על אנסים ,  וגבר המתח בין הקבוצות האתניות במדינה

