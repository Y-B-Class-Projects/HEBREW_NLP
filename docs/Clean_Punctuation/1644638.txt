צרות חדשות למרקסטון :  משרד עו"ד גיבסון דן תובע 1.3 מ' ד' שכר טרחה שלא שולם בגין פרשת השוחד
מרקסטון :  וקס ולובש כלל לא חתמו על ההסכם ההסכם אלא ברוידי בלבד ולכן אינו תקף
פרשת השוחד שנתן יו"ר קרן מרקסטון לשעבר ,  אליוט ברוידי כדי לגייס כספים לקרן ממשיכה לרדוף את מנהליה הישראלים ,  אמיר קס ורון לובש .  משרד עורכי הדין האמריקאי גיבסון דן  ( gibson dunn )  טוען ,  כי הקרן מסרבת לשלם לו שכר טרחה בסך 1.3 מיליון דולר ,  לאחר שכבר שילמה לו 976 אלף דולר בגין עבודתו בפרשת השוחד ממאי 2007 עד אוקטובר 2009 .  לטענתו ,  בנובמבר 2009 שכרו מרקסטון וברוידי עורכי דין חדשים לטפל בענייניהם.הטענה מתבררת בבית המשפט העליון במנהטן .  עורך הדין של מרקסטון ,  ויליאם טיילור השלישי ממשרד צוקרמן ספדר בוושינגטון טען בתגובה ,  כי ההסכם האחרון שנחתם עם גיבסון דן היה חתום על ידי ברוידי בלבד .  שני המקומות לחתימת לובש וקס נותרו ריקים ,  ומשום כך ההסכם לא תקף .  לדבריהם ,  לובש וקס כלל לא ידעו על ההסכם האחרון ולברוידי לא היתה סמכות לחתום לבד על ההסכם .  מבחינתם ,  ברוידי הפר את הסכם השותפות בינם בקרן .  כתוצאה מכך ,  אין כל הסכם תקף בין מרקסטון לגיבסון דן.בגיבסון דן טענו בתשובה ,  כי לא היו צריכים וללדא שכל שלושת המנהלים חתומים על ההסכם ,  מאחר וחתמו עליו עם יו,ר הקרן ,  המחזיק 50% ממניותיה.במסגרת חקירת התובע הכללי של ניו יורק ,  אנדרי קומו ,  הודה ברוידי במתן שוחד בסכום המתקרב למיליון דולר כדי לדייס את קרן הפנסיה של עובדי מדינת ניו יורק להשקיע במרקסטון .  קרן הפנסיה השקיעה 250 מיליון דולר במרקסטון .  בהסדר שגובש הסכים ברוידי לשלם 18 מליון דולר .  בהמשך הגיעה מרקסטון להסדר עם התביעה הכללית של ניו יורק במסגרתו תשלם אף היא 18 מליון דולר לקרן הפנסיה .  הסכום ישולם במשך שלוש שנים מדמי הניהול של הקרן ,  מחציתו על ידי ברוידי ,  רבע על ידי קס ורבע על ידי לובש.במקביל לחקירת התנהלות הגיוס מהקרן בניו יורק נפתחה חקירה לגבי התנהלות הגיוס מקרן הפנסיה של עובדי מדינת קליפורניה ,  שהשקיעה במרקסטון 50 מליון דולר .
 
צרות חדשות למרקסטון :  משרד עו"ד גיבסון דן תובע 1.3 מ' ד' שכר טרחה שלא שולם בגין פרשת השוחד
מרקסטון :  וקס ולובש כלל לא חתמו על ההסכם ההסכם אלא ברוידי בלבד ולכן אינו תקף

