להפוך Q7 לחיית כביש
סדנת 'סנר' הגרמנית הנמיכה את רכב הפנאי של אודי והוסיפה לו חישוקי ענק ,  כדי לשפר את המגע עם הכביש .  גם לסאונד מהאגזוז הם דאגו
ה-Q7 של אודי הוא גדול ,  רחב ,  מפואר ,  סדרת המנועים נעה בין זללני בנזין אגרסיביים במיוחד ליחידות טורבו-דיזל TDI  " מאופקות ",  וספק אם תכננו לו ייעוד זולת שינוע הגברת האמידה וסלי השופינג בין שדרה אחת לשנייה .  אז מה לסדנת 'סנר'  ( SENNER )  לחפש אצל ה-Q7 אנחנו שואלים ?  בטח לא שדרוג נפח ההטענה או הפחתת שיעור פליטת המזהמים .  
ה-Q7 של הסדנה הגרמנית מבוסס על מנוע הבנזין העילאי של אודי בהיצע  V8 שנפחו 4.2 ל'  ( FSI )  המשודך לתיבה אוטומטית שישה הילוכים .  יכולת המנוע בגרסה הסדרתית עומדת על 350 כ"ס ו-44.9 קג"מ .  מחד ,  די והותר כדי לצאת מהחניונים במהירות כדי להגיע לפקקים עם כולם .  מאידך ,  הצוות של 'סנר' לא ביתר את היחידה לחלוטין או תחב תחת ההנעה הכפולה מיליון כ"ס ושלל מערכות אלקטרוניות .  ממש לא המקרה כאן .
 השדרוג די צנוע ומסתכם בתוספת חיצונית קלה .  מתחת למכסה המנוע הועלה ההספק במעט ל-375 סוסים והמומנט מקבל עידוד ל-48.5 קג"מ .  המהירות המרבית ב-Q7 של 'סנר' עומדת על 260 קמ"ש ,  תוספת פעוטה של 14 קמ"ש על פני הדגם הרגיל ו-6.9 שניות ל-100 קמ"ש מפחיתים חצי שניה מנתון המקורי .  
מהצד הדינמי ,  מערכת המתלים הונמכה ב-40 מילימטרים בשני הסרנים לחיזוק הנעיצה בכביש .  עוד נוספו חישוקי ענק בקוטר 22 אינטש וצמיגי 295/35 המבטלים כל אפשרות לטפס על גבעות או מדרכות ,  אם מישהו מתכנן על זה .
 מי שחושב שהתמורה דלה ביחס למחיר  ( 11 אלף יורו )  ,  יתנחם בכך שאת מערכת הפליטה החליפה הסדנה בדגם משופר שמעניק לה איכות ווקאלית כמו של מנוע ה-W12 של הקונצרן ,  כך לטענתם .  העיקר שרואים או העיקר ששומעים ?  עם ה-Q7 הזאת כנראה שמקבלים את שני הדברים ביחד .
  .
 
להפוך Q7 לחיית כביש
סדנת 'סנר' הגרמנית הנמיכה את רכב הפנאי של אודי והוסיפה לו חישוקי ענק ,  כדי לשפר את המגע עם הכביש .  גם לסאונד מהאגזוז הם דאגו

