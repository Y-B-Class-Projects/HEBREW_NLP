ספורט ביזנס | הבדל נוסף בין הכדורגל האירופי לכדורגל הישראלי
בכל קלוז-אפ על שחקן כדורגל מיוזע מופיע על המסך גם לוגו של חברה מסחרית - זו שמעניקה חסות לקבוצה תמורת ההצגה של שמה על חולצות השחקנים .  באירופה כבר הבינו את עוצמת ההשפעה של החסות על תודעת הצרכנים .  ישראל ,  כמו בספורט ,  נותרה מאחור
מחקר מעניין שערכה בקיץ האחרון חברת sportfive ,  סוכנות שיווק ספורט אירופית המשווקת זכויות שידור ופרסום בכדורגל ,  העלה תוצאות שצריכות לעניין גם את אנשי השיווק והפרסום בישראל .  המחקר הקיף כ-45 אלף אנשי שיווק ופרסום ב-366 חברות  ( כולן בעלות לפחות 50 עובדים )  בחמש הכלכלות המובילות באירופה - בריטניה ,  צרפת ,  גרמניה ,  ספרד ואיטליה .  במקרה או לא ,  אלה גם חמש המדינות המובילות בכדורגל האירופי ובכלל בספורט ביבשת .  על אף שהמחקר נערך בעיצומו של המשבר הכלכלי ,  מספר המנהלים שצפו כי תקציב החסויות שלהם יעלה בשנים הקרובות היה פי שניים ממספרם של אלה שהעריכו כי יקוצץ .  מתברר כי בתחומים כמו העלאת מודעות למוצר ,  שיפור התדמית של החברה והזדהות רגשית עם המותג ,  היתה שביעות הרצון של המפרסמים מהחסות גבוהה יותר מאשר בפרסום הרגיל .  גם שביעות הרצון של המפרסמים מהתמורה שהם מקבלים לכספם היתה גבוהה יותר בפרסום באמצעות חסויות מאשר בפרסומת רגילה  ( 69% לעומת 63% )  .  המודעות של המפרסם האירופי ושל מנהלי השיווק והפרסום לערכו של הפרסום במשחקי הכדורגל רק עולה ופורחת .  ישראל לעומת זאת ,  ממש כמו ברמת הכדורגל ,  נמצאת הרחק מאחור .  למנף את הגול יאיר שר ,  מנהל השיווק של sportfive ישראל ,  השותפה בזכויות השיווק והשידור של הליגות ,  הגביעים ומשחקי הנבחרת ,  מנסה לשנות את התמונה . " השוק בישראל לא מחונך ,  גם מהצד של המפרסמים וגם מהצד של הקבוצות ",  אומר שר . " המפרסמים בישראל לא מכירים בערך של חסות כאמצעי פרסום רציני .  זו אשמתם ,  כי רוב הקבוצות מטמיעות את החסות וממנפות אותה ברמה נמוכה מאוד .  אין רעיונות מעבר לחשיפה הבסיסית ".  חלק גדול מהאשמה ,  לדעת שר ,  מוטלת על הקבוצות הישראליות ,  שלא יודעות לעבוד נכון : " ברוב הקבוצות אין מנהל שיווק במשרה מלאה ,  אפילו לא במכבי חיפה או בית"ר ירושלים .  יוצאת הדופן היחידה היא מכבי תל אביב בכדורסל ".   למעשה ,  נוצר כאן מצב של ביצה ותרנגולת :  המפרסם חושב שהכדורגל הישראלי מתנהל כמו שכונה ולא רוצה להוציא כסף .  הקבוצות ,  בייחוד אם הן לא הגדולות ביותר ,  מתקשות להביא ספונסרים ולמנף אותם .  בעקבות כך ,  נותני החסויות  ( אם זהו לא בעל הבית של הקבוצה )  מתחלפים כמו גרביים .  מספר הספונסרים שהיו לבית"ר ירושלים או מכבי תל אביב בשנים האחרונות גדול מאוד ,  ואף חברה לא מזוהה עם הקבוצות הללו .  מנגד ,  בכדורגל האירופי לדוגמה ,  קרלסברג היתה הספונסרית של ליברפול 17 שנה ברציפות ,  וחברות אחרות מזוהות עם הקבוצה שהן מאמצות .  מה הסיכוי שזה יישתנה ?  מדובר כנראה בתהליך שהוא קודם כל סוג של חינוך - הן לקבוצות והן למפרסמים - על חשיבותו ויעילותו של החסות . " כשאני עובד עם ספונסרים של הנבחרת ,  אני מוקדש להם ",  אומר שר . " הם רוצים אנימציה וקידום של משהו מסוים במשחק מסוים .  אנחנו באים עם רעיונות למינוף .  הספונסר הוא הלקוח שלך וצריך לעבוד קשה כדי לרצות אותו ". 

ספורט ביזנס | הבדל נוסף בין הכדורגל האירופי לכדורגל הישראלי
בכל קלוז-אפ על שחקן כדורגל מיוזע מופיע על המסך גם לוגו של חברה מסחרית - זו שמעניקה חסות לקבוצה תמורת ההצגה של שמה על חולצות השחקנים .  באירופה כבר הבינו את עוצמת ההשפעה של החסות על תודעת הצרכנים .  ישראל ,  כמו בספורט ,  נותרה מאחור

