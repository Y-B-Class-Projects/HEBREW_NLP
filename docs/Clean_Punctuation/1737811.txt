אירופה מתלהטת :  מאות אלפים יצאו לרחובות
מאות אלפי בני אדם מפגינים ברחבי אירופה במחאה על תוכניות הצנע של הממשלות השונות .  ב-13 בירות ביבשת ובראשן בריסל נערכות הפגנות ענק ,  ומספר תקריות אלימות כבר נרשמו ,  ובספרד הוכרזה השביתה הכללית הראשונה מאז שנת 2002
הפגנות נערכות היום ברחבי אירופה במחאה על תוכניות צנע שממשלות ביבשת מיישמות ,  ושביתות הוכרזו במספר מדינות ,  בהן יוון וסלובניה .  בספרד הוכרזה שביתה כללית ,  ולמעלה מ-10 מיליון עובדים משתתפים בה .  
איגודים מקצועיים מקיימים הפגנות ב-13 ערי בירה ברחבי אירופה - החל מליסבון ,  רומא ופאריס וכלה בהלסינקי ,  פראג ואתונה - נגד תוכניות צנע הכוללות קיצוצים בהוצאות הממשלה ובתוכניות הפנסיה ,  העלאות מסים ,  דחיית גיל היציאה לפנסיה וצעדים נוספים שנועדו לדברי הממשלות להתמודד עם המשבר הכלכלי .  
למעלה מ-50 אלף בני אדם מפגינים מול מטה האיחוד האירופי בבריסל תוך שהם נושאים שלטים עליהם נכתב  " לא לתוכניות הצנע "  ו"עדיפות למשרות וצמיחה ".  כ-50 איגודים מקצועיים מרחבי אירופה השתתפו בהפגנה ,  ובכלל זה כורי פחם מגרמניה ,  עובדי ענף הגז הטבעי ברומניה ועובדי מספנות מפולין .  המארגנים צופים כי מספר המפגינים בבריסל יגדל למאה אלף עד סוף היום  ההפגנה הגדולה ביותר שידעה העיר זה שנים . 
" התחושה העיקרית של הציבור היא שעבור המערכת הבנקאית יש מיליארדי יורו ,  ואילו את ההוצאות בתחום החברתי מקצצים ",  אמר רלף קוטקווסקי ,  כורה פחם מגרמניה ,  שהשתתף בהפגנה בבריסל ,  בראיון לסוכנות הידיעות רויטרס . " אנחנו מבינים שיש משבר ,  אבל מנצלים אותו כתירוץ ללחוץ על עובדים ושכירים ,  אך לא על עסקים גדולים ",  אמר לרויטרס אלכסנדר ניקולוב מבולגריה שהשתתף בהפגנה בבריסל . " העשירים נהנים מהזדמנויות רבות לחסוך כסף ולא לשלם מס ,  בעוד שעובדים מהשורה חייבים לשלם מסים בין אם הם רוצים ובין אם לא ",  אמר דניס רדטו ,  כורה פחם מגרמניה .  
ממשלות באירופה טוענות כי נאלצו לנקוט בצעדי הצנע כדי להימנע ממשבר חוב דומה לזה שאליו נקלעה יוון ,  אולם עובדים רבים באירופים חשים כי הם נאלצים להיענש על בעיות שלא הם גרמו .  יתר על כן ,  הממשלות מקצצות שירותים חברתיים ומשרות במגזר הציבורי לאחר שהזרימו סכומי עתק לחילוץ המגזר הבנקאי ביבשת .  בעיר דבלין באירלנד ,  נעצר היום נהג מערבל בטון שהתנגש בשערי הפרלמנט של אירלנד במחאה על חילוץ הבנקים במדינה על ידי הממשלה בעלות של עשרות מיליארדי דולר .  על צדו של מערבל הבטון נרשם  " רעל אנגלו בנק "  - התייחסו לאייריש אנגלו בנק שהממשלה נאלצה להזרים מיליארדים כדי לחלצו .
 בספרד ,  יוון וסלובניה מתקיימות היום שביתות .  בספרד הוכרזה השביתה הכללית הראשונה מאז שנת 2002 ,  וכ-10 מיליון עובדים - או למעלה ממחצית מכוח העבודה - משתתפים בשביתה .  ביוון שובתים רופאי בתי החולים למשך יממה ונרשמו שיבושים בתחבורה הציבורית .  בסלובניה ,  כמחצית מעובדי המגזר הציבורי שובתים זה היום השלישי ברציפות במחאה על כוונת הממשלה להקפיא את המשכורות במגזר .  
ספרד שותקה היום בשל שביתה כללית להבעת מחאה נגד צעדי הצנע שנקטה הממשלה במאמציה לצמצם את גרעונותיה התקציביים .  חברות תעופה נאלצו לבטל טיסות ,  והשובתים זרקו ביצים על אוטובוסים ומשאיות ,  מהם מנעו לספק יבולים לשווקים הסיטוניים .  
חברת התעופה איבריה הודיעה כי היא צפויה להצליח להמריא רק 35% מטיסותיה ,  על רקע הצטרפות חלק מעובדי שדות התעופה לשביתה .  ריאנאייר הודיעה כי ביטלה את כל טיסות הפנים שלה בספרד ,  ואת מרבית הטיסות אל ומחוץ למדינה .  במדריד כמעט ולא נראו אוטובוסים ,  וערימות זבל הצטברו ברחובות .  בתחילת היום נרשמה ירידה של כ-10% בצריכת החשמל ברחבי ספרד .  80% מנסיעות הרכבות המהירות של ספרד בוטלו ,  וכל הרכבות למרחקים בינוניים בוטלו .  רק 25% מהרכבות הקלות פעלו .  
השובתים מילאו את מרכז מדריד ,  וניסו להיכנס למשרדים עם פלאיירים המסבירים לעובדים מדוע עליהם לשבות .  באמצע היום ,  כ-100 שובתים חסמו את גראן ויה ,  מהרחובות הראשיים של העיר ,  וסוחרים סגרו את חנויותיהם עם התקרבות השובתים .
 זוהי השביתה הכללית הראשונה בספרד מאז 2002  .  ספרד היא אחת הכלכלות האירופאיות שנפגעו בצורה קשה במיוחד במשבר ,  ומתמודדת כעת עם שיעור אבטלה של יותר מ-20% ,  וגרעונות ענק שהובילו את הממשלה לנקוט בתכנית צנע שתצמצם את הגרעון התקציבי .  השביתה נערכת במחאה על צעדי הצנע ,  בהם קיצוצי שכר במגזר הציבורי ,  הקפאת הפנסיות ,  ורפורמות בשוק העבודה המקלות על פיטורי עובדים . " השביתה נחוצה יותר מאי פעם ",  אמר נציג אחד האיגודים ,  רוברטו טורנמירה .  
הפרלמנט של איסלנד החליט אתמול להעמיד לדין את ראש הממשלה לשעבר ,  גייר הארדה ,  בגין רשלנות שהובילה לקריסת המערכת הבנקאית של המדינה ב-2008 .  הפרלמנט החליט נגד הגשת כתבי אישום נגד שרי האוצר ,  הכלכלה והחוץ .  החלטת הפרלמנט תביא לכינוסו הראשון אי פעם של הלנדסדומור ,  בית משפט מיוחד שהוקם ב-1905 לשם העמדת שרי ממשלה לדין .  
שלושת הבנקים הגדולים באיסלנד התמוטטו בסוף 2008 בשל חובות ענק שהצטברו בתקופת הפריחה של איסלנד ,  בעקבות מסע קניות אינטנסיבי ברחבי אירופה .  התמוטטות המערכת הבנקאית פגעה קשות בכלכלה האיסלנדית ,  הבריחה משקיעים ,  הקשתה על המדינה לגייס כספים ,  ואילצה את הממשלה לבסוף לבקש סיוע מקרן המטבע הבינ"ל  ( IMF )  .
 
אירופה מתלהטת :  מאות אלפים יצאו לרחובות
מאות אלפי בני אדם מפגינים ברחבי אירופה במחאה על תוכניות הצנע של הממשלות השונות .  ב-13 בירות ביבשת ובראשן בריסל נערכות הפגנות ענק ,  ומספר תקריות אלימות כבר נרשמו ,  ובספרד הוכרזה השביתה הכללית הראשונה מאז שנת 2002

