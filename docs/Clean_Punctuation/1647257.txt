חברת מובייל מקס טכנולוגיות מגייסת עד 5 מיליון דולר
חתמה על מזכר הבנות עם קרן ההשקעות הבינלאומית יורקוויל - תשקיע בחברה עד 5 מיליון דולר
חברת מובייל מקס טכנולוגיות המפתחת פתרון של  " תקשורת אחודה "   ( fixed mobile convergence )  לטלפונים סלולריים ,  חתמה על מזכר הבנות עם קרן ההשקעות הבינלאומית יורקוויל לפיו הקרן תשקיע בחברה עד 5 מיליון דולר.ההשקעה תתבצע מול קרן השקעות אמריקאית ya global investments l.p המנוהלת על ידי קרן יורקוויל במתכונת seda .  כלומר ,  על כל דרישה של מובייל מקס לכסף ,  תשקיע יורקוויל את הסכום במנות ,  וזאת למשך תקופה של 4 שנים .  בכל השקעה יונפקו ליורקוויל מניות מובייל מקס לפי מחיר המניה בשוק.יורקוויל  ( yorkville advisors )  היא קרן השקעות אמריקאית המנהלת נכסים בהיקף של כמיליארד דולר ומתמחה במימון והשקעה בחברות ציבוריות ברחבי העולם.באחרונה חתמה מובייל מקס על שני הסכמים .  בחודש שעבר חתמה על פיילוט ראשוני עם חברת תקשורת אירופאית למוצרי התוכנה של החברה בהיקף של כ-360 אלף שקל .  להערכת החברה ,  בהמשך עשוי להיחתם הסכם נוסף לרכישת מוצרי התוכנה וחוזה תמיכה.בסוף שנת 2009 חתמה מובייל מקס על הסכם מסגרת עם אחד ממפעילי התקשורת הגדולים בעולם לאחר זכייתה במכרז לאספקת פתרון fmc .  זאת לאחר שקיבלה מאותו מפעיל 2 הזמנות למתן שירותי אינטגרציה בסכום כולל של כ-2 מיליון שקל .  במסגרת ההסכם החברה הבינלאומית תשווק את הפתרון של מובייל מקס ותשלם לה על בסיס היקף השימוש במוצר .
 
חברת מובייל מקס טכנולוגיות מגייסת עד 5 מיליון דולר
חתמה על מזכר הבנות עם קרן ההשקעות הבינלאומית יורקוויל - תשקיע בחברה עד 5 מיליון דולר

