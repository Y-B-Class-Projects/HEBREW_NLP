אבגול תרכוש את המפיץ העיקרי שלה בארה"ב תמורת 7 מיליון דולר
קליבר הפיצה את מוצרי אבגול בהיקף של 165 מיליון דולר ב-2009 .  הרכישה תחסוך לחברה עמלות הפצה של 5 מיליון דולר בשנה
 >  >  חברת אבגול תרכוש את פעילותה של חברת קליבר  ( cleaver )  ,  המפיץ הבלעדי שלה בצפון אמריקה ,  תמורת 7 מיליון דולר .  קליבר ,  שהיא גם סוכן לא בלעדי בטריטוריות אחרות ,  ביצעה 78% ממכירות אבגול ב-2009 ,  כלומר 165 מיליון דולר .  קליבר היא הסוכן שבאמצעותו מתבצעות כל המכירות לחברת פרוקטר אנד גמבל ,  שסיפקה לאבגול 44% ממכירותיה ב-2009 .  אבגול שבשליטת המפעלים הפטרוכימיים  ( 26.5% )  עוסקת בייצור בדים לא ארוגים לשוק ההיגיינה ,  למשל לצורך ייצור חיתולים ומכנסונים חד-פעמיים לתינוקות ,  תחבושות חד-פעמיות לנשים וחיתולי מבוגרים .  אבגול מייצרת גם בדים לא ארוגים לשימושים חקלאיים ,  ריהוט וריפוד ,  ביגוד חד-פעמי ,  תעשיית הבנייה ,  ציוד מחנאות ,  מוצרי סינון ומגבונים חד-פעמיים .  ההסכם המתוקן בין אבגול לקליבר קובע שאבגול תרכוש את הזכויות בשם המסחרי ,  וכן את הידע ,  המוניטין והנכסים המוחשיים של החברה .  בעליה של קליבר התחייבו שלא להתחרות בה עד לדצמבר 2015 .  לפי ההסכם ,  קליבר תסייע ב-2011-2012 לאבגול לשלב את מערך ההפצה שלה בצפון אמריקה לפעילותה של אבגול ותמשיך להפיץ את מוצרי אבגול בשנתיים הקרובות תמורת עמלה .  ההשלכות החשבונאיות של העסקה יתבססו על הערכת שווי של הנכסים שיירכשו בידי אבגול שמתבצעת בימים אלו .  רכישת כל פעילותה של קליבר היא חלק מתוכנית הצמיחה הבינלאומיות של אבגול ותחסוך לאבגול חלק ניכר מעמלות ההפצה ששילמה ב-2009 ושהסתכמו ב-4.8 מיליון דולר .  אבגול הרוויחה 14.7 מיליון דולר במחזור של 205 מיליון דולר בינואר-ספטמבר 2010 ,  בהשווואה לרווח של 12.3 מיליון דולר במחזור של 153 מיליון דולר בתקופה המקבילה ב-2009 .  ההון העצמי של אבגול הוא 102 מיליון דולר ,  שמממן 29% מנכסיה .  שווי השוק של החברה הוא 225 מיליון דולר לאחר עלייה של 39% ב-2010 .
 
אבגול תרכוש את המפיץ העיקרי שלה בארה"ב תמורת 7 מיליון דולר
קליבר הפיצה את מוצרי אבגול בהיקף של 165 מיליון דולר ב-2009 .  הרכישה תחסוך לחברה עמלות הפצה של 5 מיליון דולר בשנה

