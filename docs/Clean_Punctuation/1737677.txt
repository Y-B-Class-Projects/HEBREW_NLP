מנהל קרנות הגידור ג'ון פולסון :  מחיר הזהב עשוי לזנק ל-4,000 דולר לאונקייה
המשקיע המיליארדר ציין כי 80% מנכסיו מושקעים בזהב ;  אם תתממש תחזיתו - יהפוך לאיש העשיר בעולם
מנהל קרנות הגידור הנודע ,  המיליארדר ג'ון פולסון ,  העריך כי מחיר הזהב עשוי לזנק לרמה של 4,000 דולר לאונקייה ,  וציין כי 80% מנכסיו מושקעים כעת בזהב .  בנאום שנשא בניו יורק ביום שני אמר פולסון ,  העומד בראש קרן הגידור פולסון אנד קו ,  כי לאור תחזיתו שהבנק הפדרלי בארה"ב צפוי להמשיך להדפיס כסף ,  עשוי מחיר הזהב לעלות לרמה של 2,400 דולר לאונקייה רק הודות למדיניות המרחיבה של הבנק המרכזי ,  ואף עשוי במקרה הקיצוני להגיע לרמה של 4,000 דולר לאונקייה .  פולסון ,  אשר ציין כאמור כי 80% מנכסיו מושקעים בזהב ,  עשוי להפוך לאיש העשיר בעולם במקרה שתתממש תחזיתו.פולסון ,  אשר הרוויח למעלה מ-3 מיליארד דולר לאחר שהימר נגד שוק הדיור האמריקאי ,  העריך עוד כי עד שנת 2012 צפויה האינפלציה להגיע לרמה דו-ספרתית נמוכה ,  ולחסל בכך את שוק האג"ח ,  ובה ובעת לחזק את שוקי המניות והזהב.מחיר הזהב נסגר ביום שלישי מעל לרמה של 1,300 דולר לאונקייה ,  בראשונה בתולדותיו ,  ושבר שיאים זו הפעם השמינית בתוך שבועיים ,  לאחר שהדולר נפל לשפל של כמעט שמונה חודשים בעולם ,  והגביר בכך את הביקוש למתכת היקרה בתור השקעה חלופית .  החוזים על הזהב למסירה בדצמבר נסגרו במחיר של 1,308.3 דולר לאונקייה - עלייה של 0.7% ,  בבורסת הסחורות של ניו יורק ,  לאחר שבמהלך המסחר כבר עלה מחירו לרמה של 1,311.8 דולר לאונקייה.מחיר הזהב עלה מתחילת השנה ב-19% ,  ונמצא בדרכו לעלייה שנתית עשירית ברציפות - רצף העליות השנתי הארוך ביותר מאז שנת 1920 לפחות .  עם זאת ,  מחיר השיא של הזהב שנרשם היום הוא רק שיא נומינלי ועודנו נמוך באופן ניכר משיא מותאם אינפלציה שנרשם בינואר 1980 ,  כאשר מחיר הזהב הגיע לרמה של 873 דולר לאונקייה .  במונחים ריאליים ,  יצטרך מחיר הזהב לעלות לרמה של יותר מ-2,000 דולר לאונקייה כדי לשבור את השיא שנרשם לפני שלושה עשורים .
 
מנהל קרנות הגידור ג'ון פולסון :  מחיר הזהב עשוי לזנק ל-4,000 דולר לאונקייה
המשקיע המיליארדר ציין כי 80% מנכסיו מושקעים בזהב ;  אם תתממש תחזיתו - יהפוך לאיש העשיר בעולם

