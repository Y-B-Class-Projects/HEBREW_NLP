מורגן חוזרת לשלושה גלגלים
60 שנה אחרי ,  מורגן הבריטית חוזרת לייצר רכב על שלושה גלגלים .  המנוע שייך להארלי דיווידסון והתיבה הידנית ..  .  למאזדה 5
בחברת מורגן הבריטית מציינים השבוע אירוע מיוחד :  לקראת פברואר 2011 ,  נערכים להחזיר לרצפת ההרכבה את הטריקאר המיתולוגי מ-1909 אחרי שפסק ייצורו ב-1953 ,  בתום 30,000 עותקים שהופצו בעולם .  לכאורה ,  זהו תהליך קלאסי שמחזיר את מורגן לראשית יסודותיה .  הרבה לפני שהוסיפה גלגל נוסף ב-1936 כשחשפה את המורגן 4-4 המהפכני .  
הדגם החדש יהיה מודרני בכל מכלליו ,  אך נברא ממש בדמותו של הרכב המקורי .  הבסיס היבש נותר דומה :  זוג מושבים ,  שלושה גלגלים דקיקים ותיבה ידנית .  המנוע והטכנולוגיה לעומת זאת הם שילוב מהעידן הנוכחי ,  ואינם סתם שידוך שגרתי חסר משמעות .  
במקום יחידת הנעה עם צילינדר בודד כמו בדגם הראשון מ-1910 ,  מורגן חימשה אותו במנוע של הארלי דיווידסון מסדרות ה'סקרימינג איגל'  ( הנשר הזועק )  ;  הנפח הוא 1,800 סמ"ק  ( 2 צילינדרים )  עם כ-100 כ"ס המועברים אחורנית .  את העוצמה מתרגמת תיבה ידנית חמישה הילוכים שנשלפה מקרביה של מאזדה 5  ( מיניוואן ,  לא פחות )  .  
מהמקום מזנק הטריקאר ל-100 קמ"ש ב-4.5 שניות בלבד ,  ועד מהירות מרבית של 180 קמ"ש .  בכלל לא רע עם שלושה גלגלים ,  מערכת היגוי משונה ומשקל של יותר מ-600 קילוגרמים עם נהג .  מורגן גם ערכה כמה שינויים בסט המתלים כדי שאלה יעמדו במשקלו של המנוע ויחזירו מידת הנאה בפיתולים .  
מוקדם לדעת כמה יידרשו עבור כל עותק כזה ,  אלא שעל פי משנתה של מורגן סביר שלא יתומחר ככלי-רכב עממי למרות התיבה הידנית של מאזדה .  מי שבכל זאת רוצה להזמין יאלץ לחכות הרבה מאוד זמן .  מורגן מייצרת את המכוניות ביידים ללא סיוע מכונות ,  וכל התפוקה ביחד מסתכמת בכמה מאות בשנה .  לעתים ההמתנה לכל רכב אורכת שנתיים ,  והיו מקרים של כלי-רכב נדירים שהגיעו לרוכש אחרי ארבע שנים !  אולי הפעם זמן ההמתנה יתקצר .  בכל זאת ,  פחות גלגל אחד .
  .
 
מורגן חוזרת לשלושה גלגלים
60 שנה אחרי ,  מורגן הבריטית חוזרת לייצר רכב על שלושה גלגלים .  המנוע שייך להארלי דיווידסון והתיבה הידנית ..  .  למאזדה 5

