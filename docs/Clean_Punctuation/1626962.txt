שנה לעופרת יצוקה :  יותר גברים עקרים בעזה
משרד הבריאות ברצועה טוען כי מאז תום התקיפה הישראלית על עזה ,  חלה עלייה במספר הגברים העקרים ,  בהפלות ובמומים מולדים . " מדובר בתוצאה של שימוש בנשק אסור "
 מאז מבצע עופרת יצוקה נרשמה עלייה במספר הגברים העקרים  כך מסר היום  ( רביעי )  ראש מחלקת שירותי החירום במשרד הבריאות ברצועת עזה ,  ד"ר מועאוויה חסנין ,  בראיון לאתר חדשות פלסטיני .  ד"ר חסנין אמר עוד כי בשנה האחרונה אובחנו מקרים רבים של תינוקות שנולדו עם מומים ,  בעיקר בלב ,  וכן  " מחלות שלא פרצו טרם המלחמה בעזה ".  
" מאז שהסתיימה המלחמה בעזה לפני כשנה ,  ועד היום ,  עלה מספר המומים המולדים שהתגלה אצל עוברים ל-75 ,  כאשר רובם התגלו בלב ",  אמר ד"ר חסנין .  לדבריו ,  העלייה במספר המומים בקרב תינוקות היא  " תוצאה של השימוש בנשק שאסור לעשות בו שימוש ,  כגון זרחן לבן ".  הוא הוסיף כי ככל שחולף הזמן רק הולכים ומתרבים המקרים של עוברים עם מומים . " הדבר מדאיג אותנו מאוד ",  אמר .
 ד"ר חסנין הצביע על תופעה נוספת ,  המתפשטת בקרב תושבות עזה ,  והיא הפלות עוברים .  לדבריו ,  בשנה האחרונה מאז מבצע  " עופרת יצוקה "  חלה עלייה דרמטית במספר הנשים שהפילו את עובריהן ,  לטענתו כתוצאה משאיפת גזים רעילים במהלך המבצע .  הוא הוסיף כי תושבי עזה המתגוררים בסמוך לגבול הם אלו הסובלים יותר מכולם ממחלות .
 לפני כחודשיים וחצי הציג משרד הבריאות בממשלת חמאס ברצועה דו"ח של בית החולים 'שיפא' בעיר עזה ממנו עולה כי  " בחודשים יולי ,  אוגוסט וספטמבר השנה עלה מספר התינוקות שנולדו עם מום או ללא גפיים ב-50% ,  בהשוואה לתקופה המקבילה בשנה שעברה ".  שר הבריאות בממשלת חמאס ,  חסן חלף ,  אמר אז כי משרדו אינו פוסל את הקשר בין השימוש הישראלי בפצצות זרחן לבן במהלך מבצע עופרת יצוקה בחודשים דצמבר-ינואר האחרונים ,  לבין העלייה במספר המומים שהתגלו אצל תינוקות שנולדים .
 
שנה לעופרת יצוקה :  יותר גברים עקרים בעזה
משרד הבריאות ברצועה טוען כי מאז תום התקיפה הישראלית על עזה ,  חלה עלייה במספר הגברים העקרים ,  בהפלות ובמומים מולדים . " מדובר בתוצאה של שימוש בנשק אסור "
 
