שר הבינוי והשיכון מחזיר את ההטבות לצפון :  קרקעות ימכרו בהנחות של עשרות אחוזים
ההחלטה אושרה במועצת מקרקעי ישראל שהתכנסה היום
שר הבינוי והשיכון אריאל אטיאס ,  בשבתו כיו"ר מועצת מקרקעי ישראל ,  אישר היום מתן תמריצים כלכליים לחיזוק ישובים בגליל ובצפון .  במסגרת ההחלטות שאושרו היום במועצה ,  יינתנו הנחות משמעותיות ברכישת קרקעות על מנת לעודד תושבים להתגורר באזורים אלו.המועצה החליטה להאריך את תוקפה של החלטה שהתקבלה ב-2001 ,  לפיה במקומות בהם משלמים היום 91% מערך הקרקע ,  ישלמו כיום 51% בלבד .  במקומות בהם שילמו עד היום 51% מערך הקרקע ,  ישלמו 31% בלבד .  ההנחות ינתנו בתנאי שגובה ההנחה לא יעלה על 50 אלף שקל .  ההחלטה תהיה תקפה עד ליום ה-1 למאי 2012 ,  ושיעורי ההנחות יקבעו בהתאם לאזורי עדיפות לאומית.בנוסף ,  אימצה המועצה המלצות של צוות המינהל לשינוי תהליכי קליטה של מועמדים להקצאת קרקע בישובים חקלאיים וקהילתיים .  הצוות הוקם לאור עתירות שהוגשו לבית המשפט העליון שתקפו את המדיניות הקיימת למיון מועמדים לישובים אלו .  לפי החלטות המועצה ,  מבחן ההתאמה לקהילה בנוסחו הקיים ימשיך לחול אך ורק על ישובים קטנים מאוד או בתקופת ההקמה של הישובים ,  שמספר בתי האב בהם הוא עד 120 .  בישובים גדולים יותר ,  הציע הצוות כי יחול קריטריון לפיו ידחה מועמד שימצא כי מידת אי התאמתו לחיי הקהילה בישוב עשויה לפגוע בחיי הקהילה .  המועצה החליטה עוד להרחיב את היקף ההתקשרות של מינהל מקרקעי ישראל עם הסוכנות היהודית וההסתדרות הציונית לתכנון פיתוח ואכלוס ישובים קהילתיים חדשים .  ההתקשרות עם התנועות המיישבות תחול מעתה בגליל ,  בעמק עירון ,  בדרום הר חברון ,  ברמת הנגב ,  בערבה ,  ברמת הגולן ,  בחבל עדולם ,  מזרח לכיש ובמועצות האזוריות חבל איילות ,  בני שמעון ואשכול .  כל ההחלטות יכנסו לתוקף רק לאחר חתימתן על ידי שר הבינוי והשיכון ושר האוצר .  שר הבינוי והשיכון אריאל אטיאס אמר היום כי  " אני רואה חשיבות מרובה ביצירת תמריצים כלכליים אמיתיים למשיכת אוכלוסייה לישובי הגליל והצפון ,  במטרה לחזקם .  החלטות אלו יסייעו להתרחבות והתחזקות ישובי הצפון וימנעו הגירה שלילית מצפונה של המדינה .  היה חשוב לי להחזיר את ההטבות לישובי הצפון ולאפשר למי שבוחר לגור בפריפריה את התנאים הטובים ביותר שהמדינה יכולה להעניק ". 

שר הבינוי והשיכון מחזיר את ההטבות לצפון :  קרקעות ימכרו בהנחות של עשרות אחוזים
ההחלטה אושרה במועצת מקרקעי ישראל שהתכנסה היום

