כוכבים מהצפון
אסטראה  בית קפה ומסעדה נפתח בשכונת כוכב הצפון הסמוכה לנמל תל אביב ,  היכן ששכן בעבר סלון לעיצוב שיער של ז'קלין ואביגדור ליכטנשטיין .  את אסטראה  ( כוכב בספניולית ,  על שם השכונה )  פתחו שגיא בן פורת ,  טליה פלג וטל פיינברג שניהלו את סניפי קפה זגפרדו בנתב"ג בארבע השנים האחרונות ,  וכעת הם רצו לפתוח מקום משלהם : " המטרה הייתה לחפש שכונה בתל אביב שאין בה בתי קפה בכלל "  אומר בן פורת ,"  אנחנו לא מאמינים בלפתוח מקום בצמוד למסעדה או בית קפה קיימים כדי לרכוב על ההצלחה ,  למרבה הפלא השכונה הזאת הייתה קרקע בתולית לגמרי כי אין פה כלום חוץ ממיני מרקט ,  בחודשי ההקמה התושבים בירכו אותנו ואמרו שבשביל כוס קפה או משהו לנשנש הם צריכים לקחת את המכונית ולנסוע ,  אבל כעת יש להם מקום מתחת לבית ".  את אסטראה פתחו השלושה בתור בית קפה עם אג'נדה של קפה אורגני מבית רשת 'לאביט' הבריאותית ,  אבל מהר מאוד הם התגמשו לצרכי השכונה שרוצה לאכול גם ארוחות צהריים וציוותו את השף רורי אנדרסון ,  שף ממוצא דרום אפרקאי שעבר בשלוותא בנמל תל אביב ,  רפאל של רפי כהן וגם בירנבויים ומנדלבאום של האחים ירזין ,  אנדרסון בנה תפריט שמלבד כריכים וארוחת בוקר מכיל מנות כמו - סלט חם של קינואה עם ירקות שורש ,  ואגוזי לוז ברוטב פלפלים ויוגורט במחיר 39 שקלים ,  רביולי ארטישוק ירושלמי ברוטב אלי אולי ומנגולד במחיר 38 שקלים ,  סטייק סינטה 200 גר' במחיר 58 שקלים ןגם Bunny Chow - תבשיל עוף או בקר ,  דרום אפריקאי המוגש בסגנון ניינטזי עליז ,  בתוך לחמנייה גדולה המשמשת כקערה ,  כשגם אותה אפשר לאכול אם לא שבעים בתום הארוחה במחיר 42-46 שקלים .
 אסטראה  אבא קובנר 4 ,  תל אביב .   ( שכונת כוכב הצפון ) טלפון :  03-7162576 .  שעות פתיחה :  א'-ה' 07:00-23:00 ו' 08:00-15:00 ש' 10:00-23:00

כוכבים מהצפון
nan
