שלושה מטיילים התייבשו במדבר יהודה
כוחות חילוץ פועלים לסייע לשלושה מטיילים שהתייבשו במסלולים במדבר יהודה .  הכוחות מסתייעים במסוק לאיתור שני מטיילים בנחל קינה ומטיילת בנחל צאלים
מתנדבים של יחידות חילוץ באזור מדבר יהודה וים המלח בסיוע מסוק של חיל האוויר פועלים בשעה זו  ( שלישי )  בשני מוקדים ,  לסייע לשלושה מטיילים מסלולים שונים במדבר יהודה .  בנחל קינה במדבר יהודה ,  התייבשו שני מטיילים כבני שלושים .  צוות יחידת חילוץ מערד ,  יצא לסייע להם .  אנשי הצוות נושאים עימם מים ואמצעים להובלה בשעות החשכה ,  למקרה שלא יצליחו לצאת מהנחל טרם שקיעת השמש .  
סמוך לאתר 'עין נמר' שבנחל צאלים ,  מדרום לעין גדי ,  התייבשה מטיילת בת 35 .  צוותים מיחידת החילוץ בעין גדי וערד ,  יצאו כדי לסייע בחילוצה אך התברר להם כי אין גישה ברכב למקום בו היא נמצאת .  ככל הידוע ,  אין קשר עם הקבוצה ומסוק הוזעק כדי לסייע באיתור הקבוצה וחילוץ האישה לטיפול רפואי .  
בנחל אשלים שבדרום מדבר יהודה ,  חולץ אתמול מטייל ,  שנפל מגובה של שני מטרים ונחתך בצווארו .  בשל החתך ,  הוא איבד דם רב .  צוות מתנדבים מיחידת החילוץ של ערד ,  הוזעק כדי לסייע בהוצאתו מהנחל והחשתו לטיפול רפואי בבית החולים סורוקה בבאר שבע .  
גורמי תיירות שבים ומבקשים היום מהמטיילים באזורי המדבר ,  להצטייד בכמות מים גדולה בשל תנאי מזג האוויר החמים השוררים עתה באזורים האלה ,  לבצע תכנון קפדני של הטיולים ולהודיע על יציאתם ומסלולם המתוכנן לאנשי רשות הטבע והגנים בסביבה שבה הם מטיילים .
 
שלושה מטיילים התייבשו במדבר יהודה
כוחות חילוץ פועלים לסייע לשלושה מטיילים שהתייבשו במסלולים במדבר יהודה .  הכוחות מסתייעים במסוק לאיתור שני מטיילים בנחל קינה ומטיילת בנחל צאלים

