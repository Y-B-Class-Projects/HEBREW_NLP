דיווח :  גוגל הפסיקה לצנזר חלק מתוצאות החיפוש בסין
חיפוש מרד הסטודנטים העלה צילומים של טנקים ;   " גוגל מנסה לגרום לסין לאלץ אותה להפסיק לפעול "
 האם ,  חודשיים לאחר הודעתה כי תפסיק לצנזר תוצאות במנוע החיפוש שלה בסין ,  החלה ענקית האינטרנט לעשות זאת ?  מייסד אתר חדשות הפיננסים מרקטווץ' ,  ביל בישופ ,  המתגורר בבייג'ינג אמר היום לבלוג  " סיליקון אלי אינסיידר "  כי ניסיונות חיפוש במנוע של בסין על מרד הסטודנטים בסין בשנת 1989 ,  העלו מספר תוצאות בנושא ,  ובכלל זה צילומים של טנקים וסטודנטים מפגינים .  עם זאת ,  תוצאות חיפוש אחרות בגוגל סין ממשיכות להיות מצונזרות .  אינסיידר ציין כי לא יתכן שמדובר בתקלה מקומית ,  אולם הוסיף כי לאור המחלוקת החריפה בין גוגל לסין סביב סוגיית הצנזורה ,  ספק רב אם זו אכן תקלה .  הבלוג ציין כי סביר יותר שגוגל מנסה לגרום לממשלת סין לאלץ אותה להפסיק לפעול בסין .  התפתחות כזו תגרום לממשלת סין להיראות הצד הרע בפרשה ,  ותחסוך לגוגל את הצורך להודיע מצדה על החלטתה לצאת משוק האינטרנט הסיני .   עם זאת ,  אתר חדשות הפיננסים מרקטווץ' דיווח כי דוברת גוגל אמרה כי לא חלו שינויים בפעילות החיפוש של סין.העיתונים  " וול סטריט ג'ורנל "  ו"פייננשל טיימס "  דיווחו בסוף השבוע כי גוגל הולכת ומתקרבת לסגירת מנוע החיפוש שלה בסין .  הג'ורנל דיווח מפי מקורבים כי המהלך עשוי להתבצע בתוך מספר שבועות ,  והטיימס דיווח מפי מקרוב כי הסיכויים שענקית האינטרנט תסגור את פעילות החיפוש המקוון שלה בסין הם 99.9%.גוגל השיקה את מנוע החיפוש שלה בסין בינואר 2006 ,  והסכימה להפעיל גירסה של מנוע החיפוש שלה בכפוף לחוקי הצנזורה המקומיים .  באותה עת ,  העריכה החברה כי היתרונות הטמונים בשיפור הנגישות של מידע לתושבי סין ורשת אינטרנט פתוחה יותר עולים במשקלם על אי הנחת הכרוכה בהסכמתה לצנזר חלק מתוצאות החיפוש .  עם זאת ,  מצב זה השתנה ב-12 בינואר 2010 ,  כאשר גוגל הודיעה כי לא תסכים להמשיך לצנזר תוצאות חיפוש ,  בעקבות פריצה לחשבונות דואר אלקטרוני בשירות ג'י-מייל של פעילי זכויות אדם סיניים.בשבועות האחרונים התנהלו מגעים בין ממשלת סין לגוגל ,  אולם הג'ורנל דיווח בסוף השבוע כי הולכים ורבים הסימנים לכך שהמגעים נקלעו למבוי סתום .  השר הממונה על הרגולציה של האינטרנט בסין הצהיר ביום שישי כי על גוגל לציית לחוקי המדינה  " או לשלם את המחיר ".   " מי שרוצה לעשות משהו כנגד חוקי סין ,  אינו ידידותי ,  חסר אחריות ,  ויהיה עליו לשלם את המחיר ",  אמר לי איז'ונג ,  שר התעשייה וטכנולוגיות המידע של סין .  גוגל מחזיקה בנתח של כ-36% מההכנסות בשוק החיפוש המקוון בסין לעומת 58% של מפעילת מנוע החיפוש הסינית באידו ,  לפי נתוני חברת המחקר הסינית אנליסיס אינטרנשונל .  עם זאת ,  מנוע החיפוש של גוגל בסין אחראי על פחות מ-1% מסך הכנסות ענקית האינטרנט .
 
דיווח :  גוגל הפסיקה לצנזר חלק מתוצאות החיפוש בסין
חיפוש מרד הסטודנטים העלה צילומים של טנקים ;   " גוגל מנסה לגרום לסין לאלץ אותה להפסיק לפעול "
 
