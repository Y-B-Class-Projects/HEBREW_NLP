קרנות הגידור מתייאשות מהרגולציה בארה"ב ובאירופה ועוברות לאסיה
מריל לינץ' :  יותר מ-15% מהשקעותיהן של קרנות הגידור הגדולות ברבעון הראשון יהיו באסיה
קרנות גידור רבות ירחיבו השנה את נוכחותן באסיה בעקבות החמרת הרגולציה על המגזר בארה"ב ובאירופה ,  כך לדברי מריל לינץ' ,  אשר מסייע לכמה מהן להתבסס במדינות כמו סינגפור והונג קונג.מספר קרנות גידור מתכננות גם להקים משרדים באסיה ,  אמר דן מקניקולס ,  ראש חטיבת המימון במריל לינץ' באסיה ,  אשר התראיין לערוץ הטלוויזיה של בלומברג .  התנאים הרגולטוריים בהונג קונג הם אלה המפתים את מנהלי קרנות הגידור ,  כמו גם הצמיחה הכלכלית באזור והזדמנויות ההשקעה הרבות .  זאת ,  לעומת ארה"ב ובריטניה ,  בהן מוטלים מסים על המגזר הפיננסי .  ראש עיריית לונדון ,  בוריס ג'ונסון ,  אמר בחודש שעבר כי 9,000 בנקאים עלולים לעזוב את לונדון בשל המס הגבוה  ( 50% )  שמטילה ממשלת בריטניה על הבונוסים במגזר הפיננסי ." כשמשווים את אסיה לניו יורק או לונדון ,  האווירה היא הרבה יותר ידידותית למשקיעים ",  אמר מקניקולס ,  עוד הוסיף כי הרבה השקעות זורמות לאסיה .  יותר מ-15% מתוך השקעות קרנות הגידור ברבעון הראשון  ( הנעות בין 50 ל-100 מיליארד דולר )  יהיו באסיה ,  לדברי מקניקולס .
 
קרנות הגידור מתייאשות מהרגולציה בארה"ב ובאירופה ועוברות לאסיה
מריל לינץ' :  יותר מ-15% מהשקעותיהן של קרנות הגידור הגדולות ברבעון הראשון יהיו באסיה

