ריאן כוכב עליון
הוא עיצב את הבית של סולן להקת אואזיס וקישט את החתונה של אלטון ג'ון .  מדור 'אתר בנייה' מבקר באתר של ריאן מקינלי
שם :  ryanmcelhinney.co.uk
כתובת :  http :/ /www.ryanmcelhinney.co.uk/ryan2/
ז'אנר :  המדור השבוע מבקר באתר של המעצב הבריטי ריאן מקינלי ,  המשלב בין אהבתו הראשונה לאיור ואנימציה ,  לבין אהבתו השנייה וה"בוגרת יותר "  כפי שהוא מתאר אותה ,  לעיצוב מוצר ועיצוב פנים .  רהיטיו משלבים תמימות ועליזות של משחקי ילדים כמו בובות ,  צעצועים ,  וקוביות בנייה ,  אך משתלבים באופן אורגני במרחבים מודרניים ,  ולעיתים אף כבדים ורשמיים .
 ריאן מקינלי החל לאייר כבר בילדותו ובהמשך החליט להפוך את התחביב למקצוע והשלים לימודי אנימציה .  לאחר סיום הלימודים ועבודה כפרינלס בחברת וולט דיסני ,  הוא גילה מגזין לעיצוב תעשייתי מודרני ,  והתאהב .  מקינלי החל לחקור את הנעשה בתחום ברחבי העולם באובססיביות ,  כפי שהוא מספר ,  ולאחר שהבין שהוא נתקל בדבר האמיתי ,  החל את מסלול הקריירה שלו מההתחלה בלימודי עיצוב .  
בימים אלה מקינלי עובד בלונדון כמעצב מוצר ופנים ,  ומשלב בעבודותיו את קישורי האנימציה שלו ביצירת פריטים משחקיים ושובבים .  לצד מוצרים כמו מנורות ורהיטים ,  מקינלי מעצב חללי מסעדות ,  ברים ,  משרדים ובתים פרטיים .  בין היתר עיצב את ביתו של סולן להקת  " אואזיס ",  נואל גלגר .  לאחרונה הוא חבר לחברת הענק אינטל ועיצב עבורם מערכת קולנוע ביתית בצורת כורסה מעוצבת ,  עליה ניתן אפילו לשים את הרגליים בזמן צפייה ממושכת בטלוויזיה .  מקינלי נחשב גם מעצב אקולוגי בזכות השימוש שלו בצעצועים ישנים אותם הוא אוסף בדרך כלל מהזבל ומשלב בעיצוביו החדשים .  בזכות העיצוב הממחוזר שלו ,  מקינלי זוכה לשבחים באתרי העיצוב הידידותיים לסביבה ,  ואף אוזכר בזכותם בבלוג הנודע של הזמר קניה ווסט .
 בניגוד מוחלט לעיצובים שלו ,  האתר של מקינלי קלאסי ופשוט ,  בלי יותר מדי קישוטים .  ניתן לגלוש בין תמונות של רהיטים שונים שיצר ,  לבין עיצובי פנים פרטיים וציבוריים ואף לקרוא מעט כתבות שנכתבו עליו לאורך העשור האחרון מאז החל לעבוד בתחום .  הפריט שזיכה אותו בתהילה ראשונית ,  ועדיין נחשב כסימן ההיכר שלו ,  הוא מנורת הצעצוע  אהיל קלאסי ומונוכרומאטי מונח על בסיס של צעצועים שהותכו יחד ונצבעו בלבן ,  אפור שחור ,  כסף או זהב .  מסעדת sketch הבריטית לא הסתפקה במנורה בגודל רגיל ,  והזמינה ממנו מנורה בגודל עץ ,  שמורכזת מאלפי צעצועים ומוצגת בכניסה למסעדה .  מנורה נוספץ עוצבה בהשראת חיילי שחמט ,  ואחרת על בסיס זוג רגלי אישה .  
רהיטים נוספים שמדגישים את הגישה השובבה שלו לעיצוב הם ספת הקשר  ( Knot )  שעוצבה כמו כבלים שנקשרו יחדיו ויצרו מצע לישיבה .  בנוסף ,  הוא עיצב מערכת ספות בהשראת טטריס ,  שאפשר להרכיב לקובייה  ( אם מצליחים לעלות על הקומבינציה הנכונה כמובן )  ,  או לפזר אותן ככורסאות בצורות שונות בסלון .  החללים שעיצב חושפים את המשחק שלו בין עיצוב בריטי קלאסי ,  עשיר בעץ כהה וכבד ,  לבין המשיכה שלו לביזאר .  כך למשל במספרה הלונדונית היוקרתית Adee Phelan Salon ,,  החביבה על סלבריטאים בריטים רבים ,  ביניהם דיויד בקהאם ,  בה הוא הוסיף לצד כורסאות כבדות ורשמיות ,  נגיעות כמו המנורות העליזות שלו ,  מסגרות תמונות מורכבות מצעצועים - ומה שהפך לסימן ההיכר של המספרה  שעון קוקיה ענק מונח על הצד בבסיס המדרגות .
 מקינלי עיצב צעצועי חתן וכלה שניתן להניח על עוגת החתונה המסורתית או סתם לשקט איתם את האירוע המשמח .  לפי השמועות ,  בחתונה של אלטון ג'ון ובן זוגו דיויד ,  עמדו שני חתנים פרי ידו של המעצב על עוגת החתונה .
 אין זכר .
 ניתן לרכוש את הרהיטים שלו בחנויות לונדוניות אקסקלוסיביות כמו מינט ובחנויות עיצוב נחשבות ברחבי העולם - אולי חלק מהן עושות לכאן משלוחים ? 

ריאן כוכב עליון
הוא עיצב את הבית של סולן להקת אואזיס וקישט את החתונה של אלטון ג'ון .  מדור 'אתר בנייה' מבקר באתר של ריאן מקינלי

