בושינסקי : " נמני שוב מוכיח את עצמו "
 יו"ר מכבי תל אביב שיתף את אנשי הקבוצה : " החילופים כרגיל היו בינגו ,  הוא ייצר עומק בספסל ".  תקווה שראלדס ישחק בדרבי
שחקני מכבי תל אביב קיבלו יומיים חופש מהצוות המקצועי ,  והקבוצה תחזור להתאמן ביום רביעי ותפתח בכך את ההכנות לקראת הדרבי הגדול נגד הפועל תל אביב ,  שייערך בעוד שבוע בבלומפילד .  במכבי החליטו להקל בעומס על השחקנים ,  במיוחד לאחר השבוע שעבר בו קיימו הצהובים שלושה משחקים  ( וניצחו את כולם )  בתוך שמונה ימים .
 רשימת הפצועים הארוכה בקבוצה מעיבה במעט על שמחת הניצחונות והישגי התקופה האחרונה .  נכון לעכשיו רשימת הנעדרים מהדרבי כוללת את החלוץ הזמבי עמנואל מאיוקה ,  שסובל מקרע קטן בשריר הירך האחורי ,  המגן דור מלול והבלם איגור טומאסיץ' הפצועים וגם שרן ייני המוצהב .
 שניים שנמצאים בספק גדול הם הבלם הבוליביאני רונלד ראלדס ,  שסובל ממתיחה ברצועת הברך והקשר הסרבי איביצ'ה אילייב ,  שפצוע בברכו כתוצאה מקרע קטן במיניסקוס .  בצוות הרפואי עושים מאמצים גדולים מאוד להכשיר את שניהם .  כרגע נראה שסיכוייו של ראלדס לשחק גדולים יותר ,  אולם גם הוא כאמור בספק רב .  אגב ,  הדרבי הראשון של העונה היה משחקו הראשון של ראלדס במכבי .
 בהנהלת המועדון הביעו בזמן האחרון מספר פעמים את שביעות רצונם מעבודת הצוות המקצועי ובראשו המנג'ר אבי נמני ,  במיוחד נוכח מצבת הפציעות והחוסרים בסגל .  במשחק הניצחון האחרון נגד הפועל רמת גן בווינטר  ( 1:4 )  אף נשמע יושב הראש אביב בושינסקי אומר לאנשי הקבוצה שישבו לצידו : " אבי נמני שוב מוכיח את עצמו ,  החילופים שלו כרגיל היו בינגו ,  כמו בכל התקופה האחרונה והוא הצליח לייצר עומק בספסל .  יש פה כמעט אותו קאדר של שחקנים שהיה כאן בעונה שעברה ותראו מה הוא עשה מהם העונה ".  בסיום המשחק אף ניגש בושינסקי לנמני ואמר לו את אותם הדברים .
 
בושינסקי : " נמני שוב מוכיח את עצמו "
 יו"ר מכבי תל אביב שיתף את אנשי הקבוצה : " החילופים כרגיל היו בינגו ,  הוא ייצר עומק בספסל ".  תקווה שראלדס ישחק בדרבי

