עם הגב לים
קפה שלג דווקא רוצה לקרב אתכם לקיץ ולא לחורף ,  לשם כך הוא התמקם קרוב לאלנבי ועם תצפית לים
כבר מספר שנים מנסים יזמים שונים להפוך את רחוב גאולה התל אביבי ,  שמתחיל בחוף הים ועולה עד רחוב אלנבי ,  למתחם של אמנות ועיצוב עם חנויות אופנה ובוטיקים שונים .  אם צריכים סימן הכר למתחם תל אביבי הרי הוא תמיד מופיע בדמות בית קפה קטן המאחד את כל הרחוב סביב שולחן האספרסו .  כזה הוא קפה שלג ,  שנפתח שבוע שעבר על ידי אלין לב הר ,  שמלצרה ובירמנה במקומות כמו ננוצ'קה ,  מיט בר ,  סילון והבאצ'ו .
" שכחנו שתל אביב היא עיר של ים "  אומרת לב הר  " המגדלים חסמו אותו ,  וזאת לא עיר שהים נשקף ממנה מכל כיוון ,  רחוב גאולה הוא אחד הרחובות הבודדים שאפשר להשקיף על הים עוד מרחוב אלנבי ,  יש לי שאיפה שקפה שלג יהיה תחנה בדרך או אל הים ,  לעצור בקיץ לפני הרחצה לקפה או בדרך חזרה לבקבוק בירה מרווה ,  גם כל התפריט מתקשר עם ארצות שסביב הים התיכון ,  כמו איטליה ,  יוון וצרפת ,  ולא דווקא עם המזרח התיכון ".  ואכן בתפריט ניתן למצוא סלט איטלקי עם כדור מוצרלה מפורק ,  עגבניות שמש ,  ארטישוק ,  אנשובי ורוקט ב-34 שקלים ,  כריך גבינת פטה ופלפלים קלויים ב-26 שקלים או קרואסון בוואריין בלו  ( גבינה כחולה רכה )  עם דבש ותפוחי עץ ב-19 שקלים .  כשהקפה במקום הוא של חברת דיאמה ונמכר ב- 7-9 שקלים לאספרסו או 10-12 שקלים לקפוצ'ינו .
 קפה שלג ממוקם בבניין שתוכנן בשנות העשרים של המאה הקודמת על ידי אלכסנדר לוי ,  אותו אדריכל שאחראי גם על בית הפגודה בשדרות רוטשילד , " במשך 40 שנה פעלה פה מכלת ",  מספרת לב הר , "  ושיפוץ המקום היה תחת חוקי השימור ,  רציתי שבית הקפה יתכתב עם המבנה ולכן עיצבתי אותו ברוח בתי הקפה של שנות העשרים בתל אביב ,  אפילו השם שלג ,  שהיה די מקובע לי בראש עוד מלפני שידעתי שאפתח אותו דווקא פה ,  מתכתב עם קפה  " שלג הלבנון "  שפעל בעיר בשנות העשרים והשלושים ". 
קפה שלג  רחוב גאולה 44 תל אביב.טלפון 03-5101710שעות פתיחה :  א'-ה' 07:00-24:00 ו' 07:00 עד השקיעה .
 
עם הגב לים
קפה שלג דווקא רוצה לקרב אתכם לקיץ ולא לחורף ,  לשם כך הוא התמקם קרוב לאלנבי ועם תצפית לים

