פורטסמות פייבוריטית .  תשאלו את קארגר
מגן ליברפול לקראת קבוצתו של גרנט  ( ב' ,  21:55 ,  ספורט2 )  : " אין להם מה להפסיד .  הבעיות יכולות לחזק אותם ".  בניון בספק
רק לפני כמה חודשים ,  מפגש בין ליברפול לפורטסמות היה יכול להיות מסקרן וצבעוני במיוחד עבור אוהדי הכדורגל האנגלי בארץ ,  כשיוסי בניון ואברהם גרנט נפגשים ראש בראש .  אלא שהמשחק מחר  ( שני ,  21:55 ,  ספורט2 )  בין שתי הקבוצות המדשדשות מסתמן כ-90 דקות ששתיהן רק רוצות לעבור .  מצד אחד- פורטסמות עסוקה בעיקר בענייניה מחוץ למגרש ,  לאחר שהורדת הנקודות כמעט וחרצה רשמית את גורלה להופיע בעונה הבאה בליגת המשנה .  
לליברפול יש עדיין עוד לא מעט על מה להיאבק ,  אבל הרוחות באנפילד נפולות מאוד בשבוע האחרון ,  לאחר שהקבוצה איבדה הזדמנות פז לחזור אל המקום הרביעי בליגה אחרי הפסד לוויגאן ,  ובהמשך נחלה הפסד לליל בליגה האירופית .  בנוסף ,  יוסי בניון עדיין סובל מפציעה ,  ולא ברור אם הוא יוכל לשחק .  על הנייר ,  מפגש עם נועלת הטבלה המדוכדכת מהדרום אמור להיות משהו ששחקני ליבפרול מצפים לו ,  אבל אם תשאלו את ג'יימי קארגר ,  גם זה נשמע מפחיד . 
" אין להם מה להפסיד ",  אמר המגן לקראת המשחק בעיר החוף הדרומית . " הם תמיד יוצרים הזדמנויות ופראטון פארק הוא מקום קשה לשחק בו ".  קארגר אף הוסיף ואמר כי המחסור של הקבוצה בשחקנים גדולים ,  דווקא עשויים לסייע לה : " יש להם כל מיני שחקנים אבל אף אחד לא יודע מי הם ומי זה מי .  קשה לדעת עם מי הם יפתחו ,  או מול מי אתה אמור לשחק ".  גם בתוך אוסף הקלישאות ששחקני כדורגל אומרים לפני משחק ,  נראה שדבריו של קארגר עוברים את הגבול . " כל הבעיות האדמיניסטרציה של המועדון בטח יקרבו אותם יחד ,  ויעשו אותם חזקים יותר ",  אמר מגן ליברפול .  מה שבטוח הוא ,  שהפסד לאחרונה בטבלה לא יתקבל טוב אצל אוהדי הקבוצה ,  בוודאי לא לאור התוצאות האחרונות .  
בפורטסמות ינסו להמשיך את הקו של יריבותיה של ליברפול ,  ולצאת עם 3 נקודות ,  שירימו מעט את מצב הרוח במועדון .  להבדיל מקארגר ,  מארק וילסון ,  קשר הקבוצה ,  מסרב להוריד את הראש בפני היריבה העדיפה : " ראיתי את המשחק שלהם מול וויגאן ,  וזו לא ליברפול של העבר .  בדיוק בגלל זה ,  צריך להגיע בלי פחד ,  ולזכור שכבר ניצחנו אותם העונה ,  אז זה אפשרי לעשות זאת שוב ".  וילסון המשיך ואמר : " היו להם בעיות העונה ,  אז אנחנו יכולים לנצל זאת .  3 נקודות יכולות להיות מתנה נפלאה עבורנו .
 
פורטסמות פייבוריטית .  תשאלו את קארגר
מגן ליברפול לקראת קבוצתו של גרנט  ( ב' ,  21:55 ,  ספורט2 )  : " אין להם מה להפסיד .  הבעיות יכולות לחזק אותם ".  בניון בספק

