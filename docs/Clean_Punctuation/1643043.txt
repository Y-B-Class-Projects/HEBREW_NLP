הקלות למגזר
המועצה לשידורי כבלים ולווין העבירה לועדת הכלכלה של הכנסת את כללי הפעילות של הערוץ היעודי בשפה הערבית ,  הכוללות הגנות ינוקא לשלוש שנים
הערוץ היעודי בשפה הערבית יקבל הגנות ינוקא בשלוש השנים הראשונות לפעילותו ,  שיתבטאו בחובת השקעה בהפקות מקור הנמוכה מהקבוע בחוק .  בבקשה לאישור כללי הפעילות של הערוץ שהעביר יושב ראש המועצה לשידורי כבלים ולווין ניצן חן ליושב ראש ועדת הכלכלה חבר הכנסת אופיר אקוניס ,  נכתב כי שיעור ההשקעה של הערוץ הייעודי בערבית בהפקה מקומית יהיה נמוך יותר מהמחוייב על פי כללי המועצה .
 בשנתיים הראשונות לפעילותו יחויב הערוץ לכך ש-7.5% לפחות משעות שידוריו יהיו בהפקה מקומית ,  בשנה השלישית יחויב ב-12% לפחות של שעות הפקה מקומית ורק בשנה הרביעית ואילך יידרש למינימום הקבוע בכללים הקיימים .  על פי כללי המועצה מחוייב ערוץ יעודי להפקה מקומית ב-20% משעות הפעילות שלו .
 ועדת הכלכלה צפויה לדון בכללים ובמידה שיאושרו תוכל מועצת הכבלים והלווין לקדם את פרסום המכרז על הפעלת הערוץ .  כפי שפורסם לראשונה בוואלה !  ברנז'ה ,  העיתונאי רפיק חלבי ישמש יועץ תוכן במכרז על הפעלת הערוץ .
 
הקלות למגזר
המועצה לשידורי כבלים ולווין העבירה לועדת הכלכלה של הכנסת את כללי הפעילות של הערוץ היעודי בשפה הערבית ,  הכוללות הגנות ינוקא לשלוש שנים

