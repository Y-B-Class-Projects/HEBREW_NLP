השר יעקב נאמן ממשיך להילחם בפדופיליה
שר המשפטים יעקב נאמן מקדם הצעת חוק לפיה יוגדל הפיקוח על פדופילים .  לפי ההצעה תורחב חובת הדיווח על עבירות מין בקטינים ויורחב החוק למניעת העסקתם של עברייני מין
שר המשפטים יעקב נאמן יזם הצעת חוק חדשה למאבק בפדופיליה .  ההצעה שהופצה אמש  ( רביעי )  כוללת שני סעיפים :  הרחבת חובת הדיווח על עבירות מין בקטינים וחסרי ישע והרחבתו של החוק למניעת העסקתם של עברייני מין .  כיום מונע החוק את העסקתם של עברייני מין במוסדות מסוימים ,  וחובת הדיווח על עבירות מין בילדים חלה רק אם מדובר בבן משפחה שביצע את העבירות .  לפי הצעת החוק ,  לא רק מוסד אלה גם אדם פרטי שאחראי על קטין או על חסר ישע ,  יוכל לפנות למשטרה על מנת לקבל אישור שהאדם אותו הוא מעסיק אינו עבריין מין .  בנוגע לחובת הדיווח ,  על פי הצעת החוק ,  חובה זו לא תוגבל רק לעבירות שבוצעו על ידי בן משפחה ,  אלה תחול על כל עבירת מין שבוצעה בקטין או בחסר ישע ,  גם אם על ידי זר .
 הצעת החוק החדשה הינה תוצאה של הדיונים בוועדת השרים למאבק בפדופליה ,  אשר הוקמה לפני כשבועיים בעקבות רצח הילד לאון קלנטרוב בן השבע ביישוב בני עי"ש .  היא תובא בשבוע הבא לאישור הממשלה .
 הצעת החוק מגיעה על רקע היעדרותן של עבירות המין מהצגת נתוני הפשיעה לשנת 2009 .  שלשום הוצגו נתוני הפשיעה לשנת 2009 על ידי מפכ"ל המשטרה רנ"צ דודי כהן .  בהצגת הנתונים לא נמסרו כלל נתונים הנוגעים לעבירות קשת הפשיעה המינית על כל נגזרותיהן ולא הייתה כל התייחסות לנושא מצד המפכ"ל .
 כך למשל ,  לא נמסרו או נאספו נתונים על כמות התיקים שפתחה המשטרה בשנה החולפת בגין עבירות אונס .  בנוסף ,  לא נאספו או נמסרו נתונים על התופעה קשה לה אנו עדים רק באחרונה - פגיעה מינית בקטינים ,  עבירות פדופיליה ועבירות מין בתוך המשפחה .
 ד"ר יצחק קדמן ,  מנכ"ל המועצה לשלום הילד ,  הביע תמיהה על אי התייחסות המשטרה לכל הנוגע לעבירות מין .  קדמן ציין כי  " מדובר בעבירות חמורות .  אני תמיד אומר שנער או נערה שנאנסו - זה שווה ערך לרצח ,  אולי לא רצח הגוף ,  אך בהחלט רצח הנפש .  מדובר בעבירות שהיקפן גדול ושעיקר נפגעיהן הם אוכלוסיות חלשות כמו נשים וילדים ".  קדמן הוסיף ואמר : " ראוי לפרסם נתונים אלו ,  מאחר וחשוב שנדע לפרטי פרטים את המספרים והעובדות שעומדים מאחורי העבירות החמורות הללו ,  בעיקר בשביל שנדע איך להיערך ולהלחם בהם ולבסס את המאבק נגד הישנותם ". 
גם ח"כ אורית זוארץ  ( קדימה )  החברה בוועדה לקידום מעמד האישה הסכימה כי אי הצגתם של נתונים הנוגעים לעבירות מין וחוסר ההתייחסות לנושא הפשיעה המינית מצד המפכ"ל והמשטרה בסיכום שנת העבודה ,  הינם  " מחדל של המשטרה ".  זוארץ הוסיפה כי בכוונתה לפנות בשבוע הבא בשאילתא דחופה לשר לביטחון פנים , " שיסביר מדוע לא ניתנה כל התייחסות בסקירת נתוני הפשיעה לשנת 2009 לעבירות מין ופשיעה מינית ",  ותדרוש ממנו את בחינת הנושא ואיסוף הנתונים .
 
השר יעקב נאמן ממשיך להילחם בפדופיליה
שר המשפטים יעקב נאמן מקדם הצעת חוק לפיה יוגדל הפיקוח על פדופילים .  לפי ההצעה תורחב חובת הדיווח על עבירות מין בקטינים ויורחב החוק למניעת העסקתם של עברייני מין

