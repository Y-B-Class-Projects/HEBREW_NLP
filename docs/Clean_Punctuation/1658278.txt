ארדואן :  למה על ישראל לא מטילים סנקציות ? 
במהלך ביקורה של קאנצלרית גרמניה אנגלה מרקל במדינתו אמר ראש ממשלת טורקיה כי ארצו מתנגדת להטלת סנקציות על אירן וכי הדרך לפיתרון המשבר היא דמוקרטית . " יש מדינה אחרת באזור המחזיקה בנשק גרעיני "
 ראש ממשלת טורקיה רג'יב טייפ ארדואן הביע אמש  ( שני )  את התנגדותו להטלת סנקציות על אירן ואמר כי סנקציות אינן פיתרון למשבר סביב סוגיית הנשק הגרעיני שלה . " אנחנו חושבים שסנקציות אינן נתיב בריא ושהדרך הטובה ביותר היא הדרך הדיפלומטית ". 
ארדואן הפנה אצבע מאשימה כלפי הקהילה הבינלאומית וטען כי היא נוקטת בסטנדרטים כפולים ביחס לאירן ומתעלמת ממעשיה של ישראל . " אנחו נגד נשק גרעיני באזור אבל יש מדינה אחרת באזורינו המחזיקה בנשק גרעיני .  עליהם לא הוטלו סנקציות ",  אמר ארדואן .
 ארדואן אמר את הדברים במהלך ביקורה של קאנצלרית גרמניה אנגלה מרקל בטורקיה .  השניים דנו בנושא האירני ומרקל אמרה כי היא מקווה שטורקיה ,  כחברה במועצת הביטחון של האו"ם ,  תצביע בעד הטלת סנקציות על אירן .  ארדואן אמר כי ארצו עדיין לא החליטה כיצד תצביע .
 בנוסף השניים דנו גם בקבלתה של טורקיה לאיחוד האירופי .  מרקל אמרה כי הנושא עדיין פתוח וכי טורקיה עשתה צעדים בדרך לקבלתה לאיחוד . " הנושא שעומד בדרכה של טורקיה לאיחוד הוא נושא קפריסין ",  אמרה מרקל .
 
ארדואן :  למה על ישראל לא מטילים סנקציות ? 
במהלך ביקורה של קאנצלרית גרמניה אנגלה מרקל במדינתו אמר ראש ממשלת טורקיה כי ארצו מתנגדת להטלת סנקציות על אירן וכי הדרך לפיתרון המשבר היא דמוקרטית . " יש מדינה אחרת באזור המחזיקה בנשק גרעיני "
 
