משפחת נתניהו לא לבד
בראד פיט ואנג'לינה ג'ולי הגישו תביעה נגד חטיבת העיתונים של תאגיד ניוזקורפ ,  המוציאה לאור את מגזין ניוז אוף דה וורלד ,  בו פורסם על גירושיהם
בראד פיט ואנג'לינה ג'ולי הגישו תביעה נגד הצהובון הבריטי ניוז אוף דה וורלד בעקבות הפרסום בו על פרידתם .  עורך הדין המייצג את הזוג בלונדון הודיע היום כי העיתון לא מילא את דרישתם לפרסום הכחשה והתנצלות על הדברים החודרניים והשקריים שהוא פרסם ושפורסמו לאחר מכן בכלי תקשורת רבים .  התביעה הוגשה נגד חטיבת העיתונים של תאגיד ניוזקורפ ,  המוציאה לאור את המגזין .
 עורך דינם של בני הזוג טען באתר הגרדיאן שניוז אף דה וורלד הפר את הנוהל של הגוף הבריטי המקביל למועצת העיתונות ,  לפיו מרגע שנודע לכלי תקשורת על אי דיוק משמעותי או פרסום מטעה הוא מחויב בפרסום תיקון ובמקרה הצורך אף התנצלות .  עוד טען עורך הדין כי הפרסום גרם לשימוש במידע אישי של הזוג והוסיף : " במקרה הזה הורו לי לאשר כי הפרסום בניוז אוף דה וורלד היה שקרי ופוגעני ". 
ניוז אוף דה וורלד פרסם ב-24 בינואר כי הזוג נפגש בדצמבר עם עורך דין לענייני גירושין וחתם על הסכם חלוקת רכוש במסגרת פרידתם .
 
משפחת נתניהו לא לבד
בראד פיט ואנג'לינה ג'ולי הגישו תביעה נגד חטיבת העיתונים של תאגיד ניוזקורפ ,  המוציאה לאור את מגזין ניוז אוף דה וורלד ,  בו פורסם על גירושיהם

