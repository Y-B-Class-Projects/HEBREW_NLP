פסגות מסכם שנתיים של השקעה באאורה :  הפסד של 9 מיליון שקל - כ-50%
בית השקעות חדל להיות בעל עניין בחברה למרות אופציה לקבלת מניות בחינם
בית ההשקעות פסגות חדל להיות בעל עניין בחברת הנדל"ן  ,  למרות הסכם לפיו פסגות יקבל מניות נוספות ללא תשלום אם המניה תרד מתחת למחיר של 6 שקל למניה .  בית ההשקעות הפסיד כמעט מחצית מסכום ההשקעה הראשוני בחברה שעמד על 20 מיליון שקל.בשנת 2008 חתמה אאורה על הסכם לפיו קופות הגמל של פסגות רכשו 4 מיליון מניות ,  שהיוו כ-8.4% מהון המניות המונפק של החברה ,  בסכום כולל של כ-20 מיליון שקל .  כחלק מההסכם נקבע כי במקרה שמחיר המניה ירד מתחת ל-6 שקל ,  פסגות יקבל בחינם מניות נוספות בהתאם למנגנון שאינו מפורט בדיווחים.במהלך חודש מאי 2010 ,  שער המניה החדש עמד על 2.17 שקל .  וביוני השנה ,  פסגות קיבל 1.5 מיליון מניות נוספות בחינם .  הכמות הגבוהה ביותר שהחזיק בית ההשקעות הסתכמה בכ-5.5 מיליון מניות אאורה .  נכון לשער הסגירה ביום חמישי האחרון ,  שער מניית אאורה עמד על כ-1.95 שקלים .  זהו הפסד של כ-9 מיליון שקל לפסגות - שווי המניות שבידי בית ההשקעות עמ על כ-11 מיליון שקל ,  כמעט 50% מסכום ההשקעה ההתחלתי.ב-2009 ירדו אחזקות פסגות באאורה לכ-6% ,  לאחר שבית ההשקעות החל למכור בהדרגה את המניות שברשותו .  לבסוף לפני כמה ימים ,  חדלה פסגות להיות בעלת עניין באאורה כאשר האחזקה ירדה מתחת ל-5% .
 
פסגות מסכם שנתיים של השקעה באאורה :  הפסד של 9 מיליון שקל - כ-50%
בית השקעות חדל להיות בעל עניין בחברה למרות אופציה לקבלת מניות בחינם

