דובאי :  דג'וקוביץ' עלה לחצי הגמר
הסרבי חזר מפיגור מערכה ל-6:2 ,  4:6 ,  0:6 על ליוביצ'יץ' .  בשלב הבא :  מחכה לו בגדאטיס .  בחצי הגמר השני ייפגשו יוז'ני ומלצר
אחרי שרוג'ר פדרר פרש ואנדי מארי הודח כבר בסיבוב הראשון ,  ממשיך נובאק דג'וקוביץ' במסע שלו לעבר הגנה על התואר בטורניר דובאי  ( סך פרסים :  1.6 מיליון דולר .  היום  ( חמישי )  עלה הסרבי המדורג 2 בעולם לחצי הגמר ,  אחרי שניצח את איוון ליוביצ'יץ' הקרואטי  ( 24 בעולם )  6:2 ,  4:6 ,  0:6 .  דג'וקוביץ' יפגוש בחצי הגמר את מרכוס בגדאטיס הקפריסאי ,  שגברה 6:7 ,  1:6 על הגרמני מיכאל ברר .  בחצי הגמר השני ייפגשו יורגן מלצר ומיכאיל יוז'ני .
 במערכה הראשונה הצליח ליוביצ'יץ' לשבור פעמיים את דג'וקוביץ' ולשמור על חבטות ההגשה שלו כשהוא מצליח להשיג שבעה אייסים ,  בדרך ל-2:6 קליל .  במערכה השנייה הצליחו השניים לשמור על חבטות ההגשה ,  עד למשחקון העשירי בו הצליח דג'וקוביץ' לשבור את ליוביצ'יץ' באפשרות השבירה הראשונה שהייתה לו במשחק ולנצח את המערכה השנייה 4:6 .  דג'וקוביץ' המשיך את המומנטום המצוין גם במערכה השלישית וניצח בקלילות 0:6 ,  בדרך לחצי הגמר .
 במשחקים נוספים שנערכו היום ,  ניצח יורגן מלצר האוסטרי  ( 31 בעולם )  את מארין סיליץ' הקרואטי בתוצאה 6:7 ,  5:7 ,  אחרי משחק שנארך מעל שעתיים .  ברבע גמר נוסף ניצח מיכאיל יוז'ני  ( 15 בעולם )  את יאנקו טיפסרביץ' 3:6 ,  4:6 .
 
דובאי :  דג'וקוביץ' עלה לחצי הגמר
הסרבי חזר מפיגור מערכה ל-6:2 ,  4:6 ,  0:6 על ליוביצ'יץ' .  בשלב הבא :  מחכה לו בגדאטיס .  בחצי הגמר השני ייפגשו יוז'ני ומלצר

