כץ : " נצטרך לעשות התאמות כדי לצאת מהמצב הזה "
 הבעלים של הפועל חיפה רומז לפיטורי שלומי דורה אחרי ההפסד לסכנין ,  יכנס ישיבת הנהלה מיוחדת .  בלבול גאה : " זה 0:1 גדול "
 מחריף המשבר בהפועל חיפה .  אחרי שהקבוצה הפסידה היום  ( שבת )  בבית לבני סכנין  ( 1:0 )  והמשיכה את הרצף הרע שלה ,  נדמה כי המרמור בתוך הקבוצה ומחוצה לה רק מתגבר ,  ונכון לסיום המשחק ,  הבעלים יואב כץ לא מתכוון לעת עתה לפטר את המאמן שלומי דורה .  מחר תיערך ישיבת הנהלה ,  כשגורלו של דורה יהיה על הפרק .  למרות שכץ עדיין מתחבט בעניין ,  רוב הסיכויים שמחר יודיע כי המאמן מסיים את תפקידו ,  או שיצרף מאמן או סמכות מקצועית נוספת לקבוצה .
 הבעלים אמר בסיום המשחק : " אנחנו נראים ממש גרוע בתקופה האחרונה ,  הקבוצה לא מצליחה להבקיע כבר מספר משחקים  ( רק שני שערים בששת המשחקים האחרונים ,  ע"ג )  .  אני לא יודע אם זעזוע בצד המקצועי יעזור ,  אבל אנחנו צריכים לעשות התאמות כדי שהקבוצה תצא מהמצב שבו היא נמצאת ".  
כזכור ,  כץ כבר נפגש בתחילת השבוע עם סוכנו של ערן קוליק לגבי האפשרות שיחליף את דורה ,  ולא מן הנמנע כי כבר ביממה הקרובה דורה יפוטר מהקבוצה ובמקומו יגיע קוליק .  הבעלים התייחס לעניין זה ,  ואמר : " בדקתי כל מיני דברים לעתיד ,  אבל כרגע אין לי כוונה לפטר את שלומי דורה ".  
דורה עצמו אמר בסיום המשחק : " אני לא מתכוון להתפטר ,  הקבוצה הזאת כבר הייתה במשבר יותר גדול והצלחנו לצאת ממנו ,  ואני מאמין שגם עכשיו אוכל לצאת לדרך חדשה ".  אגב ,  במהלך ההפסקה דורה שבר על הלוח הטקטי על הרצפה וצעק לשחקנים : " כל השבוע מדברים איתכם על בעיטות חופשיות .  אתם לא מפנימים ?  ". 
בסיום המשחק התגודדו עשרות מאוהדיה מחוץ לתחומי קרית אליעזר ,  והתעמתו עם החלוץ עדן בן בסט .  החלוץ אמר לאוהדים  " בגלל אוהדים כמוכם הקבוצה נראית ככה ",  ועל אף שהדבר הרתיח את האוהדים ,  הם מצדם הסתפקו בקללות ואמרו לו  " תחזור למכבי חיפה ". 
בסכנין זוכרים היטב שבסיבוב שעבר הפועל חיפה דרסה את הקבוצה בבית 0:3 במשחק שהביא לפיטורי ערן קוליק ,  אך הפעם סיימו את המשחק עם חיוך גדול .  סכנין תעשה מחר מאמצים אחרונים לצרף את חלוץ הפועל תל אביב ,  ויקטור מרעי ,  בכדי לחזק את חוד הקבוצה .  הסיכויים שהמהלך יבצע אינם גבוהים ,  מכיוון שעד היום הפועל סירבה לשחרר את החלוץ הצעיר .  
בסיום המשחק נשמע מרקו בלבול מרוצה ,  אך יודע כי הקבוצה עדיין חייבת חיזוק : " היה משחק חוץ קשה והפועל חיפה היו עם הגב לקיר .  זה 0:1 גדול ,  אבל מצפה לנו עוד ליגה קשה והדרך ארוכה .  דווקא היום כשהובלנו ,  היינו צריכים לגמור את המשחק עם 0:2 ולא הצלחנו ,  וזה אומר שאנחנו עדיין חייבים להתחזק .  מה שהביא את הניצחון זה שהשחקנים ביצעו את הוראות בצורה מושלמת ורוח הלחימה שהם הראו ". 
חיים בנון ,  שהיה אחד מהמצטיינים בשדה ,  שמח מאוד בתום המשחק : " זה ניצחון מאוד מתוק שלנו .  אם אני לא טועה ,  לא הצלחנו לנצח שני משחקים ברציפות כמעט שנתיים .  ידענו שהמשחק הזה קריטי בשבילנו ,  גם בשביל להתרחק מהתחתית וגם כדי לקרב את הפועל חיפה לשם ,  שזה מאוד חשוב .  כולם ממשיכים מגמה מאוד חיובית בקבוצה והחלק האחורי אצלנו מתפקד בצורה טובה מאוד .  הפנים של סכנין מועדות רק לכיוון השבוע הבא מול עכו ,  ואני מקווה לראות את דוחא מלא לאחר שני ניצחונות ". 

כץ : " נצטרך לעשות התאמות כדי לצאת מהמצב הזה "
 הבעלים של הפועל חיפה רומז לפיטורי שלומי דורה אחרי ההפסד לסכנין ,  יכנס ישיבת הנהלה מיוחדת .  בלבול גאה : " זה 0:1 גדול "
 
