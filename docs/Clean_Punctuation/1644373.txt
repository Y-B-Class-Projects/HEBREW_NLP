ההסתדרות ואיגוד לשכות המסחר לבג"ץ :  רווחי רשתות השיווק הפרטיות ­הן על גב העובדים
רשתות השיווק הפרטיות עתרו באחרונה נגד צו ההרחבה של שר התמ"ת - מבקשות שהסכם שכר קיבוצי לא יחול עליהן 
" רשתות השיווק הפרטיות ,  בהן לא קיים הסכם שכר קיבוצי ,  עושות את רווחיהן על גב העובדים ,  שאותם הם מעסיקים בתנאים ירודים ",  ­ כך טוענים ההסתדרות ואיגוד לשכות המסחר בפנייתן לבג"ץ .  בפנייה הן מבקשות לסלק על הסף את עתירתן של רשתות השיווק הפרטיות נגד צו ההרחבה בענף.צו ההרחבה שהוציא שר התמ"ת מרחיב את תחולתו של הסכם השכר הקיבוצי שנחתם לפני כמה חודשים בין ההסתדרות לבין איגוד לשכות המסחר .  הצו מחייב את כלל רשתות השיווק בישראל להעניק תנאים מיטיבים לעובדיהם ,  לרבות פנסיה מקיפה ,  תוספת ותק ,  קרן השתלמות ומשכורת 13 מדי שנה .  רשתות השיווק מחסני השוק ,  ויקטורי ,  מחסני להב ,  יינות ביתן ,  סופר דוש וכמעט חינם ביקשו מבג"ץ להורות כי צו ההחרבה לא יחול עליהן ,  בנימוק שהוא גורם לגידול בעלויותיהן.ההסתדרות ואיגוד לשכות המסחר טוענים בבקשתם ,  באמצעות עוה"ד שי תקן ,  קרן קלפר ,  אוהד גלעדי וסיגל סודאי ,  כי חוסר האיזון בין תנאי ההעסקה ברשתות בהן קיים הסכם שכר קיבוצי לבין תנאי השכר הקיימים ברשתות המזון הפרטיות ,  מקנה לרשתות הפרטיות אפשרות להגדיל את רווחיהן על גבם של העובדים שאינם זוכים לבטחון תעסוקתי או לתנאי עבודה ראויים ". עוד טוענים ההסתדרות והאיגוד כי רשתות השיווק הפרטיות מנסות  " לצבוע "  את העתירה ולדמות לה אופי של עתירה בענייני הגבלים עסקיים ,  כאשר לאמיתו של דבר מדובר בתנאי העסקה - תנאים אותם צו ההחרבה מבקש לשפר ,  בכדי ליצור שוויון בתנאי ההעסקה .  העובדים לא יהיו אלה המשלמים את מחיר התחרות בין הרשתות .
 
ההסתדרות ואיגוד לשכות המסחר לבג"ץ :  רווחי רשתות השיווק הפרטיות ­הן על גב העובדים
רשתות השיווק הפרטיות עתרו באחרונה נגד צו ההרחבה של שר התמ"ת - מבקשות שהסכם שכר קיבוצי לא יחול עליהן

