כלל ביטוח בדרך לעסקת נדל"ן של 1.3 מיליארד שקל
חברת הביטוח מנהלת מו"מ לרכישת הנכסים של אמפא .  מדובר באחת מעסקות הנדל"ן הגדולות שנעשו בישראל ,  שיכולה להכפיל את שווי תיק הנדל"ן של כלל ביטוח
 >  >  חברת כלל ביטוח וקבוצת אמפא שבשליטת אחים נקש מנהלות בחודש האחרון מו"מ למכירת תיק הנדל"ן של אמפא בעסקה של כ-1.3 מיליארד שקל נטו .  כלומר ,  כלל תרכוש את הנכסים מבלי ליטול את החובות של אמפא ,  שנאמדים בכמה מאות מיליוני שקלים ושייפרעו בידי המוכרת .  במסגרת ההסכמות העקרוניות בין הצדדים נקבע כי כלל ביטוח תשלם לאמפא סכום ראשוני של 900 מיליון שקל בעבור כל הנכסים של אמפא מלבד מגדל אלקו .  עם השלמת בנייתו והשכרתו של המגדל תרכוש כלל לפחות 50% מהמגדל תמורת כ-400 מיליון שקל נוספים .  התמורה בגין העסקה נקבעה לפי תשואה ממוצעת של 8% על הרווח התפעולי הנוכחי של הנכסים .  ככל הידוע לאמפא יש אופציה עד סוף פברואר להחליט אם לחתום סופית על העסקה .  במקביל למו"מ עם כלל ביטוח ,  בוחנת אמפא את האפשרות להקים באמצעות הנכסים קרן ריט  ( קרן השקעות בנדל"ן הנהנית מתנאי מיסוי מיוחדים )  .  אם העסקה תצא לפועל היא צפויה להגדיל באופן משמעותי את תיק הנדל"ן של כלל ביטוח ,  הנאמד כיום ב-2.5 מיליארד שקל וכולל 20 נכסים בשטח של כ-200 אלף מ"ר ,  מהם 19 בישראל ואחד בלונדון .  עסקה זו ,  אם תושלם ,  יכולה להפוך את כלל לשחקנית השנייה בגודלה בשוק מבחינת הנכסים בקרב חברות הביטוח ,  אחרי מגדל המחזיקה בנכסים בהיקף של כ-5 מיליארד שקל .  כלל ביטוח ,  המנוהלת בידי שי טלמון ,  תממן את העסקה מכספי הנוסטרו  ( תיק חשבונות עצמיים )  ,  מכספי הפוליסות המשתתפות ברווחים ,  וכן מקופות הגמל וקרנות הפנסיה .  תיק הנכסים המניבים של אמפא בישראל כולל בין השאר 50% ממגדל משרדי היוקרה אלקו טאואר ברחוב יגאל אלון בתל אביב ,  אמפא טי.אל.וי  ( tlv )  המושכר למכבי אסותא בחוזים ארוכי טווח ,  בית אמפא הרצליה ,  בית אמצור בהרצליה ,  וכן נכסי נדל"ן נוספים הממוקמים באזורי ביקוש ברחבי ישראל .  אם העסקה תושלם ,  זאת תהיה אחת מעסקות נדל"ן מניב הגדולות ביותר שנעשו אי פעם בישראל - והעסקה הגדולה ביותר שנעשתה אי פעם בידי חברת ביטוח בשוק הנדל"ן המניב בישראל .  קבוצת אמפא ,  המנוהלת בידי שלומי פוגל ,  היא חברת השקעות הפועלת בעיקר בתחומי התעשייה ,  המסחר ,  הפיננסים ,  הנדל"ן וההיי-טק .  משפחת נקש היא מבעלות השליטה בחברת התעופה ארקיע .  המשפחה מחזיקה ,  בין השאר ,  במלון אורכידאה באילת .  מאמפא נמסר בתגובה : " אמפא אינה מוכרת את הנכסים לגורם כלשהו .  החברה מתכוונת להקים קרן ריט על חלק מנכסיה לנוכח התשואה הגבוהה ואיכות הנכסים ".  מכלל ביטוח לא נמסרה תגובה לדברים .
 
כלל ביטוח בדרך לעסקת נדל"ן של 1.3 מיליארד שקל
חברת הביטוח מנהלת מו"מ לרכישת הנכסים של אמפא .  מדובר באחת מעסקות הנדל"ן הגדולות שנעשו בישראל ,  שיכולה להכפיל את שווי תיק הנדל"ן של כלל ביטוח

