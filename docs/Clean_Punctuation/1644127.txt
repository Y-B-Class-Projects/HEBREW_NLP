הסתננה לארץ חמש פעמים כדי לעסוק בזנות
נתינה מרוסיה חשודה שהסתננה לישראל ,  גורשה והסתננה שוב לא פחות מחמש פעמים - במטרה לעבוד בזנות .  בקרוב תגורש פעם נוספת ,  אך היא כבר הצהירה  " אני עוד אחזור "
 נתינה זרה מרוסיה חשודה שהסתננה לישראל לא פחות מחמש פעמים בחמש השנים האחרונות .  האישה ,  כבת 40  ,  נתפסה על ידי צוות פקחי יחידת עוז ירושלים במודיעין .  במנהלת ההגירה חושדים שהאישה מסתננת לישראל בכל פעם מחדש על מנת לעסוק בזנות במסווה של תיירות ,  תוך החלפת זהויות ושינוי המראה .
 ליאור מזרחי ,  פקד בצוות עוז ירושלים סיפר כי  " הפעם הראשונה שהגיעה לישראל הייתה בשנת 2005 ,  אז נכנסה באשרת עבודה עד שגורשה .  בשאר הפעמים הגיעה ארצה כתיירת בזהות שאולה ובאמצעות מסמכים מזויפים והצליחה להערים על המערכת כל פעם מחדש .  פעם אחת אף הסתננה דרך הגבול ממצרים ".  
" בכל פעם שנכנסה ארצה שינתה החשודה זהות ,  כך שהמראה שלה שונה ",  הוסיף מזרחי . " היא שינתה צבע שיער ,  תסרוקות ,  ואפילו עשתה שימוש בעדשות מגע שיגרמו לענייה להיות כחולות .  ובכל פעם שונתה התמונה במסמכים כך שתתאים לזהותה החדשה ". 
לטענת הנתינה הזרה ,  היא הגיעה ארצה על מנת לעבוד במשק בית .  ברשותה נתפס סכום כסף גדול במוזמן והחשד הוא כי לא הרוויחה את הכסף בניקיון .  כעת היא צפויה לעמוד להרחקה מישראל בפעם החמישית .  בחקירתה סירבה האישה למסור דבר על מעשיה ורק אמרה שוב ושוב : " אני עוד אחזור ". 

הסתננה לארץ חמש פעמים כדי לעסוק בזנות
נתינה מרוסיה חשודה שהסתננה לישראל ,  גורשה והסתננה שוב לא פחות מחמש פעמים - במטרה לעבוד בזנות .  בקרוב תגורש פעם נוספת ,  אך היא כבר הצהירה  " אני עוד אחזור "
 
