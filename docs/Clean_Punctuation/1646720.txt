 " עד 2013 יגיעו מכירות איקאה בישראל למיליארד שקל בשנה "
 לקראת פתיחת הסניף החדש של איקאה בראשון לציון מעריכים בכירים ברשת כי הפדיון בחנות יגיע עוד השנה ל-310 מיליון שקל
 >  >   " מכירות איקאה בישראל יגיעו בעוד שלוש שנים ליותר ממיליארד שקל בשנה "  - כך אומר יו"ר איקאה ישראל ,  רון הדסי ,  לקראת פתיחתה של החנות השנייה של הרשת ,  שתתחיל לפעול בראשון לציון ב-9 במארס .  יעד המכירות שמציג הדסי נסמך על פעילות של שלוש חנויות - החנות הוותיקה בנתניה ,  החנות בראשון לציון וחנות שלישית ,  שלפי הדסי תיפתח ב-12 בדצמבר 2012 .  לפי הדסי ,  החנות השלישית תהיה באזור חיפה . " אין לנו עדיין מיקום מדויק ",  הוא אומר . " אני יכול רק להגיד שמדובר בריבוע שתחום בין דרום חיפה ,  צומת יגור ,  צומת אחיהוד ועכו .  זו תהיה חנות גדולה ,  באותם סדרי גודל של החנויות הקיימות ".  הדסי מוסיף כי לאיקאה אין כיום כוונה לפתוח חנות רביעית בישראל . " הפוטנציאל של הרשת עדיין גדול ",  הוא אומר . " מדובר בשוק של 8-10 מיליארד שקל ,  שאנחנו בערך 6% ממנו .  הרשתות הלא מאורגנות עדיין מחזיקות ברוב ענף הריהוט וכלי הבית ,  ויש עוד מה לשים עליו את היד ".  הדסי התייחס לכניסתה הצפויה לישראל של הרשת האוסטרית קיקה ,  הפועלת גם היא בתחומי הריהוט והאביזרים לבית . " אנחנו מניחים שהשוק המאורגן פשוט יגדל ",  אמר . " קיקה היא רשת עם מחזור של מיליארד יורו בשנה בכל העולם ,  בעוד שלאיקאה יש מחזור של יותר מ-23 מיליארד יורו .  בנוסף ,  איקאה היא רשת עולמית וקיקה פועלת בעיקר באוסטריה ובסביבתה .  הם עושים רעש יותר ממה שהם באמת ".  חנות איקאה בראשון לציון ,  שתפעל במתחם מעין שורק ,  תשתרע על פני כ-34 אלף מ"ר .  בהקמתה הושקעו כ-400 מיליון שקל .  תהיה זו החנות הגדולה ביותר של איקאה במזרח התיכון ,  ויעבדו בה כ-500 עובדים .  מנכ"ל איקאה ישראל ,  שלומי גבאי ,  מעריך כי ממארס ועד סוף 2010 יבקרו בחנות כשני מיליון איש והפדיון בה יהיה 310 מיליון שקל .  גבאי מעריך כי בחנות איקאה בנתניה יבקרו 1.8 מיליון איש והפדיון בה יהיה 397 מיליון שקל .  לדבריו ,  אחד ממנועי הצמיחה המרכזיים של הרשת ב-2010 הוא המטבחים .  להערכתו ,  נתח השוק של איקאה בתחום יגדל מ-8% ל-11% .

" עד 2013 יגיעו מכירות איקאה בישראל למיליארד שקל בשנה "
 לקראת פתיחת הסניף החדש של איקאה בראשון לציון מעריכים בכירים ברשת כי הפדיון בחנות יגיע עוד השנה ל-310 מיליון שקל

