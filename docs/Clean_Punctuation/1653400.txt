לחגית באהבה
נשים בעלות כף רגל גדולה אך חיננית ,  אוהבות נעליים יפות ,  אבל אף פעם לא מוצאות אותן .  אנחנו איתרנו נעליים מגניבות שמגיעות עד למידה 46 ! 
לכל אחד הסגנון שלו ,  ופעם היה איש עם סגנון מאוד מיוחד ולהיט ללא תפוגה ,  שטען בקול סדוק שכפות רגליו הן הכרכרה היחידה שלו ,  וכרכרה ,  חייב להיות לה סטייל ,  גם אם בחצות היא נהפכת לדלעת .
 אז אישה ,  את יכולה להפסיק לבכות ולהתגלגל לעבר רחוב גאולה ,  שם תמצאי חנות קטנה וכמעט פינתית בשם נובוריש דוג ,  שמתקיימת כבר מעט פחות משנתיים תחת שרביטו של המעצב והסטייליסט מעוז דהאן  ( 30 )  .  דהאן סיים את לימודיו באסכולה לפני כ-5 שנים ומאז עובד במרץ גם כדי לגרום לנשים הגדולות שבינינו להראות כמו נשים קטנות .
 מעבר לבגדים שמעצב דהאן ,  שלא מפחד משילובי צבעים ומבדים שנוצצים בחושך ,  אפשר למצוא בחנות נעלי אוקספורד ,  המבוססות על דגם ישן נושן ,   ( שאותר בחנות נעליים צדדית ומעופשת ,  עמוסה במלאי ספרדי עתיק )  ,  ועבר טרנספורמציה לדגם יוניסקסי ,  שמגיע עד מידה 46  ( כן כן )  .  הנעליים מעור ,  הסוליה מעץ ,  הייצור מקומי ומגוון האפשרויות בלתי נגמר .  אפשר להשיג משחור חלק ואלגנטי עד לשילובי צבעים מופרכים ומשמחי לבב כמו כסף וירוק ,  נניח ,  שיתאימו נפלאות לאוברול המלטף והצעקני שמופיע בקטלוג ,  ומגיע גם הוא עד מידה מפרגנת .
 דהאן מספר שהתשוקה לנעליים הגיעה ביחד עם החנות ,  שנפתחה בשיתוף עם יותם פרידמן רז ,  שעזב בינתיים והשאיר את דהאן לפתח את פרויקט הנעליים שלו למחוזות חדשים .  ההכרה במצוקתם של אלו שלא משתחלות לכפכפים במידה 38 ,  הגיעה אליו דווקא ממעצב אחר ,  ששון קדם ,  גם הוא מפרגן ומתמחה בעיצוב לנשים בממדים טבעיים .  קדם זיהה את הפוטנציאל הגלום בנעל וביקש מדהאן לעצב עבורו נעליים במידות גדולות ,  לתצוגה שעליה עבד .  אותו הדגם ,  עם הלוגו של קדם טבוע בצדדו ,  הוא שגרם לדהאן להבין שקיים פלח שוק הנמצא במצוקה ,  ושלא כל כך מסובך יהיה לספק לו פתרונות .  
כעת הוא עובד במרץ על כפכפים לקיץ ,  פרויקט מאתגר ולא פשוט בהתחשב בעובדה המעניינת שכל החומרים מגיעים מארץ הקודש ונתפרים כאן בתל אביב .
 עוד מבית היוצר של נובוריש דוג ,  נעלי סניקרס שמגיעות גם הן עד מידה גדולה ,  ואם נגמר - ישמחו לייצר עוד אחת במיוחד בשבילך בהזמנה אישית .  גם נעלי העקב מאוד נאות ,  ומגיעות עד מידה 42 .
 את נעלי האוקספורד אפשר להשיג בנובוריש דוג ברחוב גאולה 51 ,  תל אביב וגם בחנות  " רטרו "  שברחוב קינג ג'ורג' 16 ,  תל אביב ,  ובחנות  " קואלה "  ברחוב בצלאל 2 ,  ירושלים ,  תמורת 500 שקלים בלבד .
 
לחגית באהבה
נשים בעלות כף רגל גדולה אך חיננית ,  אוהבות נעליים יפות ,  אבל אף פעם לא מוצאות אותן .  אנחנו איתרנו נעליים מגניבות שמגיעות עד למידה 46 ! 

