ליגת העל :  בית"ר ירושלים ומכבי נתניה סיימו ב-0:0
ביתר ירושלים ומכבי נתניה קיוו לצאת לדרך חדשה אבל רשמו משחק חלש שהסתיים ב-0:0 .  אוהדי ביתר קיללו את קורנפיין
רק אתמול חגגו מיליארדים ברחבי העולם את השנה החדשה ,  ובאותה נשימה הביעו משאלות ותקוות רבות לשנה הקרובה .  גם בליגת העל היו שהביעו משאלות ,  ושתיים מהקבוצות היו ללא ספק בית"ר ירושלים ומכבי נתניה ,  שתיים מהמאכזבות של הסיבוב הראשון ,  שמצאו את עצמן בתחתית ,  תוך שהן מציגות כדורגל בינוני ומטה .  הערב  ( שבת )  קיבלו שתי הקבוצות הזדמנות לצאת לדרך חדשה ,  אך במקום זאת הציגו את אותו כדורגל שאפיין אותן ב-2010 ובסיבוב הקודם ,  כשסיימו ב-0:0 מאכזב .  נתניה רושמת משחק חוץ חמישי ברציפות בו היא לא מבקיעה ,  בעוד בית"ר נותרת במקום ה-11 ,  ועדיין מסתכלת על מרבית הליגה מלמטה .
 במהלך המחצית הראשונה התחילו מספר אוהדי בית"ר לשיר שירים כנגד יו"ר הקבוצה ,  איציק קורנפיין ,  וקראו קריאות גזעניות .  על פי דיווחים היו ביציע מספר שוטרים סמויים שעצרו חלק מהאוהדים והוציאו אותם מהיציע .  המשחק נפתח בקצב איטי מאוד ,  כששתי הקבוצות מתקשות להגיע אל הרחבות .  מי שהתעוררה ראשונה היתה נתניה ,  שהחלה אט אט להתקרב אל שערו של אריאל הרוש ,  שמצידו התמודד היטב עם כל הנסיונות של האורחים .  חן עזרא היה קרוב שלוש פעמים להעלות את קבוצתו של עטר ליתרון ,  אבל כשל פעם אחר פעם ,  ומן העבר השני נראו הירושלמים כבדים מאוד ,  ומלבד מצב בודד לא סיכנו את שערה של נתניה ,  שירדה אל ההפסקה מאוכזבת ,  כשהיא היתה צריכה להוביל לפחות בשער אחד .  
עזרא המשיך לסכן את שערה של בית"ר גם במחצית השניה ,  אבל הכדורים שלו טסו מעל למסגרת .  בית"ר אמנם לא הרשימה אך ידעה כי ביכולתה לקחת את המשחק והחלה להיכנס לעניינים בדקה ה-70 ,  כששלוש הזדמנויות טובות של שחקניה כמעט ומצאו את הרשת ,  אך דסה ,  יבואה ועזריאל לא הצליחו להכניע את אריאס .  דווקא כשהיה נדמה שהמומנטום עובר לצד של המארחים הגיעה בעיטה נהדרת של אחמד סבע אל הקורה ,  והעירה מעט את נתניה ,  אבל האוויר יצא מריאותיהם של השחקנים בשתי הקבוצות ,  והדקות האחרונות של המשחק עברו ללא סיכון של אף שער .  בית"ר ונתניה נותרות בחלק התחתון של הטבלה ,  וכפי שזה נראה כרגע ,  זה לא עומד להשתנות בקרוב .
 דקה 6 :  טל מעבי התקדם יפה עם הכדור מהאגף השמאלי ,  ושיחרר בעיטה שכמעט והפתיעה את הרוש ,  אך הלכה סנטימטרים מעל למשקוף .  
דקה 15 :  חן עזרא שלח בעיטה חופשית מסובבת מצידה השמאלי של הרחבה ,  הרוש קלט היטב .  
דקה 21 :  חן עזריאל קיבל את הכדור מחוץ לרחבה ,  גבר על המגן שלו ושלח בעיטה שטוחה ולא מספיק חזקה ,  אריאס קלט .  
דקה 26 :  הגבהה של נתניה אל הרחבה סחטה מהרוש הדיפה נוראית היישר אל רגליו של עזרא ,  אבל האחרון לא היה מוכן לכך ואיבד את הכדור .  
דקה 29 :  מהלך נהדר של האורחים כשסבע שלח כדור עם העקב למעבי ברחבה ,  זה שיחרר בעיטה טובה ,  הרוש הדף היישר אל ברכו של חן עזרא ששיגרה את הכדור מעל לשער .  
דקה 39 :  מתפרצת של נתניה הגיעה אל עזרא שניסה לבעוט מ-22 מטרים ,  אבל הכדור הטוב של נעצר על ידי השוער .  
דקה 43 :  אחמד סבע החליט גם הוא לבחון את הרוש עם בעיטה מ-20 מטרים ,  אבל השוער הירושלמי לא התקשה לעצור .  
דקה 53 :  שחקן בנתניה שכב פצוע על הדשא אך התעשת במהירות כשהכדור הגיע אליו ,  ושלח אותו אל חן עזרא שפרץ נהדר מהאגף השמאלי ,  וללא אף שחקן שקרוב אליו ניסה להגביה מעל הרוש שיצא אליו ,  אך הכדור הלך גבוה גבוה מעל לשער .  
דקה 64 :  האם האורחים איבדו את היכולת לכבוש בחוץ ?  התקפה מתפרצת נהדרת של נתניה הגיעה אל מוגרבי בתוך הרחבה ,  אבל הבעיטה שלו נהדפה על ידי הרוש .  
דקה 65 :  ברוכיאן ניסה לסובב את הכדור מבעיטה חופשית אבל אריאס הדף בקלילות החוצה .  
דקה 72 :  אלי דסה הפתיע את נתניה עם בעיטה מצויינת מ-25 מטרים ,  אריאס קלט וכמעט ונכנס עם הכדור אל השער ,  אך הצליח להשתלט עליו לבסוף .  
דקה 73 :  בית"ר המשיכה להתקרב ,  ברוכיאן הרים כדור טוב אל יבואה שנגח מ-6 מטרים מעל לשער .  
דקה 75 :  האגף השמאלי המשיך להיות פעיל ,  בן שושן הרים כדור מצויין אל הרחבה ומצא את חן עזריאל שנגח היטב ,  אבל למרכז השער שם עמד אריאס .  
דקה 83 :  ההזדמנות של המשחק- סבע קיבל את הכדור בצד הימני של הרחבה ,  ובעט טיל אדיר שהכניע את הרוש אבל הימם את הקורה ,  ובית"ר ניצלה משער .  
הרכב בית"ר ירושלים :  אריאל הרוש ,  אלי דסה ,  כריסטיאן גונזאלס ,  תומר בן יוסף ,  אבי ריקן ,  עידן טל  ( שי חדד ,  57 )  ,  משה מישאלוב ,  אבירם ברוכיאן ,  עמית בן שושן  ( טל משעלי ,  85 )  ,  חן עזריאל ,  סמואל יבואה .
 הרכב מכבי נתניה :  קרלוס אריאס ,  אוראל דגני ,  ליאוניד קרופניק ,  מריאנו קפוראלה ,  עומרי בן הרוש ,  עדי נמני  ( דלה ימפולסקי ,  28 )  ,  ניר נחום ,  טל מעבי ,  פיראס מוגרבי ,  חן עזרא ,  אחמד סבע .
 
ליגת העל :  בית"ר ירושלים ומכבי נתניה סיימו ב-0:0
ביתר ירושלים ומכבי נתניה קיוו לצאת לדרך חדשה אבל רשמו משחק חלש שהסתיים ב-0:0 .  אוהדי ביתר קיללו את קורנפיין

