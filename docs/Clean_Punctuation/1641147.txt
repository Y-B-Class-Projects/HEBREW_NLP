נתן חץ בתצהיר לביהמ"ש : " דודי ויסמן אמר לי :  מי שתוקע לי סכין בגב ,  אתקע לו סכין בבטן "
 לפי חץ ,  ויסמן ניסה להפחידו כשרמז על ניתוק הקשר העסקי עם משפחת ורטהיים ,  שותפה עסקית של חץ
 >  >  בעלי שליטה אינם אוהבים להגיש תצהירים לבתי משפט .  על תצהיר חייבים להיחקר בבית המשפט והחשיפה התקשורתית מביכה .  לדוגמה ,  מו"ל  " ידיעות אחרונות ",  ארנון מוזס ,  העדיף לסיים בפשרה את הסכסוך מול העיתונאי מרדכי גילת ולא להגיש תצהיר לבית הדין האזורי לעבודה .  בסוף נובמבר 2009 הגיש נתן חץ ,  מבעלי אלוני חץ ,  תצהיר עדות ראשית חמור נגד בעל השליטה ברבוע כחול דודי ויסמן .  לדברי חץ ,  ויסמן איים עליו שיפגע בבעל מניות של אלוני חץ ,  אם חץ לא יבטל עסקה להשכרת מרכולים שבשכירות רבוע כחול למתחרה שופרסל . " ויסמן נקט לשון בוטה מאוד ואף באיומים שונים .  בין היתר ,  איים שאם לא אבטל את העסקה עם צד ג'  ( שופרסל )  ,  הוא יקשה עלי  ( בלשון המעטה )  במקומות אחרים ,  תוך רמיזה  ( ואף יותר מכך )  לכך שהוא ידאג שרבוע כחול תפעל כנגד בעל מניות של אלוני חץ בדרך של הפסקת רכישת מוצרים ממנו בסניפי רבוע כחול ",  מסר בתצהיר . " ויסמן התבטא באופן קשה כאשר אמר לי 'מי שתוקע לי סכין בגב ,  אני תוקע לו סכין בבטן' .  אני ,  שלא הבנתי את כוונת המשפט ,  שאלתי למה הכוונה .  ויסמן השיב לי שהוא מתכוון לפגוע באמות דרך השותפים שלה חץ לא מדווח בתצהיר מיהו בעל המניות .  סביר כי כיוון למ .  ורטהיים אחזקות ולבני משפחתו של מוזי ורטהיים שהם בעלי השליטה במ .  ורטהיים אחזקות .  ויסמן יכול לפגוע בעסקי ורטהיים אם יחליט שלא לרכוש את מוצרי החברה המרכזית למשקאות קלים או לדחוק אותו לקרן זווית במרכולי רבוע כחול .  הדברים נכונים ביתר שאת לאחר מיזוג טרה לחברה המרכזית ב-2004 .  חץ אמר לוויסמן כי  " ההתבטאות חמורה ביותר "  וביקש שלא יתבטא כך .  ויסמן ,  מצדו ,  ביקש שחץ יבחן אם העסקה מול צד ג' סגורה .  למחרת התקשר חץ לטלפון הנייד של ויסמן .  ויסמן לא ענה וחץ השאיר הודעה שהעסקה גמורה .  סופרמרקט בגבעתיים במאי 2009 הגישה אמות השקעות ,  שמוזגה לאלוני חץ ,  תביעה נגד רבוע כחול לסילוקה ממרכול שהושכר לה ברחוב ויצמן בגבעתיים .  לפי הנטען ,  רבוע כחול היתה צריכה לפנות את הנכס בסוף נובמבר 2009 .  סכסוך זה נוגע לכריתת הסכם של שופרסל עם אמות לשכירת המבנים מבלי שרבוע כחול ידעה על כך .  באחרונה הסתיים הסכסוך בין אמות לרבוע כחול בפשרה .  רבוע כחול התחייבה לפנות את הסופרמרקט בגבעתיים עד סוף יוני השנה .  לגבי ארבעה מרכולים אחרים של רבוע כחול נקבעו תקופות סיום חוזה בשנתיים הקרובות .  עם זאת ,  שלושה מרכולים נוספים שהיו אמורים לעבור לשופרסל יישארו בשכירות רבוע כחול ,  מה שנחשב הישג לא מבוטל לחברה של ויסמן .  במסגרת הסכם הפשרה ,  התחייבה רבוע כחול למחוק את כל הערות האזהרה לטובתה בטאבו בנוגע למרכולים הנמצאים ולהצהיר כי היא בגדר שוכרת בלבד ולא בגדר דייר מוגן . " טענת רבוע כחול לפיה היו לה ציפיות לגיטימיות להישאר בנכס לנצח ,  וכי זו היתה כוונת הצדדים ,  סותרת בעליל את הסעיפים בהסכם השכירות ",  טען חץ בתצהירו .  לדבריו ,  בעקבות רכישת מניות אמות בידי אלוני חץ נוהלו מגעים בין נציגי אמות לנציגי רבוע כחול בדבר אפשרות המשך השכרת הסניף וסניפים נוספים .  לפי חץ ,  רבוע כחול סירבה להעלות את דמי השכירות ב-50% והסכימה להעלאה של 3% בלבד .  הוא הכחיש כי אמות היתה חייבת לנהל משא ומתן עם רבוע כחול והיא עשתה כן כ"התנהגות ג'נטלמנית "  כלפי שוכר קיים .  מה הרגיז את ויסמן ?  חץ מציין בתצהירו כי לפני פרשה זו לא הכיר את ויסמן . " ויסמן פגש בי באקראי באירוע 100 dun's ",  סיפר , " הוא עידכן אותי שיש בינינו קשר משפחתי רחוק והציע לקבוע פגישה עסקית לא מוגדרת ".  חץ הסכים והשניים נפגשו ב-15 במאי 2007 . " דיברנו על עסקי נדל"ן ברחבי העולם והחלפנו דעות ,  כל אחד מניסיונו האישי .  כאילו אגב אורחא העלה ויסמן את נושא הארכת תקופות שכירות של מספר סניפים שונים לרבוע כחול בהם הסניף בגבעתיים ".  לפי חץ ,  יו"ר אמות ,  הוא אמר לוויסמן כי מנכ"ל אמות ,  אבי מוסלר ,  כבר סיכם עסקה עם שופרסל בנוגע להשכרת סניפים אלה ואף העביר לחברה מקדמה בגובה שנת שכירות . " ויסמן התרגז מאוד ",  תיאר חץ . " הוא מסר לי במלים כאלה או אחרות כי הוא עומד על כך שתקופת השכירות בגין נכסים אלה תוארך לעשר שנים נוספות ..  .  ולדעתו אסור לנו להשכיר אותם לאחרים ".  לדברי חץ ,  ויסמן הציע שמומחה יעריך את דמי השכירות הראויים .  דודי ויסמן סירב להגיב על הדברים .  אמות יוצגה על ידי עורכי הדין עופר צור וענבל אביעד ממשרד גורניצקי ושות' .  רבוע כחול יוצגה על ידי עורכי הדין שלמה שפיר ורם פרייס ,  ממשרד שלמה שפיר ושות' .
 
נתן חץ בתצהיר לביהמ"ש : " דודי ויסמן אמר לי :  מי שתוקע לי סכין בגב ,  אתקע לו סכין בבטן "
 לפי חץ ,  ויסמן ניסה להפחידו כשרמז על ניתוק הקשר העסקי עם משפחת ורטהיים ,  שותפה עסקית של חץ

