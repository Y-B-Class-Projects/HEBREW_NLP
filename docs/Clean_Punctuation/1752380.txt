חמישה עובדים במשרד המבקר משתכרים יותר מפרס ומנתניהו
בלעדי שני עובדים במשרד משתכרים יותר מ-50 אלף שקל בחודש .  למבקר יש סמכות לקבוע לעצמו את תקציבו ,  את מספר עובדיו ואת שכרם ,  ולממונה על השכר באוצר אין שום סמכות להתערב
 >  >  שיאני השכר במשרד מבקר המדינה הם שני משנים למנכ"ל :  האחד משתכר 51,118 שקל ,  והשני 50,541 שקל בחודש  ( ברוטו )  - כך עולה מבדיקה שערך themarker לגבי שכר עובדי המדינה ב-2009 .  יש לציין ששכרם של משנה למנכ"ל בשירות המדינה היא 28 אלף שקל ברוטו בחודש בלבד .  במקומות השלישי עד התשיעי מדורגים עובדים ששכרם 34.6-49.5 אלף שקל בחודש .  תשעת הבכירים בעלי השכר הגבוה במשרד מבקר המדינה הם חמישה משנים למנכ"ל המשמשים מנהלי חטיבות במשרד ,  יועצת משפטית למשרד מבקר המדינה ,  מנהלת נציב תלונות הציבור וסגניתה וכן יועצת משפטית לנציבות תלונות הציבור .  מניתוח שכרם של אלה עולה כי חמישה עובדים משתכרים יותר מנשיא המדינה שמעון פרס ומראש הממשלה בנימין נתניהו ,  ושכרם החודשי נע בין 47,601 שקל ל-51,118 שקל .  שכרו של נשיא המדינה הוא כ-47 אלף שקל ושל נתניהו כ-41 אלף שקל .  שכרם של ארבעה בכירים נוספים במשרד המבקר נע בין 34,622 ל-46,727 שקל .  שכרם של העובדים האלה גבוה משכרו החודשי של חבר כנסת - 33,463 שקל ,  ושכרם של כמה מהם עולה על שכרו של מבקר המדינה עצמו ,  שמשתכר 37,719 שקל בחודש - שכר השווה לשכר של שר בממשלה .  גם נגיד בנק ישראל ,  סטנלי פישר ,  משתכר כשר .  שכרו של מנכ"ל המשרד ,  מוטי בסר ,  הוא כשל שכר ח"כ והוא נמוך משכרם של בכירים במשרד הכפופים לו .  עובדי משרד המבקר אינם נכללים בדו"ח השכר השנתי ל-2009 שפירסם לפני כשבועיים הממונה על השכר באוצר ,  אילן לוין .  שכרם של עובדי משרד מבקר המדינה גבוה לעומת שכרם של עובדי מדינה בתפקידים ובדרגות מקבילות ,  מאחר שהם נהנים מתוספת ייחודית הנקראת  " תוספת מבקר המדינה ".  למבקר יש סמכות לקבוע לעצמו את תקציבו ,  את מספר עובדיו ואת שכרם ,  ולממונה על השכר אין שום סמכות להתערב .  בחודשים האחרונים מתנהל עימות בין לינדנשטראוס לבין לוין .  לוין דרש לפקח על שכר עובדי משרד המבקר ,  בעוד לינדשטראוס טען שאין ללוין סמכות לעשות כן ,  בשל עצמאות מבקר המדינה .  בדיון שנערך ביולי 2010 בעניין אמר לוין בדיון כי  " במשרד מבקר המדינה יש רמות שכר שיוצרות בעיה .  המשנים למנכ"ל המשרד משתכרים 41-45 אלף שקל בחודש ,  בעוד ששופט מחוזי מרוויח כ-40 אלף שקל בחודש .  רמות השכר במשרד המבקר הן לא סבירות בשירות הציבורי ".  לינדנשטראוס השיב לו : " לא יהיה פקיד ממשלתי אפילו בדרגה הבכירה ביותר שיקבע מסמרות לגבי שכר עובדי מבקר המדינה ".  לאחר דברי המבקר עזב לוין את הישיבה .  מדו"ח של מרכז המחקר והמידע בכנסת ל-2009 ,  שהונח ביולי 2010 על שולחנה של הוועדה לביקורת המדינה ,  עולה כי השכר החודשי ברוטו של 60 עובדים במשרד מבקר המדינה גבוה מ-30 אלף שקל בחודש .  עלות ההעסקה הממוצעת של כלל העובדים ב-2008 היתה 23.7 אלף שקל ,  לעומת 22.9 אלף שקל ב-2007 ,  גידול של 3.1% .  לפי נתוני משרד מבקר המדינה ,  עלות ההעסקה של עובדים בדרג המנהל ב-2008 היתה 13 אלף שקל ,  לעומת עלות העסקה של כ-27.6 אלף שקל לעובדים בדרג הביקורת .  לפי הדו"ח ,  בין 2008 ל-2009 חל גידול של 9.8% ,  או של 14.3 מיליון שקל ,  בסך הוצאות השכר של משרד מבקר המדינה .  רוב הגידול נבע מעלות השכר לעובדים ,  שקיבלו תוספת של 9.2% ,  ומיעוטו נבע מגידול בשיעור של 0.6% בסך העובדים הממוצע בפועל .  במשרד מבקר המדינה אמרו אתמול בתגובה כי עובדים חדשים שייקלטו לעבודה במשרד מבקר המדינה יהנו מתנאי שכר שונים ויוכרו כ"דור ב' ":   " הוועדה הציבורית לדור ב' במשרד מבקר המדינה ונציבות תלונות הציבור בראשות נשיא בית המשפט המחוזי בתל אביב בדימוס ,  אורי גורן ,  סיימה את עבודתה .  הוועדה המליצה להנהיג שכר דור ב' לעובדים חדשים שייקלטו במשרד .  כעת מתקיימת פעילות במשרד על יישום ההמלצה ". 

חמישה עובדים במשרד המבקר משתכרים יותר מפרס ומנתניהו
בלעדי שני עובדים במשרד משתכרים יותר מ-50 אלף שקל בחודש .  למבקר יש סמכות לקבוע לעצמו את תקציבו ,  את מספר עובדיו ואת שכרם ,  ולממונה על השכר באוצר אין שום סמכות להתערב

