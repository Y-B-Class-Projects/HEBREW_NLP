באוהאוס רכשה בניין לשימור במתחם לבונטין בת"א ב-19 מיליון ש'
העסקה מצטרפת לשורת עסקות שנחתמו בשנים האחרונות במתחם.הבניין ,  הניצב על מגרש בשטח של 1.1 דונם בפינת הרחובות מקווה ישראל והחשמל בתל אביב ,  צפוי לעבור שיפוץ וחידוש
 >  >  חברת באוהאוס שבבעלות עמוס וינברגר ויעקב קוטלר רכשה בניין מגורים במתחם לבונטין בתל אביב תמורת 19 מיליון שקל .  מדובר בבניין לשימור מחמיר בפינת הרחובות מקווה ישראל 23 ורחוב החשמל 31 ,  שניצב על מגרש בשטח 1.1 דונם .  בבניין 3 קומות שבהן 12 דירות מגורים המושכרות לשוכרים שונים ,  בהם שני דיירים מוגנים .  קומת הקרקע משמשת למטרת מסחר ,  ובה פועלים מספר עסקים ובהם מוסך .  שטחו הבנוי של הבניין הוא כ-1,550 מ"ר .  על פי הערכות ,  ההכנסות משכירות כיום נעות סביב 40 אלף שקל בחודש .  עם זאת ,  בבניין טמון פוטנציאל עצום להגדיל את ההכנסות משכירות עם חידושו בעתיד ועם תוכניות של יזמים רבים לחידוש מתחם לבונטין .  מכיוון שזהו בניין לשימור מחמיר ,  אין אפשרות להגדיל את קומות המגורים בו ,  אך השימור שלו יקנה לבעליו החדשים זכויות בנייה ,  שאותן יוכלו לנייד לבניינים אחרים בעיר .  מוכרי הבניין הם בני משפחת רובינשטיין ,  צאצאי הקבלן אהרון רובינשטיין .  הם יוצגו על ידי עורך הדין אייל דוידי .  המשפחה אישרה את הידיעה .  יעקב קוטלר מבעלי חברת באוהאוס סירב להגיב .  עסקה זו מתווספת לשורה של עסקות שנסגרו בשנים האחרונות במתחם לבונטין על ידי יזמים שונים ,  שמאמינים כי למתחם יש פוטנציאל גדול להתפתח ולהדביק את המחירים הגבוהים באזור שדרות רוטשילד שבמרחק מאות מטרים ספורים משם .  במארס 2007 רכשו חברת בנייני העיר הלבנה ושותפיה את מתחם בית הקבלן ,  שנמצא בין הרחובות מקווה ישראל ולבונטין וכולל 4 בניינים ,  תמורת 41.2 מיליון שקל .  בינואר 2008 רכשה בנייני העיר הלבנה עם שותפים אחרים גם את מתחם בית הפניקס ,  שכולל 4 בניינים נוספים ברחוב הרכבת ומקווה ישראל ,  תמורת 85 מיליון שקל .
 
באוהאוס רכשה בניין לשימור במתחם לבונטין בת"א ב-19 מיליון ש'
העסקה מצטרפת לשורת עסקות שנחתמו בשנים האחרונות במתחם.הבניין ,  הניצב על מגרש בשטח של 1.1 דונם בפינת הרחובות מקווה ישראל והחשמל בתל אביב ,  צפוי לעבור שיפוץ וחידוש

