אירן :  מוכנים לתוכנית החלפת אורניום בחו"ל
דובר משרד החוץ האירני אמר שארצו מוכנה לדון בתוכנית החלפת האורניום שלה תמורת דלק גרעיני ,  אך סייג כי היא צריכה להתבצע בשלבים .  בתוך כך ,  ארה"ב החלה במגעים בנוגע לסנקציות בינ"ל
אירן מוכנה לשלוח את האורניום שלה להעשרה בחו"ל תמורת דלק גרעיני ,  כך אמר היום  ( שלישי )  דובר משרד החוץ האירני רמין מהמנפרסט .  הדובר הוסיף שההחלפה תתבצע במספר שלבים ,  כך דיווחה סוכנות הידיעות הצרפתית .
" אם העיקרון הזה יהיה מקובל על הצדדים האחרים ,  נוכל לדון בפרטים הנוספים ,  במיוחד ,  היכן יתבצע החילוף .  חלק העלו את השמות של יפן ,  ברזיל ,  טורקיה או אפילו האי האירני קיש .  על כל אלה אפשר לדון ",  אמר מהמנפרסט .  לפני כמה ימים אמר שר החוץ האירני מנושהר מותקי שארצו פתוחה לאפשרות של ביצוע ההחלפה על אדמת טורקיה .  
במקביל ,  ארצות הברית החלה במגעים עם עמיתיה בניסיון לגבש תמיכה בסיבוב נוסף של סנקציות נגד אירן ,  כך מסר אתמול ראש מטה הסוכנות לביטחון לאומי .  דניס מקדנה אמר כי ממשל אובמה יערוך בדיקה מחודשת של האופציות נגד אירן בשנה החדשה וכעת הוא אומד את הלך הרוח של בנות בריתה של ארצות הברית לגבי הצעד הבא בתהליך .  לדבריו ,  האפשרויות של סנקציות חד-צדדיות או של האו"ם נמצאות על הפרק ,  כך דיווחה רשת  " פוקס ".   בתוך כך ,  לאור ההפגנות האלימות בימים האחרונים ,  בכירים בממשל האמריקאי חוששים שסנקציות רחבות שייפגעו באזרחי אירן ייתפסו כחמורות מדי בקרב הקהילה הבינלאומית ,  ואף עלולות לעורר התנגדות בקרב האוכלוסייה האירנית .
 
אירן :  מוכנים לתוכנית החלפת אורניום בחו"ל
דובר משרד החוץ האירני אמר שארצו מוכנה לדון בתוכנית החלפת האורניום שלה תמורת דלק גרעיני ,  אך סייג כי היא צריכה להתבצע בשלבים .  בתוך כך ,  ארה"ב החלה במגעים בנוגע לסנקציות בינ"ל

