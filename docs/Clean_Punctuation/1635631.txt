עובדי השק"ם בצה"ל יפתחו מחר בשביתה
במחאה על הרעה בתנאי העסקתם החליטו עובדי השק"ם לפתוח ממחר בבוקר בשביתה .  יו"ר ועד העובדים : " ההנהלה עורכת מהלכים שפוגעים בזכויות העובדים "
 עובדי השק"ם ישביתו מחר  ( שני )  את כלל סניפי השק"ם בבסיסי צה"ל .  העובדים מוחים על הרעה בתנאי העסקתם ועל מצב של אי וודאות לגבי המשך העסקתם .  מדובר בעובדי חברת ש.י.ר.ן ,  חברת הבת של האגודה למען החייל ,  המפעילה את כלל סניפי השק"ם בבסיסי צה"ל אשר הצטרפו לאחרונה להסתדרות .  העובדים יפגינו מול בנייני הקריה בתל אביב .
 בחברת ש.י.ר.ן מועסקים כ-180 עובדים הפרוסים ברחבי המדינה בלמעלה מ-50 סניפים בבסיסי צה"ל ועוד 270 סניפים הפועלים על ידי חיילים ומפוקחות על ידי עובדי ש.י.ר.ן .  
122 מתוך 180 העובדים נזקקים להשלמת הכנסה למרות שבהסכם הקיבוצי ההנהלה מחויבת לשלם שכר מינימום .  בנוסף ,  טוענים העובדים כי קיימת חוסר ודאות באשר לעתידם התעסוקתי שכן המשך פעילותה של ש.י.ר.ן מותנה במכרז או בשינוי התקנות של משרד הביטחון .  העובדים דורשים לנהל הידברות באשר לביטחונם התעסוקתי .
 יו"ר ועד העובדים ,  חיים יעיש ,  אמר כי  " ההנהלה עורכת מהלכים פוגעניים וחד צדדיים בזכויות העובדים תוך התעלמות מוחלטת מוועד העובדים ואף בניגוד להסכם הקיבוצי .  לא ייתכן שההנהלה מחרימה את הוועד וקובעת החלטות הנוגעות לגורלם של עובדי החברה וביטחונם התעסוקתי מבלי להתייעץ איתנו .  מחר אנו משביתים את כלל השקמיות במדינה ונערוך הפגנה מול משרד הביטחון ". 

עובדי השק"ם בצה"ל יפתחו מחר בשביתה
במחאה על הרעה בתנאי העסקתם החליטו עובדי השק"ם לפתוח ממחר בבוקר בשביתה .  יו"ר ועד העובדים : " ההנהלה עורכת מהלכים שפוגעים בזכויות העובדים "
 
