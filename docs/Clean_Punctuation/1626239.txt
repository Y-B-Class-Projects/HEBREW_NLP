אושר בקריאה ראשונה :  לא יימכר אלכוהול בלילה
לפי הצעת חוק ממשלתית ,  תיאסר מכירת משקאות משכרים בין 23:00 בלילה ל-7:00 בבוקר .  השר אהרונוביץ' : " קיים קשר ברור בין שימוש מופרז באלכוהול להסתברות להתנהגות אלימה "
 הכנסת אישרה הערב  ( שני )  בקריאה ראשונה את הצעת חוק  " המאבק בתופעת השכרות ".  לפי ההצעה ,  תהיה חובת סימון אזהרה על בקבוקים של משקה משכר ,  ואי סימון ייחשב להפרה של תנאי רישיון העסק .  בנוסף ,  ייאסר למכור משקאות משכרים בין השעות 23:00 ל-7:00 בבוקר ,  למעט במספר מקומות שיהיו מותרים .  קצין משטרה יוכל לסגור מקומות שמוכרים בהם משקה אלכוהולי בניגוד לחוק .
 השר לביטחון פנים ,  יצחק אהרונוביץ' אמר במהלך הדיון כי , " מחקרים שנערכו בנושא מצביעים באופן ברור על הקשר שבין שימוש מופרז באלכוהול וההסתברות להתנהגות אלימה של המשתמש כלפי הסביבה וכלפי עצמו .  אנו עדים לאחרונה לדיווחים אודות היקפיה הנרחבים של תופעת השכרות וצריכה מופרזת של משקאות משכרים ,  ובייחוד על חומרתה של התופעה בקרב בני הנוער ". 
לדבריו , " הנתונים בנושא צריכת אלכוהול ,  בייחוד בקרב בני נוער מטרידים ביותר .  ישנה החמרה בכל הנוגע לגיל התחלת השתייה בישראל ,  כאשר גיל זה הולך ויורד .  19% מהבנים ו-8% מהבנות בגיל 11 שתו משקאות אלכוהוליים לפחות פעם בשבוע ,  נתון המדרג את ישראל בפרמטר זה במקום השני באירופה .  כרבע מהתלמידים בני 17-15 שתו לשכרה לפחות פעם אחת במהלך החודש שקדם לסקר ושליש מהם השתכרו לפחות פעם אחת במהלך השנה ,  מתוכם 7 אחוז מעל 5 פעמים .  עוד עולה ,  כי חמישית מהתלמידים הנוהגים ,  נהגו תחת השפעת אלכוהול ".   
" לאור כל זאת ",  אמר אהרונוביץ' , " מטרת החוק המוצע היא להתמודד עם תופעת השכרות על היבטיה והשלכותיה השליליות ,  וזאת ,  בין היתר ,  על ידי הגבלת מכירתם וצריכתם של משקאות משכרים בזמן ,  במקום ובאופן .  המוצע הוא פרי עבודת מחקר מקיפה שנערכה לגבי מודלים שונים המיושמים בעולם ואשר הוכיחו יעילות רבה בצמצום התופעה .  במקביל לאישור הצעת חוק זו ,  אשר מהווה נדבך ראשון בתכנית ,  יוצאת לדרך גם תכנית אכיפה מוגברת של משטרת ישראל הממוקדת בנושא ". 

אושר בקריאה ראשונה :  לא יימכר אלכוהול בלילה
לפי הצעת חוק ממשלתית ,  תיאסר מכירת משקאות משכרים בין 23:00 בלילה ל-7:00 בבוקר .  השר אהרונוביץ' : " קיים קשר ברור בין שימוש מופרז באלכוהול להסתברות להתנהגות אלימה "
 
