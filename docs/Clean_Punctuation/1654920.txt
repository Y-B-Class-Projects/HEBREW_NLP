השתיקה המהדהדת של זהבית כהן
כשקרן איפקס סיכמה על רכישת 76% מפסגות ב-2.35 מיליארד שקל ,  היה בית ההשקעות מותג ללא רבב .  ואולם שלושה חודשים לאחר מכן ,  חקירת הנהלת פסגות מעלה סימן שאלה סביב קיום העסקה
 >  >  ב-13 בדצמבר 2009 חתמה מנכ"לית קרן איפקס ישראל ,  זהבית כהן ,  על אחת העסקות הגדולות במשק הישראלי בשנים האחרונות .  אחרי משא ומתן ארוך ,  סיכמה קרן איפקס על רכישת 76% מבית ההשקעות הגדול בישראל ,  פסגות ,  תמורת 2.35 מיליארד שקל מידי קרן יורק .  העסקה שיקפה לפסגות שווי של כ-3.6 מיליארד שקל ,  בהתחשב בעודף הנכסים השלילי של פסגות .  היה זה הסכום הגבוה ביותר ששולם אי פעם על בית השקעות בישראל .  איפקס שילמה את הסכום העצום על בית השקעות רווחי הנהנה מרווח ebitda  ( רווח בניקוי מס ,  פחת והוצאות מימון )  של קרוב לחצי מיליארד שקל בשנה .  למרות זאת ,  עסקת פסגות היתה יקרה בהשוואה לעסקות דומות שנעשו בשוק ב-2009 לרכישת בתי ההשקעות אקסלנס ודש איפקס .  קרן איפקס שילמה יותר בגלל כמה דברים .  היא שילמה יותר על מה שהיה מבחינתה מותג מלכותי ללא רבב ,  על מי שהיו מבחינתה המנהלים הכי טובים בשוק ההון - שהובילו את בית ההשקעות למובילות מוחלטת בשוק הישראלי - וכנגזר מזה שילמו על הצמיחה העתידית הכמעט מובטחת של פסגות .  שלושה חודשים לאחר מכן ,  כשהעסקה עוד לא נסגרה סופית ,  המפה נראית מעט אחרת .  חקירת אנשי ההנהלה הבכירה של פסגות שלשום תחת אזהרה - בחשד שקיבלו דיווחים שוטפים על ההתנהלות הבעייתית של חשבון הנוסטרו של בית ההשקעות - הבהירה כי הפרשה רחוקה מלהיות סגורה .  החשש כי הפרשה תפגע בשדרה הניהולית של פסגות גבר והתקווה כי הפרשה תיחתם בתחומי המנהלים לשעבר של הנוסטרו של פסגות פחתה .  המנהלים שעליהם שילמה כהן מיליארדים נמצאים כעת תחת חקירה ,  המותג איבד את ניקיונו המוחלט והצמיחה מובטחת פחות .  אם לא די בבעיות בפסגות עצמו ,  בחודשים האחרונים גוברת המתקפה הציבורית והפוליטית על דמי הניהול הגבוהים הנגבים מהציבור על חסכונות הפנסיה שלו בשוק ההון ,  מתקפה שעלולה לפגוע ברווחיות בתי ההשקעות .  לכך ניתן לחבר את העובדה שהשווקים נמצאים בתקופה של היסוס וחוסר ודאות יחסית לאווירת האופטימיות במועד הסיכום על עסקת פסגות .  פסגות עדיין מוביל את שוק ההון המקומי ,  אבל אתמול גדל סימן השאלה מעל עסקת פסגות-איפקס .  כהן והאנשים שאותם היא מייצגת בישראל הם אנשי עסקים .  גם אם לא ייסוגו מהעסקה - ההתרחשויות האחרונות עשויות להיות עילה לניסיון שיפור עמדות מול קרן יורק לגבי מחיר העסקה .  באיפקס סירבו אתמול להתייחס לעסקה ולאפשרות כי הפרשה תשפיע עליה .
 
השתיקה המהדהדת של זהבית כהן
כשקרן איפקס סיכמה על רכישת 76% מפסגות ב-2.35 מיליארד שקל ,  היה בית ההשקעות מותג ללא רבב .  ואולם שלושה חודשים לאחר מכן ,  חקירת הנהלת פסגות מעלה סימן שאלה סביב קיום העסקה

