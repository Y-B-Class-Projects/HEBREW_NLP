הפועל פ"ת תרוויח חמישה אחוז ממכירת דודו ביטון
כך עולה מתוך ההסכם עם טוברוק ,  שהשאילה בתמורה את כל שחקניה בחינם .  במועדון שוקלים להתלונן על השופט תבריזי
הפועל פתח תקוה תוכל להרוויח חמישה אחוז ממכירה עתידית של דודו ביטון לקבוצה ישראל או כל קבוצה באירופה ,  כך עולה מתוך סעיף נוסף בהסכם של הקבוצה עם בית"ר טוברוק .  ההסכם מונה ארבעה סעיפים ובתוכו מפורט כי השחקן יוכל להשתחרר במועד ההעברות לקבוצה באירופה ,  ובכל סוף עונה גם לקבוצה ישראלית .  סעיף נוסף מדבר על העברת השחקן ללא תמורה .  בנוסף ,  אריק איזיקוביץ' הוא היחיד שינהל את המשא ומתן .  הסעיף הרביעי מדבר על חלוקת האחוזים ממכירת השחקן ,  כפי שנחשפו קודם לכן .  
יש לציין כי בהסכם בין הצדדים מובא כי כל ארבעת השחקנים שעברו מטוברוק לפתח תקוה ,  כולל רפי דהן ,  אלון תורג'מן וניסן אלקלעי  ( חתומים לארבע שנים )  ,  יעברו בכל עונה בהשאלה על פי הסכמה של איזיקוביץ' ,  אך בחינם . " ההסכם הזה טוב לפתח תקוה ",  אמר איזיקוביץ' אמש . " השחקנים שלה חתומים לטווח ארוך והושאלו ללא תמורה .  שני המועדונים עובדים בשיתוף פעולה מלא ".  כזכור ,  מיד לאחר חשיפת ההסכם הקודם הודיעו בפתח תקוה כי הם שוקלים שלא לאפשר לביטון להיכלל בסגל למשחק נגד מכבי חיפה .  החלוץ ,  שלא שיחק אתמול בגלל פציעה ,  צפוי להיכלל בסופו של דבר בסגל .
 פרשת האיומים לכאורה ,  של איתן תבריזי על הקשר רפי דהן ,  רחוקה מלהסתיים .  בהפועל פתח תקוה שוקלים לפנות לאיגוד השופטים או להתאחדות לכדורגל ולהתלונן על השופט .  ייתכן שהמועדון יבקש מהאיגוד שתבריזי לא ישפוט יותר במשחקי הקבוצה .  כפי שפורסם אמש מיד לאחר המשחק ,  דהן טען כי תבריזי קרא לעברו : " אם לא תסתום את הפה ,  אנגח לך בראש ".  תבריזי הכחיש אמש את הדברים ,  אבל גורם במועדון אמר : " בכל מדינה אחרת ,  היו חוקרים .  רק כאן זה לא מעניין את אף אחד ". 
החלוץ עידן אקסברד ,  שכבש אמש בהפסד 3:2 בדרבי ,  החל להתאמן באופן אישי אצל מאמן החלוצים אלון מזרחי .  האווירון מאמן גם את חלוצי מכבי חיפה ,  מוחמד גדיר ושלומי אזולאי ,  ואת כל חלוצי מכבי פתח תקוה .
 
הפועל פ"ת תרוויח חמישה אחוז ממכירת דודו ביטון
כך עולה מתוך ההסכם עם טוברוק ,  שהשאילה בתמורה את כל שחקניה בחינם .  במועדון שוקלים להתלונן על השופט תבריזי

