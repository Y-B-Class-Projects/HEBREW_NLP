מחברי דו"ח ה-OECD לישראל : " להשקיע בחינוך ותחבורה ;  להדק הפיקוח על בתי הספר החרדיים "
 הכלכלן פיליפ המינגס :  שיעור העוני בישראל - שעלה מאז שנת 2000 ל-20% - גבוה מהממוצע במדינות ה-OECD
רבים מהתלמידים בישראל חסרי יכולות בסיסיות ופערי ההשכלה בין האוכלוסייה הערבית והחרדית לבין שאר האוכלוסייה מגבילים את פוטנציאל הצמיחה של ישראל - כך אמרו כלכלני ה-oecd פיטר ג'ארט ,  פיליפ המינגס ושרלוט מוזר ,  מחברי הדו"ח על כלכלת ישראל ,  בפאנל שנערך באוניברסיטה העברית בירושלים ." רבים מהסטודנטים הישראלים חסרים יכולות בסיסיות .  התוצאה הישראלית במבחן פיזה היא השלישית הנמוכה ביותר מבין מדינות ה-oecd .  הדבר לא נוגע רק לאוכלוסייה הערבית והחרדית ,  שסובלות משיעורי עוני של 50% ו-60% ,  בהתאמה ",  אמר המינגס .  לדבריו ,  שיעור העוני בישראל - שעלה מאז שנת 2000 ל-20% - גבוה מהממוצע במדינות ה-oecd . " לדעתנו ,  הפתרון היחיד לבעיות אלה הוא שיפור מערכת החינוך .  מאחר שרפורמה במערכת החינוך לוקחת זמן ,  יש לפעול גם בדרכים אחרות .  כסף רב הוענק לבתי הספר החרדים ,  ללא כל תנאי באשר לחומר הנלמד .  הבנו ממומחי חינוך כי רמה כזאת של מימון ללא תנאים היא יוצאת דופן .  אנו ממליצים כי למרות הרגישות ,  יהודקו חוקי המימון למוסדות החינוך החרדיים .  אפילו אם בית ספר לא מקבל מימון ציבורי ,  יש לקבוע קווי יסוד בנוגע לנושאים הנלמדים בו ",  אמר המינגס ." מדובר במשאבים אנושיים שאינם ממומשים .  כדי להבטיח צמיחה לטווח הארוך ,  עליכם לממש את הפוטנציאל הגלום באוכלוסיות אלה ",  אמר המינגס .  לדבריו , " מדיניות החינוך של הממשלה הנוכחית נעה בכיוון חיובי ,  למשל תוכנית 'אופק חדש' שמתמרצת מורים לעבוד שעות ארוכות יותר וללמד ילדים בקבוצות קטנות ,  בנוסף לשינוי באופן בו מורים מקודמים .  אנו תומכים בהשגת הסכם דומה עם ארגון המורים העל-יסודיים ". המינגס ציין כי  " חזרה לקצבאות הילדים הנדיבות של תחילת העשור אינה בת קיימא ,  לדעתנו ".  אולם ,  כלכלני ה-oecd קראו להגדיל את קצבת ההכנסה בישראל ,  בנוסף לנקיטת צעדים נוספים לצמצום הפערים בין האוכלוסיה היהודית לבין האוכלוסיה הערבית.כלכלני ה-oecd ביקרו גם את ההתערבות הממושכת של בנק ישראל בשוקי המט"ח . " בנק ישראל חשב שהוא יוכל לעזור בייצוב הכלכלה באמצעות החלשת השקל והגדלת היצוא .  לכן ,  הוא צדק כשהתערב והעניק תמיכה מוניטרית לכלכלה .  עם זאת ,  הבנק הרחיק לכת ,  ויתרות המט"ח של ישראל - ביחס לתמ"ג - הן בין הגדולות בעולם ,  כמעט כפול ממדינות דומות לה ונמוכות יותר רק ממדינות כמו עיראק ,  ארגנטינה ופרו ",  אמר ג'ארט .  לדבריו , " אנו מאמינים כי הגיע הזמן להפסיק את ההתערבות בשוקי המט"ח .  המשך ההתערבות תבלבל את השווקים ועשויה לפגוע באמינותה של ישראל .  התערבות בשוקי המט"ח עלולה גם לגרום לחוסר איזון בתחומים אחרים ". בנוגע לחוב הלאומי של ישראל ,  ציינה מוזר כי  " אחד מהאתגרים הגדולים ביותר של ישראל הוא הפחתת החוב הלאומי ,  למרות שהוא מתון ביחס לחלק ממדינות ה-oecd .  מדובר בביטוח טוב נגד משברים עתידיים ".  לדברי מוזר ,  מס ההכנסה בישראל נמוך לעומת הממוצע בקרב מדינות ה-oecd ,  מאחר שהטבות המס בישראל נדיבות יחסית ,  וההפרשות לביטוח לאומי נמוכות .  מוזר התייחסה גם לבעיית התחבורה בישראל ,  וקראה להשקעות נוספות בתשתיות תחבורה ציבורית . " מדובר בבעיה חשובה .  כולם יודעים שצפיפות התנועה בישראל גדולה ",  אמרה מוזר ,  שקראה לישראל  " להשקיע בחינוך ובתשתיות ,  לתכנן מעט יותר לעתיד ". 

מחברי דו"ח ה-OECD לישראל : " להשקיע בחינוך ותחבורה ;  להדק הפיקוח על בתי הספר החרדיים "
 הכלכלן פיליפ המינגס :  שיעור העוני בישראל - שעלה מאז שנת 2000 ל-20% - גבוה מהממוצע במדינות ה-OECD

