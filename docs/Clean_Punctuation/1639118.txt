צרפת :  גופראן פגע עם הפטיש בסדאן
החלוץ כבש את שער הניצחון ב-0:1 של בורדו על סדאן ברבע גמר גביע הליגה .  האלופה שומרת על חלום הטרבל ההיסטורי
אחרי שהעבירה את כל השבוע שעבר בדיבורים על טרבל היסטורי אפשרי ,  בורדו נעצרה עם 0:0 מאכזב בליגה מול בולון הקטנטנה בשבת .  הערב  ( שלישי )  האלופה חזרה לעצמה ועשתה צעד נוסף לעבר זכייה בתואר ראשון העונה ,  כשגברה 0:1 על סדאן מהליגה השנייה ברבע גמר גביע הליגה .  בחצי הגמר ב-17 בפברואר מצפה לבורדו עימות עם לוריין ,  אותו מאמן כריסטיאן ,  אביו של כוכבה יוהאן גורקוף .  חצי הגמר הנוסף יתקיים מחר ,  ובו תארח טולוז את מארסיי .
 לורן בלאן השאיר בבית את גורקוף ומרואן שמאק ,  כשגם וונדל וירוסלאב פלאסיל המתינו על הספסל בפתיחה .  אחרי לא מעט החמצות של שחקני בורדו במחצית הראשונה ,  הגיע השער המיוחל בפתיחת המחצית השנייה .  הגנת סדאן לא התמודדה עם כדור רוחב של דויד בליון ואיפשרה ליוהאן גופראן לכבוש מקרוב בדקה ה-49 .  למרות ניסיונות מעטים ,  האורחים החביבים לא הצליחו לחזור למשחק ,  ואף איבדו בכרטיס אדום את הבלם אנטה רוזיץ' .  בורדו ממשיכה לחלום על קביעת תקדים בצרפת .
 
צרפת :  גופראן פגע עם הפטיש בסדאן
החלוץ כבש את שער הניצחון ב-0:1 של בורדו על סדאן ברבע גמר גביע הליגה .  האלופה שומרת על חלום הטרבל ההיסטורי

