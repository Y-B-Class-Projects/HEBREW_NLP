עו"ד אורי קורב חוזר ,  אך לא יופיע בבימ"ש
הפרקליט שהשמיץ את מערכת המשפט יחזור לעבודתו בפרקליטות ,  אך בתקופה הקרובה לא יופיע בבתי משפט .  בנוסף ,  הוא יועמד לדין משמעתי ,  בכפוף לשימוע
מנכ"ל משרד המשפטים ,  ד"ר גיא רוטקופף ,  החליט היום  ( שני )  להגיש לנציבות המדינה קובלנה משמעתית נגד סגן פרקליט מחוז ירושלים ,  עורך הדין אורי קורב ,  זאת לאחר חקירתו של קורב בנציבות .  לאחר הגשת הקובלנה ,  בכפוף לשימוע ,  תוגש תובענה לבית הדין למשמעת של עובדי המדינה .  במקביל ,  קורב יסיים את חופשתו וישוב לעבודתו בפרקליטות מחוז ירושלים .  עם זאת ,  בשלב זה הוא לא יופיע בפני בתי המשפט .  בפרקליטות לא הגיבו לשאלה אם קורב יחזור להיות חלק מצוות התביעה במשפט של ראש הממשלה לשעבר ,  אהוד אולמרט .  
לפני כשבועיים יצא קורב לחופשה כפויה ,  לאחר שפורסם כי מתח ביקורת על מערכת המשפט ,  על פרקליט המדינה ועל נשיאת המשפט העליון ,  דורית ביניש ,  בהרצאות שנשא בפני סטודנטים .  בין השאר אמר קורב כי  " חלק גדול מהשופטים בישראל הם חמורים גדולים ". 
בהודעה שפרסמו משרד המשפטים ונציבות שירות המדינה ,  נמסר כי אגף החקירות בנציבות סיים לחקור את החשדות המשמעתיים שעלו נגד קורב .  היום התקיימה פגישה בנציבות בה השתתפו נציב שירות המדינה ,  מנהל אגף המשמעת בנציבות ,  התובעת בתיק המשמעתי ,  מנכ"ל משרד המשפטים ,  היועץ המשפטי של משרד המשפטים והמשנה לפרקליט המדינה לתפקידים מיוחדים .  בפגישה הציגו אנשי הנציבות את חומר החקירה שנאסף בפני אנשי משרד המשפטים .
 בעקבות הצגת חומר החקירה הוחלט להגיש קובלנה נגד קורב ,  ולאחר הגשת הקובלנה ,  בכפוף לשימוע ,  תוגש תובענה לבית הדין למשמעת של עובדי המדינה .  במקביל ,  מנכ"ל משרד המשפטים החליט שלא להתיר לקורב להמשיך להרצות במוסדות אקדמיים .  
ממשרד המשפטים נמסר עוד ,  כי בהתחשב בהבעת הצער וההתנצלות שהביע קורב מיד לאחר פרסום הדברים בפני כל המערכות ,  לרבות בפני מערכת בתי המשפט ,  הוחלט כי הוא יוכל לשוב לעבודתו .  אולם בשלב זה לא יוכל להופיע בבתי משפט .
 
עו"ד אורי קורב חוזר ,  אך לא יופיע בבימ"ש
הפרקליט שהשמיץ את מערכת המשפט יחזור לעבודתו בפרקליטות ,  אך בתקופה הקרובה לא יופיע בבתי משפט .  בנוסף ,  הוא יועמד לדין משמעתי ,  בכפוף לשימוע

