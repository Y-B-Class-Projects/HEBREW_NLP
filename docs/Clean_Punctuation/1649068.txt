ביקורת פתע
מבקרת הטלוויזיה של ידיעות אחרונות גפי אמיר העירה על ביקור של ילדים באולפן חדשות 10 ,  אביהם של הילדים פנה במכתב לעורך ידיעות :  הערתה קנטרנית
רון מקרין ,  תושב קרית אונו ,  פנה לעורך ידיעות אחרונות שילה דה בר בעקבות הערה שהופיעה הבוקר  ( שלישי )  בביקורת הטלוויזיה של גפי אמיר .  מקרין ,  אב לילד אוטיסט בשם לירן שהתארח אתמול באולפני חדשות 10 ,  מחה על טענתה של אמיר לפיה הרייטינג הנמוך של החדשות עומד מאחורי המעשה .  אמיר כתבה בהערה בסוף הביקורת : " דני רופ ציין אתמול במהדורת החדשות של ערוץ 10 שלירן ויובל מקרית אונו הגיעו לביקור באולפן והם מאוד מתרגשים .  זה היתרון של רייטינג נמוך :  אינטימיות עם הצופים ". 
במכתב לדה בר הגדיר מקרין את הידיעה כ  " קנטרנית "  וכתב : " עורך יקר ,  ברצוני להסב את תשומת לבך ותשומת לבה של הכתבת גפי אמיר כי לא מדובר ברייטינג נמוך אלא בלב חם של אנשי חדשות 10 .  לירן בני האוטיסט הגשים אתמול בערב את חלום חייו לשבת במהדורת חדשות 10 .  בני לירן מזה שנים צופה נלהב של מהדורת חדשות 10 ומעריץ מושבע של מגישי מהדורת חדשות 10 .  בערוץ 10 ובעיקר דני רופ ,  אשר אירח אותנו בלבביות ,  הוכיחו אתמול שרגישות ,  אמפתיה ואנושיות הן 'תכונות על' הרבה מעבר לרייטינג ..  .  כולי תקווה שתדע לתקן את המעוות ". 
טרם התקבלה תגובת ידיעות אחרונות .
 
ביקורת פתע
מבקרת הטלוויזיה של ידיעות אחרונות גפי אמיר העירה על ביקור של ילדים באולפן חדשות 10 ,  אביהם של הילדים פנה במכתב לעורך ידיעות :  הערתה קנטרנית

