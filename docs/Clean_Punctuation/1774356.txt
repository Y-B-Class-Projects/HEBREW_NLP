בעקבות עתירה לבג"צ :  משרד החקלאות דחה את השבתת הדייג בכנרת
ההכרזה על השבתת הדייג בכנרת למשך שנתיים אושרה בממשלה לאחר שנמצא כי הדגה נתונה בסכנת הכחדה
השבתת הדייג בכנרת ,  האמורה להיכנס לתוקפה בראשית השבוע הבא תדחה ,  כך הודיע היום משרד החקלאות .  ההחלטה על הדחייה התקבלה בעקבות בג"צ שהגישו דייגים בכנרת ,  שטענו כי החלטת המשרד לא קיבלה את אישור ועדת הכלכלה ולפיכך אינה חוקית.ההכרזה על השבתת הדייג בכנרת למשך שנתיים ,  שאושרה בממשלה ,  התקבלה לאחר שאגף הדייג במשרד החקלאות אסף נתונים ,  לפיהם הדגה בכנרת נתונה בסכנת הכחדה לאחר שירדה לרמה קריטית בשל לחץ הדייג באגם.ב-99' עמד שלל הדייג השנתי של דייגי הכנרת על 2,144 טון בעוד שב-2009 הוא ירד ל-156.8 טון בלבד  ( פחות מעשירית )  .  הירידה הדרמטית בשלל הדגה בכנרת עוררה חשש לתרחיש לפיו צפוי אסון אקולוגי בכנרת.על פי החלטת משרד החקלאות בתקופת ההשבתה יוקפאו רישיונות הדייג האישיים של דייגי הכנרת ויוקפאו הרישיונות לספינות הדייג .  תחום האיסור בדייג כולל את אגם הכנרת כולו ,  את קטע הירדן הנשפך לכנרת ואת כל הנחלים הנשפכים לכנרת.משרד האוצר אישר פיצוי לדייגים ,  שפרנסתם תופקע לשנתיים ,  אך לטענת דייגי הכנרת הפיצוי לא יכסה את אובדן הפרנסה והנזקים שייגרמו להם .  ביום שלישי הקרוב תדון ועדת הכלכלה בנושא ומשרד החקלאות הודיע כי המשך הצעדים שינקוט המשרד בנושא הדייג בכנרת יותנו בהחלטות שיתקבלו בוועדה .
 
בעקבות עתירה לבג"צ :  משרד החקלאות דחה את השבתת הדייג בכנרת
ההכרזה על השבתת הדייג בכנרת למשך שנתיים אושרה בממשלה לאחר שנמצא כי הדגה נתונה בסכנת הכחדה

