הולנד :  אלטו נקראת למוסך
יבואנית סוזוקי בהולנד קוראת לבעלי האלטו לסור למוסכים בגלל בעיית אטימה במערכת הדלק .  בישראל לא מכירים את התופעה
סוזוקי אלטו ,  מכונית המיני שמיוצרת בהודו ונמכרת גם בישראל ,  מעוררת מעט בהלה בהולנד .  היבואנית המקומית של המותג היפני מבקשת מכל רוכשי המכוניות הקטנה לגשת לתיקון דחוף במוסכי השירות של החברה .  מבדיקה שערכה היצרנית התגלה כי במצב בו מיכל הדלק מלא עד הסוף ,  הנוזל דולף החוצה בגלל אטימה לקויה שנובעת מפגם בייצור באחת ממערכות הדלק .  
לקוחות שהוזמנו לטפל בבעיה מספרים שהיצרנית הצהירה כי הכשל הוא מקורי וכי כל המכוניות שנמכרו בהולנד  ( לא נמסרו מספרים )  סובלות מהתופעה המסוכנת .  אחד הלקוחות אף סיפר כי נשאל במוסך אם קלט באפו ריח בנזין חריף בזמן תאוצה או האטה בחלל הנוסעים .  סוזוקי מכנה את התקלה כ"חוסר התאמה ממדית "  בטבעת האטימה של משאבת הדלק ,  פגם שיכול לגרום במקרה הגרוע ביותר להתלקחות המכונית .  סוזוקי מתקנת את המכוניות ללא עלות כאשר משך התיקון אורך כשעתיים בלבד .
 נכון לרגע זה עדיין לא יודע אם התקלה באלטו היא בהיקף גלובלי וזאת למרות שגם בבריטניה התגלו מספר מקרים דומים .  מיבואנית סוזוקי לישראל 'מכשירי תנועה' ,  נמסר לוואלה !  רכב כי התופעה אינה מוכרת .
 
הולנד :  אלטו נקראת למוסך
יבואנית סוזוקי בהולנד קוראת לבעלי האלטו לסור למוסכים בגלל בעיית אטימה במערכת הדלק .  בישראל לא מכירים את התופעה

