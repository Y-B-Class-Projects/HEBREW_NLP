ונציה בדרום אמריקה :  טיול בארגנטינה - קצת אחרת
הדלתא של טיגרה היא מעין ונציה בתולית ,  עם איים ותעלות ■ כעת היא חוזרת למשוך תיירים ,  שבאים להירגע בה מהשאון של בואנוס איירס  ■ " בבואנוס איירס יש שלושה מקומות שמשתנים ,  וכולם מדברים עליהם - סן טלמו ,  פלרמו ויאחו ,  ועכשיו גם טיגרה .  האנשים העשירים ביות
ניו יורק טיימס בבניין שבו שוכן כיום מוזיאון האמנות טיגרה נפתח לפני 100 שנה מועדון חברתי ,  כשבוהמיינים עשירים ביקרו באזור - בדלתא טיגרה  ( tigre )  בארגנטינה .  הוא עמד מוזנח עד 2006 ,  אז נפתח כמוזיאון ועוטר מחדש בשיש ,  בברונזה ובחלונות זכוכית .  מצבו של הבניין משקף את מצבה של הדלתא ,  הנמצאת במרחק 45 דקות נסיעה מבואנוס איירס .  האזור התגלה מחדש לציבור הנופשים שנטש אותו בעבר לטובת חופים . " בבואנוס איירס יש שלושה מקומות שמשתנים ,  וכולם מדברים עליהם ",  אומרת דיאנה סייה ,  מנהלת מוזיאון האמנות . " סן טלמו ,  פלרמו ויאחו ,  ועכשיו גם טיגרה .  האנשים העשירים ביותר בבואנוס איירס מגיעים לפה ".  ההתעוררות הזאת מתרחשת לאחר תקופה ארוכה של הידרדרות ,  שבה רק תיירים מצומצמי תקציב ביקרו באזור .  אבל עיריית טיגרה יזמה מהלכים שונים ,  כולל שיפוץ הטיילת לאורך הריו לוחאן ,  ואת מתחמי הקניות והמידע ליד תחנת הרכבת .  קבלנים נמשכו לטיגרה ,  ובנו בתים ואתרי מרחצאות על האיים המרוחקים שמולה ,  שנועדו לשרת את העשירים מאוד.הדלתא של טיגרה ,  המשתרעת על שטח עצום של 14,400 קמ"ר ,  היא בין הגדולות בעולם ,  והיחידה שאינה נשפכת לים או לאוקיאנוס .  היא זורמת אל הריו דה לה פלטה ,  המפריד בין ארגנטינה לאורוגוואי .  עם האיים והתעלות שבה ,  טיגרה היא מעין ונציה בתולית .  היא קרויה על שמם של היגוארים - שנקראו כאן טיגריסים - ששוטטו בעבר באזור ,  לפני שהאיים נהפכו לשטחים חקלאיים במאה ה-19 .  לאחר שתושבי בואנוס איירס סבלו ממגיפה של קדחת צהובה ב-1877 ,  נהפך האזור לאתר מרפא .  טיגרה מתאפיינת בסגנון בריטי .  המרכז שלה נמצא ליד יובל הריו לוחאן ,  וממנו יוצאות סירות ממסוף אסטסיון פלוביאל לאיים הפזורים בדלתא .  במרכז אין מחסור בגורמי משיכה :  בנוסף למוזיאון ,  יש פארק שעשועים ושוק שבו נמכרים רהיטים ,  מוצרי עור ומאכלים מקומיים .  לגשר בין העולמות טיגרה עדיין מושכת אמנים ,  כמו סבסטיאן פאס וילארו ,  בנו של קרלוס פאס וילארו .  האטליה שלו ,  שבה הוא יוצר תבליטי נחושת וברונזה ,  היא מיניאטורה של הכפר שבו התגורר אביו .  לדבריו ,  טיגרה מעוררת בו השראה  " כי אני יכול ליהנות מהטבע והמקום ועדיין להיות קרוב לבואנוס איירס ". מקלט אמיתי מהחיים העירוניים נמצא באיים המרוחקים והנינוחים של הדלתא ,  שבהם הוקמו כמה אתרי ספא ושכונות מגודרות .  על האי בוננזה אפשר לרכב על סוסים ,  לחתור בקיאקים ,  לצפות בציפורים ולטייל ביערות .  יש אתרים המנסים לגשר בין העולמות :  אחד מהם הוא איסלה דה דסקנסו ,  אי קטן שבו אתר עם לגונות ,  תעלות וגנים .  הבעלים ,  קלודיו סטומטו ,  יצר את המקום כשהסב את בית הנופש שלו והציב בו פסלים של האמן הארגנטיני אלברטו בסטון דיאז .  המבקרת המפורסמת ביותר שלו היתה מדונה ,  שהגיעה לשם ב-2008 עם ילדיה ועם שומרי הראש שלה.אתרים אחרים יותר שאפתניים מזה .  דלתא אקו ספא ,  על אי סמוך לבוננזה ,  הוא אתר גדול שנפתח בנובמבר 2009 .  אף על פי שהמבנה עדיין לא גמור ,  החזון הושלם .  הספא נועד לרומנטיקה - אין כניסה לילדים מתחת לגיל 10 ,  ובחדרים יש מקלחות זוגיות ומרפסת עם רציף עץ גדול .  על האי נבנים בונגלוס פרטיים כדי להעניק לאורחים יותר פרטיות .  סוזנה ניירה ,  מדריכת טיולים מבואנוס איירס ,  ממליצה גם על חופשה ביבשת .  מועדון החתירה בואנוס איירס ,  שניירה משתייכת אליו ,  נמצא בין תחנת הרכבת של טיגרה לאסטסיון פלוביאל .  היא אומרת כי המבנה הבריטי  " נראה כשייך לספרי הארי פוטר ",  אבל הוא דווקא נראה כמו מודעת פרסום של חברת האופנה אברקרומבי אנד פיץ' ,  עם קיסוס וסירות.איך מגיעים ?  מבואנוס איירס :  45 דקות ברכבת מתחנת רטירו .  הרכבת יוצאת שלוש פעמים בשעה .  מחיר הנסיעה 1.70 פזו  ( 45 סנט אמריקאי )  .  נסיעה במונית מבואנוס איירס לטיגרה עולה 120 פזו  ( 31 דולר )  .  המעבורת sturla מקשרת בין פוארטו מדרו בבואנוס איירס לבין אסטסיון פלוביאל בטיגרה  ( 54-11-4731-1300 ;  www.sturlaviajes.com.ar )  .  שיט בה עולה 75 פזו  ( 18 דולר )  .  שיט במוניות מים פרטיות עולה פי חמישה ,  אבל יש גם אוטובוס מים שמגיע לרבים מאתרי הנופש באינטרסלניאס ,  ונסיעה בו עולה 19 פזו  ( 5 דולרים )  .
 
ונציה בדרום אמריקה :  טיול בארגנטינה - קצת אחרת
הדלתא של טיגרה היא מעין ונציה בתולית ,  עם איים ותעלות ■ כעת היא חוזרת למשוך תיירים ,  שבאים להירגע בה מהשאון של בואנוס איירס  ■ " בבואנוס איירס יש שלושה מקומות שמשתנים ,  וכולם מדברים עליהם - סן טלמו ,  פלרמו ויאחו ,  ועכשיו גם טיגרה .  האנשים העשירים ביות

