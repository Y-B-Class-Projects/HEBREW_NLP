משרד הפנים הפתיע את החקלאים :  הקפיא מתן אשרות כניסה לתאילנדים לעבודה בחקלאות בישראל
התאחדות חקלאי ישראל : " החקלאים ינקטו בצעדים חריפים למנוע את הרס משקיהם "
 משרד הפנים הודיע בסוף השבוע שעבר לארגוני החקלאים על הקפאת אשרות לכניסת עובדים תאילנדים לישראל עד להודעה חדשה .  מספר התאילנדים שאושרו ,  עד כה ,  לעבודה בחקלאות בישראל ב-2010 הוא 26,000.ב-2009 חסרו במשקים החקלאיים כ-3,000 עובדים זרים שכניסתם לא אושרה ,  וכתוצאה מכך נגרמו לחקלאים ,  לטענת ארגוני החקלאים ,  נזקים בשווי של מאות מיליוני שקלים .  בספטמבר 2009 החליטה הממשלה על קיום  " מכרז "  למדינות המבקשות לשלוח  " מהגרי עבודה "  לחקלאות בישראל .  אלא שהתנאי להשתתפות במכרז היה עמידה בכללי ארגון ההגירה של האו"ם  ( iol )  )  שקבע כי העובדים לא ישלמו לחברות כוח האדם עמלות באלפי דולרים ,  אלא הוצאות בלבד בהיקף של כ-3,700 שקל  ( בתוספת כרטיסי טיסה )  .  עוד נקבע בכללים כי מדינה שתעמוד בתנאים תקבל את כל מכסת העובדים הזרים בחקלאות  ( 100% )  והמועד האחרון להגשת הצעות נקבע ל-28.2.10 .  לדעת גורמים העוסקים בגיוס עובדים הזרים בתאילנד ,  קיימת סבירות רבה כי המועד יוארך בחודש או אף ביותר .  ככל הידוע ,  קיימה ישראל מגעים לגבי השתתפות במכרז עם וייטנאם ,  סרילנקה ונפאל ,  מגעים שלא הביאו לתוצאות.ממשלת תאילנד התחייבה לעמוד בתנאי הסף אך טענה כי היא חייבת זמן נוסף לכך כדי לקבל מהפרלמנט התאילנדי את האישורים הדרושים .  גורמים העוסקים בגיוס אזרחים זרים לעבודה בישראל העריכו כי זו הסיבה להחלטת משרד הפנים להקפיא את האשרות כדי לאפשר לממשלת תאילנד מועד נוסף להסדרת עמידתה בתנאי הסף .  מחזיק תיק עובדים זרים בהתאחדות חקלאי ישראל ,  חיים חדד ,  אמר כי בימים הקרובים תיבחן משמעות ההקפאה ,  ואם יתברר כי מדובר בצעד חד צדדי נוסף של משרד הפנים בניגוד להחלטת הממשלה בהסכמים שחתמה עם ארגוני החקלאים ,  החקלאים ינקטו בצעדים חריפים ביותר כדי למנוע הרס נוסף של משקיהם.ב-2008 הועסקו בחקלאות בישראל 25,900 תאילנדים ,  32,200 ישראלים ,  4,700 פלסטינאים ו-15,700 חקלאים עצמאיים .
 
משרד הפנים הפתיע את החקלאים :  הקפיא מתן אשרות כניסה לתאילנדים לעבודה בחקלאות בישראל
התאחדות חקלאי ישראל : " החקלאים ינקטו בצעדים חריפים למנוע את הרס משקיהם "
 
