נתח השוק של המותג הפרטי זינק ב-20% ;  הרשתות הקטנות הגדילו את כוחן 
שוק מוצרי הצריכה רשם בשנה שעברה עלייה מינורית של 2% והסתכם ב-37 מיליארד שקל .  שטראוס ואסם איבדו מכוחן
 >  >  היקף המכירות בשוק מוצרי הצריכה  ( fmcg - מזון ,  משקאות ,  טיפוח הפרט ומוצרים לבית )  בישראל רשם ב-2009 עלייה מינורית של 2% בלבד - ל-37 מיליארד שקל .  זאת ,  לעומת 2008 שבה זינק היקף המכירות ב-8% בהשוואה לשנה הקודמת - כך עולה מנתוני חברת המחקר סטורנקסט .  עם זאת ,  את ההאטה בצמיחה ניתן לתלות חלקית בירידות המחירים של 2009 ,  לעומת עלייתם ב-2008 .  תוצאות 2009 בשוק מוצרי הצריכה משקפות במידה רבה את המשבר הכלכלי ואת החלטות השחקנים השונים בשוק בנוגע לדרכי ההתמודדות עמו .  כך למשל ,  ההאטה בצמיחה ב-2009 נובעת ,  בין היתר ,  ממדיניות של הורדת מחירים שבה נקטו רשתות השיווק לאורך השנה .  ב-2009 גברו המאבקים בין רשתות השיווק הגדולות ,  שופרסל ורבוע כחול על לבו של הצרכן .  הרשתות התמקדו בעיקר בחיזוק פורמטי הדיסקאונט שלהן  ( שופרסל דיל ,  מגה בול )  ונאבקו אחת מול השנייה וכן ברשתות הדיסקאונט הפרטיות  ( רמי לוי שיווק השקמה ,  חצי חינם וכדומה )  .  כלי הנשק העיקרי היה המחיר ,  באמצעות הפחתות מחירים וריבוי מבצעים .  גם התחזקות המותג הפרטי של רשתות השיווק גרם לספקים להפחית מחירים ,  להציע אריזות חיסכון במחירים נמוכים ומבצעים בסגנון  " השלישי חינם ".  אחת הדרכים להגדיל נתח שוק ,  היא פיתוח והשקת מוצרים חדשים .  הצרכן ,  שנמצא במצב רוח חסכני עם מגננות רבות ,  צפוי להשתכנע לקנות מוצרים ביתר קלות אם מדובר במוצרים חדשים ומפתים .  אחת מההחלטות העיקריות שחברה צריכה לקבל בתקופת מיתון היא אם לפעול בעיקר לשימור וצמצום הפעילות ,  או להמשיך כרגיל ואף להתרחב ולנקוט בפעילויות שיווקיות גדולות מהרגיל .  ההיגיון מאחורי הבחירה בהרחבת הפעילות היא כי הצרכנים ,  שמקיפים את עצמם במגננות בתקופת מיתון ,  יסכימו לסטות ממצב הרוח החסכני אם יוצעו להם מוצרים חדשים ומפתים .  עם זאת ,  מהנתונים עולה כי רוב החברות בישראל בחרו בפתרון הברור והקל יותר של התכנסות .  בתוך כך ,  אף כי הרשתות הגדולות התמקדו בפורמט הדיסקאונט ,  הצרכנים הצביעו ב-2009 ברגליים ובחרו ברשתות הדיסקאונט הפרטיות .  ייתכן כי מוטב שרשתות השיווק הגדולות ינסו לתת לצרכן ערך מוסף מלבד המחיר ויגדילו את המאמצים בזירת השירות וחוויית הקנייה .  מהנתונים עולה עוד כי ב-2009 חלה ירידה של 8% במספר המוצרים שהושקו לעומת 2008  ( 6,236 מוצרים חדשים לעומת 6,770 ב-2008 )  .  ההשקעה הגדולה של רשתות השיווק במותג הפרטי ,  עד כדי מלחמה עם הספקים ,  הניבה פרי .  הנתח הכספי של המותג הפרטי ב-2009 הסתכם ב-4.1% מכלל שוק מוצרי הצריכה ,  לעומת 3.4% ב-2008 .  המותג הפרטי משפיע גם על יחסי הכוחות בין הספקים הגדולים לבינוניים .  התחזקות המותג הפרטי של רשתות השיווק השפיעה על קבוצת אסם ,  המשחקת בקטגוריות רבות שבהן פועל מותג פרטי .  הקבוצה איבדה מנתח השוק שלה שירד מ-9.3% ב-2008 ל-9.1% ב-2009 .  מדובר בצניחה נמשכת לעומת 2007 ,  אז הסתכם נתח השוק של קבוצת אסם ב-9.6% .  בתחום המזון והמשקאות ,  שבו היצרנים הגדולים לא מעורבים בהפקת המותג הפרטי בעבור רשתות השיווק ,  נרשם ב-2009 המשך מגמה של ירידה בנתח הספקים הגדולים והתחזקות של הספקים הבינוניים .  זאת בשונה מתחום טיפוח הפרט והבית ,  שבו חלק מהיצרנים הגדולים מעורבים ביצירת המותג הפרטי ,  ושבו נרשמה ב-2009 מגמה הפוכה - נתח הספקים הגדולים עלה וזה של הבינוניים ירד .  עשרת הספקים המובילים איבדו 0.2% מנתח השוק בתחום המזון והמשקאות .  על-אף ההתמקדות של הרשתות הגדולות בפורמט הדיסקאונט  ,  הצביעו הצרכנים ברגליים ובחרו ברשתות הדיסקאונט הפרטיות  ( רמי לוי שיווק השקמה ,  חצי חינם ,  יינות ביתן ,  כמעט חינם ועוד )  .  ייתכן כי לרשתות השיווק הגדולות מוטב ללמוד לתת לצרכן ערך מוסף מלבד המחיר ולהגדיל מאמצים בזירת השירות וחוויית הקניה .  סממן נוסף לשנת משבר הוא העובדה כי הקטגוריות המרכזיות שבהן נרשמה צמיחה ב-2009 שייכות בעיקר לעולם הבייסיק .  קטגוריית הביצים גדלה ביותר מ-12% לעומת 2008 וקטגוריית הקוטג' ,  הגבינות הצהובות במשקל ,  שימורי הטונה ותוספי העוגה גדלו בכ-11% .  בכל הנוגע לקטגוריות היורדות ,  ניכרת השפעת המיתון וטרנד הבריאות - ירידה נרשמה בקטגוריות של מוצרים יקרים או קפואים כמו עוף קפוא ,  שהצטמצמה ב-11.5% לעומת 2008 ,  קטגורית מוצרי הבשר על האש הצטמצמה ב-9.5% ,  קטגוריית הפיצות הקפואות ירדה ב-7.5% )  והבורקס הקפוא ירד ב-6% )  .  עם זאת ,  גם בשחקנים בקטגוריות הצומחות כדאי שלא יחושו עודף ביטחון - קטגוריות רבות שצמחו משמעותית ב-2008 רשמו ירידנ ב-2009 ,  בהן קטגוריית הסודה בטעמים ,  שעלתה ב-2008 ב-54% וב-2009 ירדה ב-5% וקטגוריית המים המועשרים ,  שעלתה ב-2008 ב-47% וב-2009 ירדה ב-17 .  קטגוריות שצמחו משמעותית ב-2008 והמשיכו לצמוח ב-2009 הן חטיפי הדגנים למבוגרים ,  פתי בר ושימורי פטריות .  בכל הנוגע למגזרים השונים ,  חנויות המגזר החרדי שמרכזות נתח של כ-8% מכלל השוק ,  רשמו קיטון כספי בהשוואה ל-2008 ,  לאחר צמיחה בשנה הקודמת .  מכירות המגזר החרדי הסתכמו ב-3 מיליארד שקל לעומת 3.1 מיליארד שקל ב-2008 .  בניגוד למגזר החרדי ,  שהראה קיטון ,  נתחו של המגזר הכללי ממשיך לצמוח ,  אך בהיקפם נמוכים יותר מאלה שנרשמו ב-2008  ( צמיחה של 2.4% ב-2009 לעומת 9% ב-2008 )  .  כלל המכירות במגזר הפרטי הסתכמו ב-33.9 מיליארד שקל לעומת 33.1 מיליארד שקל ב-2008 .  הירידה הגדולה במגזר החרדי יכולה לנבוע מירידות מחירים במגזר לאורך 2009 .
 
נתח השוק של המותג הפרטי זינק ב-20% ;  הרשתות הקטנות הגדילו את כוחן 
שוק מוצרי הצריכה רשם בשנה שעברה עלייה מינורית של 2% והסתכם ב-37 מיליארד שקל .  שטראוס ואסם איבדו מכוחן

