בנימין : " מקווים לא לחכות למחזור האחרון כדי להישאר "
 קשר עכו התעודד מניצחון הבכורה העונה : " כל העונה פתחה את העונה בצורה טובה ,  אולי הפועל חיפה היא אלילת המזל שלנו "
 אחרי חבלי לידה קשים של ארבעה מחזורים חגגו אמש  ( שבת )  בהפועל עכו ניצחון ליגה ראשון עם 1:2 על הפועל חיפה .  במועדון חילקו מחמאות רבות לג'קו ערפאת ,  שכבש צמד פרטי ,  לבלמים גבע ברקאי ואיציק כהן שחזרו להרכב לאחר שהחלימו מפציעות ,  לאיברהים עבדול ראזק ולמהראן ראדי שהצטיין במשחקו הראשון בהרכב .
 מי שנותר מאוכזב הוא הקשר שחר סימן טוב ,  שלא נכלל בסגל למשחק למרות היכולת הטובה שהציג בשני המשחקים האחרונים .  סימן טוב ,  שכזכור היווה בורג מרכזי בהישארותה של עכו בליגת העל בשנה שעברה ,  נראה מדוכדך מאוד מהמצב .  במהלך השבוע תקיים הקבוצה משחק אימון נגד מכבי חיפה .
 מי שמציג יכולת טובה מפתיחת העונה הוא בן בנימין ,  שזכה לתשבוחות גם מהמאמן אלי כהן שהציג לשחקניו קטעי וידאו של הקשר כדוגמא להשקעה הרבה שלו על המגרש . " סוף סוף ניצחנו ",  אמר הבוקר בנימין . " אני חושב שזה נותן לנו קצת אוויר להמשך הדרך ,  אבל אסור להוריד את הראש ולנוח על זרי הדפנה .  היו לנו אומנם משחקים יותר טובים מתחילת העונה שבהם לא לקחנו נקודות ,  אבל לשחק פחות יפה ולקחת נקודות זה חשוב יותר מאשר לשחק יפה ולהישאר קרחים ". 
בעכו נזכרו שגם אשתקד הניצחון הראשון שלהם הגיע מול הפועל חיפה ,  אז במחזור השמיני  ( 2:4 )  ,  כשמול האדומים מהכרמל עכו אף הבטיחה את הישארותה בליגה בדקה ה-90 של המחזור האחרון . " בדרך כלל הולך לנו טוב מול הפועל חיפה ",  המשיך בנימין . " יכול להיות שהיא אלילת המזל שלנו ,  אבל במקרים ששיחקנו נגדם אני חושב שגם רצינו יותר מהם למרות שהם קבוצה טובה ". 
על המטרות של עכו העונה והצהרתו של ערפאת על כך שהקבוצה שואפת לסיים במקומות 1-7 אמר בנימין : " המטרה להישאר בליגה .  קשה לי להאמין שנגיע למקומות 1-7 ,  אבל אם נסיים בפליאוף האמצעי זה יהיה בונוס .  התקווה היא להישאר בליגה ולעשות את זה כמה שיותר מהר ולא לחכות למחזור האחרון ". 
בנוגע למשחק המצוין שלו אתמול אמר בנימין : " אני מרגיש שפתחתי את העונה בצורה טובה ,  אבל כל הקבוצה פתחה את העונה בצורה טובה למעט בגביע הטוטו .  אני שנה שלישית בעכו ואני קודם כל שואף שנישאר ליגה ואחר כך כמו כל שחקן אני רוצה להתקדם קדימה להגיע לקבוצה גדולה ". 

בנימין : " מקווים לא לחכות למחזור האחרון כדי להישאר "
 קשר עכו התעודד מניצחון הבכורה העונה : " כל העונה פתחה את העונה בצורה טובה ,  אולי הפועל חיפה היא אלילת המזל שלנו "
 
