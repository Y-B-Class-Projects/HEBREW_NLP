שרגא ברוש :  ללא פעולות הנגיד הצמיחה בשנה שעברה היתה שלילית ,  ובוודאי שלא 4 %
" שר האוצר חייב להטיל מס על תנועות הון ספקולטיביות ולדאוג לכך שקרנות הפנסיה ישקיעו באג"ח מחוץ לישראל "
 נשיא התאחדות התעשיינים ,  שרגא ברוש הביע אמון מלא בפעולות נגיד בנק ישראל ,  סטנלי פישר .  בדיון שנערך היום  ( ג' )  בוועדת הכספים בנושא מדיניות רכישת המט"ח של בנק ישראל אמר ברוש ,  כי ללא פעולות הנגיד הצמיחה בשנה שעברה היתה שלילית ,  ובוודאי שלא היתה מגיעה ל-4% ." הכלכלה הישראלית מנצחת אך ורק בשל מדיניות בנק ישראל ובשל הרצון והיכולת של היצואנים לא להרים ידיים ולחפש שווקים חדשים כל הזמן .  בנק ישראל ,  בהנהגתו של סטנלי פישר ,  שינה את מדיניות הריבית וקנה דולרים בניגוד גמור לכל בעלי הדעות מסביב .  הנגיד היה הראשון שהבין שישנה תופעה חריגה ושיש צורך בפעילות שאינה שגרתית והחל לקנות דולרים .  אנו חייבים להמשיך ולסמוך על הנגיד שימשיך לעשות הטוב ביותר עבור כלכלת ישראל ",  אמר ברוש.לדבריו ,  על שר האוצר יובל שטייניץ לנקוט צעדים בתחום אחריותו כדי לסייע לשמור על שער הדולר . " שר האוצר חייב להטיל מס על תנועות הון ספקולטיביות ,  לדאוג לכך שקרנות הפנסיה ישקיעו חלק מההון גם באג"ח מחוץ לישראל ,  ובעיקר להשאיר לבנק ישראל לדאוג לריבית ולמט"ח כפי שנעשה עד כה ,  הם עושים זאת יותר טוב מכולם ",  אמר ברוש .
 
שרגא ברוש :  ללא פעולות הנגיד הצמיחה בשנה שעברה היתה שלילית ,  ובוודאי שלא 4 %
" שר האוצר חייב להטיל מס על תנועות הון ספקולטיביות ולדאוג לכך שקרנות הפנסיה ישקיעו באג"ח מחוץ לישראל "
 
