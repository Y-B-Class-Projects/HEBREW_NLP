תקציב עיריית תל אביב ל-2010 יעמוד על 3.73 מיליארד שקל :  יותר לחינוך ולרווחה ,  פחות לאיכות הסביבה
חלק עיקרי מההכנסות מגיע מהארנונה - 650 מיליון שקל ;  ההכנסות מדו"חות חניה וגרירות - 221 מיליון שקל
תקציב העירייה לשנת 2010 ,  שיעמוד על 3.73 מיליארד שקל ,  אושר השבוע בישיבה סוערת במיוחד .  מושאי הקיצוצים וחלוקת המשאבים העסיקו פחות את חברי המועצה ,  ועיקר הדיון היה על מידת ההשפעה שלהם בגיבוש התקציב .  הטחות בדבר נוכחותם הדלה של כמה מחברי המועצה בדיונים שקדמו לאישורו חזרו ועלו בישיבה .  נושא נוסף שלו הוקדש זמן רב נגע לסירוב הקואליציה לפרסם את התקציב בקובץ אקסל בהיר ונגיש לציבור ,  כפי שדורשת סיעת האופוזיציה עיר לכולנו.ומה לגבי המהות ?  נתחיל בחדשות הטובות :  תקציבי החינוך והרווחה יגדלו השנה בסכום כולל של 24 מיליון שקל .  בדיון על התקציב הבטיח ראש העירייה רון חולדאי כי התוספת תוקצה לצמצום פערים בחינוך וכי יושקעו סכומים רבים במוסדות חינוך שפועלים בדרום העיר ,  במזרח העיר וביפו .  בתחום הרווחה אמר חולדאי כי יורחבו השירותים לאוכלוסיות נזקקות .  התקציב נושא בשורה גם בנוגע לקידום פרויקט השכרת האופניים ,  וכפי שפורסם ב"העיר "  לפני שבועיים ,  העירייה תקצה למטרה זו 50 מיליון שקל השנה.הקהילה הגאה יכולה לראות את עצמה מאוכזבת מחלוקת העוגה .  תקציב המרכז הגאה הוקטן השנה ב-50 אלף שקל  ( 450 אלף שקל במקום 500 אלף שקל )  .  חבר המועצה יואב גולדרינג  ( עיר לכולנו )  מחה נגד הקיצוץ והסביר שלנוכח אירוע הרצח בברנוער חשוב דווקא להגביר את התמיכה במרכז .  תקציב התמיכות לקהילה הגאה שמחולק בין כל שאר העמותות והמרכזים הפעילים נשאר כפי שהיה בשנה שעברה - 120 אלף שקל - סכום זעום בהשוואה למרכז השחמט למשל ,  שמתוקצב לבדו במ650 אלף שקל לשנה .  המשך החדשות הרעות :  המחו"ג - מערכת הגבייה החדשה של העירייה - תתוקצב השנה בעוד 16 מיליון שקל .  מערכת זו ,  שזכתה בביקורת ציבורית נרחבת בעקבות עלויותיה המנופחות והתקלות הרבות שנלוו לעבודתה ,  תוקצבה כבר בסכום כולל של יותר ממ100 מיליון שקל מאז הושקה ב-2006.ומה לגבי סדר העדיפויות של העירייה במשאבים שהיא מפנה לתפעולה השוטף ?  תקציב הדוברות למשל ,  גדל השנה והוא עומד על כ-14 מיליון שקל ,  סכום שגבוה יותר מתקציב האגף לפניות הציבור ומתקציב ועדת הביקורת גם יחד.ההתנגדויות העיקריות לתקציב שהביעו חברי עיר לכולנו נוגעות לפער המוגזם שקיים ,  לטענתם ,  בין ההשקעה בתשתיות לעידוד רכב פרטי ובין המשאבים שמוקצים למען מטרות ירוקות .  לראיה הם מציגים את העובדה שהעירייה עומדת להפנות כמעט שני מיליון שקל לבניית חניונים חדשים  ( שיוסיפו עוד 2,000 מקומות חניה )  ,  וחמישה מיליון שקל לפיתוח כבישים  ( שיפוץ מחלף השלום וציר שלבים )  ,  וזאת בשעה שמשאבים המוקצים לאיכות הסביבה  " קטנים עד כדי גיחוך ".  סכימת הנתונים - 40 אלף שקל לפיקוח ובקרה על קרינה ;  70 אלף שקל לאחזקת ניטור אוויר ו-130 אלף שקל לקידום תוכנית למניעת זיהום אוויר - מגלה שמדובר בהשקעה זניחה לטענתם.חלק עיקרי מהכנסות העירייה מגיע כצפוי מהארנונה ,  והסעיף הזה משלשל לקופת העירייה לא פחות ממ650 מיליון שקל .  ההכנסות מתחבורה - בעיקר דוחות חניה וגרירות - עומדות על 221 מיליון שקל .
 
תקציב עיריית תל אביב ל-2010 יעמוד על 3.73 מיליארד שקל :  יותר לחינוך ולרווחה ,  פחות לאיכות הסביבה
חלק עיקרי מההכנסות מגיע מהארנונה - 650 מיליון שקל ;  ההכנסות מדו"חות חניה וגרירות - 221 מיליון שקל

