המצאה ישראלית :  צנתור במקום ניתוח לב פתוח
בשורה לחולי לב הסובלים מבעיות במסתם הלב ושניתוח לב פתוח עלול להוות סכנה גבוהה מדי לחייהם .  בביה"ח כרמל פותחה חלופה של צנתור המאפשר הצבת מסתם תקין .  המטופלת הראשונה ,  בת 82 : " הטיפול הציל את חיי "
 מרים כהן בת ה-82 ,  נאלצה לעבור היום  ( ראשון )  ניתוח דחוף להחלפת המסתם בלבה .  בשל מצבה הרפואי ,  ניתוח לב פתוח היווה סכנה גבוהה מדי לחייה ,  ולכן בבית החולים כרמל בחיפה נפל הפור :  בלבה של מרים יבוצע צנתור חדשני כחלופה .
 הרופאים שטיפלו בליבה של מרים כבר כמעט אמרו נואש ,  מאחר שהמסתם בלבה היה מסויד כולו והפסיק לתפקד באופן כמעט מוחלט .  למרבה השמחה ,  הצנתור הביא לתוצאות מפליאות ,  ולמחרת מרים כבר עמדה על רגליה וצחקה עם הצוות . 
" עד היום ניתחנו והחלפנו לחולים את מסתמי הלב במסתמים שלקחנו מרקמות של עגלים או מחומרים פלסטיים ",  הסביר מנהל המחלקה לניתוחי לב וחזה בבית החולים כרמל בחיפה ,  פרופ' דן ערבות .
 בשיטה החדשה המכונה TAVI ,  מוחדר המסתם החדשני באמצעות צנתר ישירות אל הלב .  מבלי לחתוך בגוף החולה או לפגוע בלב ,  הרופא המצנתר פותח את המסתם המסויד ומבצע החלפה מלאה במסתם החדש .  המסתם החדש פותח בישראל ומורכב מחומרים פולימריים מתקדמים .  הוא אינו נדחה על ידי הגוף ואינו מצריך נטילת תרופות נוגדי השתלה .
" זו בשורה לכל חולי הלב ",  אמר מנהל המערך הקרדיולוגי בביה"ח ,  פרופ' בזיל לואיס . " השיטה החדשה נותנת תקווה לחולי לב הזקוקים להחלפת מסתם ",  הוסיף פרופ' לואיס .
" בהתחלה שקשקתי מפחד ",  אמרה מרים בהתרגשות , " אבל אחרי שהבנתי שבניתוח לב פתוח אני לא אוכל לעמוד ,  החלטתי לנסות את השיטה החדשה שהציעו לי .  אני מודה לאלוהים שעזר לי ולכל הצוות שהציל לי את החיים .  אני מרגישה פשוט שנולדתי מחדש ". 

המצאה ישראלית :  צנתור במקום ניתוח לב פתוח
בשורה לחולי לב הסובלים מבעיות במסתם הלב ושניתוח לב פתוח עלול להוות סכנה גבוהה מדי לחייהם .  בביה"ח כרמל פותחה חלופה של צנתור המאפשר הצבת מסתם תקין .  המטופלת הראשונה ,  בת 82 : " הטיפול הציל את חיי "
 
