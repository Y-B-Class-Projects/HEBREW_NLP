איך לזהות  ( ולרפא )  יהירות 
עובדים צריכים לחוש שהמנהלים שלהם בטוחים בעצמם ובצוות ,  אך גבהות לב ושחצנות עלולות להוביל מנהלים וארגונים אל סף תהום
 >  >  ביטחון עצמי הוא תכונה שכל מנהיג צריך ,  אך כשהביטחון העצמי משתולל הוא נהפך להיבריס - גאווה וגבהות לב מופרזות .  כיצד יכולים מנהיגים לדעת מתי הביטחון העצמי שלהם גובל בהיבריס ?  הנה כמה אותות אזהרה :  1 .  אתם מקבלים החלטות רבות מדי באופן עצמאי .  הססנות אינה מועילה ,  אך בוסים שמקבלים את כל החלטותיהם מבלי לדון בהם עם אחרים מזמינים על ראשם צרות .  2 .  אתם מתקשים להיזכר בפעם האחרונה שבה דיברתם עם לקוח .  הכישלון לגלות מה אנשים חושבים על ההצעות העסקיות שלכם אינו רק נמהר ,  אלא מתכון לכישלון .  3 .  אתם מבלים את ארוחות הצהריים בחברת אותם אנשים .  התרועעות עם כמה עמיתים נבחרים מנתקת אתכם מאנשים שעשויים לספק נקודות השקפה חלופיות .  4 .  נראה שהצוות שלכם תמיד מסכים אתכם .  להקיף את עצמכם באנשים שיודעים לעשות רק דבר אחד - להנהן - זו הזמנה לאסון .  5 .  כשמשהו משתבש ,  הדבר הראשון שאתם אומרים הוא ,  'מי אחראי ? ' זה עשוי להיות אות לכך שאתם מעניקים דגש רב מדי לחובת מתן דין וחשבון על חשבון פתרון בעיות - מה שעשוי להיתפש בקרב הצוות שלכם כחיפוש שעיר לעזאזל .  אם חלק מהמאפיינים הנ"ל נשמעים מוכרים ,  מה תוכלו לעשות כדי להשתנות ?  התחילו בכך שתבקשו מאנשים להשמיע את דעתם .  עובדים צריכים להיות מסוגלים לומר לבוסים שלהם מה הם באמת חושבים .  בוסים שגורמים לאנשים לחוש לא בנוח כשהם אומרים את האמת זוכים בסופו של דבר לקבל תמונת מצב מעוותת .  כעת קחו זאת צעד אחד קדימה - הפגינו את הכנות שלכם .  כל בוס חייב לעובדיו שיחה ישירה לגבי ביצועיהם .  פנו זמן לשוטט במסדרונות ,  לדבר עם הלקוחות ועם הספקים .  גלו כיצד החברה מתפקדת באמת .  אל תקבלו את הדו"חות הפנימיים פשוטם כמשמעם .  לבסוף ,  זכרו שלאחר שתגרמו לצדדים המעורבים לדבר בפתיחות ,  תפקידכם הוא להקשיב .  ביטחון עצמי הוא לרוב מעלה .  מנהיגים צריכים להאמין בעצמם כדי להנהיג ,  והם צריכים לנסוך את הביטחון העצמי הזה בשורות הארגונים שלהם .  כל עובד צריך לדעת שהבוס שלו מאמין בעצמו ובצוות .  אך כפי שראינו פעם אחר פעם ,  ביטחון עצמי מופרז עשוי להיות רעיל .  הכותב הוא יועץ מנהיגות וחיבר תשעה ספרים בנושאי ניהול  *  *  *  הסוגיה :  האם אתם מנהלים יהירים ?  הפתרון :  אם אתם לא זוכרים מתי דיברתם עם לקוח ,  אוכלים צהריים עם אותם אנשים ורואים רק הנהוני הסכמה - ייתכן שכן הדרך :  ניקטו מיד כמה צעדים שיאפשרו לעובדים וללקוחות להגיד את האמת בפתיחות harvard business monday morning מפרסומי בית הספר למינהל עסקים של אוניברסיטת הרווארד

איך לזהות  ( ולרפא )  יהירות 
עובדים צריכים לחוש שהמנהלים שלהם בטוחים בעצמם ובצוות ,  אך גבהות לב ושחצנות עלולות להוביל מנהלים וארגונים אל סף תהום

