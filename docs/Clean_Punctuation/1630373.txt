פצמ"רים ומוסר לחימה :  מדוע נטפלים אלינו ? 
בסוף השבוע שוב החלו לנחות פצמ"רים מכיוון עזה ליישובי ישראל .  לפצמ"רים אין כתובת .  הן נועדו לפגוע ללא הבחנה באזרחים ישראליים חפים מפשע .  והעולם הנאור ?  שותק ,  כרגיל .  רק בשבוע שעבר ,  במלאות שנה לנפילתו של סרן יהונתן נתנאל במבצע עופרת יצוקה ,  סיפרו מפקדיו כיצד רץ תחת אש ,  בתחילת שירותו הצבאי ,  כדי לפתוח את שער הכניסה הדרומי למדינת ישראל בפני אנשי פתח בעוד אנשי חמאס יורים עליהם ועליו .  
שבע שנים קודם לכן ,  זוכר יודי פריד ,  איש מילואים שלחם בג'נין בסופו של מבצע חומת מגן ,  יצאו עשרות רבות של נשים וילדים מבין הבתים בסיום הלחימה .  פריד שאל את עצמו מה היה עולה בגורלם אילו חיל האוויר והדחפורים של צה"ל היו מקדימים לנקות את השטח לפני הלחימה ,  ואילו אחדים מחבריו ,  אנשי המילואים שנהרגו שם ,  היו ,  במקרה כזה ,  מסיימים אחרת את המלחמה הזאת .  גם נתן אלתרמן ,  אשר כתב רבות על טוהר הנשק ,  שאל את עצמו פעם לאיזו אנדרטה ראויים שלושה חיילי צה"ל - חנן סמסון ,  יוסי קפלן ובעז ששון - שנהרגו משום שנזהרו שלא לפגוע באישה מיניקה ,  שמאחוריה הסתתרו מחבלים ,  בבקעת הירדן :  האם לאנדרטה רגילה או אולי לאנדרטה בדמות אם ותינוק בחיקה .  הרי במותם ציוו להם שלושת החיילים את החיים .
 בשבוע שבו בריטניה ממשיכה להוציא צווי מעצר נגד קצינים שהשתתפו במבצע עופרת יצוקה ;  בשבוע שבו היועץ המשפטי לממשלה נחלץ סוף סוף לעזרתם של לוחמי חומת מגן המבקשים לטהר את שמם מהאשמות השווא של הבמאי מוחמד בכרי ,  והפצ"ר מצוות יועצים משפטיים שישתתפו גם בשלב ניהול הלחימה - מותר וצריך לחזור אל הצדק והמוסר שלנו ,  אל אבני היסוד שבו .
" אין ספק ",  כתב אלתרמן ב ? 1969 ,  אחרי מותם של סמסון ,  קפלן וששון , " שגם אם נאמץ את דמיוננו עד קצה כל גבול ,  לא נוכל לשער אפשרות שבה ייתכן ההפך ממה שאירע באותו מרדף .  כלומר ,  מצב שבו יסתתרו לוחמי צה"ל מאחורי נשים וילדים ויעשו אישה יהודייה מיניקה למסווה ולמחבוא מפני אנשי פתח .  חיילי צה"ל ",  הניח אלתרמן , " לא היו יכולים לעשות כדבר הזה - אף אם נניח לכל הטעמים האחרים - קודם כל מפני הטעם הפשוט שאישה יהודייה ותינוק בחיקה אינה גורם מרתיע ללוחמים הערבים ". 
40 שנה אחרי צריך להזכיר לעולם ,  לבכרי ולדומיו בתוכנו את הידוע שהושכח :  לא זו בלבד ש"אישה יהודייה ותינוק בחיקה אינה גורם מרתיע ללוחמים הערבים ",  אלא שלאורך השנים האישה ועוללה הם שהפכו למטרות של הטרור הפלסטיני .  ואלמלא חומת מגן ועופרת יצוקה היינו ממשיכים לקבור את מתינו בדיוק כפי שעשינו בתחילת העשור הזה .
 בעירק ובאפגניסטן כתשה ארה"ב טרוריסטים ואזרחים גם יחד .  בטורקיה נרמס באכזריות המיעוט הכורדי .  רוסיה פשעה בצ'צ'ניה ואפילו לגבי צ'רצ'יל הענק ניתן להזכיר כיצד הצדיק את הפצצות האזרחים בגרמניה של מלחמת העולם השנייה .  הריסת בתיהם מונעת מהם להגיע למקומות עבודתם במפעלי החימוש ,  אמר המנהיג הדגול . " כאשר קיימת סכנה חמורה של רשע - מותר לנקוט צעדים חריגים ויוצאי דופן ",  הוסיף .
 גם היום צריכים הבריטים לדעת שאלפי קסאמים וגראדים על אוכלוסייה אזרחית ומחבלים שמפוצצים את עצמם באוטובוסים ובבתי קפה הם  " סכנה חמורה של רשע ".  גם אם מטרתם - מדינה פלסטינית - היא מטרה ראויה בעיניהם ,  היא לא מקדשת את האמצעים .  יתרה מזאת ,  כאשר הכוונה היא להביא למותם של חפים מפשע ,  המטרה מאבדת את הלגיטימיות שלה .  וגם בזאת יש לרענן את זיכרונם של הבריטים :  חמישה חודשים בלבד אחרי שישראל עקרה וגירשה מבתיהם 10,000 מאזרחיה ומסרה את גוש קטיף לפלשתינים ,  הוכיחו העזתים כי הצורך שלהם להרוס את ישראל חזק יותר מהרצון שלהם לבנות מדינה .  לכן העלו לשלטון את חמאס ,  שמבקש למחוק אותנו מהמפה .  
כמו רבים אחרים בעולם ,  גם בריטניה ,  שב ? 1982 יזמה את אחת המלחמות המוזרות ביותר במחצית השנייה של המאה ה ? 20 ,  מלחמה שבה כבשה מחדש את איי פוקלנד הנידחים ,  מתנהגת בצביעות ,  ואנחנו ,  שחוטפים שוב פצמ"רים ,  הנפגעים מכך .
 
פצמ"רים ומוסר לחימה :  מדוע נטפלים אלינו ? 
nan
