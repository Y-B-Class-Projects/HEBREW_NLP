מנהלים ב"פסגות "  חשודים בהרצת מניות
חוקרי רשות ניירות ערך פשטו על משרדי בית ההשקעות הגדול בישראל ,  המנהל כ-130 מיליארד שקלים ,  ועצרו שניים ממנהליו בחשד להרצת מניות ,  קבלת דבר במרמה והפרת אמונים בתאגיד
ורמוס בשיחת ועידה עם יועצי ההשקעות :  עד אתמול בבוקר לא ידענו ולא הכרנו את החשדות - נשתף פעולה באופן מלא עם החקירה .  מבקש מהיועצים בבנקים להעביר את המסר כי הדבר אינו נוגע לכספי הלקוחות והעמיתים :  אני מודה לכם על האמון שמתבטא בפניות הרבות שמגיעות אלינו מהבוקר . 
" כולם ידעו שפעילות הנוסטרו של פסגות היא מפלצת שיכולה להשפיע על השערים בבורסה .  פסגות ידעו היטב מה מתרחש בביתם כי מדובר בסדר גודל של מיליארדים ואין מישהו בפסגות שלא מכיר את הנוסטרו שהוא תיק ההשקעות העצמי של החברה ",  כך אומר פעיל בכיר בבורסה . 
" כבר כשפסגות הודיעה לפני חודש שיפסיק את פעילות הנוסטרו ,  השמועות שרצו בשוק אמרו שהבורסה אמרה לפסגות להפסיק את הפעילות או שהיא תפסיק אותן ",  מוסיף הבכיר .  על פי פעילים בשוק ,  פעלו אדרי ובן דוד גם עבור בלי השקעות אחרים .  
חקירת הרשות תימשך גם היום ,  ומלבד דוד אדרי ושי בן דוד - שנעצרו אתמול תחקור היום הרשות עובדים נוספים בפסגות - בכלל זה עובדים במסחר ,  וכן גורמים נוספים מחוץ לפסגות אשר אפשרו את הרצת ניירות הערך בה חושדת הרשות .  הרשות מבצעת חקירה סמויה בפרשה מזה מספר חודשים .  
אדרי ובן דוד כופרים בהאשמות נגדם .  עו"ד שרון קלינמן ,  שמייצגת את דוד אדרי ,  מסרה בתגובה : " החקירה בתחילתה .  הוא כופר בחשדות נגדו ומשתף פעולה באופן מלא ".  עו"ד נתי שמחוני ,  שמייצג את שי בן דוד : " אני חוזר על מה שאמרתי בבית משפט .  הוא שיתף פעולה בחקירה וכפר בחשדות המיוחסים לו ".  
משרד האוצר ביקש להבהיר לציבור כי : " במסגרת החקירה המתנהלת על ידי רשות ניירות ערך בבית ההשקעות פסגות ,  והנמצאת בשלביה הראשוניים ,  לא נמצאה כל אינדיקציה לכך שישנה נגיעה לכספי החסכונות הפנסיוניים של הציבור ,  קרי קופות הגמל וקרנות ההשתלמות ,  המנוהלים על ידי החברה ".  
כרגע מתמקדת החקירה בשאלות מי ידע על הפעילות ,  מי אישרר את ההרצה ,  והאם היו גורמים בחברות אחרות שאפשרו אותה .  על פי ההערכות הפעילות בוצעה בחשבון הנוסטרו של פסגות שעל פי ההערכות מנהלת כ-400 מיליון שקל .  
אולם ,  על סכום זה נטלה פסגות מינוף גבוה שהיקפו נבדק כעת ברשות ניירות ערך ,  ועל פי הערכות היה אף פי חמש מגודל הנוסטרו .  כלומר גודל התיק לאחר המינוף היה כ-2 מיליארד שקל ואף יותר .  
היקף תיק זה ,  איפשר ,  לטענת הרשות ,  ביצוע פעולות תרמית בהיקפים גדולים ,  כאשר בתקופות מסוימות הגיע היקף הפעולות בנוסטרו לכחצי מליארד שקל ביום .  כך למשל ,  אחת הפעולות שנבדקו ,  היתה בהיקף זה ,  וממנה בלבד הפיק התיק רווחים של מליוני שקלים .  
חוקרי רשות ניירות ערך פשטו היום  ( שני )  על משרדי בית ההשקעות הגדול פסגות .  ככל הידוע ,  החוקרים התמקדו באגף הנוסטרו של בית ההשקעות ,  וכן באגף חבר הבורסה של בית ההשקעות .  במהלך היום החוקרים אף חקרו חלק מהמנהלים באגפים אלו .  
רועי ורמוס ,  מנכ"ל פסגות ,  פנה במכתב לעובדים בו הוא כותב כי  " לפי הפרסומים ,  החשדות הינם ביחס לכספי הנוסטרו של החברה והם אינם נוגעים לכספי הלקוחות והעמיתים בקופות הגמל בקרנות הנאמנות ובתיקים המנוהלים בפסגות ".  
שופט בית משפט השלום בתל אביב אילן דפדי ,  שלח היום למעצר בית את דוד אדרי ושי בן דוד .  השניים נחקרו על ידי מחלקת החקירות של רשות ניירות ערך בחשד שפעלו יחדיו בדרכי תרמית ,  לאורך תקופה ארוכה ובאופן שיטתי ,  בחשבון הנוסטרו של פסגות ,  בהיקף של מילארדי שקלים ,  במטרה לבצע מניפולציה ולהשפיע באופן תרמיתי על שערים של מגוון ניירות ערך .  
זאת ,  על-ידי העלאת והורדת שערי ניירות ערך בהתאם לצרכיהם ,  על מנת להשיא רווחים אסורים לחשבון הנוסטרו של פסגות ,  תוך שהם מנצלים את הכוח העצום של חשבון עתיר נכסים זה .
 דוד אדרי שימש ,  בתקופה הרלוונטית לחקירה  ( 20072009 )  ,  כמנהל ולאחר מכן סמנכ"ל ברוקראז' בפסגות ניירות ערך בע"מ ושי בן דוד שימש כמנהל חדר מסחר ברוקראז' בפסגות .  השניים היו אחראים ,  בתקופה הרלוונטית לחקירה ,  על ביצוע השקעות חשבון הנוסטרו של פסגות .  שיטת הפעילות התרמיתית של השניים יצרה רווחים בהיקף של עשרות מיליוני שקלים לחשבון הנוסטרו של פסגות .  כפועל יוצא מפעילותם התרמיתית גרפו השניים רווחים לכיסם .  
השניים ,  על פי החשד ,  ביצעו הרצת אג"ח של דלק נדל"ן במשך תקופה ארוכה .  דפוס הפעולה הנבדק מצביע על מכירות בהיקפים גדולים בבוקר ורכישות במסחר הנעילה שנועדו להעלות את השער .  בנוסף לכך ,  דפוס פעולה זה נמצא בפעילות באג"ח קונצרניות נוספות .  
באג"ח ממשלתיות השנים פעלו באינטנסיביות בהקפים של מילארדי שקלים ,  כאשר חלק מהפעילות נגעה בפעילות תרמיתית בערב ההנפקה של משרד האוצר ,  וב"מכרזי החלף "  של האוצר .  על פי החשד ,  השניים  " ניפחו "  את השער של האג"ח שהחזיקו ,  ופעלו להורדת השער של האג"ח הנמסרות ,  על מנת לשפר את הרווח שלהם במכרז .  
בהתאם לאמור לעיל ,  רשות ני"ע חושדת באדרי ובבן דוד בביצוע עבירות לפי סעיף 54 ( א )  לחוק ניירות ערך תרמית בניירות ערך ,  סעיף 415 לחוק העונשין התשל"ז  1977 ,  קבלת דבר במרמה ,  סעיף 425 לחוק העונשין  מרמה והפרת אמונים בתאגיד .  
פסגות הוא בית ההשקעות הגדול בישראל ,  אשר מנהל כ-130 מיליארד שקל .  מנהלים אותו היו"ר אריק שטיינברג והמנכ"ל רועי ורמוס .  באחרונה נרכש בית ההשקעות על ידי קרן ההשקעות הפרטית אייפקס .  הפעילויות הגדולות של בית ההשקעות הן ניהול קרנות נאמנות וקופות גמל ,  כאשר בית ההשקעות יצא מפעילות החיתום הנחשבת כפעילות בעלת פוטנציאל לניגוד עניינים בבית ההשקעות .  
מפסגות לא נמסרה תגובה .
 עדכון אחרון :  14:32

מנהלים ב"פסגות "  חשודים בהרצת מניות
חוקרי רשות ניירות ערך פשטו על משרדי בית ההשקעות הגדול בישראל ,  המנהל כ-130 מיליארד שקלים ,  ועצרו שניים ממנהליו בחשד להרצת מניות ,  קבלת דבר במרמה והפרת אמונים בתאגיד

