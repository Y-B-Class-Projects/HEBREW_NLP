מעשה טוב ביום
וואלה !  וארגון חברה טובה עוזרים לכם להעביר את השבוע בכיף !  גם השבוע שלל אפשרויות להתנדבות מהנה בכל רחבי הארץ .  אתם רק צריכים לבחור מתי ואיפה
ביום שישי בצהריים יתקיים בעכו שייט קיאקים כייפי במיוחד ואתם מוזמנים להצטרף .  השייט מאורגן ע"י מועדון הימיה- עכו וישתתפו בו ילדים ומבוגרים בעלי תסמונת דאון ובעלי צרכים מיוחדים .  תוכלו לסייע בהתארגנות להפלגה וללוות את החניכים במהלך השייט המהנה .
 בכלביה של תנו לחיות לחיות בתלמי מנשה  ( ליד רמלה )  שוהים כ-250 כלבים ועשרות חתולים הממתינים לאימוץ .  בעלי החיים זקוקים להרבה חום ואהבה ,  בואו לכלביה לטפו אותם ,  קחו אותם לטיול ותנו להם קצת תשומת לב .  הם זקוקים לזה !  ניתן להגיע גם בימים אחרים בהתאם לנוחיותכם .
 בואו להעביר זמן איכות עם ילדים במעון היום של ויצ"ו ברמת אשכול ,  ירושלים .  הילדים ישמחו להקשיב לסיפור ,  לשיר שירים ,  לרקוד ,  לשחק ולבלות איתכם .
 בבית רחל שטראוס בירושלים לומדים בעלי צרכים מיוחדים בגילאי 13-21 במסגרת הלימודים מתקיים פרויקט חינוכי-אקולוגי בו לומדים עבודה מעשית בגינה ,  שתילת ירקות ותבלינים ,  שימוש בחומרים טבעיים וממוחזרים ועוד .  אתם מוזמנים להגיע ולסייע בעבודות תחזוקה קלות של הגינה ובכך לשפר את מראה המקום ,  דבר שישמח מאוד את התלמידים .
 עמותת אלו"ט מזמינה אתכם להצטרף ליום מכירה של מוצרי קרמיקה שנוצרו ע"י אוטיסטים .  אירוע המכירה יתקיים באוניברסיטת בן גוריון בין השעות 10:00-14:00 ובמהלכו תוכלו לעזור בסידור המוצרים על הדוכנים ובשיווק המוצרים היפיפיים לעוברים ושבים .
 אתם מוזמנים לעזור בשיפוץ המרכז החדש של עמותת  " אמהות ללא אמהות "  בת"א .  העמותה מספקת רשת של תמיכה לכל אישה שאיבדה את אמה ומתמודדת עם הורות בצל האובדן .  אם אתם טובים בביצוע עבודות שיפוץ קלות כגון :  צביעה ,  קדיחה ,  התקנת מדפים וכדומה הצטרפו ליום שיפוצים מהנה ומלא כוונות טובות .
 עמותת לתת זקוקה למתנדבים שיעזרו במיון אריזה וחלוקת מזון למשפחות נזקקות .  הצטרפו לעמותה ותנו יד למאות המשפחות השרויות במצב קשה ושפרו את תנאי חייהם כבר השבוע .
 

מעשה טוב ביום
וואלה !  וארגון חברה טובה עוזרים לכם להעביר את השבוע בכיף !  גם השבוע שלל אפשרויות להתנדבות מהנה בכל רחבי הארץ .  אתם רק צריכים לבחור מתי ואיפה

