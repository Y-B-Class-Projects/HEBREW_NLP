אואן קויל מונה למאמן בולטון ,  משחקה של ליברפול נדחה
המנג'ר שהעלה את ברנלי לליגה הבכירה ,  שב לקבוצה בה שיחק בשנות ה-90' .  5 משחקים נדחו בגלל הסופה המשתוללת בממלכה
אואן קויל הוא מאמנה הבא של בולטון .  הנהלת המועדון הודיעה היום  ( שישי )  בצורה רשמית כי קויל ,  שאימן את ברנלי ,  הוא האיש שיחליף על הקווים בריבוק סטאדיום את גארי מגסון ,  שפוטר מהקבוצה על רקע חוסר הצלחה מקצועית ב-30 בדצמבר .
 קויל ,  43 ,  שיחק בוונדררס כשנתיים וחצי בין השנים 1993-5 ,  וכעת הוא ינסה להצעיד את הקבוצה מעל הקו האדום ,  כאשר בולטון מדורגת כעת במקום ה-18 בליגה .  קויל ,  שעשה עבודה לא רעה בברנלי בפרמיירליג ,  לאחר שהעלה אותה ,  לראשונה מזה 33 שינם לליגה הבכירה ,  לא נהנה מהמחסור במשאבים של המועדון ,  בהשוואה למועדוני תחתית אחרים בליגה .
" אני מאוד שמח ונרגש לחזור לבולטון וונדררס ",  אמר קויל לאחר ההודעה הרשמית שהפיצה הקבוצה . " אני כבר מחכה בקוצר רוח להזדמנות להחזיר את הקבוצה לימיה היפים ". 
מזג האוויר הסוער ברחבי אנגליה ממשיך להשפיע בצורה ישירה גם על תחום הכדורגל ,  ולאחר שמשחקי חצי גמר גביע הליגה ,  שהיו אמורים להתקיים ביום שלישי ורביעי נדחו ,  כמו גם משחק ההשלמה בין ארסנל ובולטון ,  היום  ( שישי )  מתברר כי השלג והקור העז ישפיע גם על משחקי הליגה .
 ההתאחדות האנגלית הודיעה היום כי המשחקים בין פולהאם ופורטסמות ,  ברנלי וסטוק ,  סנדרלנד ובולטון והאל וצ'לסי נדחו ,  כאשר בשלב זה עדיין לא פורסם מועד המשחק החדש . " ביטחון האוהדים חשוב לנו ביותר ,  ואחרי שבדקנו את האצטדיון היום ,  הוחלט כי הוא לא בטוח לארח את הקהל שלנו ",  נכתב בהצהרה שפרסמה פולהאם .
 גם המשחק המסקרן בין ליברפול לטוטנהאם באנפילד ,  שהיה אמור להיערך ביום ראשון ,  נדחה למועד לא ידוע עקב הקור העז השורר באזור .  הדרכים בסביבת האצטדיון אנפילד חסומות ,  ובהתאחדות החליטו לדחות גם משחק זה .
 
אואן קויל מונה למאמן בולטון ,  משחקה של ליברפול נדחה
המנג'ר שהעלה את ברנלי לליגה הבכירה ,  שב לקבוצה בה שיחק בשנות ה-90' .  5 משחקים נדחו בגלל הסופה המשתוללת בממלכה

