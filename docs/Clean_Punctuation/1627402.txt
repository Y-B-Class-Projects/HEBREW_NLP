תקציב הבורסה ל-2010 - 223 מיליון שקל ;  44 מיליון מתוכו - לבניין החדש שייחנך ב-2012
תקציב הבורסה מורכב מעמלות שמשלמים חברי הבורסה ואגרות ;  בשנת 2007 רכשה הבורסה את הקרקע לאתר החדש
דירקטוריון הבורסה אישר בישיבתו היום  ( חמישי )  את תוכנית העבודה ותקציב הבורסה לשנת 2010 .  תקציב הבורסה  ( המורכב מעמלות שמשלמים חברי הבורסה ואגרות )  עומד על 223 מיליון שקל ,  ומתוך כך עומד התקציב התפעולי על 192 מיליון שקל ועוד 4 מיליון שקל עבור מסים .  כך נותר לבורסה עודף של 27 מיליון שקל.עם זאת ,  הבורסה מתכננת להשקיע השנה 44 מיליון שקל בהקמת משכנה החדשה ברחוב אחוזת בית פינת מונטיפיורי  ( צמוד לבניין מגדל שלום )  .  בשנת 2007 השקיעה הבורסה 58 מיליון שקל ברכישת הקרקע במקום .  הבורסה צפויה לעבור למשכנה החדש במחצית השנייה של 2012.רכישת הבניין נעשתה לאחר ייעוץ שקיבלה הבורסה מחברת חיסונים פיננסים של אדם רויטר כדי לייעץ לה וללוותה במימון הקמת הבניין החדש .  הבורסה הסבירה דאז כי המשבר חייב עצירה ובחינה מחדש של התוכנית למימון הבנייה.מהבורסה נמסר כי תוכנית העבודה לשנת 2010 מכוונת ,  בראש וראשונה ,  לאיתור ופיתוח מוצרים ושווקים חדשים ,  ליצירת מקורות הכנסה חדשים ולהקמת תשתית טכנולוגית/מיחשובית מודרנית ,  זאת במטרה להבטיח את התפתחות הבורסה וכושר התחרות שלה בשנים הבאות .  התקציב נבנה מתוך הנחה כי היקפי הפעילות בשנת 2010 יהיו דומים לאלה שבשנת 2009.הבורסה תתמקד בשנת 2010 בתחומים הבאים:א .  פיתוח מוצרים חדשים : 	השקת אופציות על סדרות אג"ח שחר בודדות בתיאום עם האוצר .  	פיתוח מדד לאג"ח קונצרני שקלי בריבית משתנה . 	פיתוח מדדים חדשים כדוגמת ;  ביומד ,  אנרגיה ותקשורת . 	קרן סל  ( etf ישראלי )   המשך פיתוח המכשיר ע"י צוות משותף של הבורסה והרשות לניירות ערך.ב .  שכלול מדדי הבורסה:פיתוח והטמעת דור חדש של מתודולוגיית מדדי מניות בהתאם להמלצות חברת ftse ,  לקירוב המדדים לסטנדרטים המקובלים במדינות מפותחות ,  תוך ביצוע התאמות למאפייני השוק הישראלי .  השיטה החדשה תיתן מענה בין היתר לנושאים הבאים : 	פישוט השקת מדדי מניות חדשים . 	שינוי הקריטריונים באופן שיבטיח כניסת חברות מתאימות יותר למדדים מרכזיים . 	צמצום התחלופה הגבוהה הקיימת כיום במועד עדכון המדדים . 	צמצום הצורך בביצוע התאמות יום-יומיות ,  המלוות בקניות ומכירות מרובות של מנהלי תעודות הסל .  צמצום זה יתרום רבות לתקינות המסחר.ג .  מיצוב הבורסה בתל אביב כמרכז לחברות  " טק "   ישראטק:הקמת סקטור מיוחד לחברות הייטק ,  ביומד ,  קלינטק ,  תקשורת ,  פארמה במטרה להקים בבורסה בתל אביב מרכז  (  ( cluster של חברות הייטק .  הקמת cluster כזה תאפשר להביא להשתתפות משקיעים זרים בהנפקות הייטק בארץ ובכך להשיג תמחור נאות להנפקות מקומיות ובשלב מאוחר יותר להביא לארץ גם הנפקות של חברות הייטק זרות .  הנושא נמצא בשלבי בחינה מתקדמים במטרה להביאו בפני מוסדות הבורסה במחצית הראשונה של שנת 2010.ד .  פעילות בינלאומית לשיווק הבורסה : 	טיפול בשיווק הבורסה בעידן בו ישראל מוגדרת כשוק מפותח . 	עידוד חברות בבורסה של בתי השקעות בינלאומיים גדולים  ( חברות רחוקה או רגילה )  . 	הרחבת שיתופי הפעולה הבינלאומיים ומינוף הקשרים הקיימים לפרויקטים משותפים . 	סיוע במאמצים להשגת הכרה הדדית בין רשות ני"ע לרשויות ניירות ערך בחו"ל .  ה .  תשתיות מיחשוב :  המשך שיפור ביצועים והרחבת קיבולות במערכות המסחר והפצת המידע .  המשך שדרוג הרשת הפנימית והמעבר למתקן גיבוי  " חם "  המאפשר הפעלה מהירה של מערכות הבורסה בעת תקלה מהותית בבניין הבורסה.ו .  בניין הבורסה:בניית הבניין החדש נכנסת לשנה השנייה של ביצוע עבודות בפועל .  סיום יציקת היסודות צפוי במאי 2010 וביוני 2010 אמורה להתחיל בניית השלד של הבניין.ז .  פיקוח על חברי הבורסה :  	אישור מודל חדש להלימות הון ונזילות לחש"בים ויישומו . 	עדכון ההוראות החלות על החש"בים ,  בהתייחס למערכות המחשב והתקשורת המשמשות אותם ,  בהמשך לתהליך שהחל בסקר הבקרות במערכת fmr .
 
תקציב הבורסה ל-2010 - 223 מיליון שקל ;  44 מיליון מתוכו - לבניין החדש שייחנך ב-2012
תקציב הבורסה מורכב מעמלות שמשלמים חברי הבורסה ואגרות ;  בשנת 2007 רכשה הבורסה את הקרקע לאתר החדש

