הנדל"ן של וינטרוב נחשף :  נכסים של 2 מיליארד יורו בעולם
ב-2005 מחקו שמעון וינטרוב ורונן פלג את בראק קפיטל מהמסחר ;  דו"חות החברה הבת חושפים את אימפריית הנדל"ן שבנו בעשור וחצי האחרונים ;  השקעות החברה באנרגיה ,  בתשתיות ,  בהפקת נפט ,  בהתפלת מים ובהיי-טק מוערכות בכ-150-200 מיליון דולר
 >  >  אף שהוא נמצא כבר כעשור מחוץ למשחק ,  השם שמעון וינטרוב חקוק היטב בקרב ותיקי שוק ההון המקומי .  מי שהתחיל את דרכו בתחילת שנות ה-90 בחברת הקרנות של בנק דיסקונט ,  אילנות ובהמשך היה הבעלים של בית ההשקעות קפיטל ,  נחשב דמות מרכזית בשוק .  לקראת סוף שנות ה-90 וינטרוב ושותפו ,  רונן פלג ,  החליטו לחתוך .  עסקי ניהול ההשקעות של קפיטל נמכרו .  השניים החליטו להתמקד בעסקי הנדל"ן וכנגזרת מהחלטה זו גם להיעלם מהמכ"ם .  במהלך העשור וחצי האחרונים הם היו עסוקים בבניית אימפריית נדל"ן שמנהלת נכסים בהיקף של כ-2 מיליארד יורו ברחבי העולם ,  ונחשפת בראשונה ב-themarker .  וינטרוב ופלד מנהלים את עיקר העסקים שלהם באמצעות חברת האחזקות בראק קפיטל ,  אותה מחקו מהמסחר ב-2005 לפי שווי של כ-200 מיליון שקל .  על פי ההערכות כיום החברה שווה פי 4 .  החברה עוסקת בעיקר בתחום ההשקעות בנדל"ן ,  אולם יש לה גם השקעות באנרגיה ,  בתשתיות ,  בהפקת נפט ,  בהתפלת מים ובהיי-טק שמוערכות בכ-150-200 מיליון דולר .  לחברה אג"ח פרטיות שהונפקו למשקיעים גדולים ונסחרות ברצף המוסדיים בלבד .  באחרונה שב שמו של וינטרוב לכותרות על רקע הוויכוח שהוא מנהל עם חברת הדירוג מעלות ,  שהחליטה לחתוך את דירוג האיגרות של בראק קפיטל בחמש דרגות מרמה של -a לרמה של bb .  וינטרוב ופלד הקימו את בראק קפיטל ב-1992 ,  וכמה שנים לאחר מכן צירפו את איש העסקים המסתורי רוני יצחקי כשותף בחברה .  קבוצת בראק כוללת שרשרת מסועפת של חברות ושותפויות פרטיות ,  כשיותר ממחצית הפעילות של בראק היא בתחום הנדל"ן .  ירידה של 11% בהון העצמי ב-2008 בראק קפיטל מרכזת את מרבית פעילות הנדל"ן באמצעות החברה הבת ההולנדית ,  בראק קפיטל השקעות בנדל"ן ,  שבה היא מחזיקה 75% ,  כשיתרת המניות מוחזקת על ידי קרן ההשקעות הפרטית האמריקאית warburg pincus .  מהדו"חות הכספיים של החברה הבת ההולנדית שהגיעו לידי themarker עולה כי הונה העצמי של החברה נאמד בסוף 2008 ב-283.9 מיליון דולר - ירידה של 11% לעומת סוף 2007 - ומהווה כ-33% מהמאזן בסוף 2008 של כ-864 מיליון דולר .  הונה העצמי של בראק קפיטל נדל"ן שמר על יציבות במהלך המחצית הראשונה של 2009 שהסתכם ב-284 מיליון דולר ,  ומינף מאזן של 877 מיליון דולר - כ-577 מיליון דולר מתוך סכום זה נדל"ן להשקעה .  הכנסותיה של החברה מדמי שכירות ודמי ניהול עלו ב-2008 ב-35.3% לעומת 2007 ל-29.65 מיליון דולר .  את המחצית הראשונה של 2009 סיימה החברה הבת עם הכנסות של כ-13.7 מיליון דולר .  החברה סיימה את 2008 בהפסד נקי  ( המיוחס לבעלי המניות )  של 10.8 מיליון דולר ,  לעומת רווח של 28 מיליון דולר ב-2007 .  עיקר ההפסד נבע כתוצאה מהירידה בהכנסות משיערוך נדל"ן להשקעה וכן בשל עלייה בהוצאות המימון .  את המחצית הראשונה של 2009 סיימה החברה בהפסד נקי של 638 אלף דולר .  הרווח התפעולי של החברה צנח ב-2008 ב-49% והסתכם ב-6 מיליון דולר .  משבר הנדל"ן הקשה ,  שפקד חלק ניכר מהשווקים שבהם החברה פעילה ,  לא עשה טוב ליתרות המזומנים שלה .  בקופתה של החברה היו בסוף 2008 מזומנים ושווי מזומנים של 62.8 מיליון דולר ,  לעומת 100 מיליון דולר בסוף 2007 .  במהלך המחצית הראשונה של 2009 קטנה קופת המזומנים של החברה ב-30 מיליון דולר ,  וההתחייבויות נושאות הריבית הסתכמו בסוף המחצית הראשונה של 2009 ב-518.6 מיליון דולר .  מתוך סכום זה חייבת החברה למחזיקי האג"ח כ-150 מיליון דולר .  האג"ח הונפקו והורחבו במהלך השנים והן צמודות מדד ,  נושאות ריבית של 6.5% ואמורות להיפרע בשבעה תשלומים שנתיים החל באוקטובר 2012 .  שיעור הריבית בגין האג"ח יכול לעלות במקרה שדירוג האג"ח של החברה יירד .  נכון ליום המאזן דורגו האיגרות 2a על ידי מידרוג .  החברה יצרה ב-2008 תזרים מזומנים שלילי מפעילות שוטפת של 26.5 מיליון דולר ,  ותזרים חיובי של 3.4 מיליון דולר במחצית הראשונה של 2009 .  בראק קפיטל השקעות בנדל"ן עוסקת בהקמת פרויקטים גדולים בשותפות עם גופים פיננסיים גדולים כמו warburg pincus international ,apollo real estate ,  ברקליס קפיטל ,  מריל לינץ'ועוד .  החברה מעסיקה יותר מ-150 עובדים בניו יורק ,  מיאמי ,  לונדון ,  פרנקפורט ,  דיסלדורף ,  מוסקווה ,  ניו דלהי ,  מומבאי ,  בייג'ין ,  הונג קונג ,  אמסטרדם ,  בודפשט ,  מדריד ,  רומא ותל אביב .  ככל הידוע החברה ביצעה ב-16 השנים האחרונות עסקות השקעה בהיקף של יותר מ-8 מיליארד דולר ובשטח של יותר מ-3 מיליון מ"ר ,  וכן מכרה והשכירה ב-2005-2008 יחידות דיור בהיקף של יותר מ-1.5 מיליארד דולר .  מבין העסקות הבולטות שבהן היתה מעורבת בראק קפיטל נדל"ן ניתן למנות את רכישת חברת הנדל"ן ההולנדית האסלמר ב-2002 ,  שבשליטתה היו נכסים בהיקף של 2.6 מיליארד יורו ,  תמורת כ-1.2 מיליארד ליש"ט ,  ולאחר מכן מימוש ההשקעה ב-2004 ברווח הון של כ-60 מיליון שקל .  כמו כן ,  התמודדה לפני כמה שנים בראק קפיטל במכרז למכירת חברת דיור גרמנית בעסקה שהיתה אמורה להסתכם בכ-3.4 מיליארד יורו ,  והיתה אמורה להיות רכישת הנדל"ן הישראלית הגדולה בהיסטוריה .  מבראק קפיטל נמסר  " אנו מצרים על כך שחלק מהחומר הגיע לידי themarker ולא מעוניינים להגיב לגבי פעילותנו ". 

הנדל"ן של וינטרוב נחשף :  נכסים של 2 מיליארד יורו בעולם
ב-2005 מחקו שמעון וינטרוב ורונן פלג את בראק קפיטל מהמסחר ;  דו"חות החברה הבת חושפים את אימפריית הנדל"ן שבנו בעשור וחצי האחרונים ;  השקעות החברה באנרגיה ,  בתשתיות ,  בהפקת נפט ,  בהתפלת מים ובהיי-טק מוערכות בכ-150-200 מיליון דולר

