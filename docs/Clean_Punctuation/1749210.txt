חמש שנות מאסר להורים שהתעללו מינית בתינוקם
הפרשה שזעזעה את המדינה לפני חמש שנים הגיעה לסיומה .  ביהמ"ש גזר חמש שנות מאסר על בני זוג מאלעד שהתעללו מינית בתינוקם . " מעשי ההתעללות חמורים ביותר ",  נכתב בגזר הדין
 ( צילום :  יגור מזור ,  עריכת וידאו :  יותם בן דוד ,  קריינות :  אביב אברמוביץ' ) 
פרשת ההתעללות המינית המחרידה ביישוב אלעד ,  שזעזעה את המדינה לפני חמש שנים ,  הגיעה היום  ( חמישי )  לסיומה .  זאת לאחר שבית המשפט המחוזי בתל אביב גזר על ההורים שהתעללו בתינוקם חמש שנות מאסר .  בכתב האישום שהוגש נגד ההורים באמצעות עו"ד קרן לוי מפרקליטות מחוז מרכז נטען כי במשך מספר חודשים ,  מאז שתינוקם היה בן מספר חודשים ,  ביצעו בו השניים מעשים מגונים והתעללו בו מינית ,  פיזית ונפשית .  בין השאר ,  האם נהגה להשכיב את בנה עליה בזמן שהיתה עירומה ולבצע בו מעשים מגונים .  כמו כן ,  היא נהגה לאונן כשהתינוק שוכב לידה .   עוד נטען בכתב האישום ,  כי האם ליטפה את בנה התינוק בפלג גופו התחתון מספר פעמים לצורך גירוי וסיפוק מיני .  לטענת הפרקליטות ,  בזמן שהאם ביצעה את המעשים ,  צפה בה הבעל ,  עודד אותה להמשיך בהם ואף צילם חלק מהמקרים ,  וכל זאת לשם גירוי וסיפוק מיני .
 האישה טענה שסבלה מאלימות פיזית ,  נפשית ומינית מצד בעלה ,  בגינה אושפזה בבית החולים והגישה תלונות במשטרה .  היא טענה עוד שההתנהגות שלו החריפה לאחר לידת בנם ,  שבו טיפלה לבדה .  הבעל טען מנגד שלא ביצע עבירות כלפי בנו ,  והאשים בכל את אשתו ,  שלדבריו היא אישה תוקפנית ואלימה וממוקדת בדחפיה המיניים .
" מעשי ההתעללות והמעשים המגונים שעשו הנאשמים בבנם הקטין בהיותו כבן שנה ,  הם מעשים חמורים ביותר ",  כתבו השופטים  אברהם טל ,  יהודית אמסטרדם ורות לבהר-שרון בגזר הדין .  הם הבהירו שהבעל היה שותף פעיל למעשים וכי  " בעוד שהנאשמת סובלת מהפרעת אישיות ..  .  הוא היה מודע היטב למעשיה של אשתו ,  במהלכם נכח ,  אך מתוך רצונו להפיק הנאה מיחסיו עימה היה מוכן שיעשה שימוש בבנם המשותף כאמצעי המעורר אותה לקיום יחסי מין עימו ".  
השופטים ציינו כי לבני הזוג אין עבר פלילי וכי עברו חמש שנים מאז המקרים ,  בהם שהו בני הזוג תקופות ממושכות במעצר בית .  עם זאת ,  הם הבהירו כי  " האינטרס הציבורי שבהוקעת מעשיהם של הנאשמים והרתעתם ,  כמו גם הרתעת אחרים שכמותם מלהתעלל בקטינים ולעשות בהם מעשים מגונים כדי לספק יצרים מיניים אפלים - גובר על כל הנסיבות המקלות ". 

חמש שנות מאסר להורים שהתעללו מינית בתינוקם
הפרשה שזעזעה את המדינה לפני חמש שנים הגיעה לסיומה .  ביהמ"ש גזר חמש שנות מאסר על בני זוג מאלעד שהתעללו מינית בתינוקם . " מעשי ההתעללות חמורים ביותר ",  נכתב בגזר הדין

