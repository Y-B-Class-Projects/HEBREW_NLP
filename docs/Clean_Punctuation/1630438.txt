צ'אווס הוריד את ערך המטבע בונצואלה ;  יצר שער דואלי של הבוליבר למוצרי יבוא
אלפי תושבי ונצואלה נהרו לחנויות בתקווה לרכוש מוצרים מיובאים לפני שפיחות המטבע יעלה את המחירים
נשיא ונצואלה ,  הוגו צ'אווס ,  הוריד את ערך המטבע המקומי בחצי בסוף השבוע ,  במטרה להוציא את הכלכלה המקומית מהמיתון אליו נקלעה לאחר ירידת הכנסותיה מנפט .  זוהי הפעם הראשונה בה מתבצעת הורדת ערך שכזו במדינה מאז שנת 2005 .  צ'אווס קבע שער דואלי ליבוא כדי להגן על יתרות המט"ח.צ'אווס הודיע כי הבוליבר הונצואלי יופחת ל-4.3 בוליבר לדולר לעומת 2.15 בוליבר לדולר עבור מרבית מוצרי היבוא .  יבוא של מוצרי מזון ,  תרופות ומיכון יהיה בשיעור של 2.6 בוליבר לדולר ,  זאת במטרה להגדיל את התחרותיות של המדינה .  הבנק המרכזי של ונצואלה העביר בסוף השבוע 7 מיליארד דולר לממשלה ." הצעד מגדיל את יעילות הכלכלה המקומית ,  מוריד את היבוא שאינו נחוץ ומעודד את היצוא ",  כך אמר צ'אווס בן ה-55 בהודעה בטלוויזיה המקומית . " אנחנו צריכים להפסיק להיות מדינה שמסתמכת רק על יצוא נפט ",  הוסיף צ'אווס.השער הדואלי של המטבע המקומי יאפשר לממשלה לקבל יותר בוליבר בעבור יצוא נפט ולהגן על תעודות המט"ח בשווי 35 מיליארד דולר .  החל מ-11 בינואר ,  יבוא מזון ,  תרופות ומיכון יהיה מתומחר לפי שער של 2.6 בוליבר לדולר ויבוא של מוצרים פחות הכרחיים ישולם על ידי מה שכינה צ'אווס  " דולר נפט ",  בשווי 4.3 בוליבר לדולר.שר האוצר של ונצואלה עלי רודריגז אמר כי שער של 4.3 בוליבר לדולר נקרא  " דולר נפט "  בגלל שחברת הנפט הממשלתית ,  פטרוליאוס דה ונצואלה ,  תקבל 4.3 בוליבר עבור כל דולר שתיתן לבנק המרכזי .  ונצואלה נסמכת על נפט ל-93% מהכנסותיה מיצוא.מבקרים של הצעד טענו כי פיחות המטבע המקומי יאפשר לצ'אווס להגדיל את ההשקעות הממשלתיות לקראת הבחירות בספטמבר ,  אבל יפגע קשות בבריאות הכלכלית במדינה.אלפי תושבי ונצואלה נהרו לחנויות בתקווה לרכוש מוצרים מיובאים לפני פיחות המטבע ,  אשר יעלה את המחירים .  המחירים הגבוהים יותר יהיו תקפים למוצרים כמו מכוניות ,  מוצרי טלקום ,  טבק ,  משקאות ומוצרי אלקטרוניקה.בעקבות ההודעה על פיחות המטבע נוצרו תורי ענק בחנויות אלקטרוניקה . " החלטנו שזה היום לקנות טלוויזיה לפני שמפוצצים את המחירים ",  אמר אחד הלקוחות לסוכנות הידיעות afp . " התרוצצנו בין חנויות ,  אבל התורים היו גדולים מידי .  עד שמצאנו אחת בלי תורים כל המוצרים נעלמו .  כולם רוצים לקנות היום ". 

צ'אווס הוריד את ערך המטבע בונצואלה ;  יצר שער דואלי של הבוליבר למוצרי יבוא
אלפי תושבי ונצואלה נהרו לחנויות בתקווה לרכוש מוצרים מיובאים לפני שפיחות המטבע יעלה את המחירים

