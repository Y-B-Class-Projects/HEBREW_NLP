דיווח בלבנון :  נעצר מרגל ישראלי נוסף
העיתון הלבנוני  " א-דיאר "  דיווח כי כוחות הביטחון הלבנונים עצרו תושב מהכפר שוויפאת בחשד כי ריגל למען ישראל .  לפי הדיווחים החשוד הודה במהלך חקירתו שגוייס על ידי המוסד
כוחות ביטחון הפנים בלבנון עצרו לפני מספר ימים חשוד נוסף בריגול למען ישראל .  העיתון הלבנוני  " א-דיאר "  דיווח הבוקר  ( רביעי )  כי החשוד ,  תושב הכפר שוויפאת ,  נעצר לאחר מעקב ארוך ורציני מצד כוחות הביטחון וכי הוא הודה בחקירתו שריגל למען המוסד הישראלי .  עוד דווח כי חקירתו נמשכת וחוקריו מנסים להבין לאילו משימות ריגול הוא נשלח .  
בית דין צבאי בלבנון הטיל לפני כשבוע גזר דין מוות על הקצין הלבנוני לשעבר ,  מחמוד קאסם ראפע ,  שהורשע בריגול לטובת ישראל ובמעורבות בחיסולם של שניים מבכירי הג'יהאד האיסלאמי בלבנון - מחמוד ונידאל מג'דוב .  בנוסף גזר בית המשפט גזר דין מוות גם על נאשם נוסף ,  חוסיין סולימאן חטאב ,  בגין שיתוף פעולה עם ישראל .
 ביום שישי דיווח עיתון כוויתי מפי מקור המוגדר 'מהימן כי בשנה האחרונה ,  מאז שנחשפו רשתות הריגול הרבות בלבנון שפעלו למען ישראל ,  מנסה המוסד לגייס רשתות ריגול חדשות אך ללא הצלחה .  לדברי המקור , " למרות הדיבורים בתקופה האחרונה על הצלחות למוסד ,  הרי שבלבנון המוסד מתחיל מאפס בכל מה שנוגע לגיוס משתפי פעולה .  לבנון הפכה למדינה שקשה לגוף מודיעיני לפעול בתוכה ". 
המקור הוסיף כי המטוסים ללא טייס שנהגו לחוג מעל שמי לבנון לא טסים יותר למטרות ריגול ,  משום שאין משתפי פעולה בשטח לבנון שמסייעים להם ,  מכוונים אותם ונמצאים עמם בקשר . " המרגלים נחשפו באמצעות האזנה לטלפונים ניידים של חברי רשתות הריגול .  בדיוק כשהם קיבלו שיחות ,  חגו בשמיים מטוסים ללא טייס ,  דבר שסייע במעצרם ",  ציין המקור .
 
דיווח בלבנון :  נעצר מרגל ישראלי נוסף
העיתון הלבנוני  " א-דיאר "  דיווח כי כוחות הביטחון הלבנונים עצרו תושב מהכפר שוויפאת בחשד כי ריגל למען ישראל .  לפי הדיווחים החשוד הודה במהלך חקירתו שגוייס על ידי המוסד

