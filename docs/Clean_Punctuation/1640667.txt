שחיה :  דימיטרייב סיים רביעי בארגנטינה
שחיין המים הפתוחים הישראלי ממשיך בתחילת העונה המצוינת ,  אבל הפסיד את המדליה בפוטו פיניש לפרנסיס קריפן האמריקאי
שחיין המים הפתוחים הבכיר של ישראל ,  מיכאל דימיטרייב ,  ממשיך להשיג תוצאות מצויינות והלילה  ( בין שבת לראשון )  הוא סיים במקום הרביעי בתחרות בסבב העולמי למרחק 10 ק"מ שנערכה בעיר וידמה שבארגנטינה .
 חבורה של שמונה שחיינים ,  מהבכירים בעולם ובהם דימיטרייב ,  שחו יחדיו לאורך כל הדרך במשחה השני של הסבב העולמי בשנת 2010 .  בפיניש המטורף ניצח האמריקאי פרנסיס קריפן ,  שסיים את המרחק בזמן של 1:50:57 שעה .  הוא הקדים את צ'ד הו מדרום אפריקה ,  שקבע זמן של 1:51:00 שעה .  בצמוד אליו היו פטר סטויצ'ב הבולגרי ודימיטרייב ,  שניהם קבעו זמן של 1:51:02 שעה ורק בפוטו פיניש ניתן היה להבחין שהבולגרי הקדים את הישראלי וגזל ממנו את מדליית הארד בכמה מאיות שנייה .
 במקום החמישי סיים אלן דו קארמו מברזיל עם זמן של 1:51:03 שעה ,  ובמקום השישי טום ואן גן הוגדן מבלגיה ,  שחצה את קו הסיום יחד עם סרג'י פסנקו מאזרבייג'ן ,  כשלשניהם זמן דומה - 1:51:04 שעה .  
דימיטרייב יכול להתנחם בפרס כספי של 1,200 דולרים .  כזכור ,  לפני שבוע הוא דורג שמיני בתחרות הראשונה בסבב העולמי בברזיל וביחד עם המקום הרביעי בתחרות הזו הוא מתחיל להתברג בצמרת העולמית של השחייה במים פתוחים .  אגב ,  דימטרייב שיפר היום ב-13 דקות את הזמן שהשיג בברזיל .
 
שחיה :  דימיטרייב סיים רביעי בארגנטינה
שחיין המים הפתוחים הישראלי ממשיך בתחילת העונה המצוינת ,  אבל הפסיד את המדליה בפוטו פיניש לפרנסיס קריפן האמריקאי

