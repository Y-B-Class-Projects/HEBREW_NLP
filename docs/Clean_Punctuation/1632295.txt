אוף החול
קלווין קליין אוהב מאוד את אווה מנדז ומצלם אותה לעוד קמפיין קיץ סקסואלי ,  לג'ינסים שמשנים את צורתם בהתאם למבנה הגוף
אווה מנדז ממשיכה לעורר מהומות מיניות וחוזרת לעוד עונה של תמונות לוהטות בקמפיין 'קלווין קליין' .  הפעם היא מקדמת את קמפיין קיץ 2010 של קו Body Whitewashed ,  הכולל ג'ינס אלסטי במספר גוונים דהויים לנשים ולגברים ,  האמור לשנות את צורתו בהתאם לגוף .  כמו בקמפיינים הקודמים ,  בעלי אופי סקסואלי דומה ,  גם את התמונות האלה צילם סטיבן קליין ,  וגם הפעם הצטרף אל מנדז השחקן-דוגמן האירי ג'יימי דורנן  ( 27 )  ,  מאהבה של קירסטן דאנסט ב"מרי אנטואנט "  והאקס של קירה נייטלי .  קונספט השיער הרטוב והגוף המשומן מן התמונות הקודמות נשמר גם הוא ,  רק שהפעם השניים מתפלשים בחול .  משחקי אור וצל מוקפדים יוצרים לוק מיסתורי של  " כן רואים ,  לא רואים ",  ואם זה לא הצל ,  אז זו ידו החטובה של דורנן ,  אשר מלטפת אסטרטגית את אווה הטופלסית .  עור הברונזה הטבעי שלה ,  מכל מקום ,  משתלב מצוין עם הגוון המכובס של הג'ינסים .  תמונות הקמפיין ,  שצולמו בניו יורק בסתיו האחרון ,  יופיעו החל מהאביב הקרוב בשלטי חוצות בפינת הרחובות האוסטון ולאפייט בסוהו של מנהטן ובמגזינים 'וניטי פייר' ,  'גלאמור' ,  'אין-סטייל' ו- V .  במקביל לעליית הקמפיין ,  תופיע מנדז על שער ה"ווג "  הגרמני של פברואר הקרוב ובמרץ יופץ סרטה החדש ,  Last Night ,  דרמה רומנטית עם קירה נייטלי .
 
אוף החול
קלווין קליין אוהב מאוד את אווה מנדז ומצלם אותה לעוד קמפיין קיץ סקסואלי ,  לג'ינסים שמשנים את צורתם בהתאם למבנה הגוף

