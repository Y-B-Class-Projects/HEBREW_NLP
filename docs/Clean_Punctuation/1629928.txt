תקציב בנק ישראל לשנת 2010 :  624 מיליון שקל - כ-80% יופנו לשכר ולגמלאים
תקציב ההשקעות של הבנק יעמוד השנה על כ-52 מיליון שקל ,  לעומת 43 מיליון שקל שנקבעו בתקציב השנה שעברה
בנק ישראל מפרסם היום לציבור את תוכנית עבודתו והתקציב הנגזר ממנה .  בתוכנית העבודה לשנת 2010 פועל הבנק לביצוע תפקידיו והשגת יעדיו כפי שהוגדרו על ידי הנהלת הבנק .  תקציב הבנק נגזר מתוכנית העבודה שהוכנה על ידי כל חטיבות הבנק וממסגרת התקציב שנקבעה להן והוא יעמוד בשנת 2010 על 624 מיליון שקל לעומת תקציב מקורי בסך כ-633 מיליון שקל בשנה הקודמת ותקציב מעודכן בסך 602 מיליון שקל.הסיבות לעלייה בסעיף השכר הן הנחת הבנק כי בשנת 2010 ייחתם הסכם שכר בין ההסתדרות לעובדי המדינה אשר יקנה תוספת שכר לעובדי המדינה .  סיבה שנייה היא חבות למס הכנסה עבור שכר אשר נגררה משנים קודמות.מתוך התקציב ,  303.8 מיליון שקל מוקצים לעלות העסקת עובדי הבנק ועוד 189.4 מיליון שקל הם עלות הגמלה לגמלאים .  בסך הכל מדובר בעלות שכר של 493.2 מיליון שקל שהם 79% מתקציב הבנק.תקציב ההשקעות של הבנק יעמוד השנה על כ-52 מיליון שקל ,  לעומת 43 מיליון שקל שנקבעו בתקציב השנה שעברה  ( ותקציב מעודכן בסך 66 מיליון שקל )  .  רוב התקציב מיועד לרכישת מכונות חדשות לפעילות הבנק בתחום המטבע ,  לפרויקטים בתחום המיחשוב ובכלל זה הקמת מאגרי נתונים ,  הקמת מערכת לניהול יתרות מטבע החוץ והטמעת מערכת erp - ניהול המערכות התפעוליות והאירגוניות של הבנק.כבכל שנה ,  צפויות ב-2010 לבנק ישראל הכנסות הנובעות בעיקר מהנפקת שטרות ומטבעות ,  מניהול יתרות מט"ח ופעולות הקשורות לניהול הנזילות במשק .  הכנסות אלו באות לידי ביטוי בדין וחשבון הכספי של בנק ישראל.בנוסף אושר תקציב להתחייבויות בשנת 2010 בהיקף של 99 מיליון שקל הנועד בעיקר להתחייבות בגין הדפסת כסף ופרוייקטי מיחשוב ובינוי.תפקידי בנק ישראלעל פי חוק בנק ישראל החדש ,  תפקידיו של הבנק הם :  ניהול מדיניות מוניטרית ,  פיקוח והסדרה של מערכת הבנקאות ,  ניהול יתרות מטבע החוץ של המדינה ,  תמיכה בפעילות סדירה של שוק מטבע החוץ ,  ייעוץ כלכלי לממשלה ,  הסדרת מערכות תשלומים וסליקה ,  הנפקת מטבע והסדרת מערכת המזומנים ,  בנקאי של הממשלה .  יעדי הבנק שהוגדרו על ידי הנהלת הבנק לשנת 2010 :  הערכות ליישום חוק בנק ישראל החדש ,  הפקת לקחים מהמשבר בכדי לשפר את ביצועי המשק ,  שיפור תחזיות האינפלציה והמשך פיתוח מודלים לשימוש בקבלת החלטות על המדיניות המוניטרית ,  אימוץ והטמעת best practices בפיקוח על הבנקים ובמערכת הבנקאית ,  השתלבות במוסדות הכלכליים הבינלאומיים ובמערכת הפיננסית העולמית ,  שדרוג הסטטיסטיקה הפיננסית של מדינת ישראל ,  מעקב ומחקר של היציבות הפיננסית ובכלל זה המקרו פיננסית ,  הרחבת התשתית המחקרית כבסיס לגיבוש המלצות מדיניות כלכלית ,  ביסוס התרבות הארגונית והקוד האתי ,  שיפור מערכות ותהליכים בבנק ישראל ,  ניהול סיכונים בבנק ישראל .
 
תקציב בנק ישראל לשנת 2010 :  624 מיליון שקל - כ-80% יופנו לשכר ולגמלאים
תקציב ההשקעות של הבנק יעמוד השנה על כ-52 מיליון שקל ,  לעומת 43 מיליון שקל שנקבעו בתקציב השנה שעברה

