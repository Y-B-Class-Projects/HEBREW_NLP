פיר סטרים רצתה להגיע לבורסה - אבל הסתבכה בדרך
ב-2006 גייסה פיר סטרים ממשקיעים פרטיים 20 מיליון שקל .  מאז מחקה חלק ניכר מהכסף והגישה בקשה להסדר נושים .  בעלי המניות מתנגדים
 >  >  התוכניות של בעלי השליטה בפיר סטרים ,  גל ארז ועופר עמיר ,  להגיע לבורסה נראות קרובות לגניזה .  ארז ,  המוכר לצופי הריאליטי מהתוכנית  " הישרדות ",  ועמיר הגישו בשבוע שעבר בשם החברה בקשה להסדר נושים ,  אך בעלי המניות ,  שטוענים כי איבדו אמון בבעלי השליטה ,  מבקשים מבית המשפט שלא לאשר את הבקשה כדי שיוכלו להציל חלק מהשקעתם .  פיר סטרים גייסה ב-2006 הון ממשקיעים פרטיים  ( גיוס מיותר מ-35 משקיעים מחייב דיווח על פעילות החברה )  .  בעלי השליטה קיוו שהגיוס הראשוני של 20 מיליון שקל יאפשר להם לנצל את הידע ,  הקשרים והניסיון שלהם כדי להשקיע בפעילויות מחקר ופיתוח טכנולוגיות או לרכוש פעילויות שלא מימשו את מלוא הפוטנציאל שלהן .  הם גם תיכננו להנפיק את הפעילות לציבור ב-2007-2008 .  מלבד העובדה שהתזמון היה בעייתי - 2008 היה שנה כלכלית ופיננסית קשה בכל העולם - החברה איבדה יותר ממחצית הכספים שגייסה ,  וזאת ללא כל התקדמות משמעותית בפיתוח המוצרים שלשמם גויסו הכספים .  באוקטובר 2009 ביקשו בעלי המניות לכנס אסיפה כללית מיוחדת כדי לקבל דין וחשבון על התנהלות החברה בעבר ותוכניותיה לעתיד . " הישיבה היתה סוערת ,  והעידה בעיקר על משבר האמון בין המשקיעים לבעלי השליטה ,  שברובם המוחלט היו חברים אישיים שדחו שוב ושוב את ההליכים הפורמליים לטובת פניות אישיות ",  מספר עו"ד תומר ברם ממשרד ברם דחוח ושות' ,  המייצג את בעלי המניות .  בישיבה התנצל ארז על המצב שבו נמצאת החברה ועל העובדה שכחצי מהכספים שגויסו אבדו בתקופה כה קצרה ,  והודה כי הוא ויתר נושאי המשרה נהגו ברשלנות .  ארז הבטיח לפצות את יתר בעלי המניות ,  אך בשבוע שעבר הופתעו המשקיעים לגלות שהחברה עומדת בפני פירוק ,  בעקבות בקשת בעלי השליטה להסדר נושים .  בהתנגדותם מציינים בעלי המניות כי פנו לחברה כמה פעמים וביקשו למנות רואה חשבון מבקר מטעמם ועל חשבונם ,  שיבדוק את התנהלות החברה ".  בבקשה להסדר נושים כותבת החברה כי לא עלה בידיה להשלים את פיתוח המוצרים ולעמוד ביעדיה ,  ולכן החליטה לסיים את פעילות החברות המוחזקות על ידיה .  עו"ד ברם פנה השבוע ליו"ר רשות ני"ע ,  פרופ' זוהר גושן ,  בבקשה לפתוח בחקירה נגד החברה והדירקטורים שכיהנו ומכהנים בה : " יש לחקור ולבדוק חשדות לעבירות על הוראות הדיווח שנקבעו בחוק ובתקנות ",  כתב ברם . " מדובר בדיווחים חסרים ודיווחים מטעים של החברה לאורך יותר משלוש שנים ". 

פיר סטרים רצתה להגיע לבורסה - אבל הסתבכה בדרך
ב-2006 גייסה פיר סטרים ממשקיעים פרטיים 20 מיליון שקל .  מאז מחקה חלק ניכר מהכסף והגישה בקשה להסדר נושים .  בעלי המניות מתנגדים

