עם הבקהאם בא התיאבון
בקהאם טוען כי מילאן תיאבק על האליפות : " אינטר תנצח ,  ואנחנו נרדוף אחריה ".  ויירה צפוי לחתום בשעות היום במנצ'סטר סיטי
פאביו קאפלו ישב ביציע הכבוד באיצטדיון סן סירו וצפה בהצגה .  הוא נהנה מהביצועים של מילאן ב-2:5 הגדול שלה על גנואה ,  ובעיקר אהב לראות את דייויד בקהאם מצטיין במדי הרוסונרי .  מילאן רחוקה עתה שמונה נקודות בלבד מאינטר ,  ובכושרה הנוכחי אף אחד לא זוכר את פתיחת העונה הגרועה והאיום על מעמדו של המאמן לאונרדו . 
" אני חושב שהמצב שלנו טוב אחרי החלק הראשון של העונה ",  אמר דייויד בקהאם , " אנחנו בעמדה מצוינת וצריכים להמשיך ככה ,  כי אינטר קבוצה גדולה ,  הם ימשיכו לנצח משחקים ואנחנו נרדוף אחריהם ".  בקהאם אמר כי לא ידע שקאפלו צפה בו מהיציע ,  ושמח על האפשרות שניתנה לו להרשים את מאמן נבחרת אנגליה . " לא ידעתי על הנוכחות שלו ",  אמר קינג דייויד , " הוא אוהב כדורגל וכשהוא יכול הוא תמיד הולך לצפות במשחקים .  אני יודע שהוא צופה במשחקי הפרמיירליג ,  וביקר באיטליה בחג המולד .  תמיד חשוב שאעבוד קשה ואציג יכולת טובה ,  וזה מה שעשיתי במשחק הזה ".  
לא ציפיתי לפתוח ",  צוטט בקהאם ב"טלגרף "  הבריטי , " אבל נאלצתי לפתוח בגלל הפציעות מהן סבלנו השבוע .  אני שמח על זה ,  שמח שניצחנו וזה כיף לחזור .  הרגשתי מצוין ".  עתה מילאן תגיע לטורינו למפגש הגדול עם יובנטוס כשהיא בטוחה בעצמה . " זה משחק ענק לשני הצדדים ",  התייחס בקהאם להתמודדות עם הגברת הזקנה , " הולך להיות קשה ,  אבל תמיד כיף לשחק במשחקים שכאלה ". 
אינטר גברה אמש  ( רביעי )  על קייבו 0:1 ,  אבל שילמה מחיר כבד על הניצחון הזה ,  במהלכו נפצע המגן הימני כריסטיאן קיבו .  התקשורת באיטליה מדווחת כי השחקן סובל משבר בגולגולת ,  וצפוי להיעדר מהמשך העונה .  השחקן נותח במשך שעתיים ,  ואינו נמצא בסכנת חיים ,  אולם לא ברור מתי הרומני יוכל לחזור ולשחק כדורגל בעתיד הקרוב .  מבית החולים בו הוא מאושפז נמסר כי הניתוח עבר בהצלחה . 
" הוא בבית החולים ",  עדכן מאמן הנראזורי ז'וזה מוריניו , " יש לו שבר בגולגולת ,  ואנחנו מקווים שיחזור מהר ככל האפשר ,  אבל לדעתי הוא ייעדר מהמגרשים למשך זמן ארוך ".  קיבו בן ה-29 הצטרף לאינטר ב-2007 וזכה עמה בשתי אליפויות איטליה .  
בנוסף ,  מוריניו אישר כי פטריק ויירה נפרד מאינטר ,  ויחתום בשורות מנצ'סטר סיטי ,  וכי המשחק נגד קייבו היה האחרון שלו בקבוצה . " פטריק שיחק נפלא ",  החמיא מוריניו , " הוא לא היה יכול להיפרד בצורה יותר יפה ומכובדת ,  אני מאחל לו הרבה הצלחה בחיים ,  נתגעגע לשחקן כמותו ".  ויירה יחתום עוד היום במנצ'סטר סיטי אחרי שיעבור את הבדיקות הרפואיות .
 
עם הבקהאם בא התיאבון
בקהאם טוען כי מילאן תיאבק על האליפות : " אינטר תנצח ,  ואנחנו נרדוף אחריה ".  ויירה צפוי לחתום בשעות היום במנצ'סטר סיטי

