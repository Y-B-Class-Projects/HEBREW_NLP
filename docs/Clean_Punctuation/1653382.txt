כלל פיננסים ברוקראז' על כיל :  עולים ל"תשואת שוק ",  מחיר יעד של 49 שקל למניה
רביבו : " כיל לא תוסיף לפגר אחר השוק ,  אך אנו עדיין חושבים שמחירה מלא "
 שוק הדשנים צובר תאוצה בשבועות האחרונים עם חזרת הוודאות לשוק לאחר סגירת החוזים האחרונים במזרח והתעוררות הביקושים ברחבי העולם.השתפרות השוק הריאלי חוברת לפיגור מניית אחר השוק בחודשים האחרונים ומובילה את כלל פיננסים לעדכון מעלה של ההמלצה ומחיר היעד.התאוששות חזקה בביקוש לדשנים .  אחרי שנה חריגה בחולשתה שוק הדשנים פותח את 2010 ברגל ימין . " אנו מתרשמים לא רק מהעלייה בכמויות המכירה באשלג אלא גם מהטיפוס היציב במחיר הפוספט הצפוי לייצר לכיל רווחים עודפים במגזר זה ,  למרות העלייה הגבוהה במחיר חומרי הגלם ",  אומר אבירן רביבו ,  אנליסט כלל פיננסים.יציאת הכסף הספקולטיבי מגבילה את הסיכון לירידה נוספת בסחורות החקלאיות .  כיום הכסף הספקולטיבי מחזיק ב-87 אלף חוזים בלבד על התירס ,  צניחה חדה מרמה של 230 אלף חוזים בתחילת ינואר . " במצב עניינים זה הסיכון למחירי הסחורות החקלאיות מוגבל ולהערכתנו מחירי הסחורות כיום מייצגים תמונה ריאלית של מפת הביקוש וההיצע הנוכחיים ",  אומר רביבו , " יתירה מזאת ,  מדובר בירידה ממשית ברמת הסיכון הטמונה במחירי המניות הנוכחיים ,  ואנו בוחרים לתאם מטה את שיעור ההיוון על מנת לגלם נכונה מצב עניינים זה ". ורווחיות החקלאים עדיין בריאה .  לפי הערכות ה-usda מחיר שיווי המשקל לחקלאי תירס בארה"ב ל-2010 עומד על 3.2-3.3 בושל לתירס .  גם כאן קיים מרווח ביטחון מבחינת השמירה על קצב הביקושים בהשוואה למחיר התירס הנוכחי .  כל עוד הדשנים ישמרו ברמות מחירים סבירות התואמות את הערך הכלכלי המופק מהם ,  ימשכו הביקושים בשוק.אך המבחן החשוב ממתין בהמשך .  יצרני האשלג מנסים להחזיר את השוק למסלול העלאות המחירים הרציף של 2007-8 .  מדובר באתגר כבד לאור עודף האשלג המבני הצפוי בשנים הקרובות ורמות מחירי הסחורות החקלאיות השוררות כיום .  מבחנה של תעשיית הדשנים יהיה בשמירה על קצב מכירות גבוה יחד עם העלאות מחירים מתונות.והתמהיל הגיאוגרפי יעיק על כיל ב-2010 .  החשיפה הגבוהה יחסית של כיל לאירופה תעיק על תוצאות מגזר הדשנים השנה .  הדבר נובע מתמהיל הגידולים מוטה חיטה ודגנים ביבשת אשר סובלים מרווחיות שלילית ברמות המחירים הנוכחיות .  ההתאוששות האחרונה נותרה ברמת המפיצים ,  ולהערכת כלל פיננסים גם בתחום החקלאי תבלוט אירופה לרעה ב-2010.מגזר המוצרים התעשייתיים לא נותר מאחור .  גם פעילות זו מתייצבת על מסלול צמיחה יציב עם התחזקות הביקושים מתעשיית השבבים .  יחס הבוק/ביל עדיין גבוה מ-1 ויש מקום לאופטימיות גם בנוגע לרווחיות מגזר זה .  השיפור הכללי אף מוביל לעליית מחירי המוצרים ,  כפי שהתבטא בהעלאה האחרונה מביתה של אלבמרל.מוצה הפוטנציאל לתשואת חסר ,  אך המניה עדיין לא זולה .  בכלל פיננסים סבורים שכיל לא תוסיף לפגר אחר השוק ,  אך עדיין חושבים שמחירה מלא . " מחיר היעד שלנו גוזר מחיר טווח ארוך של 420 דולר המייצג רווחיות תפעולית צפונה מ-50% לתעשיית האשלג ",  אומר רביבו , " מדובר במספר שימשוך שחקנים חדשים לשוק  ( bhp מישהו  ?  )  ,  המציבים סיכון לטווח ארוך בפני התעשייה כולה .  כאמור ,  בטווח הבינוני תתמודד תעשיית האשלג עם עודף היצע מבני ,  גם במקרה של התאוששות חדה בביקוש"בכלל פיננסים ברוקראז' סבורים כי זה זמן לחזור ל"משקל שוק "  במניה ,  מחיר יעד עולה ל-49 שקל .
 
כלל פיננסים ברוקראז' על כיל :  עולים ל"תשואת שוק ",  מחיר יעד של 49 שקל למניה
רביבו : " כיל לא תוסיף לפגר אחר השוק ,  אך אנו עדיין חושבים שמחירה מלא "
 
