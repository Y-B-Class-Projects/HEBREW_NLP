מו"לים : " האייפד יוביל לעלייה במכירות הספרים האלקטרוניים "
 האנליסטים ,  לעומת זאת ,  עדיין מטילים ספק במכשיר החדש ואומרים כי האייפד לא יחולל את המהפכה שלה מצפים המו"לים
 >  >  הוצאות הספרים הגדולות קיבלו בחום את האייפד ,  מחשב הטאבלט  ( מחשב לוח )  החדש של אפל ,  בסוף השבוע .  הן העריכו כי המכשיר החדש יוביל לעלייה במכירות הספרים האלקטרוניים ובהכנסותיהן .  עם זאת ,  אנליסטים בתעשייה נותרו ספקנים ,  ואמרו כי האייפד לא יחולל מהפכה בענף באותו אופן שהאייפוד של אפל חולל מהפכה בתעשיית המוסיקה .  המו"לים שעמם חתמה אפל על הסכמי שיתוף פעולה - פינגווין ,  הרפר קולינס ,  סיימון אנד שוסטר והאצ'ט בוק גרופ - הביעו תקווה כי שירות אייבוק  ( ibook )  החדש של אפל יקדם את הספרים האלקטרוניים ויקרב אותם יותר למיינסטרים . " אנחנו אוהבים אותו .  מדובר במכשיר מעולה ,  ומנקודת מבט של מו"ל זוהי בשורה נהדרת ",  אמר דובר סיימון אנד שוסטר ,  אדם רותברג .  מו"לים רבים צפו כי האייפד יוביל לעלייה מיידית במכירות ספריהם אלקטרוניים ,  בדומה לאופן שבו שירות אייטיונס של אפל הוביל לעלייה חדה במספר ההורדות המקוונות החוקיות של קבצי מוסיקה . " העובדה שיהיה אפשר להזמין את ספרינו בקלות דרך החנות המקוונת של אפל תאפשר לנו להרחיב את החשיפה לסופרים ולהגיע לקוראים חדשים ",  אמר מנכ"ל פינגווין ,  ג'ון מקינסון .  חנות אייבוק של אפל כוללת מדף ספרים וירטואלי ,  המאפשר לראות את כריכות הספרים .  כמו כן ,  הקוראים יוכלו לשנות את הגופן שבו הם מודפסים .  כשמנכ"ל אפל סטיב ג'ובס הכריז על יישום אייבוק החדש ,  הוא אמר כי חמישה מתוך ששת המו"לים של ספרים הגדולים בעולם - האצ'ט בוק גרופ ,  הרפר קולינס ,  מקמילן ,  פינגווין וסיימון אנד שוסטר - הסכימו לספק תכנים עבור האייפד .  במו"מ עם אפל ,  הסכימו המו"לים למודל עסקי שמעניק להם יותר שליטה במחיר הספרים הדיגיטליים .  לעומת זאת ,  המו"לים איבדו את כוח התמחור בקורא הספרים הדיגיטלי המתחרה של אמזון ,  הקינדל .  באפל ,  במסגרת נוסחה המגבילה את המחיר המירבי של ספר אלקטרוני במחיר הגרסה המודפסת ,  המו"לים יוכלו לגבות 12.99-14.99 דולר עבור מרבית הכותרים  .  אמזון ,  מנגד ,  הגבילה את מחירם של מרבית הספרים החדשים ורבי המכר ל-9.99 דולר .  אפל תקבל 30% מכל מכירה ,  והמו"לים יקבלו 70% .  ואולם אנליסטים הטילו ספק ביכולתו של המכשיר לשנות את פני התעשייה ,  ואפילו ביכולתו לנצח במכירות את הקינדל . " אנשים לא רוצים לקרוא ספרים על מסך מחשב .  זה נוראי עבור העיניים .  אני בספק אם האייפד יהיה ה'קינדל-קילר' שכולם צפו שיהיה ,  ואני בספק אם באמזון חוששים ממנו יותר מדי ",  אמר סת' גייסון ,  אנליסט טכנולוגיה בכיר במוטלי פול .  אחרים קיוו כי יכולתה של אפל לקבוע טרנדים בשוק הטכנולוגיה והעיצוב המרהיב של האייפד יצליחו להבטיח כי הניסוי של אפל לא יתברר ככישלון . " יש חשיבות לעובדה שאפל היא זאת ששיחררה את המכשיר הזה .  ההדבר יוביל לקבלת פנים חמה בהרבה מצד הצרכנים לעומת מכשירים דומים ששוחררו לשוק בעבר ",  אמר סטיב הסקר ,  נשיא חברת המחקר מדיה פרודוקטס .  בטווח הקצר ,  נראה כי סופרים ומו"לים ירוויחו פחות ממכירות ספרים באייפד .  אמזון מסבסדת את המחיר הנמוך של ספרים בקינדל באמצעות תשלום סיטוני גבוה יותר ,  המקביל למה שחנויות ספרים משלמות עבור מהדורות דפוס .  אך המו"לים חששו כי אמזון ,  כשחקנית המרכזית בשוק ,  תפחית את המחירים הסיטוניים לספרים דיגיטליים .  ההסכם עם אפל מעניק למו"לים מינוף במו"מ עתידי עם אמזון .  המו"לים מכירים בכך שתוכן דיגיטלי אמור להיות זול יותר מספרים מודפסים . " הקשבנו למה שהצרכנים אומרים ",  אמרה קרולין ריידי ,  מנכ"לית סיימון אנד שוסטר .
 
מו"לים : " האייפד יוביל לעלייה במכירות הספרים האלקטרוניים "
 האנליסטים ,  לעומת זאת ,  עדיין מטילים ספק במכשיר החדש ואומרים כי האייפד לא יחולל את המהפכה שלה מצפים המו"לים

