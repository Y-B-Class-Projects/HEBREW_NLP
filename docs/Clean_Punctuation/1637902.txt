14 נקודות לכספי בהפסד סקרמנטו לשארלוט
הפורוורד הישראלי עלה מהספסל ותרם גם 4 ריבאונדים ו-4 אסיסטים ,  אבל הקינגס נכנעו 103:96 לבובקאטס
מאז הניצחון הנהדר ההוא על דנבר לפני שלושה שבועות ,  סקרמנטו קינגס בצניחה .  הלילה  ( בין שבת לראשון )  ספגו עמרי כספי וחבריו הפסד תשיעי בעשרת משחקיהם האחרונים ,  כשנוצחו בביתם 103:96 על ידי שארלוט .  זאת היתה הפעם השניה החודש שהקינגס מפסידים לשארלוט ,  ושוב בהפרש קטן כשהדקות האחרונות של המשחק צמודות .  כספי לא פתח בחמישייה אלא עלה מהספסל כארבע דקות לסיום הרבע הראשון ,  והזכיר את אותו כספי אנרגטי וחסר מורא שהתרגלנו לראות .  הישראלי שיחק 27 דקות בהן קלע 14 נקודות ב-4 מ-8 מהשדה  ( 2 מ-4 לשלוש ,  4 מ-5 מהקו )  ,  הוריד 4 ריבאונדים ומסר 4 אסיסטים ,  אחד מהם נחוש ומתוחכם לקווין מרטין .  בסופו של דבר הקינגס הציגו משחק חסר יציבות ,  ונכנעו למשחק ענק של ג'ראלד וואלאס ,  שקלע 38 נקודות  ( 12 מ-18 מהשדה )  והוריד 11 ריבאונדים .  בעקבות ההפסד הידרדרו הקינגס למאזן 30:16 ,  ואילו שארלוט שיפרה את לה ל-22:24 .  
סקרמנטו פתחה מצוין את המשחק ,  והפציצה 33 נקודות ברבע הראשון לעומת 29 של שארלוט .  כספי לא פתח בחמישייה ,  ונכנס רק כארבע דקות לסיום הרבע כשהחליף את ג'ייסון תומפסון .  שלוש דקות לסיום הרבע הראשון מסר כספי אסיסט שכולו לחימה לקווין מרטין ,  כשחטף כדור ובנגיעה ,  תוך כדי השתטחות ,  מצא את מרטין מתחת לסל .  כספי פתח ברבע השני ,  ופתח אותו היטב עם שלשה ועוד נקודה אחת משתיים מהקו .  בהמשך הרבע הוסיף כספי עוד שתי נקודות מהקו ,  אבל רבע מצוין של נאזי מוחמד הוריד את שארלוט ביתרון 54:56 למחצית .  
הרבע השלישי היה כולו שארלוט ,  או יותר נכון כולו ג'ראד וואלאס ,  שהפציץ בו 19 נקודות .  הקינגס נעצרו על 13 בשלישי ,  כספי הוסיף שלשה למאזנו ,  ושארלוט פתחה בסיומו פער של 23 הפרש .  הקינגס עלו לרבע הרביעי בטירוף ,  ועצרו את הבובקאטס על 5 נקודות ב-9 הדקות הראשונות ,  ביצעו ריצת 0:10 וצימקו ל-95:87 שלוש דקות לסיום .  2:07 לסיום כספי לקח אחריות וביצע מהלך של סל ועבירה על פליפ מארי .  הקהל בארקו ארינה דחף את שחקניו ,  לחץ של כספי אפשר למרטין לחטוף ולהטביע ,  וההפרש צומק ל-4 ,  אבל סל של פלטון הקפיץ את ההפרש ל-6 כשעל הלוח 20 שניות .  ג'ייסון תומפסון החטיא שתיים מהקו ,  והוציא לקינגס את הרוח מהמפרשים .
 קווין מרטין הוליך את קלעי סקרמנטו עם 31 נקודות ב-11 מ-25 מהשדה ,  וכל זה ב-36 דקות .  טייריק אוואנס ,  הכוכב של הקינגס בהדרו של מרטין ,  היה חלש מאוד וקלע רק 4 נקודות ב-2 מ-5 מהשדה .  אוואנס הוסיף 7 אסיסטים למאזנו ב-29 דקות משחק ,  וכשמרטין זורק 25 פעמים ,  ברור לאן נעלמו הזריקות של אוואנס במשחק .  ג'ייסון תומפסון קלע 12 והוריד 16 ריבאונדים ,  אך כאמור ,  רעדו לו הידיים מהקו בדקות ההכרעה .  מלבד ג'ראלד וואלאס שהפציץ 38 לבובקאטס ,  נאזי מוחמד קלע 17 והוסיף 10 ריבאונדים ,  פליפ מארי הוסיף 13 מהספסל וסטיבן ג'קסון קלע 13 ומסר 8 אסיסטים .  ריימונד פלטון היה מינורי מאוד עם 6 נקודות ו-5 ריבאונדים למנצחים .
 
14 נקודות לכספי בהפסד סקרמנטו לשארלוט
הפורוורד הישראלי עלה מהספסל ותרם גם 4 ריבאונדים ו-4 אסיסטים ,  אבל הקינגס נכנעו 103:96 לבובקאטס

