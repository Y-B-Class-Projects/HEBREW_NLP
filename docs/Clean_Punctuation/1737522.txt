גיק שיק
יערה צפתה בסקוט פילגרים  ( "האקסים של החברה שלי ")  והבינה שהשם הישראלי מטומטם ,  אבל מדובר בסרט שהולך להיות קאלט
ב"סקוט פילגרים נגד העולם "   ( או ,  אם תרצו להשתמש בשם המביך והמטעה שנתנו לו בארץ   " האקסים של החברה שלי ")  מסופר על בחור צעיר בשם סקוט פילגרים  ( אותו משחק מייקל סרה האדיר )  ,  שאחרי שברון לב מתחיל לצאת ולזרוק בלי אבחנה .  הסרט מתחיל בפגישה של הלהקה בה פילגרים חבר   " סקס בוב-אומב "   והחברה שלו ,  תיכוניסטית קופצנית ומעצבנת בת 17 .  החברים חוששים שמא הוא הולך לזרוק ולפגוע גם בה ,  והחששות מתאמתים כשהוא פוגש את רמונה ,  מתבודדת שכל הבחורים בסביבה מנסים להשיג לשווא .  הוא משתמש בדרכים סטוקריות וקריפיות להפליא בכדי לשדל אותה לצאת איתו ,  ובסופו של דבר מצליח .  ניתן לראות שרמונה לא מגיעה נטולת מטען רגשי ,  אבל מה שסקוט מפספס בבחינתו אותה היא העובדה שמאחוריה עומדת ליגה של שבעה אקסים רצחניים אותם הוא חייב להביס על מנת לצאת איתה .
 חוץ מקו העלילה המעניין ,  הדיאלוגים המשעשעים והפסקול האלוהי ממש  ב"סקוט פילגרים "  תוכלו למצוא אינספור איזכורים לתרבות הגיקית  ( איזכורים שגרמו לכל האולם ,  שמנה כ-400 איש ,  לקפצץ בכיסא בצווחות ובצחוק )  ,  כמו למשל שיר הפתיחה של סיינפלד שהתנגן באחת מהסצינות ,  או רפרנסים למשחקי מחשב מוכרים כמו זלדה או משחקי Half life  ( למרות שבתור לא-גיימרית ,  את אלה נאלצו לפרש בשבילי )  .  
בנוסף לאווירה הגיקית המופלאה ,  אי אפשר להתעלם מהעבודה שהסרט ,  שמבוסס כולו על קומיקס ,  מרגיש כאילו מתרחש בתוך ..  .  טוב ,  ספר קומיקס .  או משחק מחשב .  מתווים שיוצאים מהכלים של הלהקות כאשר החברים מנגנים ,  עד מד-שתן שמתרוקן כאשר סקוט מטיל את מימיו ,  הבמאים אכן הצליחו להעביר את האווירה הגיקית שהייתה אמורה ללוות את הסרט ,  ובצורה הטובה ביותר .
 עם כמה שאני אוהבת את מייקל סרה ,  אני לא חושבת שהליהוק שלו היה אידיאלי .  הוא פשוט חמוד מדי בשביל לשחק בחור שזורק בחורות על ימין ועל שמאל ,  וקשה להבין מדוע רמונה  ( אפרופו רמונה ,  גם הליהוק של מרי אליזבת' ווינסטד לתפקיד לא היה טוב במיוחד ,  המשחק שלה די יבש וקשה להבין למה כל כך הרבה בנים מריירים אחרי הדמות אותה היא משחקת )  שאמורה להוביל שובל גברים תבחר דווקא בו .  שאר הדמויות ,  לפי דעתי ,  נבחרו בקפידה  אליסון פיל התאימה בדיוק לתפקיד של קים המתופפת ,  ואל תתנו לי אפילו להתחיל לדבר על קיראן קאלקין ששיחק את וואלאס ,  השותף ההומו של סקוט ,  שביצע את התפקיד שלו באופן מופתי כל כך עד שהתחשק לי לצרוח .
 אבל גם בעיות הליהוק היו מינוריות .  כמו תמיד ,  נהניתי לראות את מייקל סרה מרצד לי על המסך ,  ורמונה לא הייתה נוראית בכלל  כך שהם לא מנעו מהסרט הזה להפוך לאחד הסרטים היותר מגניבים שראיתי בכל הזמנים .  תובנות פילוסופיות לא היו בו ,  והוא לא גורם לך לצאת ממנו עם איזו תחושה של הארה  אבל הכוונה בסרט הזה הייתה שונה ,  וללא כל היסוס ,  אני מוכנה לומר שהמטרה הושגה  כולנו יצאנו מהאולם מוקפים בצרחות של  " איזה סרט מגניב !  ",   " וואו ,  זה הרבה יותר טוב משחשבתי ",  ו"אני כל כך הולך לראות את זה שוב ". 
הבעיה עם השם הישראלי שניתן היא די גדולה .  אלא אם כן המתרגמים היו על פטריות הזיה ,  לא קשה לי להאמין שהם בכלל לא ראו את הסרט . " האקסים של החברה שלי "  מרמז על היותו קומדיה רומנטית דביקה ,  מהסוג שמופיע לנו על המסך פעם בשבוע וגורם לנו לרצות למות מבפנים .  סקוט פילגרים הוא ההפך המוחלט מזה .  אז מה אם הסוף היה קצת קיטשי מדי ,  הסרט עצמו היה שווה את זה כל כך  ויש פער עצום בין הקונוטציה שהשם העברי גורם לה ,  לבין תוכן הסרט האמיתי .  
האם הסרט הזה מתאים אך ורק לגיקים ?  אני בספק .  אולי לא-גיקים לא יבינו את כל הרפרנסים ,  אולי הם אפילו לא יחייכו בכמה קטעים בהם אנחנו צחקנו בקול ,  אבל בסופו של דבר  אני לא חושבת שיש מישהו שמסוגל לצאת מהסרט הזה בלי חיוך גדול שמרוח על הפנים .  בכל מקרה ,  אין בכלל שאלה לגבי העובדה שבעוד כמה שנים הסרט הזה יהפוך לסרט קאלט בתרבות הגיקית .
 
גיק שיק
יערה צפתה בסקוט פילגרים  ( "האקסים של החברה שלי ")  והבינה שהשם הישראלי מטומטם ,  אבל מדובר בסרט שהולך להיות קאלט

