 " החקלאים מחזיקים קרקע של 12 אלף דירות "
 שר השיכון קרא לחקלאים לשחרר את קרקעות הלא מעובדות בהן הם מחזיקים כדי לאפשר להקים עליהן דירות ." החקלאים לא מסכימים לשחרר קרקעות בין גדרה לחדרה ,  למרות הפיצויים "
  ( צילום :  אבי כהן ;  עריכה :  יותם בן דוד ) 
שר הבינוי והשיכון אריאל אטיאס קרא היום  ( חמישי )  לחקלאי ישראל לשחרר את הקרקעות הלא מעובדות בהן הם מחזיקים ,  כדי לאפשר להקים עליהן יחידות דיור הדרושות למשק . " למרות מצוקת הדיור ,  ישנם חקלאים המחזיקים קרקע מאושרת לבנייה מצד אחד ,  אך אינם מעבדים אותה "  אמר שר השיכון הכנס השנתי של התאחדות האיכרים .  
לדברי אטיאס , " החקלאים מחזיקים קרקע של 12,000 יח"ד בין גדרה חדרה שלא מסכימים לשחרר אותם ,  למרות פיצויים ".  אטיאס הדגיש כי  " בחקלאים שמגדלים בקרקע ,  לא אגע ,  למרות שאני מעדיף שהם יגדלו בקרקעות שהן פחות מבוקשות ".  
לדבריו , " אני מתכוון להעביר החלטה בשבוע הבא - כל קרקע ששינתה את ייעודה ,  נפצה את החקלאים והם יקבלו 20% מייזום הקרקע בפטור במכרז .  בנוסף אנו מתכוונים להגדיל באופן משמעותי את הפיצוי למטרת חקלאות לחקלאים שרוצים לשחרר את הקרקע ,  מעבר ל-20% אלה ".  
שר החקלאות שלום שמחון ,  שפתח את הכנס השנתי ,  בחר להחמיא לחקלאים ולא להתייחס לאיומי השבתת האספקה החקלאית ,  עליה הכריזו אתמול החקלאים במחאה למחסור בעובדים זרים בענף .  לדברי שמחון , " החקלאות היא הענף הכי צומח במשק הישראלי בשנים האחרונות ".  עם זאת ,  ציין שר החקלאות כי הממשלה קיבלה בשבועות האחרונים מספר החלטות בנוגע לתחום ,  כשאחת מהן היא  " צמצום של 10,000 עובדים זרים בשנים הקרובות ,  לצד הכנסת טכנולוגיה בהיקף של חצי מיליארד שקל ".  
" בשנים הקרובות הטכנולוגיה היא המלך - פיתוחים עולמיים לצד פיתוחים ישראליים ייכנסו לחקלאות הישראלית במטרה להובילה לחוד החנית העולמי ולצמצם את העובדים הזרים ",  אמר שמחון .
 בנוסף ,  התייחס שמחון לסוגיית המים והקרקעות של החקלאים ואמר כי  " בשנה הבאה יוקצו פחות מ-400 מליון קוב מים שפירים וזה לא מספיק .  יינתן פיצוי למי שלא ישתמש במים ויעשה עקירות נדרשות .  לגבי סוגיות הקרקע ,  ועדה משותפת הוקמה למשרד החקלאות והשיכון אשר תבצע רפורמה בנחלות ,  ותגיש מסקנות תוך חצי שנה לשר השיכון .  תשתיות של 40 יישובים חקלאיים בשנה ישוקמו ב-10 השנים הבאות ".  

" החקלאים מחזיקים קרקע של 12 אלף דירות "
 שר השיכון קרא לחקלאים לשחרר את קרקעות הלא מעובדות בהן הם מחזיקים כדי לאפשר להקים עליהן דירות ." החקלאים לא מסכימים לשחרר קרקעות בין גדרה לחדרה ,  למרות הפיצויים "
 
