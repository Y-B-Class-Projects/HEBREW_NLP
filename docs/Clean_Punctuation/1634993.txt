גורל רשות השידור יוכרע תוך שבוע ? 
כך העריך היום יו"ר ההסתדרות עופר עיני .  במרכז המחלוקת בין הצדדים ,  הכנסת טכנולוגיה חדשה לטלוויזיה ולרדיו ,  שתביא לפיטורי עובדים רבים
צוות משותף של נציגי ההסתדרות ,  האוצר והנהלת רשות השידור יקיים בשבוע הקרוב דיונים מרתוניים בניסיון לגשר על הפערים בין הצדדים במסגרת ניסוח הסכמי העבודה החדשים כחלק מהרפורמה ברשות השידור .  
הצוות יכלול את מחזיק תיק רשות השידור בהסתדרות עו"ד אבי ניסן-קורן ,  סגן הממונה על השכר באוצר ברק שטרוזברג ומנכ"ל הרשות מוטי שקלאר .  בתום ישיבה ארוכה שהתקיימה היום  ( חמישי )  בנוכחות השר הממונה על יישום חוק רשות השידור יולי אדלשטיין ,  הממונה על השכר באוצר אילן לוין ,  יושב ראש ההסתדרות עופר עיני ,  מוטי שקלאר ,  נציגי משרד האוצר ונציגי הועדים ברשות ,  נקבע כי עד סוף החודש ינסו הצדדים לגשר על הפערים .  בעוד כעשרה ימים יתקיים יום דיונים מרתוני בנוכחות אדלשטיין ,  עיני ולוין בו יוכרעו המחלוקות לכאן או לכאן .
 בין הסוגיות שנידונו היום ישנה דרישה של האוצר לכמות מסוימת של חוזים אישיים ברשות ,  דרישה לה מתנגדים הועדים ,  שאלות של ניוד עובדים בתוך הרשות בכפוף לתקנון שירות המדינה ושאלות איגודיות נוספות .  לדברי אחד הנוכחים ,  הסוגיה העיקרית שתעמוד בלב המחולקת צפויה להיות הכנסת הטכנולוגיות החדשות לשימוש ברדיו ובטלוויזיה .  שדרוג המערכות עשוי לייתר את הצורך בחלק מהטכנאים ועובדי ההנדסה ולהוביל לפיטוריהם .  בכיר ברשות אמר הערב : " אם רשות השידור חפצת חיים חייבים להכניס טכנולוגיות חדשות .  זה יהיה קו אדום ". 
במהלך הדיון נרשמה תקרית כשאחד מעובדי ועד ההנדסה בקול ישראל פנה לעבר עיני ואמר לו כי הוא שמע שבכוונתו של עיני להכנע לדרישות האוצר והנהלת הרשות .  עיני יצא בזעם מהישיבה .  לאחר כ-45 דקות ובעקבות פניות מצד נציגי הועדים האחרים חזר עיני לדיון .  
מנכ"ל הרשות מוטי שקלאר אמר בדיון כי יש חלון הזדמנויות מאוד מצומצם לפתרון המשברים ברשות ועיני הוסיף כי ככל הנראה תוך שבוע יוכרע גורל הרשות .  אחד העובדים שנכחו בדיון אמר הערב לוואלה !  ברנז'ה : " צר לי שההנהלה לא רוצה להפסיק עם הקיצוצים כרגע כי זה מביא את האנשים טעונים לשולחן המשא ומתן .  אנחנו הגענו כבר לסיכום עם הנהלת הרשות על הכנסת טכנולוגיות חדשות אבל האוצר טירפד את זה ". 
מנכ"ל רשות השידור מוטי שקלאר אמר הערב : " חכמינו אמרו שאין שמחה כמו התרת הספקות ואנחנו הולכים לקראת התרת הספקות לכאן או לכאן .  מה שהיה טוב בישבה זה שכל הצדדים כולל השר הממונה ויושב ראש ההסתדרות אמרו שאי אפשר להמשיך את המשא ומתן כמו מסטיק .  צריך להכריע אם אפשר לגשר על המחלוקות ואז תהיה רפורמה ואם אי אפשר לגשר אז לא תהיה רפורמה ". 

גורל רשות השידור יוכרע תוך שבוע ? 
כך העריך היום יו"ר ההסתדרות עופר עיני .  במרכז המחלוקת בין הצדדים ,  הכנסת טכנולוגיה חדשה לטלוויזיה ולרדיו ,  שתביא לפיטורי עובדים רבים

