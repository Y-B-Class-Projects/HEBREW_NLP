אזור תעשייה משותף לישובים יהודים וערבים יוקם על 600 דונם מזרחית לצומת מגידו
אזור התעשייה ינוהל על ידי חברת ניהול של עיריית אום אל פחם והמועצות האזוריות מגידו ומעלה עירון
אזור תעשייה משותף לעיריית אום אל פחם והמועצות האזוריות מגידו ומעלה עירון ,  יקום מזרחית לצומת מגידו על 600 דונם של קרקעות קיבוץ גבעת עוז .  על הפרויקט מדווח מקומון התנועה הקיבוצית  " הדף הירוק ".  הסכם עקרונות בנושא נחתם בידי ראשי שלושת הרשויות בשבוע שעבר .  לאזור התעשייה ,  שיוקם בשטח השיפוט של המועצה האזורית מגידו יועברו בתי מלאכה שהוקמו במהלך השנים ללא תכנון סטטוטורי בכפרים הערביים באזור וואדי ערה ,  מפעל הכימיקלים ליצור חומרי טעם וריח ארומור "  ומפעלים נוספים שיועברו אליו מישובי האזור.היוזמה להקמת אזור התעשייה החלה במשרד הפנים כחלק מתכנית אב לפיתוח אזור וואדי ערה .  בועדת ההיגוי שהקימו הרשויות לפרויקט שותפים גם  " המרכז היהודי- ערבי "  ועמותת  " סיכוי ".  הסכם העקרונות קובע כי אזור התעשייה ינוהל על ידי חברת ניהול שתוקם על ידי שלוש הרשויות וכספי הארנונה מהעסקים שיוקמו בו יחולקו באופן שווה בין שלושתן.לאחר קבלת אישור סופי מקיבוץ גבעת עוז למסירת הקרקע ויבוצע תכנון ויתקבלו באישורים הסטטוטוריים יוחל בהקמת הפרויקט שתושלם בתוך 3 שנים.אזור התעשייה בגבעת עוז הוא אזור תעשייה שני משותף לרשויות יהודיות וישובי המיעוטים .  הראשון שבהם הוקם בסמוך לצומת אליקים והוא מצוי בבעלות משותפת של העיר הדרוזית דליית אל כרמל-עוספייה ,  הרשות המקומית יוקנעם והמועצה האזורית מגידו .
 
אזור תעשייה משותף לישובים יהודים וערבים יוקם על 600 דונם מזרחית לצומת מגידו
אזור התעשייה ינוהל על ידי חברת ניהול של עיריית אום אל פחם והמועצות האזוריות מגידו ומעלה עירון

