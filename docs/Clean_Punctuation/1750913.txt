משרד החוץ :  לא נשתף פעולה עם אונסק"ו
בדיון בכנסת הודיע נציג משרד החוץ כי ישראל תחרים את ארגון אונסק"ו .  מדובר בתגובה להחלטות שקיבל הארגון ,  לפיהן קבר רחל הוא מסגד ושיש להוציא את מערת המכפלה מרשימת אתרי המורשת
ישראל לא תשתף פעולה עם נציגי אונסק"ו שיגיעו לבחון את יישום החלטת הארגון בנוגע לאתרי המורשת ,  ובראשם קבר רחל - כך הודיע היום  ( שלישי )  נציג משרד החוץ טיבי שלו-שלוסר ,  במהלך דיון בנושא בוועדת החינוך של הכנסת .  שלו-שלוסר הגיב לאמירתו של יו"ר הוועדה ,  ח"כ זבולון אורלב  ( הבית היהודי )  ,  לפיה יש להכריז על נציג הארגון כאישיות בלתי רצויה ואמר כי זו משמעות ההחלטה שלא לשתף עימו פעולה .  לדבריו , " הכוונה היא להראות לאונסק"ו שיש לסיפור הזה תג מחיר ,  והדרך היחידה מבחינתם היא לחזור לשיטת הקונזצנזוס ".  
ביום שישי פרסם אונסק"ו את ניסוחן של חמש החלטות המגנות את ישראל וביניהן :  קבר רחל בבית לחם הוא מסגד וישראל מקיימת חפירות בלתי חוקיות במסגד אל-אקצא .  הארגון תובע מישראל להוציא מרשימת אתרי המורשת שלה את קבר רחל ,  שמכונה בהחלטה מסגד  " בילאל בין ראבאח "  ואת מערת המכפלה ,  המכונה  " חראם אל איברהימי ".  
" ההחלטות שהתקבלו באונסק"ו הנוגעות למעלה המוגרבים  ( רחבת הכותל )  ,  לעיר העתיקה בירושלים באופן כללי ,  לקבר רחל ולקברי האבות בחברון ,  שיקום אתרי החינוך בעזה ,  וחינוך במסגרת הרשות הפלסטינית- החלטה לפיה אונסק"ו תעזור במימון החינוך ברשות הפלסטיני הן החלטות שקיבלו ספין פוליטי ",  אמר שלו-שלוסר . " הבהרנו שמדובר בהחלטות פוליטיות כוזבות וחד צדדיות שנועדו לפגוע במקצועיות הארגון ולהוכיח מי שולט בארגון .  חשוב לציין שהאמריקאים התנגדו להחלטה .  הבהרנו שלא יהיה שום שיתוף פעולה שלנו עם ההחלטות האלה .  בימים אלו אנחנו בוחנים את המשך התגובה שלנו ".  
לאחר הישיבה אמר אורלב לוואלה !  חדשות כי  " ברור ומובן שהחלטות אונסק"ו הן החלטות הזויות ,  מנותקות מהאמת ההיסטורית והתקבלו כהחלטה ברוב האוטומטי .  יש כאן הזדמנות לישראל להוכיח שאונסק"ו הפך להיות מגרש של קרקס פוליטי ולכן התקבלה המלצתי לא לאפשר כניסתו של השליח של אונסקו לישראל ".  אורלב הוסיף כי  " ישראל לא תיישם את החלטות הארגון .  המלצתי לגייס את מיטב המדענים בעולם כדי שיגידו את האמת לגבי ההחלטה .  נפנה לפרלמנטים ידידותיים בעולם כדי להזהירם מפני פעולה שפוגעת באמת מדעית והיסטורית ". 

משרד החוץ :  לא נשתף פעולה עם אונסק"ו
בדיון בכנסת הודיע נציג משרד החוץ כי ישראל תחרים את ארגון אונסק"ו .  מדובר בתגובה להחלטות שקיבל הארגון ,  לפיהן קבר רחל הוא מסגד ושיש להוציא את מערת המכפלה מרשימת אתרי המורשת

