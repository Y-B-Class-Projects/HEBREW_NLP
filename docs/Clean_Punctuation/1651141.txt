 " ניהול נשי זו המצאה של גברים שרצו לשמור על בידול "
 סביבה תומכת ,  הקשבה לתחושות הבטן וטכנולוגיה מתקדמת - כל אלה עוזרים כיום לנשים לכבוש תפקידים ניהוליים במשק הישראלי - ובעולם כולו  ?  בכנס נשים ועסקים ,  שהתקיים אתמול בפעם הרביעית ומשך אליו כ-1,200 משתתפות ,  סיפרו נשות העסקים הבכירות במשק על המהפכה הכי חשובה של  
" היה חשש שהראשונים שייפלטו מעולם העבודה יהיו הנשים ">  >   " חשבתי שהמשבר הכלכלי זה סוף העולם .  לא יכולתי לחשוב על שום דבר אחר ,  לא יכולתי לצאת לחופש .  בגלל זה אני מעריצה נשים שפותחות עסקים ,  מפני שהן לבד .  אבל עסקים קטנים בבעלות נשים הם אלו שהצליחו השנה בארה"ב ,  למרות המשבר .  החברות הגדולות מפטרות והעסקים הקטנים מגייסים . " היה חשש שהראשונות שתיפלטנה מעולם העבודה הן נשים .  בכנסים בעולם ,  הנושא הראשון שעלה היה נשים ,  גם בדאבוס - הפאנל המרכזי היה הנושא של מגדר וניהול .  בפאנל ישבו המנכ"ליות של קוקה קולה ,  פפסי ,  יאהו .  כולם דיברו על כך שחשוב שגם במדינות מתפתחות נשים צריכות להזיז דברים ולנהל .  בלי זה - אין לנו סיכוי שהעולם יהיה בר קיימא לטווח ארוך . " צריך יותר נשים במקומות העבודה ,  צריך שהן ירוויחו יותר ,  ירגישו שהן יכולות יותר .  האם 'עשינו את זה ? ' כן .  זה לא נעים להיות כמו גברים ,  להיות הרבה שעות במקום העבודה - אבל זו חובתנו .  במצב הכלכלי הקשה ,  יותר נשים יוצאות לעבוד .  כוח העבודה בארה"ב ובאירופה מורכב יותר מנשים מאשר גברים - 40% מהנשים הן המפרנסות העיקריות .  הגברים ,  לפי מחקרים שונים ,  לא מרגישים שזה בא על חשבונם . " הרשויות עוד לא הבינו - סבסוד למטפלות ומעונות יאפשר כלכלה חזקה .  יש עדיין פערים - ועל אף ש'עשינו את זה' ,  יש הפרשים בשכר . " ההצלחה הגדולה היא נשים כיזמיות .  כיום בארה"ב זה חלק משמעותי מהכלכלה האמריקאית .  לפני מספר חודשים הוזמנו לראש ממשלת בריטניה ,  גורדון בראון .  הוא הזמין את הנשים המשפיעות בעולם  ( שטראוס נבחרה לרשימה מספר שנים ברציפות ,  א"מ )  להיות מנטוריות של נשים בבריטניה .  זה אחד ממנועי הצמיחה הגדולים . " ככל שיש יותר דעות ,  מפני שגברים שונים מנשים ,  זה יותר טוב .  שוני מביא לתוצאות עסקיות יותר טובות - וחברות גדולות צריכות לקדם נשים . " במחקר חדש של חברת הייעוץ מקינזי נמצא כי לנשים יש תפקיד חשוב בהצלחה של עסקים .  לטענתם ,  יש 9 תכונות מנהיגותיות חשובות ,  ש-4 מהן יש בעיקר לנשים .  אם רוצים שכל התכונות המנהיגותיות יהיו בכל ההנהלות ,  צריך שוני וגיוון .  אי אפשר אחרת .  אי אפשר להיכנס למקומות חדשים ולהצליח לאורך זמן ,  אם אין גיוון ושוני - וזהו המקום שלנו ,  הנשים ".  שטראוס התייחסה גם לנושא הון-שלטון : " אני שואלת את עצמי מה פתאום אני צריכה לדבר על נושאים חברתיים .  למה אנשי עסקים צריכים לדבר על הנושא הזה ,  אולי יש לי אג'נדה ?  אז כן ,  אני אינטרסנטית ,  יש לי אג'נדה ,  חשוב לי לדבר על הנושאים החברתיים האלה ".  עפרה שטראוס יו"ר שטראוס גרופ  " את בטח חושבת שהגעת כבתו של הבוס ,  אך יש לך חובות ">  >   " קסטרו עיצבה את האישיות שלי והביאה אותי למה שאני ",  אמרה רוטר שסקרה בדבריה את ההיסטוריה של החברה וההסטוריה הפרטית שלה ,  השלובות יחד לאורך השנים : " דור המייסדים הם אהרון ולינה קסטרו ,  הורי .  אבי התחיל במסחר בשנות ה-50 בחנות ששכנה בבניין של אלנבי 78 ,  והפך את המקום לבוטיק זעיר שנקרא על שם אמו ,  המעצבת נינה ,  וייצר חולצות וחצאיות .  בהמשך הוא התרחב וייצר הלבשה מוכנה ,  שינה את השם לקסטרו מודל שלימים הפכה לקסטרו . " הצטרפתי לקסטרו ב-1978 .  המשפט הראשון שאבי אמר לי כשקיבל את פני ביום הראשון היה 'אני מברך אותך .  את בטח חושבת שהגעת כבתו של הבוס ,  אך יש לך חובות וזכויות .  הזכות הראשונה - אני נותן לך את המפתחות לעסק ואת תהיי הראשונה לבוא ואחרונה ללכת' .  חשבתי שהוא התבלבל ,  אבל כיום אני מבינה שלא - זו היתה אכן זכות להיכנס לעולם האופנה . " בעסק קטן כמו שהיינו אז ,  צריך לעשות הכל - לשרת את בעלי הבוטיקים ,  לרשום חשבוניות ,  לגזור את הבדים ,  לקשור חבילה היטב שלא תתפרק בדרך ליעד ,  ואפילו מצאתי את עצמי על הטרנזיט נוסעת למקומות שעד אז לא הגעתי אליהם .  ב-1980 ביקשתי מגבי ,  בעלי ,  שיעזור כי דרושה היתה עוד יד .  הוא הצטרף - והיום אנחנו ממנכ"לים את החברה במשותף . " ב-1993 עלינו עם הקמפיין הראשון - קמפיין המעיל ,  שהעלה את המודעות לחברה .  באותה שנה ילדתי את בני השלישי ולראשונה החלטתי לקחת חופשת לידה ולחשוב איך אני רוצה לראות את חיי .  אבל ביום האחרון לחופשת הלידה החלטתי לחזור ,  הבנתי שלא יחכו לי .  היה לי ברור שזו הדרך ושאני רוצה את הקריירה הזאת .  האתגר חיכה לי ב-1997 ,  שנה שבה השוק עבר שינוי משמעותי כשירדו חסמי המכס ונכנסו לארץ חברות בינלאומיות .  באותה שנה קבענו אסטרטגיה של מובילות אופנתית .  בהתחלה אמרנו זאת רק בינינו לבין עצמנו ,  זה נראה לנו מוגזם ,  בגדר דויד נגד גולית .  אבל מרגע שהשתכנענו שזה אפשרי אמרנו את זה החוצה ,  מה שחייב אותנו לדבוק בכך ,  לכוון כל דבר לאסטרטגיה הזאת ולהוכיח שחברה ישראלית יכולה לתת פייט . " מודל ההשראה שלי לניהול לקוח מעולמות הספורט ובמיוחד ממשחק הכדורסל - עבודת צוות ,  מקצועיות ,  אימון ותכנון .  כמי שיושבת קרוב לשחקנים במשחקים מסקרנת אותי השפה שהם יוצרים לעצמם .  המשחק דורש גיוון של כישרונות ,  רוח ספורטיבית ,  ליהנות מהדרך ולבצע תהליך של הסקת מסקנות .  בסטודיו לעיצוב שלנו חשוב לי לשמור על החופש של המעצבים אבל כקבוצה אחת - אלו אינם דברים סותרים .  לא מספיק שיהיה רק קלע אחד - חשוב שכולם יעבדו ביחד ".  אתי רוטר מנכ"ל משותף בקסטרו  " לנשים יש אגו הרבה יותר מרוסן מזה של גברים ">  >   " האווירה בבית היא גורם מכריע .  התמזל מזלי וגדלתי במשפחה קרובה מאוד .  אחי קובי  ( מייסד קומברס ,  ג"י )  ואני שוחחנו עם ההורים כל יום ,  לא משנה איפה היינו בעולם .  ההורים שימשו לנו מקור כוח . " אבא לא האמין ביכולות של נשים באופן כללי ,  אך האמין ביכולת של אמא ותמך בה .  היתה בבית הפרדה ברורה :  כסף זה אבא ,  בית וילדים זה אמא .  אבל אמא היא זו שעודדה אותי לבנות קריירה .  קובי עודד אותי להיות יזמת .  הוא הקים את קומברס כשלא היה לו מודל ללמוד עליו .  הוא עשה עבודתו מעולה ביושר ובנאמנות .  לצערי הוא קיבל עצות משפטיות שגרמו לו סבל רב . " כשעשיתי דוקטורט לא חשבתי על קריירה .  רק כשחיפשתי עבודה ,  הבנתי שאני יכולה לחפש קריירה בדיוק כמו גבר .  התקבלתי לעבודה ביבמ .  מצאתי את הנישה שלי .  לא הרגשתי אפליה בקידום ,  אבל גיליתי אפליה במשכורת .  יום אחד הבוס שלי אמר לי שאני ועובדת נוספת מדורגות הכי גבוה במחלקה ,  אבל מקבלות שכר בין הנמוכים .  ראיתי בכך מחמאה .  לדעתי עד היום אנחנו משתפות פעולה עם האפליה ,  ודורשות תנאים מיוחדים שגורמים לזה שמתייחסים אלינו לא בשוויון .  את סמארטס הקמתי אחרי גיל 40 .  התחלנו את החברה עם רעיון מעורפל - מהר מאוד תפשנו שאנשים רוצים לקנות יישומים .  אחר כך חשבנו לשלב חומרה עם תוכנה ,  היתה לי תחושה שמדובר ברעיון נוראי אבל לא היה לי מספיק ביטחון כדי לשים וטו .  רק הניסיון השלישי הצליח לנו .  לא הבנתי במאזנים ,  במשכורות לאנשי מכירות ,  ובעסקים ,  אבל נשים לא מתביישות להתייעץ ולשאול . " הסיכונים בסטארט-אפ הם מאוד ברורים .  הכסף יכול להיגמר לפני שהגעת למוצר .  במשך שלוש שנים ,  לא לקחתי משכורת .  כיום אני מבינה שאף גבר לא היה נוהג כך .  כיום כל חברה חדשה שמוקמת בהייטק כבר יודעת למי היא רוצה להימכר .  כשהקמנו את החברה ב-93' לא היו לידינו קרנות הון סיכון ,  ורצינו להקים חברה שעומדת בזכות עצמה .  ב-2004 רוב החברות הגדולות היו לקוחות שלנו .  שבע חברות התעניינו ברכישתנו ,  והתחילו שמועות שלעולם לא אמכור את סמארטס .  פחדתי שנישאר לבד . " יש לי רגשות מעורבים לגבי מכירת החברה .  אני לא צריכה יותר להאכיל 285 משפחות  ( מספר העובדים )  .  אבל ב-emc שוב הגעתי לתפקיד של ייעוץ ,  והייתי צריכה להיפרד מאנשים וממוצרים שטיפחתי במשך שנים .  כל התדמית האישית שלי קשורה לסמארטס .  אני פעילה עכשיו בחברה חדשה ,  סטארט-אפ של עובדים יוצאי סמארטס . " אבחנות שגיבשתי במשך השנים :  להקשיב לתחושות הבטן .  זה שגברים צועקים בקול רם ואומרים לך שאת מטורפת לא אומר שהם צודקים . " נשים מאוד מתאימות ליזמות .  ניסיון של גידול ילדים הוא אידיאלי לטיפוח אנשים בחברה ,  צריך להעביר להם יותר אחריות ,  לתת גבולות ,  לחנך .  לנשים יש אגו הרבה יותר מרוסן מזה של גברים .  הן מקשיבות יותר . " הקריירה של האישה מתגמלת יותר .  נכון שאנחנו מקריבות בחיי המשפחה ,  אבל אנחנו חיים בעולם לא יציב ,  ואף פעם לא יודעות מתי נצטרך להיות עצמאיות כלכלית .  אפשר למצוא פתרונות לכל נושא תפעול הבית ".  ד"ר שאולה אלכסנדר-ימיני מקימת הסטארט-אפ סמארטס שנמכר ב-285 מיליון דולר לענקית האחסון emc בסוף דצמבר 2004 

" ניהול נשי זו המצאה של גברים שרצו לשמור על בידול "
 סביבה תומכת ,  הקשבה לתחושות הבטן וטכנולוגיה מתקדמת - כל אלה עוזרים כיום לנשים לכבוש תפקידים ניהוליים במשק הישראלי - ובעולם כולו  ?  בכנס נשים ועסקים ,  שהתקיים אתמול בפעם הרביעית ומשך אליו כ-1,200 משתתפות ,  סיפרו נשות העסקים הבכירות במשק על המהפכה הכי חשובה של 

