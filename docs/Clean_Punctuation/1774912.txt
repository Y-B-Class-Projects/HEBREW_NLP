מרינקוביץ' מאוכזב ממעמדו .  פרדי דוד יחפש קשר
הסרבי של מכבי פ"ת לא ישוחרר בשלב זה .  גולן : " אם היינו עומדים בלחץ בדקות האחרונות ,  היינו מתמודים על המקום הראשון "  
הקשר הסרבי של מכבי פתח תקוה ,  נבוישה מרינקוביץ' ,  התבטא בפני חבריו לקבוצה כי הוא מאוכזב ממעמדו .  בעקבות השמועות על עזיבה אפשרית ,  גורם בקבוצה הודה כי לאחרונה חל פיחות במעמדו כשאמר : " הוא רך מדי ,  אבל לא נשחרר אותו כל עוד מכסת הזרים אינה מלאה ".  לפרדי דוד יש ארבעה זרים בסגל ,  כולל מרינקוביץ' שלא שותף בשלושת משחקי הליגה האחרונים ופתח במשחק ליגה אחד בלבד מסוף חודש אוקטובר  ( ברוב המשחקים מאז עלה כמחליף )  .  סבסטיאן סנסוני ,  ג'ו ביזרה והשוער איבן מאנצה ,  שבינתיים מבקש להישאר בסגל למרות שהוא לא משחק ,  עדיין לא משלימים את המכסה שמאפשרת להחתים זר נוסף בקבוצה .  המאמן ינסה למצוא קשר זר לקראת מועד ההעברות בינואר ,  ובינתיים ,  אלא אם כן יחול שינוי במצבו הרפואי של מגמאדוב ,  אין כוונה לצרף בלם .
" חבל מאוד שאנחנו סופגים העונה לא מעט שערים בדקה ה-90 ",  אמר הבוקר החלוץ עומר גולן אחרי ההפסד הדרמטי 2:1 בבאר שבע . " אם היינו עומדים בלחץ בדקות האלה ,  הקבוצה הייתה מתמודדת היום על המקום הראשון .  מאכזב לספוג בדקות הקריטיות ".  ליתר דיוק ,  פתח תקוה איבדה העונה שש נקודות מספיגה בדקות הסיום .  זה קרה לה מול הפועל ב"ש במחזור הפתיחה  ( 1:0 לב"ש ,  משער של אסולין )  ,  ובהמשך מול מ.ס אשדוד  ( 2:2 ,  נבו מזרחי הבקיע בתוספת הזמן )  ,  מול הפועל תל אביב  ( הפסד 2:1 ,  משער של טועמה בדקה האחרונה )  ואתמול משער של סוארס ,  וכל זה מבלי להחשיב את השוויון שספגה ממכבי תל אביב ,  שמונה דקות לסיום במשחק בבלומפילד .
 שחקנים בקבוצה הופתעו אתמול מהתצוגה של אוהד כהן ,  שנעל את השער של באר שבע ברוב הדקות במשחק . " אני מניח שהוא בא עם רצון עז לנקום ,  אבל מגיע לו כל הקרדיט .  היה קשה להכניע אותו אתמול ",  אמר שחקן בקבוצה .  שחקן אחר הוסיף : " סנסוני הורגש בחסרונו אתמול .  מגיע כל הכבוד לאסי משיח על השער ,  אבל העובדה שהוא ספג צהוב מוקדם וצהוב שני שטותי בהמשך פגעה בנו .  הוא טעה בשיקול הדעת ". 
החלוץ דובב גבאי לא נכלל אתמול בסגל וכפי שפורסם ביום שישי שעבר הוא מתכוון לעזוב את הקבוצה בתום העונה .  פתח תקוה דורשת כעת עבור השחקן מעל מיליון שקל ,  סכום שאף קבוצה לא מוכנה לשלם בשלב הזה מתוך הנחה שהשחקן יהיה חופשי בתום העונה .  כך או כך ,  פתח תקוה תדרוש דמי השבחה עבור החלוץ ,  אם אכן יעזוב .
 
מרינקוביץ' מאוכזב ממעמדו .  פרדי דוד יחפש קשר
הסרבי של מכבי פ"ת לא ישוחרר בשלב זה .  גולן : " אם היינו עומדים בלחץ בדקות האחרונות ,  היינו מתמודים על המקום הראשון "  

