חברת מהדרין רשמה ב-2009 רווח נקי של 53.1 מיליון שקל גידול של 24.6%
18.8 מיליון שקל מרווחי חברת העיבוד החקלאי ויצואנית ההדרים הגדולה במשק התקבלו מרווחי מימון
רכישת הגנה על שערי הדולר והיורו השתלמה לחברת מהדרין ,  תאגיד העיבוד החקלאי ויצואנית פרי ההדר הגדולה במשק ,  מקבוצת נכסים בניין והפניקס .  מדו"ח הרווח וההפסד שפירסמה החברה ,  עולה כי היא רשמה ב-2009 רווח נקי של 53.1 מיליון שקל - גידול של 24.6% לעומת התקופה המקבילה אשתקד .  כ-18.8 מיליון שקל מהרווח ,  הגיעו מרווחי מימון בגין הגנות שרכשה חברת היצוא על הדולר ויורו .  כמו כן ,  הרווח הנקי כולל הכנסות ממסים בסך 10.7 מיליון שקל ,  עקב קיטון ביתרת התחייבויות למס נדחה נטו ,  בגין ירידה צפויה בשיעורי מס חברות.עוד מדווחת החברה כי עונת היצוא 2009-10 נפתחה בעלייה בהיקפי היצוא בשל יבולים טובים שנבעו מפרדסי החברה ומעליית מחירי זני האשכוליות בשווקי אירופה ,  לצד התמודדות עם יבוא מסיבי של פרי מטורקיה והעדפת הצרכנים פרי הדר שמקורו בפלורידה.כמו כן ,  דיווחה החברה על ביקושים טובים ועליית מחירי הקליפים  ( קלמנטינות למיניהן )  המוקדמים ,  בעיקר בשווקי מזרח אירופה ,  עקב ירידה בכמויות פרי מתחרה מספרד שסבל מפגעי אקלים .  בנוסף ,  דיווחה החברה על ביקושים טובים לזני האפרסמון והאבוקדו שמייצאת החברה ,  ועל עליית מחירי התפוזים במרבית השווקים.עוד עולה מנתוני החברה ל-2009 כי הכנסות החברה הגיעו ל-990 מיליון שקל  ( 17%+ )  והרווח תפעולי ל-43.5 מיליון שקל  ( 21% + )  .  כמו כן ,  גדל תזרים המזומנים של החברה ל-85.7 מיליון שקל לעומת 11.5 מיליון שקל ב-2008 ,  גידול חד שנבע מרווח מפעילות ומימוש נגזרים פיננסיים בסך 34.2 מיליון שקל.מתוצאות הרבעון הרביעי עולה כי החברה סיימה אותו ברווח נקי של 12.2 מיליון שקל - ירידה של 31.1% לעומת הרבעון המקביל ב-2008 .  מנכ"ל החברה ,  גיא בנישטוק ,  העריך כי התייצבות מחירי ההובלה הימית ב-2010 יסיעו להמשך השיפור בתוצאות העסקיות של החברה .
 
חברת מהדרין רשמה ב-2009 רווח נקי של 53.1 מיליון שקל גידול של 24.6%
18.8 מיליון שקל מרווחי חברת העיבוד החקלאי ויצואנית ההדרים הגדולה במשק התקבלו מרווחי מימון

