ישראייר מצטרפת לארקיע :  הגישה עתירה לבג"ץ נגד מתן היתר טיסה לאל על בקו אילת
לטענת ארקיע : " "אל אל איימה שאם תימשך התחרות בקו לפריס ,  היא תכה בארקיע 'בבטן הרכה' - הקו לאילת "
 חברת ישראייר עתרה היום  ( שלישי )  לבג"ץ כנגד היתר משרד התחבורה לחברת אל על ,  להפעיל קו טיסות פנים ארצי לאילת .  זו עתירה שנייה בתוך 24 שעות שמוגשת לבג"ץ כנגד ביצוע הטיסות ,  לאחר שחברת ארקיע עתרה אתמול  ( שני )  באותו נושא לבית המשפט העליון.בתוך כך החליט בג"ץ להעביר את עתירת ארקיע לדיון בפני הרכב של שלושה שופטים וקבע דיון דחוף לתחילת אפריל .  למרות זאת ,  בג"ץ לא נענה לדרישה של ארקיע והחליט שלא להוציא צו מניעה לתחילת טיסותיה של חברת אל על.ל-themarker נודע כי ועד עובדי ארקיע פנה היום  ( שלישי )  לוועדת העבודה והרווחה של הכנסת ,  לכנס בדחיפות דיון חדש בהשלכות החלטת שר התחבורה לאשר כניסתה של חברת אל על לקו התעופה הפנים ארצי לאילת .  הוועדה בראשותו של ח"כ חיים כץ קיימה בסוף החודש שעבר דיון מיוחד בנושא ,  לנוכח סכנת פיטורי כ-150 עובדי חברת התעופה ארקיע ,  עקב הפעלת הקו החדש על ידי אל על .  בדיון סוכם כי הוועדה תשוב ותתכנס לאחר סיום עבודת המטה שהתבצעה במשרד התחבורה ,  על מנת לעקוב ולפקח על החלטה משרד התחבורה בעניין .  יו"ר הוועדה קרא לשר כץ  " לעשות הכל כדי שלא תהיה פגיעה בעובדי חברת ארקיע ". בג"ץ דחה עתירות קודמות של ארקיע וישראייר בנימוק ,  כי שר התחבורה טרם גיבש החלטה סופית באותה העת וקבע שלאחר שתתקבל החלטה זו ,  יינתנו לחברות 30 יום להגשת הבג"צ החדש .  בסוף החודש שעבר החליט שר התחבורה לאשר לחברת אל על בראשונה לבצע טיסות לאילת ,  והשבוע עמדה לפוג תקופת הביניים שהקצה בית המשפט העליון לתחילת מימושה המעשי.בעתירות שהוגשו נכתב שארקיע מתנגדת להחלטת שר התחבורה ,  ישראל כץ ,  בטענה כי  " אינה עניינית אלא פוליטית "  וכי היא תביא ,  בניגוד לדברי שר התחבורה , " רק לנזקים לציבור הנוסעים הישראלי ". חברת ישראייר לעומתה ,  קובלת על האופן בו החליט שר התחבורה על מינויו של אל על כמובילה נקובה  ( המוביל הרשמי בקו התעופה ) .עוד טוענת ארקיע ,  כי שר התחבורה ,  בניגוד להבטחותיו , " הותיר את המונופול של אל על בטיסות בינלאומיות מבלי לתת לארקיע כל הזדמנות להתחרות באופן שיוויוני באל על ". טענה נוספת של ארקיע היא שלאחרונה קבע הגורם הממשלתי התעופתי הבכיר ביותר בישראל ,  מנהל רשות התעופה האזרחית  ( רת"א )  ,  כי  " במצב הנוכחי חברת אל על יכולה להטיס תיירים בקו לאילת במסגרת stop over  ( עצירת ביניים )  כך שמענה להובלת תיירים קיים גם היום .  לכן מתן ההיתר יפגע ברמת השירות לנוסע ותצטמצם התחרות על כל המשתמע מכך ". בעתירה טוענת גם ארקיע ,  כי  " שר התחבורה התיר לאל על ,  אשר נהנית מהטבות מופלגות בנתב"ג במחירי האגרות והדלק ,  להשתלט בלא כל מכרז על הקו לאילת מבלי שום צורך .  ארקיע סבורה כי קיימת תחרות בקו בין ארקיע לישראייר על כיס הנוסעים הישראלים ,  ואילו את התיירים יכולה אל על ממילא להטיס כאוות רצונה ". לדברי ארקיע , " העילה האמיתית לבקשת אל על לטוס לאילת ,  הינה תחילת טיסות ארקיע לפריס ,  שהיוו את התחרות הראשונה של ארקיע באל על ,  לאחר שקיבלה לכל אורך הדרך רק את 'השאריות' של קווי טיסה בדמות זכויות טיסה אל 'יעדים אקזוטיים ". לטענת ארקיע , " אל אל איימה על ארקיע שאם תימשך התחרות בקו לפריס ,  אל על תכה בארקיע 'בבטן הרכה' בקו לאילת ;  אמרה ואכן עשתה .  מתן גושפנקא חוקית להתנהלות זו תביא לחיסול כל סיכוי לקיום תחרות אמיתית בישראל ולפיכך מבקשת ארקיע לעכב את הפעילות המתוכננת של אל על  ( שמועדה אינו ידוע )  עד אשר יתקיים הדיון בבג"ץ ". בדיון הקודם בוועדת העבודה והרווחה של הכנסת ,  אמרה ח"כ שלי יחימוביץ כי  " שמים פתוחים ווזלים מחירים הם תכלית הכל .  יותר חשוב לגונן על מקום העבודה של העובדים ". מנכ"ל משרד התחבורה ,  יעקב גנות ,  אמר : " שר התחבורה קיבל החלטה להוביל את מדיניות השמיים הפתוחים - לפעול לפתיחת השמים לתחרות .  המשרד יוסיף קווים .  אנו משקיעים זמן ומחשבה כדי שלא יהיו השלכות ופגיעה בעובדים .  טובת העובדים ,  האזרחים והעיר אילת נלקחים בחשבון ". העתירה החדשה של ארקיע הוגשה באמצעות עורכי הדין אבנר ירקוני ,  לשעבר מנהל רשות התעופה האזרחית ,  דרור שטרום ,  לשעבר הממונה על הגבלים עסקיים ומשה לשם .  העתירה של ישראייר הוגשה באמצעות עורכי הדין יורם בונן ,  מרב שיבק וברק גליקמן ממשרד פישר בכר חון וול אוריון .
 
ישראייר מצטרפת לארקיע :  הגישה עתירה לבג"ץ נגד מתן היתר טיסה לאל על בקו אילת
לטענת ארקיע : " "אל אל איימה שאם תימשך התחרות בקו לפריס ,  היא תכה בארקיע 'בבטן הרכה' - הקו לאילת "
 
