אחרי רעש אדמה וכולרה :  הוריקן פגע בהאיטי
הוריקן  " תומס "  פגעה בצפון האיטי וגרמה למותם של שבעה בני אדם .  הסופה גרמה לשיטפונות ולמפולות בוץ ,  וארגוני הבריאות חוששים כי אלו יחמירו את התפשטות מגפת הכולרה במדינה
 ( צילום :  רויטרס ,  עריכה :  דורון שטיין ) 
לאחר רעידת האדמה ומגפת הכולרה ,  מכה נוספת ניחתה על האיטי :  שבעה בני אדם נהרגו כתוצאה מפגיעת סופת ההוריקן  " תומס "  במדינה .  כמו כן ,  הסופה גרמה לנזק לבתים ולאוהלים בצפון המדינה וכן לשיטפונות עזים .
" אנחנו מאוד מרוצים לראות שהפגיעה לא חזקה כל כך כפי שציפינו ",  אמרה נציגת הצלב האדום האמריקני ,  אנדרה קופל ,  לרשת הטלוויזיה CNN .  היא ציינה עוד ,  כי צוותים של הארגון נפרשו בכל רחבי עיר הבירה פורט או-פרינס ,  בה נגרם מרבית הנזק ,  על מנת לאמוד את מידת הפגיעה .
 גשמים כבדים ורוחות חזקות המשיכו להכות במדינה לאחר שוך הסופה ,  וגרמו לשיטפונות רבים ולמפולות בוץ .  בבירה פורט או-פרינס הגיעו המים עד לגובה הקרסול ,  והתושבים נאלצו לסחוב על גבם מצרכים חיוניים למחנה הפליטים שהוקם באזור לאחר רעידת האדמה .  צוותי רפואה שנמצאים במדינה הביעו חשש שמא השיטפונות יגרמו להחרפה של מגפת הכולרה שהתפרצה בצפון המדינה ,  וגרמה עד כה למותם של 442 בני אדם .
" מפולות בוץ מסוכנות ושיטפונות כבדים יכולים להרע את מגפת הכולרה .  הישארו דרוכים ",  הפציר נשיא המדינה רנה פרבל ,  והוסיף כי הרשויות מכינות אמצעי סיוע רבים לנפגעים שייכנסו לשימוש ברגע  " שמצב הדרכים יאפשר זאת ". 

אחרי רעש אדמה וכולרה :  הוריקן פגע בהאיטי
הוריקן  " תומס "  פגעה בצפון האיטי וגרמה למותם של שבעה בני אדם .  הסופה גרמה לשיטפונות ולמפולות בוץ ,  וארגוני הבריאות חוששים כי אלו יחמירו את התפשטות מגפת הכולרה במדינה

