אדרי ובן דוד מפסגות שוחררו ממעצר בית 
רשות ניירות ערך לא ביקשה להאריך את מעצרם של החשודים דוד אדרי ושי בן דוד .  בדירקטוריון פסגות חברים בין השאר מקימי בית ההשקעות פריזמה ודירקטור בקופות הגמל של דש
 >  >  דוד אדרי ושי בן דוד בכירים לשעבר בבית ההשקעות פסגות החשודים בהרצה של ניירות ערך בחשבון הנוסטרו של החברה שוחררו אתמול ממעצר הבית שבו היו נתונים ,  לאחר שרשות ניירות ערך לא פנתה לבית המשפט בבקשה להאריך את מעצרם .  על השניים נותרו תנאים מגבילים שקבע השופט ,  צו איסור יציאה מהארץ במשך 180 יום .  ביום שני פשטו חוקרי רשות ניירות ערך על משרדי בית ההשקעות פסגות ועצרו את אדרי ,  לשעבר סמנכ"ל הברוקראז' של פסגות ואת בן דוד ,  לשעבר מנהל חדר מסחר ברוקראז' .  השניים סיימו את עבודתם בחברה בסוף 2009 .  החשדות כנגד השניים מתמקדים בהרצה של ניירות ערך בנוסטרו - חשבון ההשקעות העצמי - של החברה .  על פי החשד ,  ההרצה ,  בהיקף של מיליארדי שקלים ,  בוצעה בעיקר באיגרות חוב קונצרניות וממשלתיות ב-2007-2009 .  החקירה אמורה להיארך עוד כמה שבועות .  בין היתר צפויים להגיע לתשאול ברשות ניירות ערך יו"ר פסגות אריק שטיינברג והמנכ"ל רועי ורמוס .  בשבוע הבא צפויים בעלי המניות של פסגות - קרן יורק שמוכרת את פסגות לקרן איפקס - לנסות ולהתיר את התסבוכת שנוצרה עקב העיתוי בו התפוצצה הפרשה .  מכירת פסגות לאיפקס טרם הושלמה .  ההערכות הן כי הפרשה עשויה להוביל לעדכון מחירה .  שטיינברג הוא גם יו"ר החברות הבנות בהן פסגות ניירות ערך שאחראית על פעילות הנוסטרו של הקבוצה ,  ועל ניהול התיקים .  מנכ"ל החברה הבת הוא שי ירון ,  והדירקטורים בה הם ג'רמי בלנק - נציג קרן יורק בישראל ,  שמואל מסנברג ,  עודד אקסלרוד ,  יהונתן בן ארצי ,  ורון גוטלר .  שטיינברג מכהן גם כיו"ר פסגות קרנות נאמנות ,  העוסקת בניהול קרנות נאמנות בהיקף של כ-30 מיליארד שקל .  ורמוס משמש כמנכ"ל חברת קרנות הנאמנות ומכהן כיו"ר חברת קופות הגמל של פסגות שמנהלת נכסים בהיקף של 47.5 מיליארד שקל .  הדירקטוריון של פסגות מורכב מדירקטורים שהגיעו אליו דרך הרכישות שביצע בית ההשקעות .  בנוסף ,  לשטיינברג ולבלנק נמצאים שם גם רון לובש ואמיר קס ,  נציגי קרן מרקסטון שממנה רכשה פסגות את קופות הגמל של פריזמה ,  ניב חריזמן ,  לשעבר בכיר בקרן פליינפילד ,  ממנה רכשה פסגות את קופת הגמל גדיש ,  אקסלרוד ,  שהוא דירקטור גם בגדיש ,  בפרגרין ,  וקרן פלנוס טכנולוגיות .  יוסף שחק ,  דירקטור גם בקופות הגמל של בית ההשקעות דש ובמכללה למינהל ,  רון גוטלר ,  יו"ר נייס ,  ודוד שוורץ שמכהן כדירקטור בכמה חברות .
 
אדרי ובן דוד מפסגות שוחררו ממעצר בית 
רשות ניירות ערך לא ביקשה להאריך את מעצרם של החשודים דוד אדרי ושי בן דוד .  בדירקטוריון פסגות חברים בין השאר מקימי בית ההשקעות פריזמה ודירקטור בקופות הגמל של דש

