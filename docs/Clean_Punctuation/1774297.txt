ליטא :  בין עצמאות לכיבוש 
כמו רבים משכניהם ,  נעו הליטאים בין עצמאות לכיבוש במשך רוב שנותיהם כאומה .  שורשיה ההיסטוריים של ליטא נעוצים במאה ה-10 לספירה ,  אז החלו השבטים הבלטיים להתיישב באזור שבו שוכנת כיום המדינה .  כדי להתפרנס ,  היו שודדים הליטאים את העמים השכנים ,  עד שבתחילת המאה ה-13 נכבשו בעצמם על ידי אבירים גרמניים ואולצו להתנצר לתקופה קצרה .  באותן שנים הוקמה הדוכסות הגדולה של ליטא ,  שכבשה שטחים גדולים שבהם שוכנות כיום ליטא ,  בלרוס ,  אוקראינה ,  לטוויה ,  מולדובה ,  רוסיה ופולין .  בשיא התפשטותה במאה ה-15 היתה ליטא המדינה הגדולה ביותר באירופה .  במאה ה-16 ובמאה ה-17 היגרו יהודים רבים לליטא ,  שם קיבלו זכויות רבות ,  ווילנה נהפכה למרכז ללימוד תורה וזכתה לכינוי  " ירושלים דליטא ".  עם זאת ,  במאה ה-17 חלה הרעה במצבם של היהודים ,  בעקבות עלילות דם שהובילו למעשי רצח ומעצרים של יהודים רבים .  במאה ה-16 התאחדה ליטא עם פולין והשתיים יצרו פדרציה משותפת ,  אבל במאות ה-17 וה-18 נפגעה המדינה קשות בעקבות שורה של תבוסות במלחמות עם האימפריה הרוסית וכתוצאה מרעב ,  מעוני וממחלות שגבו את חייהם של 40% מאוכלוסייתה .  בשלב זה עבר רובה של ליטא לשליטה רוסית ,  וכך היא נותרה ברובה עד 1914 - למעט מספר חודשים שבהם נכבשה על ידי נפוליאון - למרות מספר רב של מרידות בשלטון הצארי .  במלחמת העולם הראשונה נכבשה ליטא על ידי הצבא הגרמני ,  וב-1918 היא ניצלה את תבוסת הגרמנים במלחמה והכריזה על עצמאותה כרפובליקה דמוקרטית .  הליטאים מיהרו להקים ממשלה ,  ניסחו חוקה והחלו לפעול כמדינה ,  אם כי בשטח מוגבל בלבד ,  לאחר שהצבא הפולני השתלט על הבירה וילנה ועל מחוז וילנה כולו .  במשך 19 השנים הבאות ,  היתה קובנה בירתה הזמנית של ליטא .  ב-1939 כבשה בריה"מ את מזרח פולין ,  וגם את וילנה ,  והעניקה אותה חזרה לליטא .  עם זאת ,  בתמורה לבירתה נדרשה ליטא להפסיק להתקיים כמדינה עצמאית וסופחה לבריה"מ .  שנה לאחר מכן ,  ב-1941 ,  הותקפה רוסיה על ידי גרמניה הנאצית ונכבשה על ידי הצבא הגרמני .  הנאצים הרגו במלחמה כ-94% מהקהילה היהודית של ליטא ,  יותר מ-200 אלף יהודים ,  כשהם נעזרים במשתפי פעולה ליטאים שראו ביהודים את האחראים לשלטון הסובייטי השנוא .  לאחר תבוסתה של גרמניה במלחמה ,  כבשו הסובייטים את ליטא מחדש ודיכאו באלימות את מרד הפרטיזנים הליטאים ,  שבו נהרגו כ-30 אלף לוחמים ליטאים ואלפים נוספים הוגלו לסיביר .  בסוף שנות ה-80 ,  עם התפוררותה של בריה"מ ,  זכתה הלאומנות הליטאית לפריחה מחודשת .  התנועה העממית לעצמאות ליטא ,  lietuvos persitvarkymo s ? j ? dis ,  זכתה לפופולרית והובילה לקבלתם של תיקונים חוקתיים שביטלו את סיפוחה של ליטא לבריה"מ ,  הפכו את הדמוקרטיה לחוקית ואימצו מחדש את סמלי הרפובליקה ,  כולל חידוש הדגל וההמנון הליטאי .  בתחילת 1990 ניצחה sajudis בבחירות לפרלמנט והכריזה על עצמאות .  בריה"מ דרשה מליטא לחזור בה והפעילה סנקציות פוליטיות וכלכליות נגד המדינה .  הצבא הסובייטי השתלט על כמה בנייני ממשלה ,  אך רק בינואר 1991 ,  עם הריגתם של 13 אזרחים בהתקפה של הצבא הסובייטי על מגדל הטלוויזיה בווילנה ,  נהפך המאבק לאלים .  במשאל עם שנערך בפברואר 1991 ,  הצביעו יותר מ-90% מהליטאים בעד דמוקרטיה ליטאית עצמאית .
 
ליטא :  בין עצמאות לכיבוש 
nan
