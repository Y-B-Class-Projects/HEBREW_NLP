משרד המשפטים רומז :  אפשר לחלק דיווידנד מרווחי שערוך 
עם זאת ,  הצעת חוק קובעת כי שר המשפטים יוכל שלא לאשר חלוקת דיווידנד
 >  >  במשרד המשפטים החליטו לעשות סדר באחת הסוגיות המטרידות ביותר את ענף המשפט והחשבונאות - חלוקת דיווידנד מרווחי שערוך בעידן ה-ifrs - ומתייחסים אליה בשולי תזכיר החוק שפורסם שלשום בעניין החלת הסדרי ממשל תאגידי על חברות שהנפיקו איגרות חוב .  אימוץ כללי החשבונאות החדשים ,  ifrs ,  גרם לכך שחברות רבות אשר רשמו בספריהן נכסים לפי ערכם ההיסטורי יכולות כיום לרשום אותם לפי ערך השוק שלהם או ערך גבוה אחר .  כתוצאה מכך ,  נוצרו לחברות רבות רווחים על הנייר .  בין המשפטנים קיימת מחלוקת לגבי השאלה אם מותר לחלק כדיווידנד את הרווחים האלה ,  על אף שהם אינם רווחים אמיתיים .  רשות ניירות ערך נמנעה עד כה מנקיטת עמדה חד-משמעית בעניין ,  אם כי מהתבטאויות של בכירים ברשות אפשר להבין כי אינם תומכים בחלוקה שכזו .  עם זאת ,  נוסח החוק שהפיץ אתמול משרד המשפטים חושף כי במשרד סבורים שבמצב החוקי הנוכחי אין מניעה לבצע חלוקה שכזו ,  כל עוד יכולה החברה להמשיך לפרוע את חובותיה גם אחריה .  גם במשרד המשפטים מבינים כי חלוקת רווחים שכזו עלולה להיות בעייתית .  תזכיר החוק עושה דילוג קדימה - וקידה לאחור .  משרד המשפטים כותב בתזכיר כי לאור כללי ה-ifrs  " אפשר לחלק רווחי שערוך ללא קבלת אישור מבית משפט ,  גם אם החברה לא מימשה בפועל את הרווח ".  עם זאת ,  תזכיר החוק יציע להעניק לשר המשפטים סמכות לקבוע מתי חברה תהיה מנועה מחלוקת הרווחים .
 
משרד המשפטים רומז :  אפשר לחלק דיווידנד מרווחי שערוך 
עם זאת ,  הצעת חוק קובעת כי שר המשפטים יוכל שלא לאשר חלוקת דיווידנד

