מוטי שושן צפוי להתמנות ליו"ר אקסלנס
שושן ,  לשעבר המשנה למנכ"ל בנק הפועלים ,  צפוי להחליף בתפקיד את גיל דויטש ורוני בירם ,  שאמורים לעזוב את תפקידם עד סוף השנה
 >  >  חצי שנה חלפה מאז נודע כי ענת לוין תחליף את מוטי שושן בתפקידו כמשנה למנכ"ל בנק הפועלים ומנהל חטיבת glonal tresure .  אורח בולט במסיבת הפרידה של שושן מבנק הפועלים היה יצחק תשובה ,  הבעלים של קבוצת דלק .  כשהגיע שלב הברכות לדברי הנוכחים ,  אמר תשובה לשושן ,  ספק בצחוק ספק ברצינות : " מתי אתה בא לעבוד אצלי ?  "  השאלה לא נותרה ללא מענה .  כך ,  שושן נמצא במגעים מתקדמים עם ראשי דלק והפניקס  ( חברה בת של דלק )  על הצטרפותו לקבוצה .  אם לא יחולו הפתעות של הדקה ה-90 הוא צפוי להתמנות בקרוב לתפקיד יו"ר הדירקטוריון של בית ההשקעות אקסלנס שבשליטת הפניקס .  אם הדברים ייחתמו ,  שושן ייכנס לנעליהם הגדולות של המייסדים והבעלים לשעבר של אקסלנס ,  גיל דויטש ורוני בירם ,  שהודיעו כי יפרשו מתפקידם עד סוף 2010 .  לפי הדיווחים בעבר ,  תפקיד היו"ר של אקסלנס הוצע לקובי לוינסון ,  מנכ"ל דש ,  וכן למנהלים נוספים .  כאמור ,  לפני הצטרפותו לאקסלנס שימש שושן עד מאי משנה למנכ"ל וראש חטיבת ה-global treasury  ( חטיבה המנהלת את הנכסים הפיננסיים של הבנק והנזילות וגם מעניקה תמיכה בעשיית שוק ובמסחר )  של הפועלים .  הוא הוחלף בתפקיד זה בידי ענת לוין ,  לשעבר משנה למנכ"ל ומנהלת ההשקעות הראשית של חברת הביטוח והפיננסים מגדל .  תשובה אוסף בנקאים עם הצטרפותו של שושן ,  כנראה כיו"ר פעיל ,  בראש הפירמידה של אקסלנס יעמדו שני בנקאים בכירים לשעבר ,  שכן המנכ"ל הנוכחי של אקסלנס ,  דוד ברוך ,  שימש לפני הצטרפותו לבית ההשקעות מנכ"ל בנק ירושלים .  שושן יצטרף בקבוצת תשובה לשורה של בנקאים בכירים לשעבר ,  בהם משה עמית ,  יו"ר דלק ישראל בהווה ובעבר ממלא מקום מנכ"ל ובכיר בבנק הפועלים ;  אהרון קצ'רגינסקי ,  יו"ר דלק נדל"ן בהווה וסמנכ"ל בכיר וראש חטיבה עסקית בבנק דיסקונט בעבר ;  אבי הראל ,  דירקטור בקבוצת דלק והפניקס בהווה וראש חטיבה פיננסית בבנק הפועלים בעבר ;  המשנה למנכ"ל בבנק הפועלים בעבר ,  יוסי דאובר ,  המשמש דירקטור בקבוצת דלק ;  ויעקב אלינב ,  משנה למנכ"ל בבנק הפועלים בעבר וכיום דירקטור בדלק נדל"ן .  בעבר הועסקו בקבוצת תשובה בכירים לשעבר מבנק לאומי כמו אהוד שפירא ,  דירקטור בבנק לאומי בהווה ויו"ר הפניקס ומשנה בכיר למנכ"לית בבנק לאומי בעבר ;  ראובן שפיגל ,  הצפוי להתמנות למנכ"ל בנק דיסקונט ;  וכן עוזי לוי .  שושן סירב להגיב לידיעה .
 
מוטי שושן צפוי להתמנות ליו"ר אקסלנס
שושן ,  לשעבר המשנה למנכ"ל בנק הפועלים ,  צפוי להחליף בתפקיד את גיל דויטש ורוני בירם ,  שאמורים לעזוב את תפקידם עד סוף השנה

