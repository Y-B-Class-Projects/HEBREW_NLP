מכת מוות לחשמל הפרטי
בימים אלה מבצעת חברת החשמל את סקר הגז שצפוי למפות את הביקוש לתחנות כוח פרטיות .  אבי בר אלי רואה במהלך זה את חנק התחרות הפרטית העתידית במשק החשמל
בימים אלה מבצעת חברת החשמל את סקר הגז - שצפוי למפות את הביקושים לתוספת גנרציה בשנים הבאות ,  ובכך לקבוע למעשה את כדאיות הקמתן של תחנות כוח פרטיות במשק החשמל .  
לא זו בלבד שסקר זה מתבצע בידי חברת החשמל ,  בעלת העניין המובהק בכישלונו של הסקר ,  אלא שבאותה עת ממש היא עתידה לפרסם מכרז להקמת תחנת כוח נוספת במסגרת  " תוכנית החירום למשק החשמל "  - אשר תפחית עוד יותר את הצורך ביזמות חשמל פרטי .  זאת ,  תוך התעלמות החברה והרגולטורים מן הירידה בביקושים לחשמל עקב ההאטה במשק ,  שצפויה אף היא לצמצם את מרווח המחיה של המתחרים הפרטיים הפוטנציאליים .  
חברת החשמל צופה עלייה של 1.7% בביקושים ב-2010 ,  אשר אמורים להביא את הביקושים לחשמל לרמתם לפני שנתיים .  למרות נתון זה ,  איש במשרד התשתיות לא בחן מחדש את הצורך בהמשך ביצוע תוכנית החירום השערורייתית בידי חברת החשמל ,  בעוד החברה לא מבזבזת זמן וממהרת ליישמה .  זאת ,  אף כי רשות החשמל מתנגדת לתקצבה ,  ולמרות הצהרות חברת החשמל עצמה כי אין ביכולתה לממן זאת .  
את פשר מהלך שערורייתי זה קשה להבין אחרת מאשר ניסיון לקבוע עובדות בשטח ערב פתיחת המשא ומתן על הרפורמה בחברת החשמל .  משמעותו היא עקיפת האיסור שהוטל על חברת החשמל להקים תחנות כוח חדשות עד ליישום רפורמה בחברה ;  ותוצאתו - חנק התחרות הפרטית העתידית מול החברה .
 
מכת מוות לחשמל הפרטי
בימים אלה מבצעת חברת החשמל את סקר הגז שצפוי למפות את הביקוש לתחנות כוח פרטיות .  אבי בר אלי רואה במהלך זה את חנק התחרות הפרטית העתידית במשק החשמל

