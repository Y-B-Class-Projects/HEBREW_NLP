המסחר בבורסה ננעל בעליות שערים
מדד תל אביב 25 נסגר בעלייה של 0.2% ,  ברמה של 1,140 נקודות ומדד תל אביב 100 נסגר ללא שינוי ברמה של 1,060 נקודות
מורן צור ,  מנכ"ל גאון טרייד מבית מיטב ,  סבור כי התנודתיות הגבוהה במסחר מניות האנרגיה צפויה להימשך גם בעתיד בשל חוסר יכולת השחקנים בשוק לפרש בצורה רציונלית את ההודעות על פוטנציאל החיפוש והפקת הנפט והגז .  
צור מציין כי טמון סיכון גבוה בהשקעה במניות המגזר מאחר שהן עלו בשיעור גבוה מאוד בשנה האחרונה ,  כאשר עדיין קשה להגדיר את הערך הכלכלי של חברות ,  במיוחד כשאין להן הכנסות מפעילות .  עם זאת ,  חוזים ארוכי טווח - כדוגמת ההסכם עם חברת החשמל - תומכים בהערכות השוק לגבי שווי החברות או המניות .  
צור מוסיף כי הספקולנטים וקוני החלומות נוטים לחפש מניות של חברות ללא הכנסות ,  שהפוטנציאל שלהן לא מוערך ,  להבדיל מהמשקיע הסולידי יותר שפונה למניות של חברות שניתן להוון את המכירות שלהם . " אני רוצה להאמין שאין הרבה שחקנים מוסדיים המושקעים בענף במימדים גדולים כי נדרשת מידת אחראיות כלשהי לגבי הכספים של הציבור ",  אומר צור .  
יואב בורגן ,  האנליסט מלידר שוקי ההון ,  סבור כי מי שמניע היום ואתמול את המסחר בנפח היוצא דופן במניית רציו  ( 30.12%  ,  10.8 )  הם משקי בית ,  סוחרי יום וספקולנטים .  
בורגן מציין כי המוסדיים אינם שחקנים המשפעים במניה ואינם בעלי חלק מהותי במחזור המסחר במניית רציו מאחר ורציו הינה  " מניית חלום "  עם הרבה אויר חם ותנודתיות גבוהה במסחר משקפת רמת סיכון לא מבוטלת .  כמו כן ,  מוסיף בורגן כי בדומה למוסדיים גם שחקנים זרים אינם משתתפים במסחר במניה .  
המסחר בבורסת תל אביב ננעל היום בעליות מתונות בהובלת מניות האנרגיה .  המסחר התנהל על רקע פרסום נתוני מקרו מעורבים אמש בוול סטריט ונעילה חיובית באירופה בהובלת מניות הכריה .  מניות האנרגיה המשיכו למשוך תשומת לב רבה תוך מחזורי מסחר גבוהים לאחר מימוש חד אתמול וחזרה לעליות היום .  
מדד תל אביב 25 נסגר בעלייה של 0.2% ,  ברמה של 1,140.69 נקודות ,  מדד תל אביב 100 נסגר ללא שינוי ברמה של 1,060.42 נקודות .  מדד מניות הבנקים הוסיף 0.5% ומדד מניות הנדל"ן עלה ב-0.6% .  מחזורי המסחר הסתכמו היום ב-2 מיליארד שקל ,  גבוה משמעותית מהממוצע ,  בהובלת מניית רציו שנסחרה במחזור של 171 מיליון שקל .  
בשוק הסולידי :  למרות עליית התשואות של אג"ח ממשלת ארה"ב ל-10 שנים ,  ננעלו היום מדדי תל בונד ,  הכוללים אגרות חוב של חברות מקומיות ,  בעלייה מתונה של 0.1% .  זאת ,  במקביל לעליות שערים באפיק הממשלתי השקלי .  אגרת חוב שקלית ל-10 שנים עלתה ב-0.6% .
 
המסחר בבורסה ננעל בעליות שערים
מדד תל אביב 25 נסגר בעלייה של 0.2% ,  ברמה של 1,140 נקודות ומדד תל אביב 100 נסגר ללא שינוי ברמה של 1,060 נקודות

