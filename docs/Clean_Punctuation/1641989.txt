מגדלי ארלוזורוב :  3,000 איש נרשמו לקבוצה
היסטריית קבוצות הרכישה ממשיכה :  על פי דיווחי מארגני קבוצת רכישה שמיועדת לזוגות צעירים בת"א ,  נרשמו באתר האינטרנט של הפרויקט 3,000 איש שמתעניינים להצטרף 
היסטריית קבוצות הרכישה ממשיכה .  על פי דיווחי מארגני קבוצת רכישה שמיועדת לזוגות צעירים בתל אביב ,  נרשמו באתר האינטרנט של הפרויקט החל מהבוקר 3,000 איש שמתעניינים להצטרף לקבוצת הרכישה .  מדובר בקבוצה אותה מארגנים החברות אור סיטי ,  שבשליטת ענבל אור ,  וכן האחים עו"ד יצחק ועידו חג'ג' .
 הקבוצה מבקשת לבנות על מתחם בשטח 10 דונם במשולש איילון שצמוד לנתיבי איילון ולאולמי רסיטל צמד מגדלים בני 40 ו-46 קומות ובהם 486 דירות - רובן בגודל של 2 ו-3 חדרים .  המארגנים מציעים את דירות 2 החדרים החל מ-950 אלף שקל ואת דירות ה-3 חדרים החל מ-1.3 מיליון שקל .  כמו כן ייבנו דירות 4 חדרים שיימכרו החל מ-1.8 מיליון שקל .
 לדברי המארגנים הם מייעדים את הקבוצה לצעירים ,  בדגש על זוגות צעירים בלבד עד גיל 35 .  המארגנים קיבלו השבוע אופציה לרכישת המגרש תמורת 280 מיליון שקל מבעלי המגרש  חברת קרסנט הייטס שבשליטת האמריקאי סאני קאהן .  לדברי המארגנים ,  הם צופים כי רבים נוספים יירשמו לקבוצה .  עוד מסרו המארגנים כי בשבועות הקרובים ייערך כנס על הפרויקט בגני התערוכה ,  ולאחר מכן תגובש הקבוצה באופן סופי .  לדבריהם ,  סך ההשקעה בפרויקט נאמד ב-850 מיליון שקל .
 
מגדלי ארלוזורוב :  3,000 איש נרשמו לקבוצה
היסטריית קבוצות הרכישה ממשיכה :  על פי דיווחי מארגני קבוצת רכישה שמיועדת לזוגות צעירים בת"א ,  נרשמו באתר האינטרנט של הפרויקט 3,000 איש שמתעניינים להצטרף 

