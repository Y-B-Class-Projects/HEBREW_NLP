מורשע ברצח 3 נשים הגיב בזריקת נעל על השופט
מאבטח של משמר בתי המשפט הצליח למנוע את פגיעת הנעל בשופט בית המשפט המחוזי בירושלים
נאשם שהורשע ברצח של שלוש נשים זרק ביום חמישי האחרון נעל על שופט בית המשפט המחוזי בירושלים ,  צבי סגל ,  בעת הקראת הרשעתו .  מאבטח של משמר בתי המשפט הצליח למנוע את פגיעת הנעל בשופט.המקרה אירע בירושלים במקביל לזמן שבו הוקראה הכרעת דינו של נשיא המדינה לשעבר משה קצב בבית המשפט המחוזי בתל אביב.נאיף אבו סרחאן ,  תושב ג'אבל מוכאבר ,  הורשע ברצח שתי נשותיו ואחת מבנותיו באמצעות דרדור המכונית שבה שהו לתהום במדבר יהודה.השופטת ורדה אלשיך שנבחרה בשבוע שעבר לכהונה נוספת כיו"ר נציגות השופטים הארצית שיגרה לסגל מכתב תמיכה .  במכתב הביעה  " הזדעזעות עמוקה מהמקרה שאירע באולמך ".  השופטת אלשיך כתבה לסגל  " אני שמחה ,  בראש ובראשונה כי הפגיעה הפיזית בך לא היתה חמורה ,  הגם שיכולה היתה להיות ".   " כמו כן ,  אני מאמינה ומקווה כי האירוע ייחקר עד תום ,  ותוסקנה המסקנות כלפי כל המעורבים ,  שכן מעבר למעשה הנאשם ,  כפי שהדברים נראים היה כאן מחדל ".  השופטת אלשיך הביעה את ביטחונה כי מקרה חמור זה לא יעבור לסדר היום .  לדבריה  " אנו נמשיך לעקוב ,  מתוך דאגה ,  כדי שכולנו נוכל להסיק את המסקנות ממקרה זה ". בינואר 2010 השליך פנחס כהן נעל לעבר נשיאת בית המשפט העליון דורית ביניש .  ביניש נפגעה באופן קל ביותר ומשקפיה נשברו .  כהן שהה באולם בית המשפט כצופה מן הצד ,  ולא כנאשם ולכן השליטה על מעשיו קשה יותר מבחינה אבטחתית.על כהן נגזרו שלוש שנות מאסר בפועל .  בגזר הדין שניתן ביוני 2010 כתב שופט בית משפט השלום בירושלים שמעון פיינברג ,  כי  " המעשה חמור ,  בעצם המעשה של זריקת נעל על נשיאת בית המשפט העליון ,  בבית המשפט העליון ,  בזמן דיון משפטי .  לא סתם בחר כהן לפגוע בנשיאה ,  אלא כדי לפגוע ולבזות את המערכת המשפטית כולה ..  .  זוהי זילות של בית המשפט ברמה הגבוהה ביותר ". כהן עירער על חומרת עונשו ובית המשפט המחוזי הפחית שנת מאסר בפועל וקבע כי כהן ירצה שנתיים מאסר.מהנהלת בתי המשפט נמסר כי יפנו לשירות בתי הסוהר כדי לתחקר את האירוע ולהסיק את המסקנות כדי למנוע את הישנות המקרים .
 
מורשע ברצח 3 נשים הגיב בזריקת נעל על השופט
מאבטח של משמר בתי המשפט הצליח למנוע את פגיעת הנעל בשופט בית המשפט המחוזי בירושלים

