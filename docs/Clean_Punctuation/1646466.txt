סיכום 2009 בסלולר :  חולשה מתמשכת בנוקיה - אפל מתחזקת
סמסונג היא היחידה מבין היצרניות הגדולות שרשמה ב-2009 עלייה בשיעור של 3% במכירות
חברת המחקר גרטנר פירסמה היום את הדו"ח השנתי שלה שמסכם את מכירות מכשירי הסלולר בעולם לפי יצרניות ומערכות הפעלה .  שוק מכשירי הסלולר חווה ירידה של כאחוז בשנת 2009 לעומת 2008 ,  וסך הכל נמכרו בעולם בשנה החולפת 1.21 מיליארד מכשירי טלפון ניידים .  לעומת זאת ,  תחום הטלפונים החכמים חווה אשתקד צמיחה של 23% ורשם מכירה של 172 מיליון מכשירים בעולם .  רוב יצרניות המכשירים הגדולות חוו ירידה בנתח השוק שלהן ובהיקף המכירות שלהן :  נוקיה ירדה ב-2% בנתח השוק שלה ,  סוני אריקסון ב-3% ומוטורולה ב- 4 .  רק סמסונג חוותה עלייה בשנה החולפת ,  בשיעור של 3% ,  וזכתה במחקר לכינוי  " המנצחת הברורה "  של השנה .  גם ב-lg רשמו גידול בנתח השוק בשיעור של 2% ." נוקיה סובלת מחולשה מתמשכת במגזר המכשירים החכמים ",  מסרו כותבי המחקר מגרטנר ,  אך להערכתם החברה תצליח לשמור על נתחי שוק גם בשנה הקרובה בזכות חוזקה בשוק מכשירי הביניים ,  ולקראת סוף 2010 גם בזכות מערכת ההפעלה החדשה של החברה :  meego .   בתחום המכשירים החכמים שנבדק בגרטנר על פי חלוקה של מערכות הפעלה - נוקיה  ( סימביאן )  חוותה ירידה מנתח שוק של 52% לנתל של 46% מהשוק .  rim ,  יצרנית בלקברי ,  עלתה מנתח שוק של 16% ל-19% .  אפל התחזקה גם היא מ-8% ל-14% בנתח שוק המכשירים החכמים .  לראשונה ,  נתח השוק של אפל בענף עלה על זה של מכשירי ווינדוס מובייל שהידרדרו לנתח שוק של 8%  ( מול 11% ב-2008 )  .  גם שוק מכשירי האנדרואיד גדל ,  מחצי אחוז ב-2008 ל-4% ב-2009 .
 
סיכום 2009 בסלולר :  חולשה מתמשכת בנוקיה - אפל מתחזקת
סמסונג היא היחידה מבין היצרניות הגדולות שרשמה ב-2009 עלייה בשיעור של 3% במכירות

