אורן פאלי עקף אפילו את בראנג'לינה
המגזין ואנטי פייר פרסם את רשימת ארבעים המרוויחים הגדולים בהוליווד לשנת 2009 .  הישראלי לשעבר ,  הבמאי אורן פאלי השתחל למקום ה-27 עם הכנסות של 22.5 מיליון דולר
עוקף בסיבוב :  הבמאי הישראלי לשעבר אורן פאלי דורג במקום ה-27 ברשימת המרוויחים הגדולים בהוליווד לשנת 2009 שפרסם המגזין היוקרתי ואניטי פייר בגליון מרץ שלו .  
פאלי ,  יחד עם שותפו להפקת  " פעילות על טבעית "  ג'ייסון בלום הרוויח בשנת 2009 22.5 מיליון דולרים ,  המתחלקים ל-17.5 מיליון דולר שהכניס הסרט  " פעילות על טבעית "  ו-5 מיליון על  " Area 51 ",  הפרויקט הבא של פאלי .  השניים השאירו מאחוריהם ברשימה טייקונים הוליוודים כמו ג'ורג' קלוני  ( מקום 29 )  ,  אנג'לינה ג'ולי  ( מקום 32 )  ,  קלינט איסטוד  ( מקום 36 )  ובראד פיט  ( מקום 40 )  .  
את רשימת המרוויחים מוביל הבמאי והמפיק מייקל ביי שחתום על אחד הלהיטים הגדולים של שנת 2009 , " הרובוטריקים 2 ".  ביי הרוויח בשנת 2009 סכום של 125 מיליון דולרים .  במקום השני נמצא מי אם לא ,  סטיבן ספילברג ,  שבשנת 2009 הרוויח לא פחות מ- 85 מיליון דולרים .
 במקום השלישי ניצב הבמאי ,  התסריטאי והמפיק רולנד אמריך שאחראי לאחת ההצלחות הגדולות של 2009 ,  הסרט  " 2012 ".  אמריך הרוויח בשנת זו 70 מיליון דולרים .  במקום הרביעי ניצב ג'יימס קמרון האיש שעומד מאחורי  " אווטאר ".  קמרון הרוויח בשנת 2009 לא פחות מ-50 מיליון דולרים ,  כיוון שהסרט יצא בחודש דצמבר ,  קרוב למדי לסיום השנה .
 
אורן פאלי עקף אפילו את בראנג'לינה
המגזין ואנטי פייר פרסם את רשימת ארבעים המרוויחים הגדולים בהוליווד לשנת 2009 .  הישראלי לשעבר ,  הבמאי אורן פאלי השתחל למקום ה-27 עם הכנסות של 22.5 מיליון דולר

