צביקה שרף נפרד מחלום הגביע הרוסי
המאמן הישראלי הפסיד בחצי הגמר עם ספרטק סנט פטרסבורג 88:75 לאלופה צסק"א מוסקבה ,  שתפגוש בגמר את קאזאן
צביקה שרף וקבוצתו ,  ספרטק סנט פטרסבורג ,  סיימו הערב  ( חמישי )  את דרכם בגביע הרוסי .  קבוצת התחתית לא יכלה לאלופה צסק"א מוסקבה ,  שניצחה 75:88 ותפגוש בגמר מחר את קאזאן .  
ספרטק עשתה חיים קשים לצס"קא במחצית הראשונה ,  שהסתיימה ביתרון קל ,  35:35 לקבוצת הצבא האדום .  לאחר ההפסקה החלה הבריחה של צס"קא ,  אותה הובילו רמונס שישקאוסקאס עם 16 נקודות וג'יי אר הולדן עם 14 .  לבאנס פילדס קלע 17 עבור הקבוצה של צביקה שרף ,  שתחזור להתרכז במאבקי ההישרדות בליגה .  צסק"א תוכל לחגוג תואר לפני פתיחת הסדרה עם קאחה ויטוריה ברבע גמר היורוליג .
 בחצי הגמר השני גברה קאזאן 78:88 על חימקי מוסקבה .  הקבוצה הטטרית הוליכה בשבע נקודות יתרון בתום הרבע הראשון ,  ושמרה על ההפרש לאורך מרבית שלבי המשחק ,  כששחקניו של סרג'יו סקאריולו לא מצליחים לקזז את הפער ,  למרות 16 נקודות של דמיטרי פידורוב ו-15 של מיודענו ,  קלי מקארתי .  קרסימיר לונצ'אר בלט בשורות המנצחים עם 24 נקודות ,  כשטרל לידיי הוסיף 18 ואקס מכבי תל אביב ,  מאצ'יי לאמפה ,  תרם שבע נקודות .
 
צביקה שרף נפרד מחלום הגביע הרוסי
המאמן הישראלי הפסיד בחצי הגמר עם ספרטק סנט פטרסבורג 88:75 לאלופה צסק"א מוסקבה ,  שתפגוש בגמר את קאזאן

