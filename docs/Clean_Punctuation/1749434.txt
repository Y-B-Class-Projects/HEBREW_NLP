תביעה :  טויוטה רכשה מכוניות פגומות מצרכנים - והסתירה זאת
מהתביעה עולה כי החברה ניסתה להסתיר את הבעיות במערכת התאוצה מעיני הציבור והרגולטורים
יצרנית הרכב טויוטה רכשה בחזרה מצרכנים בארה"ב מכוניות בהן נתגלה פגם במערכת התאוצה .  הרכישה בוצעה כחלק מאסטרטגיה להסתיר בעיות אלה מהרגולטורים ומהציבור ,  כך עולה מתביעה ייצוגית שהוגשה נגד החברה בארה"ב.מהתביעה עולה כי עסקות הרכישה כללו סעיף סודיות שמנע מהלקוחות לחשוף את הבעיה ומלתבוע את החברה .  התביעה הוגשה ביום רביעי בבית משפט מחוזי בלוס אנג'לס ,  וכוללת יותר מ-700 עמודים ומאות מוצגים .  בהצהרה שפירסמה החברה ביום חמישי הודתה כי רכשה מכוניות מלקוחות שהתלוננו על האצה בלתי מתוכננת ,  אך מסרה כי לא ביצעה כל  " אנליזה הנדסית נוספת "  למכוניות.דובר טויוטה ,  בראיין ליונס ,  אמר כי הלקוחות מהם נרכשו המכוניות התבקשו - אך לא נדרשו - לחתום על הסכם מול החברה שכלל שחרור מאחריות ,  אך טען כי באותם הסכמים לא נכללה הדרישה לשמירה על סודיות .  הוא סירב למסור כמה כלי רכב נקנו בחזרה מצרכנים על ידי החברה.עורך הדין מטעם התביעה ,  סטיב ברמן ,  אמר כי אף שעדיין לא נחשפו הסכמי הסודיות  - " הלקוחות סיפרו לנו "  עליהם .
 
תביעה :  טויוטה רכשה מכוניות פגומות מצרכנים - והסתירה זאת
מהתביעה עולה כי החברה ניסתה להסתיר את הבעיות במערכת התאוצה מעיני הציבור והרגולטורים

