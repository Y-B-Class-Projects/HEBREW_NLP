שיכון ובינוי אמות תקיים מו"מ בלעדי לרכישת השוק הסיטונאי
הקבוצה גברה על קבוצת גינדי שכוללת את חברת משה ויגאל גינדי וחברת גינדי השקעות ;  המו"מ יארך כ 21 יום
חברת שיכון ובינוי אמות זכתה הבוקר  ( ה' )  לקיים מו"מ בלעדי לרכישת חלק ממתחם השוק הסיטוני בתל אביב ,  כך החליטה חברת השוק הסיטוני שמחזיקה בקרקע ושבעלת הזכויות הגדולה ביותר בה היא חברת תנובה .  מדובר בקבוצה הכוללת 5 חברות והן שיכון ובינוי ,  אמות ,  יורוקום נדל"ן ,  קנדה ישראל וחברת אביב .  על פי הערכות הצעתה של הקבוצה מגלמת שווי של 900-800 מיליון שקל שיורכבו ממזומן ומרווחים עתידיים .  בשלב זה נדחתה הצעתה של המתחרה הנוספת והיחידה על המתחם - קבוצה המורכבת משתי חברות מבית משפחת גינדי - חברת האחים משה ויגאל גינדי וחברת גינדי השקעות .  כעת יכנסו הצדדים למו"מ פרטני בו יקבע האם הקבוצה אכן תרכוש את המקרקעין.זכויות הבניה במתחם השוק הסיטוני ,  שכולל 55 דונם ,  מאפשרות בניית 1800 דירות .  שליש בבנייה מרקמית של בניינים עד לגובה 13 קומות ושאר הדירות ב 4 מגדלי ענק של 40 קומות עם מספר רב של דירות שיבנו בכל קומה .  עוד כולל המתחם אפשרות לבניית קניון בשטח 32 אלף מ"ר ,  חניון תת קרקעי עצום שיכיל אלפי מקומות חניה וכן מבני ציבור רבים ובהם בית ספר ,  גני ילדים ,  מוזיאון ואף פארק פתוח של 14 דונם .  אלא שהמו"מ ,  נכון לעכשיו מתייחס לבניה של כל המתחם לא כולל 1200 דירות - לאור עמדתה של חברת השוק הסיטוני שלא למכור כעת את כל המתחם בשלמותו.חברת השוק הסיטוני מורכבת מחברת תנובה  ( 60% )  ,  עיריית תל אביב  ( 25% )  ,  בעלי דוכנים שפעלו בעבר במתחם ועו"ד שרגא בירן

שיכון ובינוי אמות תקיים מו"מ בלעדי לרכישת השוק הסיטונאי
הקבוצה גברה על קבוצת גינדי שכוללת את חברת משה ויגאל גינדי וחברת גינדי השקעות ;  המו"מ יארך כ 21 יום

