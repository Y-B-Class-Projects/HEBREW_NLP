רוב הזוכות במכרזים של מינהל מקרקעי ישראל בבית שמש - עמותות או חברות קבלניות שבונות לציבור החרדי
התוצאות מחזקות את חברי מועצת העיר שהתנגדו למכרזים והביעו חשש שהם יאיצו את הליכי ההתחרדות בעיר
 >  >  רוב הזוכות במכרזי מינהל מקרקעי ישראל לבניית 2,105 דירות בבית שמש הן עמותות חרדיות או חברות נדל"ן הבונות ,  בין היתר ,  לציבור הדתי והחרדי .  תוצאות המכרזים מתפרסמות לאחר עתירות שהוגשו לבית המשפט העליון על ידי תשעה מחברי מועצת העיר בית שמש ,  שהביעו חשש שהמכרזים יהוו כלי להפיכת בית שמש לעיר חרדית ,  ולכן דרשו שיווק שוויוני של המתחמים לציבור החרדי ,  הדתי והחילוני .  עתירתם תתברר בבית המשפט ,  אך בינתיים הותר למינהל ולמשרד השיכון להמשיך בהליכי המכרז .  במכרזים שווקו 1,352 דירות האמורות להימכר לציבור לפי שווי שוק ;  ו-714 דירות שווקו במכרז מחיר למשתכן  ( זכאים לפי קריטריונים של משרד השיכון )  .  כמחצית מהדירות ששווקו בשוק החופשי ייבנו על ידי עמותות שמזוהות עם הציבור החרדי ,  בהן העמותות כמטר לקחי ,  בהנחל עליון ,  הבו גודל ,  נקדמה פניו בתודה ומבוא חמה .  היתר ישווקו על ידי חברות נדל"ן הבונות ,  בין היתר ,  לציבור הדתי-חרדי ,  ובהן חברת סאסי קבלני עפר שבנתה בשכונת הר חומה ,  חברת חזון את גלילי שבנתה ביד בנימין ,  חברת מוריס אגבבה שבנתה ביישוב אלעד וחברת ש.י שפץ וקנין שבנתה באשדוד ובבית שמש .  שר הבינוי והשיכון אריאל אטיאס ,  מעריך כי שיווק הדירות על ידי עמותות וכמה חברות ייצרו תחרות בשוק ,  מה שיוביל להורדת מחירים . " אני מאמין כי הכמות הגדולה של הקרקעות שיצאה בבת אחת תביא לתחרות בין היזמים הרבים .  בין הזוכים ,  שמונה עמותות הפועלות ללא כוונת רווח ולכן הדבר יגרום להורדת מחירים ",  אמר אטיאס עם פרסום תוצאות המכרז .  לפי תוצאות המכרזים ,  קרקע ליחידת דיור בשוק החופשי נמכרה ב-200-250 אלף שקל בממוצע .  ההערכות הן כי דירות ארבעה חדרים יימכרו החל ב- 740 אלף שקל בממוצע .  הזוכים במכרז לפי מחיר למשתכן ,  ימכרו דירות בשטח של כ-80 מ"ר תמורת כ-560 אלף שקל בממוצע ,  מה שככל הנראה עשוי להשפיע על רמות המחירים בשוק החופשי .
 
רוב הזוכות במכרזים של מינהל מקרקעי ישראל בבית שמש - עמותות או חברות קבלניות שבונות לציבור החרדי
התוצאות מחזקות את חברי מועצת העיר שהתנגדו למכרזים והביעו חשש שהם יאיצו את הליכי ההתחרדות בעיר

