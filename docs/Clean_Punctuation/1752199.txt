המיליארדר הישראלי ויוי נבו והשחקנית הסינית זאנג זי-יי נפרדו
באחרונה נראתה זי-יי בחברת בנו של הטייקון הסיני טימותי פוק צון טינג בעת ביקור במקאו ,  לפי דיווחים
לאחר כמעט שנה של שמועות על פרידת המיליארדר הישראלי ויוי  ( אביב )  נבו והשחקנית הסינית זאנג זי-יי  ( כוכבת הסרטים  " נמר דרקון "  ו"זכרונותיה של גיישה ")  ,  שאותן הכחישו השניים במשך חודשים ארוכים ,  מתברר כעת כי השניים אמנם נפרדו ,  וכי זי-יי חזרה לחברה לשעבר .  נבו ,  המשקיע הפרטי הגדול ביותר בחברת המדיה טיים וורנר ובעל אחזקות בגולדמן סאקס ,  וזי-יי התארסו בפברואר 2008 והיו אמורים להתחתן בקיץ שעבר ,  אך בשנה החולפת רבו הדיווחים בתקשורת בסין כי הקשר בין נבו וזאנג זי-יי הצטנן ותוכניותיהם לחתונה נדחו .  השניים הכחישו בחודשים הראשונים את הדיווחים ,  ובתחילת השנה נבו אף איים לנקוט בצעדים משפטיים נגד מפרסמי הדיווחים .  עם זאת ,  כעת מתברר כי זי-יי חזרה לבין זוגה הקודם ,  אריק פוק קאי שן ,  בנו של הטייקון הסיני טימותי פוק צון טינג .  כך לדברי מקורות המקורבים למצב ,  דיווח שלשום אתר רכילות הידוענים ההונג קונגי  " ג'יין סטארס ".  על פי הדיווח ,  זי-יי ואריק פוק חידשו את הקשר הזוגי לפני שישה חודשים ,  לאחר שהקשר בין זי-יי לנבו עלה על שרטון .  באחרונה נראו זי-יי ואריק פוק יחדיו במקאו ,  וכאשר אריק פוק נשאל האם השניים חזרו ,  הוא סירב לענות בטענה כי אינו מוכן להתייחס לענייניו הפרטיים .  עם זאת ,  עיתונאים שהיו במקום ציינו כי בשעה שאמר זאת ,  חייך אריק פוק חיוך רחב ,  ונראה במצב רוח טוב במיוחד .
 
המיליארדר הישראלי ויוי נבו והשחקנית הסינית זאנג זי-יי נפרדו
באחרונה נראתה זי-יי בחברת בנו של הטייקון הסיני טימותי פוק צון טינג בעת ביקור במקאו ,  לפי דיווחים

