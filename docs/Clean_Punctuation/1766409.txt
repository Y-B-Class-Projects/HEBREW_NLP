תחזית מזג האוויר :  גשום וסוער בצפון ובמרכז
גשמים עזים צפויים לרדת היום בצפון הארץ ובמרכזה - וגשם מקומי צפוי לרדת בנגב .  בחרמון יירד שלג וייתכן גם ששלג קל יירד בפסגות הרי הצפון
הסערה מגיעה לשיאה :  גשמים עזים צפויים לרדת היום  ( ראשון )  בצפון הארץ ובמרכזה וגשם מקומי צפוי לרדת בנגב .  בחרמון יירד שלג וייתכן גם ששלג קל יירד בפסגות הרי הצפון .  קיים חשש להצפות ושיטפונות במקומות הנמוכים .  הטמפרטורות יירדו במידה ניכרת וייעשה קר במיוחד .  הטמפרטורות החזויות להיום הן :  15 מעלות בתל אביב ,  8 מעלות בירושלים ,  14 מעלות בחיפה ובבאר שבע ,  ו-18 מעלות באילת .
 רינת רחמים-משיטה ,  החזאית התורנית בשירות המטאורולוגי מסרה לוואלה !  חדשות קצת נתונים על כמויות המשקעים שירדו עד אתמול בערב .  לדבריה ,  באזור הכנרת נרשמה כמות המשקעים הגדולה ביותר  42 מ"מ גשם .  עוד בפסגת המשקעים :  הגליל המערבי  ( 37 מ"מ )  ,  זיכרון יעקב  ( 35 מ"מ )  ,  ועמק יזרעאל  ( 30 מ"מ )  .
 בחיפה ובעכו נרשמה גם כן כמות יפה של גשם  29 מ"מ ו- 28 מ"מ ,  בהתאמה .  הירושלמים נאצלו להסתפק בקור ובסופות ,  ובמעט מאוד ממטרים  ( 0.8 מ"מ )  .  בתל אביב ירדו 8.2 מ"מ ,  ואילו בחדרה  17 מ"מ .
 מבחינת התחזית לימים הקרובים אומרת רחמים-משיטה כי המערכת החורפית תהיה איתנו כנראה עד יום שלישי . " מחר ימשיך להיות גשום וסוער בצפון ובמרכז בעיקר .  גשם מקומי צפוי בנגב ,  וקיים עדיין חשש לשיטפונות והצפות ".  הרוחות המנשבות עתה מגיעות למשבים של בין 50 ל-70 קמ"ש ומחר הן יתחזקו למהירות של עד 100 קמ"ש .
 והבשורה הגדולה  שלג בחרמון החל משעות הלילה : " אחרי חצות ,  כנראה יתחיל לרדת גשם בחרמון ",  אמרה רחמים-משיטה .  ואכן ,  בשעות הערב ירדו כבר כ-20 סנטימטרים שלג באזור מוצבי צה"ל שבפסגת החרמון  .  באתר החרמון עצמו טרם החל לרדת שלג ,  אך הצפי הוא שבמהלך הלילה יחל שלג גם באתר עצמו ,  שיימשך גם מחר במהלך היום .
" הטמפרטורות יהיו נמוכות מהרגיל לעונה ביומיים הקרובים .  בשני תהיה היחלשות של המערכת ,  והגשמים והרוחות ייחלשו .  אולם ,  רק ביום שלישי או רביעי נראה התחממות .  בשלישי יש סיכוי עוד לגשם ",  אמרו בשירות המטרואולוגי .  הטמפרטורות הצפויות הלילה :  בגולן 4 מעלות ,  בהרי הגליל 3 מעלות ,  בכינרת 10 מעלות ,  בחיפה 8 מעלות ,  בתל אביב 11 מעלות ,  בשפלה 10 מעלות ,  בירושלים 3 מעלות ,  בבאר שבע 9 מעלות ,  בהרי הנגב 4 מעלות ,  בים המלח 13 מעלות ובאילת 12 מעלות .
 בצד גשמי הברכה ישנם גם מפגעים הנלווים למזג האוויר הסוער :  באתר הקרווילות ניצן נפלו הערב שני עמודי חשמל בשל הסערה .  במקום לא היו נפגעים והנזק שנגרם תוקן באופן חלקי והעבודות במקום יימשכו מחר .  בכביש מספר 4 קרס עץ סמוך למחלף אלוף שדה לכיוון דרום ,  בשל הרוחות החזקות .  במקום נוצרו עומסי תנועה קלים ,  אולם לבסוף הוסר המכשול .
 מוקדם יותר גרמה הרוח העזה במרכז הארץ לנפילתו של עמוד תאורה על מעבר חצייה ברחוב מבצע סיני בבת-ים .  משירותי כבאות חולון-בת ים נמסר כי לא היו נפגעים בארוע והתנועה במקום נחסמה .  בנוסף טיפלו כבאי האזור ב-15 ארועים הקשורים למזג האויר ,  ביניהם נפילה של אנטנות מבניינים וקריסת עצים .
 בנגב הרוחות החזקות גרמו לסופות חול בעוצמה שלא הורגשה כבר כמה שנים ,  ונהגים דיווחו על שדה ראייה מוגבל - המגיע למטר לכל היותר .  שני בני אדם נפצעו קל בכניסה ליישוב שגב שלום באיזור ,  בתאונה חזיתית שאירעה ככל הנראה בשל תנאי הראות הלקויים ומזג האוויר הקשה .
 בשל מזג האוויר הסוער הצפוי ביומיים הקרובים העלה הערב מנכ"ל מד"א אלי בין את רמת הכוננות בכל המרחבים בהם פועל הארגון .  ממד"א נמסר כי נפתח מוקד טלפוני שמספרו 1-700-500-430 ובו ניתן לדווח על קשישים וחולים שאינם מסוגלים לצאת מביתם וזקוקים למזון חם .
 
תחזית מזג האוויר :  גשום וסוער בצפון ובמרכז
גשמים עזים צפויים לרדת היום בצפון הארץ ובמרכזה - וגשם מקומי צפוי לרדת בנגב .  בחרמון יירד שלג וייתכן גם ששלג קל יירד בפסגות הרי הצפון

