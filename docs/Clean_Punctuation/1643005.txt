מקורב ללאומי על פגישת גושן-מאור : " לו היה להם מה להסתיר - לא היו נפגשים בבית קפה "
 לדברי המקורב ,  נושא מועמדותה של מאור ליו"ר הבנק כלל לא עלה בפגישה 
" נושא רצונה של גליה מאור להתמנות ליו"ר בנק לאומי כלל לא עלה בשיחתה עם זוהר גושן ואני יודע זאת בוודאות ",  אמר הבוקר גורם המקורב לבנק לאומי . " לו היה להם מה להסתיר ,  כנראה שלא היו נפגשים במקום ציבורי כמו בית קפה ".  הדברים נאמרו בעקבות הפרסומים כי גליה מאור ,  מנכ"ל בנק הפועלים וזוהר גושן ,  יו"ר הרשות לניירות ערך ,  נפגשו בשבוע שעבר בתל אביב.פגישתם של מאוד וגושן עוררה תהיות בשל העיתוי הנוכחי - הצגת מועמדותה השנויה במחלוקת של גליה מאור ליו"ר הבנק .  על פי החוק ,  מאחר שמועמדותה של מאור הועלתה מטעם המדינה  ( באמצעות ועדת המניות של הבנק )  ,  היה עליה לשאת בתקופת צינון של שנתיים טרם היכנסה לתפקיד .  לפני מספר שבועות מצאה מאור ככל הנראה את הפתרון המשפטי לתסבוכת והציעה את עצמה באופן פרטי לתפקיד - כבעלת מניות.בשאלת מינויה של מאור עתיד להכריע רוני חזקיהו ,  המפקח על הבנקים .  בנק ישראל תומך באופן לא רשמי בעמדתם של משרדי האוצר והמשפטים ,  שלפיה מאור זקוקה לצינון .  עם זאת ,  דרישת הצינון כנראה לא תהווה עילה לפסילתה של מאור ,  מאחר שהיא הציעה את עצמה - הליך מינוי שאינו מחייב כלל צינון .  לפיכך ,  ההתלבטות של בנק ישראל אם לאשר את מינויה של מאור לדירקטורית בבנק כנראה לא תעסוק בשאלת הצינון ,  אלא בשאלה אם ראוי כי מאור תמונה ליו"ר לאחר כ-15 שנה בתפקיד מנכ"ל הבנק.מדוברות בנק לאומי נמסר כי  " מדובר בפגישה עסקית רגילה ,  כמוה היו רבות לפני ויהיו גם רבות אחרי ".  מהרשות לניירות ערך נמסר כי  " איננו מגיבים על פגישות שמקיים יו"ר הרשות ". 

מקורב ללאומי על פגישת גושן-מאור : " לו היה להם מה להסתיר - לא היו נפגשים בבית קפה "
 לדברי המקורב ,  נושא מועמדותה של מאור ליו"ר הבנק כלל לא עלה בפגישה

