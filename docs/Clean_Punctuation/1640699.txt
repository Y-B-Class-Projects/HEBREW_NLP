האם נמצא פתרון לבנייה הלא חוקית בנגב ? 
לפי הצעה של המועצה האזורית אבו בסמה ,  מבני הבדואים יוכרו כחוקיים במידה שנבנו ביישובים מוכרים .  לאחר שהמבנה יהפוך לחוקי יסדיר בעל השטח את החכרתו מול מנהל מקרקעי ישראל
האם מסתמן פתרון לאחת הסוגיות הבעייתיות ביותר בנגב - הבנייה הבלתי חוקית של המגזר הבדואי .  מבנים במגזר הבדואי בנגב ,  שהוקמו באופן לא חוקי ,  יוכרו כחוקיים במידה שנבנו בתחומי יישובים מוכרים ,  כך עולה מהצעה שגיבשה המועצה האזורית אבו בסמה והועברה למנהל מקרקעי ישראל ולמשרד השיכון והבינוי .
 הצעת המועצה האזורית מבוססת על כך שרבים מהמבנים במגזר הבדואי הוכרזו כבלתי חוקיים מכיוון שבעליהם לא קיבלו היתר לבנות אותם שכן הקרקע עליה הם נמצאים שייכת למנהל מקרקעי ישראל . " בתים רבים נבנו על קרקע שנמצאת בתחומי הישובים במועצה ,  אך עדיין לא גובש לגביה הסדר עם מנהל מקרקעי ישראל ",  הסביר יושב ראש המועצה האזורית אבו בסמה ,  עמרם קלעג'י .  לפי ההצעה מי שבנה בית בתחום ישוב מוכר יוכל לפתוח בהליך אישור הקמתו באופן רטרואקטיבי .  המבנה יקבל את האישור בכפוף לחוקים ולתקנות הבנייה ואז יוכלו הבעלים לחבר אותו לתשתיות מים וחשמל .  
במידה שהבית אינו נמצא בתחום גבולות היישוב יוצא לו צו הריסה .  לפי ההצעה חלוקת הקרקע בתוך הישובים ,  תעשה מאוחר יותר כאשר כל בעל שטח ,  יסדיר את ההחכרה שלו מול מנהל מקרקעי ישראל .  אנשי מועצת אבו בסמה סבורים שבדרך זו ניתן יהיה להסדיר את מעמדם של כמחצית מהבתים של הבדואים ,  אשר מוגדרים עתה כבלתי חוקיים .  
מועצת אבו בסמה ,  כוללת בתוכה עשרה כפרים וישובים בדואים :  אבו קרינת ,  ביר הדג'ג' ,  אום בטין ,  דריג'את ,  מולדה ,  מכחול ,  קסר א-סר ,  תראבין וכוכלה .  הישובים נמצאים בשטח שבין ערד ,  דימונה ובאר שבע .
 
האם נמצא פתרון לבנייה הלא חוקית בנגב ? 
לפי הצעה של המועצה האזורית אבו בסמה ,  מבני הבדואים יוכרו כחוקיים במידה שנבנו ביישובים מוכרים .  לאחר שהמבנה יהפוך לחוקי יסדיר בעל השטח את החכרתו מול מנהל מקרקעי ישראל

