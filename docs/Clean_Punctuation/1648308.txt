רוז'נסקי ושמלצר מארגנים מימון כדי לרכוש את רבד באמצעות גאון נכסים
במקביל מנהלים השניים מגעים עם גופים מוסדיים וקרנות אירופיות להשקעה בשלד החדש ,  לאחר שלא השיגו מימון מהבנקים ומשוק ההון .  מלבד רבד בוחנים רוז'נסקי ושמלצר נכסים נוספים לרכישה
 >  >  איליק רוז'נסקי ,  לשעבר מנכ"ל חברת דלק נדל"ן ,  לא מבזבז את הזמן - ויחד עם שותפו החדש שלמה שמלצר כבר נערך לרכישות ועסקות חדשות במסגרת השלד הבורסאי גאון נכסים ,  שאת רכישתו משלימים רוז'נסקי ושמלצר ממש בימים אלה .  לאחר שקבוצת משקיעים בראשות חברת אי.ג'י.אר.אי של שאול אלוביץ' ומשפחת וייל וכן רוז'נסקי לא השלימו את המגעים לרכישת השליטה בחברת הנדל"ן רבד של יגאל אהובי ,  הפעם מעוניין רוז'נסקי להשתלט על רבד יחד עם שמלצר - כך נודע ל-themarker .  ככל הידוע בין רוז'נסקי ואהובי ישנן הבנות כי אם רוז'נסקי יצליח להשיג את המימון לעסקה ,  אהובי ימכור את רבד לפי שווי של כ-260 מיליון שקל ,  בדומה להונה העצמי בסוף ספטמבר 2009 - פרמיה של כ-30% בהשוואה למחירה בבורסה ,  שהוא כיום כ-196 מיליון שקל .  עם השלמת העסקה לרכישת השליטה בגאון נכסים ,  ומכירת כמה נכסים לגאון אחזקות ,  יהיו בקופתה של גאון מזומנים ושווי מזומנים בהיקף של 45-50 מיליון שקל .  ואולם ,  סכום זה לא יספיק לרוז'נסקי ושמלצר כדי לרכוש את אחזקותיו של אהובי ברבד ,  שכן בהתחשב בכך שאהובי מחזיק ב-73.5% מרבד יצטרכו רוז'נסקי ושמלצר לארגן מימון בהיקף של כ-190 מיליון שקל .  רוז'נסקי מנהל בימים אלה מגעים עם הבנקים כדי להשיג חלק מן המימון הנדרש לעסקה ,  ואולם ככל הידוע המגעים הללו לא הבשילו עד כה לכדי הסכמים .  רוז'נסקי בוחן במקביל גם אפשרות לגייס הון בהנפקת אג"ח בשוק ההון שישמש כהלוואת מזנין  ( גישור )  להשלמת העסקה .  לפי ההערכות בשוק ההון ,  כדי לקבל את המימון הבנקאי בשיעור של כ-50% יצטרכו שמלצר ורוז'נסקי לספק לבנקים ביטחונות ראויים ,  וכן לארגן הון עצמי של כ-60 מיליון שקל .  שמלצר  ( 51% )  ורוז'נסקי  ( 21% )  רכשו את השליטה בגאון נכסים מידי משפחת גאון ,  תמורת כ-73 מיליון שקל ,  לפני יותר מחודש .  מאז זינקה מניית גאון נכסים בכ-103% ,  והיא נסחרת לפי שווי שוק של כ-67.8 מיליון שקל .  עם השלמת העסקה צפויה גאון נכסים לשנות את שמה לשיר השקעות ,  ושמלצר ,  רוז'נסקי ורן שקד ימונו לדירקטורים בחברה .  מלבד ההתעניינות ברבד ,  רוז'נסקי בוחן גם רכישת נכסים בחו"ל ,  נפגש עם גופים מוסדיים כדי לעניין אותם בהשקעת אקוויטי  ( מניות )  בגאון נכסים וכן בוחן אפשרות לצרף קרן השקעות אירופיות כשותפות בגאון .  אהובי רכש את השליטה ברבד בפברואר 2007 מידי אבי גרין וסיגל סגל לפי שווי חברה של כ-200 מיליון שקל .  אהובי ,  שביצע בעשור האחרון עסקות בעשרות מיליארדי שקלים באמצעות חברת בלנהיים הפרטית שבשליטת משפחתו ,  תיכנן להפוך את רבד לפלטפורמה ציבורית שלו לביצוע עסקות בישראל ובחו"ל ,  ואולם לפי מקורביו הגיע למסקנה כי הפלטפורמה הציבורית לא כל כך מתאימה לו .  עם זאת ,  ככל הידוע הוא אינו מצוי בקשיי נזילות כלשהם ,  ולא יסכים למכור את רבד בכל מחיר .  רבד ,  המנוהלת על ידי אריאל אבן ,  פועלת בתחום הנדל"ן המניב ועוסקת באיתור ,  רכישה ,  תפעול והשבחה של נכסים מניבים בישראל ובחו"ל .  בסוף ספטמבר 2009 היו לרבד 14 נכסים מניבים במערב אירופה ,  בצפון אמריקה ובישראל בשטח כולל של כ-260 אלף מ"ר .  רבד סיימה את ינואר-ספטמבר 2009 עם הכנסות של כ-78.5 מיליון שקל והפסד נקי של כ-4.4 מיליון שקל .
 
רוז'נסקי ושמלצר מארגנים מימון כדי לרכוש את רבד באמצעות גאון נכסים
במקביל מנהלים השניים מגעים עם גופים מוסדיים וקרנות אירופיות להשקעה בשלד החדש ,  לאחר שלא השיגו מימון מהבנקים ומשוק ההון .  מלבד רבד בוחנים רוז'נסקי ושמלצר נכסים נוספים לרכישה

