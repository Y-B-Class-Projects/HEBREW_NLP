ישראל בדרך ליציאה מרשימת המדינות המפירות זכויות יוצרים
התקדמות במגעים להוצאת ישראל מהרשימה השחורה של נציבות הסחר האמריקאית :  ישראל הסכימה לשנות את חוק הפטנטים באופן שעשוי להקל על הארכת תוקפם של פטנטים על תרופות
 >  >  משרדי הבריאות ,  התמ"ת והמשפטים הסכימו באחרונה לשנות את חוק הפטנטים בישראל לטובות יצרניות תרופות המקור הבינלאומיות .  ההסכמה אמורה לקדם את המגעים עם משרד הסחר האמריקאי על הוצאת ישראל מרשימת המדינות שאינן מגינות על קניין רוחני ואת המשא ומתן על צירוף ישראל לארגון לשיתוף פעולה ופיתוח כלכלי  ( oced )  .  הגנת פטנט לתרופות חדשות ניתנת כיום במערב למשך 20 שנה ממועד רישום התקופה ,  בעוד שבארה"ב ובאירופה ניתן לבקש הארכת פטנט על תרופה לתקופה של עד חמש שנים .  בישראל אפשר להאריך את תוקף הפטנט על תרופה בהתאם למועד הקרוב ביותר שאליו הוארך הפטנט ב-21 מדינות מערביות .  ברשימת המדינות נכללות ארה"ב ,  יפן ,  אוסטרליה ,  בריטניה וצרפת .  ל-themarker נודע כי לפי ההצעה שהועלתה באחרונה בפני האמריקאים ,  רשימת המדינות תצומצם מרשימה של 21 לרשימה של כחמש מדינות מערביות גדולות בלבד .  עו"ד יואל ליפשיץ ,  סמנכ"ל לפיקוח על קופות החולים במשרד הבריאות ,  אמר כי  " נסכים למהלך קיצור רשימת המדינות אם יאפשרו את הוצאתה של ישראל מהרשימה הבעייתית של משרד הסחר האמריקאי ".  בדו"חות השנתיים של נציבות הסחר האמריקאית  ( ustr )  מופיעה ישראל זה כארבע שנים ברשימה השחורה של מדינות שאינן מגינות על קניין רוחני ,  בין השאר לאור הפרות בהגנה על קניין רוחני של תרופות פטנט .  בישראל פועלות חברות תרופות המייצרות בעיקר תרופות גנריות  ( תרופות העתק )  ,  ובראשן טבע .  בדו"ח האחרון ,  שפורסם במאי 2009 ,  מופיעה ישראל ברשימת המדינות המצויות במעקב מחמיר לצד מדינות כמו סין ,  רוסיה ,  אלג'יריה ,  צ'ילה ,  והודו .  בין השאר נדרשת ישראל להבטיח שמירה קפדנית יותר על סודיות תיקי רישום של תרופות המיוצרות בחו"ל ולפעול לשינוי במדיניות הארכת תוקפם של פטנטים בתחום התרופות .  להצעה הישראלית השלכה מעשית ,  בייחוד על רקע ההתפתחויות סביב ציפרלקס ,  תרופת פטנט לטיפול בדיכאון וחרדה של חברת התרופות הדנית לונדבק ,  שבישראל הוחלט שלא להאריך את תוקף הפטנט שלה בעקבות החלטה דומה שנתקבלה באוסטרליה .  גורמים בענף הפרמצבטיקה בהתאחדות התעשיינים ,  אישרו את הידיעה ,  ואמרו כי  " קיים חוסר שביעות רצון מהוויתורים שנעשו עד כה במו"מ עם האמריקאים ,  ואנו תקווה כי ישראל תעשה מאמצים לעצור את הסחף לטובת ויתורים נוספים .  בחברות הישראליות מסתכלים בהשתאות על לחצי חברות תרופות המקור בארה"ב ,  ומקווים שהלחצים ייפסקו בדרישה לצמצום מספר המדינות ".  גיא גורצקי ,  מנכ"ל פארמה ישראל ,  המאגדת את נציגויות חברות התרופות הזרות בישראל ,  מסר בתגובה כי  " מזה תקופה ארוכה מתקיימים מגעים בין ממשלות ישראל וארה"ב שמטרתם שיפור ההגנה על קניין רוחני בישראל והתאמתה לסטנדרטים המקובלים במערב .  פארמה ישראל מברכת על כל התקדמות בנושא ".  ממשרד התמ"ת ,  המרכז את המגעים מול ארה"ב ,  נמסר כי הושגה התקדמות רבה ,  למעט בנקודה אחת הקשורה להארכת תוקף פטנט ,  לגביה ישנה מחלוקת בין משרדי הממשלה .  בישיבה בין-משרדית ,  שמתוכננת ליום ראשון אצל שר התמ"ת ,  תלובן סוגיה זו .  אם תושג הסכמה בין המשרדים ועם ארה"ב בנקודה זו ,  ישראל צפויה לצאת מרשימת המדינות המפירות זכויות יוצרים .
 
ישראל בדרך ליציאה מרשימת המדינות המפירות זכויות יוצרים
התקדמות במגעים להוצאת ישראל מהרשימה השחורה של נציבות הסחר האמריקאית :  ישראל הסכימה לשנות את חוק הפטנטים באופן שעשוי להקל על הארכת תוקפם של פטנטים על תרופות

