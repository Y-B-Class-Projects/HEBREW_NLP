כצמן ממשיך לגייס בארה"ב :  אקוויטי תגייס 87 מ' ד' למחזור חובות
במסגרת הגיוס תנפיק אקוויטי 4.2 מיליון מניותיה תמורת כ-76.1 מיליון דולר
חברת אקוויטי וואן ,  המרכזת את פעילות הנדל"ן של גזית גלוב של חיים כצמן ודורי סגל בארה"ב ,  דיווחה בסוף שבוע האחרון כי בתחילת השבוע הנוכחי תבצע גיוס הון נוסף של כ-87 מיליון דולר ,  אותו יוביל סיטי בנק.במסגרת הגיוס תנפיק אקוויטי 4.2 מיליון מניותיה תמורת כ-76.1 מיליון דולר וכן גזית גלוב וגזית אמריקה ירכשו באופן ישיר 600 אלף מניות נוספות ישירות מידי אקוויטי וואן ,  תמורת כ-11 מיליון דולר .  הגיוס הנוכחי ישמש את החברה למחזור חובות קיימים.כמו כן דיווחה גזית אמריקה  ( המחזיקה ב-16% מאקוויטי וואן )  על רכישת בניין משרדים רפואי במחוז אוטווה שבקנדה ,  תמורת 11 מיליון דולר קנדי.אקוויטי סיימה את הרבעון הרביעי של 2009 עם ffo של 24.6 מיליון דולר ,  28 סנט למניה ,  0.02 סנט יותר ממה שחזו האנליסטים ,  גידול של 94.4% לעומת המקביל ב-2009 .  ffo הוא מדד מקובל בענף הנדל"ן ,  המייצג את הרווח הנקי בתוספת דיווידנדים מהשקעות בניירות ערך - בתוספת פחת והפחתות ובניכוי הוצאות והכנסות חד פעמיות.את השנה כולה סיימה אקוויטי עם זינוק של כ-137% ב-ffo לעומת 2008 ,  ל-143 מיליון דולר  ( 1.71 דולר למניה )  .  עם זאת ,  התוצאות כללו רווחים חד פעמיים של כ-34 מיליון דולר  ( 41 סנט למניה )  בגין רכישת השליטה בדים ההולנדית ורווחים מהשקעות בניירות ערך.הכנסותיה של אקוויטי מדמי שכירות עלו ברבעון הרביעי של 2009 ב-21%  ,  לעומת הרבעון המקביל ב- 2008 ל-53.1 מיליון דולר .  סך ההכנסות של החברה גדלו ברבעון הרביעי של 2009 ב-18.2% לעומת הרבעון המקביל ,  ל-68.2 מיליון דולר.את שנת 2009 סיימה אקוויטי עם עלייה של 15.4% בהכנסות מדמי שכירות וגידול של 14.3% בסך ההכנסות ,  לעומת 2008 ,  ל-210.1 מיליון דולר ו-271.4 מיליון דולר בהתאמה .  חלק ניכר מן הגידול בהכנסות מדמי שכירות נובע מהתרומה של הנכסים של דים ההולנדית ,  שתוצאותיה אוחדו בדו"חותיה של אקוויטי.בשורה התחתונה סיימה אקוויטי את הרבעון הרביעי של 2009 עם רווח נקי של 8.4 מיליון דולר - גידול של 37.7% לעומת הרבעון המקביל .  את 2009 כולה סיימה החברה עם עלייה של 132.3% ברווח הנקי לעומת 2008 ,  ל-81.3 מיליון דולר  ( סכום זה כלל רווחים חד פעמיים של 27.5 מיליון דולר )  .
 
כצמן ממשיך לגייס בארה"ב :  אקוויטי תגייס 87 מ' ד' למחזור חובות
במסגרת הגיוס תנפיק אקוויטי 4.2 מיליון מניותיה תמורת כ-76.1 מיליון דולר

