 " אנחנו לוקחים על עצמנו יותר מאז שרונאלדו עזב "
 פטריס אברה התייחס ליכולת שחקני מנצ'סטר יונייטד מאז הקיץ האחרון ,  על אלכס פרגוסון : " הוא קופץ וחוגג כמו ילד "
 פטריס אברה ,  מגן מנצ'סטר יונייטד ,  התייחס להתנהגות של אלכס פרגוסון וחשף עוד טפח מהאישיות של אחד המנג'רים הטובים בהיסטוריה של הכדורגל . " אלכס הוא כמו ילד .  הוא נכנס לחדר ההלבשה אחרי הניצחון על מנצ'סטר סיטי בגביע הליגה ,  חגג וקפץ כמו ילד .  אפשר היה לחשוב שהוא מעולם לא ניצח משחק ".  
אברה התייחס גם להמשך הקריירה של פרגי בן ה-68 ,  שדיבר בעבר לא מעט על פרישה : " אני חושב שהוא לעולם לא יפרוש ,  אלא יישאר עד נשימתו האחרונה .  המנג'ר לא יהיה מסוגל לשבת בבית ,  לקרוא ספר ולצפות בטלויזיה גם כשיהיה בן 70 .  זה פשוט לא באופי שלו וישעמם אותו ". 
השדים האדומים ניצחו במחזור האחרון 1:3 את ארסנל בחוץ וחזרו בגדול למרוץ האליפות ,  אברה טוען שפרגוסון יודע לשמור את שחקניו על הקרקע גם אחרי ניצחונות גדולים . " מנצ'סטר יונייטד הוא מועדון של עובדי מפעל .  חייבים לכבד את התרבות הזו .  זה מועדון של אנשים שבאים לעבוד קשה .  אף אחד לא יבוא לברך אותך אחרי ניצחון בודד .  בשביל אנשים במועדון זה נורמלי כשאתה משחק טוב וזוכה באליפויות ."  כמו כן ,  התייחס המגן הצרפתי להתנהגות של המנג'ר בהפסדים : " אין לך זכות לעשות טעויות .  אני לא כמו הבן של פרגוסון .  אם אני לא טוב ,  הוא ייתן לי בראש ". 
אברה דיבר גם על ההתקדמות במעמד שלו עצמו בקבוצה : " זה שפרגוסון הפך אותי לקפטן זה אדיר .  אני מאוד גאה לענוד את הסרט ,  אני לא רוצה לאכזב את הבוס ".  אברה התייחס גם לעזיבתם של כריסטיאנו רונאלדו וקרלוס טבז בקיץ : " אנחנו מתגעגעים אליהם ,  אבל הכוכב האמיתי ביונייטד זו הקבוצה .  כשכריסטיאנו היה כאן ,  סמכנו עליו במשחקים החשובים ,  עכשיו כל אחד לוקח על עצמו קצת יותר ומפיק הרבה סכנה ליריבות ".  

" אנחנו לוקחים על עצמנו יותר מאז שרונאלדו עזב "
 פטריס אברה התייחס ליכולת שחקני מנצ'סטר יונייטד מאז הקיץ האחרון ,  על אלכס פרגוסון : " הוא קופץ וחוגג כמו ילד "
 
