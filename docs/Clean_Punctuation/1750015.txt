שאלה פתוחה
למה עדיין יורד לי דם ?  והאם יש משאבה שמגדילה את הפין ?  ד"ר ליאורה אברמוב עונה לכם
יש לי חבר כבר 9 חודשים ושלשום שכבנו בפעם הראשונה .  אחרי האקט ירד לי קצת דם ,  ניקיתי והכול היה בסדר .  ביום ראשון בבוקר ראיתי שיורד לי קצת דם מהנרתיק ורואים שזה לא מחזור .  שמתי פד ליתר ביטחון אבל לא יצא לי דם במהלך היום .  כשחזרתי הביתה ראיתי ששוב ירד לי דם .  רציתי לדעת אם זה נורמאלי או שאני צריכה לפנות לרופא ? 
דימום אחרי הפעם הראשונה משתנה מאישה לאישה .  יש נשים שבכלל לא תדממנה אפילו שהן היו בתולות ,  יש נשים שיהיה להן דימום קל ביותר ,  ויש כאלה שהדימום הוא כל כך חזק שהוא כמו מחזור .  כך שמה שאת מתארת אינו חריג ואין לך מה להיות מוטרדת .  הקרום נקרע ,  כלי הדם בקרום מדממים ויקח אולי עוד 24 שעות עד שהדימום יפסיק לחלוטין .  יכול להיות שיש גם פציעה קטנה בתוך הנרתיק ולכן הטיפטופים הממושכים .
 הלכתי עם אמא שלי לרופאת נשים במטרה לבקש גלולות נגד הריון מכיוון שהרופאה המליצה לי עליהן בביקור הקודם שלי אצלה  ( כיוון שהגלולות מונעות פצעי בגרות ומסדירות את המחזור )  .  היא שאלה אותי אם קיימתי יחסי מין ואמרתי לה כמובן שלא ,  למרות שכן קיימתי ,  מכיוון שאמי הייתה לידי ,  ולא רציתי שהיא תדע על כך .  האם זה מסוכן לי ?  אני מפחדת שאקבל גלולות שלא יתאימו לגוף שלי .  האם יש קשר בין הדברים ? 
הרופאה שאלה כי היא היתה אמורה לבדוק אותך לפני מתן הגלולות אם אינך בתולה .  לא נגרם כל נזק מבחינת סוג הגלולות .  היא תמיד תוכל לבדוק אותך אחרי שהתחלת את הגלולות בפגישת הבקורת .  כדאי שכשתגיעי אליה לבקורת תכנסי הפעם בלי אמא שלך ,  כך שתוכלי לעדכן אותה .
 ראיתי בפרסומות באתרי פורנו שיש מעין משאבה כזאת שיכולה להגדיל את איבר המין של הגבר .  חקרתי על זה קצת והבנתי שיש דבר כזה .  השאלה שלי האם זה בריא ,  והאם זה באמת מגדיל ובכמה ? 
המשאבות האלה אינן יעילות ואינן מומלצות להגדלת איבר המין .  אם גודל האיבר שלך הוא מעל 8 סנטימטר בזקפה ,  הרי שאין בעיה בגודל הפין וחבל להתעסק עם שטויות .
 התחלתי לעשות כושר ושמתי לב שהשדיים שלי גדלו .  בנוסף ,  הם כבר נהיו יותר עומדים .  האם זה הגיוני או שאני מדמיינת ?  שרירי חזה עזרו להם לעמוד ולגדול ? 
שרירי החזה גרמו לך שהחזה התרחב ומסת השריר מתחת לשדיים התעבתה .  אין שוני בגודל רקמת השד עצמה .
 

שאלה פתוחה
למה עדיין יורד לי דם ?  והאם יש משאבה שמגדילה את הפין ?  ד"ר ליאורה אברמוב עונה לכם

