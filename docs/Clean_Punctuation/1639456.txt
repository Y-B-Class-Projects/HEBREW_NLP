מטיס קפיטל מסבירה את מכירת יפנאוטו :  אם העסקה לא תתבצע - נתקשה לפרוע חובות
החברה מבקשת אישור לעסקה מבית המשפט ומאסיפת בעלי האג"ח ;  עתידה לשלם באפריל 25 מיליון שקל עבור סדרה א'
חברת מטיס קפיטל ,  בעקבות העסקה הצפויה למכירת מלוא החזקותיה  ( 50% )  ביבואנית סוברו-יפנאוטו ,  מכנסת אסיפה כללית של מחזיקי אגרות חוב מסדרה א' על מנת לזכות באישורם לעסקה .  במטיס מעריכים כי במידה שלא תתבצע העסקה ,  תתקשה החברה לעמוד בהתחייבויותיה כלפי בעלי חוב ,  לרבות פירעון קרן חלקי  ( 17% )  ותשלום הריבית הקרוב למחזירי אג"ח א' באפריל 2010 בסך של כ-25 מיליון שקל.במקביל ,  הגישה מטיס בקשה לבית המשפט המחוזי בתל אביב ,  להותיר לה להפחית את הונה העצמי בדרך של קבלת מניותיה במסגרת העסקה הצפויה .  במילים אחרות ,  מבקשת החברה מבית המשפט לאשר את העסקה למכירת יפנאוטו לקבוצת גד זאבי ,  לאחר שנתקבל אישור דירקטוריון החברה .  מטיס מציינת בבקשותיה כלפי בעלי האג"ח ובית המשפט כי מכירת החזקותיה ביפנאוטו במסגרת העסקה היא שתאפשר לחברה יכולת פירעון ,  ולפיכך העסקה חיונית לה.דירקטוריון החברה מנמק את הבקשה לאישור ומציין כי תזרים המזומנים הקיים והצפוי של החברה מחייב את הגדלת המקורות הכספיים ,  אשר לא מספיקים לחברה לעמוד בכל התחייבויותיה הקיימות והצפויות - לרבות פירעון קרן חלקי  ( 17% )  ותשלום הריבית הקרוב לבעלי אג"ח א' .  בנוסף ,  עד כה לא הצליחה החברה לגייס הון מבנקים או מגופי מימון אחרים על מנת למחזר את חובותיה.כמו כן ,  מציין הדירקטוריון כי החברה הבת יפנאוטו ממשיכה לצבור הפסדים גדולים מאוד בתקופה האחרונה ,  כאשר ב-9 חודשים הראשונים של 2009 צברה הפסד של כ-37 מיליון שקל לאחר הטבת מס ,  על פי דו"חותיה הכספיים לרבעון השלישי 2009 .  במקביל ,  נוצרו חילוקי דעות רבים באשר לאופן ניהולה של יפנאוטו ,  בין בעלי המניות מטיס קפיטל וקבוצת זאבי ,  כך מוסרת החברה.דירקטוריון מטיס קפיטל מסכם : " נוכח מצבה של יפנאוטו ,  המאבק בין בעלי השליטה בה ,  המבוי הסתום שנוצר בדירקטוריון יפנאוטו ונוכח המצב בשוק הרכב בכלל - שלהערכת החברה יקשה על שיפור תוצאות פעילותה של יפנאוטו - החברה חששה כי לצורך שימור או ייצוב פעילותה של יפנאוטו תידרש אף להזרים לתוכה כספים נוספים ,  שאין באפשרותה להזרימם ". במסגרת העסקה הצפויה יעביר גד זאבי לחברת מטיס קפיטל סכום של 80 מיליון שקל ו-31% ממניות מטיס קפיטל בשווי 30 מיליון שקל ,  ויקבל 50% ממניות יפנאוטו .  בעקבות קבלת מניות החברה ,  צפוי ההון העצמי המיוחס לבעלי המניות של מטיס להתכווץ ב-30 מיליון שקל ,  כלומר בשיעור של 43%.אגרות חוב מסדרה א' של מטיס קפיטל ,  הנסחרות כיום ב"תשואת זבל "  שנתית של כ-19% ,  עומדות לפירעון סופי בשנת 2015 ומשלמות קופון של 6.5% שנתי צמוד למדד המחירים לצרכן .  הונה הנפרע של הסדרה מסתכם בסך 173 מיליון שקל .  סך התחייבויותיה של מטיס כלפי מחזיקי אג"ח העומדים לפירעון בשנה הנוכחית מסתכמים ב-27.6 מיליון שקל .
 
מטיס קפיטל מסבירה את מכירת יפנאוטו :  אם העסקה לא תתבצע - נתקשה לפרוע חובות
החברה מבקשת אישור לעסקה מבית המשפט ומאסיפת בעלי האג"ח ;  עתידה לשלם באפריל 25 מיליון שקל עבור סדרה א'

