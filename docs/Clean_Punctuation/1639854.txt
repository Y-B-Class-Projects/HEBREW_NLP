אורי ליכט לקראת דוחות פרטנר : " פרטנר מציגה את התשואה הגבוהה ביותר מבין כל חברות התקשורת "
 מנהל מחלקת המחקר של IBI : " עדיין צפויה שחיקה קלה בהכנסות ,  אך היא צפויה להתמתן בהשוואה לרבעונים הקודמים "
 ב-9 בפברואר צפויה חברת לפרסם את דוחותיה הכספיים לרבעון הרביעי ולשנת 2009 כולה .  בבית ההשקעות ibi סבורים כי הדו"חות צפויים להיות טובים : " להערכתנו הדו"חות יצביעו על בלימת ההידרדרות בהכנסות בהשוואה לרבעון מקביל והתייצבות על שחיקה קלה בלבד שמאפיינת שוק רווי ותחרותי ". אורי ליכט ,  מנהל מחלקת המחקר של ibi אומר היום : " הכנסות החברה יסתכמו להערכתנו ב-1,546 מיליון שקל ,  ירידה של 1% בהשוואה לרבעון מקביל ". בשורת הרווח הגולמי תציג החברה גידול של 1% הן בסה"כ והן בשיעור הרווחיות הגולמית ,  בהשוואה לרבעון מקביל וקודם.החברה צפויה לרשום ebitda של 580 מליון שקל ,  ותגיע לסך הכל רווח נקי של 281 מיליון שקל אשר יחולק כולו כדיווידנד.הכנסות ופרמטרים תפעוליים - להערכת בית ההשקעות ,  הכנסות החברה יסתכמו ב-1,546 מיליון שקל ,  ירידה של 1% בהשוואה לרבעון מקביל וירידה של 2% בהשוואה לקודם .  רבעון זה הוא רבעון ראשון שניתן להשוואה מול רבעון מקביל משברי ולכן השלכות המשבר מנוטרלות באופן טבעי .  השחיקה בהכנסות בהשוואה לרבעון קודם תנבע להערכת ibi בעיקר מעונתיות ומהתגברות התחרות ,  בעיקר בתחום שירותי הנדידה  ( roaming )  בגלל שדרוג התשתית של חברת פלאפון ." אנו מעריכים עלייה קלה של 0.5% בהכנסות מנתונים אשר תושפע מעט  ( מאד )  מהשקת האייפון בסוף הרבעון ",  אומר ליכט ." אנו מעריכים המשך שחיקה ב-mou לרמה של 355 דקות ",  ממשיך ליכט , " אך סך הכל דקות השיחה צפויות לעלות בשל הגידול במספר המנויים ובשל העובדה שבמהלך הרבעון היו 7 ימי עבודה יותר מהרבעון המקביל .  סך הכל ההכנסה הממוצעת למשתמש  ( arpu )  תרד להערכתנו בכ-3.6% אך תציג שיפור בהשוואה לרבעון הקודם ,  תוצאה שתחשב כהישג כיוון שרבעון רביעי הוא רבעון חלש עונתית ". הרווח הגולמי של החברההרווח הגולמי והתפעולי יהיה דומים לאלו שהציגה החברה ברבעונים הקודמים ויעמדו על 579 ו-410 מיליון שקל בהתאמה .  ב-ibi מעריכים כי ההפסד בתחום קישוריות האינטרנט ,  אליו נכנסה החברה ,  יסתכם הרבעון בכ-25 מיליון שקל לאחר שברבעון הקודם רשמה החברה כבר הפסד של 40 מיליון שקל.בנוסף ,  מעריכים ב-ibi כי השקת האייפון בסוף הרבעון הרביעי תשפיע בשוליים ותוביל לגידול קל בהוצאות הסבסוד והוצאות המכירה והשיווק.סך הכל מצפים ב-ibi לרווח נקי של 281 מליון שקל ,  שיביאו את החברה לרווח למניה של 1.82 שקל ,  שיפור של כ-6.3% בהשוואה לרבעון מקביל וכ-6.9% בהשוואה לרבעון קודם ,  אשר יחולק כולו כדיווידנד.פעילות שירותי הקישוריותחלק מהשיפור בהשוואה לרבעון קודם ,  נובע מצמצום ההשקעה בפעילות בתחום הקישוריות .  בעוד שברבעון קודם ,  ההוצאה על תחום שירותי הקישוריות עמדה על 40 מיליון שקל נטו ,  ברבעון זו מעריכים בבית ההשקעות כי היא תסתכם ב-25 מיליון שקל . " למרות שנשמעת ביקורת רבה על השקת הפעילות וההתעקשות עלייה ,  אנחנו מאמינים כי זהו צעד נכון שיאפשר לחברה לפתח רגל כלכלית נוספת ויגוון את סל המוצרים שלה ",  אומר ליכט.סימן לבאות אולי ניתן לראות בהשקת האייפד של אפל ,  מוצר שמהווה פלטפורמה אידיאלית לחבילת מוצרים כוללת שמשלבת שירותי סלולר וקישוריות .  להערכת ibi בשנת 2010 הפעילות תדרוש המשך השקעה בעוד שב-2011 תהפוך לרווחית.דיווידנד ענק ב-2010כחלק ממתווה הרכישה של פרטנר על ידי אילן בן דב ,  החברה עומדת לבצע הפחתת הון בהיקף של 1.4 מיליארד שקל ולחלק ,  בנוסף לדיווידנד השוטף ,  דיווידנד חד פעמי בהיקף זה .  ההפחתה נתונה לאישור בית המשפט .  מאחר וגם לאחר ההפחתה ,  יחס החוב ל-ebitda של פרטנר יעמוד רק על 1.5 מול הקובננט לבנקים שעומד על יחס חוב ל-ebitda של 4 ובגלל ששיעור המינוף של פרטנר נמוך יחסית למתחרות שלה ,  ב-ibi צופים שההפחתה תאושר.חלוקת דיווידנד של 1.4 בתוספת לחלוקת דיווידנד שוטף ,  שלהערכת ibi יעמוד על 1.1 מיליארד שקל ,  מביאה לתשואת דיווידנד יוצאת דופן של 21% ב-2010 .  גם בניטרול הדיבידנד החד פעמי ,  צפויה החברה להשיאה תשואה של כ-11% ב-2010.האייפוןב-9 בדצמבר ,  אחרי צפייה ארוכה ,  הושק האייפון בישראל .  חברות הסלולר הישראליות הצליחו לדחות את ההשקה במשך זמן רב ,  אבל הבלתי נמנע הגיע .  ההשפעה של האייפון על ביצועי החברה תתחיל בשוליים ברבעון האחרון של 2009 אבל תהיה משמעותית יותר ב-2010 ואילך .  שיגעון האייפון צפוי להתאפיין בגידול בהכנסות מנתונים וגידל ב-arpu ,  כתוצאה מהורדה מאסיבית של אפליקציות ,  במיוחד בחלק הראשון של 2010  ( משוגעי טכנולוגיה יהיו הראשונים להתנפל על המכשיר ,  בעוד שבהמשך נראה תיקון קטן מטה ) .מצד שני ,  השקת האייפון תביא להוצאות שיווק ומכירה גבוהות ולעלייה חדה בהוצאות ה-capex .  ישראל היא המדינה הראשונה שבה אפל השיקה את המכשיר המבוקש אצל כל ספקיות הסלולר במקביל ולכן איננו מייחסים לאייפון השפעה על נתח השוק של החברה ." למרות שחברת פרטנר חתמה על חוזה הפצה נוקשה בו ,  בין היתר ,  היא מתחייבת לשווק כ-70 אלף מכשירים בשנה ,  במשך שלוש שנים ,  להערכתנו לחברה לא תהיה בעיה לעמוד ביעד כשב-2010 היא עשויה אף לעבור אותו .  להערכתנו ,  למרות שהשקת האייפון לא מטיבה עם פרטנר ,  היא גם לא תביא לפגיעה ממשית בחברה ",  אומר ליכט.סיכוםפרטנר צפויה להציג דו"ח יחסית טוב .  עדיין צפויה שחיקה קלה בהכנסות ,  אך היא צפויה להתמתן בהשוואה לרבעונים הקודמים דבר אשר מסמן להערכת בית ההשקעות ibi את תחילתו של סיום המשבר ." אנו מעריכים כי פעילות ה-isp תוסיף להכביד על הדוח אך גם  " העז "  הזאת צפויה להתמתן ככל שהחברה תתקדם לעבר מסה קריטית של מנויים ",  אומר ליכט . " אנו מעריכים כי למרות הערכות הגוברות להתגברות התחרות פרטנר תצליח לייצר בשנים הקרובות תשואות דיווידנד של מעל ל-10% ולכן אנו מעריכים כי מדובר עדיין בחברה אטרקטיבית להשקעה ",  ליכט מסכם .
 
אורי ליכט לקראת דוחות פרטנר : " פרטנר מציגה את התשואה הגבוהה ביותר מבין כל חברות התקשורת "
 מנהל מחלקת המחקר של IBI : " עדיין צפויה שחיקה קלה בהכנסות ,  אך היא צפויה להתמתן בהשוואה לרבעונים הקודמים "
 
