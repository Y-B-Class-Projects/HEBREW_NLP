למצוא נעדרים בגוגל
גוגל נרתמת לעזור לנפגעי רעש האדמה בצ'ילה ,  ומציעה אפליקציה המאפשרת איתור נעדרים
במאמץ לעזור באיתור נעדרים ברעש האדמה שהתרחש בסוף השבוע בצ'ילה ,  הוציאה גוגל אפליקציה בשם Person Finder .  האפליקציה מבוססת על תוכנה דומה ששומשה בעת רעידת האדמה בהאיטי ,  והיא מאפשרת העברת מידע בנוגע למיקומם של אנשים באזור ההרס .  האפליקציה מתוכננת לקבל מידע בנוגע למיקומם ומצבם של אנשים בצ'ילה ,  ולאפשר חיפוש פרטי נעדרים בבסיס הנתונים שלה .  כבר כעת מוזנים בה כמעט 20,000 רשומות .
 ממשק התוכנה פשוט ,  ומכיל שתי אופציות : " יש לי מידע על מישהו "  ו"אני מחפש מישהו ".  משתמש שמעוניין לחפש מידע בנוגע לגורלו של אדם מסוים יכול להזין את שמו באפליקציה ,  ובמידה והאדם אותו מחפשים  ( או אדם אחר )  הזין פרטים לגבי מצבו  יתקבל המידע העדכני אודותיו .
 את התוכנה ניתן להוריד מאתר appspot ,  והיא מאפשרת שימוש בשפות אנגלית וספרדית .
 
למצוא נעדרים בגוגל
גוגל נרתמת לעזור לנפגעי רעש האדמה בצ'ילה ,  ומציעה אפליקציה המאפשרת איתור נעדרים

