מנכ"ל תומסון רויטרס : " הטאבלט חשוב לנו ;  אנחנו מתאימים את עצמנו לכל פלטפורמה חדשה "
" הקורא הפשוט לא יצטרך לשלם עבור תכנים באתר רויטרס ,  אך עם הזמן נפתח שירותים בתשלום ",  אמר טום גלוסר 
" אנחנו חייבים לאמץ כל פלטפורמה חדשה שיוצאת לשוק ,  כמו הטאבלט של אפל ,  שצפוי להיות מושק היום ",  כך אמר היום טום גלוסר ,  מנכ"ל ספקית המידע תומסון רויטרס .  גלוסר ,  אשר משתתף בפורום הכלכלי העולמי בדאבוס שבשווייץ ,  התייחס בראיון שהעניק לריצ'רד קווסט מרשת cnn ,  להשקת המחשב המסקרן של ענקית הטכנולוגיה אפל . " השקת הטאבלט מאוד חשובה לנו ",  אמר גלוסר . " אנחנו מתאימים את עצמנו לכל פלטפורמה חדשה .  אנחנו עובדים עם פלטפורמת האייפון ,  עם האנדרואיד .  מה שחשוב לנו באמת הוא מידע מקצועי - תוכן וכלים שישמשו בנקאים ,  עורכי דין ,  רואי חשבון ,  מדענים .  השאלה היא מתי בעלי מקצוע יתחילו להשתמש בכלים האלה ,  ואנחנו צריכים להיות מוכנים לכך ",  אמר .  באחרונה נודע כי העיתון  " ניו יורק טיימס "  מעוניין להתחיל לגבות תשלום מקוראיו עבור תכנים באינטרנט ,  דבר אשר עיתונים כמו  " פייננשל טיימס "  ו"וול סטריט ג'ורנל "  כבר עושים . " אנחנו די משועשעים מכך ",  אמר גלוסר . " מכיוון ש-90% מהמידע אצלנו ניתן בהרשמה ,  מאז שאני זוכר .  אנחנו מייצרים הכנסות של 13 מיליארד דולר בדיוק משום שיש לנו חומת תשלום .  תמיד היתה לנו ",  הסביר .  למרות זאת ,  הקורא הפשוט לא יצטרך בינתיים לשלם עבור תכנים של רויטרס ,  לדברי גלוסר . " תמיד תהיה כמות מסוימת של מידע שניתן יהיה לראות ב- reuters.com ,  ומאות אלפי הורדות של האפליקציה שלנו היו ללא חיוב נוסף .  אך נתחיל למכור יותר ויותר שירותים בנוסף לכך ",  אמר.ריצ'ארד קווסט הוא פרשן כלכלי ב-cnn .  תוכניתו  " quest means business "  משודרת מדי ערב בשעה 21:00 לפי שעון ישראל .  הבלוג של ריצ'רד באתר cnn

מנכ"ל תומסון רויטרס : " הטאבלט חשוב לנו ;  אנחנו מתאימים את עצמנו לכל פלטפורמה חדשה "
" הקורא הפשוט לא יצטרך לשלם עבור תכנים באתר רויטרס ,  אך עם הזמן נפתח שירותים בתשלום ",  אמר טום גלוסר

