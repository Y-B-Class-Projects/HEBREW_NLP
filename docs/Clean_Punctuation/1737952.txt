גרמניה :  מיינץ ניצחה 2:4 את הופנהיים
ניצחון שביעי ברציפות לשחקניו של טוכל ,  שהשוו את השיא של פתיחת עונה .  נירנברג ניצחה 1:2 את שאלקה ,  10 דקות לכהן
המשחק המרכזי של הבונדסליגה הגרמנית יתקיים השבוע ביום ראשון ,  כששתי יריבות ותיקות ,  בורוסיה דורטמונד ובאיירן מינכן ,  תיפגשנה בביתה של הראשונה ,  אך המחזור השביעי נפתח כבר אתמול  ( שישי )  ,  כשהאנובר המפתיעה קיוותה לנצח את סט .  פאולי בבית ,  אבל נכנעה לשער בהתקפה מתפרצת של מריוס אברס ,  שהוריד אותה מנוצחת 1:0 .  
אבל הסיפור האמיתי הגיע היום ,  כשמיינץ ניצחה 2:4 את הופנהיים והשוותה את שיא הניצחונות לפתיחת העונה ,  שהיה שייך עד כה לבאיירן מינכן  ( 1995/6 )  וקייזרסלאוטרן  ( 2001 )  .  שאלקה האומללה ספגה הפסד חמישי בשבעה מחזורים ,  הפעם 2:1 לנירנברג ,  בה שיחק אלמוג כהן עשר דקות .  ואילו המבורג חסרת היציבות גברה 1:2 על קייזרסלאוטרן .
 מי שרצה להקניט את מיינץ אחרי פתיחת העונה האדירה שלה ,  השווה אותה להופנהיים - קבוצה מפתיעה אחרת שלפני שנתיים זכתה באליפות החורף ,  ובסוף התרסקה וסיימה מחוץ לשש הראשונות .  היום נפגשו השתיים ומיינץ הראתה שהיא קורצה מחומר אחר .  שחקניו של תומאס טוכל השיגו ניצחון שביעי ברציפות ,  2:4 על הופנהיים ,  והשוו את השיא בו החזיקו עד כה באיירן מינכן  ( 1994 )  וקייזרסלאוטרן  ( 2001 )  לשיא ניצחונות רצופים בפתיחת העונה .  במחזור הבא היא תארח את המבורג ותקווה לשבור את השיא .
 כבר בדקה השנייה אדם שלאיי קיבל מסירת עומק עמוק לתוך הגנת הופנהיים שנרדמה בשמירה ,  החלוץ ההונגרי התקדם ויישר את הכדור למרכז שם נמצא אלאגי ,  שמול שער ריק גילגל בקלות פנימה והעלה את מיינץ ל-0:1 מוקדם .  בדקה ה-41 הצליחה האורחת להשוות מבעיטה של דמבה בה לאחר בישול של לואיס גוסטבו .  
השוויון לא החזיק מעמד יותר מדי זמן ושתי דקות לאחר פתיחת המחצית השנייה הצליח שלאי לכבוש לאחר בישול של לואיס הולטבי .  בדקה ה-59 כבשה מיינץ את השלישי ,  הפעם מעצמי של גוסטבו לואיז .  חמש דקות לאחר מכן הצליחה הופנהיים לצמק משער של גיפי סיגורדסון .  חשבתם שמיינץ נשברת ?  ממש לא .  אנדרה שרלה הנפלא כבש את שערו הרביעי העונה בדקה ה-74 ,  הפעם מהנקודה הלבנה .
 שאלקה ,  שהגיעה מעודדת לאחר הניצחון 0:2 על בנפיקה בליגת האלופות וארבע הנקודות שהוציאה בשני משחקי הליגה האחרונים ,  חזרה לסורה מפתיחת העונה וספגה הפסד ליגה חמישי בשבעה מחזורים .  הפעם זה 2:1 לנירנברג ואלמוג כהן ,  שרשם 10 דקות .  הדבר היחיד שיכול עוד קצת לנחם את פליקס מגאת זו העובדה שקלאס יאן הונטלאר כבש את שערו החמישי בחמישה משחקים בכל המסגרות ועושה רושם שההולנדי המוכשר מצא את מקומו אחרי כל החיפושים .
 הכחולים נותרו בעשרה שחקנים לאחר ההרחקה של ג'רמיין ג'ונס בדקה ה-53 ,  כשהאחרון ספג צהוב שני בשל עבירה גסה על השוער המקומי ,  רפאל שייפר .  בדקה ה-62 שאלקה גם שילמה את המחיר .  יוליאן שייבר העביר מסירה למייק פראנץ שבעט פנימה והעלה את נירנברג ל-0:1 .  קלאס יאן הונטלאר ,  האיש של מגאת מאז שהגיע לקבוצה ,  השווה לשאלקה וכבש בדקה ה-74 את השוויון מבעיטה ברגל שמאל .  בדקה ה-84 מחמט אקיצ'י העביר כדור רוחב לאנדראס וולף ,  שנגח פנימה וסידר לנירנברג 1:2 וניצחון ראשון על שאלקה מזה 11 שנה .
 כשמביטים על צמרת הבונדסליגה מגלים שם לא מעט קבוצות מפתיעות ,  שאחת מהן היא האנובר .  אחרי עונה קשה שכללה את התאבדותו של השוער רוברט אנקה ומאבקי תחתית עזים ,  האנובר נראתה נהדר עד למשחק אמש עם המאמן המנוסה מירקו סלומקה והחלוץ הנורבגי ממוצא מרוקאי ,  מוחמד עבדלאווה ,  שכבש ארבעה שערים בששת משחקי הפתיחה ,  אבל דווקא במשחק שנחשב לנוח יחסית מבחינתה ,  היא סיימה ללא נקודות .
 כבר אחרי שש דקות כבשה סט .  פאולי את השער היחיד במשחק כשהרמת כדור מדויקת מצד שמאל של בסטיאן אושיפקה ,  שמצא בהתקפה מתפרצת מצוינת את הראש של מריוס אברס ,  הסתיימה עם נגיחה פנימה .  סט .  פאולי לא הצליחה לייצר דומיננטיות על כר הדשא ,  ולמרות שהייתה נחותה משמעותית באחוזי החזקת הכדור ,  היא סיימה עם שלוש נקודות ,  שהעלו אותה זמנית למקום השישי .  עשר דקות לסיום הורחק בלמה של האנובר ,  קארים חאגי .
 משחקים נוספים  ( שבת ,  15:30 )  :
 המבורג - קייזרסלאוטרן 1:2
כבשו להמבורג :  גויקו קצ'אר 69 ,  אריק צ'ופו מוטינג 84 ,  כבש לקייזרסלאוטרן :  סרדאן לאקיץ' 3
מנשנגלדבאך - וולפסבורג 1:1
כבש למנשנגלדבאך :  טורבן מרקס 65 ,  כבש לוולפסבורג :  תומאס קאלנברג 27
פרייבורג - פ.צ קלן 2:3
כבשו לפרייבורג :  יאן רוזנטל 4 ו-11 ,  פאפיס סיסה 71 ,  כבשו לקלן :  יוסף וואסף מוחמד 22 ,  אדם מאטושיק 50

גרמניה :  מיינץ ניצחה 2:4 את הופנהיים
ניצחון שביעי ברציפות לשחקניו של טוכל ,  שהשוו את השיא של פתיחת עונה .  נירנברג ניצחה 1:2 את שאלקה ,  10 דקות לכהן

