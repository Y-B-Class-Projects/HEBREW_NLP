שר התיירות ,  סטס מיסז'ניקוב לטורקים : " אשמח ללמוד מטורקיה איך להפוך למעצמה תיירותית "
 בשנת 2009 חלה ירידה של יותר מ-40% בתיירות הישראלית לטורקיה ;   " זו הייתה שנה איומה "
" אשמח ללמוד מטורקיה איך להפוך למעצמה תיירותית .  טורקיה יכולה להוות מודל למדינה שנמצאת באזורנו ומצליחה בתיירות .  צריך לשלב את השיווק של מדינות המזרח התיכון ",  אמר שר התיירות ,  סטס מיסז'ניקוב ,  למנכ"ל משרד התיירות הטורקי בישראל ,  איננג' אוזצ'קמק.אוזצ'קמק ציין כי לישראל פוטנציאל גדול בזכות ירושלים ואתרים נוספים ומיסז'ניקוב השיב בסיפוק ש"אנחנו אכן ממצבים את עצמנו כארץ הקודש ". למרות שמדובר על 27 מיליון התיירים של טורקיה מול פחות מ-3 מיליון תיירים של ישראל ,  הזמין השר מיסז'ניקוב את שר התיירות הטורקי ,  ארדואן גונאי ,  לבוא לישראל ולפתח ביחד את התיירות.יש לציין כי דווקא בימים אלה עושה גונאי באיראן בנסיון לקדם את התיירות בין שתי המדינות הללו .  השיחה בין מיסז'ניקוב לבין אוזצ'קמק התקיימה בביתן הטורקי ביריד התיירות הבינלאומי imtm המתקיים בימים שלישי ורביעי בגני התערוכה בתל אביב בהשתתפות כ-33 מדינות מחו"ל ,  גופים של תיירות פנים וחברות תעופה.בביתן הטורקי נמצאים רק שני מציגים מאזור אנטליה - מלון אנטדון מרשת אקה ומלון שרווד ,  האהוד על הישראלים .  מאזור אלניה ,  שאליו מגיעות בעיקר הפלגות של חברות ספנות ישראליות .  מהטפ סאק ,  מנהלת השיווק של מלון שרווד ,  אמרה ששנת 2009 היתה  " שנה איומה ".  לדבריה ,  הם ניסו לעזור למארגני התיירות הישראליים , " אבל מספר הלקוחות מישראל היה נמוך מאד .  השנה אנחנו מקווים שמספרם יעלה ". אוזצ'קמק אמר כי הוא צופה שיפור בשנת 2010 בתיירות לטורקיה וכי בכל מקרה ,  גם אם בשנת 2009 חלה ירידה של יותר מ-40% בתיירות לטורקיה ,  עדיין מדובר על כ-300 אלף ישראלים ומספר זה גבוה ממספר הישראלים שיצאו לטורקיה בשנת 2000 .
 
שר התיירות ,  סטס מיסז'ניקוב לטורקים : " אשמח ללמוד מטורקיה איך להפוך למעצמה תיירותית "
 בשנת 2009 חלה ירידה של יותר מ-40% בתיירות הישראלית לטורקיה ;   " זו הייתה שנה איומה "
 
