חברת הביטוח מגדל חוסמת את הנתיב המהיר :  מבקשת לייקר את הריבית לשפיר ל-6% עד סוף הפרויקט
משרד האוצר ושפיר הנדסה הגיעו לפשרה שתאפשר את חידוש העבודות - אך ההסכם מותנה באישור המממנים מגדל ובנק לאומי
 >  >  חברת הביטוח מגדל ,  המממנת הבכירה  ( 75% )  של פרויקט הנתיב המהיר לתל אביב ,  דורשת לייקר את ריבית האשראי שהתחייבה להעמיד לחברת שפיר בפרויקט - כך נודע ל-themarker .  לפי הערכות ,  מדובר בדרישה לריבית קבועה של כ-6% למשך כל תקופת הפרויקט .  דרישה מפתיעה זו עלולה למנוע את חידוש העבודות בשבוע הבא ,  ועוררה התמרמרות בקרב המעורבים בפרויקט .  בעקבות דרישת מגדל עלול להיפגע המודל הפיננסי של שפיר ,  ולהביא את החברה להגיש לבקשה נוספת לשינוי הסכם הזיכיון מול המדינה .  ההפתעה מקורה בכך שכבר לפני כמה חודשים העלתה מגדל בקשה אחרת לשינוי מנגנון הצמדת הריבית במשך תקופת הפרויקט ,  בקשה שהמדינה נעתרה לה .  ביום חמישי האחרון הגיעו אגף החשב הכללי במשרד האוצר ונציגי חברת שפיר לפשרה במחלוקות על פרויקט הנתיב המהיר .  זאת ,  בתום שעות ארוכות של משא ומתן שהובילו עו"ד משה שחל וסגן החשב הכללי ,  אבי דור .  מתווה הפשרה כלל את הסכמת המדינה לדחות את סיום הפרויקט לאוקטובר 2010 ,  וכן להגדיל את רשת הביטחון שתעניק המדינה לזכיינית ולמממנים בעקבות קיצור 600 מטר מתוואי הנתיב .  בתמורה הסכימה שפיר לדחות את האופציה שניתנה לה לביצוע פרויקט הנתיב המהיר לירושלים בשנה אחת  ( לאמצע 2011 )  ובנוסף לוותר על הגשת תביעות עתידיות נגד המדינה .  אם המדינה תיאלץ לבטל את האופציה להקמת נתיב מהיר גם בכניסה לירושלים - סוכם כי תפצה את שפיר בסכום שווה ערך לאובדן שמונה שנות רווח מפרויקט זה .  במסגרת הסכם הפשרה התחייבה שפיר לשוב לעבודות בפרויקט בתוך שמונה ימים ,  ואולם מימוש ההסכם מותנה בהסכמת המממנים :  מגדל  ( 75% )  ובנק לאומי  ( 25% )  .  אלה הזרימו עד כה לפרויקט כ-120 מיליון שקל ,  אך הפסיקו את המימון באוקטובר 2008 בעקבות המחלוקת הנמשכת מול המדינה על השלכות הטעות התכנונית בפרויקט .  שפיר המשיכה לממן את העבודות מההון העצמי שלה ,  ולטענתה השקיעה עד כה בפרויקט 170 מיליון שקל מתוך כ-580 מיליון שקל הנדרשים לפי הערכות בפרויקט .  לפני כחודשיים הגישה שפיר בקשה להתיר לה להכריז על ביטול הסכם הזיכיון ,  לאחר שחברת s & p מעלות הורידה את דירוג החוב מ-a+ לטריפל c .  הבקשה גררה את הפסקת העבודות במקום ופתיחת הליך בוררות בין הצדדים .  משפיר נמסר בתגובה : " אנו אנו תקווה שבנק לאומי וחברת מגדל יצטרפו להסכמה שבין אגף החשב הכללי באוצר לבין שפיר ".  מחברת מגדל נמסר בתגובה כי היא אינה מתייחסת בתקשורת לעסקות עם לווים .
 
חברת הביטוח מגדל חוסמת את הנתיב המהיר :  מבקשת לייקר את הריבית לשפיר ל-6% עד סוף הפרויקט
משרד האוצר ושפיר הנדסה הגיעו לפשרה שתאפשר את חידוש העבודות - אך ההסכם מותנה באישור המממנים מגדל ובנק לאומי

