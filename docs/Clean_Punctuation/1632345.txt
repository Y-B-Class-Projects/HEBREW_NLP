הנגבי על אירן : " זו השנה הגורלית לישראל "
 יו"ר ועדת חוץ וביטחון ח"כ צחי הנגבי מעריך שארה"ב תימנע מתקיפה יזומה על אירן . " שנת 2010 תהיה הגורלית ביותר בתולדות ישראל מאז הקמת המדינה "
 יו"ר ועדת החוץ והביטחון של הכנסת ,  ח"כ צחי הנגבי  ( קדימה )  אמר בכינוס מדיני-ביטחוני שנערך בניו יורק כי הוא מעריך שהממשל האמריקאי לא יצליח לגבש תמיכה בינלאומית רחבה בהטלת סנקציות חריפות על אירן . 
" להערכתי ממשל אובמה לא ייזום תקיפה מונעת על מתקני הגרעין של אירן ",  אמר הנגבי . " לאור זאת ,  שנת 2010 היא השנה הגורלית ביותר למדינת ישראל מאז הקמתה ,  שכן כל החלטה שתתקבל בסוגיית הגרעין ,  תעצב את עתידה של ישראל לשנים רבות ".  
בכנס שהתקיים ביוזמת המכון למחקרי ביטחון לאומי ,  השתתפו בין היתר גם שגרירת ארה"ב באו"ם סוזן רייס ושגריר ארה"ב בישראל לשעבר מרטין אינדיק .
 השבוע אמרה מזכירת המדינה האמריקאית הילרי קלינטון שממשל אובמה שוקל אפשרות של הטלת סנקציות נגד מנהיגי אירן ,  הפוליטיים והכלכליים ,  אולם ציינה כי עדיין לא התקבלה החלטה בנושא .  לדבריה ,  הממשל האמריקאי הגיע למסקנה שהדרך הטובה ביותר לגרום לאירן לחשוף את כוונותיה לגבי תוכניתה הגרעינית היא הטלת סנקציות נוספות .
" ברור שישנו מספר קטן של מקבלי החלטות בתוך אירן ",  אמרה קלינטון , " הם מעורבים בקשרים פוליטיים ומסחריים ,  ואם נוכל ליצור מסלול סנקציות הפוגע במקבלי ההחלטות - זו תהיה הדרך החכמה ביותר להטיל סנקציות .  אולם טרם קיבלנו הכרעה בנושא ",  ציינה מזכירת המדינה .
 
הנגבי על אירן : " זו השנה הגורלית לישראל "
 יו"ר ועדת חוץ וביטחון ח"כ צחי הנגבי מעריך שארה"ב תימנע מתקיפה יזומה על אירן . " שנת 2010 תהיה הגורלית ביותר בתולדות ישראל מאז הקמת המדינה "
 
