למען זכויות בעלי חיים :  סין סגרה 7 גני חיות
במסגרת מבצע נרחב לאכיפת החוקים החדשים להגנה על בעלי חיים ,  נדרשו עוד 53 גני חיות ,  פארקים וקרקסים לערוך שיפורים מיידיים ביחס לחיות הנדירות ,  ולבטל מופעים הכרוכים בהתעללות בהן
זכויות אדם אולי לא נמצאות בעדיפות עליונה בסין ,  אבל זכויות בעלי חיים - זה כבר עניין אחר .  שלטונות מדינת הענק שללו באחרונה את רשיונם של שבעה גני חיות במדינה ודרשו שיפורים מיידיים מעוד 53 גני חיות ,  פארקים וקרקסים ,  במסגרת מבצע נרחב למיגור תופעת ההתעללות בבעלי חיים .  כך דיווחה היום  ( רביעי )  סוכנות הידיעות הסינית ,  שינהואה .
 לפי המדווח ,  חקירה שערכו שישה צוותים ברחבי המדינה מצאה עדויות רבות להתעללות שיטתית בחיות ,  תוך הפרת החוקים החדשים שנועדו להגן על בעלי החיים .  התגלו גם מקרים של מבקרים שהותקפו על ידי חיות ונפצעו בגלל טיפול לא נכון ,  ועסקאות מכירה לא חוקיות של חיות נדירות .
 בין המקרים הקשים שתיעדה החקירה ,  צוין במיוחד סיפורם של 11 טיגריסים סיבירים - מין המצוי על סף הכחדה - שרעבו למוות בפארק בליאונינג ,  שצפון מזרח המדינה .  בגן חיות בעיר הלייוגז'יאנג נמצא קבר המוני של טיגריסים ,  נמרים ואריות שמתו בגלל תזונה לקויה ומחלות ,  בגלל טיפול גרוע .
" הן בטחון החיות המצויות בסכנת הכחדה והן בטחונם של המבקרים בגני החיות נמצא בסכנה בגלל טיפול בלתי הולם ",  צוטט האיש שניהל את המבצע ,  יין הונג .  בעיתון  " צ'יינה דיילי "  התראיין בנושא נואה נינג ,  ראש הסניף הסיני של הקרן הבינלאומית למען החיות ,  שאמר : " אני מאמין שסינים רבים לא ישמחו לדעת שגורי הנמרים שהם מחזיקים בידיהם ומצטלמים איתם עברו עקירת שיניים .  על הרשויות לפעול כדי לבטל סוגים שונים של הופעות שאולי בידרו את הקהל ,  אבל הזיקו לחיות ". 

למען זכויות בעלי חיים :  סין סגרה 7 גני חיות
במסגרת מבצע נרחב לאכיפת החוקים החדשים להגנה על בעלי חיים ,  נדרשו עוד 53 גני חיות ,  פארקים וקרקסים לערוך שיפורים מיידיים ביחס לחיות הנדירות ,  ולבטל מופעים הכרוכים בהתעללות בהן

