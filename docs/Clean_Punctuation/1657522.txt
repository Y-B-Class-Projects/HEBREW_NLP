פוצ'יוולי :  זוהר ופול ייצגו את ישראל בגביע העולם
הצמד הישראלי הדהים את הנבחרת הגרמנית וסיים במקום השלישי בסבב אליפות אירופה של קורונה פוצ'יוולי באילת
הצמד הישראלי ,  אמיר זוהר ומתי פול ,  ייצגו את ישראל בגביע העולם בפוצ'יוולי אשר ייערך בפורטוגל בחודש יוני הקרוב .  השניים זכו במדלית הארד סבב אליפות אירופה של קורונה פוצ'יוולי ,  אשר נערך בסוף השבוע בעיר אילת .  זוהר ופול גברו 1:2 במערכות על הצמד הגרמני תומאס נואק ומו עובייד לאחר משחק צמוד ומרתק ונעזרו בעידוד קולני של הקהל האילתי הרב שהגיע לעודד את בן המקום ,  מתי פול .
 בטורניר השתתפו 16 קבוצות ביניהן שמונה צמדים מרחבי אירופה  ( הולנד ,  פורטוגל ,  גרמניה ,  איטליה ,  נורבגיה ועוד )  ושמונה הצמדים הישראלים אשר סיימו ראשונים את הליגה הישראלית הסדירה .  כוכב שלישיית מה קשור ,  שלום מיכאלשווילי ,  שהעפיל לטוניר יחד עם בן זוגו ליאור באום ,  הודח בבית המוקדם לאחר שהוגרל לבית המוות עם שתי הפיינליסטיות הולנד ופורטוגל .
 הגמר ,  אשר נערך לעיני אלפי צופים בחוף הצפוני ,  הפגיש כאמור את הצמד הפורטוגלי ,  טיאגו מלו ופדרו קאסטרו ,  שנחשב לאחד הצמדים הטובים בעולם וזכה במקום הרביעי בגביע העולם האחרון לפני כארבע שנים ,  עם הצמד ההולנדי ,  אריק דרינטס ומרטין טין דויס שזכה במדלית הכסף בטורניר הקודם בסבב שנערך בהולנד .  הפורטוגלים ניצחו בשתי מערכות תוך תצוגת פוצ'יוולי מרהיבה וזכו בגביע ובפרס הכספי .
 
פוצ'יוולי :  זוהר ופול ייצגו את ישראל בגביע העולם
הצמד הישראלי הדהים את הנבחרת הגרמנית וסיים במקום השלישי בסבב אליפות אירופה של קורונה פוצ'יוולי באילת

