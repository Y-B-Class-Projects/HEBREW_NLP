לרמי לוי יש יותר ממיליארד סיבות לחייך
הכנסות רשת שיווק השקמה של רמי לוי הסתכמו ב-1.35 מיליארד שקל ב-2009 ,  עלייה של 42% לעומת השנה הקודמת .  הרווח התפעולי עלה באחוז דומה והסתכם ב-100 מיליון שקל
רשת שיווק השקמה של רמי לוי הציגה היום את דו"חותיה הכספיים לשנת 2009 ,  בהם נראית עלייה משמעותית בהכנסות ,  ברווחים ובתזרים המזומנים בשנת 2009 .  הכנסות הרשת הסתכמו ב-1.35 מיליארד שקל ב-2009 ,  עלייה של 42% לעומת 2008 .  הרווח התפעולי עלה גם הוא ב-42% לעומת השנה הקודמת והסתכם ב-100 מיליון שקל .  
בשורה התחתונה ,  רשמה הרשת בכל 2009 רווח נקי של 73.5 מיליון שקל - עלייה של 47% לעומת שנת 2008 .  תזרים המזומנים שנבעו מפעילות שוטפת הסתכם ב-112 מיליון שקל - עלייה של 62% לעומת השנה הקודמת .  בקופתה נמצאים כעת 154 מיליון שקל במזומן ,  גידול של כ-3 מיליון לעומת 2008 .  
משכורתו של רמי לוי ,  מנכ"ל החברה ,  עומדת על 75 אלף שקל בחודש וצמודה למדד .  לוי הודיע לחברה כי בשל המצב הכלכלי בשנת 2009 ,  הוא מוותר על בונוס של 4 מיליון שקל שאמור היה לקבל .  
משכורתה של עדינה לוי ,  גזברית החברה ,  עומדת על 50 אלף שקל לחודש .  גם היא ,  כמו לוי עצמו ,  ויתרה על הבונוס השנתי בסך 2 מיליון שקל שהגיע לה ב-2009 .
 
לרמי לוי יש יותר ממיליארד סיבות לחייך
הכנסות רשת שיווק השקמה של רמי לוי הסתכמו ב-1.35 מיליארד שקל ב-2009 ,  עלייה של 42% לעומת השנה הקודמת .  הרווח התפעולי עלה באחוז דומה והסתכם ב-100 מיליון שקל

