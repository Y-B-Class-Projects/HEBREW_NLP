סיפור כיסוי
אם אתם רוצים לנהל איתה רומן ארוך ולא סטוץ של חורף אחד ,  כדאי שתדעו איך לטפל בה .  טיפים לתחזוקת שמיכת הפוך שלכם
היא נחשבת הפרטנרית הנאמנה ביותר ללילות הקרים ,  בסופי שבוע חורפיים היא מפנקת אותנו שעות ארוכות והסיבה היחידה להחליף אותה ,  היא אם אנחנו לא התייחסנו אליה כמו שצריך .  כדי ששמיכת הפוך שלכם תחזיק מעמד יותר מעונה אחת ,  לא מספיק להחליף לה את הציפית ולאוורר אותה .  אם אתם רוצים לנהל איתה רומן ארוך כדאי שתשקיעו בה ;  זה מתחיל כמובן בבחירת הפרטנרית הנכונה והמתאימה ,  ממשיך בניקיון והתחזוקה שלה ומסתיים באחסון נכון כשהיא מסיימת את תפקידה בסוף העונה .  כך תשמרו על מערכת יחסים בריאה עם שמיכת הפוך שלכם :
 רכישה של שמיכת פוך לא דומה לקניית סט נוסף של מגבות מטבח ;  ראשית ,  היא עולה הרבה יותר ובהוצאה כספית גדולה כדאי להשקיע מחשבה .  שנית  היא אינה תלוית טרנדים וגחמות אופנתיות ,  לכן ,  כדאי לבצע את הרכישה בתשומת לב ,  ולוודא שעשיתם את הבחירה הנכונה ולא נפלתם על עוד סטוץ מאכזב .  אלה הם הקריטריונים למציאת פרטנרית טובה למיטה :
  *  חפשו את הריבועים  שמיכות פוך המחזיקות מעמד שנים רבות הן אלה המתהדרות בריבועים תפורים ,  המסייעים לכך שהמילוי  ( נוצות או סיבים )  ,  לא יתפזר בזמן השינה אלא יישמר באחידות קבועה .   *  קלת משקל  שמיכת פוך איכותית היא כזו שתהיה תפוחה מאוד אבל יחד עם זאת קלה .  שמיכה כבדה אינה מעידה על רמה גבוהה של בידוד וחימום ,  אלא בדיוק להפך .  
 *  בד בבד- לא משנה עם מה בחרתם לישון ,  בין אם זה נוצות של ברווז או סיבים תפוחים ,  רצוי מאוד שכיסוי השמיכה יהיה עשוי 100% כותנה השומרת על חום הגוף בשעת השינה וסופגת זיעה במידת הצורך .  
 *  חוזרת לצורתה המקורית - אחת הדרכים לבדוק את איכות הפוך בעת הרכישה ,  היא למעוך את השמיכה ביד .  במידה והיא חוזרת בשניות למצבה הקודם ,  אתם יכולים להיות סמוכים ובטוחים שהיא תעשה את עבודתה נאמנה .
 רגע לפני שהאביב מגיע ואתם ממהרים לאחסן בארון את שמיכת הפוך שלכם ,  מומלץ לכבס ולאוורר אותה ;  אם אתם מתכסים בשמיכת פוך טבעי הממולא בנוצות  ( לא משנה אם הן של ברווז או אווז )  ,  הפתרון היחידי הוא ניקוי יבש .  במקרה של שמיכה סינתטית - אל תהססו לגשת איתה למכונת הכביסה .  הפעילו תוכנית עדינה ,  בטמפרטורה נמוכה שלא תעלה על 30 מעלות ,  והוסיפו בנוסף לאבקה הריחנית שאתם משתמשים ביום יום ,  מעט חומץ הדרים המסייע בהלבנת הבד ומפיץ ריח נעים  ( בניגוד לחומץ רגיל )  .  בנוסף ,  כדאי לכבס את השמיכה במכונה גדולה שתאפשר לה מרחב תנועה ולא תוציא אותה מקומטת ומכווצת .  אם אין לכם כזו ,  לא קרה שום אסון ,  אפשר בהחלט להשרות ולכבס את השמיכה ביד באמבטיה .
 כדי לשמור על השמיכה לאחר הכביסה צריך גם לדעת כיצד לייבש אותה מבלי להרוס את האווריריות שלה ;  אפשרות אחת היא לתלות ולייבש את הפוך בצל .  אלו מכם שמעדיפים לזרז את התהליך במייבש הכביסה ,  כדאי שיקפידו להחזיק שלושה כדורי טניס בסביבה .  המטרה היא לא לבדוק את יכולות הג'אגלינג שלכם ,  אלא למנוע מהמשיכה לצאת סמרטוטית ודקת גזרה מהמכונה .  הכניסו את הכדורים למייבש ,  אלה יחבטו בשמיכה במהלך הייבוש ,  דבר שיגרום לה להישאר תפוחה .
 יש הנוהגים לפזר סודה לשתיה או עלי דפנה  ( הידועה כמרחיקת מזיקים קטנים )  על שמיכת הפוך לפני האחסון .  גם אם אתם לא ממש בעניין של תבלינים ,  עטיפת השמיכה בצורה הרמטית בהחלט תעשה את העבודה ;  סדין ,  ציפה או ניילון אטום יסייעו לשמור עליה כראוי עד העונה הבאה .  ניילון רגיל אינו אוטם כמו שצריך ,  ועלול לגרום לשמיכה שלכם להסריח כתוצאה מלחות מצטברת .  מה גם שניילון אטום מכווץ את השמיכה התפוחה לממדים קטנים - כך היא תתפוס פחות מקום מגודלה המקורי ,  ואתם תוכלו ליהנות משטח חיוני בארון שיכול להיות מנוצל לעוד כמה זוגות נעליים .  
בעיה נוספת שמוכרת לאלו מכם שמתכסים בפוך טבעי ,  הן נוצות שמנסות לברוח בכוח מהשמיכה .  לא רק שהמחזה איננו אסתטי ,  הוא גם לא ממש נעים למגע .  לפיכך ,  מומלץ לתפור לאורך שולי השמיכה סרט מבד שימנע את בריחתן של הנוצות הסוררות .
 
סיפור כיסוי
אם אתם רוצים לנהל איתה רומן ארוך ולא סטוץ של חורף אחד ,  כדאי שתדעו איך לטפל בה .  טיפים לתחזוקת שמיכת הפוך שלכם

