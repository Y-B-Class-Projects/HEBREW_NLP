חיפשה דירה ,  מצאה חתונה 
סיפור מהחיים
 >  >  כשעבדתי כמתווך לפני שש שנים באזור רמת אביב ,  אחד הלקוחות שלי המליץ עלי לידידה שלו ,  מיכל .  הוא סיפר לי שהיא מחפשת דירה לקנייה עבור ההורים שלה .  הייתי אז רווק .  דיברתי עם מיכל בטלפון והיא נשמעה נחמדה מאוד .  הבעיה היא שבדרך כלל מי שנשמעת נחמדה בטלפון ,  נראית פחות נחמד במציאות .  בדיוק יצאתי לשירות מילואים של כמעט שלושה שבועות ,  ולמזלי הידיד אמר לה שרק אני אוכל למצוא לה דירה .  הוא העריך מאוד את כישוריי כי השגתי לו דירה טובה בשכירות .  במשך המילואים דיברתי עם מיכל פעמיים ,  כדי לקבל פרטים על הדירה שהיא מחפשת .  הבנתי שהיא זקוקה לדירה עם מעלית בגלל שיש לה בעיה כלשהי ברגל .  דימיינתי בראש שמדובר בבחורה שמוגבלת בתנועתה .  אחרי המילואים קבעתי אתה במשרד שלי ,  כדי להראות לה שתי דירות .  איחרתי קצת ,  ומיכל הגיעה לפני לפגישה .  אחרי שחניתי והלכתי לכיוון הדלת ,  בדיוק יצאה משם בחורה לעבר השירותים שמחוץ למשרד .  ראיתי אותה ושאלתי :  מיכל ?  והיא שאלה אותי :  נועם ?  המראה שראיתי הפתיע אותי לטובה .  נשמתי לרווחה וחייכתי חיוך גדול .  היא יצאה לכיוון השירותים ,  ואני התיישבתי בעמדה שלי ואמרתי לסוכן שישב לידי : " תקשיב ,  כרגע פגשתי את אשתי ".  לקחתי אותה לראות את שתי הדירות ובדרך נזכרתי בעוד שתי דירות שלא מתאימות לה בכלל ,  אבל ניסיתי למשוך זמן אתה .  כשחיכינו באחת הדירות לבעל הבית ,  ישבנו בבית קפה במשך שעה .  דייט לכל דבר .  אחרי ארבע דירות שאלתי אותה אם היא רוצה לצאת לסרט או שנקבע לארוחת הבוקר שאחרי - אבל היא לא הבינה את הרמז .  כמו מתווך טוב הבנתי שהיא גרה בשכירות בדירה שבעל הבית עומד למכור אותה ,  אז ביקשתי ממנה לה לבוא לראות את הדירה כי אולי אוכל למצוא קונה בשבילה .  המשכתי לבדוק את השטח כאילו כמתווך דירות ,  ואחת הדירות מצאה חן בעיניה .  היא הביאה את ההורים שלה כאילו בשביל לבדוק אותה ,  אבל למעשה כדי להכיר אותי .  במהלך תקופת החיזור ניצלתי את העובדה שאני מתווך דירות באזור יוקרתי ,  ויצאתי איתה לדייטים בדירות יוקרה .  באחד הלילות לקחתי אותה לדירת פנטאהוז עם נוף לים .  אחרי שבועיים הודעתי לה שאני לא רוצה להפחיד אותה ,  אבל זה ברור לי שאנחנו נתחתן .  היא היתה בטוחה שאני עובד עליה .  לקח לי חודשיים נוספים להציע לה נישואים באופן פורמלי ואחרי שנה התחתנו .  אנחנו נשואים כבר חמש שנים ויש לנו ילדה מקסימה בת ארבע .  בסופו של דבר ,  ההורים שלה קנו דירה בגבעתיים ואנחנו גרים בה היום .  - הכותב הוא זכיין רי/מקס 100% בגבעתיים-רמת גן

חיפשה דירה ,  מצאה חתונה 
סיפור מהחיים

