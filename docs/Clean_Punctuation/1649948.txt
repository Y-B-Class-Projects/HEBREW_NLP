שני רעיונות לחילוץ שוק הנדל"ן 
מלים בקבלנות
 >  >  השבוע דווח על שני רעיונות ,  שאם יצליחו ,  ישפרו וייעלו את התנהלות שוק הנדל"ן .  הרעיון הראשון מגולם באישור התוכנית לדיור בהישג-יד שיזמה עיריית תל אביב .  השני - בהצעה שהעלה שר הבינוי והשיכון ,  אריאל אטיאס ,  להמריץ יזמים לפרויקטים של פינוי-בינוי בפריפריה .  נתחיל ברעיון התל אביבי .  ייתכן שהשגות רבות יועלו כנגד התוכנית ,  שמקצה בעיקרון את אזורי דרום תל אביב ומזרח יפו לפרויקט דיור בהישג יד .  רבים מאלו שהדורשים דיור מסוג זה קיוו שהעירייה תסבסד להם את המגורים בדירות הנוכחיות שלהם ,  ואולם העירייה ,  בצדק רב ,  גורסת ,  כי מי שרוצה סיוע בדיור - שיעשה זאת לפי האינטרסים העירוניים ,  ואלה גורסים ,  כי צריך לפתח את דרום העיר .  מדובר בצעד שטוב לא רק לעיר תל אביב ,  אלא לשוק הנדל"ן העירוני והאזורי בכלל .  היזמים הפועלים בעיר מתעלמים כיום לחלוטין מאזורים נרחבים שאינם מפותחים ,  והדבר מגביל מאוד את היצע הדירות בעיר ,  ותורם במישרין לעליות מחירים .  תוספת של אלפי יחידות דיור לאזורים הללו ,  ויישובם באוכלוסייה צעירה ואיכותית ,  יתרמו במישרין להשבחת אותם אזורים ובעקיפין לפיתוח וליזמות גם באזורים סמוכים .  היוזמה הזו תוסיף היצע גדול של יחידות דיור זמינות וזולות בתל אביב ,  ותווסת במקצת את שוק הדירות העירוני וגם את זה של הערים הסובבות .  היא לא תפתור את בעיות הנדל"ן ברמה הלאומית ,  שמתבטאות בהתמקדות הביקושים לדירות בתל אביב וסביבתה - שכן בעיה זו צריכה לקבל פתרון ברמה הלאומית .  וכאן אנו מגיעים לרעיון השני שהוצג השבוע ,  מפיו של שר הבינוי והשיכון ,  אריאל אטיאס .  אטיאס סיפר ,  כי משרדו יוזם שורה של צעדי עידוד לפעולות ייזום פרויקטים של פינוי-בינוי בערי הפריפריה .  אטיאס ציין ,  ובצדק ,  כי כיום היזמים נרתעים מליזום פרויקטים כאלה בפריפריה ,  משום שהם לא רווחיים .  להערכתו ,  אם הם יקבלו הטבות ,  בצורה של פטורים שונים ממיסוי ,  הפרויקטים ייהפכו לכדאיים יותר מבחינתם .  שוק הנדל"ן בפריפריה הוא הצד השני של המטבע של שוק הנדל"ן בתל אביב .  יצירת  " מדינת תל אביב "  שמביאה ביקושים לעיר הגדולה ,  היא זו שבמידה רבה גורעת מהביקושים לדירות בערי הפריפריה ,  ומי שרוצה לטפל בבעיה בפריפריה חייב להתמודד עם הבעיה הזו .  לפני שבועיים הבאנו דוגמא לשוק נדל"ן בעיר פריפריאלית ,  באמצעות מחקר שנעשה עבור משרד השיכון על העיר מעלות - אותה עיר שמזה עשור לא הקימו בה פרויקט נדל"ן אחד ,  ושמחיר הקרקע שבה הוא שלילי ומוערך במינוס 3,000 דולר ליחידת דיור ואף בפחות מזה .  מובן שהטבות במיסוי לא יריצו את היזמים למעלות ,  שכן ברמת מחירים כל כך נמוכה ,  גם לאחר ההטבות ייזום פרויקטים במקום לא יהיה כלכלי .  מעלות אינה בודדה במצב הזה .  המסקנה מכך היא ,  שלפני שמעודדים יזמים בפריפריה עם תמריצי מס ,  צריך לשפר את האטרקטיביות שלה - ביצירת מקומות עבודה ,  בהקמת תשתיות ראויות ובשיפור איכות החיים .
 
שני רעיונות לחילוץ שוק הנדל"ן 
מלים בקבלנות

