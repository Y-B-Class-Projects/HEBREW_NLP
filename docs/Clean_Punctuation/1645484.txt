מאור בוזגלו ייכלל בסגל הנבחרת הצעירה
מוטי איוניר יבחן את כושרו של קשר מכבי תל אביב השבוע ,  לפני שיחליט אם לצרפו לנסיעה למשחק הידידות מול רומניה
הנבחרת הצעירה תתכנס השבוע לשני ימי אימון לקראת המשחק נגד רומניה בעוד שבועיים .  לוואלה !  ספורט נודע שהמאמן מוטי איוניר יזמן לסגל הנבחרת את קשר מכבי תל אביב מאור בוזגלו ,  על מנת לנסות ולהתרשם מכושרו אחרי הפציעה הארוכה ממנה התאושש לאחרונה .  במידה ובצוות המקצועי יחליטו שבוזגלו כשיר מספיק על מנת לשחק ,  אפילו למשך פחות מחצי שעה ,  הוא ייכלל בסגל לנסיעה לרומניה .
 בצוות המקצועי בונים על בוזגלו שיהיה אחד מעמודים התווך של הנבחרת בצמד המשחקים נגד שבדיה ביוני בקמפיין מוקדמות אליפות אירופה ,  והמאמן איוניר מתכוון להתחיל לבחון את מצבו כבר מהשבוע .  הסגל המלא יפורסם בקרוב לקראת מחנה האימון המקוצר של הנבחרת השבוע .
 לאחרונה חזר הקשר הצעיר לאימונים מלאים במדי מכבי תל אביב ונראה כי החלים כמעט לחלוטין מהפציעה .  בוזגלו אף נטל חלק במשחקים האחרונים של הצהובים ומבחינת הצוות המקצועי בנבחרת הצעירה זימונו של בוזגלו לסגל הוא אך טבעי לקראת הנסיעה הקרובה לרומניה .
 אחר הצהריים פורסם הסגל המלא של הנבחרת ,  שכולל את :
 שוערים :  אריאל הרוש  ( בית"ר ירושלים )  ,  בוריס קליימן  ( הפועל תל אביב )  ,  רובי לבקוביץ'  ( מכבי פתח תקוה )  .
 הגנה :  אושרי רואש  ( הפועל חיפה )  ,  ישראל ראש  ( מ.ס.אשדוד )  ,  עודד אלקיים  ( הפועל חיפה )  ,  דין מורי  ( בני יהודה )  ,  אבי ריקן  ( בית"ר ירושלים )  ,  חן עזריאל  ( בית"ר ירושלים )  ,  רחמים צ'קול  ( מ.ס.אשדוד )  ,  אוראל דגני  ( מכבי נתניה )  ,  אופיר דוידזאדה  ( הפועל באר שבע )  .
 קישור :  רן אבוקרט  ( הפועל חיפה )  ,  לירוי צעירי  ( בני יהודה )  ,  אלמוג כהן  ( מכבי נתניה )  ,  עידן ורד  ( בית"ר ירושלים )  ,  מאור בוזגלו  ( מכבי תל אביב )  ,  שניר גואטה  ( מכבי נתניה )  .
 התקפה :  מוחמד גאדיר  ( מכבי חיפה )  ,  טל בן חיים  ( מכבי פתח תקוה )  ,  עומר דמארי  ( מכבי פתח תקוה )  ,  דודי ביטון  ( הפועל רעננה )  ,  תומר סוויסה  ( קרית שמונה )  ,  טוטו תמוז  ( בית"ר ירושלים )  .
  *  ההתאחדות לכדורגל קיבלה היום אישור כי משחק האימון של הנבחרת הבוגרת מול נבחרת חוף השנהב יערך ב-11 באוגוסט בצרפת .
 
מאור בוזגלו ייכלל בסגל הנבחרת הצעירה
מוטי איוניר יבחן את כושרו של קשר מכבי תל אביב השבוע ,  לפני שיחליט אם לצרפו לנסיעה למשחק הידידות מול רומניה

