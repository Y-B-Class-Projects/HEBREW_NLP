כמה שווה מדליית זהב באולימפיאדת החורף ? 
הספורטאים חולמים עליה ,  המדינות נאבקות אליה ובכל העולם מביטים בה - אבל כמה באמת הייתה שווה לישראל מדליית זהב בוונקובר ?  חוץ מערכו של חיוך מצד השרה לימור לבנת ,  כמובן
השווי של מדליית זהב במשחקי אולימפיאדת החורף בוונקובר בקנדה ,  במקרה שמחליטים להתיך אותה ,  מסתכם בכ-500 דולר בלבד ,  היות שהמדליות אינן עשויות זהב טהור ,  ולמעשה עשויות כסף ורק כוללות ציפוי של שישה גרם זהב .  כך דיווח העיתון  " וול סטריט ג'ורנל ".  מדליות הכסף שוות מעט יותר ממחצית מסכום זה ,  ומדליות הארד כמעט שאינן שוות פרוטה במקרה שמתיכים אותן ומוכרים את המתכת במחירי השוק .
 עם זאת ,  שווי המדליות גבוה באופן משמעותי מאלו של משחקים אולימפיים קודמים ,  הודות לזינוק של 100% ו-70% במחירי הזהב והכסף מאז אולימפיאדת החורף הקודמת ,  שנערכה בעיר טורינו באיטליה בשנת 2006 .  סיבה נוספת לעלייה בשווי המדליות היא הגדלת משקלן .  בעוד שהמדליות שחולקו במשחקי טורינו ב-2006 וסולט לייק סיטי ב-2002 היו במשקל של פחות מ-500 גרם ,  ובמשחקים קודמים אף פחות  ( 131 גרם במשחקי ליליהמר בנורווגיה בשנת 1994 )  ,  הרי שהמדליות המוענקות במשחקים הנוכחיים הן הכבדות מעולם ,  ושוקלות בין 500 ל-576 גרם .
 הג'ורנל מציין עם זאת כי עדיף לזוכי מדליות שזקוקים לכסף להעמיד למכירה את המדליה באתר המכירות הפומביות אי-ביי מאשר להתיך אותן .  באחרונה נמכרת מדליית כסף אולימפית באי-ביי תמורת כ-7,000 דולר .  

כמה שווה מדליית זהב באולימפיאדת החורף ? 
הספורטאים חולמים עליה ,  המדינות נאבקות אליה ובכל העולם מביטים בה - אבל כמה באמת הייתה שווה לישראל מדליית זהב בוונקובר ?  חוץ מערכו של חיוך מצד השרה לימור לבנת ,  כמובן

