אחרי שהחליף עורך ,  זכי רכיב מחליף את מנכ"ל  " מעריב "
 רכיב מחליף את אווה מדז'יבוז' ;  הערכות :  ימנה במקומה את מנכ"ל רשת המקומונים זמן מעריב יורם כרפיס
אחרי שהחליף עורך לעיתון מעריב ,  ממנה זקי רכיב מנכ"ל חדש .  ל-themarker נודע כי רכיב מחליף את המנכ"לית הנוכחית אווה מדז'יבוז' .  לפי הערכות מי שיתמנה לתפקיד במקומה הוא מנכ"ל רשת מקומוני זמן מעריב יורם כרפיס.השבוע פורסם ב-themarker על כך שמקורבים לעיתון  " מעריב "  טוענים כי יו"ר החברה זקי רכיב יודיע בשבוע הבא על שינויים משמעותיים בהנהלת מעריב ,  שבמסגרתם יחליף חלק מחברי ההנהלה הנוכחית .  כפי הנראה לא מדובר במספר גדול של אנשים אך בכמה פונקציות משמעותיות .  לפי המקורבים בעת שנכנס רכיב לתפקידו הודיע כי מנהלי החברה יצטרכו להוכיח את עצמם בשלושת החודשים הקרובים ,  וכעת משחלף הזמן החליט מי יישאר בחברה ומי יוחלף .  רכיב צפוי להודיע על השינויים בישיבת דירקטוריון שצפויה להתקיים בשבוע הבא.צעד ראשון ומשמעותי שערך רכיב הוא מינויו של אבי משולם לעורך החברה בתחילת החודש ,  זאת למרות שאין לו כלל ניסיון בעיתונות מודפסת .  רכיב נכנס לפני כמה חודשים כמשקיע למעריב ,  ורכש 44% מהעיתון .  על פי הסכם הרכישה עם נמרודי ,  לרכיב ,  שגם מונה ליו"ר הדירקטוריון ,  זכות למנות או לפטר כל עובד בחברה ובחברות בת שלה לרבות חברים בצוות ההנהלה - למעט דירקטורים  - " לפי שיקול דעתו הבלבדי והמוחלט ".  בנוסף מקנה ההסכם לרכיב שליטה מוחלטת בשכר נושאי המשרה ,  והוא אף מורשה להמליץ על שינוי בתנאי ההעסקה של עובדים .  אם המלצותיו לא יתקבלו - רכיב רשאי לדרוש כינוס אסיפה של בעלי המניות ,  כשהכשרת היישוב התחייבה לתמוך בהמלצותיו בישיבות אלה.מעריב אחזקות דיווחה לפני כמה שבועות על תוצאותיה העסקיות ברבעון השלישי 2010 והציגה ירידה של כ-21% בהכנסות הרבעוניות ,  אשר הסתכמו בכ-77.3 מיליון שקל בהשוואה לכ-98.4 מיליון שקל ברבעון המקביל אשתקד .  בשורה התפעולית מציגה החברה הפסד ,  שנבע מפעילותה השוטפת ,  של כ-28.5 מיליון שקל בהשוואה להפסד של כ-8 מיליון שקל ברבעון המקביל .  העלייה בשיעור ההלוואות אשר החברה נטלה לטווח עד שנה ,  החמירה את המצב .  בשורה התחתונה הפסדה הנקי של מעריב גדל פי 3 לעומת הרבעון המקביל ב-2009 והסתכם בכ-32.7 מיליון שקל .  ממעריב טרם נמסרה תגובה

אחרי שהחליף עורך ,  זכי רכיב מחליף את מנכ"ל  " מעריב "
 רכיב מחליף את אווה מדז'יבוז' ;  הערכות :  ימנה במקומה את מנכ"ל רשת המקומונים זמן מעריב יורם כרפיס

