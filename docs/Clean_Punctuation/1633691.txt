נסעה לראות שיטפונות - ונהרגה בנחל הערבה
שרה נוי פוגל ,  בת 54 ואם לחמישה ילדים ,  נהרגה לאחר שרכבה התהפך בשיטפון .  בעלה לשעבר : " היא אהבה לטייל ובעיקר לראות שטפונות ".  מחר יתחדשו החיפושים אחר אדם נוסף שהיה מעורב בתאונה - ונעדר
 ( באדיבות ערוץ 1 ) 
שרה נוי פוגל ,  בת 54 ממושב אורות ,  נהרגה היום  ( שני )  ,  לאחר שהרכב בו נסעה התהפך בשיטפון בנחל הערבה .  פוגל ,  אם לחמישה ילדים ,  נהרגה לאחר שניסתה לחצות יחד עם שניים מחבריה ציר תנועה שהוצף על ידי נחל חופירה הסמוך לגבול ישראל-ירדן .  הג'יפ בו נסעו השלושה נסחף בשיטפון והתהפך .  אחד הנוסעים נעדר ,  ואילו הנוסע הנוסף שהיה ברכב חולץ ,  ומצבו מוגדר טוב .  
שרה נוי פוגל היתה נשואה בעבר לצביקה פוגל שנהרג במהלך אסון צור במלחמת לבנון הראשונה .  לאחר מכן נישאה בשנית והתגרשה שוב .  הגרוש שלה ואבי שתי בנותיה סיפר שהיא  " אהבה לצאת לטייל ובעיקר לראות שטפונות ".  היא עסקה ברפואה אלטרנטיבית במושב בו גרה ,  שם היתה לה מרפאה .  הוא סיפר עוד כי היא מאוד אהבה את השטפונות ,  ונהגה לצאת לראות אותם מדי פעם .  
מתנדבי יחידת החילוץ ערבה ,  בסיוע שני מסוקים וכוחות משטרה ומג"ב ,  פעלו במהלך אחר הצהריים לאתר את הנוסע הנעדר .  הכוחות פעלו תוך תיאום מלא עם השלטונות הירדניים לאחר שהרכב נסחף בזרם עד לשטח ירדן .  החיפושים הופסקו הערב ,  בגלל רדת החשכה ויתחדשו מחר בבוקר .
 מפקד יחידת החילוץ ,  אלעד סקר ,  אמר לוואלה !  חדשות כי האזור בו נסחפו השלושה הינו מסוכן ביותר מפני שיש בו חשש למוקשים שנותרו באזור : " הגיע טנדר 4X4 לשפת הנחל ,  אנשים שהיו שם ניסו להניע אותו מלחצות את המים השוצפים ,  אך נהג הרכב נכנס פנימה ומיד נסחף ".  עדי ראייה סיפרו שאחד מהנוסעים ברכב יצא מיד החוצה ,  ניסה להיאחז בענפים אך נסחף עם הזרם ".  על רקע האירועים ,  פנתה היום המשטרה למטיילים וקראה להם להימנע מלהיכנס לאזורים המוצפים מחשש לחייהם .
 במהלך שעות הערב חולצו בשלום ארבעה נוסעים שנלכדו ברכבם בעקבות השיטפונות בערבה .  הארבעה ,  נהג ושלושה נוסעים ,  נלכדו בנחל הערבה ,  בין מושב עידן למושב חצבה ,  מתחת לקו מתח גבוה .  
בתוך כך ,  ישנם עדיין שיבושי תנועה בכבישי הדרום .  כבישים הסגורים לתנועה :  כביש 40 בין חלוקים לציחור בערבה ,  כביש 222 בין רביבים לצאלים ,  כביש 211 מטללים לניצנה וכביש 234 גשר צאלים על נחל הבשור .  כבישים בהם ישנן הפרעות בתנועה :  כביש 25 בעליות בין סדום לדימונה עקב מפולת סלעים ,  וכביש 264 בשל הצפה .
 עדכון ראשון :  19:00

נסעה לראות שיטפונות - ונהרגה בנחל הערבה
שרה נוי פוגל ,  בת 54 ואם לחמישה ילדים ,  נהרגה לאחר שרכבה התהפך בשיטפון .  בעלה לשעבר : " היא אהבה לטייל ובעיקר לראות שטפונות ".  מחר יתחדשו החיפושים אחר אדם נוסף שהיה מעורב בתאונה - ונעדר

