כדוריד :  מכבי תל אביב ניצחה את מכבי ראשל"צ
השחקנים של גלעד מאור נכנעו בביתם 29:22 ,  הפער בין הקבוצות עומד על שש .  רעננה ניצחה את נס ציונה ,  מוצקין את פ"ת
הערב  ( שלישי )  המשיכו שלושה משחקים את המחזור ה-19 של ליגת העל לגברים בכדוריד ,  אחד בבית העליון ושניים בתחתון ,  כאשר במשחק המרכזי ניצחה מכבי תל אביב את ראשון לציון 22:29 .  נס ציונה גברה על רעננה בבית התחתון 28:32 ,  בעוד קרית מוצקין ניצחה את מכבי עירוני פתח תקוה 28:30 .  
בית עליון :
 מכבי ראשון לציון  מכבי תל אביב 29:22  ( 14:12 ) 
שתי הקבוצות הגיעו למשחק לאחר ההדחה מהגביע ונראה שרק קבוצה אחת הצליחה להתאושש .  האורחים מתל אביב שלטו במשחק כמעט לכל אורכו ,  כשחניכיו של גלעד מאור ,  למעט משחק התקפה טוב של יוהן רושקה ,  הציגו יכולת חלשה .  מצד שני ,  הקפטן מאיר פרוז'ן ואוריאן ליפץ ,  בעיקר במחצית השנייה ,  הוליכו את מכבי תל אביב לאחד המשחקים הטובים שלה השנה .  במחצית הוליכה ת"א 12:14 והמשיכה לשלוט במשחק גם בפתיחת המחצית השנייה .  ראשון לציון ,  בכמה דקות טובות ,  הצליחה לצמק ואף להשוות ל-21:21 .  אלא שמאותה דקה המארחים כבשו שער אחד בלבד ,  מול שמונה של תל אביב .  מכבי תל אביב כעת עם 24 נקודות ,  שש פחות ממכבי ראשל"צ הראשונה .  
בית תחתון :
 מכבי רעננה  א.כ נס ציונה 32:28  ( 13:18 ) 
עוד משחק חשוב ביותר לרעננה העשירית ומשחק שלא קבע כמעט כלום עבור נס ציונה .  המחצית הראשונה הייתה בשליטה של רעננה ,  שהוליכה כבר בהפרש של שמונה שערים ,  8:16 ובמחצית 13:18 .  אלא שהפרש חמשת השערים לא הספיק לרעננה במשחק הזה ,  כשנס ציונה הצליחה לאט לאט לצמק את הפער ולהשוות בדקה ה-45 ל-23:23 .  דקה לאחר מכן עלו האורחים ליתרון ראשון במשחק ולא שמטו אותו עד לסיום .  רעננה עדיין עשירית ,  אך נקודה בלבד מהמקום האחרון .  
מכבי עירוני פתח תקווה  מכבי אבישי קריית מוצקין 30:28  ( 15:18 ) 
פתח תקווה קיוותה מאוד לנצח במשחק הזה ,  כדי להתקרב עוד יותר אל עונה נוספת בליגת העל .  היא גם פתחה היטב את המשחק והוליכה כמעט לכל אורכו ,  כאשר במחצית התוצאה הייתה 15:18 למארחים .  בסביבות הדקה ה-50 הצליחה מוצקין להשוות ל-24:24 ולאחר כמה דקות עלתה ליתרון 27:29 .  מכאן פתח תקווה כבר לא חזרה ,  כאשר פתח תקווה עדיין ארבע נקודות מהמקום שמוליך למבחנים .  מוצקין מוליכה בגאון את הבית התחתון .
 
כדוריד :  מכבי תל אביב ניצחה את מכבי ראשל"צ
השחקנים של גלעד מאור נכנעו בביתם 29:22 ,  הפער בין הקבוצות עומד על שש .  רעננה ניצחה את נס ציונה ,  מוצקין את פ"ת

