ריסוק :  הכוכב החמישי מתרחק
חמש מכוניות נבחנו במתכונת מעודכנת למבחני-הריסוק של איגוד הבטיחות Euro NCAP .  טויוטה וורסו היחידה שגרפה 5 כוכבים
איגוד הבטיחות האירופי ה-Euro NCAP מחמיר באופן מדורג מידי שנה את הדרישות לקבלת חמישה כוכבים .  כך קורה איפוא ,  שלאחר שזה עדכן את המתכונת והחמירה בשנת 2010 ,  רק אחת מתוך חמש מכוניות הצליחה לגרוף את מלא הכוכבים במקבץ הראשון לשנה .  המכוניות שנבחנו בסיבוב האחרון הן טויוטה וורסו ,  ניסאן קיוב ,  סיאט אקסאו ,  סיטרואן נימו וקיה וונגה .
 על פי התקנות המשודרגות הועלה הרף המתואם במבחן הריסוק בשלושה פרמטרים .  כך למשל ,  למבוגרים צמח בחמישה אחוזים לכדי 80 אחוזים מינימליים ובשיעור דומה לילדים כשכעת נדרשים 75 אחוזים .  דגש ניתן להגנה על הולכי-רגל מאחר ובתחום זה כושלות היצרניות לספק תוצאות מעודדות ועל כן הוזנק הערך הנדרש מ-25 אחוזים ל-40 אחוזים .  תחת ההנחיות החדשות עולה כי הקושי לזכות במלוא הניקוד יהיה נוקשה מבעבר ,  וראייה לכך היא שרק אחת מתוך חמש מכוניות צברה את הכוכב החמישי .
 המיניוואן של טויוטה המשווק גם בישראל הוא היחיד שגורף חמישה כוכבים במבחן במתכונתו החדשה .  הוא רשם לזכותו הגנה טובה בכל ההיבטים ,  לרבות ריסוק פרונטלי כנגד תא הנוסעים  ( 89 אחוזים )  השומר על מבנהו בהתנגשות חזיתית ועל הגנה טובה באיזור הברכיים והאגן .  ניקוד מלא ניתן גם על מבחן הצידי ,  ואילו בהגנה על איזור הריאות בהטחה אל מול עמוד נרשם סיכון סביר לפגיעה בצלעות .  סיכון סביר נרשם גם במבחן 'צליפת השוט' המגן על איזור הצוואר והחוליות בעמוד השדרה .  
הגנה על ילדים זיכתה את הוורסו ב-75 אחוזים .  המכונית הפגינה יכולת גבוהה לשמור על מושב התינוק במקומו ,  וכן ניתן לנתק את כרית האוויר להשמת המושב בחלק הקדמי .  ההגנה על הולכי-רגל הייתה גבולית ,  היות וחודו של מכסה המנוע עלול לגרום לפגיעות קשות בהולכי-רגל  ( 69 אחוזים )  .  על מערכות הגנה אקטיביות ובכללן בקרות יציבות קיבל הוורסו 86 אחוזים .
 חרף הדמיון לדייהטסו מטריה ,  ניסאן קיוב אינו נמכר בארץ ולמעשה רק לאחרונה החל שיווקו הסדיר באירופה .  הקיוב זכה בארבעה כוכבים במבחן החדש מה שמלמד על התיישנות מסוימת במכלוליו .  במבחן החזית בהגנה על מבוגרים הצליח לגרוף רק 83 אחוזים והבוחנים ציינו הגנה לקויה בשל דשבורד שעלול לסכן את רגליי הנוסעים בזמן תאונה .  ציונים טובים קיבל בהגנה מפני צליפת שוט ומבחן העמוד והצד .  
עם 64 אחוזים ,  ההגנה על ילדים אינה מעודדת במיוחד .  בובת הריסוק  ( גיל 3 )  קיבלה חבטה חזקה מאיזור הסמוך לקורות הקדמיות ודפנות הקבינה .  עוד נאמר כי הנחיות על ניתוק כרית האוויר אינן ברורות מספיק .  הגנה על הולכי-רגל סיפקה לקיוב 54 אחוזים ושוב כמו במקרה הוורסו ,  קצה החרטום מהווה את הסיכון הגדול ביותר .  בקרות האלקטרוניקה זיכו את הקיוב ב-84 אחוזים והוא כולל בין היתר בקרת יציבות .
 סיאט אקסו סדאן מבוססת על הדור הקודם של אודי A4 ,  ולמרות שנדמה היה לפרקים כאילו תנחת בישראל אין כרגע תכנית לכך באופק .  במבחן הריסוק זכתה הספרדיה-גרמניה לארבעה כוכבים והציון השלילי שהכריע את התוצאה היה קרוב לוודאי בעבור ההגנה על המבוגרים  77 אחוזים .
 ביחס לאמצעי ההגנה שלה ,  האקסו כשלה להגן על הנוסעים בחלק הקדמי ואלה עלולים להפגע מלוח השעונים או משברים שניתקים ממרכז הדשבורד ומסכנים את הגפיים והצלעות .  היא זכתה בניקוד מרבי בריסוק הצד ,  אך במבחן העמוד המחמיר יותר חשפה נקודת תורפה בהגנה על איזורי הצלעות .  במבחן חזית-אחור קיבלה ציון מלא בכל הקשור להגנה בפני צליפת שוט .  
עושה רושם שילדים מוגנים בתחומיה ,  מאחר והציון שניתן לה עמד על 81 אחוזים .  בתחום זה קיבלה ציון מקסימלי והוכיחה הגנה אפקטיבית בכל המבחנים .  בעבור הגנה על הולכי-רגל קיבלה האקסו 50 אחוזים בלבד  ( הציון הנמוך ביותר מבין הנבחנות )  ו-57 אחוזים על בקרות הבטיחות .
 יש מי שרוצים למצוא את נימו ,  אבל לא בטוח שימצאו בו את ההגנה הראויה .  הרכב המסחרי הקומפקטי של סיטרואן קיבל ציונים נמוכים למדיי ביחס לקונצרן והסיכום מעניק לו שלושה כוכבים בלבד במבחן הריסוק .  בהגנה על מבוגרים מסתפק הטנדרון ב-59 אחוזים בלבד ,  תוך שהבוחנים מציינים שתא הנוסעים מסכן הן את הנהג והן את הנוסע שלצידו החשופים לפגיעות בדרגות חומרה שונות .
 הילדים כך זה נראה ,  אינם בסכנה כמו המבוגרים וכאן מקבל הסיטרואן אחוז אחד פחות מהרף הנדרש  ( 75 אחוזים )  .  הגנה חלקית נרשמה בחלק האחורי בסמוך לקורות ובדלתות מפני פגיעות צד ,  וכמו במרבית המקרים ניתן בקבוצת PSA לנתק את כרית האוויר במושב הקדמי .  
בסעיף ההגנה על הולכי-רגל הוכיח הנימו שעם 55 אחוזים בכל זאת יש סיכוי לשרוד .  הבוחנים גילו שמכסה המנוע אינו מסכן את כל האיברים בגוף בזמן פגיעה ,  זולת פגיעה בראש מבוגר שגרעה ממנו נקודות חשובות .  בקרות יציבות נכללות כסטנדרט רק בחלק מסויים בדגמי הנימו ,  אולם בתחום זה זכה באופן חריג  ( בגלל פערים בין הדגמים )  ב-29 אחוזים בלבד .
 קיה וונגה היא הנבחנת הצעירה ביותר בקבוצה .  היא אף מוצגת בתערוכת ז'נבה כמכונית חשמלית רעיונית וסביר שבזמן הוודע התוצאות הלא מעודדות של ארבעה כוכבים ,  שוררת מבוכה קלה בקרב בכירי היצרנית .  מדוע ?  מפני שהוונגה מחזיקה בניקוד לא שקול ומעט הפכפך ביחס לסעיפי המבחן .
  בתחום ההגנה על מבוגרים רשמה למשל רק 79 אחוזים  ( הרף הוא 85 אחוזים )  .  הקבינה לא עמדה בכל מעמסות הריסוק ויתרה מכך ,  חגורת הבטיחות נקרעה עד חצי הגובה .  אולם ,  קיה לא בזבזה זמן מאז ושלחה תיקון לכל מי שרכש וונגה בדמות חיפוי המונע את קריעת החגורה .  
בתחומים אחרים הוונגה עמדה איתן ויציב .  פגיעות מפני תאונות חזית-אחור והטחות כנגד עמוד הניבו ציונים גבוהים מאוד וניקוד מקסימלי .  ההגנה על ילדים הייתה נמוכה לקבוצה עם 66 אחוזים ;  לאחר שהמכונית רוסקה גרמו ריקושטים לראש הילד  ( בן 3 )  לפגוע בקורה C במושבים האחוריים .  במבחן העמוד הוונגה קיבל ציון מרבי ושמרה על היושבים מפני פגיעות ראש או נזקים חמורים לצלעות .  עוד לטובה ,  קיבלה הוונגה ציון על התרעה ויזואלית ברורה לניתוק כרית האוויר .  
הפגוש הקדמי קיבל ציון טוב בהגנה על הולכי-רגל  ( 64 אחוזים )  .  אולם ,  היא עדיין מתקשה למנוע פגיעות חמורות בראשי מבוגרים .  על בקרות הבטיחות קיבלה הוונגה 71 אחוזים .  בקרת היציבות  ( ESC )  היא סטנדרטית ברוב מדינות אירופה ,  אך באחד מהדגמים היא אופציונאלית מה שככל הנראה תרם להפסד הכוכב החמישי .
 
ריסוק :  הכוכב החמישי מתרחק
חמש מכוניות נבחנו במתכונת מעודכנת למבחני-הריסוק של איגוד הבטיחות Euro NCAP .  טויוטה וורסו היחידה שגרפה 5 כוכבים

