בסמר וסקויה השקיעו בסטארט אפ הישראלי דנסביטס 20-30 מיליון דולר
דנסביטס פיתחה מודם זיכרון ,  שמהווה פתרון ייחודי בעולם הטכנולוגי הגלובלי
חברת הסטארט אפ הישראלית דנסביטס  ( densbits )  השלימה בימים האחרונים סבב גיוס הון ענק בהיקף של 20-30 מיליון דולר משתי קרנות הון סיכון אמריקאיות מובילות - בסמר וסקויה .  זו האחרונה הצטרפה לחברה לאחר שסקויה השקיעה בה עוד בסבב ההשקעה הראשון .  מדובר באחד מסבב גיוס הון הגדולים שנערכו בשנים האחרונות עבור חברה המפתחת טכנולוגיה בתחום זיכרונות פלאש.דנסביטס היא אחד הסטארט אפים הייחודיים בישראל וגם בעולם כולו .  היא מפתחת טכנולוגיה ייחודית המוזילה באופן דרמטי את עלות מערכות אחסון מבוססות זיכרונות פלאש .  הפתרון שפיתחה ,  מודם זיכרון  ( flash memory modem )  הוא פתרון ייחודי בעולם הטכנולוגי הגלובלי .  בעבר היתה חברה אמריקאית בשם סטורג' ג'נטי'קס שניסתה לפתח פתרונות הדומים לאלה של דנסביטס אבל נכשלה בגיוס כסף - ונמכרה בסכום נמוך לחברת מיקרון.חברת סטארט אפ ישראלית אחרת בשם אנוביט  ( anobit )  שפרצה בשנה האחרונה לתודעה התקשורתית בזכות פיתוח באמצעות מודל מתמטי מתוחכם שיודע לומר איזה מתח חשמלי יש בכל תא זכרון .  באמצעות מודל מתמטי החברה מצליחה לשפר את הליך הקריאה והכתיבה של כל ביט בתא זכרון .  דנסביטס ואנוביט נחשבות לחברות הדור הבא של אם-סיסטמס וסייפן .  שתיהן מאוד חדשניות ופותרות את הבעיות שאופפות את עולם זיכרונות פלאש בצורה ייחודית .  כל אחת בדרכה שלה .  אנוביט באמצעות מודל אלוריתם יחודי .  דנסביטס באמצעות מודם זיכרון שמשדרג את בקרי הזיכרון הקיימים במערכות אחסון מבוססות פלאש.זיכרונות פלאש נחלקים היום לשני סוגים :  זיכרונות nand וזיכרונות nor .  זיכרונות פלאש הם השבבים שעליהם נשמר המידע הדיגיטלי .  הם קיימים במצלמות דיגיטליות ,  נגני mp3 ,  מכשירי טלפון חכמים ,  מחשבי טאבלט ועוד .  סייפן למשל פיתחה לפני שנים טכנולוגיה לייצור זיכרונות לחשמל בעלות נמוכה .  יצרניות זיכרונות הפלאש כגון מיקרון ,  הייניקס ,  טושיבה ,  סמסונג ואחרות עסוקות מדי יום במשימה הסיזיפית של הורדת עלות הייצור זיכרונות הפלאש .  זיכרונות אלו בנויים ממערך תאים בסיסי ,  כאשר כל תא הוא טרנזיסטור המסוגל לשמור אינפורמציה.אחת הדרכים להקטין עלות היא להקטין את גודל התא הבסיסי וזאת על ידי הקטנת גודל הטרנזיסטור .  טרנזיסטור קטן זול יותר ליצור ,  ומכאן הורדת עלות זיכרון הפלאש .  עוד דרך שמאפשרת להקטין את העלות היא באמצעות שימוש בטכנולוגיות שמאפשרות אחסון של יותר ביטים  ( ביט - יחידת מידע דיגיטלית בסיסית )  בתוך תא בודד.ישנן היום טכנולוגיות שמאפשרות אחסון של שלושה וארבעה ביטים לכל תא זכרון .  סנדיסק למשל יצאה בשנה האחרונה עם טכנולוגיה של ארבעה ביט לכל תא זיכרון על בסיס פיתוחים במרכז המו"פ הישראלי .  הבעיה נוצרת בייצור זיכרונות פלאש העושים שימוש בטרנזיסטורים קטנים במיוחד ,  בטכנולוגיית ייצור של 20 ננומטר או 15 ננומטר.הסיבה היא פיזיקלית .  בהליך ייצור שכזה הטרנזיסטורים הם כה זעירים ואינם מסוגלים לשמור מספר גדול דיו של אלקטרונים כך שאפילו זליגה מעטה של אלקטרונים ,  מה שקורה באופן טבעי ,  פוגעת קשות באמינות המידע המאוחסן ,  המיוצג למעשה עלי ידי מספר האלקטרונים .  לדוגמא ,  אם צרכן מעוניין לשמור קובץ mp3 ולקרוא אותו לאחר שבוע  ( כלומר לשמוע אותו )  ,  הוא ירצה לשמוע את השיר ללא הפרעות וללא תקלות .  אבל ככל שטכנולוגיית יצור שבבי זיכרונות פלאש מתקדמת ויותר ביטים מאוחסנים בכל תא זיכרון כך נוצרות יותר תקלות.אילן חן ,  אחד המייסדים והמנכ"ל של דנטביטס ,  אמר בראיון ל-themarker : " הבעיות נוצרות בהליך ייצור של 20 ננומטר ומטה ,  ואחסון של שלושה ביט לכל תא זכרון ומעלה .  האמינות שמתקבלת בזיכרונות פלאש אלה לא מספיק טובה .  זאת גם הסיבה שאפל למשל משתמשת במחשבי אייפד ואייפון בזיכרונות פלאש שמיוצרים בטכנולוגיה של 30 ננומטר ושני ביט לכל תא זכרון .  אחד השווקים הצומחים כיום הוא זיכרונות פלאש משובצים  ( embedded flash memory )  שנמצא בכל מכשירי הסלולר החכמים .  לכן הבעיה הזאת הופכת להיות אקוטית ".  בדנסביטס החליטו לפתור את הבעיה באמצעות מומחיות של מייסדי החברה מעולם התקשורת .  באמצעות פיתוח מודם זכרון - flash memory modem .  חן מנסה להסביר את הרציונל של הפיתוח  - " לפני 15 שנים הצרכנים התחברו לרשת האינטרנט באמצעות קו נחושת רגיל של בזק .  קצב העברת הנתונים עמד על 56 קילוביט לשניה .  היום אפשר להשתמש באותו קו נחושת באמצעות טכנולוגיית adsl ולהגיע למהירות של 24 מגה ביט לשנייה - פי 500 .  מה קרה ?  הרי זה אותו קו נחושת .  התשובה היא שטכנולוגיית adsl הצליחה לפתור את הבעיות הייחודיות של קו הנחושת ,  ולכן אפשר היום לשדר בקצב של פי 500 לעומת העבר .  זה עשה מהפכה ". חן אמר כי  " המודם זיכרון פלאש שפיתחנו פועל בצורה דומה .  הוא כולל מערכת עיבוד אותות  ( dsp )  ,  מערכת בקוד לתיקון שגיאות  ( ecc )  ומערכת ניהול .  להעביר מודם הזיכרון יודע לאחסן ולקרא את המידע מהפלאש בצורה אמינה .  מבחינה מתמטית ,  אין הבדל בצורת הטיפול להשגת איחסון אמין בתאי זיכרון לבין שידור אמיו על גבי ערוץ תקשורת .  זה לא באמת משנה אם שגיאה במידע נוצרה בגלל הפרעה בקו תקשורת או בטרנזיסטור המהווה את תא הזיכרון ". מודם זיכרון הפלאש של דנטביטס משתלב בבקרי הזיכרון ולא מחליף אותם .  למעשה הוא משדרג אותם .  כך יכול כל יצרן זיכרון פלאש להשתמש בבקרים סטנדרטיים קיימים ולשלב את הטכנולוגיה הישראלית .  לדוגמא ,  קינגסטון ,  יצרן מערכות אחסון מבוססות זיכרונות פלאש מוכר ,  יכול לרכוש את זיכרונות פלאש ,  לשלב את הטכנולוגיה הישראלית עם בקר זיכרון טיוואני ,  ולמתג אותם תחת השם קינגסטון ". דנסביטס נוסדה בשנת 2007 וזכתה להשקעה מסקויה כבר בתחילת הדרך .  היזמים שמאחוריה הם כמה מותיקי תעשיית השבבים הישראלית .  אילן חן המשמש כיו"ר ומנכ"ל ,  עבד באינטל ישראל והיה אחראי על פיתוח אלגוריתמי ה-wi-fi המתקדמים של אינטל .  שמואל לוי ,  סמנכ"ל פיתוח מוצרים ,  עבד גם באינטל ,  שם הכיר את חן ,  והיה אחראי על האינטגרציה של פתרונות wi-fi לפלטפורמת הסנטרינו של המחשבים הניידים .  לפני כן ,  ביצע תפקידים שונים ברפא"ל והוביל שם את תחום ה-dsp .  חנן וינגרטן ,  הצלע השלישית ,  בעל תואר ראשון ,  שני ,  ושלישי בהנדסת חשמל מהטכניון ,  שירת שנים רבות בצבא ביחידת מודיעין טכנולוגית ,  והיה יועץ לחברות סטארט אפ רבות בתחום התקשורת והאחסון .  חן מאמין שיהיה קשה ליצרניות זיכרונות הפלאש לייצר זיכרונות בטכנולוגיית 20 ננומטר ויותר מתקדמות ללא מודם זיכרון שפיתחה . " יהיה קשה מאוד להפחית בעלויות ייצור זיכרונות פלאש ועדיין להציג ביצועים גבוהים ללא הטכנולוגיה שפיתחנו ".  לדבריו ,  החברה לא מתחרה באופן ישיר באנוביט.על מכירות הוא מסרב לדבר . " אני רק יכול לומר שאנחנו משתפים פעולה באופן הדוק ביותר עם מספר יצרני זיכרונות פלאש מובילים בעולם .  סיימנו לפתח את המוצר אבל אני לא מעוניין לדבר על מכירות .  מה שאני כן יכול לומר זה שאי אפשר היה להתקדם בלי שיתוף פעולה הדוק - על היבטיו הטכניים והעסקיים השונים - ורציני עם יצרניות זיכרונות פלאש המובילות בעולם ".  על העובדה ששתי חברות סטארט אפ ישראליות ,  אנוביט  ( של אודי וינשטיין ואריאל מייזלוס )  ודנסביטס נחשבות לפורצות דרך בתחום זיכרונות פלאש בעולם כולו ,  אומר חן : " בישראל חזקים מאוד בתחום התקשורת .  אנחנו ואנוביט מנסים לפתור בידע שצברנו בתקשורת כדי להשיג שיפורים בתחום הזכרונות ".  לדבריו ,  החברה מונה כיום עשרות עובדים וצפויה לגייס בחודשים הקרובים עשרות עובדים חדשים . " אנחנו מעוניינים להגיע לכ-80 עובדים ". 

בסמר וסקויה השקיעו בסטארט אפ הישראלי דנסביטס 20-30 מיליון דולר
דנסביטס פיתחה מודם זיכרון ,  שמהווה פתרון ייחודי בעולם הטכנולוגי הגלובלי

