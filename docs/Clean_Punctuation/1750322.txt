חצי מהנהגים מדברים בנייד בנהיגה
כך מתוך סקר שערך מכון 'גאוקרטוגרפיה' עבור הרשות הלאומית לבטיחות בדרכים .  70 אחוזים משוכנעים ששימוש בנייד עם דיבורית אינו מסיח דעת
על רקע יום המחויבות הלאומי למאבק בקטל בדרכים המצוין בשעות אלה בסימן   " לא נוהגים עם הנייד ביד ,  כשאתה נוהג פשוט תנהג ",  מפרסמת הרשות הלאומית לבטיחות בדרכים סקר שיצא לבדוק את מידת השימוש באמצעים מסיחי דעת בזמן נהיגה בקרב האוכלוסיה הערבית והיהודית בישראל .  מתוך הממצאים שפורסמו ,  עולה כי מחצית מהנהגים מדברים בטלפון נייד בזמן נהיגה .  התירוץ הנפוץ ביותר הוא כי השימוש בו הוא לצורכי עבודה .  
על פי הסקר ,  רוב הנהגים מצביעים על תעסוקה מקצועית כסיבה עיקרית לשימוש בטלפון נייד .  70 אחוזים בטוחים שדיבור בנייד עם דיבורית אינו גורם לסיכון ,  לכאורה מיכוון שהחוק בישראל מתיר שימוש בדיבורית ,  ולכן אמצעי זה נתפס כאלמנט שאינו גורם לאובדן תשומת הלב בנהיגה .  יחד עם כך ,  40 אחוזים מציינים שייתמכו בחוק שיאסור שיחה בזמן נהיגה עם דיבורית .  בנוסף ,  עולה כי לפחות 70 אחוזים משתדלים לקצר את משך השיחה .  
שליחת מסרונים היא נושא בעל משקל בבטיחות הנהגים .  עולה כי הקהל הישראלי חובב ה-SMSים מקליד מסרונים בתדירות גבוהה ,  אולם נראה כי ישנו חלק גדול באוכלוסיה שמבין את הסכנות הטמונות בכך ;  כמעט כל הנהגים שהשתתפו בו מדווחים להערכתם שמסוכן לשלוח מסרונים בעת נהיגה ;  שליש מהנהגים דיווח כי בפעם האחרונה שקיבלו SMS ,  המתינו לעצירה בטוחה כדי לקרוא אותו  ( רמזור ,  חניה )  .  גם בתחום הניווט ישנן סכנות :  28 אחוזים מזינים נתונים למערכת בזמן נהיגה .  מחקרים הוכיחו בעבר כי שימוש בנווטן אמנם מסייע ולעתים מפחית את הסיכון ,  אך קורה כי הנהגים מאבדים את כושר הריכוז בעת קריאת האינפורמציה .
 
חצי מהנהגים מדברים בנייד בנהיגה
כך מתוך סקר שערך מכון 'גאוקרטוגרפיה' עבור הרשות הלאומית לבטיחות בדרכים .  70 אחוזים משוכנעים ששימוש בנייד עם דיבורית אינו מסיח דעת

