ספרד :  ולנסיה גברה על חטאפה 1:2
הלוס צ'ה התבססו במקום השלישי בזכות צמד של דויד וייה שעלה לראש טבלת המבקיעים עם 17 כיבושים .  מאנו צימק
ולנסיה גברה הערב 1:2 על חטאפה במשחק יום שני בערב שנעל את המחזור ה-23 בלה ליגה .  המשחק היה אגרסיבי וחם במהלכו נשלפו 10 כרטיסים צהובים ואדום אחד .  אלחנדרו דומינגז פתח לראשונה בהרכב הלוס צ'ה מאז הגיע מרובין קאזאן ובדקה ה-39 בישל את השער הראשון לדויד וייה .  השער השני נכבש בדקה ה-52 ושוב היה זה וייה שהפעם הקפיץ מחוץ לרחבה מעל השוער ג'ורדי קודינה ,  לאחר בישול של דויד סילבה .  הצמד העלה את מאזנו של וייה ל-17 שערים והוא חלף על פני לאו מסי בטבלת הפיצ'יצ'י .  
ולנסיה נותרה ב-10 שחקנים לאחר שהמגן השמאלי אלכסיס הורחק בדקה ה-61 במפגש עם קבוצתו לשעבר .  טעות חמורה בהגנת ולנסיה אפשרה לחטאפה לכבוש את השוויון .  מרצ'נה הרחיק רע ,  חואן אלבין נכנס לרחבה באין מפריע וסידר שער קל למאנו רבע שעה לסיום ,  אך חטאפה לא הצליחה להשיג את השוויון בזמן שנותר הרבה בגלל החמצה איומה של המחליף קאפה שבע דקות לסיום .  ולנסיה החזירה לעצמה את פער ארבע הנקודות מסביליה והתבססה במקום השלישי .  האורחים ממדריד נותרו במקום השמיני וימשיכו להאבק על הכרטיס לליגה האירופית .
 
ספרד :  ולנסיה גברה על חטאפה 1:2
הלוס צ'ה התבססו במקום השלישי בזכות צמד של דויד וייה שעלה לראש טבלת המבקיעים עם 17 כיבושים .  מאנו צימק

