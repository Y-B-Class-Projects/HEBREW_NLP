ליגה א' :  מכבי אום אל פאחם עדיין מושלמת 
הקבוצה של טל בניה גברה 2:3 על אחי עכו .  בדרום :  נתיבות בראש אחרי 0:1 על עמישב .  רק 1:1 לקביליו יפו בכפר יונה 
מכבי קביליו יפו מנצחת שני משחקים ואז נעצרת במשחק צמרת .  זה מה שקרה לקבוצה גם היום  ( שישי )  כשהיא סיימה ב-1:1 את משחקה עם עירוני כפר יונה מהמקום השלישי .  אחרי מחצית מאופסת העלה חן מלכה את יפו ליתרון בדקה ה-50 ,  אבל הבלם אבי פרנקו איזן בחלוף 15 דקות עבור כפר יונה והוריד את יפו למקום השני .
 מי שניצלה את התוצאה הזו כדי לעלות לפסגה היא עירוני נתיבות ,  שכמו יפו נמצאת עם 14 נקודות  ( ארבעה ניצחונות ,  שתי תוצאות תיקו )  ,  אך עם הפרש שערים טוב יותר .  הקבוצה של סתיו אלימלך התארח אצל עמישב פתח תקוה ולמרות משחק חלש ניצחה 0:1 משער של אורן פחימה בדקה ה-63 .
 במקום הרביעי ניצבת השקמה רמת חן ,  שניצחה 1:3 בחוץ את הפועל כפר שלם ושמרה על מאזן נקי מהפסדים .  נוי ויצמן הבקיע צמד לזכות השקמה  ( 32 ו-65 )  וארז ללוז הוסיף את השלישי חמש דקות לסיום .  דודי ליברמן הוותיק השווה זמנית  ( 52 )  .  מכבי קרית מלאכי התקדמה למקום החמישי בזכות 0:1 ביתי על הפועל מרמורק החלשה .  חנן אלקיים הכריע את ההתמודדות בדקה ה-69 .  
הפועל ירושלים חזרה למסלול הניצחונות עם 0:4 קל על נועלת הטבלה מכבי קרית גת ,  שנותרה היחידה בליגה ללא ניצחון .  אדם מזרחי כיכב עם שלושער  ( 34 ,  55 ו-82 )  ויקי ויצמן השלים  ( 70 )  .  בני אילת רשמה תיקו ביתי שלישי העונה בתוצאה של 1:1 ,  הפעם מול מכבי יבנה .  אורי קרגולה העלה את היבנאים ליתרון  ( 30 )  ,  אבל עידן אליהו השווה מהנקודה הלבנה  ( 57 )  .
 צפרירים חולון רשמה ניצחון בכורה העונה ,  כשהביסה 0:3 את הפועל נחלת יהודה וחלפה על פניה בטבלה .  משה סולימנוב  ( 15 )  ,  עופר סהר  ( 72 )  ושער עצמי לקראת הסיום עשו את העבודה עבור צפרירים .  להפועל ערד הספיק שער של אלירן גבאי  ( 45 )  כדי לנצח 0:1 את שמשון טייבה .
 הקבוצה היחידה בליגה א' שעדיין מציגה מאזן מושלם היא מכבי אום אל פאחם .  הקבוצה של טל בניה עבדה קשה בדרך לניצחון השישי ,  2:3 בחוץ על אחי עכו .  אילן טל  ( 14 )  ואופיר חלוואני  ( 22 )  קבעו 0:2 מהיר למוליכה והעניינים נראו טוב עוד יותר כשמנעי דגים המקומי הורחק בדקה ה-36 .  אלא שדווקא ב-10 שחקנים עכו איזנה משער עצמי של גיא צרפתי  ( 51 )  ופנדל של מושיקו חלפון  ( 59 )  .  המילה האחרונה הייתה של חלוואני הוותיק שניצח את המשחק כעבור שתי דקות .  
אסי גלבוע ,  שגברה 0:2 על מכבי צור שלום שמרה על המקום השני .  יניב דרעי הבקיע צמד עבור אסי גלבוע בדקות 82 ו-90 ,  ובשבוע הבא קבוצתו תתארח אצל מכבי אום אל פאחם למפגש פסגה .  גם הפועל עפולה שמרה על מקומה בצמרת הגבוהה אחרי 0:5 קליל על הפועל כפר קנא מהתחתית .  רונן שוורצמן  ( 6 )  ,  יובל שוואט  ( 9 )  ,  ליאור בן הרוש  ( 61 )  ,  מתן נחמני  ( 85 )  ויותם מלול  ( 90 )  השאירו את האורחת עם נקודה אחת אחרי שישה משחקים .  
מ.ס .  אום אל פאחם עלתה למקום הרביעי עם 0:1 קטן וחשוב על מ.ס .  כרמיאל צפת שהקדימה אותה בטבלה ערב המחזור .  דאוד עליסאת כבש את השער המכריע בדקה ה-60 .  המשחק בין הפועל כפר קנא לעירוני קרית אתא הסתיים ב-1:1 .  בכרי בכרי העלה את המארחת ליתרון כבר אחרי שתי דקות ,  אבל ניר אברג'יל איזן עבור קרית אתא בדקה ה-80 .
 הפועל חדרה השיגה ניצחון שלישי העונה כשהביסה 2:5 בחוץ את רמות מנשה מגידו האומללה ,  שהפסידה את כל ששת משחקיה מתחילת העונה .  נמרוד בר צור עוד העלה את המארחת ליתרון  ( 10 )  ,  אבל סבי שאולוב  ( 20 )  ,  ברק קודיש  ( 23 )  ,  שימי פרץ  ( 44 )  וזיו אוסון  ( 52 בפנדל )  ביצעו מהפך .  שגיא חייט עוד צימק ל-4:2 ,  אבל המילה האחרונה הייתה של עמיר רוזנבאום ,  שכבש שער אדיר מ-40 מטרים בדקה ה-85 .
 משחקים נוספים :  
עירוני טבריה - הפועל דליית אל כרמל 0:0 
מכבי כפר קרע - מכבי טמרה 1:1 לכפר קרע :  דיא אבו רימי  ( 35 )  .  לטמרה :  אניס אבו רומי  ( 45 ) 

ליגה א' :  מכבי אום אל פאחם עדיין מושלמת 
הקבוצה של טל בניה גברה 2:3 על אחי עכו .  בדרום :  נתיבות בראש אחרי 0:1 על עמישב .  רק 1:1 לקביליו יפו בכפר יונה 

