בנו של פרנק זאפה מגיע להופעה בישראל
דוויזל זאפה ,  הבן של פרנק זאפה ומוזיקאי מוביל בפני עצמו ,  יגיע לראשונה לישראל ב-14 ביולי למופע המורכב משירי אביו בביצועו .  מחירי הכרטיסים ינועו בין 200 ל-400 שקלים
ההרכב של בנו של פרנק זאפה מגיע לישראל .  דוויזל זאפה,בנו של המוזיקאי פורץ הדרך ומוזיקאי מוביל בפני עצמו ,  יופיע לראשונה בישראל ב-14 ביולי בהאנגר 11 .  זאפה הבן מבצע בהופעותיו את שיריו של אביו שמת בשנת 1993 .  
תחילתו של דוויזל והרכב שירי אביו היתה לפני ארבעה שנים ,  אז החליט דוויזל להסתגר באולפנים וללמוד לנגן בצורה מדויקת את הקטעים של אביו .  דוויזל וההרכב החלו להופיע עם רפרטואר המכיל יצירות ושירים מכל התקופות של זאפה האב - החל משנות השישים ועד לסוף דרכו בשנות התשעים המוקדמות .  בהפקת המופע מדגישים כי לא מדובר במופע קאברים ,  אלא במופע מיוחד ומושקע ,  אשר מבוצע על ידי בנו על פי הוראות שהשאיר זאפה לפני מותו .  
מאחורי הבאתו של דוויזל זאפה עומדים  " Triple Function ",  שהביאו לארץ בין היתר את זירו 7 ,  ואנשי  " האוזן השלישית "  האחראים על הבאתו לארץ של מייק פאטון .  מכירת הכרטיסים תחל לאחר חג הפסח כאשר המחירים ינועו בין 200 ל-400 שקלים .
 
בנו של פרנק זאפה מגיע להופעה בישראל
דוויזל זאפה ,  הבן של פרנק זאפה ומוזיקאי מוביל בפני עצמו ,  יגיע לראשונה לישראל ב-14 ביולי למופע המורכב משירי אביו בביצועו .  מחירי הכרטיסים ינועו בין 200 ל-400 שקלים

