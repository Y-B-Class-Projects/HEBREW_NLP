צרפת שוקעת בחובות :  החוב הלאומי זינק לשיא של 75.8% מהתמ"ג ;  הגירעון התקציבי צפוי להגיע לשיא 8.2%
סוכנות פיץ' הזהירה כי על צרפת לרסן את הגירעון התקציבי אם ברצונה לשמור על דירוג האשראי המושלם
החוב הלאומי של צרפת זינק ברבעון השלישי של 2009 לשיא של 75.8% מהתמ"ג ,  בעקבות הצעדים בהם נקטה הממשלה כדי לעודד את הצמיחה הכלכלית - כך הודיעה היום סוכנות הסטטיסטיקה הממשלתית של המדינה ,  אינסי ,  שבוע לאחר שסוכנות הדירוג פיץ' הזהירה את צרפת כי עליה לרסן את הגירעון התקציבי אם ברצונה לשמור על דירוג האשראי המושלם שלה  ( aaa ) .החוב הלאומי של צרפת עלה ב-29.4 מיליארד יורו ל-1.46 טריליון יורו  ( 2.1 טריליון דולר )  ברבעון השלישי ,  75.8% מהתמ"ג - רמתו הגבוהה אי פעם .  אינסי העריכה כי החוב הלאומי המשיך לעלות גם בהמשך השנה והסתכם ב-77.9% מהתמ"ג ברבעון הרביעי של 2009 ,  בעקבות התמריצים הכלכליים אותם יזמה הממשלה כדי לבלום את המשבר הכלכלי ,  וכי הוא יעלה ל-84% מהתמ"ג ב-2010.הגירעון התקציבי של צרפת צפוי גם הוא לעלות לרמת שיא של 8.2% עד סוף השנה ,  מעל מקסימום של 3% המותר למדינות האיחוד האירופי ,  ולהסתכם ב-8.5% ב-2010 ,  לאחר שממשלת צרפת הוציאה יותר מ-33 מיליארד יורו על תמריצים כלכליים לעידוד הצמיחה .  ברבעון השלישי של 2009 צמחה כלכלת צרפת ב-0.3% ,  לאחר עלייה של 0.3% בתמ"ג ברבעון השני .  בשנת 2009 כולה צפוי התמ"ג הצרפתי לסגת ב-2.2%.בשבוע שעבר הזהירה סוכנות הדירוג פיץ' את ממשלותיהן של כל הכלכלות הגדולות באיחוד האירופי ,  בהן צרפת ,  בריטניה וספרד ,  כי עליהן לרסן את גירעונותיהן התקציביים אם ברצונן להימנע מהורדת דירוג האשראי שלהן .  נשיא צרפת ,  ניקולא סרקוזי ,  צפוי לכנס בחודש הבא ועידה מיוחדת שתעסוק בצעדים להפחתת החוב הלאומי והגירעון ,  לאחר שצרפת התחייבה כי תצמצם את הגירעון ל-3% עד 2013 .
 
צרפת שוקעת בחובות :  החוב הלאומי זינק לשיא של 75.8% מהתמ"ג ;  הגירעון התקציבי צפוי להגיע לשיא 8.2%
סוכנות פיץ' הזהירה כי על צרפת לרסן את הגירעון התקציבי אם ברצונה לשמור על דירוג האשראי המושלם

