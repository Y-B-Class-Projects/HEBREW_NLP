עוסמאן לא התאמן ,  בוקולי שוב תורגל בהרכב
המגן-קשר של מכבי חיפה עשוי להישאר מחוץ לסגל נגד אשדוד ,  קולמה שוב בהרכב השני .  מסיללה לא זומן לנבחרת דרא"פ
המגן-קשר עלי עוסמאן עשוי שלא להיכלל בסגל למשחק ביום ראשון מול מ.ס אשדוד  ( 20:00 ,  שידור ישיר בערוץ 1 )  לאחר שהיום  ( שישי )  הוא לא הצליח להתאמן .  כזכור ,  עוסמאן נטש את האימון ביום שלישי לאחר שמתח את שריר הירך האחורי .  גם היום תורגל פיטר מסיללה בעמדת המגן השמאלי .  ג'ון קולמה התאמן אך גוסטבו בוקולי אמור לפתוח לצד בירם כיאל .  היום קולמה קיבל את גופיית ההרכב השני .
 כזכור ,  באימון אתמול ערך אלישע לוי שינוי אחד לעומת ההרכב שבו פתח בהפסד למכבי נתניה .  כאשר מסיללה חזר לעמדת המגן השמאלי במקום עוסמאן הפצוע שערך אימון קל ואילו קולמה שערך אימון מלא לא תורגל בהרכב .  לצד בירם כיאל תורגל ,  בדומה למשחק בנתניה ,  בוקולי .  קטן ,  רפאלוב ,  דבלאשווילי וארבייטמן השלימו את ההתקפה .  קטן זכה למנוחה באימון הבוקר של יום שישי ,  אבל זה לא אמור לשנות את תמונת ההרכב .  
בחיפה הביעו אתמול סיפוק מכך שהמגן פיטר מסיללה לא זומן למשחק הידידות של דרום אפריקה מול נמיביה ברביעי הבא .  כזכור ,  עוזר המאמן ג'אירו ליל אמר : " מסיללה סובל מפציעה בירך שעלולה להיות חמורה .  אין לנו כיסוי מתאים בעמדת המגן השמאלי ",  זאת לאחר שהזמין במקומו את מגן הנזה רוסטוק ,  ברדלי קארנל  ( 32 )  ,  שלא שיחק בנבחרת שנה וחצי . " יש על פיטר יותר מדי עומס ",  אמרו אמש . " עדיף שהוא ינוח קצת .  הוא משחק כבר שנה עם עומסים גדולים ועם פציעה ולמרות זאת מפגין יכולת גבוהה .  עדיף לא לסכן אותו ".  החלוץ שלומי ארבייטמן נראה מחויך באימון ,  כנראה על רקע זימונו המחודש לנבחרת .  לחבריו הוא אמר : " שמח שאוחנה מאמן ,  יש לנו הערכה הדדית ". 
אייל גולסה יעבור אמנם בדיקת MRI ,  אך לא יחזור למגרשים בחודש הקרוב .  במועדון החליטו שלא לסכן את השחקן שעשוי להחמיר את הפציעה אם יחזור לפני סיום תכנית העבודה שלו .  ביום ראשון ייפגש סוכנו של השחקן ,  דדה חדד ,  עם הנהלת הקבוצה במטרה לחתום על חוזה ל-4.5 שנים ,  לאחר שהשחקן כבר סיכם עקרונית את תנאיו .  בשיחה צפוי לעלות נושא סעיף היציאה לחו"ל .  מוחמד גדיר ,  שחזר אתמול להתאמן עם הקבוצה ,  יפתח על הספסל ונראה כי המגמה של אלישע לוי מאז השער שכבש בטדי ,  היא להכניס אותו כמחליף במחצית .
 
עוסמאן לא התאמן ,  בוקולי שוב תורגל בהרכב
המגן-קשר של מכבי חיפה עשוי להישאר מחוץ לסגל נגד אשדוד ,  קולמה שוב בהרכב השני .  מסיללה לא זומן לנבחרת דרא"פ

