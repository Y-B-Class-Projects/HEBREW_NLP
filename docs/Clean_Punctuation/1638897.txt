בעקבות התגברות הביקוש לאשלג :  מגדל מעלה המלצה לכיל מ"מכירה "  ל"החזק "  עם מחיר יעד של 48 שקל
במגדל מציינים כי המניה עדיין אינה זולה למרות ירידה של כ-12% בשלושה שבועות
מגדל שוקי הון מעלים את המלצתם ליצרנית הדשנים מ"מכירה "  ל"החזק "  ומעדכנים את מחיר היעד למניה ל-48 שקל .  העלאת מחיר היעד נובעת מהירידה ברמת הסיכון וכן מהצפי להתחזקות משמעותית בתחום הברום הצפוי לקבל רוח גבית מהמבנה הדואופולי המתגבש בימים אלו הלכה למעשה.עם זאת ,  מדגישים במגדל כי המניה עדיין אינה זולה ומעריכים כי הקונצנזוס לשנת 2010 אינו משקף את ירידות המחירים באשלג כמו גם את נתחי השוק הריאלים של כיל ועל כן צפוי לעבור הנמכה משמעותית כלפי מטה.אמיר אדר ,  אנליסט ממגדל שוקי הון ,  מציין הבוקר כי  " שוק האשלג עדיין לא סיים את תהליך התייצבותו כאשר דוגמא טובה לכך ניתן למצוא בשיחת הוועידה של פוטאש אשר חידדה את הפערים שנוצרו בין היצרניות השונות .  דווקא בתקופה זו ניתן לציין לחיוב את התנהלותה הפרגמטית של כיל - סגירת החוזה בהודו בטרם ניתנה הסכמת התאגידים הגדולים למחיר ,  ההסכמה להפחתת מחיר בברזיל בעונה הקטנה בכדי לעודד ביקושים ולאחרונה עקיפת היבואניות הסיניות וחתימה לראשונה באופן ישיר עם המפיצות בסין ". במגדל סבורים כי ההסכמה על חוזה חדש תסיים את מעגל הפחתות המחירים ותספק קרקע יציבה להמשך הדרך .  להערכתם ,  כל עוד לא נחתם החוזה החדש עם ההודים הרי שכל ניסיון להעריך את מחירו של האשלג לטווח הארוך נדון לכישלון .  על כן ,  בוחרים לקחת בתור סף השוואה את טווח המחירים הנוכחי כלומר 350 עד 400 דולר לטון ומעריכים מחיר של 400 דולר לטון בשנה המייצגת .
 
בעקבות התגברות הביקוש לאשלג :  מגדל מעלה המלצה לכיל מ"מכירה "  ל"החזק "  עם מחיר יעד של 48 שקל
במגדל מציינים כי המניה עדיין אינה זולה למרות ירידה של כ-12% בשלושה שבועות

