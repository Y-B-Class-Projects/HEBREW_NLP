לוחמי השייטת השתלטו על ספינת פעילי השמאל 
" המשט היהודי "  נבלם :  לוחמי שייטת 13 השתלטו על ספינת פעילי השמאל היהודים שתכננו להגיע לעזה ,  והובילו את הספינה לנמל אשדוד .  הכוחות עלו לספינה ללא התנגדות מצד הפעילים
 ( צילום :  דו"צ ורויטרס ,  עריכה :  גדי וינסטוק ,  קריינות :  אביב אברמוביץ' ) 
כוחות שייטת 13 השתלטו הבוקר  ( שלישי )  על ספינת פעילי השמאל היהודים שעשתה את דרכה לעזה ,  והובילו אותה לנמל אשדוד .  מצה"ל נמסר ,  כי לא הופעלה אלימות מצד הנוסעים או מצד אנשי השייטת וכי ההשתלטות עברה בשקט .
 על סיפון הספינה עשרה פעילי שמאל ,  בהם חמישה בעלי אזרחות ישראלית .  עם הישראלים נמנים טייס חיל האוויר יונתן שפירא ,  האב השכול רמי אלחנן וניצול השואה ראובן מוסקוביץ' .  חמשת הישראלים יילקחו לחקירה עם הגעתם לנמל אשדוד .  שאר הפעילים הזרים יגורשו מישראל בימים הקרובים .
 מארגני השייט לעזה בלונדון גינו את תגובת הצבא ואמרו כי האוניה וגורלה מסמלים את הסיכויים לשלום באזור . " האופן שבו נהגו כלפיה רשויות ישראליות מראות כי אין בכוונתם להגיע לשלום ".  ריצ'רד קופר מארגון יהודים למען הצדק קרא לתמיכה בינלאומית באוניה ובמסר שלה ,  נגד המצור על עזה והכיבוש .
 עמותת רופאים לזכויות אדם הודיעה כי תדרוש לאפשר לרופא מטעמה לבקר את הנוסעים בהקדם ,  וזאת בעקבות מידע שהגיע מהמארגנים לפיו אחד הנוסעים סובל מבעיות בריאות וזקוק לטיפול רפואי סדיר .  עו"ד סמדר בן נתן המייצגת את הנוסעים יצרה קשר עם הפצ"ר אלוף אביחי מנדלבליט ודרשה להיפגש עם מרשיה באופן מיידי .
 בתוך כך ,  הודיעו חבריהם ובני משפחותיהם של הפעילים כי הם מתכננים קבלת פנים לפעילי הספינה .  פעילי שמאל שנמצאים בארץ ובני משפחותיהם של הפעילים שנמצאים על הספינה ,  החלו להתאסף בשעות האחרונות בכניסה לנמל אשדוד במטרה לקיים שם את קבלת הפנים .
 גורמים צבאיים אמרו אתמול ,  כי  " העובדה שמדובר בסך הכל ביאכטה מוכיחה כי אין עליה שום ציוד הומניטרי וכי מדובר בפרובוקציה לשמה ,  אבל גם אם יש עליה קופסת אקמול ,  נעביר אותה לרצועה .  הספינה תגיע לאשדוד .  אנו מקווים שלא יהיה צורך בהפעלת כוח ".  
עדכון ראשון - 10:42

לוחמי השייטת השתלטו על ספינת פעילי השמאל 
" המשט היהודי "  נבלם :  לוחמי שייטת 13 השתלטו על ספינת פעילי השמאל היהודים שתכננו להגיע לעזה ,  והובילו את הספינה לנמל אשדוד .  הכוחות עלו לספינה ללא התנגדות מצד הפעילים

