 " אווטאר "  עקף את  " טיטאניק "  גם בארצות הברית
לאחר שכבר הפך לסרט המכניס ביותר בעולם ,  שבר סרטו של ג'יימס קמרון עוד שיא והפך לסרט המכניס ביותר בארה"ב בכל הזמנים עם 601.2 מיליון דולר בקופות .  סרט ההמשך כבר בדרך
כבר כצפוי , " אווטאר "  עקף את סרטו הקודם של הבמאי ג'יימס קמרון  " טיטאניק "  והפך לסרט בעל ההכנסות הגבוהות ביותר בארצות הברית אי פעם .  זאת ,  לאחר שהפך לסרט הקופתי ביותר בכל הזמנים בזכות הכנסות עתק מסביב לעולם .  ההוליווד ריפורטר פרסם היום  ( רביעי )  כי הסרט הכניס בסך הכל 601.2 מיליון דולר בארצות הברית בלבד ובכך עקף ,  כאמור ,  את  " טיטאניק "  שהכניס 600.7 מיליון דולר .  
זהו השיא השני ששובר  " אווטאר "  השבוע ,  לאחר שבתחליתו קבע תקדים והפך לסרט הראשון המכניס 2 מיליארד דולר מהקרנות ברחבי העולם .  אתמול גם חגג הסרט תשע מועמדויות לאוסקר ,  ביניהן לפרס הסרט הטוב ביותר ופרס הבמאי הטוב ביותר .  
בעוד העולם ממשיך לעכל את ההצלחה הפנומנלית של הסרט ,  מתרבים הדיווחים על סרט המשך ל"אווטאר ".  רופרט מרדוק ,  הבעלים של חברת האחזקות .News Corp ,  המחזיקה באולפני פוקס ,  אמר כי החלו שיחות ראשוניות עם קמרון לגבי סרט המשך וכי הבמאי כבר החל לגבש רעיונות לעלילת הסרט .  בנוסף ,  מרדוק רמז כי גרסת ה-DVD של הסרט תצא עד חודש יוני .

" אווטאר "  עקף את  " טיטאניק "  גם בארצות הברית
לאחר שכבר הפך לסרט המכניס ביותר בעולם ,  שבר סרטו של ג'יימס קמרון עוד שיא והפך לסרט המכניס ביותר בארה"ב בכל הזמנים עם 601.2 מיליון דולר בקופות .  סרט ההמשך כבר בדרך

