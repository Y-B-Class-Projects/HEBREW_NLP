גשר הזהב 
סיפור מהחיים
 >  >  מי היה מאמין שקרקע חקלאית יכולה להתגלות כמכרה זהב .  זה המקרה של תושבת פתח תקוה אשר קיבלה פיצוי בסכום של 3.47 מיליון שקל לאחר שהעירייה הציבה את אחת מרגלי גשר קאלטרווה בקרקע שלה .  בפיצוי המיוחל זכתה סיגלית סעתי-הבר ,  לאחר עשר שנות מאבק מול העירייה .  הפרשה התחילה כאשר עיריית פתח תקוה יזמה את הקמת גשר קלטראווה בכניסה לעיר מול המרכז הרפואי רבין .  אחד מבסיסי הגשר תוכנן להיבנות על קרקע חקלאית בשטח של 760 מ"ר בבעלות סעתי-הבר ,  ולכן פנתה אליה העירייה בהצעה לרכוש את המקרקעין .  בהסכם שחתמה העירייה עם סעתי-הבר ב-2002 הוסכם כי העירייה תרכשו ממנה את הקרקע בסכום שלא יפחת מ-695 אלף שקל .  עורך הדין משה קמר שייצג את בעלת הקרקע סבר שאפשר להשיג סכום גבוה יותר ,  ולכן בהסכמת הצדדים מונה שמאי המקרקעין ,  ירמיהו אלוני ,  כדי לקבוע את הסכום המדויק .  ב-2003 הגיש אלוני את חוות דעתו שהפתיעה את העירייה - הוא העריך את ערך הקרקע ב-776 אלף דולר  ( כ-3.6 מיליון שקל )  - פי ארבעה מהסכום שאותו ביקשה העירייה לשלם .  העירייה התנגדה להערכה המופרזת לדעתה ,  והגישה ערעור לבית המשפט המחוזי בתל אביב נגד ההערכה של אלוני .  הטענה העיקרית של העירייה היתה שאלוני היה נגוע בניגוד אינטרסים כשקבע את ההערכה שלו .  בית המשפט קיבלת את הטענה וביטל את חוות הדעת השמאית .  מכאן המשיכה הסאגה לבית המשפט העליון ,  שכן סעתי-הבר עירערה על ההחלטה של בית המשפט המחוזי באמצעות עו"ד קמר .  בינואר 2007 החליט בית המשפט העליון להחזיר את התיק לדיון בבית המשפט המחוזי ,  אלא שהשמאי אלוני הלך בינתיים לעולמו ,  ולכן החליט המחוזי למנות שמאי מכריע חדש - עו"ד עדינה גרינברג ממשרד גרינברג אולפינר .  במאי 2009 הגישה גרינברג את חוות דעתה ,  ובה העריכה את גובה הפיצוי בכ-673 אלף דולר .  לפני כשבועיים פסק בית המשפט פיצוי גבוה יותר של 747 אלף דולר ,  כ-3.47 מיליון שקל  ( לפי שער הדולר במועד חתימת החוזה בין העירייה לסעתי-הבר ,  בדצמבר 2002 )  .
 
גשר הזהב 
סיפור מהחיים

