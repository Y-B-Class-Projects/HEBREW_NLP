אחיו של במאי  " עג'מי "  שוחררו ממעצר
שני אחיו של סכנדר קובטי ,  ג'ירייס וטוני ,  שוחררו ממעצר לאחר שנעצרו בשל הפרעה לשוטרים שביקשו לעצור קבוצה של ילדים שנחשדו בסחר בסמים .  לשניים אין עבר פלילי
ג'ירייס וטוני קובטי ,  אחיו של במאי הסרט  " עג'מי "  שנעצרו אמש בחשד שהפריעו לשוטרים במילוי תפקידם ,  שוחררו הבוקר  ( ראשון )  ממעצר .  פרקליטם של השניים ,  עו"ד גיורא זילברשטיין אמר כי לשניים אין עבר פלילי ושהמעצר  " משקף את המציאות ביפו ".  השניים נעצרו לאחר שניסו למנוע משוטרים לעצור קבוצה של ילדים שנחשדו בהחבאת סם .
 אחד האחים ,  טוני ,  גילם ב"עג'מי "  סוחר סמים ובסצנות שבהן הוא משתתף נראה מתמודד מול כוחות המשטרה בשכונה היפואית .  אמש ,  כך נראה ,  הפך הסרט למציאות בעת מעצרו .  בשעות אחר הצהרים הגיעו שוטרי מרחב יפתח לשכונת עג'מי בה מתגורר קובטי ופנו לעצור מספר ילדים בחשד שאלה קוברים באדמה חומר החשוד כסם .  למקום הגיעו קובטי יחד עם אחיו וניסה כאמור למנוע את מעצר הילדים .
 עו"ד זילברשטיין אמר כי  " השוטרים ביקשו לעכב מספר מילדי השכונה בגילאי 10-11 שבכלל ביקשו לקבור את כלבם שמת באדמה .  השוטרים ,  ככל הנראה ,  הפעילו כוח על הילדים וביקשו לעצור אותם ,  אז הבחין טוני במתרחש ופנה לכוח המשטרה בבקשה שיפסיקו את התנהגותם .  בשלב זה תקפו השוטרים את טוני ואחיו ג'ירייס ,  ריססו עליהם גז מדמיע ובכוונתנו לפנות על כך בתלונה למח"ש ". 
עדכון ראשון - 22:02

אחיו של במאי  " עג'מי "  שוחררו ממעצר
שני אחיו של סכנדר קובטי ,  ג'ירייס וטוני ,  שוחררו ממעצר לאחר שנעצרו בשל הפרעה לשוטרים שביקשו לעצור קבוצה של ילדים שנחשדו בסחר בסמים .  לשניים אין עבר פלילי

