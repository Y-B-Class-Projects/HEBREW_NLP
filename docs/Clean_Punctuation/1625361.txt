ועדרת פני זקן 
ל"טיפוס שלילי "  נשבר סופית מכל מה שקשור בברט פארב - הילדותיות ,  הצומי והזיפים המעצבנים על הפנים .  זמן לסגור חשבון
פעם בשלושה-ארבעה חודשים כזה ,  כמו שעון שוויצרי ,  הילד שלנו מחליט שנמאס לו לישון לבד ובמשך מספר ימים הוא לא מוכן שנעזוב אותו כשהוא עולה למיטה ואנחנו נאלצים לבלות איתו שעות ארוכות עד שהוא נרדם .  באיזהשהו שלב כמובן שנשבר לנו ,  ואז אנחנו מחליטים לעשות לו סדרת חינוך שבסופה הוא מגיע למסקנה שאולי עדיף ללכת לישון מאשר לבכות במיטה במשך שעתיים ,  אבל בינתיים הוא עושה לנו טרור שהורג לנו את הלילות וגורם ,  בין השאר ,  לזה שכתבות נשלחות באיחור .
 בדיוק כמו הילד שלנו ,  אם כי לא באותה תדירות ,  גם בליגה של הגדולים יש מישהו שדורש את מנת תשומת הלב שלו ,  ואם הוא לא מקבל אותה אז הוא דואג להרעיש עולמות .  כן ,  אתם יודעים על מי אני מדבר .  ההבדל היחיד בינו לבין הילד שלנו הוא שברט פארב הוא זה שמעביר את סדרת החינוך למאמן/מנהל/קהל אוהדים שלו .  אה ,  עוד הבדל הוא שכנראה הילד בן השנתיים שלנו יותר בוגר מפארב .
  אז אחרי הריב התורן בין פארב למאמן שלו על מידת תשומת הלב שפארב מקבל ,  הגיע הזמן פשוט להודות ,  בריש גלי ,  באמת הפשוטה .  אני לא סובל את ברט פארב .  לא סובל אותו .  במשך כל השנה החזקתי את זה בבטן ,  סבלתי בשקט את ההצלחה של מינסוטה ,  את ההתלקקות היותר גרועה מתמיד של התקשורת ואת הקמפיינים המופרכים ל-MVP  ( מופרכים ,  כי מי שלא מצביע למאנינג גם למקום ראשון ,  גם לשני וגם לשלישי צריך לבדוק אם הוא ראוי לתואר עיתונאי ספורט )  .  אבל עד כאן .  אני לעולם לא אתווכח על הגדולה של פארב כק"ב ,  זה מעבר לכל דיון ,  אבל את האיש עצמו אני כבר פשוט לא מסוגל לראות .  אני לא סובל את האגו המנופח של הילד בן השלוש שלו שרוצה תשומת לב בלתי נפסקת מהתקשורת .  לא סובל את מה שהוא עשה לאוהדים של גרין ביי שצריכים לראות אותו משחק במדים של הקבוצה השנואה עליהם .  לא סובל את הזיפים שלו ,  שאותם הוא דואג לקצוץ בדיוק לאורך שייראה כאילו הוא לא התאמץ להתגלח היום .  לא סובל את זה שהוא ממשיך לשחק לתוך גיל 40 ,  לאו דווקא כי הוא טוב  ( והוא טוב ,  הבן  ..  .)  אלא בשביל שלפייטון יהיה יותר קשה לשבור את השיאים שלו בעתיד  ( וכמובן ,  כי הוא לא יכול בלי אור הזרקורים )  .  לצערי ,  אין לי את אדריאן פיטרסון בפנטזי ,  כי אז גם יכולתי לא לסבול אותו כי הוא לוקח לו נשיאות .  זהו ,  הוצאתי את זה מהמערכת .  מה שיקרה עכשיו זה די ברור ,  נכון ?  
מזל טוב לפארב ולווייקינגס על טבעת הסופרבול הקרובה שלהם .
 זה ,  כמובן ,  לא היה הדבר היחיד ששיגע אותי במחזור האחרון .  האמת ,  זה היה שבוע די משוגע ובסופו אנחנו מוצאים את עצמנו עם איזה עשר קבוצות עדיין במירוץ לפלייאוף ב-AFC ואם אתה לא אוהד של אחת הקבוצות ,  אתה בטח מתפלל לניצחונות של פיטסבורג על בולטימור ופילדלפיה על דנבר כדי לקבל מחזור אחרון משוגע לחלוטין  ( אם זה יקרה ,  דרך אגב ,  אתם כמובן יכולים לרשום כבר מעכשיו את התלונה שלי לשבוע הבא למה לעזאזל הם משחקים בזמנים שונים ?  !  )  .  אבל במחזור הזה קיבלנו הדגמה לא רק לכמה קבוצות מסוימות בליגה נראות רע אלא גם לתופעה שלטעמי הופכת למחלה  חוסר היכולת לתקל כמו שצריך .
 מי שראה את המשחק בין קרוליינה למינסוטה ,  יכול היה לראות את אדריאן פיטרסון נכנס לאנדזון אחרי ששני מגנים כבר ממש תפסו אותו ,  אבל אף אחד מהם לא בא עם טכניקה נכונה וזה הספיק לפיטרסון להשתחרר מהם ולהכנס לט"ד שלא היה אמור לקרות  ( אני בטוח שפארב היה מאוכזב )  .  מי שראה את המשחק בין קליבלנד לקנזס סיטי  ( ולאותו אחד יש לי רק להגיד  תשיג חיים !  )  יכול היה לראות את ג'וש קריבס מחזיר שתי בעיטות פתיחה לט"ד ,  כשבמהלך הראשון ממהשניים הוא השתחרר מלפחות ארבעה או חמישה מגינים ,  שהתחרו ביניהם מי עושה חיקוי של תיקול הכי טוב .  ודוגמאות נוספות ,  ברוך השם ,  לא חסר .  למה זה קורה ,  תשאלו ?  טוב ,  כמו ביבי ,  גם אני תמיד מאשים את העיתונות .  הגלוריפיקציה המוגזמת שנעשתה לתיקולים אכזריים ,  בהם לא עוטפים את השחקן אלא נכנסים בו בשיא הכוח ,  גרמה לשחקנים לזנוח את טכניקת התיקול הנכונה ,  ויותר ויותר אנחנו רואים שחקנים שמגיעים לליגה עם טכניקת תיקול ירודה ומטה .  ובתור אוהד פוטבול ,  זה הופך ליותר ויותר מעצבן לראות .
 אי אפשר בלי עוד כמה תלונות ,  כמובן :
 - איך ,  איך אפשר להפסיד לג'מארקוס ראסל כשניצחון יבטיח לך מקום בפלייאוף ?  
- ומה תגידו על ג'מארקוס ראסל ?  אם וינס יאנג קיבל על הדרייב ההוא מלפני שלושה שבועות את התואר האולטימטיבי ווינר ,  אז גם ראסל זכאי למשהו ,  לא ?  בטטת הניצחון ,  אולי ?  הצעות נוספות יתקבלו בברכה .
 - חוץ מזה ,  ראיתם איזה ווינר יאנג יצא עוד פעם ?  איזה דרייב ניצחון גדול בהארכה !  אז מה אם הם עשו אפס יארד עם שלוש ריצות דרך האמצע לפני שרוב בירונאס  ( זה נגד המדיניות של המדור להגיד מילה טובה על מישהו ,  אבל יש שחקן שלו מגיע זה בירונאס )  ניצח את המשחק ?  דרייב ניצחון זה דרייב ניצחון ! 
- ואם חשבתם שאחרי הביצועים האחרונים של יאנג אתם תזכו לסוג של התקפלות לגביו ,  אחרי הירידות עליו לפני כחודש ,  ובכן - אתם בבירור לא מכירים אותי .
 - ולחשוב שבשבוע שעבר קיטרתי בתור אוהד פאטס על איך הקבוצה שלי נראית  אם הייתי אוהד ג'טס או פאלקונס ,  הייתי שוקל להחליף קבוצות אחרי המשחק המזעזע בין הקבוצות ביום ראשון האחרון .
 עוד שבועיים נותרו לסיום העונה ,  והסיכויים שלי לסיים עם מאזן חיובי קיבלו תפנית חיובית שבוע שעבר עם ניצחון הטייטאנס על מיאמי ,  אבל אני עדיין צריך לפגוע פעמיים בול בשבועיים הקרובים כדי לקבל את הבונוס המיוחל מרוזנטל  ( מכונת הגילוח של ברט פארב ,  כמובן )  .  אני מתפתה מאוד להגיד שהג'טס ינצחו את אינדי השבוע ,  כי הקולטס מגיעים בבירור בלי הפוקוס המתאים ,  אבל אחרי שראיתי את התקפת הג'טס בשבוע שעבר ,  אני לא בטוח שמארק סאנצ'ז לא ימסור איטרספשן גם אם הקבוצה השלישית של הקולטס תשחק בהגנה .  עדיין ,  אני הולך דווקא עם קבוצה שכל הסימנים מצביעים שהיא הולכת להתקפל בפעם המאה ברציפות בסוף העונה ,  לא ,  לא דאלאס  ( בהם נשבעתי שאני לא אגע )   דווקא הברונקוס יגיעו לפילדלפיה ביום ראשון וינצחו את האיגלס כדי להבטיח את מקומם בפלייאוף .
 
ועדרת פני זקן 
ל"טיפוס שלילי "  נשבר סופית מכל מה שקשור בברט פארב - הילדותיות ,  הצומי והזיפים המעצבנים על הפנים .  זמן לסגור חשבון

