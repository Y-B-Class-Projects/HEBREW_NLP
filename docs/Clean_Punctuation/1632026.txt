פוטבול מכללות :  ציוניוני הדרך
הקריסה של USC ,  הדהירה של TCU ,  המעידה של פלורידה והריצה של אלבמה .  עפרי בקר וג'וש מנור במבט על העונה
כשהכל רק התחיל ,  בערך בסוף ימי החום בתחילת ספטמבר ,  פלורידה היתה מועמדת ודאית לאליפות נוספת ,  USC ,  קבוצת העשור ,  נראתה כמאיימת הראשית על התואר ,  מיסיסיפי סומנה כמשתפרת הגדולה של העונה ואוקלהומה של סאם בראדפורד כאחת שלוקחת כמעט בהליכה את הביג-12  ( רד ריבר ?  קלי קלות בשבילם )  .  בהסתמך על העונה שעברה ,  זה אמור היה להספיק למשחק האליפות .  כולנו פיללנו שלא נקבל שנה אחר שנה את אותן שתי קבוצות בגמר ,  כי זה פשוט יתחיל לשעמם .  אבל מדובר בקולג' פוטבול ,  אז משעמם זה בטח לא היה ,  וגם משאלותינו התגשמו .
 לאחר ארבעה מחזורים ,  כשערפל הקרב הראשוני התפזר ,  כבר היו לנו כמה חללים .  USC ,  לאחר ניצחון הרואי על אוהיו סטייט ,  נפלה קורבן לשאננות והפסידה באחת מסנסציות העונה לוושינגטון הנמושה ,  מיסיסיפי ,  שכל הפרשנים ניבאו לה גדולות ,  נפלה מול דרום קרוליינה ,  סינסינטי עוד הייתה מדורגת רק במקום 10 ,  אורגון נכנעה למוטיבציה האימתנית של החברים ממדינת איידהו בעלי המגרש בצבע הדרדסים  ( בויזי סטייט ,  אלא מי ?  )  ,  והיה ברור שכח חדש-ישן חוזר לזירה בדמות המישיגן וולברינס ,  עם הקווטרבק המדהים טייט פורסייה שהביא אותם ל-0:4 אחרי עונה קודמת שהיוותה שיא שלילי שאפילו זקני אן ארבור לא זוכרים .  העונה של מישיגן נגמרה בערך שם ,  אז נעזוב אותם מכאן ואילך  ( לא קשה לזהות את המרמור אצל עפרי ,  הא ?  )  .
 הכוח החדש בביג-טן הלך והסתמן ,  בדמותה של לא אחרת מאיווה הוקאייז .  לאחר הניצחון המדהים של הגנת הברזל שלהם על פן סטייט בחוץ ,  10:21 ,  כרכרת הניצחון הלכה והתמלאה בפרשנים שכבר ראו את איווה נלחמת על לא פחות מאליפות כוללת .  ריקי סטאנצי אליל ואיווה תלך כל הדרך .  זה היה סביר לזמנו .
 בבית ה-SEC קבלנו קרב מרתק בן שלוש קבוצות ענק :  פלורידה ,  אלבמה ו-LSU ,  ובפעם הראשונה מזה זמן רב מאוד  ( אי פעם ?  )  ,  שלוש מארבע המדורגות הראשונות באו מחטיבה אחת .  הפלונטר הזה הותר בדיוק לאחר שבוע כאשר פלורידה הסבירה ל-LSU מי בעלת הבית ,  עם 3:13 בתצוגת הגנה מרשימה ביותר .  אלבמה ניפצה סופית את הבלוף ששמו מיסיסיפי כשהוציאה לה את הרוח מהמפרשים ב-3:22 כואב ,  כשמארק אינגראם ,  ביום סולידי ,  עושה 178 יארד בריצה וטאצ'דאון .
 בשבת ,  17 באוקטובר ,  נפלו כמה דברים ב-NCAA .  אוהיו סטייט ,  שנראתה מתאוששת מההפסד ל-USC ,  חטפה בומבה קשה ביותר מהבוילרמייקרס מפארדו  ( מי ?  )  ,  טקסס ניצחה  ( אמנם בשיניים )  את אוקלהומה בקרב הרד-ריבר 13:16 ומכאן ואילך נראתה כמי שהולכת עד הסוף ,  בויזי סטייט וסינסינטי החלו לעורר את כל השאלות החוזרות ונשנות על פלייאוף כשצברו עוד ניצחונות וכבר דורגו במקומות 5 ו-6 בהתאמה ,  וירג'יניה טק יצאה ממרוץ האליפות בהפסד 28:23 לג'ורג'יה טק .  שבוע לאחר מכן ,  פלורידה וטקסס המשיכו במסע הדריסה ,  כשהפעם המסכנות הן ג'ורג'יה  ( 17:41 )  ואוקלהומה סטייט  ( 14:41 )  בהתאמה .
 כשהופיע הדירוג בסוף אוקטובר ,  פתאום מצאנו שם במקום 13 קבוצה שאיש לא ספר לפני כן :  יוסטון קוגארס .  קייס קיינום ,  הקוורטרבק שבוודאי ייבחר גבוה כשיגיע לדראפט ,  הוביל אותה לעונת שיא .  ניצחון נוסף של הקוגארס במותחן עצום על טולסה 45:46 בתחילת נובמבר כבר העלה השערות על עוד קבוצה ,  בנוסף לבויזי סטייט ,  סינסינטי ו-TCU ,  שבאה מחטיבה קטנה ויכולה להתברג למשחק BCS ,  ואז באה סנטרל פלורידה והיתר עבור יוסטון הוא היסטוריה .
 ה 12 בנובמבר היה עוד תאריך שאוהדי USC ירצו לשכוח ,  לאחר שהושפלו בבית 55:21 על ידי סטאנפורד .  סטאנפורד ,  שהייתה מדרס לרגלי הפאק-10 במשך עונות לא מעטות .  טובי גרהארט שם 178 מטרים קטנים בלוח הסטטיסטיקה ועוד שלושה טאצ'דאונים .  TCU גברה על יוטה והצהירה  אנחנו הולכים לאליפות ,  לא פחות .
 אחד הסיפורים הטובים של נובמבר היה ה"איירון בול ".  אם משהו אחד נשאר מאובורן  ( חוץ מהיכולת להפסיד ,  או שלא להפסיד כמו ב-2004 ולא לעלות לגמר )  זה המשחק מול אלבמה .  במשחק הכי קשה של הקרימזון טייד העונה ,  הם מצאו את עצמם בפיגור של נקודה ברבע הרביעי .  הכל הלך לכיוון ניצחון של אובורן ,  ונראה היה שצ'יזיק הביא סוף סוף את המהפך .  אלא שמק-אלרוי ,  הבלתי מנוצח מאז כיתה ח' ,  סירב להפסיד גם הפעם .  אינגראם לא היה במשחק כלל .  לעומתו ,  חוליו ג'ונס ,  שהגדיר מחדש את הביטוי sophomore slump אחרי עונת רוקי נהדרת ,  היה שם .  טאצ'דאון שלו בדרייב הלפני אחרון קבע שלאלבמה יש הנחישות וגם מזל של אלופים .  אם אלבמה הייתה מפסידה ,  היינו רואים את TCU בגמר הגדול גם עם W אלבמי בגמר ה-SEC .  מה לעשות ,  ב-SEC ,  מזרח או מערב ,  כל משחק קובע .  מהצד השני ,  עם מספיק שניות לעשות משהו ,  אובורן עשו הכל כדי להפסיד .
 חודש נובמבר הסתיים כאשר ברשותנו לא פחות משש קבוצות בלתי מנוצחות :  פלורידה ,  אלבמה ,  טקסס ,  בויזי סטייט ,  TCU וסינסינטי .  כאן כבר הבינו כולם שההכרעה השנה בעניין הקבוצות שייאבקו בריקוד הגדול תהיה בעייתית ביותר .  משחקי הגמר של החטיבות המקיימות כאלה משחקים לא סייעו רבות ,  אולי למעט העובדה שפלורידה יצאה מהמרוץ כשפורקה על ידי הגנת אלבמה ב-SEC .  טקסס חילצה ניצחון בנקודה על נבראסקה בביג-12 ,  אבל קולט מק'קוי כבר נראה אז כמי שמשתנק במשחקים הגדולים עם שלושה איבודים  ( בשעורי ספרות המורה קראה לזה  " מוטיב מקדם ")  .
 במשחקי ה-BCS קיבלנו תמורה נפלאה להמתנה .  אוהיו סטייט ,  שהייתה האנדרדוג ,  ניצחה את אורגון ברוז בול ,  איווה נראתה נפלא מול ג'ורג'יה טק באורנג' בול ,  בויזי סטייט ו-TCU נפגשו בפיאסטה בול  ( פעם ראשונה בהיסטוריה ששתי קבוצות מחטיבות נון-BCS נפגשות במשחק BCS )  ,  במשחק שייזכר לדורות עם 10:17 לבויזי ,  באחד המפגנים המושלמים ביותר של קבוצת קולג' מאז ומעולם .  השוגר בול הפגיש את פלורידה המאוכזבת עם סינסינטי היומרנית והבלתי מנוצחת עד אז  ( אחרי ניצחון ענק בנקודה על פיטסבורג שנתנה לה פייט עד קו הסיום )  ,  אבל זה היה גמור כבר במחצית והסתיים ב-24:51 לגייטורס ,  במשחק שיא השיאים של טים טיבו ,  ששווה לו לפחות עוד מיליון דולר לעונה ב-NFL .
 הסוכריה שקבלנו בסיום במפגש בין טקסס לאלבמה על האליפות ,  הייתה סיום מתוק ומהנה לעונת מכללות נפלאה .  קולט מק'קוי נפצע בדרייב הראשון  ( זוכרים את המוטיב המקדם ?  )  ,  אינגראם שרף את הדשא והצדיק את היותו שחקן אלבמה הראשון שזוכה בהייזמן ,  גארט גילברט המחליף כמעט עשה קאמבק ,  אבל ההגנה האדומה ,  בראשות ג'בייר ארינאס ומרסל דאריוס ,  עמדה איתן  21:37 לקרימזון טייד ואליפות BCS ראשונה לאלבמה .
 
פוטבול מכללות :  ציוניוני הדרך
הקריסה של USC ,  הדהירה של TCU ,  המעידה של פלורידה והריצה של אלבמה .  עפרי בקר וג'וש מנור במבט על העונה

