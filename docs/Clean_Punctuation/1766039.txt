אליפות ישראל בחצי מרתון :  טסמה רוצה את התואר
הרץ בן ה-23 לא רואה באליפות בעמק המעיינות כהכנה למרתון טבריה : " לא יכול להתחייב על תוצאה ,  אבל ארצה לנצח במירוץ "
 אליפות ישראל בחצי מרתון בעמק המעיינות נחשבת עבור רבים ממשתתפיה כתחרות ההכנה האחרונה והטובה ביותר למרתון טבריה .  אולם ישנם כאלו שמגיעים לאליפות הזו כדי לזכות בתואר ,  מבלי להסתכל קדימה לטבריה .  אחד הרצים הבולטים שירוצו מחר  ( שישי )  בנוף הקסום ,  בניסיון לקטוף תואר ישראלי נוסף ,  יהיה מוגס טסמה ,  אלוף ישראל הטרי ב-10 ק"מ .  
הרץ הצעיר ,  בן ה-23 מאגודת הפועל אתלטי אורן השרון בילה כחודש במחנה אימון באתיופיה יחד עם מאמנו זוהר זמירו ומרתוניסטים ישראלים נוספים שמשלימים את הכנותיהם למרתון טבריה .  לפני שבוע חזר ארצה כדי להשתתף בחצי מרתון עמק המעיינות וניצחון הוא כמובן מטרה ברורה . " הייתה לי הכנה טובה ",  סיפר , " לקראת חצי המרתון הראשון בחיי .  אני לא יכול להתחייב על תוצאה ,  אבל לבטח ארצה לנצח במירוץ ".  
המטרה הגדולה והלא פשוטה תהיה שבירת שיא המסלול העומד על 1:04:06 שעות אשר נקבע על ידי יוסף גזצ'או בשנה שעברה .  הרצים הבכירים הנוספים שירוצו בחצי המרתון יהיו זבדיה וודג' ,  אביחי גודמן ,  אסרט ממו ,  חי פרחי ,  דרור מנור ,  מארו טפירי ,  דוד אשרף ,  אקל אסנקאו ויוסף ימהרן .  בקרב הנשים שבירת שיא המסלול שנקבע ע"י נילי אברמסקי לפני 9 שנים ועומד על 1:14:25 ש' נראה רחוק בהרבה .  נועה ברקמן ,  אורנה בלאו ,  ריקי סאלם ,  נינה פקרמן ,  מיגל אטיאס ,  ורד אופיר ,  יערה זנגי ומארי אליאס תהיינה הרצות הבולטות באליפות השנה ,  אבל קשה לראות את אחת מהן מתקרבת לשיאה של אברמסקי .
 
אליפות ישראל בחצי מרתון :  טסמה רוצה את התואר
הרץ בן ה-23 לא רואה באליפות בעמק המעיינות כהכנה למרתון טבריה : " לא יכול להתחייב על תוצאה ,  אבל ארצה לנצח במירוץ "
 
