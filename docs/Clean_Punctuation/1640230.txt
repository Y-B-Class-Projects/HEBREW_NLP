מו"לית המגזין פנטהאוס דחתה הנפקה לציבור עקב הירידות בשווקים
פרנד-פיינדר היא החברה השלישית השנה בארה"ב שדוחה IPO מתוכנן עקב המצב בשווקים
פרנד-פיינדר נטוורקס  ( friendfinder networks )  ,  המוציאה לאור את המגזין  " פנטהאוס "  ומפעילה אתרי רשתות חברתיות למבוגרים ,  הפכה ביום שישי לחברה השלישית בארה"ב השנה אשר דחתה הנפקה ראשונה לציבור  ( ipo )  מתוכננת ,  על רקע הירידות בשוקי המניות . " החלטנו לא להמשיך את ההנפקה המתוכננת בשלב זה ,  עד שהתנאים בשווקים ישתפרו ",  נאמר בהודעה שפירסמה החברה.פרנד-פיינדר ,  אשר רשמה הפסדים זה חמש שנים ברציפות ,  תיכננה לגייס עד 240 מיליון דולר ממכירת 20 מיליון מניות במחיר של 12-10 דולר למניה ,  לפי מסמכים שהחברה הגישה לרשות ני"ע בארה"ב  ( sec )  .  הכספים שתיכננה החברה לגייס בהנפקה היו אמורים לשמש בעיקר לפירעון חובותיה.ה-ipo המתוכנן היה אמור להיות ההנפקה השנייה של  " פנטהאוס ",  לאחר שמו"לית המגזין כבר הונפקה לציבור בשנת 1993 .  כעבור עשור ,  בשנת 2003 ,  נאלצה החברה להודיע על פשיטת רגל . " פנטהאוס "  יצאה מהליכי פשיטת הרגל בתוך מספר חודשים ,  ובדצמבר 2007 רכשה את אתרי האינטרנט של פרנד-פיינדר תמורת 500 מיליון דולר במזומן ובמניות ,  בניסיון לפצות על הירידה בהכנסות המגזין .  עם זאת ,  מאז היציאה מפשיטת הרגל ,  לא הצליחה החברה לחזור לרווחיות ,  וצברה חובות כבדים .  דחיית ההנפקה המתוכננת של פרנד-פיינדר היא השלישית בארה"ב השנה עקב הירידות של השבועות האחרונים בשוקי המניות .  מוקדם יותר ,  נדחו הנפקות ראשונות מתוכננות של חברות אימפריאל קפיטל ו-פטריוט ריסק מנג'מנט ,  וחברת איירונווד פארמה צימצמה ב-30% את היקף ההנפקה המתוכננת .
 
מו"לית המגזין פנטהאוס דחתה הנפקה לציבור עקב הירידות בשווקים
פרנד-פיינדר היא החברה השלישית השנה בארה"ב שדוחה IPO מתוכנן עקב המצב בשווקים

