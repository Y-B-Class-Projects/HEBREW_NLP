פיליאבסקי : " המאמן אמר שזו הזדמנות גדולה עבורי "
 פיליאבסקי ,  הרכש החדש של מכבי חיפה ,  מפתיע :  הם משחקים בסגנון ברצלונה .  במועדון רוצים שמסיללה ידחה את הניתוח
אחרי שחתם במכבי חיפה ,  אנדריי פיליאבסקי אמור לערוך מחר  ( רביעי )  את הופעת הבכורה שלו בקבוצה מול מכבי תל אביב .  עד שיוחלט האם ימשיך בחודש ינואר ,  השחקן התפנה לדבר בתקשורת בארצו על הציפיות שלו מהקבוצה ועל ההתאקלמות שלו בישראל .  פיליאבסקי ,  שהגיע מניבה ויניציה ,  סיפר כיצד חיפה גילתה אותו . " ניצחנו 2:3 במשחק ליגה ואחרי המשחק היו שמועות שבאצטדיון היו סקאוטים .  כפי שהתברר אחר כך ,  היו שם נציגים מליגת העל הישראלית והאוקראינית .  לא ניסיתי להותיר רושם מיוחד ,  אמרו לי את הדברים רק הרבה יותר מאוחר .  אולי בחיפה רצו לראות מישהו אחר ,  אבל בסוף החליטו שאני המועמד שמתאים להם .  נבחנתי כמעט שבועיים ואחרי משחק במעמד נשיא המועדון נאמר לי שרוצים אותי ".   " אני מצפה לשחק כבלם ,  מכבי לקחה אותי בחשבון כשחקן הגנה למרות שהם יודעים שאני יכול לצאת קדימה ולהיות קשר אחורי ",  ניתח פיליאבסקי את יכולותיו המקצועיות . " לפני שיחק בחיפה איגנסיו קאנוטו שזומן לפני מונדיאל 2010 לנבחרת ארגנטינה ,  אבל לא התסדר בישראל וכנראה שיעזוב .  בקבוצה כרגע יש שני בלמים ,  בנאדו הוותיק ובחור צעיר בשם שי מימון .  יש לי היכרות עם הצוות כולו ".  על השאלה כיצד יתגבר על מחסום השפה  ( אינו דובר אנגלית ,  א"י )  ,  ענה : " יש לי מזל כי עוזר המאמן והמעסה מדברים רוסית .  גם אחד המנהיגים ,  ולדימיר דבאלישווילי ,  דובר את השפה .  הלגיונרים מדברים ביניהם אנגלית .  למדתי גם גרמנית בבית הספר ,  אבל ברור שאצטרך להתמודד עם זה ".   " עד עכשיו ראיתי שלושה משחקים .  הקבוצה מנסה לשחק מהר ,  משהו בסגנון של ברצלונה .  עם מנהיגים כמו דבאלישווילי וגולסה הקבוצה נראית טוב ",  אמר פיליאבסקי על קבוצתו החדשה . " המועדון הבטיח לי דירה ,  אחת מתוך עשר .  קיבלתי רכב של הונדה ,  כמו שיש לכל השחקנים .  ביום רביעי הקבוצה תשחק מול מכבי תל אביב במפעל הגביע ויכול להיות שאשחק .  חלון ההעברות ייפתח ב-1 בינואר ויומיים אחר כך נשחק שוב נגד מכבי תל אביב ".  
" כולם כאן שמעו על קנדאורוב ,  בלאנצ'וק ,  גצקו ,  צ'אנוב שהיה אחד הזרים הראשונים שלנו בישראל ,  קוזנצוב וקרדש ",  גילה פיליאבסקי בקיאות בהיסטוריה המקומית . " המאמן שלי אמר שזו הזדמנות גדולה עבורי ולא אצטרך להתאמץ באופן מיוחד כדי להראות את היכולות שלי .  שחקנים זרים חייבים להיות יותר חזקים מהמקומיים כאן .  אני רגוע ,  זה לא שווה את זה שאתרגש .  בעונה שעברה חיפה הובילה וסיימה את העונה בהפרש של שש נקודות ",  דיבר השחקן על מה שאירע בעונה שעברה . " אבל בפלייאוף היא מעדה והחמיצה את המקום הראשון להפועל תל אביב ששיחקה בליגה האלופות .  ננסה לא לחזור על הטעויות של העונה שעברה ". 
המגן פיטר מסיללה ,  הפצוע בברכו ,  מבקש לבצע ניתוח ארתרוסקופיה כבר עכשיו ,  אבל במכבי חיפה מבקשים ממנו שימתין עד לאחר המשחק בליגה בשני מול מכבי תל אביב .  בחיפה סבורים שמסיללה יכול לדחות את הניתוח ,  כפי שכבר עשה בעבר כשנזקק לניתוח בקע .  
בכל מקרה ,  השחקן לא ישחק מחר בגביע הטוטו .  מסיללה אמור לעבור היום או מחר בדיקה שתגלה את חומרת הפציעה ואז יוחלט כיצד לנהוג איתו . " הוא יישמע להוראות שלנו ,  לא להיפך ",  אמר הבוקר גורם במועדון .  היום יוודע האם השוער ניר דוידוביץ' שלא התאמן אתמול ישחק בגביע הטוטו .  בכל מקרה ,  בחיפה מעריכים כי יוכל לשחק בליגה ביום שני .
 
פיליאבסקי : " המאמן אמר שזו הזדמנות גדולה עבורי "
 פיליאבסקי ,  הרכש החדש של מכבי חיפה ,  מפתיע :  הם משחקים בסגנון ברצלונה .  במועדון רוצים שמסיללה ידחה את הניתוח

