המסחר בתל אביב ננעל בעליות שערים
מדד תל אביב 25 עלה ב-0.9% ,  ות"א 100 הוסיף 0.6% לערכו .  מניית מנופים זינקה בכ-11% בעקבות הזכייה בזכיון באשדוד ,  ומודיעין צנחה בכ-10%
העליות המתונות בפתיחת המסחר בבוקר בבורסת תל אביב התגברו לקראת סיום המסחר :  מדד תל אביב 25 עלה ב-0.9% ונסגר ברמה של 1,129.03 נקודות .  מדד תל אביב 100 ,  אשר הוסיף 0.6% לערכו ,  נסגר ברמה של 1,058.90 נקודות .  מדד מניות הבנקים ,  לאחר שינוי מגמה דרמטי במהלך היום ,  נחתם בעלייה של 1.1% ומדד מניות הנדל"ן איבד 0.4% כנגד המגמה .  מחזורי מסחר הסתכמו בכ-1.83 מיליארד שקל ,  גבוה במעט מהממוצע השנתי המקובל .  
המסחר באחד העם התנהל היום על רקע המשך המגמה השלילית בוול סטריט בעקבות החששות ממשבר החוב של מדינות דרום אירופה .  דאו ג'ונס נסגר אמש מתחת לרמה של 10,000 נקודות ,  לראשונה מזה שלושה חודשים .  מניות האנרגיה ריכזו היום עניין על רקע פרסום החלטת מועצת הנפט שהתכנסה אתמול בכדי להכריע בבקשות לקבלת היתרי חיפוש נפט וגז טבעי בשטחי המדינה ואישורי רישיונות קידוח .  
בשוק הסולידי - מיציבות בתחילת היום עברו לירידות שערים קלות לקראת הסגירה .  מדדי איגרות החוב הקונצרניות  ( תל בונד )  ירדו עד 0.1% .  איגרות שקליות ממשלתיות רשמו ירידות חדות יותר של עד 0.4% .  מחר תיפתח למסחר איגרת שקלית ממשלתית מסדרה חדשה 0913 .  
סמוך לשעת סיום המסחר באחד העם ,  הצביעו החוזים העתידיים על המדדים המובילים בארה"ב על פתיחה חיובית של עד 0.8% .
 האנליסטים של בנק אוף אמריקה-מריל לינץ' העלו אמש את תחזית הרווח לחברות הנכללות במדד המניות S & P 500 על רקע תוצאות טובות מהצפוי של חלק מהמגזרים ב-2009 .  אסטרטג המניות הראשי בארה"ב של הבנק ,  העלה את תחזית הרווח למניה של החברות הנכללות במדד לשנה הנוכחית מ-73 ל-75 דולר למניה ,  ואת התחזית לשנת 2011 מ- דולר83 ל-85 דולר למניה .  כמו כן ,  הצפי כי ההתאוששות ברווחים תימשך גם בשנת 2012 .  
לאחר זעזועים בסוף השבוע שעבר ,  צפויה היום רגיעה זמנית בזירת המקרו האמריקאית .  בערב יתפרסמו המלאים הסיטונאיים לחודש דצמבר 2009 כאשר תחזית האנליסטים היא כי יגדלו ב-0.5% .  
מסקירת שוק המט"ח שהוציא הבוקר בנק ישראל ,  עלה כי חלקם היחסי של תושבי חוץ בנפח המסחר הכולל  ( עסקות המרה ,  עסקות באופציות ועסקות החלף )  בשוק המט"ח עלה בחודש ינואר לרמה של כ-60% ,  בהשוואה ל-56% בחודש דצמבר ולממוצע חודשי של כ-53% בשנת 2009 .  נפח המסחר הכולל במטבע חוץ בחודש ינואר הסתכם בכ-103 מיליארד דולר .  מתוכם 37 מיליארד דולר בעסקות המרה ,  בהשוואה לכ-34 מיליארד דולר בחודש דצמבר .
 
המסחר בתל אביב ננעל בעליות שערים
מדד תל אביב 25 עלה ב-0.9% ,  ות"א 100 הוסיף 0.6% לערכו .  מניית מנופים זינקה בכ-11% בעקבות הזכייה בזכיון באשדוד ,  ומודיעין צנחה בכ-10%

