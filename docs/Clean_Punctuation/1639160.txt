הגליל קרוב הרבה יותר מהודו 
תעשיית ההיי-טק
 >  >  במרחק שעה בלבד מתל אביב נמצאת התשובה שאותה מחפשת תעשיית ההיי-טק הישראלית בחו"ל .  יותר ויותר חברות היי-טק ישראליות מקימות סניפים בהודו ,  בסין ובמזרח אירופה כדי להוריד את עלויות פיתוח התוכנה .  אולי זוהי מגמה עולמית ששוטפת גם את ישראל ,  אך נראה כי כדאיות הפעילות לא נבחנה באופן מעמיק .  האמת היא פשוטה מאוד :  ניתן לבצע את הפעילות בישראל בעלות נמוכה יותר ובסיכויי הצלחה גבוהים יותר .  התעשייה הישראלית לא יכולה להרשות לעצמה לחפש כוח עבודה חדש מעבר לים ,  לפני מיצוי הפוטנציאל המקומי .  השר הממונה על המיעוטים ,  אבישי ברוורמן ,  אמר ל-themarker כי מהנדסי הפריפריה יכולים למלא בהצלחה את התפקידים שאותם מוציאה התעשייה לחו"ל .  ברוורמן צודק בעיקרי דבריו .  עם זאת ,  השר לא דייק באומרו כי עלות העסקת מהנדס ערבי שווה לזו של מקבילו ההודי .  מהנדס ערבי בצפון משתכר כ-15% פחות מהמהנדס המקביל לו העובד בתל אביב ,  כלומר יותר מהמהנדס ההודי .  בנוסף ,  תמיכת הממשלה באמצעות משרד התמ"ת מאפשרת לתמחר פרויקטי תוכנה בצפון בכ-30% מתחת לעלותם במרכז המדינה .  ואולם חייבים לבצע בחינה מעמיקה שמביטה מעבר לתלוש השכר ולמחיר הישיר .  חשוב לשאול גם מיהו העובד ,  מהי איכות ההכשרה שלו כמהנדס ומהי יכולת הביצוע שלו ,  מהי רמת המוטיווציה והנאמנות שלו למקום העבודה ,  כמה כסף יושקע בניהולו ומה יכולת התקשור וההבנה שהוא מגלה כתוצאה מהבדלים תרבותיים ומנטליים .  רגע לפני שמנהלי החברות עומדים לשגר עבודות offshore ,  יש עוד כמה שאלות אקוטיות שהם צריכים לשאול את עצמכם .  אתם יודעים כמה עולה להחזיק מרכז בהודו או בסין וכמה יעלה לשלוח עובדים ישראלים למרכז החדש שיוקם ?  כל עוד הנציגים הישראלים יהיו שם ,  הם יעלו כסף רב לחברות .  גם התקשורת עם האנשים במזרח תהיה יקרה ,  שלא לדבר על תקלות בשל בעיות בהבנה הדדית .  בנוסף ,  כל רצון להגביר את המעקב יהיה כרוך בהוצאה כספית משמעותית .  אפשר לבטל את כל הדברים בגיחוך .  הרי מאות חברות ,  בעיקר אמריקאיות ,  כבר הקימו סניפים במזרח הרחוק או במזרח אירופה .  אבל לגבי חברות היי-טק ישראליות ,  האופציה האיכותית ,  הזולה והיעילה נמצאת מתחת לאף .  שיעור ניכר מהאוכלוסייה שלא מתגוררת באזור המרכז ,  לרבות המיעוטים ,  לא הגיעה עדיין למימוש קצה הפוטנציאל שלה .  לכן ,  גם תעשיית הטכנולוגיה הישראלית הגבוהה כולה לא נוסקת למקומות שאליהם היא יכולה להגיע .  בגליל סופטוור הממוקמת בנצרת אנחנו מוכיחים כבר שנתיים שזה אפשרי .  אנחנו מבצעים פרויקטי תוכנה עבור חברות היי-טק מובילות באיכות גבוהה ,  בסיכון נמוך ובמחירים תחרותיים .  מעל לכל ,  אנחנו מספקים תעסוקה ל-80 עובדים מוכשרים המתגוררים בפריפריה .  הם אולי משתכרים יותר מההודים ,  אבל בסופו של יום ,  הרווח כולו שלנו .  הכותב הוא מנכ"ל חברת גליל סופטוור

הגליל קרוב הרבה יותר מהודו 
תעשיית ההיי-טק

