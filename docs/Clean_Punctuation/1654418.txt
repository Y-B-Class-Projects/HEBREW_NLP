קנצלרית גרמניה : " יש לאפשר הוצאת מדינות מגוש היורו ;  לא להיחפז בסיוע ליוון "
 הכלכלן מרטין פלדסטיין : " יוון עשויה להיאלץ לעזוב את גוש היורו כדי להתמודד עם המשבר "
 קנצלרית גרמניה אנגלה מרקל ,  אמר היום כי היא תומכת באפשרות להוציא מדינה מגוש היורו במקרה הצורך ,  כדי למנוע מהגוש כולו להיקלע למשבר כלכלי .  מרקל ציינה עוד ,  כי אינה תומכת בהרחקת יוון מגוש היורו ,  אולם בה בעת המליצה למדינות הגוש לא לקבל החלטות חפוזות על סיוע להתמודדות יוון על משבר החוב שלה ." יש להכניס בעתיד לאמנת האיחוד האירופי אפשרות ,  כאמצעי של מוצא אחרון ,  להוציא מדינה מגוש היורו אם היא לא עומדת בדרישות שוב ושוב לאורך זמן ",  אמרה מרקל היום בנאום בפני הבית התחתון של הפרלמנט בגרמניה .  לדבריה ,  צעדים אלו נדרשים כדי להבטיח את יציבותו של גוש היורו בטווח הארוך ." היורו עומד בפני האתגרים הגדלים ביותר שידע ,  ופעולה מהירה מתוך סולידריות היא בהחלט לא המענה הנכון ",  אמרה מרקל . " איננו רוצים לקבל החלטות חפוזות לגבי סיוע ליוון ,  אשר לא תהיה להן השפעה בטווח הארוך ואשר ימשכו להחליש את היורו .  צריך לזכור שהמשבר ביוון לא נגרם על ידי ספקולנטים ,  אלא רק הוחרף על ידם "  הבהירה ." אין לנו כיום את הכלים המתאימים .  עלינו להגיע להסכמים שיסייעו לנו להימנע ממצב כזה בעתיד ",  ציינה מרקל .  כמו כן ,  מסרה כי קבלת החלטה על הקמת מנגנון להוצאת מדינות מגוש היורו תחייב שינוי באמנת גוש היורו כמו גם ,  את אישורן של כל 27 מדינות האיחוד האירופי ולא רק את 16 מדינות גוש היורו.בה בעת ,  הכלכלן מרטין פלדסטיין מאוניברסיטת הארוורד ,  העריך כי תוכנית הצנע של ממשלת יוון צפויה להיכשל ,  וכי המדינה עשויה לעזוב את גוש היורו כדי להתמודד עם המשבר התקציבי אליו נקלעה ." הרעיון כי יוון תצליח לצמצם את הגירעון בתקציב מ-12% מהתמ"ג כיום ל-3% בתוך שנתיים ,  נראה כמו חלום בהקיץ ",  אמר פלדסטיין ,  אשר שימש כיועץ כלכלי בכיר של נשיא ארה"ב לשעבר רונלד רייגן ,  בראיון שנערך עימו בסוף השבוע ואשר פורסם היום על ידי סוכנות הידיעות בלומברג . " החלופות הן או לשמוט חובות באופן כלשהו או לעזוב את גוש היורו ,  או שניהם ",  קבע פלדסטיין .
 
קנצלרית גרמניה : " יש לאפשר הוצאת מדינות מגוש היורו ;  לא להיחפז בסיוע ליוון "
 הכלכלן מרטין פלדסטיין : " יוון עשויה להיאלץ לעזוב את גוש היורו כדי להתמודד עם המשבר "
 
