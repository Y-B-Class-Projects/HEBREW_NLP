יו"ר לאומי איתן רף מפנה את הבמה לגליה מאור
לאחר 14 שנה בתפקיד יו"ר בנק לאומי הודיע איתן רף על פרישה .  גליה מאור הודיעה שתתמודד על התפקיד ופתחה מרוץ נוסף - על כיסא המנכ"ל  *  הערכות :  ועדת המניות תציג מועמדים לתפקיד היו"ר באסיפה שתתכנס להצביע על מועמדותו של דוד קליין  *  רף : " יש לי הצעות מישראל ומחו"ל ,  ה
 >  >  מנכ"ל בנק לאומי ,  גליה מאור ,  תגיש בימים הקרובים את מועמדותה לתפקיד יו"ר הבנק .  אתמול בערב הודיעה מאור לחברי דירקטוריון לאומי על כוונתה זו ,  והיא צפויה להגיש את הטפסים לוועדת המניות בהקדם .  הצגת מועמדותה של מאור לתפקיד מגיעה בהמשך להודעתו של איתן רף ,  יו"ר בנק לאומי ,  אתמול בבוקר ,  לפיה חרף פניות רבות החליט שלא להעמיד את עצמו לבחירה מחדש כחבר בדירקטוריון הבנק - ולפרוש בתום כהונתו כדירקטור בחודשים הקרובים .  רף דיווח על החלטתו לדירקטוריון הבנק אתמול בבוקר .  לפני הודעתו לדירקטוריון הבנק נפגש רף עם חברי ועדת המניות של הבנק ,  וציין בפניהם כי הוא איננו מעוניין להעמיד את עצמו לבחירה מחדש מעבר למועד סיום הכהונה .  בין רף לבין מאור שוררים יחסי עבודה טובים ,  ובין השניים היתה קיימת הסכמה חברית לפיה כל עוד רף מעוניין בתפקיד היו"ר ,  מאור לא תתמודד עליו .  זוהי גם אחת הסיבות שבגינה סירבה מאור לפני כמה שבועות להצעתו של בעל המניות הפרטי הגדול בבנק ,  שלמה אליהו ,  להיבחר לתפקיד היו"ר מטעמו .  כעת ,  לאחר הודעת הפרישה של רף ,  המגבלה הוסרה - ושמה של מאור יעלה בפני ועדת המניות כבר בימים הקרובים ,  לצד שמות כמו ויקטור מדינה ,  איזי תפוחי ומשה טרי .  דירקטוריון בנק לאומי התכנס היום לדון בהתפתחות ,  כאשר ברקע עומדת בקשתו של אליהו לכינוס אסיפה כללית שתדון במינויו של דוד קליין כדירקטור וכיו"ר הדירקטוריון .  בשבוע שעבר נודע כי בנק ישראל לא מתכוון להתנגד לבקשתו של אליהו לכינוס אסיפה כללית ,  ולפי החוק היא תתכנס לכל המאוחר ב-8 במארס .  אף שכהונתו של רף תסתיים רק במאי ,  ככל הנראה תבחר ועדת המניות לא להמתין לכינוס אסיפה כללית נוספת סמוך למועד זה ,  ותציב מועמדים לתפקיד היו"ר כבר במועד כינוס האסיפה הכללית בתחילת מארס - שתדון במינויו של קליין .  מבחינת המדינה ,  מאור היא מועמדת נוחה .  לאחר שנים רבות שבהן ניהלה את הבנק ביד רמה לצד רף ,  המעבר שלה לתפקיד היו"ר ירכך את הזעזועים בשינויי ההנהלה הצפויים בבנק .  בנוסף ,  מאור היא מועמדת שמקובלת גם על אליהו  ( שכאמור הציע לה את התפקיד )  ,  ונמצאת בעמדת התמודדות טובה אם המדינה מעוניינת להבטיח שהמועמד של אליהו לא יזכה ברוב הנדרש לשם מינויו כיו"ר . " שמר על יציבות הבנק"בנק לאומי הוציא אתמול בערב דיווח מיידי בעניין ,  בו ציין : " מאור ממשיכה ותמשיך לכהן כמנכ"ל הבנק כל עוד לא ייכנס לתוקף מינויה כדירקטור בבנק ,  אם וכאשר יהיה ".  עם זאת ,  הודעתה של מאור החלה את המרוץ גם לתפקיד מנכ"ל הבנק - עליו מתמודדים באופן לא רשמי מועמדים מתוך הבנק כמו רקפת רוסק-עמינח ,  ראש החטיבה המסחרית ;  זאב נהרי ,  המשנה למנכ"ל הבנק ;  ברוך לדרמן ,  ראש החטיבה הקמעונאית ;  וקובי הבר ,  ראש החטיבה לכלכלה ולכספים .  אליהם מצטרפים מועמדים מחוץ לבנק - בהם גיורא עופר ,  מנכ"ל בנק דיסקונט ;  ויונה פוגל ,  מנכ"ל פז .  שלמה אליהו ציין אתמול : " אני מברך את רף בברכת הצלחה בדרכו החדשה .  איתן תרם רבות לשגשוג הבנק והיה שותף מלא להצלחתו .  במהלך כהונתו כיו"ר לאומי שמר רף על יציבות הבנק ".  עוד ציין אליהו כי הוא רואה במועמדותה של גליה מאור לחברת מועצת המנהלים של בנק לאומי מינוי ראוי ביותר .  עם זאת ,  איש עסקים המקורב לשר האוצר ,  יובל שטייניץ ,  אמר אתמול כי  " לא ראוי לאפשר לגליה מאור להתמנות ליו"ר לאומי ,  לאחר שכיהנה שנים כה ארוכות כמנכ"ל הבנק ".  לדבריו , " יו"ר חדש אמור לעשות בדיקה מדוקדקת של התנהלות הבנק בשנים האחרונות ,  לגבש אסטרטגיה מתאימה ובמידת הצורך לעשות ניקוי אורוות לגבי התקופה של קודמו בתפקיד .  מאור לא תעשה ניקוי אורוות ,  כיוון שהיא לא תמתח ביקורת על תקופת כהונתה בבנק ".  איש העסקים העריך כי אם תתמנה מאור ליו"ר , " יהיה מדובר בהמשך המצב הנוכחי בבנק - ותאבד ההזדמנות לשינוי או תיקון ,  אם אכן יש צורך בכאלה ".  רף : " להיזהר מפוליטיקה "" התייעצתי בימים האחרונים עם אשתי ומשפחתי ,  והם יעצו לי לעשות מה שאני מרגיש אתו הכי טוב .  אחרי 15 שנה הגיע הזמן לפרוש ,  חשוב לדעת לפרוש בשיא ",  אמר היום רף ל-themarker ,  לאחר הודעתו כי לא ימשיך להתמודד על תפקיד יו"ר בנק לאומי .  רף מכהן כיו"ר לאומי מאז אפריל 1995 .  הוא מכהן גם כיו"ר בנק לאומי usa ,  יו"ר בנק לאומי בריטניה  ( uk )  ויו"ר לאומי פרטנרס .  בנוסף משמש רף יו"ר הוועד המנהל של האוניברסיטה העברית ,  יו"ר ההנהלה הציבורית של עמותת נוער מוביל שינוי - אחרי ,  וחבר דירקטוריון עתידים .  רף ציין כי אחד הדברים החשובים ביותר בעיניו הוא לשמור על הבנק מפני עירוב של פוליטיקה בהתנהלות המקצועית . " עברנו משברים גדולים בכלכלה ובבנק ,  למשל המשבר של 2008 ,  אבל לאורך כל דרכי בבנק לא הופעל עלי לחץ פוליטי ,  והדבר הכי חשוב זה לשמור על הבנק מפני התערבות פוליטית ",  אמר .  נראה שהתפקיד שלך נחשק .  למה לעזוב ?   " יכולתי להמשיך ולהתמודד ,  אבל התחלתי לעבוד בתפקיד לפני 15 שנה ,  כשהיינו הבנק השני בגודלו ופיגרנו אחרי בנק הפועלים .  היום אנחנו מובילים בכל תחום את המערכת הבנקאית .  הגיע הזמן שאדם בגילי יחשוב לנצל הזדמנויות אחרות  ( רף בן 69 ;  א"א )  .  יש לי הצעות מישראל ומחו"ל והגיע הזמן לשנות כיוון ".  האם לדעתך טוב לבנק לאומי שוועדת המניות היא שתציע את המועמדים ,  או שכדאי שגם בעלי מניות פרטיים כמו אליהו יציעו ?   " טוב לבנק שיהיו לו דירקטורים רציניים ,  וממילא את כולם צריכה לאשר בסוף האסיפה הכללית ".  כן ,  אבל דווקא מכיוון ועדת המניות אנחנו שומעים שמות שמועלים על סמך זיקה פוליטית . " זה עוד מוקדם .  בינתיים הכל שמועות .  צריך לחכות ולראות אילו שמות מתפרסמים והאם באמת יש שם מועמדים עם זיקה פוליטית ".  לדעתך ד"ר קליין יהיה יו"ר טוב לבנק ?   " אם הוא ייבחר על ידי האסיפה הכללית ,  אז לדעתי הוא יהיה דירקטור רציני ".  לדעתך גליה מאור תוכל להיות יו"ר טוב לבנק ?   " גליה היא מנהלת מצוינת עם הישגים מוכחים .  אין ספק שיש לה את כל הכישורים הנדרשים לתפקיד היו"ר .  יש לנו יחסים טובים ,  אבל אני לא האיש שממנה או ממליץ למנות ".  בכתיבת הידיעה השתתפה אורה קורן

יו"ר לאומי איתן רף מפנה את הבמה לגליה מאור
לאחר 14 שנה בתפקיד יו"ר בנק לאומי הודיע איתן רף על פרישה .  גליה מאור הודיעה שתתמודד על התפקיד ופתחה מרוץ נוסף - על כיסא המנכ"ל  *  הערכות :  ועדת המניות תציג מועמדים לתפקיד היו"ר באסיפה שתתכנס להצביע על מועמדותו של דוד קליין  *  רף : " יש לי הצעות מישראל ומחו"ל ,  ה

