לא רק לאומי - גם דיגיטלי
המלחמה בין הבנקים מתחממת :  בנק לאומי השיק שורה של שירותים דיגיטליים באמצעותם יוכלו הלקוחות לבצע פעולות בנקאיות נרחבות באמצעות הסלולר והאינטרנט
זירת הקמעונות נהפכה להיות זירת התחרות המרכזית בין הבנקים ב-2010 ,  ובבנק לאומי מסמנים את היעד :  צירוף לקוחות בנקים אחרים אליהם באמצעות שירותים דיגיטליים .  בנק לאומי השיק אתמול שורה של שירותים דיגיטליים ללקוחות ,  שמאפשרים לקבל שירותים דרך מכשיר הטלפון הסלולרי והאינטרנט ,  וכן יצא עם הטבות ומבצעים למצטרפים חדשים וללקוחות קייימים המצטרפים לשירותי הדיגיטל שלו . 
" בעוד שעד כה פנינו בערוצי הדיגיטל בעיקר ללקוחות שלנו ,  ומתוך 160 אלף המצטרפים החדשים לשירותי הדיגיטל בשנה האחרונה 85% היו לקוחות קיימים של הבנק ,  היעד ב-2010 הוא לפנות ללקוחות הבנקים האחרים ",  ציין ברוך לדרמן ,  ראש החטיבה הבנקאית בלאומי .  
לאומי משקיע 50-70 מיליון שקל בשנה בפיתוח הערוצים הדיגיטליים .  בין השירותים שמשיק הבנק :  איתור סניפים קרובים באמצעות הטלפון הסלולרי ,  משיכת כסף באמצעות SMS ,  התקשרות לבנק בתוכנת סקייפ ועוד .  כמו כן משקיע הבנק בפיתוח ערוציו ברשתות חברתיות ,  בבלוג ובטוויטר .  
במסגרת עידוד ההצטרפות לערוצים הדיגיטליים ,  הציע לאומי החזר עמלות ללקוחות שמגדילים את הפעולות שלהם בערוצים אלה ,  וההחזר במחצית הראשונה של 2009 הסתכם ב-1.2 מיליון שקל - כ-30 שקל בממוצע ללקוח .  היעד של לאומי הוא שבתוך חמש שנים 60% מהלקוחות הפעילים יבצעו פעולות בערוצים הדיגיטליים ,  לעומת 36% בלבד מהלקוחות הפעילים כיום .  
תמר יסעור ,  ראש מערך השיווק של לאומי ,  אמרה כי  " שליטה בערוצי הדיגיטל תבטיח לנו מובילות ". 

לא רק לאומי - גם דיגיטלי
המלחמה בין הבנקים מתחממת :  בנק לאומי השיק שורה של שירותים דיגיטליים באמצעותם יוכלו הלקוחות לבצע פעולות בנקאיות נרחבות באמצעות הסלולר והאינטרנט

