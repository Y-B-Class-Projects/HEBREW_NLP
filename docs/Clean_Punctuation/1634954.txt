בחזרה עם פונץ'  - " משחק על הכבוד "
 הלהקה שתחגוג את צאת אלבום ההופעה החדש שלה בשתי הופעות חגיגיות בתיאטרון תמונע מעניקה לכם ביצוע מיוחד של  " משחק על הכבוד "  הוותיק
 ( צילום :  דייב שחר ,  עריכת וידאו :  בת גולן ) 
ימים נפלאים לאוהבי פונץ' ,  מלהקות הרוק החשובות והטובות שפעלו בישראל :  הלהקה חוגגת אלבום הופעה כפול , " חור בשמיים כחולים "  שיוצא בימים אלו בתו השמיני ובנוסף גם  " אלבום המצעדים ",  אלבום הסולו של סולן הלהקה יוסי בבליקי ,  יוצא מחדש אחרי שאזל מהדפסה ,  כפי שפורסם לראשונה בוואלה !  תרבות .  
לכבוד האירוע תערוך הלהקה שתי הופעות חגיגיות בתיאטרון תמונע .  ב-27 בינואר ,  יום ד' הקרוב ,  תבצע הלהקה את שירי  " אלבום המצעדים "  של פונץ' יחד עם המפיק המוזיקלי של האלבום ,  אמיר צורף .  למחרת ,  תחגוג הלהקה את צאת אלבום ההופעה עם שירים מכל התקופות .
 לפני ביצוע השיר בחזרה ,  ביקשה וואלה !  תרבות מהלהקה לבצע את  " משחק על הכבוד ",  אחד השירים היפים מאלבום הבכורה של פונץ' ,  שכולו אוסף שירים מתוקים-מרירים שמרכיבים את החוויה המתסכלת והמרהיבה של להיות צעיר בישראל .  
בהמשך השבוע יחכו לכם הפתעות נוספות הקשורות בפונץ' ובמשפחת היוצרים המורחבת שנולדה סביב הלהקה .
 
בחזרה עם פונץ'  - " משחק על הכבוד "
 הלהקה שתחגוג את צאת אלבום ההופעה החדש שלה בשתי הופעות חגיגיות בתיאטרון תמונע מעניקה לכם ביצוע מיוחד של  " משחק על הכבוד "  הוותיק

