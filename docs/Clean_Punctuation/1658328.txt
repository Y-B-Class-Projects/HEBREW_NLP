אברהם גרנט נוטה להמשיך בפורטסמות
למרות הירידה ,  הישראלי צפוי להמשיך בזכות האוהדים : " אשאר כאן כל עוד אוכל לעזור ".  בינתיים הוא מתמודד עם מכת פציעות
אברהם גרנט מוכן להמשיך בעונה הבאה בפורטסמות למרות הירידה הוודאית לצ'מפיונשיפ ,  כך מדווח היום  ( שלישי )  העיתון  " פורטסמות ניוז ".  מקורבים לגרנט סיפרו לעיתון כי הישראלי נוטה להישאר נאמן למועדון הרבה בזכות הקשר ההדוק והחם בינו לבין האוהדים .  כזכור ,  המפרק אנדרו אנדרוניקו כבר פנה לגרנט וביקש ממנו להמשיך בקבוצה .  
גרנט סירב לאחרונה להצעת האל סיטי ודיווחים שונים קשרו את שמו למשרה הפנויה בסלטיק ,  אך נראה שנטיית ליבו של המאמן היא להישאר בפראטון פארק : " אני אוהב את את המועדון וכשיש לך אוהדים כאלה ,  אתה יודע שלא תישאר בלי תמיכה .  עם העידוד שלהם ,  נוכל לחזור .  החלטתי להישאר כאן כל עוד אוכל לעזור .  המועדון חשוב לי ",  צוטט הישראלי .  
בינתיים ,  המכות ממשיכות ליפול על גרנט .  אחרי חילופי הבעלים ,  איסור להחתים שחקנים בחלון ההעברות ,  מינוי מפרק לפורטסמות והחלטה להפחית 9 נקודות ממאזנה הגיעה מכה נוספת - פציעות .  לא פחות מ-11 שחקנים פצועים בסגל של פומפי ,  וגרנט אפוף בסימני שאלה לקראת משחקה הביתי של קבוצתו נגד בלקבורן .  הפגיעה באימונים היא לא רק לקראת המשחק מול רוברס אלא גם עשויים לפגום בהכנות הקבוצה לחצי גמר הגביע האנגלי נגד טוטנהאם ,  משחק שיתקיים בוומבלי ב-11 באפריל . 
" המצב קשה ואני נלחם ",  אמר גרנט לעיתון המקומי  " פורטסמות ניוז ",   " אנחנו לא ניכנע ,  נמשיך עם הרבה גאווה ,  נמשיך להיות מקצוענים ואני מקווה שנוכל לגמור עם 11 שחקנים את העונה .  מה שקרה עם הפציעות זה קצת חוסר מזל ,  אבל זה חלק מהמשחק .  לצערי ,  סגל קצר זה גם חלק מהמשחק עבורנו .  נגד טוטנהאם שיחקנו עם שחקנים שתופקדו בעמדות לא טבעיות ,  עכשיו חסרים לי אפילו יותר שחקנים ". 
שניים שבוודאות לא ישחקו בחצי הגמר הם הרמן הריידרסון ודני וובר שלמעשה גמרו את העונה .  הריידרסון הוותיק קרע את גיד אכילס במהלך ההפסד לטוטנהאם  ( 2:0 )  וייעדר חצי שנה .  דני וובר סובל מקרע ברצועת הברך וגם הוא ייעדר חצי שנה .  גם השוער הוותיק דייויד ג'יימס פצוע ועובר טיפולים .  
עדכון ראשון :  30/3 10:44

אברהם גרנט נוטה להמשיך בפורטסמות
למרות הירידה ,  הישראלי צפוי להמשיך בזכות האוהדים : " אשאר כאן כל עוד אוכל לעזור ".  בינתיים הוא מתמודד עם מכת פציעות

