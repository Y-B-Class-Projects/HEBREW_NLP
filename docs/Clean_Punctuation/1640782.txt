אנליסטים :  קומברס צפויה לשנות את מבנה האחזקות שלה ולמכור חברות בנות 
ברקליס :  אולטיקום נמצאת על המדף ו-ורינט עשויה אף היא לחפש אפשרויות אסטרטגיות
אחרי שקומברס סיפקה נתונים כספיים ,  בראשונה זה ארבע שנים ,  ביום חמישי האחרון ,  בבנק ההשקעות ברקליס מעריכים כי מבנה האחזקות של החברה צפוי להשתנות .  האנליסטים אמיר רוזוודובסקי וג'ף קוואל כותבים כי ההנהלה מאמינה כי  " מבנה האחזקות של החברה אינו ניתן לשמירה בטווח הארוך ".  שני האנליסטים כותבים כי ההנהלה מנסה למכור את החברה הבת אולטיקום כהוכחה לדבריה .  המשמעות היא כי ייתכן שהחברה תבקש למכור חלק מהחברות הבנות הנוספות ,  סטארהום וורינט .  לפיכך ,  כותבים בברקליס ,  הם מעריכים כי  " ההנהלה עשויה לספק מידע בנוגע לאסטרטגיה לשינוי מבנה האחזקות של החברה באפריל ".  החברה הודיעה כי היא מתכננת להגיש באפריל לרשות ניירות ערך האמריקאית  ( sec )  את הדיווחים הכספיים המלאים ל-2005-2008 .  את הדיווחים ל-2009 מתעתדת החברה להגיש עד סוף יוני . " אנו מעריכים כי יכולת החברה למצוא חלופות אסטרטגיות השתפרה משמעותית בחודשיים האחרונים ".  בנוסף ,  כותבים בברקליס ,  כי העובדה שהחברה חשפה את מכירותיה מספקת שקיפות לשותפים פוטנציאליים בנוגע למצב העסקי של החברה ,  כשגם הסרת התביעה הייצוגית שהוגשה נגד החברה באחרונה ,  שבגינה תשלם קומברס פיצויים בסך 225 מיליון דולר  ( כש-60 מיליון דולר יבואו מכיסו של קובי אלכסנדר ,  לשעבר מנכ"ל החברה שנמלט לנמיביה )  ,  מסייעת אף היא לחברה .  קומברס מורכבת משלוש חטיבות כיום - חטיבת הבילינג וניהול הלקוחות ,  חטיבת שירותי הערך המוסף וחטיבת תקשורת ה-ip כשבאחרונה נשמעות בשוק ההון ההערכות כי בכוונת החברה לפרק את המבנה הנוכחי שלה ולמכור חלק מחטיבות אלה .  עוד כותבים בברקליס כי הם מאמינים שתוצאות החברה מבחינת הכנסות הגיעו כבר לתחתית ,  כשההנהלה צופה שיפור במכירות ב-2010 .  ב-2009 ירדו מכירות החברה המשוערות ל-750-800 מיליון דולר ,  לעומת 960 מיליון דולר שנה קודם לכן .  בנוגע לרמת המכירות עצמה ,  כותבים בבית ההשקעות ,  כי ורינט עקפה במקצת את הערכותיהם ,  כשקומברס החמיצה אותן במעט .  בין הדברים החיוביים הנוספים שמהם שואבים בברקליס עידוד נמצא צבר ההזמנות המשתפר של החברה ,  שמספק ראות טובה יותר לגבי ההכנסות העתידיות של קומברס ,  שנובע בחלקו מהשינוי בצורת ההכרה בהכנסות של החברה .  עוד שואבים עידוד בברקליס מכך שמנכ"ל החברה ,  אנדרי דהן ,  כתב לעובדיו כי רמת ההוצאות בקרב מפעילות התקשורת התייצבה ,  בניגוד להערות ההנהלה בספטמבר 2009 ,  שלפיהן החברה עדיין לא ראתה התייצבות בתנאי השוק .  בברקליס גם מאוכזבים מכך שהחברה דחתה שוב את הגשת דו"חותיה הכספיים ,  אך מציינים כי העובדה שהחברה הצליחה לספק הכנסות וצבר הזמנות מוכיחים שהיא השיגה התקדמות משמעותית בנוגע לפתרון הבעיות החשבונאיות בחברה ,  וכי הם מעריכים שהרישום המחודש ברשימה הראשית בנאסד"ק למניותיה של קומברס יתבצע בסמוך להגשה המחודשת של דו"חות החברה .  בברקליס הותירו את מחיר היעד למניית החברה על 11 דולר .  מחיר המניה הנוכחי ,  9.73 דולרים ,  משקף לחברה שווי של 2.05 מיליארד דולר והוא מרוחק ב-13.1% ממחיר היעד .  בנוגע לוורינט ,  החברה הבת המתחרה בנייס בעסקי ניתוח המידע העסקי ,  כותבים בברקליס כי אם היא תחפש חלופות אסטרטגיות בדומה לאולטיקום  ( מכירה )  ,  הדבר עשוי להשפיע משמעותית על מחיר מנייתה ,  ולפיכך על מחיר מניית קומברס - מאחר שהיא מחזיקה ב-57% ממניות ורינט .  בברקליס כותבים כי לפי המכפילים של המתחרה נייס ,  שנסחרת לפי מכפיל ev/ebitda של 9 ,  אמור מחיר היעד של מניית ורינט להיות 27 דולר .  מחירה בסוף השבוע האחרון היה 21.75 דולר ,  המשקף לוורינט שווי של 742 מיליון דולר - 24.1% פחות מההערכות בברקליס .  מחיר היעד של ברקליס הוא 26 דולר למניה - דולר פחות מזה המחושב במכפיל המוצע .
 
אנליסטים :  קומברס צפויה לשנות את מבנה האחזקות שלה ולמכור חברות בנות 
ברקליס :  אולטיקום נמצאת על המדף ו-ורינט עשויה אף היא לחפש אפשרויות אסטרטגיות

