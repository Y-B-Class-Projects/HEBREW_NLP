בלגיה בחרדה :  מחאות עובדים בעקבות קיצוצי משרות באנהויזר בוש-אינבב צפויים להוביל למחסור בבירה
מבשלת הבירה הודיעה בשבוע שעבר כי תקצץ 10% מכוח העבודה במערב אירופה ,  כולל בלגיה
בלגיה ,  הידועה בשל הבירות המפורסמות שלה - בהן לף ,  סטלה ארטואה וג'ופילר - עשויה לסבול ממחסור בימים הקרובים ,  לאחר שקיצוצי משרות בענקית הבירה אנהויזר בוש-אינבב הובילו למחאות אלימות מצד העובדים.חנויות ברחבי בלגיה דיווחו היום כי מלאי הבירה שלהן מתחיל לאזול ,  לאחר שעובדיהם של שלוש מבשלות שבבעלות אנהויזר בוש-אינבב חסמו את הכניסה אליהן .  אנהויזר בוש-אינבב ,  יצרנית הבירה הגדולה בעולם ובעלת שלושת המותגים הנמכרים ביותר בבלגיה ,  הודיעה בשבוע שעבר כי תקצץ כ-10% מכוח העבודה שלה במערב אירופה ,  לאחר ירידה מתמשכת בצריכת הבירה באזור בשנים האחרונות.אנהויזר בוש-אינבב מתכננת לפטר יותר מ-300 עובדים בבלגיה ובגרמניה ,  בהן היא מעסיקה 5,700 עובדים .  בנוסף ,  צפויה החברה לפטר עובדים גם בצרפת ,  לוקסמבורג ,  הולנד ובריטניה .  בתגובה לפיטורים הצפויים ,  חברי איגודים מקצועיים בבלגיה לקחו 10 מנהלים במבשלה של אנהויזר בוש-אינבב במזרח בלגיה כבני ערובה בשבוע שעבר .  בני הערובה שוחררו ללא פגע יום לאחר מכן .  בתגובה למחאות בבלגיה ,  הודיעה אנהויזר-בוש אינבב כי הפיטורים הכרחיים ,  מאחר שצריכת הבירה בבלגיה נפלה ב-20% מאז שנת 2000 .
 
בלגיה בחרדה :  מחאות עובדים בעקבות קיצוצי משרות באנהויזר בוש-אינבב צפויים להוביל למחסור בבירה
מבשלת הבירה הודיעה בשבוע שעבר כי תקצץ 10% מכוח העבודה במערב אירופה ,  כולל בלגיה

