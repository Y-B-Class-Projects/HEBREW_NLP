מוסריות :  שני סיפורים ,  מקום אחד
שתי ידיעות שיצאו כאילו משתי מדינות שונות לחלוטין בלטו בימים האחרונים .  ידיעה אחת בישרה ששר הרווחה של מדינה נאורה מסוימת החליט כי מדינתו תאמץ 100 ילדים יתומים שאיבדו את הוריהם בשואת הטבע שהרסה את פורט או פרנס בהאיטי .  ידיעה שנייה גילתה כי משרד הפנים של מדינה חשוכה מסוימת החליט לגרש מתחומה אם ובתה הרכה מאחר שבעלה של האם אבי ילדתה לקה בשבץ .  
בעוד שר הרווחה של המדינה הנאורה והרחומה נימק את החלטתו לאמץ את היתומים האומללים בעובדה שהיתומים בהאיטי סובלים ויש חובה הומניטרית לסייע להם ולהקל את מצוקתם הנוראה משרד הפנים של המדינה החשוכה והאכזרית נימק את החלטתו לגרש את האם הצעירה ואת ילדתה הרכה בטענה שהיא אינה שייכת לשבט השולט באותה מדינה .  הוא אף הוסיף כי מאחר שבעלה משותק ואינו יכול לקיים עימה חיי אישות אין היא יכולה עוד להיחשב לאשתו לפי דיני השבט .  לכן עליה להסתלק מחוץ לתחום המושב של השבט .  
והנה לפנינו מדינה רחבת לב ומלאת חמלה מצד אחד ומדינה חסרת לב חסרת חמלה ומרושעת מצד שני .  מצד אחד מדינה אנושית המוכנה לקלוט ולאמץ 100 יתומים ומצד שני מדינה בלתי אנושית שקמה על אישה בת 32 ועל ילדתה בת ה5-משום שהאישה לא השלימה תהליכי המרת דת המהווים תנאי לקבלתה באותה מדינת שבט .   במקרה הראשון מדובר במדינת ישראל אשר שואת הטבע בהאיטי גרמה לה לחשוף את פניה היפות והטובות ואילו במקרה השני לא ייאמן מדובר באותה מדינת ישראל שמשרד הפנים שלה מתאמץ לחשוף בכל הזדמנות את פניה הבלתי אנושיות והמכוערות .  שתי הדוגמאות האלה כה רחוקות ומנוגדות זו לזו עד שאתה תמה אם ייתכן שבשני המקרים מדובר באמת באותה מדינה .  אתה קורא על הסיפורים ושואל את עצמך הייתכן שבשני המקרים האלה מדובר בכלל באותו עם ?  מכל מקום מה שברור לחלוטין הוא שלא מדובר באותו מוסר במקרה הראשון שבו פותחת המדינה את זרועותיה ואת ליבה לאותם 100 יתומים מהאיטי בא לידי ביטוי מוסר כלל אנושי שאינו עושה שום הבחנות בין קורבן לקורבן ובין דם לדם .  
זהו מוסר כלל אנושי שאומר כי אדם הוא אדם וילד הוא ילד .  כלומר זכויותיהם של בני האדם אינן נגזרות משייכותם השבטית או הדתית רק מהיותם בני אדם .  ולפיכך חובתנו המוסרית היא לנהוג בבני אדם אחרים כך שהתנהגותנו תוכל לשמש מופת לכל בני האדם באשר הם .  
במקרה השני שבו המדינה באמצעות משרד הפנים שלה קמה לגרש אם ובתה משום שהבעל  ( שעבר אירוע מוחי )  אינו מסוגל עוד לקיים חיי אישות עם האם שטרם השלימה הליכי גיור בא לידי ביטוי מוסר עדרי-חייתי ולפיו מי שלא שייך לעדר - יגורש מחוץ לתחומיו .  
דרך אגב ניסויים שערכו מדענים הוכיחו כי אצל חולדות מקובל לגרש באכזריות כל מי שאינו שייך אליהן אבל לזכותן ייאמר לפחות שאין להן שום יומרה לשמש מופת ודוגמה לבני אדם .  

מוסריות :  שני סיפורים ,  מקום אחד
nan
