מרילין מונרו בחצי סנט
האינטרנט הרג את השפנפנות - ואת מניית פלייבוי
פלייבוי אנטרפרייזס היא המוציאה לאור של המגזין הנושא את שמה .  החברה עומדת גם מאחורי ערוץ טלוויזיה ואתר אינטרנט בעלי אותו השם .  דרכה של החברה החלה בדצמבר 1953 ,  עת החל לצאת לאור המגזין  " פלייבוי ".  המגזין יועד מגיליונו הראשון בעיקר לגברים ,  וכלל תמונות של נשים עירומות .  את המגזין הפיק המייסד ,  יו הפנר ,  שלווה לשם כך 1,000 דולר מאמו .  הגיליון נמכר לקוראים תמורת חצי סנט .  על שערו של הגיליון הראשון התנוססה תמונתה של שחקנית הקולנוע מרילין מונרו כשהיא לבושה בשמלה בעלת מחשוף עמוק .  עם זאת ,  מונרו לא היתה בין הנשים שצילומי העירום שלהן הופיעו בגיליון .  המגזין  " פלייבוי "  הגיע לשיאו בשנות ה-70 של המאה ה-20 ,  עם תפוצה של יותר מ-7 מיליון עותקים בחודש ,  אלא שבשנות ה-80 נפגעו מכירותיו בשל התחרות הגוברת עם מגזינים אחרים שהציגו תמונות עירום .  בשנות ה-90 ספג המגזין פגיעה נוספת בדמות התחרות מצד אתרי הפורנוגרפיה באינטרנט .  פלייבוי ניסתה להתמודד עם התחרות באמצעות הקמת אתר אינטרנט משלה .  המגזין עדיין מופץ כיום בכ-2.6 מיליון עותקים בחודש ,  אך תורם רק חמישית מההכנסות .  פלייבוי אנטרפרייזס ,  שאותה מובילה כיום בתו של הפנר ,  כריסטי ,  הונפקה בבורסה ב-1971 ,  והיא נסחרת לפי שווי של כ-160 מיליון דולר לאחר שאיבדה בחמש השנים האחרונות 66% משוויה .  את המחצית הראשונה של 2010 סיימה פלייבוי עם הכנסות של 108 מיליון דולר והפסד נקי של 6.4 מיליון דולר .  ב-20 השנה האחרונות הניבה מניית פלייבוי תשואה ממוצעת עלובה למדי - 2% בשנה .
 
מרילין מונרו בחצי סנט
האינטרנט הרג את השפנפנות - ואת מניית פלייבוי

