מהפכת התקשורת מדלגת על הכפרים הערביים :  רק 6% ממשקי הבית המחוברים לאינטרנט משתייכים למגזר הערבי
יישובים רבים במגזר הערבי אינם מחוברים לתשתית של HOT ובזק ,  על אף שהחוק מחייב זאת
בכפר ח'ואלד ,  השוכן לא רחוק מקריית טבעון ,  יש כ-500 תושבים - אבל הן בזק והן hot לא טרחו לחבר אותו לתשתית שלהן .  המקום הוכר כיישוב קבע כבר לפני 15 שנה - אך מי שרוצה לגלוש בו באינטרנט או לשוחח בטלפון חייב להשתמש בשירותיהן של החברות הסלולריות .  הדבר מוזר במיוחד לאור העובדה שכבל של hot עובר במרחק של 100 מטר מהכפר ,  וביישוב נופית שרחוק רק קילומטר מח'ואלד יש תשתית קווית של שתי חברות התקשורת.ועד הכפר פנה פעמים אין ספור לבזק ול-hot בבקשה שיחברו את היישוב לתשתיות שלהן ,  אך עד כה נתקל תמיד בתשובה שהדבר אינו משתלם .  רק לאחר שבינואר ביקרו בכפר נציגים של משרד התקשורת הבטיחה hot לחבר אותו לתשתית שלה - לטענתה ,  רק מרצונה הטוב ,  מפני ש"קיימים בעינינו טעמים המצדיקים מתן פטור מחיבור לתשתיות ".  כעת נותר לחכות ולראות אם החברה תעמוד בהבטחתה .  הסיפור של ח'ואלד אינו יוצא דופן - ומשמש דוגמה מצוינת לנחיתות שממנה סובל המגזר הערבי בתחום תשתיות התקשורת .  בעוד ש-hot ובזק מקדמות במגזר היהודי רשתות חדשות המציעות מהירויות אינטרנט גבוהות במיוחד ,  כפרים רבים במגזר הערבי אינם מחוברים כלל לתשתית נייחת או מחוברים אליה באופן חלקי בלבד .  נתוני בזק מראים כי ב-2007 רק 85 אלף משקי בית ערביים היו מחוברים לאינטרנט מהיר .  מאז עלה המספר לכ-101 אלף משקי בית ,  עקב השקעה של בזק בפיתוח התשתיות במגזר הערבי .  לשם השוואה ,  כ-1.6 מיליון משקי בית בישראל מחוברים לאינטרנט מהיר - כך שרק 6% מהם משתייכים למגזר הערבי .  נתונים אחרים ,  שפורסמו בכנס האינטרנט ב-2008 ,  הראו כי 72% מהאוכלוסייה היהודית חשופה לאינטרנט ,  לעומת 52% בלבד מהאוכלוסייה הערבית.במשרד התקשורת מודעים היטב לבעיית התשתיות במגזר הערבי .  מדי כמה שבועות יוצאים אנשי אגף הפיקוח של המשרד לבקר בעוד נקודה במדינה - לרוב ביישוב ערבי .  כ-40 סיורים כאלה כבר התקיימו בקדנציה של השר הנוכחי ,  משה כחלון ,  רובם בעקבות פנייה של תושבים .  הביקור בח'ואלד התקיים באמצע ינואר ,  ומאז הגיעו אנשי המשרד למקומות נוספים ,  ובהם כפר כנא וטורען .  גם חרדים נפגעים לפי החוק ,  חייבות בזק ו-hot לפרוש תשתיות בכל המדינה ולהגיע לכל נקודת יישוב - ולו הנידחת ביותר .  ואולם החוק קובע גם כי על משרד התקשורת להקים ועדת חריגים ,  שבסמכותה לאשר לחברות שלא לפרוש תשתיות באזורים מסוימים מסיבות טכניות או כלכליות .  הוועדה לא קמה עד היום - ועד שתקום ,  אם בכלל ,  יכולות בזק ו-hot לעכב את פרישת התשתיות שלהן במקומות רבים .  בעיית פרישת התשתיות בולטת בעיקר אצל hot ,  שהיא חברה צעירה יחסית .  בזק ותיקה הרבה יותר ,  וגם הגיעה למקומות נידחים רבים כשעוד היתה חברה ממשלתית שלא פעלה רק לפי שיקולים כלכליים .  בעיית תשתיות התקשורת בולטת במיוחד במגזר הערבי ,  אך קיימת גם במקומות אחרים .  התשתית של hot ,  למשל ,  אינה מגיעה גם לשכונות וליישובים חרדיים ,  כמו אלעד ,  וכן ליישובי הערבה התיכונה .  hot נרתעת לא רק מהעלויות הגבוהות של הנחת התשתית ,  אלא גם מהביקוש הנמוך במקומות אלה .  לכן היא לא פרשה את התשתית שלה בשכונות חרדיות בפתח תקוה ,  בבית שמש ,  בירושלים ובבני ברק .  עקב כך ,  במקומות אלה אין כמעט תחרות לבזק .  מאז 2008 פנה themarker למשרד התקשורת בעניין ועדת החריגים ,  וקיבל תמיד תשובה זהה :  או-טו-טו הוועדה תוקם .  נכון להיום למשרד אין אפילו מפה ארצית המציגה את המקומות שבהם אין עדיין תשתית קווית .  עם זאת ,  משרד התקשורת אינו האשם היחידי בכך שוועדת החריגים עדיין לא קמה .  במשרד כבר ניסחו תקנות לוועדת חריגים ,  אך אלה חייבות לקבל אישור של ועדת הכלכלה של הכנסת .  ואולם יו"ר הוועדה ,  ח"כ אופיר אקוניס  ( ליכוד )  ,  אינו מעוניין לאשר את התקנות ,  שלטענתו יפגעו בצרכנים .  וכך נמסר מלשכתו : " במושב הנוכחי של הכנסת הקדישה ומקדישה הוועדה דיונים רבים לתחום התקשורת - מהם עשרות רבות של שעות לרפורמה מקיפה והיסטורית בשוק התקשורת .  זאת לאחר שקיימה דיונים ארוכים לגבי הארכת הזיכיון של ערוץ 10 ,  בתיאום עם משרד התקשורת .  התקנות המוצעות לוועדת חריגים מאפשרות ל-hot שלא להתפרש באזורים שונים ולא לתת שירות לאוכלוסיות שונות .  אלה תקנות בעלות משמעות אנטי-צרכנית ,  עקב מתן שיקול דעת נרחב לוועדה המייעצת להכשיר אי-חיבור של הפריפריה לתשתיות .  יש לשנות את התקנות במטרה לספק שירות טוב לכלל הציבור - וכך ייעשה כשהנושא יעלה לסדר היום ".  מתי יעלה הדיון לסדר היום ?  לפי אנשיו של אקוניס ,  לא במושב הנוכחי .  המרוויחות מההסתייגות של אקוניס מהתקנות שהציע משרד התקשורת הן בזק ו-hot ,  שיכולות להמשיך לפרוש תשתיות רק במקומות שבהם הדבר משתלם להן .  פתרון אלחוטיתיאורטית ,  יש חלופה יעילה ,  מהירה וזולה לתשתית קרקעית ,  שיכולה לספק טלפוניה ואינטרנט ליישובים באזורים מרוחקים .  מדובר בטכנולוגיה האלחוטית wimax נייח - טכנולוגיה בשלה ,  שכבר נעשה בה שימוש במדינות רבות בעולם השלישי לצורך חיבור יישובי פריפריה לתשתית תקשורת .  טכנולוגיה זו יכולה לפתור את בעיית פרישת התשתיות בישראל ,  גם בקרב הבדואים בנגב ,  אך הסדרת התחום מתעכבת .  תוכנית העבודה של משרד התקשורת ל-2009 קבעו כי ביוני אותה שנה יתקיים מכרז על תדרי wimax - אך לבסוף המכרז נדחה .  תוכנית העבודה של משרד התקשורת ל-2010 קובעת כעת כי המכרז יתקיים ביוני הקרוב .  מעניין יהיה לראות מה ייכתב בתוכנית העבודה של משרד התקשורת ל-2011 .
 
מהפכת התקשורת מדלגת על הכפרים הערביים :  רק 6% ממשקי הבית המחוברים לאינטרנט משתייכים למגזר הערבי
יישובים רבים במגזר הערבי אינם מחוברים לתשתית של HOT ובזק ,  על אף שהחוק מחייב זאת

