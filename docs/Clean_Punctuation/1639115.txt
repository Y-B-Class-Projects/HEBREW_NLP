מהמר על ענף הספרים :  המיליארדר רון ברקל רוצה להגדיל החזקותיו ברשת ברנס אנד נובל ל-37%
מחזיק כעת 19% מהמניות ;  מבקר  " גלולת רעל "  שאימצה הרשת כדי למנוע ממנו להגדיל החזקותיו
יוקאיפה ,  חברת ההשקעה הפרטית שבידי המיליארדר רון ברקל ,  מעוניינת להגדיל את החזוקתיה ברשת חנויות הספרים האמריקאית ברנס אנד נובל ,  לרמה של עד 37% לעומת 19% כיום .  כך עולה ממכתב ששלח ברקל לדירקטוריון ברנס אנד נובל ,  ואשר נכלל במסמכים שהוגשו אתמול לרשות ני"ע בארה"ב  ( sec ) .משפחת ריגיו ,  מייסדי ברנס אנד נובל ,  מחזיקים ב-37% ממניות החברה .  בחודש נובמבר ,  אימצה ברנס אנד נובל תוכנית למניעת השתלטות עוינת על החברה  ( "גלולת רעל ")  ,  אשר העניקה לבעלי המניות זכות לרכוש סדרה חדשה של מניות בכורה במקרה שמשקיע כלשהו - למעט משפחת ריגיו - יצבור נתח של יותר מ-20% מהמניות הרגילות של הרשת .  משמעות ההחלטה היתה כי כל ניסיון השתלטות של ברקל על החברה יחייב אותו להשיג את תמיכתה של משפחת ריגיו.במכתב ששלח ברקל לדירקטוריון ברנס אנד נובל ב-28 בינואר טען ברקל כי אין זה הוגן כי משפחת ריגיו רשאית להחזיק 37% ממניות החברה מבלי שתופעל  " גלולת הרעל ",  ואילו בעלי מניות אחרים שיגדילו את החזקותיהם בחברה ליותר מ-20% כן יביאו להפעלתה . " גלולת הרעל פוגעת במחיר המניה ומענישה באופן בלתי הולם בעלי מניות של ברנס אנד נובל שאינם משפחת ריגיו ",  כתב ברקל במכתב . " אבקש מדירקטוריון החברה לאפשר לי לצבור נתח של עד 37% ממניות החברה מבלי שתופעל גלולת הרעל ",  הוסיף ברקל במכתב.תוכניתו של ברקל להגדיל את החזקותיו בברנס אנד נובל - אשר בנוסף להיות רשת הספרים הגדולה בעולם היא גם מפעילה חנות ספרים אלקטרונים והחלה בשנה שעברה לשווק את קורא הספרים האלקטרוני nook - באה בתקופה שבה עולם הספרים נמצא בצומת דרכים ,  העריך העיתון  " וול סטריט ג'ורנל ".  ענקית האלקטרוניקה אפל השיקה בשבוע שעבר את מחשב הטאבלט החדש שלה ,  אייפק  ( ipad )  ,  אשר עשוי לדעת מומחים לתרום לצמיחת מכירות הספרים האלקטרונים - המגזר בעל שיעור הצמיחה הגבוה ביותר בענף ההוצאה לאור .  כמו כן ,  ענקית האינטרנט גוגל צפויה להשיק חנות ספרים אלקטרונים בהמשך השנה .  גוגל ואפל כאחת צפויות להתחרות באופן ישיר בענקית הקמעונאות המקוונת אמזון ,  חנות הספרים האלקטרונים הגדולה בארה"ב .
 
מהמר על ענף הספרים :  המיליארדר רון ברקל רוצה להגדיל החזקותיו ברשת ברנס אנד נובל ל-37%
מחזיק כעת 19% מהמניות ;  מבקר  " גלולת רעל "  שאימצה הרשת כדי למנוע ממנו להגדיל החזקותיו

