החורים השחורים מתבקשים להמתין מספר שעות
מאיץ החלקיקים הענק בשוויץ סובל שוב מתקלה שמעכבת את הפעלתו בכמה שעות .  המאיץ ישחזר את תנאי המפץ הגדול ,  אך לטענת מתנגדיו ,  הוא עלול ליצור חור שחור שיסכן את כדור הארץ
מאיץ החלקיקים החדיש CERN שנבנה בגבול שוויץ סובל עדיין מתקלות .  עם הפעלתו המתוכננת בשנת 2008 אירעה בו תקלה חמורה שהביאה להשבתתו לתקופה ארוכה לפני כשנה ,  ואילו היום  ( שלישי )  ,  שוב אירעו בעיות בלתי צפויות .
 לאחר ניסוי כלים מוצלח שנערך הלילה בחלקי המאיץ ,  תקלה בספק כח ומערכת מגנטית שגילתה רגישות רבה מדי הביאו את המדענים להשעות את הניסוי .  אלא שהפעם ,  כפי הנראה ,  לא מדובר בתקלה שתביא להפסקת הפעילות לתקופה ארוכה מדי . " זה מאד מאכזב ,  אבל אנחנו מאמינים שנפעיל את המאיץ עוד היום ",  אמר אוליבר בוכמיולר ,  מבכירי הפרוייקט , " ועדיין ,  נראה שמחכה לנו יום ארוך ". 
המאיץ ,  שאורכו 27 קילומטרים נחשב לפרוייקט המדעי היקר בהיסטוריה ,  ועלותו כמעט 10 מיליארד דולרים .  הפעלתו אמורה לחשוף את המסתורין שמאחורי כמה מהשאלות הגדולות ביותר של היקום ולשחזר את התנאים ששררו זמן קצר מאד לאחר המפץ הגדול .  עם השקת הפרויקט ,  הוא נתקל בביקורת קשה מצד ארגונים שהזהירו מפני הסכנה שבהיווצרות חור שחור במהלך התנגשות החלקיקים .  לדבריהם ,  חור שחור שכזה עלול אף לבלוע את כדור הארץ .  אולם המדענים בפרויקט שבו וציינו שהחורים השחורים שעשויים להיווצר במאיץ זעירים בגודלם ,  והם יתפוגגו מאליהם כהרף עין .  נמתין עוד מספר שעות ,  ואולי נדע .
 
החורים השחורים מתבקשים להמתין מספר שעות
מאיץ החלקיקים הענק בשוויץ סובל שוב מתקלה שמעכבת את הפעלתו בכמה שעות .  המאיץ ישחזר את תנאי המפץ הגדול ,  אך לטענת מתנגדיו ,  הוא עלול ליצור חור שחור שיסכן את כדור הארץ

