הפועל ת"א - אחי נצרת :  מי יחליף את ורמוט ? 
מרעי ,  שננזף על ידי גוטמן באימון ,  ומנטשאשווילי מתחרים על מקומו .  טוקורה חוזר בנצרת ,  לוזון בספק  ( 19:30 ,  ספורט1 ) 
הפועל תל אביב ערכה היום  ( שישי )  את האימון המסכם שלה לקראת המשחק מחר נגד מכבי אחי נצרת במחזור ה-22  ( שבת ,  19:30 ,  ספורט1 )  .  האדומים יודעים שניצחון יוריד את הפער מהמוליכה מכבי חיפה לתשע נקודות לפני שזו תתארח אצל בית"ר ירושלים וללא קשר לתוצאת המשחק בטדי ,  רוצים קודם כל לעשות את העבודה בעצמם .
 בניגוד לאסיפות המסכמות הרגילות שלו ,  היום הרחיב המאמן אלי גוטמן בהסברים על סגירות נכונות במגרש .  במהלך האסיפה זיהה גוטמן את העובדה שויקטור מרעי לא מרוכז ואיננו מסתכל על הלוח ושלח אותו החוצה .  יחד עם זאת ,  לאחר מכן התנצל החלוץ הצעיר ,  חזר להתאמן כרגיל ונראה שהוא המועמד הבולט להחליף מחר בהרכב את גילי ורמוט המורחק ,  אבל לא מן הנמנע כי גוטמן יפתח עם זוראב מנטשאשווילי ויסיט את ביברס נאתכו לצד ימין של הקישור .  
עוד לפני שהוציא את מרעי מהאסיפה ,  ביקר גוטמן היום גם את המגן הימני עומרי קנדה ,  ואמר לו : " רק כשדני בונדר מתחמם אתה מתחיל לשחק ".  קיימת גם סבירות גדולה שבונדר יעלה בהרכב במקומו של קנדה .  שחקן אחר שייעדר הוא דדי בן דיין ,  שנפצע במשחק הגביע נגד הפועל חיפה וינוח מחר .  מי שיחליף אותו בעמדת המגן השמאלי הוא גל שיש .  שני הזרים שהגיעו בחלון ההעברות של ינואר ,  בויאן ורוצ'ינה ודניאל דה רידר ,  יפתחו על הספסל וצפויים להשתלב במהלך המשחק .
 הרכב משוער :  וינסנט אניימה ,  עומרי קנדה  ( דני בונדר )  ,  וואליד באדיר ,  דאגלס דה סילבה ,  גל שיש ,  אביחי ידין ,  זוראב מנטשאשוילי  ( ויקטור מרעי )  ,  ביבראס נאתכו ,  ערן זהבי ,  איתי שכטר ,  מהראן לאלה .
 לאחר שני משחקים רצופים ללא ניצחון מול יריבותיה לתחתית ,  ותבוסה קשה בגביע המדינה למכבי פתח תקוה ,  תתייצב אחי נצרת לקרב כמעט בלתי אפשרי בבלומפילד ,  בתקווה שדווקא שם תצליח להוציא נקודות שיחלצו אותה אל מעל לקו האדום . " דווקא התצוגות הכי טובות שלנו היו מול קבוצות מהחלק העליון אז אני מגיע עם תקווה ",  סיפר ג'ון גרגורי לקראת המשחק . " התוצאה בגביע לא משקפת כי גם ככה המפעל הזה לא היה בראש מעיינינו ,  והוא מאחורינו לחלוטין ".  
" לפני משחק כזה לא צריך אפילו לדבר עם השחקנים ",  הסביר המנג'ר האנגלי . " הם יודעים מה מצפה להם ומחכים בקוצר רוח להוכיח את עצמם על הבמה המרכזית ".  יניב לוזון הפצוע עדיין בספק ויעבור מחר מבחן כשירות .  אם לא יהיה כשיר ,  ימשיך רמי דואני לכהן כקפטן הקבוצה ,  מול קבוצת האם שלו הפועל תל אביב . " עבור רמי זה דרבי פרטי ואני מקווה שנוכל לעזור לו להוכיח למי שויתר עליו מה הוא שווה ",  סיכם המנג'ר .
 כובש השער היחיד של הקבוצה בתבוסה 5:1 מול מכבי פתח תקוה ,  גיא דיין ,  תורגל בהרכב במקומו של גיא לוזון ויפתח אם זה לא יהיה כשיר .  מייקל טוקורה חוזר מפציעה ויפתח לאחר מספר שבועות של העדרות .  מג'ד יונס ואיסמעיל עמאר יחזרו להרכב על חשבון אסף בראון ונאור פסר .
 הרכב משוער :  ז'וסלן מאייבי ,  איסמעיל עאמר ,  רמי דואני ,  מור דהן ,  מג'ד יונס ,  מייקל טוקורה ,  שלומי חנוכה ,  לוהאב כיאל ,  גיא דיין ,  טצ'ם נטויה ,  תומר חמד .
 
הפועל ת"א - אחי נצרת :  מי יחליף את ורמוט ? 
מרעי ,  שננזף על ידי גוטמן באימון ,  ומנטשאשווילי מתחרים על מקומו .  טוקורה חוזר בנצרת ,  לוזון בספק  ( 19:30 ,  ספורט1 ) 

