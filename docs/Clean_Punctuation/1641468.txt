החדר האינטימי שלו
המעצב התעשייתי המצליח אריק לוי הקים אתר אישי שמציע לצד ארוניות בצורת איברי מין ,  תמונות משפחתיות ומתכון לבורקס .  מדור 'אתר בנייה' משוטט ברשת
שם :  ariklevy.fr
ז'אנר :  האתר השבוע עוסק באמן ,  קולנוען ובראש ובראשונה מעצב רהיטים ,  פרקטיים ,  דקורטיביים ואמנותיים כאחד  אריק לוי .  
כתובת :  http :/ /www.ariklevy.fr/domain
האתר של אריק לוי ,  מעצב ממוצא ישראלי שחי ועובד בפריז כבר 20 שנים ,  מגוון ממש כמו עבודותיו .  לוי  ( 46 )  ,  יליד תל אביב ,  עבר לפריז לאחר שהתאהב ברקדנית צרפתייה ,  נשאר כדי להגשים את חלומו ולהפוך למעצב ,  ושיחק אותה בענק .  לוי התחיל את דרכו בסטודיו לעיצוב גרפי ,  עבר ליפן לעצב רהיטים ,  חזר לאירופה ועיצב תפאורות לאופרה ולמחול .  לבסוף ,  פתח סטודיו משלו במרכז פריז ,  סטודיו אריק לוי ,  שם הוא מתמקד בעיצוב תעשייתי  בדגש על רהיטים וגופי תאורה ,  שזיכו אותו בתהילה בינלאומית .
 לוי טוען שהעולם עוסק באנשים ,  לא בשולחנות וכיסאות ,  ואם לשפוט זאת לפי הצלחתו ,  נדמה שהוא ידע בדיוק עם איזה אנשים להתחבר .  בעשור האחרון לוי הפך למותג אקסקלוסיבי - עבודותיו נמכרות רק בחנויות יוקרה ומוצגות בתערוכות עיצוב ואמנות ברחבי העולם .  לוי השיק לאחרונה שתי סדרות שזכו לתהודה עולמית .  הראשונה  קבוצת של רהיטים ,  ביניהם שולחנות קפה ,  שרפרפים ,  ארוניות ,  שידות ספרים ,  מדפים ,  וכלי בית שעוצבו בהשראת סלעים .  השנייה - סדרה של שלוש ארוניות שנקראת confessions המוצגת כעת בגלריה Slott בפריז .  כל ארונית בסדרה עוצבה בהשראת איבר אינטימי בגוף האדם ואף קרויה על שמו :  זין ,  כוס ותחת .  מי שמתכנן להגיע לפריז בשבוע הקרוב עוד יוכל להספיק לראות אותן בתערוכה שנסגרת בשבוע הבא .
 הדבר הכי מסקרן באתר  ( מעבר לסקירת העבודות הקונבנציונאלית )  ,  הוא המימד האישי שבו הוא עוצב ונערך ,  שיוצר תחושה של בלוג יותר משל אתר רשמי .  מקריאת קורות חייו נוצר הרושם שמדובר במולטי-טאלנט .  מעבר לרהיטים והחפצים שעיצוב ,  האתר מספק הצצה לתמונות שצילם ,  החל מצילומים אישיים ומשפחתיים ,  ועד לצילומים של מסעות ,  נופים ואגסים מיובשים .  נוסף לכך ישנה רובריקה של צילומים מתערוכות ומייצגים בהם השתתף בעבר ובהווה ,  המוכיחים גם הם אין הקשר הבלתי נפרד בין חייו האישיים של לוי לבין עבודתו .  כמו למשל בתערוכה שלו ב-love counts בה מוצגים בין השאר כיסאות ,  כורסאות ומנורות לצד תמונות של אביו .  שימו לב במיוחד לתערוכות המוצלחות שלו ב-Leclaireur ,  ו-feel before you see ולעבודה שלו ברובריקת installations ;  עשרות כיסאות אדומים שנתלו בחוטים מהתקרה כמו שנדלייר תעשייתית עצומה שנמצאת בבר צרפתי בשם Publicis Drugstore .
 התוספת הכי מעניינת באתר של לוי הם סרטונים קצרים שיצר .  הסרטים לא קשורים בהכרח לעבודתו כמעצב תעשייתי ,  אך מאפשרים הכרות טובה יותר עם עולמו וחושפים את הגולש לתחומי העניין הרבים שלו ,  שמעובדים ושזורים בעבודותיו .  באחד מהסרטונים תוכלו לראות את לוי שר עם אוזניות ,  בסרטון נוסף תוכלו לראות חיבוק אוהבים בן 6 דקות ובאחר תקבלו מתכון לבורקס .
 זורם בדם .
 אין .
 
החדר האינטימי שלו
המעצב התעשייתי המצליח אריק לוי הקים אתר אישי שמציע לצד ארוניות בצורת איברי מין ,  תמונות משפחתיות ומתכון לבורקס .  מדור 'אתר בנייה' משוטט ברשת

