ישראלי נרצח בקנדה ,  גופתו נמצאה במזוודה
גופתו של ישראלי בן ה-29 נמצאה מקופלת בתוך מזוודה ברחוב בעיר מונטריאול .  החשוד ברצח ,  בן זוגו של הישראלי ,  הסגיר עצמו למשטרה
ישראלי בן 29 נרצח בליל חמישי על ידי בן זוגו בן ה-33 בעיר מונטריאול בקנדה .  החשוד ברצח הואשם הערב  ( שבת )  ברצח מדרגה שנייה .  כ-15 שעות לאחר שגופת הישראלי נמצאה בתוך מזוודה באמצע הרחוב בעיר ,  הסגיר עצמו החשוד ברצח המתגורר באוטווה למשטרה .  
הגופה נמצאה לאחר שעובר אורח דיווח למשטרה המקומית על כף רגל שמציצה מהמזוודה השחורה שהושארה בשלג ליד אכסניה ברחוב דה בוליון .  מהמשטרה נמסר כי השניים הכירו והתגוררו באזור אוטווה ,  ושהרצח בוצע על פי החשד במונטריאול .  האזור בו נמצאה גופת הישראלי שוקק אכסניות ומלונות . 
" אחרי שהוא התקשר אלינו נסענו להביא אותו ",  סיפר שוטר ממשטרת אוטווה כשנשאל כיצד עצרו את החשוד ברצח כשהוא נמצא 180 ק"מ מזרחית ממונטריאול ,  שם התבצע הרצח .  החשוד הופיע אחר הצהרים בפני שופט ממונטריאול באמצעות שיחת וידאו .  
דובר משטרת מונטריאול אוליבר לפוינטה סיפר שהחשוד שהסגיר עצמו למשטרה בליל חמישי באוטווה צפוי היה לשוב למונטריאול ביום שישי . " אנשים שואלים אם הרצח בוצע באוטווה והגופה הובלה למונטריאול בתוך המזוודה בה היא נמצאה ,  אולם זה לא המקרה ",  אמר לפוינטה . " הרצח בוצע במונטריאול ,  ייתכן כי בחדר במלון ,  ורק לאחר מכן הוכנסה גופת הצעיר למזוודה ".  הוא הוסיף כי מחקירה ראשונית עולה שהשניים ניהלו ויכוח ביניהם .
 
ישראלי נרצח בקנדה ,  גופתו נמצאה במזוודה
גופתו של ישראלי בן ה-29 נמצאה מקופלת בתוך מזוודה ברחוב בעיר מונטריאול .  החשוד ברצח ,  בן זוגו של הישראלי ,  הסגיר עצמו למשטרה

