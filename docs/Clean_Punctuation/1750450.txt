אובמה לבוחרים :  הגידו שוב  " כן אנו יכולים "
 בעוד שעת השין של בחירות אמצע-הקדנציה בארה"ב מתקרבת ,  ערכו הנשיא אובמה וסגנו ביידן עצרות תמיכה במועמדים דמוקרטים .  שרה פיילין טוענת מנגד כי ניצחונם הצפוי של הרפובליקנים יהיה  " רעידת אדמה פוליטית "
  ( צילום :  רויטרס ,  עריכת וידאו :  גדי וינסטוק ) 
על רקע סקרים המצביעים כי מרבית האמריקאים אינם מרוצים ממצב הכלכלה וחושבים כי המדינה צועדת בכיוון הלא נכון ,  סיים אתמול  ( ראשון )  הנשיא ברק אובמה את הקמפיין שלו למען מועמדים דמוקרטים המתמודדים בבחירות אמצע-הקדנציה שיתקיימו מחר .  
הנשיא וסגנו ג'ון ביידן ביקשו מתומכיהם בקליבלנד שבאוהיו ,  לעזור לדמוקרטים לשמור על יתרונם בקונגרס ,  בעוד שהרפובליקנים חוזים מהפך בבית הנבחרים . " יש לכם הזדמנות לומר שוב 'כן אנחנו יכולים' ",  אמר אובמה לקהל ,  בביקור הרביעי במדינה החשובה למפלגה הדמוקרטית . " אין ספק שאלו הן בחירות קשות ,  וזה בגלל שעברנו זמנים קשים מאוד כאומה ".  
מערכת הבחירות הנוכחית הושפעה מהכלכלה המקרטעת ושיעור האבטלה הגבוה ,  ומעלייתה של תנועת  " מסיבת התה ",  המתנגדת למדיניות הכלכלית ותכנית הביטוח הבריאות של הבית הלבן .
 שרה פיילין ,  לשעבר מועמדת המפלגה הרפובליקנית לסגנית הנשיא ויקירת  " מסיבת התה ",  אינה מתמודדת בבחירות הנוכחיות ,  אך קיימה הופעות רבות למען מועמדי מפלגתה .  אתמול היא אמרה בראיון טלוויזיוני כי הבחירות יהיו  " רעידת אדמה פוליטית ".  לדבריה ,  המצביעים יאמרו לנשיא ולדמוקרטים  " פישלת ,  הנשיא אובמה .  נתנו לך שנתיים לעמוד במילה שלך ולהבטיח שהכלכלה שלנו תחזור בגדול לחיים ".  
מנגד ,  במפלגה הדמוקרטית השתדלו להפוך את מערכת הבחירות להתמודדות בין מפלגות במקום משאל עם בנוגע ברק אובמה .  אתמול בקליבלנד אמר הנשיא לקהל כי הרפובליקנים לא רוצים שהמצביעים יזכרו שהוא ירש את המצב הכלכלי הקשה . " האסטרטגיה הפוליטית הבסיסית שלהם היתה לסמוך על כך שיש לכם אמנזיה ". 

אובמה לבוחרים :  הגידו שוב  " כן אנו יכולים "
 בעוד שעת השין של בחירות אמצע-הקדנציה בארה"ב מתקרבת ,  ערכו הנשיא אובמה וסגנו ביידן עצרות תמיכה במועמדים דמוקרטים .  שרה פיילין טוענת מנגד כי ניצחונם הצפוי של הרפובליקנים יהיה  " רעידת אדמה פוליטית "
 
