התחזית :  דמי הניהול שלכם הולכים לרדת 
BenchMarker
 >  >  כאשר רכשה הפניקס את בית ההשקעות אקסלנס ,  הציפייה של החברה היתה ליהנות מהתזרים היפה מדמי הניהול שגבתה אקסלנס במכשירים הפיננסיים השונים שהיא מנהלת .  בכירים בהפניקס והבעלים הקודמים של אקסלנס ,  רוני בירם וגיל דויטש ,  אף דנו ביניהם באילו עוד קופות ניתן להעלות את דמי הניהול .  ואולם מהערכת השווי של אקסלנס שביצעה חברת מעריכי השווי גיזה זינגר אבן עולה שהיא צופה שדמי הניהול שגובה בית ההשקעות בקופות הגמל ,  קרנות הנאמנות וגם בתעודות הסל - צפויים לרדת .  לפי הערכת השווי ,  עמדו דמי הניהול הממוצעים של אקסלנס בקופות הגמל ב-2008 על 1.45% .  מאחר שאקסלנס גבתה דמי ניהול גבוהים יחסית העריכו בגיזה זינגר אבן ,  כי צפויה ירידה בשיעור דמי הניהול עוד לפני יוזמות חקיקה שצפויות בתחום .  כך ,  ב-2009 ,  לפי נתוני גמל-נט גבתה אקסלנס דמי ניהול ממוצעים של 1.36% - ירידה של כ-6% .  ב-2010 מעריכים בגיזה כי דמי הניהול הממוצעים של אקסלנס יירדו עד לשיעור של 1.25% ויתייצבו על שיעור זה .  לפי נתוני גמל-נט ,  ב-2009 דמי הניהול הממוצעים בענף הגמל הם 0.90% .  כלומר ,  גם אחרי הירידה הצפויה ,  תהיה אקסלנס בין מנהלי הגמל היקרים .  בקרנות הנאמנות צופה גיזה ירידה בדמי הניהול הממוצעים של אקסלנס מ-1.32% ב-2009 ,  ל-1.29% ב-2010 ,  עד ל-1.25% ב-2012 .  גיזה לא מסבירה למה דמי הניהול יירדו - אבל היא מניחה במודל צמיחה בהיקף הנכסים המנוהל ,  ולכן נראה כי מדובר בשינוי תמהיל הנכסים או שאקסלנס תפחית דמי ניהול בקטגוריות מסוימות כדי להתחרות בשוק .  בתחום תעודות הסל ,  דמי הניהול הממוצעים של אקסלנס היו 0.99% .  אקסלנס מנהלת את חברת תעודות הסל הגדולה בשוק ,  קסם .  לכאורה היא לא גובה דמי ניהול על תעודות הסל ,  אך היא נהנית מדמי ניהול אפקטיביים - בעיקר הפער בין הקנייה והמכירה ,  וכן אלמנטים כמו דמי השאלה ודיווידנדים ,  שמגיעים למנהל .  גיזה מעריכה כי הם יירדו ל-0.9% .  אפילו בגיזה מבינים כי ההערכות של בירם ודויטש ובכירי הפניקס לא תאמו את המציאות התחרותית והרגולטורית של ענפי ההשקעה .  נקווה שגם הצרכן יתעורר ויתמקח .
 
התחזית :  דמי הניהול שלכם הולכים לרדת 
BenchMarker

