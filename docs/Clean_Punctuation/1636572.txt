Active Issue
בהתחלה ,  למדנו מה זה סובלימציה ואילו אני צילמתי את עצמי .  אמרו סינדי שרמן ,  פרידה קאלו ,  בולמיה ,  אובססיה ,  נרקסיזם .  אז עברתי לצלם אחרים .  יצא דיאן ארבוס
זה נורא אופנתי כשאמנים משתמשים במונח  " אמנות טוטאלית ".  זה קטע כזה  אמן טוטאלי הוא אוטומטית אמן טוב . " אני כמו סופי קאל ",   " אני כמו נאן גולדין ",   " מרינה אברמוביץ' היא מודל החיקוי שלי ".  ..  אבל יש כאן פרדוקס .  מצד אחד ,  אופנתי זה משהו שאמנים נורא אוהבים לצאת נגדו ,  אבל מצד שני ,  אמנים תמיד חייבים את הצורך הבסיסי הזה להרגיש מיוחדים .  
בסופו של דבר גם אמנים מתמודדים עם כל הדברים שאנשים  " רגילים "  מתמודדים איתם :  אהבה ,  תשוקה ,  מצב כלכלי ,  מחייה ,  חדשות ,  פוליטיקה ,  הקונפליקט הישראלי-פלסטיני ..  .  כל ההבדל הוא שאמנים מוציאים את התוך תוך של הבתוכו של הקישקע ,  ואז אותו תוך תוך של הבתוכו של הקישקע ניצב על שתי רגליו מול ביקורות ,  תימחורים ,  בירוקרטיות ,  גנבות ,  השמצות והשתפכויות .  לא פשוט .
 כשמתחילים ללמוד אמנות לומדים את המילה המהודרת  " סובלימציה "    " החלפת תשוקות לא מקובלות מבחינה חברתית בכאלה שמקובלות "   ( מתוך אתר הרפואה הישראלי )  .  במילים אחרות ,  כל הדברים שבדרך כלל שומרים בבטן מוציאים באמנות ,  ואז זה בסדר .  ואז נותנים לאמן פתח לכל הדברים שלא מקובלים בחברה ואף דורשים ממנו להיות  " מיוחד "   כפי שהוא אוהב ,  כביכול ,  אך רק שונא שאומרים לו מה לעשות .
 היום שבו התחלתי ללמוד אמנות היה היום בו עזבתי את בית הוריי .  בגיל 15 ארזתי לעזוב את ערד ,  עיר ילדותי  קטנה ,  שקטה ומדברית  לטובת לימודים בתיכון-פנימייה למדעים ואמנויות של העמותה למצוינות בחינוך בירושלים .  בבגרותי תהיתי איך בגיל כל כך צעיר הבנתי שאני חייבת לעזוב את מערכת החינוך הפורמלית כדי לפרוח .  ושם ,  אכן נתנו לנו לפרוח כפרחי בר פראיים .  בתקופה זו גם התחלתי ללמוד צילום .
 צילמתי בעיקר דיוקנאות ,  ביניהם את עצמי ואת הדרך שבין ערד לירושלים .  למעשה צילמתי בעיקר עמודי חשמל שהיוו לי קרקע יציבה בדרכים העקלקלות של גיל ההתבגרות .  
מאוחר יותר ,  במדרשה לאמנות ,  המשכתי לצלם את עצמי ,  בתחפושות שונות ,  תסרוקות ,  סטריאוטיפים נשיים או גבריים עד שלא הפסיקו להגיד לי  " סינדי שרמן ",   " פרידה קאלו ".  סינדי שרמן ,  סינדי שרמן ,  בולמיה ,  אובססיה ,  נרקיסיזם ..  .  החלטתי לנסות את דרכי בדרכים אחרות .  מה שעשיתי לעצמי  התחלתי לעשות לאחרים .  
בשנה השלישית ,  בסט צילומים ראשון בתור סטודנטית מן המניין של המחלקה לצילום ,  קבעתי עם שני חברים לסט אקסקלוסיבי בבית האחד וצילמתי סצינת סמי התארגנות למסיבה גותית .  למי שיש לו את הרצון להיות מיוחד ,  ההתעניינות בתת תרבויות היא אך טבעית .  החברים התלבשו ,  התפשטו ,  התאפרו ,  התמסרו .  מתוך המחקר הבנתי שלהיות מוגדר תחת כותרת  וזה לא משנה אם זה  " גותי ",   " פאנקיסט ",   " מטאליסט ",  ואפילו  " חנון ",   " גיק "  או  " טרנסג'נדר "   זה כולל מערכת חוקים נוקשה יותר מלא להיות כלל תחת הגדרה .  מן הסתם העניין שלי בתרבויות שוליים לא נעלם ,  אבל ידעתי שלא שם מקומי .  
שוב ביקורת לתערוכה ,  ניים דרופינג  הפעם דיאן ארבוס מככבת .
 
Active Issue
בהתחלה ,  למדנו מה זה סובלימציה ואילו אני צילמתי את עצמי .  אמרו סינדי שרמן ,  פרידה קאלו ,  בולמיה ,  אובססיה ,  נרקסיזם .  אז עברתי לצלם אחרים .  יצא דיאן ארבוס

