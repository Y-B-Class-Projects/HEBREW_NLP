לא מתנקנקים
אנשי הקרולה והסברנסקי בתל אביב חוברים להקמת בר חדש .  בתפריט :  ג'ינג'ר אייל ונקניקיות תוצרת בית ומנה יומית דוברת פרסית
כסאות מוזיקליים בעולם האלכוהול :  דיירים חדשים יתחילו בקרוב לחמם את פינת הרחובות גרוזנברג ונחלת בנימין בתל אביב ,  אשר מאז השיב נפשו לבורא הבר המיתולוגי דיניץ ששכן בה ,  נראה כי התקשתה להתאושש מהאובדן .
 הדיירים החדשים הם קרול צבי-וינר ,  אשת ה'קרולה בר' הזכור לטוב מרחוב הלל הזקן ,  ובעלה מיקי וינר  ( אקס ה'בונהם' המנוח )  ,  שחברו לגיל סברנסקי  ( מהסברנסקי זצ"ל ,  שבמקומו הוקם לאחרונה שישקו )  ולאהוד כוחן ,  שניהל את הבר של ננוצ'קה והחמארה של רפאל .  בימים אלה עומלת החבורה המשובחה על פתיחתו של בר חדש ומסקרן .  עד כאן לענייני גאוגרפיה וביוגרפיה .
 על האוכל מונתה השפית קארין צבי ,  אחותה של קרול ,  שמתכננת להתמקד בארוחות בוקר ,  ועל מנות כמו קרואסון האם ואמנטל או פרי טרי עם קרעי מוצרלה טרייה ובייקון .  מחירים עדיין אין ,  אבל קרול מבטיחה מחירים הוגנים והגיוניים . " השפיץ של התפריט "  לדבריה ,  יהיה תפריט נקניקים ונקניקיות מתוצרת הבית ,  עליהם יעמלו קארין ומיקי . 
" הם אנשים קשים ,  קארין ומיקי ,  לא נבהלים בקלות ממעיים .  הם למדו את הנושא ביסודיות ".  
" אנחנו מתחילים בקטנה .  כל יום נכניס מנת ספיישל מהמטבח הפרסי ,  ונראה איך הקהל מגיב .  אם נראה כי טוב ,  נתרחב גם בחזית הפרסית ". 
את הנקניקיות ,  אגב ,  מייעדים גם לקהל הבליינים הממנצ'ז שממלא את הרחובות בלילות .  אלה יוכלו לעבור ולחטוף נקניקיה בלחמניה  ( 25 שקלים )  ,  בעוד שמי שאוהב את זה מסודר ,  יוכל לקבל כמובן גם נקניקיה בצלחת ,  עם תפוחי אדמה וכרוב כבוש  ( 48 שקלים )  .
 שוס נוסף מגיע מכיוון הבר ,  שאת תפריטו בנה כוחן :  כל המיצים בקוקטיילים המוגשים ,  ייסחטו במקום .  שזה ,  תודו ,  באמת יוצא דופן ומשמח .  קרול מספרת שאפילו את הג'ינג'ר אייל יכינו במקום ,  לפי מתכון שמיקי למד בניו-יורק .
" צבעוני ,  שמח ,  קצת וינטג' ,  הרבה סקסי ".  
" עד כאן .  כמו עם תינוק ,  שם לא מגלים ,  זה מביא מזל רע ". 
המקום ייפתח להרצה עוד כעשרה ימים ,  ויהיה פתוח מדי יום מ-17:00 ועד אחרון הלקוחות .  עם תום תקופת ההרצה ,  יפתח שעריו גם בבקרים .
 
לא מתנקנקים
אנשי הקרולה והסברנסקי בתל אביב חוברים להקמת בר חדש .  בתפריט :  ג'ינג'ר אייל ונקניקיות תוצרת בית ומנה יומית דוברת פרסית

