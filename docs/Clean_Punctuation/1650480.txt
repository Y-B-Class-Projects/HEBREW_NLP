אישום :  שלח מכתב בו איים לרצוח שופטים
תושב מרכז הארץ הואשם כי שלח מכתב ללשכת מנהל בתי המשפט השופט משה גל ובו נאמר כי  " בקרוב מאוד נוציא שופט או שופטת להורג ".  הנאשם אמר כי לא התכוון לממש את האיום
לבית משפט השלום בירושלים הוגש היום  ( ראשון )  כתב אישום נגד תושב מרכז הארץ בן 50 ,  ששלח מכתב ללשכתו של מנהל בתי המשפט ,  השופט משה גל ,  בו איים לרצוח שופטים .  מעצרו של הנאשם ששמו נאסר לפרסום ,  הוארך ביומיים עד לדיון הבא בעניינו .
 הנאשם אמר בדיון כי לא התכוון לפגוע באף אחד . " זה היה מתוך סערת רגשות ,  כאב אישי ".  הנאשם הוסיף כי  " במפורש ,  ממש במפורש ,  אני אישית מתנצל וכואב לי שככה קרה ".  הנאשם פנה לשופט ואמר לו : " אדוני יודע שלפעמים יש מקרים שאדם כועס ולא מתכוון לעשות את המעשה ".  
בחקירתו הסביר הנאשם שהרקע למעשיו הוא סירוב שופטת להקל עמו בתשלום קנס שהוטל עליו במשפט תעבורה לפני שנים ,  וכי לא התכוון לממש את האיום או לפגוע במאן דהוא .  אולם ,  הוא לא ידע להסביר ממש מדוע רק עתה לשלוח את מכתב האיום .
 כתב האישום ,  שהוגש באמצעות רב פקד אריה ברנד ממחלק התביעות של מחוז ירושלים ,  מפרט את תוכן המכתב המאיים . " בקרוב מאוד !  !  נוציא להורג !  שופט או שופטת להורג !  !  !  בעזרת אמצעיי לחימה קטלניים מאוד !  טיל או ירי מרובה סער קלשניקוב מחסנית-מלאה !  !  !  זו הבטחה אישית !  !  !  כבר הרגו פה שופט אכן-לא ?  !  יש לנו כמה וכמה - כוונים  !  !  !  השופטים פה עלובי-חיים וזבל !  ""  ,  נכתב במכתב .  הנאשם חתם על המכתב בשם  " הקבוצה !  ".   
" מכתבו של המשיב מהווה איום על אושיות מערכת המשטר במדינת ישראל ,  תוך הכנסתם של שופטיה אל בין כוונות כלי משחית - בין אם התכוון המשיב לממש את כוונתו הלכה למעשה ובין אם לאו ",  נכתב בבקשה לעצרו עדם תום ההליכים המשפטיים נגדו . " מכתבו של המשיב מהווה הסתה פרועה וחסרת רסן ,  המתירה את דמם של שופטי ישראל ,  ומערערת על עצם יציבות המשטר ,  בהיותה מכוונת לפגוע פגיעה פיזית של ממש באחד מזרועות וסמלי השלטון ". 

אישום :  שלח מכתב בו איים לרצוח שופטים
תושב מרכז הארץ הואשם כי שלח מכתב ללשכת מנהל בתי המשפט השופט משה גל ובו נאמר כי  " בקרוב מאוד נוציא שופט או שופטת להורג ".  הנאשם אמר כי לא התכוון לממש את האיום

