אנגליה :  צ'לסי ניצחה 0:2 את ארסנל
דרוגבה ,  עם שער 13 ב-11 משחקים מול התותחנים ,  ופצצה של אלכס סידרו לכחולים ניצחון בדרבי .  ליברפול הפסידה לבלקפול
צ'לסי הוכיחה היום  ( ראשון )  שוב את עליונותה המוחלטת בקרבות העירוניים ,  כשגברה בקלות 0:2 על ארסנל בדרבי הלונדוני .  במחזור הקודם הכחולים ספגו הפסד ביתי למנצ'סטר סיטי ,  אבל היום ,  במחזור השביעי הפרמיירליג ,  הם חזרו להיות המכונה החזקה והעוצמתית שאשתקד הביאה דאבל .  דרוגבה ואלכס כבשו את שני השערים המצוינים ,  והכחולים פתחו פער של שבע נקודות מארסנל הרכה וחסרת המחץ .
 את התוצאה של המחזור סיפקה ליברפול ,  שהפסידה באנפילד לבלקפול 2:1 והיא עדיין מתחת לקו האדום .  דקל קינן נכנס בדקה ה-21 בשורות בלקפול ,  והציג משחק לא רע במגננה של קבוצתו שהביאה להפתעה של המחזור .  בינתיים באנפילד מצבו של רוי הודג'סון ממשיך להתערער ,  כשקבוצתו נראית רע ,  רע מאוד .
 מנצ'סטר סיטי ,  שנראית כמתחילה לממש את הפוטנציאל שלה ,  המשיכה בהתקדמות המצוינת שלה עם 1:2 ביתי קשה על ניוקאסל .
 הבשורה שיוצאת מסטמפורד ברידג' הערב היא שהדרבי הלונדוני הגדול ממשיך להישלט על ידי שחקן אחד ,  יחיד ומיוחד :  דידייה דרוגבה .  החלוץ מחוף השנהב כבש שער נפלא ויחד עם פצצה אדירה של אלכס סידר לצ'לסי 0:2 יוקרתי על ארסנל .  לדרוגבה זה היה השער ה-13 ב-11 המפגשים האחרונים מול התותחנים של ארסן ונגר ,  ששוב יישאר עם המחמאות .  את קרלו אנצ'לוטי זה בטח לא מעניין ,  כשהם סוגרים ניצחון שישי בשבעה מחזורים ושומרים על המקום הראשון למרות ההפסד למנצ'סטר סיטי במחזור הקודם .
 בדקה ה-39 הגיע השער של צ'לסי ,  כשמי אם לא ,  דידייה דרוגבה כבש את ה-13 שלו ב-11 המשחקים האחרונים מול התותחנים .  ראמירס ,  שהגיע בקיץ מבנפיקה ,  הכניס כדור עומק נפלא לאשלי קול והאקס של ארסנל יישר לאמצע שם חיכה החלוץ מחוף השנהב שבעט לקורה ופנימה עם הרבה סטייל .  שער שהוא בית ספר לכדורגל .  בדקה ה-60 ואחרי לחץ עצום של ארסנל ,  הצליח ניקולא אנלקה להגיע להזדמנות מצוינת לאחר טעות של סקילאצ'י .  הצרפתי כבר עבר את פביאנסקי ,  אך גילגל את הכדור החוצה מול שער ריק .  
ארסנל הכתיבה את הקצב עד הסיום והגיעה למספר הזדמנויות מסוכנות ,  אך בדקה ה-84 היא נענשה ועוד איך נענשה .  הבלם הברזילאי ,  אלכס ,  בעט פצצה אדירה מ-30 מטר בבעיטה חופשית היישר לחיבורים של לוקאש פביאנסקי .  0:2 לצ'לסי שבורחת למאזן של 18 נקודות ,  מרחק שבע מהאדומים של ונגר ,  שספגו הפסד ליגה שני ברציפות אחרי המבוכה וה-3:2 הביתי מול ווסט ברומיץ' בשבוע שעבר .
 הפאזל רב החלקים של הסיטי מתחיל להתחבר ,  ואחרי הניצחון הגדול על צ'לסי במחזור הקודם והתיקו המצוין מול יובנטוס בליגה האירופית הגיע ניצחון מרשים נוסף על העולה החדשה המסוכנת .  כבר בדקה החמישית ספגה ניוקאסל את המכה הראשונה של אחר הצהריים כשחאתם בן ארפה תוקל בחריפות על ידי נייג'ל דה יונג וירד מהמגרש על אלונקה עם חשש לשבר ברגלו .
 בדקה ה-17 קרלוס טבז נפל ברחבה אחרי תיקול של מייק וויליאמסון וסחט פנדל ,  אותו ניצל בעצמו כדי להעלות את סיטי ליתרון .  שבע דקות מאוחר יותר ענה לו חברו לנבחרת ארגנטינה ,  חונאס גוטיירז ,  עם שער יפה מהעבר השני בבעיטת יעף ממרכז הרחבה ,  ויחסי הכוחות התאזנו .
 בדקה ה-72 שלף רוברטו מאנצ'יני מהספסל את אדם ג'ונסון ,  שהגיע ממידלסברו אך גדל בניוקאסל ,  וכעבור שלוש דקות בלבד כבש הכישרון הצעיר ,  שהיה חתום גם על שער השוויון מול יובנטוס ,  את שער הניצחון הנהדר אחרי פריצה סוחפת לרחבה ובעיטה נפלאה לחיבורים .
 עכשיו אפשר לקבוע שמצבה של ליברפול הוא כבר מעבר לסתם אכזבה .  אחרי שבעה מחזורים לאדומים יש 6 נקודות בלבד ,  עם ניצחון אחד ,  שלוש תוצאות תיקו ושלושה הפסדים ,  והם רק ממשיכים להידרדר .  היום כנראה הגיע השפל של העונה זו ,  עם הפסד ביתי לבלקפול ,  העולה החדשה והצנועה ,  ששווה בערך כמו השרוך של פרננדו טורס .  האדומים קיוו שרוי הודג'סון יחזיר העונה את הצבע ללחיי האוהדים ,  אבל בינתיים הקבוצה מתחת לקו האדום ,  מקרטעת שוב ושוב ומביכה את עברה .  אם לוקחים בחשבון שהרבה לפני המשחק אלפי אוהדים ערכו צעדת מחאה נגד הבעלים ג'ורג' ג'ילט וטום היקס ,  מגלים ששום מערך בקבוצה לא מתפקד .  אירופה רחוקה מאוד ,  על אליפות אף אחד כבר לא מדבר .  המצב מביך ,  אפילו משפיל .  
הצרות של ליברפול הגיעו כבר בהתחלה ,  כשטורס ספג מכה והחל לצלוע על הדשא ,  בטרם הוחלף על ידי דייויד נגוג בדקה העשירית .  אין ספק שבקבוצה יעקבו בדאגה אחרי מצבו של החלוץ בימים הקרובים .  גם בבלקפול נפצע שחקן ,  הבלם קרייג קטצ'קארט ,  ומי שהחליפו בדקה ה-21 היה דקל קינן .  הישראלי עשה עבודה לא רעה במרכז ההגנה ,  וכבר בדקה ה-29 קבוצתו עלתה ליתרון ראשון .  גלן ג'ונסון הכשיל ברישול את לוק וארני ברחבה ,  וצ'רלי אדם כבש מהנקודה הלבנה .  ליברפול ההמומה ניסתה להגיב ,  אבל לפני המחצית ספגה את השני .  גרי טיילור פלטשר העביר רוחב ,  ולוק וארני הכניע את ריינה בפעם השנייה .  הקהל באנפילד המום .  
במחצית השנייה ליברפול נראתה נמרצת יותר ושיחקה בנחישות ובהתלהבות יחסית ,  והבלם סוטיריוס קירגיאקוס אף צימק בדקה ה-53 ל-2:1 בנגיחה אחרי הגבהה של סטיבן ג'רארד בבעיטה חופשית ,  אבל פה זה נגמר .  הודג'סון בצרות ,  ועכשיו הלחץ עליו יגבר אף יותר .  ג'רארד שוב לא הורגש ,  טורס שוב פצוע ,  קויט לא מספיק דומיננטי ,  מג'ו קול ממשיך לאכזב ,  וגם חוסר הוודאות בכל הנוגע לבעלות הקבוצה לא מוסיף שקט .  משהו צריך להשתנות בליברפול ,  ומהר מאוד .
 עדכון קודם :  17:32

אנגליה :  צ'לסי ניצחה 0:2 את ארסנל
דרוגבה ,  עם שער 13 ב-11 משחקים מול התותחנים ,  ופצצה של אלכס סידרו לכחולים ניצחון בדרבי .  ליברפול הפסידה לבלקפול

