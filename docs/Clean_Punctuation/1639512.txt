סגן שר האוצר של ארה"ב לשעבר : " הגירעון בתקציב יגרור משבר מטבע בינ"ל תוך שנתיים "
" צפויה התקוממות בשווקים הפיננסים ",  אמר רוג'ר אלטמן ,  מייסד בית ההשקעות אוורקור ,  ל-CNBC
רוג'ר אלטמן ,  מייסד בית ההשקעות אוורקור אשר שימש כסגן שר האוצר של ארה"ב בתקופת הנשיא ביל קלינטון ,  הזהיר כי הגדלת הגירעון בתקציב הממשל עלולה לגרום למשבר מטבע בינלאומי בתוך שנתיים ." הגירעונות הגדולים לא יוכלו להמשיך להתקיים בטווח הבינוני והארוך ",  אמר אלטמן בראיון היום לערוץ הטלוויזיה cnbc . " אחד משני דברים צפוי להתרחש .  או שהממשל יוביל באופן פעיל את הצעדים לצמצום הגירעון ,  או שבשלב מסוים ,  נניח בתוך שנתיים ,  השווקים הפיננסים יתקוממו נגד המצב ,  וההתקוממות עשויה ללבוש צורה של חוסר יציבות של הדולר ושל שוקי המט"ח .  השווקים הפיננסים פשוט לא ישלימו עם המצב הנוכחי בטווח הבינוני והארוך ",  הוסיף אלטמן .  נשיא ארה"ב ,  ברק אובמה ,  הציג שלשום בפני הקונגרס את הצעת התקציב לשנת 2011 ,  הכוללת תחזית לגירעון שנתי של 1.6 טריליון דולר .  אובמה אמר בעת הצגת התקציב כי הממשל צריך לנהוג באחריות תקציבית אולם בה בעת לעשות מה שנדרש כדי ליצור מקומות עבודה . " הגירעון בתקציב הממשל לא יצומצם בן לילה ",  אמר אובמה , " נמשיך לעשות את מה שנדרש כדי ליצור מקומות עבודה ".  הכלכלן האמריקאי פיטר שיף ,  אשר צפה את המשבר הפיננסי והמשבר בשוק הדיור בארה"ב ,  יצא בסוף השבוע בחריפות נגד כוונת ממשל אובמה להגדיל את הגירעון בתקציב ,  והזהיר כי מדיניות זו עלולה לגרור את כלכלת ארה"ב לשפל כלכלי מתמשך . " על אף מס השפתיים שלו על צמצום הוצאות הממשל בעתיד ,  המהות של התוכנית הנוכחית של אובמה היא להגדלת הוצאות הממשלה והגירעונות בתקציב ",  כתב שיף במאמר שפירסם בסוף השבוע באתר הבלוגים lewrockwell.com . " למרות כל הדיבורים של אובמה על יצירת מקומות עבודה ,  המדיניות שלו רק תכביד עוד יותר - עם מסים גבוהים ועוד רגולציה - על אלה שהיו עשויים ליצור מקומות עבודה ",  כתב שיף ,  המשמש כנשיא חברת ההשקעות יורו פסיפיק קפיטל . " במקום לפרוע את החובות שלנו ,  אנחנו מגדילים אותם .  במקום לעודד אנשים לחסוך אנחנו מעודדים אותם לבזבז .  במקום ליצור מקומות עבודה ,  אנחנו רק יוצרים הטבות למובטלים .  כתוצאה מכך ,  במקום להכין את הקרקע להתאוששות אמיתית ,  אנחנו יוצרים את התנאים לשפל כלכלי מתמשך ",  הוסיף שיף .
 
סגן שר האוצר של ארה"ב לשעבר : " הגירעון בתקציב יגרור משבר מטבע בינ"ל תוך שנתיים "
" צפויה התקוממות בשווקים הפיננסים ",  אמר רוג'ר אלטמן ,  מייסד בית ההשקעות אוורקור ,  ל-CNBC

