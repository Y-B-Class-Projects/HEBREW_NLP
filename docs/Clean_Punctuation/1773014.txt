בנק הפועלים יפתח סניף בבייג'ין 
בלעדי הבנק בוחן השקעות ישירות בסין ומתכנן להתמקד במגזר העסקי בסינגפור
 >  >  מנכ"ל בנק הפועלים ציון קינן ,  יו"ר הבנק יאיר סרוסי וראש החטיבה העסקית שמעון גל ייצאו בשבועות הקרובים לבייג'ין ויבחנו אפשרות של פתיחת סניף או נציגות של הבנק בבירה הסינית - כך נודע ל-themarker .  ההחלטה על בייג'ין נפלה לאחר שהבנק בחן כמה ערים בסין ,  והגיע למסקנה כי מרב לקוחותיו יזדקקו לשירותיו בבירה .  הפעילות העיקרית של בנק הפועלים תהיה מימון פעילות עסקית של לקוחות ישראלים הפועלים במדינה .  סיוע לכניסה של בנק הפועלים לסין יגיע מהחברה הבת פועלים שוקי הון ,  שפעילה בסין מאז 2009 ,  לאחר שרכשה 20% מחברת הייעוץ אסיה דיירקט של גל דיאמנט ,  שמתמחה בייעוץ למשקיעים ישראלים שמעוניינים לפעול בסין .  פועלים שוקי הון מעניקה באמצעות המיזם שירותי בנקאות להשקעות לחברות ישראליות הפועלות בסין ,  ושתיים מהעסקות הבולטות שלו היו כניסתו של ברוקר הביטוח דיוויד שילדס ב-2009 לשותפות עם חברת הביטוח הממשלתית הסינית לביטוח עובדים סינים היוצאים לחול ,  ורכישת חברת פגסוס בידי המפיץ הסיני שלה ,  יפנג דיגיטל ,  בתחילת 2010 .  כעת מתכננים בפועלים שוקי הון להתחיל לבצע גם השקעות ישירות במדינה ,  בין דרך השקעות במיזמים ,  בין דרך קרנות .  בנק הפועלים פועל כיום במזרח באמצעות סניף בסינגפור  ( שנמצא תחת בנק הפועלים שווייץ )  ונציגות בהונג קונג .  הבנק מתכנן לשנות את מתכונת הפעילות שלו גם בסינגפור ,  ואם עד כה הוא התמקד בפעילות הבנקאות להשקעות ,  מ-2011 יסיט הבנק חלק גדול יותר מהפעילות שלו במדינה למימון פעילות של חברות ישראליות במדינה ובמזרח אסיה .  מאז אוקטובר ,  שבו התקיים כינוס קרן המטבע העולמית ,  שהיה מדברים בכירי בנק הפועלים על כניסה והתפתחות במזרח אסיה .  בכינוס ציין סרוסי כי פניו של הפועלים למזרח .  בחודש האחרון ציין קינן בנאום שנשא בכינוס כלכלי כי  " המגזר העסקי בישראל טרם עדיין לא מיצה את מלוא פוטנציאל ההשקעות במשקים המתעוררים ,  ובנק הפועלים מאז ומתמיד ליווה את לקוחותיו אל התחומים והמקומות אליהם הם צומחים ומתפתחים ". 

בנק הפועלים יפתח סניף בבייג'ין 
בלעדי הבנק בוחן השקעות ישירות בסין ומתכנן להתמקד במגזר העסקי בסינגפור

