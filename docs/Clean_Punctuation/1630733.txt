 " שטייניץ ביזה את עצמו בכך שהלך לבעל הון "
 בכנסת מתחו ביקורת חריפה על הפגישה בין שר האוצר לנוחי דנקנר במשרדי אי.די.בי .  ריבלין : " נדמה שטמנו לשטייניץ פח ".  אי.די.בי : " על הממשלה לקדם את המשק גם באמצעות דיאלוג עם ראשי המגזר העסקי "
  >  >  שרים וח"כים לא יוכלו להיפגש עם אילי הון בלשכתם אלא בכנסת או במשרד הממשלתי - כך מציעים בכנסת לאחר ששר האוצר ,  יובל שטייניץ ,  נפגש ביום רביעי עם נוחי דנקנר במטה אי.די.בי .  יו"ר ועדת החינוך של הכנסת ,  ח"כ זבולון אורלב  ( הבית היהודי )  ,  הציע להכליל את ההנחיה בקוד האתי של חברי הכנסת והשרים .  כפי שנחשף ב-themarker ,  הפגישה בין השניים נערכה במטה אי.די.בי במגדלי עזריאלי בתל אביב .  חברי כנסת ושרים מתחו אתמול ביקורת על כך ששטייניץ הגיע למשרדי אי.די.בי ,  ולא הזמין את דנקנר ללשכתו באוצר או בכנסת .  שרים טענו כי שטייניץ  " ביזה את כבודו בכך שהלך אל בעל הון במקום לזמן בעל הון אליו ".  עם זאת ,  בכנסת אמרו כי מותר לשר האוצר להיפגש עם דנקנר כפי שהוא נפגש עם ראשי המשק .  גורמים באוצר אמרו אתמול כי שטייניץ חשב שהפגישה אמורה היתה להיערך במסעדה במגדלי עזריאלי ,  ואכן הגיע למקום ,  וברגע האחרון התברר שקרתה טעות וכי הפגישה יועדה למשרדי המטה של קבוצת איי.די.בי .  פגישה עם איל הון - רק בליווי פורום מקצועי  " שטייניץ יכול היה להיפגש עם דנקנר בלשכתו במשרד האוצר בירושלים או בתל אביב ,  ולא במשרדי אי.די.בי ",  אמר אתמול אורלב . " אם שטייניץ רוצה להיפגש עם דנקנר ,  כדאי שיקיים אותה בפורום רחב עם נציגים מקצועיים של משרד האוצר ולא בפגישה אישית ".  לפני כחודש נפגש דנקנר במשרדי אי.די.בי בתל אביב עם חבר ועדת הכספים ,  ח"כ חיים אורון  ( מרצ )  .  הפגישה נערכה לבקשת דנקנר ארבעה ימים בלבד לאחר שבוועדה נערך דיון לבקשת אורון על רצונה של חברת משאב מקבוצת אי.די.בי לרכוש את חברת הנסון .  אורון ,  שהתנגד למכירה בשל חשש להגברת המונופול בענף הבטון והמלט ,  אמר אז כי נפגש עם כל הגורמים שרצו להיפגש עמו בנושא .  יו"ר הכנסת ,  ח"כ ראובן ריבלין  ( הליכוד )  ,  סבור אף הוא שחברי הכנסת צריכים לקיים פגישות עם אילי הון בכנסת או בלשכתם במשרדי הממשלה . " נדמה לי שטמנו לשר האוצר פח במחשבה שהולך להיפגש עמו  ( עם דנקנר - צ"ז )  במקום אחר .  טוב יעשו כל נבחרי הציבור אם ידאגו שלא ישימו בפניהם מכשול ויקפידו על כל מפגשיהם עם בעלי הון ושועי עולם בכנסת או במשרד הממשלתי ".  ריבלין סבור שאין צורך לעגן את הנושא בהחלטות הכנסת ,  אלא להסביר את הנושא שוב ושוב לשרים ולחברי הכנסת : " ראש הממשלה לשעבר ,  מנחם בגין ,  אמר ש'המובן מאליו טוב שייאמר' .  לפיכך ,  מן הראוי לומר לחברי הכנסת ולשרים היכן לקיים את המפגשים שלהם ".   " חוקי - אבל לא יפה"ח"כ דניאל בן סימון  ( העבודה )  אמר כי  " הפגישה בין שטייניץ לדנקנר מהווה היפוך .  נציג השלטון הולך אל איל ההון במקום ההפך - שאיל ההון יעלה אל משרדו של שר האוצר .  יש לזכור ששר נבחר בידי הציבור ,  והציבור לא בחר בדנקנר ".  יו"ר ועדת חוק ומשפט של הכנסת ,  ח"כ דוד רותם  ( ישראל ביתנו )  ,  אמר כי  " לפחות מתוך כבוד הממלכה ,  מכיוון שמדובר בשר ראוי - רצוי שאנשי העסקים יבואו אליו משום שמדובר בכבוד שנותנים לשר בתפקידו כשר .  בעצם הממלכתיות אנשי העסקים צריכים לבוא אל השר ולא שהשר יילך לאנשי העסקים ".  לדברי ח"כ אילן גילאון  ( מרצ )  , " הפגישה של שטייניץ ודנקנר במשרדי אי.די.בי היא חוקית - אבל לא יפה בלשון המעטה .  אם לשר האוצר קרבה כל כך גדולה לדנקנר עד שהוא הולך אליו למשרדו - זה אומר דרשני .  ראוי שפגישה כזו תיערך במקום גלוי ושקוף ".  מקבוצת אי.די.בי נמסר בתגובה : " כמקובל בעולם כך גם בקבוצת אי.די.בי מתארחים ראשי החברות והבנקים הגדולים בעולם ואף נציגים בכירים ,  לרבות שרים ממדינות שונות .  הממשלה ושריה צריכים לקדם את הכלכלה והמשק גם באמצעות פגישות ,  היכרויות ,  סיורים ודיאלוג שוטף עם ראשי המגזר העסקי .  כך יוכלו כולם לפעול בכוחות משותפים למען קידום הכלכלה והמשק בישראל .  ישנן פגישות שמתקיימות במשרדי הממשלה ,  אך חיוני שמנהלי המדינה ונבחרי הציבור יכירו את החברות ויפגשו את העובדים והמנהלים גם בחברות עצמן .  אנו שמחים על ששר האוצר התארח באי.די.בי ".  

" שטייניץ ביזה את עצמו בכך שהלך לבעל הון "
 בכנסת מתחו ביקורת חריפה על הפגישה בין שר האוצר לנוחי דנקנר במשרדי אי.די.בי .  ריבלין : " נדמה שטמנו לשטייניץ פח ".  אי.די.בי : " על הממשלה לקדם את המשק גם באמצעות דיאלוג עם ראשי המגזר העסקי "
 
