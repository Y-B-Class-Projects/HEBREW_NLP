גם המיליארדר הקנדי הרשי פרידמן מתעניין באזורים
פרידמן עשה את עיקר הונו בתעשיות הפלסטיק ,  היי-טק ושיווק בשר ,  ומשקיע גם בפרויקטי נדל"ן בישראל ובחו"ל
 >  >  המרוץ לרכישת השליטה בחברת הנדל"ן אזורים נכנס להילוך גבוה .  אחרי שאתמול נחשף כי שיכון ובינוי נדל"ן מקבוצת אריסון של שרי אריסון נערכת להגשת ההצעה במכרז ,  מתברר כי גם המיליארדר יהודי הקנדי הרשי פרידמן נמצא חזק בתמונה ומביע התעניינות ברכישת אזורים .  הרשי אף חתם עם בנק מזרחי טפחות בניהולו של אלי יונס על מכתב סודיות .  פרידמן עשה את עיקר הונו בתעשיות הפלסטיק ,  היי-טק ועסקי שיווק של בשר ועופות .  עם זאת ,  הוא משקיע גם בפרויקטי נדל"ן בישראל ובחו"ל .  לפני יותר מארבע שנים רכש פרידמן את פרויקט מגורי היוקרה בארי-נהרדעא בתל אביב תמורת כ-80 מיליון שקל .  באחרונה הוא רכש במוצא הסמוכה לירושלים את מתחם ארזה ההיסטורי ביישוב תמורת כ-150 מיליון שקל .  היקף עסקיו של פרידמן נאמד ב-2.5 מיליארד דולר והוא מחזיק בין השאר בפוליסטאר גרופ ,  מהחברות הגדולות בקנדה בתחום ההדפסה ואריזות הפלסטיק .  פרידמן מצטרף לקבוצות נוספות המתמודדות על אזורים ,  ובהם משקיעים גרמנים בראשות המיליארדר לודוויג מרקל ,  בנו של אדולף מרקל ונצר לאחת המשפחות העשירות באירופה ,  שמכרה בשנה שעברה את השליטה בענקית התרופות רציופארם לטבע תמורת כ-5 מיליארד דולר .  בנוסף להם יש כמה קבוצות ישראליות שיתמודדו במכרז ,  ובהן חברת יו.קי.וואן של ליאו נואי ועמיר בירם ,  חברת קרדן נדל"ן ,  ישרס של שלמה אייזנברג ,  וכן קבוצת אביב וצחי מרקור ,  הבעלים של חברת חניוני הצלחה .  את המכרז מרכזים קותי גביש ,  היועץ הפיננסי של בוימלגרין קפיטל ,  החברה האם של אזורים ,  ועו"ד רובי בכר ,  שותף במשרד עורכי הדין פישר-חן-בכר .  מי שהוביל את מכירת השליטה באזורים הוא בנק מזרחי טפחות ,  הנושה העיקרי של בוימלגרין קפיטל .  הבנק העניק לחברה הלוואה של כ-700 מיליון שקל ב-2006 ,  ששימשה את בוימלגרין לרכישת השליטה באזורים  ( 63.8% )  תמורת 1.2 מיליארד שקל .  הרוכשים הפוטנציאליים של אזורים יציעו הצעות באמצעות אחד משני מסלולים מחייבים עד 6 בינואר 2011 .  בנוסף ,  ניתן יהיה להגיש הצעה פתוחה נוספת .  המשקיע שייבחר במסלול הראשון יצטרך להציע מחיר בעבור מלוא האחזקות של בוימלגרין באזורים  ( 63.8% )  .  לפי ההערכות ,  ההצעות המוגשות הן לשווי חברה של 700-800 מיליון שקל .  מי שייבחר במסלול השני יצטרך לרכוש את השליטה בחברה - לפחות 51% ממניות אזורים - וכן תינתן לבנק אופציית put  ( מכר )  לחייב בעתיד את הרוכש למכור לו את יתרת המניות במחיר הגבוה מהמחיר בהצעה הנוכחית .  ההצעה השלישית היא ההצעה הפתוחה  ( לפי שיקול דעתו של המציע )  ,  ובה יוכל המשקיע להציע לרכוש חלק מהמניות של אזורים או את כולן .  כל מי שיגיש את ההצעה יהיה חייב להפקיד ערבות בנקאית של כ-20 מיליון שקל .
 
גם המיליארדר הקנדי הרשי פרידמן מתעניין באזורים
פרידמן עשה את עיקר הונו בתעשיות הפלסטיק ,  היי-טק ושיווק בשר ,  ומשקיע גם בפרויקטי נדל"ן בישראל ובחו"ל

