עירק :  עשרות הרוגים בפשיטה על הכנסייה בבגדד
יותר מ-50 בני אדם נהרגו בפשיטה של כוחות הביטחון בעירק על כנסייה בבגדד ,  בה הוחזקו מתפללים כבני ערובה בידי חמושים .  החמושים קשורים ,  ככל הנראה ,  לארגון אל-קאעדה
 ( צילום :  רויטרס ,  עריכת וידאו :  גדי וינסטוק ) 
מניין ההרוגים במתקפה על הכנסייה הקתולית בבגדד עלה ל-52 ,  כך הודיע היום סגן שר הפנים של עירק .  בין ההרוגים ,  נשים ,  ילדים ,  שני כמרים ושוטרים שנהרגו במהלך המבצע לחילוץ עשרות בני הערובה שהוחזקו בידי חמושים במקום .  בנוסף ,  67 בני אדם נפצעו .  
אתמול אחר הצהרים  ( שעון מקומי )  פרצה קבוצה של חמושים לכנסיית סיידאת אל-נג'אט במרכז בגדד בו קיימו כ-100 בני אדם מיסת יום ראשון .  זאת אחרי שירו למוות בשני שומרים בבורסה לניירות ערך של בגדד .  עם פריצתם לכנסייה הם מיד הרגו את אחד הכמרים ,  כך אמר אחד הניצולים .  לפי דיווחים שונים ,  החמושים ,  דרשו לשחרר לוחמי אל-קאעדה מבית סוהר .  עוד דווח כי התוקפים היו ערבים אך לא עירקים .
 כוחות ביטחון מיהרו להקיף את הכנסייה ,  ואחר כך פרצו לבניין ,  ככל הנראה מבלי לנהל קודם משא ומתן עם התוקפים .  עדי ראייה מסרו כי שמעו שני פיצוצים ויריות עם כניסתם של השוטרים .  חמישה מהתוקפים נהרגו ושמונה מהם נתפסו .  כמו כן דווח כי חיילים ומסוקים של צבא ארה"ב נראו באזור ,  אולם לא ידוע מה היתה מעורבותם באירוע .  
בעירק חיים כ-1.5 מיליון נוצרים ,  וכנסיות רבות במדינה הותקפו בשנים האחרונות .  מאז פלישת כוחות בעלות הברית למדינה ב-2003 עזבו נוצרים רבים את מולדתם .
 
עירק :  עשרות הרוגים בפשיטה על הכנסייה בבגדד
יותר מ-50 בני אדם נהרגו בפשיטה של כוחות הביטחון בעירק על כנסייה בבגדד ,  בה הוחזקו מתפללים כבני ערובה בידי חמושים .  החמושים קשורים ,  ככל הנראה ,  לארגון אל-קאעדה

