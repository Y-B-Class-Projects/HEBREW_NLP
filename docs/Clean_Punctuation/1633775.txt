1,191 רואי חשבון הצטרפו למקצוע 
מספר רואי החשבון הרשומים בלשכה - כ-12,350
 >  >  1,191 רואי חשבון חדשים קיבלו אתמול את תעודת ההסמכה במקצוע ,  בטקס השנתי שהתקיים בבנייני האומה שבירושלים .  לפי נתוני לשכת רואי החשבון ,  זהו הטקס שבו הוסמכו המספר הגדול ביותר של רואי חשבון אי פעם .  כמחצית מתוך המוסמכים החדשים כבר הצטרפו ללשכת רואי חשבון וקיבלו אתמול את תעודת חבר הלשכה .  בכך הגיע מספרם של רואי החשבון הרשומים בלשכה לכ-12,350 .  הטקס נערך במעמד שר המשפטים יעקב נאמן .  לצדו של נשיא הלשכה הנבחר יגאל גוזמן השתתפו גם נשיאי הלשכה לשעבר ראובן שיף ,  אלכס הילמן ,  עופר מנירב וישראל שטראוס .  רואי חשבון ,  בשונה מעורכי דין ,  אינם מחויבים בחוק להיות חברים בארגון המאגד את חברי המקצוע .  אלה המעוניינים להצטרף ללשכה ,  עושים זאת על ידי תשלום דמי חבר ,  ובתמורה הם מקבלים שירותים מקצועיים כמו עדכונים בחומר מקצועי ובחידושים בחוק ובפסיקה ,  השתתפות בכנסים מקצועיים בתעריפים מוזלים ,  השתתפות בכנס השנתי של רואי החשבון באילת ,  ייעוץ מקצועי חינם ממומחים מטעם הלשכה ועוד .  דמי החבר השנתיים לחברים חדשים הם 250 שקל בשנה הראשונה ו-500 שקל בשנה שנייה .  חברים ותיקים משלמים 1,000 שקל בשנה לשכירים ו-2,400 שקל לעצמאים .  גוזמן אמר אתמול בטקס כי המשבר הכלכלי מהווה הזדמנות עסקית וכי ראיית החשבון היא בסיס לעבודה בתחומים רבים ומגוונים .  לדבריו ,  בכוונתו לפנות למאות רואי החשבון הפעילים שאינם חברים בלשכה ולעודד אותם להצטרף .  בישראל ניתן ללמוד חשבונאות בכל האוניברסיטאות וכן במכללות :  אונו ,  נתניה ,  רופין ,  המכללה למינהל והמרכז הבינתחומי בהרצליה .  ההערכות בשוק הן כי כ-1,800 רואי חשבון פעילים אינם חברים בלשכה .
 
1,191 רואי חשבון הצטרפו למקצוע 
מספר רואי החשבון הרשומים בלשכה - כ-12,350

