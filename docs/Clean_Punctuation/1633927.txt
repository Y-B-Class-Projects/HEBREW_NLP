אירן למערב :  אם נותקף נירה על ספינות קרב
שר ההגנה האירני העריך כי במפרץ הפרסי נמצאים כ-90 כלי שיט של מדינות המערב ואיים : " אותן ספינות הקרב הן המטרות המבצעיות הטובות ביותר עבורנו ,  אם תהיה פעילות צבאית נגד אירן "
 שר ההגנה האירני ,  אחמד וחידי ,  שיגר היום  ( שלישי )  מסר תקיף למדינות המערב ואמר כי ארצו תשמיד את ספינות הקרב המערביות במפרץ הפרסי ,  אם ארצות הברית או ישראל יתקפו את מתקני הגרעין באירן .  
וחידי ,  שדבריו צוטטו בסוכנות הידיעות האירנית  " פארס ",  אמר בנאום שנשא בוועידה הבינלאומית בנושא המפרץ הפרסי : " אין ספק שכרגע המפרץ הוא אזור רגיש במיוחד ,  בגלל מירוץ החימוש וכניסת כמויות נשק עצומות לאזור מאז שנת 2007 .  המטרה של שליחת כמויות הנשק העצומות הללו אל המפרץ הפרסי היא הפיכתו למחסן נשק ". 
וחידי נשאל האם הימצאותם של כלי השיט המערביים במפרץ מהווה איום על אירן וענה כי כעת נמצאים באזור כ-90 כלי שיט מערביים ,  בהם צוללות ,  נושאות מטוסים וספינות קרב . " מה הסיבה לפרוס את כל כלי השיט האלה ומה המטרה שהם מנסים להשיג ?  ",  תהה שר ההגנה .
" במערב יודעים היטב שאותן ספינות הקרב במפרץ הפרסי הן המטרות המבצעיות הטובות ביותר עבורנו ,  אם הם ירצו לצאת לכל פעילות צבאית נגד אירן ",  קבע וחידי .  וחידי ,  שהיה מפקד בכיר במשמרות המהפכה ,  נחשב לאחד הדוברים הקיצוניים ביותר של משטר האייתוללות האירני .  הוא מבוקש על ידי האינטרפול בגין מעורבותו בפיגוע במרכז של הקהילה היהודית בבואנוס איירס ב-1994 ,  בו נהרגו 85 בני אדם .  בספטמבר האחרון הוא שיגר מסר תקיף גם לכיוון ישראל ,  ואמר כי אם זו תתקוף את אירן - זה יהיה סופה . " אם זה יקרה ,  דבר שאותו אנחנו לא צופים ,  התוצאה הסופית תהיה זירוז הנשימה האחרונה של המשטר הציוני ",  הצהיר שר ההגנה .
 
אירן למערב :  אם נותקף נירה על ספינות קרב
שר ההגנה האירני העריך כי במפרץ הפרסי נמצאים כ-90 כלי שיט של מדינות המערב ואיים : " אותן ספינות הקרב הן המטרות המבצעיות הטובות ביותר עבורנו ,  אם תהיה פעילות צבאית נגד אירן "
 
