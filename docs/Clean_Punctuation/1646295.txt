נהג מונית מואשם באונס והטרדת נוסעות
לפי כתב האישום נהג המונית אנס וניסה לבצע מעשה סדום בעובדת זרה שהסיע במכוניתו ,  והטריד מינית נוסעת נוספת . " דפוס התנהגותו מלמד ,  שהוא מסוכן לכלל ציבור הנשים "
  ( צילום:עוז מרון ;  עריכה:גדי וינסטוק ;  קריינות :  אלין שניג ) 
לבית המשפט המחוזי בתל אביב הוגש הבוקר  ( שלישי )  כתב אישום נגד נתן מרקוביץ ,  נהג מונית בן 38 מבת ים ,  הנאשם שאנס ,  חטף וניסה לבצע מעשה סדום בעובדת זרה שהכניס בכוח למוניתו ,  וכן בהטרדה מינית של נוספת נוספת אותה הסיע במוניתו .
 על פי כתב האישום ,  שהוגש באמצעות עו"ד מנחם מזרחי מפרקליטות מחוז תל אביב ,  לפני כשנתיים יצאה אחת המתלוננות מביתה סמוך לשעה 4:30 לפנות בוקר ,  והלכה ברחוב נווה שאנן ,  סמוך לתחנה המרכזית בתל אביב ,  במטרה לנסוע באוטובוס למקום עבודתה בבית לוינשטיין ברעננה .  באותה שעה עבר במקום מרקוביץ ,  שחטף אותה לתוך מוניתו ואנס אותה .  
לפי כתב האישום ,  מרקוביץ עצר את המונית לידה ושאל אותה לאן היא צריכה לנסוע .  לשאלתו השיבה כי היא צריכה להגיע לבית לוינשטיין ,  והוא הציע להסיע אותה לשם .  המתלוננת אמרה למרקוביץ שהיא מתכננת לנסוע באוטובוס ,  והוא המשיך בנסיעתו ,  אולם שב על עקבותיו ועצר שוב ליד המתלוננת .  באותה שעה הכניס מרקוביץ את המתלוננת למונית בכוח .
 מרקוביץ החל בנסיעה לכיוון רעננה ,  כאשר המתלוננת בוכה וצועקת לצידו .  בכתב האישום מתואר כיצד לקח את ידה והניח אותה על איבר מינו ,  כשהוא מאיים שאם לא תעשה כן - יהרוג אותה .  לאחר מכן הוא עצר את המונית במקום מבודד בהרצליה ואנס אותה תוך שהוא מאיים לחנוק אותה אם תתנגד .  מרקוביץ נאשם כי ניסה לאלץ אותה לבצע בו מין אוראלי .  בשלב מסוים במהלך ניסיון האונס הצליחה המתלוננת להימלט מהמונית .
 בנוסף ,  מרקוביץ נאשם כי הטריד נוסעת נוספת .  לפי כתב האישום ,  מרקוביץ נסע במוניתו בשעת בוקר מוקדמת בחודש יולי עם עובדת זרה ברחוב נווה שאנן בתל-אביב ,  כאשר בשלב מסוים הוציא את איבר מינו ממכנסיו ואמר לנוסעת : " את אישה פיליפינית יפה ,  אני אשלם לך 20 שקל ,  בואי איתי יחד לבית קפה ".  היא ביקשה ממנו שיפסיק ואף איימה להתלונן עליו במשטרה ,  והוא השיב : " מה אכפת לך שאני עושה ביד ",  והוסיף שהוא  " הבעלים של כל המשטרה ". 
הפרקליטות מבקשת להאריך את מעצרו של מרקוביץ עד תום ההליכים המשפטיים נגדו . " המשיב ארב למתלוננת ,  אשר פסעה בדרכה אל מקום עבודתה ,  משך אותה בחוזקה אל תוך רכבו ,  נסע למקום מבודד ואנס אותה בפראות ,  באיומים ובאטימות לב ",  נכתב בבקשת המעצר . " העובדה ,  כי המשיב הינו נהג מונית אשר נוהג לעבוד בשעות הלילה מוסיפה נופך מיוחד של מסוכנות למעשיו .  דפוס התנהגותו מלמד ,  כי הוא מסוכן לכלל ציבור הנשים ". 

נהג מונית מואשם באונס והטרדת נוסעות
לפי כתב האישום נהג המונית אנס וניסה לבצע מעשה סדום בעובדת זרה שהסיע במכוניתו ,  והטריד מינית נוסעת נוספת . " דפוס התנהגותו מלמד ,  שהוא מסוכן לכלל ציבור הנשים "
 
