הזמרת היווניה ננה מושקורי תתרום את כספי הפנסיה שלה לצמצום החוב של יוון
הזמרת שכיהנה בפרלמנט האירופי בשנות ה-90תתרום 16 אלף יורו בשנה  " עד שיוון תצא מהמשבר "
 כלכלתה הקורסת של יוון עשויה לקבל סיוע ממקור לא צפוי :  הזמרת ננה מושקורי .  מושקורי ,  הזמרת היווניה הידועה בעולם ,  שהקליטה למעלה מ-1,500 שירים במהלך קריירה של 50 שנה ,  הציעה לתרום את כספי הפנסיה שלה למטרת צמצום החוב של יוון - כך דיווח העיתון הבריטי  " דיילי טלגרף ". מושקורי ,  שכיהנה כחברת הפרלמנט האירופי במשך חמש שנים בשנות ה-90 ,  מקבלת מהאיחוד האירופי פנסיה של כ-16 אלף יורו  ( 22 אלף דולר )  בשנה .  לדבריה ,  היא מוכנה לתרום את כספי הפנסיה  " עד שיוון תצא מהמשבר הכלכלי ".  בראיון לעיתון היווני  " אלפטרוטיפיה ",  אמרה הזמרת כי היא מודאגת מתדמיתה של יוון בעולם : " אינני רוצה שיטפלו ביוון כמו בסרטן ". באחרונה נשמעו קריאות חוזרות ונשנות ליוונים אמידים לתרום מכספם למדינה ,  כדי לסייע לה לצמצם את חובותיה .  גירעון התמ"ג של יוון הגיע בשנה שעברה לגובה של 12.7% מהתמ"ג שלה ,  פי ארבעה מהמכסה המותרת באיחוד האירופי .  ניסיונות הממשלה לערוך קיצוצים ,  בין היתר בשכר במגזר הציבורי ,  הביאו לכעס מצד הציבור ולשביתות ברחבי המדינה .
 
הזמרת היווניה ננה מושקורי תתרום את כספי הפנסיה שלה לצמצום החוב של יוון
הזמרת שכיהנה בפרלמנט האירופי בשנות ה-90תתרום 16 אלף יורו בשנה  " עד שיוון תצא מהמשבר "
 
