לוגו חדש לחדשות 10
בכנס חדשות 10 ,  שנערך בסוף השבוע ,  הוצגו הפורמט המעודכן של החברה ,  תמונות ראשונות של האולפן החדש והלוגו ,  שנחשף כאן לראשונה
בסוף השבוע פורסמו פרטים אודות כנס חדשות 10 ,  שנערך בתאטרון גבעתיים ,  בעקבות הודעה לעיתונות שהוציא הערוץ .  בכנס הציגו ראשי החברה את פורמט החדשות החדש והוצג גם הלוגו החדש של הערוץ ,  שנחשף פה לראשונה .
 במהלך הכנס אמר יוסי ורשבסקי ,  מנכ"ל ערוץ 10 : " נדמה לי שזהו כנס חברה ראשון שהנושא איננו משבר כזה או אחר .  המשברים מאחורינו .  הערוץ וחברת החדשות ,  נמצאים לפני תקופת פיתוח וצמיחה .  יחד עם האולפן החדש שממון רב הושקע בפיתוחו ,  מושק לוח שידורים תחרותי .  נגמר עידן השידורים החוזרים ותוכניות 'שדר ושלם' .  מחלקת התוכן של הערוץ הוציאה מספר חסר תקדים של תוכניות לפיתוח ,  שאת תוצאותיו נראה בשנתיים הקרובות .  אחרי כל הקש שאכלנו מגיע לנו כיף .  חברים ,  אנחנו הולכים לנצח .  עוד תהיינה אכזבות ,  עוד נחווה כישלונות אבל הדרך ברורה .  ערוץ 10 הולך לתפוס את מקומו כערוץ מוביל ". 
את הפורמט החדש הציג מנכ"ל חדשות 10 ,  ראודור בנזימן ,  שהתייחס בין היתר לנתונים ממחקרים שערכה מחלקת המחקר של הערוץ בתקופה האחרונה על השינויים בהרגלי צריכת החדשות בישראל בשנים האחרונות .  במהלך הכנס הוקרן סרט עם תמונות ראשונות מהאולפן החדש הנבנה בימים אלה בבית הורד בגבעתיים ,  מקום מושבו של ערוץ 10 וחברת החדשות שלו .
 
לוגו חדש לחדשות 10
בכנס חדשות 10 ,  שנערך בסוף השבוע ,  הוצגו הפורמט המעודכן של החברה ,  תמונות ראשונות של האולפן החדש והלוגו ,  שנחשף כאן לראשונה

