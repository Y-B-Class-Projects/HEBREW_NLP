 " לא ניתן למסמס את הרפורמה "
 שר התחבורה ובכירים בענף הרכב מגיבים על אישור הרפורמה
ישראל כץ שר התחבורה"המטרה של המהלך היא הגברת התחרות .  זהו אחד התחומים שעדיין אין בו תחרות אפקטיווית על אותו הדגם .  גם בענף התקשורת אפשר היה לשמור על בזק כמונופול ,  אבל כיום יש תחרות .  ישראל היא אלופת העולם במספר הניידים לנפש וגם בזק לא נפגעה . " פתיחת השוק זה מה שהאזרחים מצפים מאתנו .  רכב זה מצרך יקר ,  ואני רוצה שכל משפחה תוכל להחזיק באחד .  אנו מצפים שהצעד שאותו נקטנו יוזיל את המחירים ויצעיר את גיל כלי הרכב .  יבואני הרכב לא מעלים דבר במקרה - הם מנסים לשפר את הרווחים שלהם ".   " נקפיד שלא יהיה לחץ של היצרנים על דילר .  יצרן יפעל בצורה כזו ייחסם באופן מינהלי ,  ולא אהסס לעשות זאת .  העובדה שישראל היא אי תחבורתי לא תחסום את התחרות כאן .  נדאג שהיבואנים והיצרנים לא יקבעו תנאים שלא קיימים במדינות אחרות . " חסכתי ליבואנים מיליוני שקלים של תשלומים ללוביסטים .  הם עצמם יצטרפו לתחרות וייבאו מכוניות במקביל .  אנחנו יודעים גם על חברות ליסינג שנערכות לכך ".  צבי פולק מנכ"ל כלמוביל  " כשאני עובר על נוסח התקנות ,  אני מוצא נקודות בעייתיות .  רכב הוא הרכישה השנייה בגודלה של האזרחים ,  והבטיחות היא עניין חשוב מאוד .  עד היום היו חסמים בפני יבוא שנועדו לשמור על ענף התחבורה .  עכשיו הורידו את כולם .  כתוצאה מכך יוכלו להיכנס גופים לא רציניים ,  כאלה שייבאו מכוניות בודדות בכל שנה .  בעיה נוספת היא שהצו מאפשר לפתוח מוסך בעיירה נידחת ולכנות אותו מוסך מרכזי ".  בועז סופר סמנכ"ל רשות המסים  " רוח הדברים היא החשובה .  הממשלה צריכה לפעול כדי להגדיל תחרות והיא פעולה בכיוון הנכון .  יש מספיק אנשים שידברו על הפרטים ".  סופר עמד ב-2004 בראש ועדה שבחנה את היבוא המקביל ,  ונמנע אתמול מלבקר את פרטי התיקון לצו  ( השונים מאוד מההצעות שלו )  .  דני בליליוס מנכ"ל אוטו חן  " סוף סוף יש מישהו עם אומץ ,  שהצליח להעיף את התקנות אחרי 11 שנה של דיבורים ".  

" לא ניתן למסמס את הרפורמה "
 שר התחבורה ובכירים בענף הרכב מגיבים על אישור הרפורמה

