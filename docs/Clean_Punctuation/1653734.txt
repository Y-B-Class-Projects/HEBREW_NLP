נחלצים לעזרה :  שרי האוצר של גוש היורו דנים במסגרת תוכנית הסיוע ליוון
השרים גיבשו אתמול אסטרטגיה להלוואת חירום במקרה שתוכנית הקיצוצים היוונית לא תוציא את המדינה מהמשבר
שרי האוצר של גוש היורו שרטטו את הקווים הכלליים של תוכנית הסיוע ליוון ,  הנאבקת בימים אלה עם גירעונות וחובות ענק .  אם אכן יעניקו ליוון את הסיוע ,  ישברו את הטאבו כנגד מתן סיוע למדינות שנקלעו לצרה ,  רק כדי להימנע ממשבר של המטבע המקומי - כך דיווחה בלומברג.בכירים מ-16 המדינות החולקות את מטבע היורו ,  עבדו על אסטרטגיה למתן הלוואת חירום ,  במקרה שתוכנית הקיצוצים בשווי 4.8 מיליארד יורו  ( 6.6 מיליארד דולר )  עליה הכריז הממשל היווני בתחילת החודש ,  לא תצליח להציל את המדינה ממשבר ." הבהרנו בינינו את הנתונים הטכניים אשר יסייעו לנו לפעול במקרה הצורך ",  אמר אתמול לכתבים נשיא לוקסמבורג ז'אן קלוד יונקר ,  המכהן גם יו"ר פורום שרי האוצר של גוש ,  לאחר שהוביל את מפגש השרים שהתקיים בבריסל.מטבע היורו סופג הימים אלה את המכה הקשה ביותר בכל 11 שנותיו .  המטבע האירופי נחלש ב-10% אל מול הדולר ,  מאז חודש נובמבר .  ההתחייבות חסרת התקדים של שרי האוצר של האיחוד האירופי ,  משקפת את הדאגה בנוגע לעתידו של המטבע המקומי.השרים ימשיכו בפגישתם היום ,  ואליהם יצטרפו שרי שאר מדינות האיחוד האירופי ,  המונה 27 מדינות .  השרים ידונו בנוסף גם בחוקים פוטנציאליים להגבלת הפעילות של קרנות הגידור ,  והגבלה על עסקות החלף.הסיוע ליוון ,  אם יתרחש ,  קרוב לוודאי יגיע באמצעות קרן משותפת אליה יזרימו המדינות כספים ,  שתעניק הלוואות ליוון - כך אמר לבלומברג בכיר בגוש היורו ,  אשר ביקש להשאר בעילום שם .  בפגישה אתמול לא דנו השרים בגודל ההלוואה ,  הריבית עליה או משך תקופתה .
 
נחלצים לעזרה :  שרי האוצר של גוש היורו דנים במסגרת תוכנית הסיוע ליוון
השרים גיבשו אתמול אסטרטגיה להלוואת חירום במקרה שתוכנית הקיצוצים היוונית לא תוציא את המדינה מהמשבר

