סין :  נשעה את שיתוף הפעולה עם ארה"ב
סין תקפה בחריפות את ארה"ב על רקע עסקת הנשק שחתמה עם טיוואן .  בהתייחסות מרומזת לסנקציות על אירן ,  אמרו הסינים כי העסקה  " תפגע בשיתוף הפעולה בנושאים בינלואמיים חשובים "
 סין תקפה הבוקר  ( שבת )  בחריפות את עסקת הנשק בין ארה"ב לטיוואן והודיעה שתפעיל סנקציות נגד חברות אמריקאיות שייסחרו בנשק עם טיוואן .  
בהודעה תקיפה שפורסמה בסוכנות הידיעות הסינית רמזה אולי סין לעמדתה ביחס להטלת סנקציות על אירן ,  באומרה כי  " העסקה תשפיע על שיתוף הפעולה בין המדינות בנושאים בינלאומיים ואזוריים חשובים ".  
בהודעה ,  מטעם משרד החוץ הסיני ,  נכתב עוד שהמעצמה הקומוניסטית תשעה את שיתוף הפעולה הצבאי עם ארה"ב . " בהתחשב בנזק החמור ובהשפעה הדוחה של מכירת הנשק ,  החלטנו להשעות את הביקורים הצבאיים המתוכננים ",  נכתב .  
כמו כן ,  יושעו פגישות התייעצות אסטרטגיות שתוכננו בין נציגי שתי המדינות . " פעולות נוספות ינקטו בהתאם להתפתחות המשבר ",  צויין עוד .  
סין רואה בטיוואן הדמוקרטית מחוז סורר ושואפת לספח אותה לשטחה .  לדברי הסינים ,  עסקת הנשק שולחת מסר לא נכון למדינה הקטנה ,  ו"מלבה את להבות דרישותיה לעצמאות ",  לשון ההודעה .  ממשל אובמה הודיע אתמול לקונגרס שעסקת הנשק  ,  בשווי 6.4 מיליארד דולר ,  תכלול מסוקי בלאק הוק ,  טילים נגד טילים מסוג פטריוט ,  וספינות שולות מוקשים .
 מחלקת המדינה האמריקאית דוחה את טענות סין וטוענת כי עסקת הנשק שנחתמה עם טיוואן תתרום לביטחון וליציבות ביחסי סין טיוואן .  לורה טישלר ,  דוברת במחלקת המדינה ,  ציינה כי העסקה עומדת בהסכמים הקיימים בין ארה"ב ,  סין וטיוואן .
 
סין :  נשעה את שיתוף הפעולה עם ארה"ב
סין תקפה בחריפות את ארה"ב על רקע עסקת הנשק שחתמה עם טיוואן .  בהתייחסות מרומזת לסנקציות על אירן ,  אמרו הסינים כי העסקה  " תפגע בשיתוף הפעולה בנושאים בינלואמיים חשובים "
 
