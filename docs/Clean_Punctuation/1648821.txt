עלייה של כמעט 20% ברווח הנקי של סלקום
תשמעו טוב :  חברת הסלולר מדווחת על תוצאות שנתיות מרשימות עם עלייה ברווח הנקי ל-1.1 מיליארד שקל וצמיחה בהכנסות ל-6.4 מיליארד שקל
סלקום מדווחת על תוצאות שנתיות :  עלייה של 1.9% ברווח התפעולי הנקי ל-2.529 מיליארד שקל ,  מהווים כ-39% מההכנסות ;  הכנסות צמחו ב-1% ל-6.483 מיליארד שקל .  הרווח הנקי בשנת 2009 הסתכם בכ-1.182 מיליארד שקל - עלייה של 19.5% .  
ברבעון הרביעי רשמה החברה EBITDA של 610 מיליון שקל ,  אשר מהווים כ-37.2% מההכנסות ,  כלומר ברבעון הרביעי חלה שחיקה מתונה ברווחיות של החברה .  עם זאת ,  תוצאות סלקום מתיישרות עם תחזיות האנליסטים ,  אך אינן מכות אותן כפי שנהגה החברה לעשות בשנים האחרונות .  
בשורת ההכנסות ,  רשמה החברה צמיחה מתונה של 1% בשנת 2009 ,  כך שהשורה העליונה הסתכמה בכ-6.483 מיליארד שקל .  ברבעון הרביעי רשמה סלקום הכנסות של 1.639 מיליארד שקל ,  צמיחה מהירה יותר של 4.35% לעומת הרבעון המקביל אשתקד .  
הרוח הנקי של סלקום עמד בסיכום שנת 2009 על רמה של 1.182 מיליארד שקל ,  עלייה של 19.5% לעומת 2008 .  ברבעון הרביעי רשמה סלקום רווח נקי של 271 מיליון שקל ,  עלייה של 11.5% לעומת הרבעון המקביל .  החברה מדווחת כי תחלק כ-95% מהרווח השנתי כדיבידנד לבעלי המניות שלה .  
בהתייחסו לתוצאות החברה אמר עמוס שפירא ,  מנכ"ל סלקום ,  כי  " במהלך 2009 ,  השגנו תוצאות שיא ,  זו השנה השלישית ברציפות ,  כאשר הצגנו המשך צמיחה בכל הפרמטרים הפיננסיים .  מומנטום חיובי זה נמשך גם ברבעון הרביעי של שנת 2009 בו הצגנו את התוצאות הטובות ביותר ברבעון רביעי שלנו אי פעם .  בשנת 2009 ,  המשכנו להגדיל את בסיס הלקוחות שלנו ,  שהגיע בסוף השנה לכ-3.3 מיליון מנויים ,  תוך גידול של כ-36% במצבת מנויי דור 3 ,  שהגיעה לכמיליון מנויים ומהווה מעל ל-30% מסך כל מנויי החברה .  בצד ההכנסות ,  המיקוד המתמשך שלנו במנועי צמיחה ,  הביא אותנו השנה לגידול של כ-31% בהכנסות מתוכן ושירותי ערך מוסף .
 
עלייה של כמעט 20% ברווח הנקי של סלקום
תשמעו טוב :  חברת הסלולר מדווחת על תוצאות שנתיות מרשימות עם עלייה ברווח הנקי ל-1.1 מיליארד שקל וצמיחה בהכנסות ל-6.4 מיליארד שקל

