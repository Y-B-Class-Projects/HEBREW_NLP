אובמה הורה על החמרת נהלים בנמלי התעופה
בעקבות ניסיון הפיגוע במטוס הנוסעים ,  הורה נשיא ארה"ב על שורה של צעדים :  שיתוף מידע בין סוכנויות המודיעין והחמרת הנהלים בנמלי התעופה . " אני הנשיא ולכן אני אחראי ",  אמר
נשיא ארה"ב ברק אובמה התייחס אמש  ( חמישי )  לחקירה שנפתחה ולצעדים שממשלו ינקוט בתגובה לניסיון הפיגוע במטוס הנוסעים בערב חג המולד .  הנשיא אמר בפתח דבריו ,  שהוא לבדו נושא באחריות לכישלון המודיעיני באיתור עומר פארוק עבדול מוטלב שניסה להפיל מטוס נוסעים של חברת דלתא בדרכו מאמסטרדם לדטרויט . "  כנשיא אני נושא באחריות הבלעדית להגן על המדינה ,  וכשמערכת נכשלת זה באחריותי ",  אמר .  
אובמה הצביע במסיבת העיתונאים שכינס על שורת המחדלים שהביאה למצב בו רק בשל ערנות הנוסעים וכשל טכני במטען ניצלו חייהם של 279 הנוסעים ו-11 אנשי הצוות . " הכישלון של המודיעין לא היה טמון באיסוף המידע ,  אלא בהבנת המידע שהיה בידיו ",  אמר אובמה .  הוא הוסיף שמעתה והלאה יעבדו סוכנויות המודיעין האמריקאי בשיתוף מלא בכל הקשור לחלוקת מידע שיצביע על כוונה לפגוע בארה"ב או באזרחים אמריקאים .
 אובמה הורה על שורה של צעדים שנועדו להגביר את הבטיחות בטיסות לארה"ב וממנה .  בין היתר ,  הורה הנשיא על הכנסת טכנולוגיה מתקדמת לשדות התעופה והגברת שיתוף הפעולה הבינלאומי לבדיקות ביטחוניות בשדות התעופה בעולם . " במרוץ האינסופי להגן על המדינה שלנו אנחנו צריכים להיות צעד אחד לפני אויבינו .  גם המודיעין הטוב ביותר לא יוכל לזהות מראש כל אדם שרוצה להזיק לנו .  אנחנו צריכים עזרה בשדות התעופה שלנו ובשדות תעופה במדינות אחרות ",  אמר .   
הנשיא אף הורה לקהילת המודיעין האמריקאית למנות גופים עליהם תוטל האחריות לבחון כל פריט מידע לגבי איומים נקודתיים על ביטחון ארה"ב .  בנוסף ,  יוגבר השימוש ברשימת החשודים במעשי טרור בשדות התעופה . " זו לא היתה אשמתו של אדם מסוים אלא של המערכת כולה ".  אובמה הוסיף כי מעתה והלאה יוחמרו הקריטריונים להענקת אשרות כניסה לארה"ב .
 הפרטים החדשים שהתגלו לגבי האירוע באים לאחר שנודע כי הצעיר הניגרי עומר פארוק עבדול מוטלב קיבל מפעילי אל קאעדה בתימן את חומר הנפץ לשימוש במהלך טיסת דלתא מאמסטרדם לדטרויט .  הוא אף נפגש בתימן עם איש דת מוסלמי קיצוני המואשם בעידוד טרור .  
בשבוע שעבר התלונן אובמה כי קהילת המודיעין נכשלה בטיפול המידע הראשוני שהתקבל לגבי ניסיון פיגוע ההתאבדות של עבדול מוטלב ואמר כי  " כשל מערכתי "  הוא זה שהוביל לנסיון הפיגוע בדטרויט .  אובמה הוסיף כי המידע שהתקבל על כוונתיו של המחבל הניגרי לא עובדו כראוי ולא הועברו לסוכנויות המודיעין בארה"ב .
 אתמול החליט חבר מושבעים במישיגן שבארצות הברית להעמיד את עבדול מוטלב לדין בגין ניסיון לפוצץ מטוס .  נגד הצעיר הניגרי יוגשו שישה כתבי אישום באשמת ניסיון הפיגוע הכושל ,  כולל ניסיון לרצח בטיסת דלתא מאמסטרדם לדטרויט ,  וניסיון שימוש בכלי נשק לרצח המוני .
 
אובמה הורה על החמרת נהלים בנמלי התעופה
בעקבות ניסיון הפיגוע במטוס הנוסעים ,  הורה נשיא ארה"ב על שורה של צעדים :  שיתוף מידע בין סוכנויות המודיעין והחמרת הנהלים בנמלי התעופה . " אני הנשיא ולכן אני אחראי ",  אמר

