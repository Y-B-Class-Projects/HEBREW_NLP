דיווח :  NBC מנהלת משא ומתן עם אובריאן על עזיבתו
על פי פרסומים בארה"ב ,  הרשת תפצה את אובריאן ואת צוות תוכניתו בסכום עתק ותאפשר לו להגיש תוכנית ברשת אחרת כבר בסתיו הקרוב .  אובריאן ,  מצדו ,  ממשיך לחבוט ב-NBC בתוכניתו
רשת NBC וקונאן אובריאן קרובים להסכם על עזיבתו של המגיש הפופולרי של  " תוכנית הלילה "  של הרשת .  הוול סטריט ג'ורנל מדווח כי חלה התקדמות גדולה במשא ומתן בין שני הצדדים והנושא המרכזי שעומד על הפרק כרגע הוא גובה הפיצויים שהרשת תשלם לאובריאן ולצוות תוכניתו .
 גורמים המקורבים למשא ומתן אמרו לעיתון כי הסכומים נעים בין 25 ל-35 מיליון דולר לאובריאן וצוותו .  גורם אחר נקב בסכום עתק של 40 מיליון דולר ,  אולם סכום זה הוכחש על ידי הגורמים האחרים שרואיינו לכתבה .  
חלק משמעותי נוסף בהסכם העזיבה הוא מתן אפשרות לאובריאן ,  לו נותרו עוד שנתיים וחצי ברשת NBC על פי החוזה המקורי ,  להגיש תוכנית חדשה ברשת מתחרה כבר בזמן הקרוב .  על פי גורמים המקורבים למשא ומתן ,  אובריאן יוכל לשוב לטלוויזיה כבר בעונת הסתיו הקרובה .  
למרות המשא ומתן ולמרות האיומים של נשיא NBC על אובריאן ,  המגיש הפופולרי המשיך לחבוט ברשת בתוכניתו היומית .  במונולוג יום שישי אמר אובריאן כי  " ב-NBC קראו לי בכל השמות האפשריים בספר .  הם חושבים שאני כל כך אידיוט שהם משוכנעים שאני מתאים לנהל אותה ". 

דיווח :  NBC מנהלת משא ומתן עם אובריאן על עזיבתו
על פי פרסומים בארה"ב ,  הרשת תפצה את אובריאן ואת צוות תוכניתו בסכום עתק ותאפשר לו להגיש תוכנית ברשת אחרת כבר בסתיו הקרוב .  אובריאן ,  מצדו ,  ממשיך לחבוט ב-NBC בתוכניתו

