שנת מאסר לשוטר יס"מ שתקף צעיר בירושלים
השוטר נתקל במתלונן על גג בניין בעיר ,  כשהוא מצלם את ההפגנות נגד מצעד הגאווה .  הוא דרש ממנו את המצלמה ,  ולאחר שזה סירב ,  חטף אותה ממנו והיכה אותו
בית משפט השלום בירושלים גזר היום  ( חמישי )  שנת מאסר בפועל ,  חצי שנת מאסר על תנאי ותשלום פיצוי בגובה 10,000 שקלים ,  על גלעד מזרחי ,  שוטר יס"מ מירושלים ,  שהורשע בביצוע עבירות של תקיפה הגורמת חבלה ושיבוש מהלכי משפט לאחר שתקף אדם שצילם את ההפגנות נגד מצעד הגאווה בירושלים .  לפי כתב האישום ,  המתלונן צילם את מצעד הגאווה מגג בניין מגורים בעיר .  מזרחי שהגיע למקום דרש ממנו את המצלמה .  כשזה סירב ,  חטף ממנו מזרחי את המצלמה בכוח והיכה אותו בכל חלקי גופו .
 מכתב האישום עולה ,  כי במהלך הפגנות נגד קיומו של מצעד הגאווה בירושלים ,  עמד המתלונן על גג בניין ברחוב בר אילן בירושלים וצילם את ההפגנות .  השוטר הגיע לגג הבניין והורה למתלונן למסור לידיו את מצלמת הוידיאו שהיתה ברשותו .  המתלונן שאל את השוטר מכוח איזה סמכות הוא דורש זאת ממנו' ובתגובה חטף השוטר את המצלמה ,  השכיב אותו על הרצפה והחל לבעוט בו ולהכותו באגרופים בכל חלקי גופו .  לאחר המעשה ,  הסתיר השוטר את המפגש עם המתלונן ורשם בדו"ח הפעולה שלו כי מצא את המצלמה על רצפת הגג .  
בגזר הדין ציין השופט כי  " הנאשם היכה אזרח על לא עוול בכפו ,  רק משום שהאזרח שאל אותו שאלה לגיטימית לחלוטין .  הנאשם הפליא באזרח את מכותיו באגרופים ובבעיטות בעודו שוכב על הרצפה כשהנאשם צועק לעברו של האזרח 'פעם אחרונה שאתה מתנגד לשוטר ".  
עוד הוסיף בית המשפט כי  " הנאשם לא עמד בפני כל סיכון או התנכלות כאשר ביצע את העבירות בהן הורשע .  בהתנהגותו הפך הנאשם משומר חוק לפורע חוק ,  כשהוא תוקף אזרח בגופו ,  במקום להגן על גופו של האזרח בגופו הוא .  הנאשם ברגליו הבועטות רמס את החוק ואת האזרח .  גם הדיווח בעניין המצלמה חסר כל צורך והצדקה ". 

שנת מאסר לשוטר יס"מ שתקף צעיר בירושלים
השוטר נתקל במתלונן על גג בניין בעיר ,  כשהוא מצלם את ההפגנות נגד מצעד הגאווה .  הוא דרש ממנו את המצלמה ,  ולאחר שזה סירב ,  חטף אותה ממנו והיכה אותו

