בטיפול
תחרות  " תמונה משפחתית "  של וואלה !  ועמותת מטב שמחה להכריז על הזוכים :  במקום השביעי ,  מורן כתר סועדת ואוהבת
כפי שכל נכד מרגיש שהסבתא שלו הכי מיוחדת ,  כך אני מרגישה לגבי סבתא אוג'ני שלי .  כשהייתי קטנה ,  הייתי באה לבקר אותה והיא הייתה נותנת לי לעשות ככל העולה על רוחי :  למדוד את השמלות והנעליים שלה ,  לעשות בצק אמיתי ולהכין עוגיות ,  לצייר  ( היה מקום אחד ,  ספציפי ומוחבא לדפים שלה ,  מתחת למזרון המיטה )  ,  או לרדת למטה ולחכות שתשלח לי סלסלה משתלשלת מחלון הבית ,  רק לשם המשחק .
 ברבות הימים ,  נאלצתי לחוות את סבתי כאישה קשישה .  אותה סבתא חזקה ובלתי מנוצחת שנתנה לילדיה אוכל וחסכה מעצמה ,  שעלתה 4 קומות בגילה המופלג עם שקים מהמכולת ,  היתה כעת חלושה ושברירית ,  נזקקת לתמיכה ולו בשביל ללכת לשירותים .  אותה סבתא צוחקת ושמחה מהחיים היתה כעת מיואשת ,  עצובה ועייפה מאותם החיים בדיוק .
 אלא שדווקא מצב זה גרם לי לאהוב ולהתקרב אליה יותר .  ככל שהיא נעשתה עדינה יותר ,  אני התקרבתי יותר .  גרתי איתה ,  טיפלתי בה וסעדתי אותה על כל המשתמע מכך .  עשיתי את זה לשם סבתא שלי ,  הגיבורה ,  שתמיד הייתה שם בשבילי - לתמוך ולאהוב ולתת את תשומת הלב החסרה ,  שכן היינו משפחה מרובת ילדים .  
כפועל יוצא של המגורים איתה והטיפול בה ,  הבנתי עד כמה אנשים קשישים הם חסרי אונים ועד כמה הם זקוקים לנו ,  הצעירים ,  לתמיכה .  בד בבד הם אינם מוכנים לבקש את העזרה הזו ,  שכן הם מחשיבים את עצמם כחזקים ולא רוצים להיות לטורח .  סבתא שלי אף פעם לא הייתה לי לטורח ,  והלוואי והייתה עדיין בחיים כדי שהייתי יכולה ליהנות מחברתה .  אין חברה טובה יותר מזו .
 

בטיפול
תחרות  " תמונה משפחתית "  של וואלה !  ועמותת מטב שמחה להכריז על הזוכים :  במקום השביעי ,  מורן כתר סועדת ואוהבת

