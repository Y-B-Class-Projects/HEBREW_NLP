המכירות הקמעוניות בעונת החגים בארה"ב עלו ב-3.6% לעומת 2008 עקב הזינוק במכירות המקוונות
זינוק של 15.5% במכירות המקוונות ועלייה במכירות ברשתות היוקרה העלו את המכירות משפל של עשרות שנים
המכירות הקמעוניות בארה"ב בעונת החגים היו גבוהות ב-3.6% ב-2009 לעומת השנה שעברה ,  כך עולה מדו"ח של חטיבת ספנדינג פולס של מסטרקארד אדווייזרס .  נתוני ספנדינג פולס אינם כוללים את מכירות הבנזין והמכוניות .  הם מבוססים על מעקב אחר רשתות התשלומים של מסטרקארד ועל הערכות לאמצעי תשלום אחרים כגון מזומן והמחאות.העלייה במכירות הקמעוניות נרשמה עקב עלייה של 15.5% ברכישות המקוונות כמו גם התאוששות מתונה בתחומים כגון מוצרי יוקרה ובגדי נשים .  ב-2008 ,  נרשמה ירידה במכירות הקמעוניות על רקע המשבר הכלכלי העולמי ,  ועונת מכירות החגים רשמה את הביצועים הגרועים ביותר מזה עשרות שנים.ספנדינג פולס עוקבת אחר נתוני הרכישות בחגים מאז 2002 ,  לתקופה שבין ה-1 בנובמבר ועד ערב חג המולד ." בשנה שעברה הכלכלה והצריכה הפרטית היו בצניחה חופשית .  השנה אנחנו מדברים על אווירה שהתייצבה ,  שמתאזנת ",  אמר קמלש ראו ,  מנהל מחקר כלכלי בספנדינג פולס.המכירות בעונת החגים עשויות להוות בין 25% ל-40% מכלל המכירות השנתיות בקרב קמעוניות רבות .  פדרציית הקמעונות הארצית צפתה ירידה של 1% במכירות בעונת החגים השנה.מכירות מוצרי היוקרה ,  שכוללות מכירות בחנויות יוקרה כגון סאקס ונורדסטורם ,  התאוששו ב-0.8% לעומת השנה שעברה .  העלייה במכירות המקוונות מיוחסת למזג האוויר הקשה ששרר בחוף המרכזי ובמערב התיכון של ארה"ב בשבועות שקדמו לחג המולד ,  ולחוויית הקניות הנוחה יותר עבור הצרכנים .
 
המכירות הקמעוניות בעונת החגים בארה"ב עלו ב-3.6% לעומת 2008 עקב הזינוק במכירות המקוונות
זינוק של 15.5% במכירות המקוונות ועלייה במכירות ברשתות היוקרה העלו את המכירות משפל של עשרות שנים

