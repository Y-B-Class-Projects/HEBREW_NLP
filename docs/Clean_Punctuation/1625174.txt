מנכ"ל הפועל רעננה פוטר מתפקידו
אלון קיטלמן קיבל הודעה מהבעלים ,  אשר אלון ,  שהוא מסיים את תפקידו בעקבות חילוקי דעות .  סמדג'ה נקנס ב-1,000 ש"ח
מנכ"ל הפועל רעננה ,  אלון קיטלמן ,  פוטר הערב  ( חמישי )  מתפקידו על ידי הבעלים של הקבוצה ,  אשר אלון ,  ויסיים את תפקידו במועדון לאחר מספר שנים של פעילות .  קיטלמן ,  שיצא כעת לחופשה ,  יסיים רשמית את תפקידו ב-20 בינואר אך כבר ממחר יפסיק לקחת חלק פעיל בקבוצה ובמועדון .
 קיטלמן ,  שהיה חלק מהנהלת הקבוצה עוד לפני הצטרפותו של אלון ,  לא ראה עין בעין עם הבעלים החדשים ולאחר אי אילו חילוקי דעות ,  החליט אלון להיפרד מהמנכ"ל ברוח ידידותית ככל הניתן .  נכון לעכשיו לא צפוי להתמנות מנכ"ל אחר במקומו של קיטלמן והעבודה השוטפת תתחלק בין אשר אלון עצמו לבין נציג העמותה וגזבר הקבוצה ,  אבי דולב .
 בקבוצה ממשיכים להיערך לקראת פתיחת חלון ההעברות בינואר כשצמד הליטאים הנבחנים בקבוצה החלוץ ריקארדס בניוסיס והבלם ארמנוס זלמיקאס ממשיכים להיבחן .  השניים ינסו להרשים את אנשי הקבוצה במשחק גביע הטוטו מול בני יהודה בשבוע הבא ,  שעל פיו יוחלט האם להחתימם או לבחון שחקנים נוספים בעמדה .  אגב ,  השוער שאול סמדג'ה נקנס ב-1,000 ש"ח בעקבות הקטטה שהייתה לו עם סטיבן כהן .
 
מנכ"ל הפועל רעננה פוטר מתפקידו
אלון קיטלמן קיבל הודעה מהבעלים ,  אשר אלון ,  שהוא מסיים את תפקידו בעקבות חילוקי דעות .  סמדג'ה נקנס ב-1,000 ש"ח

