 " הציבור זכאי לתשובות על חלוקת הדיווידנד בפרטנר "
" חלוקת הדיווידנד החורגת מהרווחים 'מגלחת' למעשה את כרית הביטחון של הנושים הקיימים והעתידיים ,  ומערערת את חוסנה של החברה ",  טוענת שלי יחימוביץ'
 >  >  חברת הכנסת שלי יחימוביץ'  ( עבודה )  פנתה במכתב ליו"ר רשות ניירות ערך ,  זוהר גושן ,  בבקשה שידרוש מחברת פרטנר גילוי ודיווח מיידי כיצד התקבלה ההחלטה על הדיווידנד החריג .  במכתב ששיגרה בסוף השבוע שעבר והתפרסם אתמול באתר האינטרנט שלה ,  כותבת יחימוביץ' : " השבוע נודע כי דירקטוריון פרטנר אישר משיכת דיווידנד בסך 1.4 מיליארד שקל מקופת החברה .  סכום זה מצטרף ל-300 מיליון שקל דיווידנד שכבר נמשכו לפני חודש מקופת החברה .  אין זה סוד כי החלוקה האגרסיבית נועדה לאפשר לבעל השליטה ויו"ר הדירקטוריון ,  אילן בן דב ,  לממן את רכישת החברה ,  שנעשתה במינוף ".  לדבריה ,  החלוקה תייצר ערך עצום ויוצא דופן לאדם אחד ,  והוא בעל השליטה אילן בן דב ,  שהוא גם יו"ר הדירקטוריון .  יחימוביץ' כותבת כי הציבור זכאי למענה על שאלות רבות : " בנסיבות מיוחדות אלה של החלטה על חלוקת דיווידנד בסכום כה גדול ,  החורג מהרווחי של החברה ומצריך פנייה מיוחדת לבית משפט ,  קמה לדעתי חובה על הדירקטוריון לנמק את החלטתו ,  במיוחד לנוכח עניינו האישי של בעל השליטה . " לפיכך ,  אני סבורה שהציבור זכאי לקבל הסבר לשאלות רבות ,  ובהן מה היו נימוקי הדירקטוריון לחלוקת דיווידנד כה חריג ,  שאינו עומד במבחן הרווח הקבוע בחוק ?  האם היתה פנייה או יוזמה של בעל השליטה למנכ"ל או לדירקטורים ?  האם לא נוצר כאן ניגוד בוטה בין טובת החברה לבין טובתו של בעל השליטה / יו"ר הדירקטוריון ?  האם בן דב השתתף בישיבת הדירקטוריון ?  האם ניהל אותה ?  האם הצביע ?  האם גילה לדירקטוריון שיש לו עניין אישי בחלוקת דיווידנד חריג בגודלו ?  האם יו"ר הדירקטוריון ,  המנכ"ל והדירקטורים של החברה עומדים בחובת האמונים של נושאי משרה לפעול בתום לב ולטובת החברה ,  ולהימנע מפעולה בניגוד עניינים ?  ".  ההודעה על חלוקת הדיווידנד בפרטנר היתה צפויה לנוכח העסקה הממונפת שבה רכש בן דב את השליטה בחברה באוגוסט 2009 .  בן דב רכש את השליטה  ( 51% )  מחברת האצ'יסון הסינית תמורת 5.29 מיליארד שקל . " אני פונה אליך בבקשה להתערב ,  ולדרוש מהחברה גילוי ודיווח מיידי כיצד התקבלה ההחלטה ,  תוך מתן מענה לשאלות אלה ואחרות ,  ולהביא זאת לידיעת הציבור .  על אחת כמה וכמה צריכות התשובות להינתן לציבור הנושים ,  לרבות העובדים ,  וכן לידיעת בית המשפט שיידרש לאשר את החלוקה החריגה ",  מסכמת יחימוביץ' .

" הציבור זכאי לתשובות על חלוקת הדיווידנד בפרטנר "
" חלוקת הדיווידנד החורגת מהרווחים 'מגלחת' למעשה את כרית הביטחון של הנושים הקיימים והעתידיים ,  ומערערת את חוסנה של החברה ",  טוענת שלי יחימוביץ'

