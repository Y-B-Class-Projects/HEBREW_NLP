מכבי תל אביב :  רנגלוב וסידיבה יהיו כשירים לשבת
השניים ערכו אימון מלא ויוכלו לשחק נגד מכבי פתח תקוה ,  פאביצ'ביץ' נעדר .  אלברמן :  איבדנו יותר מדי נקודות קריטיות
צילום ועריכת וידאו :  קובי אליהו
מכבי תל אביב ממשיכה בהכנות לקראת משחק הבית נגד מכבי פתח תקוה בשבת בבלומפילד והיום  ( רביעי )  ערכו השחקנים אימון נוסף לקראת ההתמודדות .  הצהובים מגיעים אחרי שני ניצחונות רצופים וינסו להמשיך במומנטום החיובי על מנת לבסס את מעמדם בצמרת .
 החלוץ דימיטאר רנגלוב החלים כמעט לחלוטין מהפציעה בשריר הירך וערך הבוקר אימון מלא ,  לראשונה מזה שלושה שבועות .  ג'יבריל סידיבה שמתאושש מפציעה במפשעה השלים אימון מלא ,  למרות שנפגע גם בברכו ,  והוא צפוי להיות כשיר למשחק בשבת .  תמיר כחלון לא התאמן בשל כאבים בקרסולו והבלם סאבו פאביצ'ביץ' שוב נעדר היום מסיבות אישיות ,  אולם צפוי לחזור במהלך היום ולהתאמן מחר כרגיל עם הקבוצה
הקשר גל אלברמן ,  שתפס מקום של קבע בקישור במשחקים האחרונים ומגלה שיפור ,  דיבר על שיפור מצב הרוח בקבוצה מאז הניצחונות האחרונים . " זה די לגיטימי שהאווירה במועדון טובה יותר אחרי הניצחונות האחרונים ,  אבל כמו שלא איבדנו את הראש אחרי שני ההפסדים שהיו לנו ,  כך גם עכשיו אנחנו רוצים להמשיך בקצב צבירת הנקודות שלנו וכמובן שזה יותר נחמד ויותר נעים להיות בתקופה כזו ,  אבל אנחנו שומרים את עצמנו מרוכזים וממוקדים במטרה ". 
אלברמן התייחס לשיתוף הפעולה בינו לבין ג'יבריל סידיבה בקישור האחורי ואמר : " מבחינתי אני מרגיש טוב מאוד ככל שחולף הזמן ועוברים המשחקים ,  אני מרגיש שאני חוזר לעצמי ,  אבל זה באמת לא משנה מי משחק כי יש לנו הרבה שחקנים טובים ויצא שבשני המשחקים האחרונים זה הלך יותר טוב ,  אני מקווה שכך זה יהיה גם בהמשך ". 
הקשר נשאל על איבוד הנקודות של מספר קבוצות בצמרת בשבועות האחרונים והתייחס שוב למטרות של מכבי העונה : " עם כל הכבוד לשאר הקבוצות ,  אנחנו תלויים בעצמנו ואם אנחנו נצליח להפיק מעצמנו ולמצות את הפוטנציאל שיש לנו אז מצבנו יהיה טוב .  לדבר על אליפות זה לא רציני אבל כמובן שזו המטרה שלנו ואנחנו נצטרך להוכיח שבוע אחרי שבוע שאנחנו בשלים ומוכנים לזה ".  
" לא תפקידי להסביר מה הסיבות ליכולת טובה יותר או טובה פחות ",  הוסיף הקשר והתייחס גם לנושא החיבור בין השחקנים : " אנחנו מתפקידנו להיצמד להוראות הצוות המקצועי להגיע שבת אחרי שבת עם כל המוטיבציה ולעשות את העבודה ,  זו המטרה שלנו .  אנחנו מבינים טוב יותר אחד את השני וזה דבר שהוא לגיטימי כי ככל שהזמן חולף אז גם בתור קבוצה אני מאמין שיהיה לנו יותר קל בהמשך ". 
אחרי מספר חודשים במדים הצהובים נשאל אלברמן לגבי השוני בין מכבי תל אביב לבין קבוצות אחרות בהן שיחק : " יש שוני בדברים מסויימים ,  יש דמיון בדברים אחרים .  זו שאלה קצת קשה אבל אני יכול להגיד שאני מרגיש שיש במועדון הזה הרבה מאוד מחוייבות של השחקנים ואנחנו צריכים בעיקר להפגין את המחוייבות הזאת כלפי הקהל שלנו ,  במיוחד בתקופה כזאת אחרי שנים קצת פחות טובות .  עצם זה שכולנו  ( שחקני הרכש שהגיעו בקיץ ,  ר"ב )  הגענו לכאן חדורי מוטיבציה ,  זה גם משהו שיעזור לנו בחיבור עם הקהל כי אנחנו מאוד מחוייבים כלפיו ,  אנחנו מרגישים את הקהל תמיד מאחורינו ושמחים שהוא תומך בנו .
" ראינו שגם אחרי שני ההפסדים הקהל שלנו הגיע ובכמויות יפות מאוד וזה מאוד חשוב לנו לשלוח אותם שבוע אחרי שבוע מרוצים הביתה ואנחנו רוצים לא פחות מהם בהצלחת הקבוצה כי זה יעשה טוב לכולם ",  הוסיף הקשר . " המערכת לא יצאה מגדרה אחרי התקופה הלא טובה וגם הקהל קיבל את זה יחסית בהבנה .  אני בטוח שהאוהדים היו מאוכזבים אחרי שני הפסדים אבל כולנו באותה הסירה ואם הקהל יביע תמיכה ואנחנו השחקנים נמשיך להשתפר ונמשיך לקבל את הגב מהצוות המקצועי ,  אז אנחנו נהיה בדרך הנכונה ". 
אלברמן ,  שיפגוש בשבת את הקבוצה בה שיחק שנים רבות ,  התייחס ליריבה והוסיף : " אנחנו נערכים למשחק הזה כמו לפני כל משחק ,  לא תהיה שום הכנה מיוחדת .  אנחנו מאוד מודעים למשמעות המשחק הזה ,  איבדנו השנה כבר יותר מדי נקודות קריטיות וזה משהו שאסור שיקרה לנו ,  אני בטוח שכולם מבינים את משמעות המשחק ואנחנו רוצים לבוא ולנצח .  מן הסתם זה עושה לי משהו לשחק נגד מכבי פתח תקוה ,  זה המועדון שגדלתי בו .  זו לא הפעם הראשונה שאני פוגש בהם בתור יריב וזה משהו שכבר מאחוריי אבל זה בהחלט עושה משהו קטן ". 
עדכון ראשון :  12:00עדכון אחרון :  14:40

מכבי תל אביב :  רנגלוב וסידיבה יהיו כשירים לשבת
השניים ערכו אימון מלא ויוכלו לשחק נגד מכבי פתח תקוה ,  פאביצ'ביץ' נעדר .  אלברמן :  איבדנו יותר מדי נקודות קריטיות

