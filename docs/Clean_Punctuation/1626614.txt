ספרד :  ריאל מדריד ממשיכה להתפרק
צפו בבלאנקוס סופגים הפסד שלישי ברציפות ,  הפעם 82:80 בהארכה לאסטודיאנטס .  8 נק' להלפרין בניצחון אולימיפאקוס
התקציר באדיבות ספורט2www.sport2.co.il
משהו רע מאוד עובר על ריאל מדריד .  הקבוצה של אטורה מסינה ,  שפתחה את העונה בליגה עם 11 נצחונות רצופים ,  נחלה הערב  ( שלישי )  את הפסדה השלישי ברציפות ,  הפעם בחוץ לאסטודיאנטס ,  קבוצה שהחזיקה במאזן שלילי עד כה ,  82:80 ,  לאחר הארכה .  המארחים אותתו כבר מהפתיחה שהם כאן כדי לנצח ,  והוליכו ב-8 במחצית .  לרבע האחרון עלתה ריאל בטירוף ,  ונטלה את ההולכה ,  אבל שלשה גדולה של המארחים כפתה הארכה .  בפיגור 2 ,  7 שניות לסיום ,  יצאה אסטודיאנטס להתקפה ,  הכדור הגיע לדניאל קלארק ,  שקלע שלשה ענקית ,  הכניס את הקהל הביתי להיסטריה ,  ושלח את מסינה הביתה עם הפסדו השלישי ברציפות .  ניק קיינר מדלי הוליך את קלעי אסטודיאנטס עם 19 נקודות ו-9 ריבאונדים ,  דניאל קלארק הוסיף 16 .  לריאל מדריד :  לואיס בולוק 18 .  
אולימפיאקוס המשיכה בהתאוששות האיטית שלה מהתקופה הרעה ,  עם ניצחון 70:78 על פרישטרי בבית .  קבוצתו של ינאקיס תפסה פיקוד על המשחק כבר מהפתיחה ,  והוליכה ביתרון דו ספרתי ,  בדרך ליתרון 12 במחצית .  פרישטרי ,  שנהנתה ממשחק טוב של ג'יימי ארנולד ,  החלה להטיח כדורים מחוץ לקשת ללא הצלחה ,  ואיפשרה לאולימפיאקוס להגדיל את יתרונה ,  כשרק ברבע האחרון הצליחו האורחים לצמק מעט .  ג'יאניס בורוסיס הוליך את קלעי אולימפיאקוס עם 14 נקודות ,  ג'וש צ'ילדרס סייע עם 13 ,  בעוד יותם הלפרין רשם 8 נקודות ב-20 דקות .  לפרישטרי :  קליפורד האמונדס 15 ,  ג'יימי ארנולד 13 .  
פנאתינייקוס עלתה כשהיא יודעת שהיריבה המרה שלה תשמור על המקום הראשון ,  והוציאה את כל העצבים על טריקאלה המסכנה .  בפתיחה דווקא האורחים עוד היו בתמונה ואף הוליכו ,  בדרך לשיוויון בסיום הרבע הראשון ,  אבל מאותו רגע והלאה ,  המשחק היה של המארחים :  שחקניו של אוברדוביץ' רצו ל-7:20 ברבע השני ,  והמשיכו להגדיל את היתרון עוד ועוד ,  עד לניצחון מוחץ ,  54:83 .  ניקולה פקוביץ' הוליך את קלעי פנאתינייקוס עם 16 נקודות ,  בעוד שארונאס יאסיקביצ'יוס הוסיף 14 .  לטריקאלה :  מיכה זופאן 11 .  
אריס סלוניקי ,  שמשחקת בבית של הפועל ירושלים ביורוקאפ ,  ניצחה את קולוסוס במשחק מכוער ונטול נקודות ,  47:51 .  דווקא קולוסוס פתחה היטב את המשחק ,  והוליכה בסיום הרבע הראשון 14:20 ,  אלא שאז שתי החלו שתי הקבוצות להחטיא ולאבד ,  והרבע הסתיים בתוצאה הביזיונית ,  10:10 .  ברבע השלישי חזרה אריס למשחק ,  ורבע אחרון עלוב של קולוסוס ,  בו קלעה רק 7 נקודות ,  איפשר לאריס לחטוף את הניצחון .  כדי להבין עד כמה גרוע היה המשחק ,  הנה עובדה סטטיסטית :  רק שחקן אחד משתי הקבוצות קלע בספרות כפולות .  מדובר בקיקי קלארק ,  שקלע 12 ,  כשדימוס דיקודיס קלע 9 .  לקולוסוס :  אסימקופולוס 9 .
 מארוסי ,  המשחקת בביתה של מכבי תל אביב ביורוליג ,  ניצחה לאחר מאבק קשה את אא"ק אתונה ,  56:61 .  הגנה נהדרת של מארוסי בצירוף תצוגת כדורסל איומה של אא"ק ברבע הראשון עצרו את האורחים על 9 נקודות בלבד ,  אבל האורחים חזרו למשחק ,  ואף הוליכו בנקודה לפני הרבע האחרון .  אלא שמארוסי הצליחה לצאת מהבור בסיום ,  ולנצח את המשחק ,  בעיקר תודות של דימיטרי מאברואידיס שקלע 11 .  לאא"ק :  טורין גרין 20 .
 
ספרד :  ריאל מדריד ממשיכה להתפרק
צפו בבלאנקוס סופגים הפסד שלישי ברציפות ,  הפעם 82:80 בהארכה לאסטודיאנטס .  8 נק' להלפרין בניצחון אולימיפאקוס

