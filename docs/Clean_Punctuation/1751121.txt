על מה התעמתו גווארדיולה וסולבאקן ? 
מאמני ברצלונה וקופנהאגן החליפו דחיפות .  סולבאקן : " הוא לא מבין הומור נורבגי ".  ואן דר וארט : " בייל הרג את מייקון "
 הערב הראשון של משחקי המחזור הרביעי בליגת האלופות סיפק 20 שערים ,  משחקים דרמטיים ותקרית אחת שהתרחשה במשחק בקופנהאגן .  עם סיום המפגש בין האלופה הדנית לברצלונה  ( 1:1 )  נרשם ויכוח קולני בין המאמנים פפ גווארדיולה וסטאלה סולבאקן .  סרחיו בוסקטס שהגיע להפריד בין השניים ,  נדחף על ידי המאמן הנורבגי .  
גווארדיולה טען כי סולבאקן העיר הערה מעליבה שנגעה בשוער המחליף ,  פינו .  סלובאקן התגונן : " כנראה שהוא לא הבין את ההומור הנורבגי ועל כך אני מצטער .  ברור שהוא היה מאוכזב שברצלונה לא לקחה את שלוש הנקודות .  לא נפלנו מהם ובשלבים מסוימים היינו יותר טובים .  השחקנים יכולים להיות גאים ".  
גווארדיולה זעם בסיום : " תשאלו את סולבאקן מה קרה כיהוא יודע לעשות הצגות לתקשורת .  הוא לא התנהג יפה ".  על המשחק אמר : " קשה להניע נגדם את הכדור ,  כי הגנתית הם קבוצה חזקה ומהירה .  הייתה לנו מחצית ראשונה טובה ואני מאוד מרוצה ממנה .  אם לא היינו סופגים שוויון מהיר ,  היינו משיגים את הניצחון ".  
קרלס פויול הוסיף : " היה משחק קשה מאוד מאחר וקופנהאגן קבוצה מאוד פיזית .  הם כבשו שוויון מהיר וזה היה חבל מבחינתנו ,  אבל אני חושב שהיה משחק טוב .  הגענו במטרה לנצח ,  אבל עכשיו אנחנו צריכים להסתכל קדימה למשחק הבא ". 
בלונדון ,  טוטנהאם השיגה 1:3 גדול על אינטר בעוד תצוגת תכלית של גארת בייל ,  שבישל שני שערים ועשה ככל העולה על רוחו במגרש .  התרנגולים הנחילו הפסד ראשון במפעל לאלופת אירופה ועשו צעד משמעותי לעבר השלב הבא .   רפאל ואן דר וארט הוריד את הכובע בפני הכוכב הגדול של הערב : " גארת בייל הוא אחד השחקנים הטובים שלנו .  כל שבוע הוא מתחזק וכולם מפחדים ממנו .  הלילה הוא פשוט הרג את מייקון ,  אחד המגנים הטובים בעולם .  אנחנו חייבים להשאיר את הבחור הזה במועדון ".  ההולנדי שכבש את הראשון סיפר : " חשבתי שאני בנבדל ואני שמח שלא היה .  זה היה שער נהדר ובישול נהדר של מודריץ' .  לנצח 1:3 את אלופת אירופה זה פשוט פנטסטי ".  
בייל עצמו הוסיף : " אני מרגיש ביטחון עם הכדור .  כל הקבוצה משחקת טוב והראינו את זה הלילה וזה עוזר לי לצאת קדימה .  אני פשוט נהנה מכדורגל ומנסה לעשות את מה שאני טוב בו .  הכל עניין של לקבל את ההזדמנות והביטחון .  למדתי באימונים וידעתי שאני מסוגל ליכולת הזו ".  
רפא בניטז הודה שלקבוצתו לא הגיע לנצח : " הם היו חזקים ומהירים מאיתנו וזה היה ההבדל בכל פעם שאיבדנו את הכדור .  היינו צריכים לשחק טוב יותר באחד על אחד ולשמור טוב יותר ומכאן נבע ההפסד .  חסרה לנו האיכות של סטנקוביץ' וקמביאסו בקישור ונצטרך לפתור את הבעיה .  השחקנים יודעים שהם לא שיחקו טוב ואין לי הרבה מה לומר להם .  נעבוד קשה עד המשחק הבא .  לגבי עלייה לשלב הבא הכל תלוי בנו .  אם ננצח את טוונטה נעלה ". 
בטורקיה ,  מנצ'סטר יונייטד טיילה ל-0:3 על בורסאספור והיא קרובה מאוד להבטיח את העפלתה לשלב הבא .  אלא שעלהניצחון הקליל העיבו שתי פציעות חדשות .  נאני ודארן פלטשר נפצעו והוחלפו .  הפורטוגלי סובל מפציעה במפשעה ואילו הסקוטי סובל מכאבים בקרסול .  אלכס פרגוסון אמר בסיום כי הוא אינו יודע כמה זמן ייעדרו השניים .  
מי שדווקא נהנה מערב מוצלח הוא גבריאל אוברטן ,  הצרפתי הצעיר שכבש שער בכורה במדי הקבוצה : " אוברטן סבל ממספר פציעות ,  הוא בסך הכל בן 21 ומתפתח ומתחזק כמו שצריך .  יש לו כישרון נהדר והוא הראה זאת במשחק ",  טען פרגוסון .  לגבי המשחק אמר : " כבשנו שער מהיר בפתיחת המחצית השנייה וזה עשה את ההבדל .  אחר כך שלטנו במשחק ,  למרות שהיו להם חצאי הזדמנויות .  השער השני שלנו הרג את המשחק ". 
איזו דרמה הייתה בסטאד דה לוז' כשבנפיקה כבר הייתה בטוחה שהיא הולכת לקראת ניצחון ענק על ליון וצעדה ביתרון 0:4 ,  אך השחקנים של קלוד פואל התעוררו ,  כבשו שלושה שערים ולא היו רחוקים מלסגור את ההופעה המביכה שלהם עם נקודה .  למרות זאת ,  ז'ורז'ה ז'סוס ,  מאמן בנפיקה ,  היה מרוצה : " לפני שריקת הפתיחה ,  הדבר הכי חשוב מבחינתנו היה לנצח .  שיחקנו טוב והבקענו ארבעה שערים ,  הפתענו את ליון ,  שחזקה מאוד מבחינה הגנתית ". 
למרות זאת ,  ניסה ז'סוס להסביר מה קרה לקבוצה שלו בהמשך : " מבחינה טקטית ,  ב-0:4 היינו מעט תמימים ,  אבל הדבר הכי חשוב זה הניצחון ,  וזה הדבר שאנחנו צריכים לזכור מעבר להכל .  בנפיקה הייתה חזקה מאוד הלילה ,  והניצחון הזה נותן לנו תקווה שאפשר להעפיל לשמינית הגמר ,. 
מי שנדרש להסברים רציניים יותר הוא קלוד פואל ,  שיכול היה להבטיח מקום בשלב הבא אם היה מנצח . " המשחק ברח לנו ופשוט לא שיחקנו ",  אמר פואל . " שיחקנו מול קבוצה שאוהבת לבעוט .  נתנו להם ארבעה שערים ,  ששניים מהם הובקעו ממצבים נייחים .  היינו תמימים במחצית הראשונה ,  אבל הראינו אופי אדיר כדי לחזור למשחק ,  הראינו כוח נהדר ". 

על מה התעמתו גווארדיולה וסולבאקן ? 
מאמני ברצלונה וקופנהאגן החליפו דחיפות .  סולבאקן : " הוא לא מבין הומור נורבגי ".  ואן דר וארט : " בייל הרג את מייקון "
 
