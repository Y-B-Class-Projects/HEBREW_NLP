הקפאת הבנייה בהתנחלויות מעכבת התקנת מערכות סולאריות ביו"ש 
לאחר פניית ח"כ אורי אורבך ,  אמר סגן שר הביטחון מתן וילנאי : " יש כמה תחנות סולאריות שעומדות על הפרק - ואני מקווה שיינתן מענה ראוי "
  >  >   " תוכנית ההקפאה ",  שאושרה באחרונה בממשלה ובמסגרתה הוקפאה הבנייה החדשה בשטחי יהודה ושומרון ,  מעכבת ,  כך מתברר ,  את הנחת המתקנים לייצור חשמל באנרגיה סולארית על גגות המבנים ומונעת הקמת מתקני ייצור חשמל באנרגיות מתחדשות בכלל ,  בשטחים שמעבר לקו הירוק .  זאת ,  לצד העיכוב הקיים ממילא ברישוי מתקנים אלה ,  משום שההסדרה של רשות החשמל לקידום פרויקטים אלה חלה רק בגבולות הקו הירוק .  בדיון שהתקיים אתמול במליאת הכנסת ,  נדונה שאילתה ח"כ אורי אורבך  ( הבית היהודי )  ,  שטען כי  " עשרות בקשות של אזרחים מיהודה ושומרון להתקין מערכות ייצור חשמל מאנרגיות מתחדשות נדחו על ידי המינהל האזרחי ".  סגן שר הביטחון ,  מתן וילנאי ,  השיב כי אמנם ההסדרה המתמרצת של רשות החשמל אינה חלה על שטחי יהודה ושומרון ,  אך ציין כי המינהל האזרחי כבר פועל במטרה לתקן עיוות זה באמצעות תיקוני חקיקה שיאושרו עד סוף השבוע ,  בתיאום עם רשות החשמל .  אורבך הוסיף לשאול האם מוחרג נושא זה מ"גזירות תוכנית ההקפאה ",  כלשונו .  וילנאי העיר לאורבך בציניות : " הייתי יותר ממופתע אם לא היית שואל את השאלה הזאת ",  והשיב כי משרד הביטחון עוסק בסוגיה ,  אך טרם קיבל החלטה בעניין . " יש כמה תחנות סולאריות שעומדות על הפרק ,  ואני מקווה שיינתן מענה ראוי לנושא זה ,  אבל עדיין לא הוחלט דבר ",  אמר וילנאי .  צרכני חברת החשמל הישראלית בשטחי יהודה ושומרון ,  וכן 280 אלף לקוחות  " חברת החשמל מזרח ירושלים "  ברמאללה או בבית לחם ,  למשל ,  נשענים על רשת החשמל הישראלית וכפופים לרגולציה בשטחי הקו הירוק .  עם זאת ,  לרשות החשמל אין כל סמכות באזורים אלה ,  ואת תפקידה ממלא המינהל האזרחי .  מאז קיץ 2008 אישרה רשות החשמל תמריצים ליצרני חשמל פרטיים באנרגיית שמש ורוח .  ואולם המינהל האזרחי עוד לא עידכן את מדיניותו בהתאם להחלטות הרשות ,  ולכן נמנע עד כה מצרכני החשמל באזור יהודה ושומרון להצטרף להסדר זה ,  ובקשותיהם לחיבורי מתקנים לרשת עוכבו .
 
הקפאת הבנייה בהתנחלויות מעכבת התקנת מערכות סולאריות ביו"ש 
לאחר פניית ח"כ אורי אורבך ,  אמר סגן שר הביטחון מתן וילנאי : " יש כמה תחנות סולאריות שעומדות על הפרק - ואני מקווה שיינתן מענה ראוי "
 
