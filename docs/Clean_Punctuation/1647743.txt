ניצחון לקינגס ,  כספי קלע רק 2
הישראלי צפה מהספסל בסקרמנטו מנצחת 99:103 את יוטה .  אודריך קלע 24 .  ווסטפאל : " השמועות על מתיחות לא נכונות "
 אחרי חמישה הפסדים רצופים ,  האחרון שבהם לדטרויט פיסטונוס ,  שבה הלילה  ( בין שישי לשבת )  סקרמנטו קינגס לאולמה הביתי ,  ארקו ארינה ,  ואירחה את יוטה ג'ז .  הקבוצה של פול ווסטפאל כבר עברה את מכסת הניצחונות שלה בכל השנה שעברה  ( שעמדו על 17 )  והיא ביקשה להרחיב עוד קצת את היריעה .  בתום עוד משחק דרמטי ומעניין ,  הצליחו הקינגס לנצח 99:103 ולהביא קצת נחת למאמן פול ווסטפאל ,  שחווה לאחרונה קשיים עם השחקנים והקבוצה .
 עמרי כספי פתח אמנם בחמישייה של הקינגס אבל נקלע לערב חלש ,  שכלל גם ספסול ארוך מאוד שלו .  כספי שיחק קצת יותר מ-18 דקות בסך הכול ,  קלע שתי נקודות בלבד  ( 1 מ-2 ל-2 ,  0 מ-1 ל-3 )  ,  הוריד שלושה ריבאונדים ,  מסר אסיסט אחד ,  חטף כדור ואיבד אחד .
 הקינגס פתחו טוב והובילו בסיומו של הרבע הראשון 20:25 ,  אבל יוטה נגסה ביתרון של המארחים ועד סיומה של המחצית הראשונה הפכה את התוצאה  ( 49:50 )  .  גם הרבע השלישי היה צמוד מאוד ,  והמשחק נכנס בדקות הסיום לרגיע ההכרעה שלו .
 במצב של 97:99 לקינגס ,  כהשעון הורה על 57.5 שניות לסיום ,  הלך טייריק אוונס לשלוש זריקות מהקו .  אוונס החטיא שתיים ,  וזה היה נראה שהקינגס הלוזרים שוב יפסידו משחק ברגעי הסיום עקב אחוזי העונשין הרעים שלהם ,  אלא שבהתקפה של יוטה דרון וויליאמס החליק על המשטח והג'ז איבדו כדור קריטי .  אוונס קלע ליי-אפ חשוב מאוד בצד השני ,  כשמן העבר השני יוטה צימקה ל-102:99 .  הקינגס קלעו עוד נקודת עונשין לפני שיוטה שוב החטיאה ,  ובסיום ניצחון וניצחון מוראלי חשוב למלכים ,  שעולים למאזן 39:19 ,  לעומת 21:37 של הג'ז .
 בנו אודריך הוליך את קלעי הקינגס עם משחק גדול של 25 נקודות ו-4 אסיסטים ,  אוונס ממשיך למצב עצמו כסטאר של הקינגס אחרי לכתו של קווין מרטין כשסיים עם 24 נקודות ,  8 ריבאונדים ו-7 אסיסטים .  קארל לאנדרי וספסנר הוז  ( 12 ריבאונדים )  סיימו עם 15 נקודות כל אחד ,  פרנסיסקו גארסיה הוסיף 7 נקודות מהספסל .  קרלוס בוזר הוביל את רשימת קלעי הג'ז עם 26 נקודות ו-10 ריבאונדים בכ-37 דקות ,  אנדריי קירלינקו הוסיף 16 ו-6 ריבאונדים ,  ווסלי מתיוס עם 12 ,  סי ג'יי מיילס 11 ,  דרון וויליאמס סיים עם 10 נקודות ו-13 אסיסטים .
 לפני שהתייחס למשחק ,  הודה מאמן הקינגס פול ווסטפאל לכל האנשים שדרשו בשלומה של רעייתו . " אני מעריך את התמיכה והתפילות של כולם ",  אמר . " היא ראתה הרבה רופאים והדברים הולכים בכיוון החיובי .  אני יודע שהיא ראתה את המשחק ונהנתה ממנו ". 
לגבי המשחק אמר המאמן : " זו הדרך שאנחנו רוצים לצעוד בה - להיות מסוגלים לנצח את אחת מהקבוצות הכי טובות ב-NBA .  שיחקנו טוב בהגנה ,  הנענו כדור טוב בהתקפה .  אני כל כך שמח עבור ספסנר הוז ,  הוא הראה מה הוא שווה .  מעכשיו אנחנו רוצים אותו ככה כל משחק ",  אמר ווסטאפל על שחקנו שקלע 15 נקודות והוריד 12 ריבאונדים .
 ווסטפאל אף הגדיל לעשות כשהוא והוז טפחו האחד עם השני בחזהו זה של זה . " אם תרצו לראות דבר כזה שוב ,  כנראה שתצטרכו ללכת ליוטיוב .  אני בספק אם אעשה דבר כזה שוב .  דיברנו על כך לפני המשחק ,  חשבנו שזה יהיה 'קול' לעשות זאת .  זה היה כיף .
" אני יודע שכולם רצו לעשות כותרות גדולות ממה שקרה לאחרונה - כאשר נטען שמאמן ושחקן בקבוצה שונאים אחד את השני ,  ועל כך שיש מתיחות בקבוצה ,  אבל זה פשוט לא נכון ",  חתם ווסטפאל את דבריו .
 
ניצחון לקינגס ,  כספי קלע רק 2
הישראלי צפה מהספסל בסקרמנטו מנצחת 99:103 את יוטה .  אודריך קלע 24 .  ווסטפאל : " השמועות על מתיחות לא נכונות "
 
