ארוחת צהריים עם  " באפט ההודי "  נמכרה ב-30 אלף דולר
הארוחה עם המיליארדר ההודי ראקש ג'ונג'ונוואלה נמכרה באתר אי-ביי בהודו לאנליסט שוקי הון
המיליארדר ההודי ראקש ג'ונג'ונוואלה ,  אשר המגזין  " פורבס "  כינה  " וורן באפט ההודי ",  הלך בעקבותיו של האורקל מאומהה והציע למכירה פומבית ארוחת צהריים בחברתו ,  במחיר של 1.4 מיליון רופי  ( 31,517 דולר ) .המכירה הפומבית ,  שנפתחה באתר אי-ביי ההודי ב-26 באוקטובר והסתיימה אתמול ,  משכה 90 הצעות ,  וגייסה כסף למען גוף בשם childrens movement for civic awareness .  דוברת אי-ביי ,  דיפה תומס ,  אמרה כי הזוכה ,  אנליסט שוקי הון מהעיר גוג'ראט במערב הודו ,  ביקש להישאר אנונימי.ג'ונג'ונוואלה בן ה-50 יפגוש את הזוכה ותשעה אורחים נוספים לארוחה של שלוש שעות במסעדה בת חמישה כוכבים שעליה יסכימו הוא והזוכה.באפט ,  האיש השלישי בעושרו בעולם ,  התחייב להעניק 99% מהונו לצדקה ,  וחבר למייסד מיקרוסופט ביל גייטס על מנת לשכנע מיליארדרים להעניק לפחות מחצית מהונם לצדקה .  ביוני נערכה ,  זו השנה ה-11 ,  ארוחת הצהריים המסורתית של באפט ,  אשר נמכרה ב-2.63 מיליון דולר במכירה פומבית ,  שהכנסותיה הופנו לקרן גלייד ,  קרן הצדקה האהובה על אשתו הראשונה של באפט ,  סוזן ,  אשר הלכה לעולמה ב-2004 .
 
ארוחת צהריים עם  " באפט ההודי "  נמכרה ב-30 אלף דולר
הארוחה עם המיליארדר ההודי ראקש ג'ונג'ונוואלה נמכרה באתר אי-ביי בהודו לאנליסט שוקי הון

