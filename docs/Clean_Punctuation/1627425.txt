גאידמק : " רוצה לדעת מי הבעלים האמיתיים של פורטסמות "
 הבעלים לשעבר של פומפי מתוסכל מהבלגאן הכלכלי הגדול סביב נועלת הטבלה ,  וטוען כי המועדון חייב לו 28 מיליון ליש"ט
סשה גאידמק ,  הבעלים לשעבר של פורטסמות ,  טוען שהמועדון חייב לו 28 מיליון ליש"ט .  גאידמק דורש שהיו"ר הנוכחי של הקבוצה עלי אל פראג' ישלם לו את החוב ,  וטען בפני  " גארדיאן "  הבריטי כי הוא מתוסכל מהבלבול בקבוצה .  על פי גאידמק ,  הוא למעשה בכלל לא בטוח מי הבעלים של הקבוצה ,  ולכן אינו יודע בדיוק עם מי עליו לדבר על מנת לסגור את סיפור החוב .  גאידמק אמר את הדברים לאחר שנודע כי פורטסמות נתבעת ב-10 מיליון ליש"ט על ידי חברת השקעות : " אני מתוסכל בדיוק כמו האוהדים ,  והייתי רוצה לדעת מי הבעלים האמיתיים של הקבוצה ,  מה התוכניות שלו לעתיד ,  והאם הוא מתכוון לשלם לי את החוב ". 
מתברר כי כשפראג' רכש את פורטסמות ,  הוא כלל לא פגש את הבעלים הקודמים סולימן אל פאחים ,  לא ביקר באיצטדיון ,  ויוצג על ידי יועצו מארק ג'ייקוב .  כמו כן , " גארדיאן ",  מזכיר כי פראג' נוהג להתייעץ עם מספר רב של אנשים ,  ביניהם  " איש הנדל"ן הישראלי רוני מאנה ובן ארצו יוסף יורום ".  ההערכה היא כי פראג' נהיה מעורב בפורטסמות בגלל התעניינותו בפראטון פארק והערך הנדל"ני שלו .  
כמובן שחוסר הסדר בהנהלת הקבוצה משפיע גם על האוהדים המתוסכלים ,  אך גם על הנהלת הפרמיירליג ,  כשמלבד לעונש שהטילה על הקבוצה שאוסר עליה לקחת חלק בחלון ההעברות  ( וזאת בעקבות חובות לשחקנים וקבוצות על עסקאות קודמות )  - הנהלת הליגה אף הודיעה כי תבחן מקרוב את דרך ההתנהלות של ראשי פומפי .  בינתיים ,  הודיעה הקבוצה כי משכורות חודש דצמבר ישולמו ב-5 לינואר .
 
גאידמק : " רוצה לדעת מי הבעלים האמיתיים של פורטסמות "
 הבעלים לשעבר של פומפי מתוסכל מהבלגאן הכלכלי הגדול סביב נועלת הטבלה ,  וטוען כי המועדון חייב לו 28 מיליון ליש"ט

