את מי יאמן מרסיו מקסימו ? 
המאמן הברזילאי של נבחרת טנזניה טוען שהוא מחזיק בהצעה מקבוצה ישראלית אליה יגיע בקיץ ,  אך לא מוכן לחשוף את שמה
השם מרסיו מקסימו בוודאי לא אומר לאוהדי הכדורגל בישראל הרבה ,  אבל אם לשפוט על פי דבריו ,  בעוד כמה חודשים כולנו נכיר אותו .  מקסימו הברזילאי משמש כיום כמאמן נבחרת טנזניה ,  אבל לדבריו הוא מחזיק במספר הצעות ,  אחת מהן מקבוצה בכירה בישראל .  
חוזהו של מקסימו בנבחרת טנזניה יפוג בחודש יולי ולדבריו  " עדיין לא החלטתי מה אעשה ,  אבל כרגע כנראה שאחתום בקבוצה הישראלית ,  שהגישה לי את ההצעה הרצינית ביותר ".  ומיהי הקבוצה ?  מקסימו סירב לספר ,  אבל בתקשורת המקומית כבר דיווחו שמדובר בלא אחרת מאשר מכבי חיפה ,  שהיא כמובן אופציה לא קיימת .
 מקסימו היה חבר בצוות האימון של נבחרות ברזיל עד גיל 17 ו-20 מ-1992 עד 1993 ,  נבחרות בהן שיחקו בין היתר,רונאלדו ורונאלדיניו .  בהמשך שימש כמנהל הטכני של נבחרת איי קיימן למשך שלוש שנים ,  ולאחר מכן ,  ב-2003 ,  חתם על חוזה בקבוצת ליבינגסטון הסקוטית .  את הג'וב בנבחרת טנזניה הוא קיבל שלוש שנים מאוחר יותר ,  בקיץ 2006 .  מקסימו הצליח להוליך את הטנזנים לאליפות אפריקה הנוכחית ,  אחרי ניצחון 2:5 בסיכום המשחקים על נבחרת סודן .
 
את מי יאמן מרסיו מקסימו ? 
המאמן הברזילאי של נבחרת טנזניה טוען שהוא מחזיק בהצעה מקבוצה ישראלית אליה יגיע בקיץ ,  אך לא מוכן לחשוף את שמה

