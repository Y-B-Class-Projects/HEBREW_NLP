רשת CBS :  הרייטינג של משחק הסופרבול - הגבוה זה 23 שנים
ממוצע של 46.4% ממשקי הבית צפו בגמר ליגת הפוטבול של ארה"ב לעומת 42.1% בשנה שעברה
שיעורי הצפייה בשידור משחק הסופרבול ,  גמר ליגת הפוטבול של ארה"ב ,  בטלוויזיה אתמול היו הגבוהים ביותר זה 23 שנים ,  לפי נתונים ראשוניים המקיפים את 56 הערים הגדולות בארה"ב .  נתונים סופיים צפויים להתפרסם בהמשך היום ,  ועשויים להצביע על כך שבראשונה בתולדותיו ,  צפו בשידור הסופרבול יותר מ-100 מיליון בני אדם.שיעור הצפייה הממוצע במשחק היה 46.4% ממשקי הבית בארה"ב - השיעור הגבוה ביותר מאז הסופרבול של שנת 1987 - ועלייה חדה לעומת 42.1% בשנה שעברה .  cbs מסרה כי שיעור הצפייה במשחק ב-15 הדקות האחרונות שלו היה 50.6%.באחרונה נשמעו הערכות כי מחירי פרסומות הטלוויזיה בשידור משחק הסופרבול השנה צפויים לרדת בפעם השנייה מעולם בעקבות המיתון הכלכלי .  המחיר ששילמו מפרסמים עבור שידור פרסומת בת 30 שניות במשחק הסופרבול היה בטווח של 2.5-2.8 מיליון דולר - פחות ממחיר של 3 מיליון דולר בסופרבול של שנה שעברה ,  לפי הערכות בשבוע החולף בארה"ב.עם זאת ,  לפי דיווחים אחרים חלק מהמפרסמים נדרשו לשלם 3 מיליון דולר עבור פרסומת ספוט בת 30 שניות ,  והכנסות cbs מפרסומות עשויות בסופו של דבר להשתוות לאלו של nbc משידור הסופרבול בשנה שעברה ,  אשר הסתכמו ב-224 מיליון דולר .  cbs גם סיימה למכור את כל זמן הפרסום בסופרבול שבוע מוקדם יותר משעשתה זאת רשת nbc בשנה שעברה.סך ההכנסות מפרסומות טלוויזיה במשחקי סופרבול מאז שנת 1990 הגיע ל-2.17 מיליארד דולר אשר שולמו עבור 1,400 פרסומות על ידי 210 מפרסמים .
 
רשת CBS :  הרייטינג של משחק הסופרבול - הגבוה זה 23 שנים
ממוצע של 46.4% ממשקי הבית צפו בגמר ליגת הפוטבול של ארה"ב לעומת 42.1% בשנה שעברה

