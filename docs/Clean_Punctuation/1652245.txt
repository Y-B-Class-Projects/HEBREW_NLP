גיא לוזון : " לא יודע איפה אהיה בעונה הבאה "
 מאמן בני יהודה התייחס לפרסומים לפיהם יעבור לאמן את הנבחרת הצעירה ,  כשקשטן וקלינגר הוזכרו כמועמדים להחליפו
יושב ראש בני יהודה ,  חזי מגן ,  נפגש לפני מספר שבועות עם המאמן הלאומי לשעבר דרור קשטן ,  והציע לו את משרת המאמן בקבוצה לעונה הבאה .  בשכונה נערכים לקראת האפשרות שגיא לוזון יעבור בסיום העונה לאמן את הנבחרת הצעירה ,  והחלו כבר בבדיקת מועמדים חדשים לתפקיד מאמן הקבוצה .
 מגן אמר היום  ( חמישי )  לוואלה !  ספורט : " אנחנו רוצים קודם כל להבטיח את מקומנו בפלייאוף העליון ורק אז נתפנה לחשוב על עניין המאמן לעונה הבאה ".  כמו כן נודע כי בנוסף לקשטן יש להנהלת הזהובים מועמד נוסף - ניר קלינגר ,  שמאמן כיום את סלאמינה הקפריסאית .  קלינגר טרם קיבל החלטה עקרונית האם להישאר בעונה הבאה בקפריסין ,  שם יש לו מספר הצעות בליגה הבכירה ,  או לסיים את הפרק האירופאי לעת עתה ולחזור לישראל .  
בלי קשר לנושא המועמדויות לאימון ,  ערכה הערב הקבוצה את האימון הטקטי לקראת המשחק נגד הפועל תל אביב בשבת בבלומפילד .  מסגל הקבוצה יעדרו עומרי אפק המורחק וחסן אבו זייד ,  שצבר חמישה כרטיסים צהובים .  על פי התרגול הטקטי שערך גיא לוזון ,  נראה כי איציק עזוז יפתח כמגן ימני ,  יחד עם איבן גארידו ,  דין מורי וכפיר אדרי בהגנה .  עוז ראלי יוסט לעמדת הקשר הימני ,  כשאיתו בקישור יהיו מהראן ראדי ,  סיניסה ליניץ' והקפטן אסי בלדוט שחוזר גם הוא להרכב אחרי שלא שותף כלל בהפסד 2:1 להפועל רמת גן בתחילת השבוע .
 מאמן הקבוצה גיא לוזון אמר הערב לוואלה ספורט : " אנחנו צריכים להתעסק במשחק הזה רק בעצמנו ,  וזה אומר איך שניראה ואיך שנעלה לשחק .  אנחנו נהיה מוכנים .  אין ספק שכל משחק בשלבים האלה הוא מאוד מכריע ומאוד משמעותי ואנחנו נתייחס אליו בהתאם .  אני לא מכיר נוסחה אחרת מאשר להתאמן טוב וקשה .  אני לא רוצה לראות שום דבר שהיה במשחק האחרון שלנו והמשחק האחרון כבר לא מעניין .  מעניין אותי רק המשחק הבא .  אין ספק שתמיד טוב שיש קהל במשחק ועדיף כמה שיותר אבל כמות הקהל אף פעם לא מנצחת משחקים .  מה שיינצח זה הנחישות והרצון של השחקנים על המגרש וזה צריך לבוא לידי ביטוי ". 
המאמן מתייחס גם לנושא פרסום מועמדותם של מאמנים אחרים לקראת העונה הבאה והוסיף : " קודם כל אף אחד לא יודע איפה אני אהיה בעונה הבאה וזה ממש לא מעניין כרגע .  אני מקצוען ,  השחקנים כאן מקצוענים והדבר היחיד שמעניין אותנו זה לנצח את המשחק הקרוב כך שכל הרכילויות והדיבורים לא משפיעים עלינו או על כל מי שרוצה להיות ספורטאי ולנצח ".  
לוזון לא חושש מירידת מתח בקבוצה בעקבות הדיבורים על כך שבעונה הבאה הוא כבר לא יהיה במועדון : " דברים כאלה לא קרו ולא יקרו בקבוצות שלי ,  השחקנים כאן מקצוענים ומחוייבים ותפקידם של השחנים הוא לתת 100 אחוז כל הזמן כי קודם כל זה מקור פרנסתם וזו עבודתם וגם אם אין מאמן בכלל ,  כל שחקן ,  כל מאמן ובכלל כל עובד בכל משרה צריכים לתת את כל כולם כל הזמן בלי קשר למה שיקרה בעתיד .  אנחנו כרגע בהווה ובהווה צריך לעבוד קשה ". 
עדכון ראשון :  14:10

גיא לוזון : " לא יודע איפה אהיה בעונה הבאה "
 מאמן בני יהודה התייחס לפרסומים לפיהם יעבור לאמן את הנבחרת הצעירה ,  כשקשטן וקלינגר הוזכרו כמועמדים להחליפו

