ספרד :  ברצלונה ניצחה 1:2 את לבנטה
צמד של פדרו סידר לאלופה ניצחון ליגה 11 ברציפות ופער זמני של 5 נק' בפסגה .  מאטה העניק לולנסיה 1:2 דרמטי על אספניול
המחזור ה-17 בלה ליגה נפתח היום  ( ראשון )  אחרי שבית משפט דחה את בקשת ארגון השחקנים לדחיית המשחקים מכיוון שמדובר ביום חופש בספרד ,  ומי שהוציאה לדרך את המחזור היא האלופה ברצלונה ,  שניצחה 1:2 את לבנטה הקטנה .  מלאגה של מנואל פלגריני הצליחה להשיג ניצחון 1:2 בקרב התחתית החשוב מול חיחון .
 ולנסיה השיגה ניצחון דרמטי 1:2 על אספניול בקרב צמרת שביסס אותה במקום הרביעי ,  סביליה המאכזבת גברה 0:1 על אוסאסונה .  ביום שני יושלם המחזור כשריאל מדריד תפגוש את חטאפה בדרבי הקטן של מדריד ,  ויאריאל השלישית תארח את אלמריה ומאיורקה של דודו אוואט תארח את הרקולס .
 שבועיים אחרי שחגגה את ניצחון הליגה העשירי ברציפות שלה עם 1:5 גדול בדרבי מול אספניול ,  המשיכה המכונה של פפ גווארדיולה את החגיגה עם 1:2 על לבנטה ,  שהגדיל את הפער בצמרת לחמש נקודות .  הקבוצה האורחת ,  שניצחה פעם אחת בלבד העונה ,  יכולה לצאת מעודדת יחסית בטח לאור העובדה שהובסה 8:0 על ידי ריאל מדריד במשחקה האחרון לפני הפגרה .
 אמנם האלופה עלתה ללא ג'ראר פיקה המושעה ,  קרלס פויול הפצוע ולאונל מסי ,  שקיבל חופשה ארוכה מיתר חבריו לקבוצה .  גם כך וללא הרכש החדש ,  איברהים אפלאי ,  הצליחה ברצלונה לנצח כשאחרי מחצית ראשונה די מנומנמת מצאה את הרשת כבר בדקה ה-47 .  דני אלבס טייל ללא מפריע ברחבה ומסר לפדרו ,  שניער בקלות את השומר שלו ובעט פנימה .  
הקטאלנים מצאו את השני בדקה ה-59 עם שחזור כמעט מדויק של הראשון ,  בטח בדמות המבשל והכובש .  דני אלבס קיבל מסירה באגף ימין ויישר לאמצע ,  פדרו הגיע מאחור ובנגיעה אחת בעט יפה פנימה כדי לקבוע 0:2 .  החלוץ הספרדי הצעיר נמצא בכושר מצוין וזה הצמד השלישי שלו בשבע ההופעות האחרונות שלו בכל המסגרות ובסך הכל יש לו שמונה שערי ליגה .  בדקה ה-80 הצליחה האורחת להדהים את יושבי הקאמפ נואו כשצימקה ל-1:2 ועוד איך צימקה .  ואלדו הכניס כדור עומק וכריסטיאן סטואני בעט מהאוויר טיל נפלא לפינה .
 מי שהמשחק הערב היה חגיגי במיוחד בשבילו היה צ'אבי ,  שרשם את ההופעה ה-549 במועדון והשתווה לבלם האגדי ,  מיגלי ,  שיאן ההופעות של הבלאוגרנה בכל הזמנים .
 ספורטינג חיחון - מלאגה 2:1
חודשיים מאז שחזר לקווים כמאמנה של מלאגה ,  הצליח מנואל פלגריני להשיג את הניצחון השלישי שלו לעומת ארבעה הפסדים .  דייגו קאסטרו העלה את המארחת ליתרון עם פנדל מוצלח בדקה ה-42 ,  לפני שרובסון איזן רגע לפני הירידה למחצית בדקה ה-45 .  במחצית השנייה הצליחה מלאגה להשלים את המהפך ולהשיג את הניצחון החשוב עם פנדל של אנטוניו אפונו .
 אספניול המפתיעה נבלמה במחזורים האחרונים לפני הפגרה והחלה לאבד גובה במאבקי הצמרת ,  ולמרות שהחזיקה מעמד עד הדקה ה-90 גם הפעם היא לא הצליחה לעצור את המפולת וספגה הפסד שלישי ברציפות .  העטלפים ,  שהחלו את המחזור כשהם צמודים לריבתם במקום הרביעי עם מספר נקודות זהה ,  הוליכו מנגיחה מוצלחת של אריץ אדוריץ בדקה ה-29 ,  אבל שער עצמי מטופש של ריקרדו קוסטה ,  שנגח לשערו הוא בדקה ה-45 קבע שוויון .
 כשכבר היה נדמה שהשתיים יחלקו ביניהן את הנקודות ,  יצאה ולנסיה להתקפה אחרונה בתוספת הזמן ,  בסיומה מצא קוסטה את חואן מאטה בתוך תיבת החמש ,  השופט התעלם מנבדל ברור של הקשר הצעיר שנגח מקרוב פנימה והעניק למקומיים ניצחון יקר .
 משחקים נוספים :
 סביליה - אוסאסונה 0:1לסביליה :  פרדי קאנוטה 36 .
 אתלטיק בילבאו - לה קורוניה 2:1ללה קורוניה :  אדריאן 22  ( בפנדל )  ו-52 .  לבילבאו :  פרננדו יורנטה 86 .
 
ספרד :  ברצלונה ניצחה 1:2 את לבנטה
צמד של פדרו סידר לאלופה ניצחון ליגה 11 ברציפות ופער זמני של 5 נק' בפסגה .  מאטה העניק לולנסיה 1:2 דרמטי על אספניול

