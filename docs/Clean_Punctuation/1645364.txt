הורס מסיבות
דוראנט קלקל למקגריידי את הבכורה בניקס כשקלע 36 ,  ואוקלהומה ניצחה 118:121 בהארכה .  דאלאס-מיאמי 91:97
טרייסי מקגריידי לא יכול היה לצפות למשהו יותר טוב מזה .  הוא עלה לפרקט במדיסון סקוור גארדן ופתח בחמישייה כשחקן ניו יורק ניקס לראשונה בחייו .  כ-19 אלף איש קיבלו אותו בחום - לא בכל יום יש כוכב אמיתי בקבוצה שלהם - והוא החזיר להם במשחק מצוין של 26 נקודות  ( 10 מ-17 מהשדה ב-32 דקות )  ,  5 אסיסטים ו-4 ריבאונדים .  יופי של בכורה .  רק שאחד ,  קווין דוראנט ,  התעקש לקלקל את המסיבה ולהדליק את האור .  בתום מותחן שכלל הארכה ניצחה אוקלהומה סיטי 118:121 ,  כש"דוראנטלה "  קולע 36 נקודות  ( 14 מ-15 מהעונשין )  ,  ומקנח בג'אמפ מנצח 16 שניות לסיום .  
תוצאות משחקי הלילה :
 טורונטו  ( 24:31 )  - וושינגטון  ( 34:19 )  104:109ניו יורק  ( 35:19 )  - אוקלהומה סיטי  ( 21:32 )  121:118  ( הארכה ) שיקגו  ( 26:29 )  - פילדלפיה  ( 34:21 )  90:122יוסטון  ( 26:28 )  - אינדיאנה  ( 36:19 )  125:115דאלאס  ( 21:35 )  - מיאמי  ( 28:29 )  91:97מילווקי  ( 28:26 )  - שארלוט  ( 27:27 )  88:93ל.א קליפרס  ( 33:22 )  - סקרמנטו  ( 37:18 )  89:99 
" ידענו שתהיה הרבה אנרגיה בבניין כשטרייסי מקגריידי ייכנס ",  אמר קווין דוראנט בסיום , " הוא היה פנומנלי ,  הוא חזר לעניינים ושיחק מצוין ,  אבל ניצחתי ".  דוראנטולה קלע 36 ב-10 מ-25 מהשדה ,  והשפריץ הרבה ארס מקו העונשין עם 14 מ-15 .  כל זה ,  בצירוף קליעה מוצלחת 16 שניות לסיום ,  הוציאו אותו מהגארדן עם ניצחון .  טרייסי מקגריידי היה נהדר עם 26 נקודות ב-10 מ-17 מהשדה ,  וזהו משחקו הראשון מאז ה-9 בינואר 2009 בו הוא חוצה את גבול 25 הנקודות . " לא ציפיתי לשחק בצורה שבה שיחקתי ",  אמר מקגריידי בסיום , " ציפיתי לתנועה ,  אבל לא להיות כל כך יעיל בהתקפה ולשחק כל כך הרבה דקות ".  בינתיים הוא הפך לגיבור של הגארדן .  כשהניקס פיגרו ב-5 הפרש כשמונה דקות לסיום ,  הקהל צעק למייק ד'אנטוני We want T-Mac ".  בשניות הסיום דוראנט קבר שלשה גדולה שהשוותה ל-105:105 וכפה הארכה ,  בה הניקס לא הצליחו לעצור את דוראנט ונוצחו .  ראסל ווסטברוק היה מצוין בשורות המנצחים עם 31 נקודות ,  10 אסיסטים ו-9 ריבאונדים .  דייויד לי הוליך את הניקס עם 30 ו-10 ריבאונדים ,  אדי האוס ,  הרכש החדש מבוסטון ,  קלע 24 מהספסל .
 דאלאס  ( 21:35 )  - מיאמי  ( 28:29 )  91:97
דווין וויד הפצוע ישב בחוץ ,  וראה את המאבריקס מנצחים בזכות קור רוח מרשים מקו העונשין בדקת הסיום  ( 9 מ-10 )  .  ג'ייסון קיד קלע 14 מה-21 ברבע הרביעי  ( ומסר 11 במשחק )  ,  ויחד עם 28 של דירק נוביצקי ,  וכשפלאש בחוץ ,  מיאמי עשתה כל מה שהיא יכולה במפגש בין שתי קבוצות גמר 2006 .  שחקני הרכש מוושינגטון ,  קארון באטלר  ( 20 נקודות )  וברנדן הייווד  ( 11 נקודות ו-11 ריבאונדים )  ,  נראו כמאבס ותיקים ,  ועזרו לדאלאס לצאת מ-3 מ-16 מביך מחוץ לקשת עם ניצחון .  דקוואן קוק הוליך את ההיט עם 22 מהספסל ,  ג'רמיין אוניל תרם 18 ו-13 ריבאונדים .
 יוסטון  ( 26:28 )  - אינדיאנה  ( 36:19 )  125:115
הפייסרס עצרו רצף של ארבעה הפסדים במקום לא צפוי ,  ועשו זאת בזכות 36 נקודות של דני גריינג'ר ,  שהיה חם עם 12 מ-17 מהשדה .  הרוקטס ,  עם ארבעה שחקנים חדשים בסגל ,  נראו כמו משהו שזקוק להרצה .  אינדיאנה יצאה ממינוס 9 ברבע השלישי ,  נעזרה ב-18 נקודות ו-12 ריבאונדים של טרוי מרפי ושיפרה את מאזן החוץ שלה ל-21:7 . " זה היה ניצחון גדול מאוד עבורנו ,  ואני מקווה שהוא יוביל לעוד ניצחונות ",  אמר טי.ג'יי פורד בסיום  ( מצוין עם 23 מהספסל עבור הפייסרס )  , " צריך לתת קרדיט לכולם על הניצחון ,  שמנו לב לפרטים הקטנים וזה מה שעשה את ההבדל ".  ארון ברוקס הוליך את הרוקטס עם 26 ו-7 אסיסטים ,  לואיס סקולה הרשים עם 25  ( 11 מ-17 מהשדה )  ו-11 ריבאונדים ,  וקווין מרטין ,  שבא מסקרמנטו ,  קלע 14 מהספסל ב-31 דקות .
 טאג' גיבסון לא ישכח את הערב הזה .  הרוקי של שיקגו השווה את שיא הקריירה שלו כשקלע 20 נקודות והוריד 13 ריבאונדים ,  והיווה גורם חשוב בניצחון הגדול של הבולס . " אתה טוב כמו המשחק האחרון שלך ",  אמר בסיום גיבסון והוכיח מידה של מודעות עצמית . " הוא ילד טוב ,  מאוד ממושמע ,  שרוצה ללמוד ולעבוד קשה ",  סיפק מאמנו ויני דל נגרו את המחמאות .  דרק רוז קלע 17 והוליך את שיקגו לכמות הנקודות הגבוהה ביותר שהקבוצה קלעה העונה .  קירק היינריך קלע 17 למנצחים ,  בראד מילר הוסיף 15 .  אנדראה איגודלה קלע 23 לפילי ,  ת'דאוס יאנג תרם 17 מהספסל ואלן אייברסון הוסיף 13 ו-3 אסיסטים ב-29 דקות משחק .
 טורונטו  ( 24:31 )  - וושינגטון  ( 34:19 )  104:109
כריס בוש נעדר עקב פציעה בקרסול ,  וג'ארט ג'ק תפס פיקוד אצל הקנדים עם 23 נקודות ו-8 אסיסטים .  אנטואן רייט סייע עם שיא עונה של 19 נקודות ,  והראפטורס רשמו ניצחון תשיעי בעשרת משחקי הבית האחרונים שלהם . " ג'ארט סחב אותנו ",  אמר רייט בסיום , " הוא הלך למאמן ואמר לו שהוא רוצה את הכדור .  הוא עשה הרבה דברים טובים ,  היה אגרסיבי והוא בדיוק מי שהיינו צריכים ".  ג'ק קלע 11 ברבע האחרון ,  כולל 7 רצופות ,  והוציא את הראפטורס ממינוס 9 .  אנדראה ברניאני הוסיף 18 למנצחים .  אנדריי בלאץ' הוליך את הוויזארדס עם 24 ,  ג'וש הווארד הוסיף 17 ו-7 ריבאונדים .
 מילווקי  ( 28:26 )  - שארלוט  ( 27:27 )  88:93
מסתבר שג'ון סלמונס הוא בדיוק מה שהבאקס היו צריכים .  הגארד-פורוורד שבא משיקגו קלע 19 מהספסל ,  כולל חטיפה גדולה במאני-טיים ,  וזאת יממה אחרי שקלע שלשה מנצחת לזכות קבוצתו החדשה מול דטרויט . " זה אנדרסטייטמנט להגיד שהוא עזר לנו בשני המשחקים ",  אמר מאמן הבאקס סקוט סקיילס .  ומה אומר הטאלנט ?   " אני חייב לתת הרבה קרדיט לחברים לקבוצה ",  הצטנע , " הם עזרו לי ,  אני עדיין מתאקלם ומנסה לעשות דברים ".  ברנדון ג'נינגס קלע אף הוא 19 לבאקס ,  אנדרו בוגוט הוסיף 18 ו-13 ריבאונדים .  סטיבן ג'קסון כיכב בשארלוט עם 35 נקודות ב-14 מ-25 מהשדה ,  אבל לא קיבל עזרה מהחברים .  טיירוס תומאס קלע 12 מהספסל לזכות המפסידים ,  ג'ראלד וואלאס ובוריס דיאו הוסיפו 11 כל אחד .
 
הורס מסיבות
דוראנט קלקל למקגריידי את הבכורה בניקס כשקלע 36 ,  ואוקלהומה ניצחה 118:121 בהארכה .  דאלאס-מיאמי 91:97

