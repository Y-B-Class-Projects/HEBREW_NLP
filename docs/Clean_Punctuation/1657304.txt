אסור להחליש את השותפות האסטרטגית
המתיחויות האחרונות בין ממשל אובאמה לממשלת ישראל הולידו שמועות שלפיהן ארה"ב סבורה ש"חוסר הגמישות "  הישראלי בתהליך השלום מסכן את חייליה בעיראק ובאפגניסטן .  מכיוון שכך ,  טוב עשה ראש הממשלה נתניהו כשהחליט לדבר על הקשרים האסטרטגיים בין ישראל לארה"ב במהלך נאומו באיפא"ק .  המקור של אותה שמועה לא היה הגנרל דיוויד פטראוס ,  ראש הפיקוד המרכזי של צבא ארה"ב שהופיע בפני ועדת הכוחות המזוינים של הסנאט ב ? 16 במארס .  בהופעה זו ,  בסך הכל ציין הגנרל ,  בעמוד 12 של עדותו ,  ש"המתיחות בין ישראל לפלשתינים לעיתים מתפתחת לאלימות ..  ."  ,  והוסיף כי מצבים כאלו  " מלבים תחושות אנטי ? אמריקניות ".  כלומר ,  עדותו של פטראוס לא הגדירה את ישראל כסיבה לסיכון חייליה ,  אלא דווקא את התפרצותה של אינתיפאדה שלישית מגובה בהסתה אנטי ? אמריקנית .
 עם זאת ,  הרעיון שלפיו ישראל מסכנת כוחות אמריקניים החל להתפשט בוושינגטון .  ב ? 14 במארס נשאל דיוויד אקסלרוד ,  יועצו הפוליטי של אובאמה ,  על ידי ג'ייק טראפר ,  כתב האי.בי.סי בבית הלבן ,  אם  " סוגיית הבנייה "  הישראלית מסכנת את חייהם של כוחות צבא אמריקניים .  כאשר אקסלרוד סירב לענות ,  התעקש טראפר וחזר על השאלה .  ללא ספק ,  הדבר מעיד עד כמה עמוק חדרה התפיסה הזו בקרב כתבים פוליטיים בוושינגטון .
 פטראוס לא היה המקור .  הפובליציסט ג'פרי גולדברג כתב בטור שהופיע ב"The Atlantic Monthly "  שהקישור בין רמת שלמה לכוחות האמריקניים במזרח התיכון נולד בדיווחי העיתונות הישראלית על פגישת ראש הממשלה נתניהו עם סגן הנשיא ביידן .  לשכתו של סגן הנשיא הכחישה בפני גולדברג את הדיווחים הללו .  אולם ,  ההשפעה המצטברת של שמועות מסוג זה היא הצגתה של ישראל כנטל אסטרטגי ,  והן נפלו על קרקע פורייה .
 
בחינה היסטורית של טענה זו מראה שהיא מופרכת לחלוטין .  לדוגמה ,  באוגוסט 1966 הצליח המוסד לגייס טייס של חיל האוויר העיראקי שהטיס את מטוס המיג 21 שלו לישראל .  ישראל שיתפה את וושינגטון במידע המודיעיני על המטוס ,  מידע אשר התברר כבעל ערך רב לארה"ב משום שמטוס זה היה כלי הנשק המרכזי של חיל האוויר של צפון וייטנאם .  בשנים שלאחר מכן ישראל סיפקה מערכות נשק סובייטיות שלמות לאמריקנים ,  החל מארטילריית 130 מ"מ ועד לטנקי T-72 .  הגנרל ג'ורג' קיגן ,  לשעבר ראש המודיעין של חיל האוויר האמריקני ,  צוטט ב"ניו יורק טיימס "  ב ? 9 במארס 1986 באומרו שארה"ב לא היתה מסוגלת להשיג את המידע המודיעיני שקיבלה מישראל ,  גם לו היו לה  " חמש סוכנויות סי.איי.אי ". 
גם לאחר המלחמה הקרה המשיכה ישראל להיות בעלת ? ברית חשובה .  לדוגמה ,  ב ? 2007 חשף השגריר האמריקני בישראל שהכוחות המזוינים האמריקניים עושים שימוש בטכנולוגיה ישראלית בעיראק על מנת להגן על עצמם מפני מטעני צד אשר גרמו למספר ההרוגים הגדול ביותר בעיראק .  כלומר ,  ישראל סייעה בהצלת חיילים אמריקנים בעיראק .  
לפני כשלוש שנים אמר ראש הפיקוד האירופי ,  הגנרל בנץ קראדוק ,  בפני ועדת הכוחות המזוינים של בית הנבחרים ש"במזרח התיכון ,  ישראל היא בעלת הברית הקרובה ביותר של האמריקנים ".  בוועידת איפא"ק גילה ראש הממשלה כי ישראל משתפת כיום את ארה"ב  " בכל אשר אנו יודעים על האויב החדש ". 
לעיתים ,  כאשר מדינות כמו ישראל וארה"ב נקלעות לחוסר הסכמה דיפלומטי ,  נוטה התקשורת באופן טבעי לחפש את הדרמה .  נאומו של ראש הממשלה נתניהו באיפא"ק היה צעד מצידה של ישראל שמטרתו לוודא שחוסר ההסכמה בעניין ירושלים לא יגלוש לתוך התחום של השותפות האסטרטגית בין שתי המדינות .  עתה מוטלת על הנשיא אובאמה האחריות לרסן את המתיחות מול ישראל כדי למנוע איום על קשרים אסטרטגיים הבנויים על אינטרסים ארוכי טווח שתרמו באופן משמעותי לביטחון שתי המדינות .
 
אסור להחליש את השותפות האסטרטגית
nan
