חשד :  זייפו כרטיסי אשראי ומשכו כספים
חמישה תושבי הצפון נעצרו בחשד שזייפו עשרות כרטיסי אשראי ומשכו באמצעותם 70 אלף שקלים .  במשטרה חושדים כי הכנופיה הסתייעה במצלמה שהותקנה מעל מכשיר כספומט בבנק בחולון
שוטרי מפלג ההונאות של מחוז הצפון עצרו במהלך השבוע האחרון חמישה תושבי האזור ,  בחשד שמשכו עשרות אלפי שקלים במרמה מכספומטים ,  כשהם מצוידים בכרטיסי אשראי מזויפים .  ארבעה מהחשודים הם תושבים חיפה בני 27 ,  44 ,  49 ו-56 ואילו החמישי הוא תושב נשר בן 34 .  להערכת המשטרה ,  חברי הכנופיה הצליחו למשוך כ-70 אלף שקלים באמצעות 25 כרטיסים מזויפים .  
המקרה נחשף באקראי ביום שלישי לאחר ששוטרי סיור הבחינו בשתי דמויות חשודות ,  סמוך לאחד הכספומטים באזור מפרץ חיפה .  בחיפוש שבוצע על השניים נתפסו 20 אלף שקלים וברכבם נתפסו שבעה כרטיסי אשראי מזויפים .  
במשטרה חושדים כי החשודים התקינו מצלמה נסתרת בסניף בנק בחולון מעל למכשיר הכספומט והצמידו אליה מכשיר המפענח את קוד הכרטיס .  את הנתונים אסף האדם החשוד שעמד בראש הכנופיה ,  שייצר באמצעותם את הכרטיסים המזויפים .  החשוד עדיין לא אותר על ידי המשטרה .  
חברות האשראי קיבלו מידע בנושא לאחר חשיפת המקרה .  באמצעות שיתוף פעולה בין החברות לבין המשטרה והעברת מידע בזמן אמת על משיכת הכספים באמצעות הכרטיסים המזויפים ,  נעצרו שאר חברי הכנופיה בחיפה בעת ביצוע משיכת הכספים .  
הבוקר  ( ראשון )  תבקש המשטרה מבית משפט השלום בנצרת להאריך את מעצרם של שני החשודים הראשונים שנתפסו בשבוע שעבר .  כמו כן מנסים החוקרים לאתר את החשוד בעמידה בראש הכנופיה ,  תושב הקריות בן 30 המוכר מתחום המרמה .  

חשד :  זייפו כרטיסי אשראי ומשכו כספים
חמישה תושבי הצפון נעצרו בחשד שזייפו עשרות כרטיסי אשראי ומשכו באמצעותם 70 אלף שקלים .  במשטרה חושדים כי הכנופיה הסתייעה במצלמה שהותקנה מעל מכשיר כספומט בבנק בחולון

