שמים את הרשת על כונן פלאש
Wireless Media Stick נראה כמו כונן פלאש רגיל ומזוהה ככה על ידי המחשב ,  אך בעצם שואב מידע מהרשת הביתית
קשה מאוד להשוות בין כונני פלאש לבין אחסון ברשת ביתית  ( זה כמו להשוות עגבניות לגרבילים )  ,  אבל לשלב ביניהם דווקא אפשרי .  חברת HSTI עומדת להציג בתערוכת CES מוצר חדש שזו בדיוק המטרה שלו  כונן פלאש שמחובר ,  בעצם ,  לרשת הביתית .
 תחשבו על זה :  יש לא מעט מכשירים נטולי קישוריות רשת ,  אך כאלה שיכולים לקבל חומר באמצעות כונן פלאש .  אם תחברו את המכשיר של HSTI למוצר שכזה ,  הוא יזוהה ככונן פלאש נייד רגיל ,  רק שעל המכשיר עצמו אין שטח אחסון  במקום זה הוא שואב מידע מהספריות שהוגדרו מראש ברשת הביתית .
 אפשר להשתמש במכשיר הזה ,  WirelessMediaStick ,  כדי להזרים באופן אלחוטי תמונות למסגרת דיגיטלית ללא קישוריות רשת ,  לראות סרטים בנגן דיוידי עם תמיכה ב-USB ולהעביר מידע ממחשב למחשב גם אם לאחד מהם אין חיבור לרשת .  
לא ברור עדיין כמה הוא עולה ,  והאתר של החברה לא עובד כרגע ,  אבל אנחנו ננסה להביא פרטים חדשים על עליו מתערוכת CES .  
חושבים שמדובר במוצר טוב ,  או במשהו חסר שימוש לחלוטין ? 

שמים את הרשת על כונן פלאש
Wireless Media Stick נראה כמו כונן פלאש רגיל ומזוהה ככה על ידי המחשב ,  אך בעצם שואב מידע מהרשת הביתית

