למרות ההתאוששות בצמיחה :  הרגולטורים בארה"ב סגרו חמישה בנקים
מאז תחילת 2010 קרסו 15 בנקים בארה"ב ,  לעומת 140 בשנה שעברה
הרגולטורים בארה"ב סגרו אתמול חמישה בנקים בקליפורניה ,  ג'ורג'יה ,  פלורידה ,  וושינגטון ומינסוטה ,  לאחר שנקלעו לקשיי נזילות בעקבות המשבר הכלכלי החמור בארה"ב מאז השפל הגדול .  בכך הגיע מספר הבנקים שקרסו מאז תחילת השנה בארה"ב ל-15 ,  לעומת 140 בשנה שעברה.התאגיד הפדרלי לביטוח פקדונות  ( fdic )  סגר את בנק פירסט רג'יונל בנק בקליפורניה ,  שבעת קריסתו החזיק נכסים בסך 2.2 מיליארד דולר ופקדונות בסך 1.9 מיליארד דולר .  קליפורניה היתה אחת מהמדינות שנפגעו בצורה הקשה ביותר על ידי קריסתה של בועת הנדל"ן בארה"ב .  בשנה שעברה קרסו 17 בנקים בקליפורניה.קריסתו של פירסט רג'יונל צפויה לעלות לקופת ה-fdic כ-825.5 מיליון דולר .  פקדונותיו ונכסיו יועברו לפירסט סיטיזנס בנק אנד טראסט מצפון קרוליינה ,  שהסכים לרכוש אותם מה-fdic .  כמו כן ,  ה-fdic ופירסט-סיטיזנס הגיעו להסכם לפיו יחלקו ביניהם את ההפסדים הצפויים מחובות אבודים בסך 2 מיליארד דולר שמהם סבל הבנק.ה-fdic השתלט בסוף השבוע גם על פירסט נשיונל בנק בג'ורג'יה ,  שהחזיק בנכסים בסך 832.6 מיליון דולר ופקדונות בסך 757.9 מיליון דולר בעת קריסתו ,  ועל קומיוניטי בנק אנד טראסט בג'ורג'יה .  כמו כן ,  השתלט ה-fdic על פלורידה קומיוניטי בנק במדינת פלורידה ,  על מרשל בנק אוף האלוק במדינת מינסוטה ועל אמריקן מארין בנק בוושינגטון .
 
למרות ההתאוששות בצמיחה :  הרגולטורים בארה"ב סגרו חמישה בנקים
מאז תחילת 2010 קרסו 15 בנקים בארה"ב ,  לעומת 140 בשנה שעברה

