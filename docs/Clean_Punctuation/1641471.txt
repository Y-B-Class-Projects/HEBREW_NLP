עימותים בשועפט :  9 נעצרו בחשד שיידו אבנים
תשעה צעירים ערבים נעצרו לאחר שלפי החשד יידו אבנים לעבר כוחות משטרה ומג"ב במחנה הפליטים בצפון ירושלים .  במקביל ,  עיריית ירושלים פועלת לתיקון מפגעים ברחבי המתחם
 ( צילום :  רויטרס ,  עריכת וידאו :  דורון שטיין ) 
המשטרה עצרה אחר בצהרים  ( שלישי )  תשעה צעירים ערבים ,  לאחר שלפי החשד יידו אבנים לעבר כוחות מג"ב ומשטרה בעת שאלה פעלו בתחומי מחנה הפליטים שועפט שבצפון ירושלים .  במקביל ,  נמשכת פעילות של עיריית ירושלים לתיקון מפגעים ברחבי המתחם ,  החלפת מיכלי אשפה ,  עבודות תשתית בכבישים ,  צביעה ושילוט וכן פעילות של רשות המסים .
 לדברי הפלסטינים ,  חייל מג"ב נפצע הבוקר בעימותים שפרצו בין כוחות הביטחון הישראליים לבין תושבי מחנה שועפט .  לפי הדיווחים ,  הכוחות הישראליים ממשיכים לעצור פלסטינים ,  ביניהם נער בן 15 ,  והם עושים שימוש בגז מדמיע כדי לפזר את המפגינים הפלסטינים .  לטענת הפלסטינים ,  הכוחות הישראלים הגיעו במהלך הלילה על מנת לחלק צווי מעצר לתושבים בשועפט .
 אתמול גינתה הממשלה הפלסטינית בישיבתה השבועית את  " פלישת כוחות הכיבוש למחנה שועפט ,  אזור ראס ח'מיס ושכונת אלסלאם ומעצרם של עשרות התושבים .  זאת בנוסף להתעללות והפשיטות על בתים ,  מוסדות בריאות ,  מרכזי נוער ומועדונים והריסת הציוד בהם ".  המהומות במחנה הפליטים שועפט החלו אתמול לאחר גל מעצרים שביצעו כוחות משטרה ומג"ב במהלך הלילה .  
אתמול נפצעו חמישה שוטרים באורח קל מיידוי אבנים במהומות ,  והפלסטינים דיווחו כי כ-50 מהם נעצרו על ידי המשטרה וכי חמישה פלסטינים נפצעו .
 
עימותים בשועפט :  9 נעצרו בחשד שיידו אבנים
תשעה צעירים ערבים נעצרו לאחר שלפי החשד יידו אבנים לעבר כוחות משטרה ומג"ב במחנה הפליטים בצפון ירושלים .  במקביל ,  עיריית ירושלים פועלת לתיקון מפגעים ברחבי המתחם

