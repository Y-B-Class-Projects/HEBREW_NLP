פורום נגד הטרדות : " היזהרו מהרב מוטי אלון "
 אזהרה יוצאת דופן פורסמה בפורום נגד הטרדות מיניות בציבור הדתי נגד הרב מוטי אלון ,  מבכירי רבני הציונות הדתית .  ככל הנראה ,  אלון לא עמד בהגבלות שניתנו לו בשל פרשיות קודמות .  אלון : " מדובר בעלילת דם מופרכת מיסודה "
 הודעה יוצאת דופן פורסמה אמש  ( שני )  בפורום  " תקנה "  העוסק בטיפול ומניעה של הטרדות מיניות במגזר הדתי ,  לפיה הגיעו לחבריו תלונות נגד הרב מוטי אלון ,  מבכירי הציונות הדתית ,  בדבר  " מעשים המנוגדים לערכי הקדושה והמוסר ".  לפי ההודעה ,  נמצא כי בתלונות שהגיעו לפורום  " יש ממש ". 
בפורום מסבירים כי פרסמו את ההודעה לאחר שהרב אלון ,  שבעבר התבקש על ידיהם לא לעסוק בפעילות רבנית ,  יישם את ההגבלות שניתנו לו  " באופן חלקי ".  הרב אלון התבקש גם לחדול מלעסוק בכל  " תפקיד חינוכי וניהולי ,  ומכל ייעוץ אישי ביחידות ".  ככל הנראה ,  הרב אלון המשיך לייעץ לצעירים דתיים בעלי נטייה הומוסקסואלית בניגוד להגבלות שהוטלו עליו .  
ואכן ,  לפני כשלוש שנים עזב באחת הרב אלון את תפקידיו ופרש לצפון הארץ למה שהוגדר כ"גלות רוחנית ".  אלא שבפורום גילו באחרונה כי אלון לא מילא את התנאים שנוסחו על ידי ועדה שהורכבה ממנהיגים דתיים ומומחים משפטיים . 
" לצערנו ,  התברר לנו לאחרונה כי ההגבלות יושמו רק באופן חלקי ,  וכי ההגנה על הציבור ומניעת מכשול מחייבת אותנו להביא את הדברים לידיעת הרבים ",  נכתב בהודעת הפורום .  עוד נמסר כי פעולות הפורום נעשו בהתאם לחוק  " ותוך יידוע היועץ המשפטי לממשלה ",  ושהפורום אינו עוסק ביישום הדין הפלילי .
" מדובר בעלילת דם נוראה שמבוססת על תלונה מופרכת מיסודה של אדם שיציבותו נתונה בספק ",  אמר בתגובה הרב אלון לחדשות ערוץ 2 והוסיף כי בקרוב ימסור את גרסתו המלאה . " התלונה המדוברת הוגשה לפני שנים ואין בה הדבר וחצי דבר מן האמת ".  הרב הוסיף כי בכדי למנוע חילול שם הוא  " היה מוכן ליטול על עצמו תקופה שבה נצר את הדברים ,  אולם משנעשו באחרונה ניסיונות של סחטנות לעומתו ואיומים ,  הוא הבהיר שלא יהיה מוכן לשאת עוד את הדברים ודרש לפרסמם ". 
הרב אלון ,  50 ,  נחשב לאחד מהבולטים שברבני הציונות הדתית ושמו הוזכר בעבר הלא רחוק כמועמד לתפקיד מנהיג המפד"ל או לתפקיד הרב הצבאי הראשי .  הוא היה ראש התנועה הרוחנית-חברתית  " מבראשית ",  חבר במועצה להשכלה גבוהה ,  כיהן כראש ישיבת חורב וכראש ישיבת הכותל ואף הגיש תוכנית שבועית בערוץ הראשון ובערוץ שבע .  הרב אלון הוא בן למשפחה ידועה מאוד בציונות הדתית :  אביו הוא שופט בית המשפט העליון לשעבר מנחם אלון ואחיו הם ח"כ לשעבר הרב בני אלון והשופט ספי אלון .
 פורום  " תקנה "  מאגד בתוכו את כל הארגונים החשובים בציונות הדתית וחברים בו גברים ונשים המהווים דמויות מפתח בקהילה הציונית דתית מתחומים שונים .  הפורום שם לו למטרה  " לפתח מודל להתמודדות בתוך הקהילה עם פגיעה בתחום המיני מצד בעלי מרות וסמכות במי שנתון תחת מרותם ,  סמכותם או השפעתם ".  מטרת הפורום ,  על פי חבריו ,  היא  " ליצור דרך נוספת עבור המתלוננות לטפל בתלונה ביעילות ולמנוע את הישנותה ואת נזקיה למתלוננת ולנשים נוספות ".  בהרכב שטיפל בעניינו של הרב אלון חברים הרב יעקב אריאל ,  הרב אהרן ליכטנשטיין ,  הרב איתן אייזמן ,  הרב אברהם גיסר ,  הרב אליקים לבנון ,  מר בני להמן ,  פרופ' ידידיה שטרן ,  הרב יצחק שילת ,  הרב יהושע שפירא והרב יובל שרלו .
  ( עדכון ראשון :  20:43 ) 

פורום נגד הטרדות : " היזהרו מהרב מוטי אלון "
 אזהרה יוצאת דופן פורסמה בפורום נגד הטרדות מיניות בציבור הדתי נגד הרב מוטי אלון ,  מבכירי רבני הציונות הדתית .  ככל הנראה ,  אלון לא עמד בהגבלות שניתנו לו בשל פרשיות קודמות .  אלון : " מדובר בעלילת דם מופרכת מיסודה "
 
