אליוט ספיצר : " המדיניות הכלכלית של אובמה - כמו כהונה שלישית של הנשיא בוש "
" הפשרה עם הרפובליקאים לגבי הקלות המס לעשירים - חריגה קיצונית מהקו של המפלגה הדמוקרטית "
 " במיוחד בכל הקשור למדיניות כלכלית ,  יש חריגה קיצונית מהקו של המפלגה הדמוקרטית .  בהסכם הפשרה שלו לגבי המיסוי ,  האחוזון העליון של האוכלוסיה עתיד ליהנות מ-25% מהקלות המס ,  והוא העניק 120 מיליארד דולר לעשירים ביותר ",  אמר ספיצר .  נציגי המפלגה הדמוקרטית בבית הנבחרים בארה"ב קיבלו אתמול החלטה ,  בלתי מחייבת ,  לחסום דיון מתוכנן על הסכם הפשרה בין אובמה לבין המפלגה הרפובליקאית לגבי הארכת תוקף הקלות המס בארה"ב .  הבית הלבן הודיע בתחילת השבוע כי יתמוך בהארכת תוקפם של קיצוצי מסים מתקופת בוש לבעלי ההכנסה הגבוהה בארה"ב בתמורה להארכת תוקף הרחבת קצבאות האבטלה והחלת תמריצים נוספים לכלכלה האמריקאית .  מדובר בוויתור עקרוני משמעותי של אובמה ,  שמאז מסע הבחירות שלו קרא להכבדת נטל המס על העשירים ,  והקלת המיסוי על המעמדות הנמוכים יותר .  ויתור זה משמעותי גם בתוך המפלגה הדמוקרטית ,  התומכת ברובה במדיניות המקורית של אובמה.ספיצר ,  לשעבר אחת התקוות הגדולות של המפלגה הדמוקרטית ,  נאלץ בחודש מארס 2008 להתפטר מתפקידו כמושל ניו יורק בעקבות שערוריית מין .  ספיצר ,  בן 51 ,  נודע בתחילת הקריירה הציבורית שלו כתובע הכללי הלוחמני של מדינת ניו יורק - עוד בתקופה שקדמה למשבר הפיננסי .  הוא רכש לעצמו אויבים רבים ורבי עוצמה בימים שבהם שימש כתובע הכללי ,  כאשר לקח על עצמו מאבקים באי סדרים במגזרים רבים והוביל ללא מעט שינויים משמעותיים בנוהגים ובחוקים בשוק ההון.התביעה הידועה ביותר של ספיצר במאבקו להסדרת הנהלים בתחום ניירות הערך היתה תביעתו נגד בנקי ההשקעות של וול סטריט בגין ניגוד עניינים .  המאבק הסתיים בהסדר פשרה במסגרתו שילמו עשרה בנקי השקעות 1.4 מיליארד דולר .  הקריירה הציבורית של ספיצר הסתיימה במארס 2008 לאחר שהעיתון  " ניו יורק טיימס "  חשף כי הוא היה לקוח של רשת זנות יוקרתית תחת הכינוי  " לקוח מספר 9 ". 

אליוט ספיצר : " המדיניות הכלכלית של אובמה - כמו כהונה שלישית של הנשיא בוש "
" הפשרה עם הרפובליקאים לגבי הקלות המס לעשירים - חריגה קיצונית מהקו של המפלגה הדמוקרטית "
 
