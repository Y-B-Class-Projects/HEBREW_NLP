בלאט : " רוצה לחייך ,  אבל אני לא מרוצה "
 מכבי ת"א דרסה את ז'לגיריס ,  אבל המאמן התיייחס לרבע השלישי בו הליטאים חזרו : " בלק אאוט כזה לא צריך לקרות "
 צילום ועריכת וידאו :  קובי אליהו
אחרי שהפסידה בשבוע שעבר לקאחה לבוראל ,  בעיקר בשל תצוגה נוראית במחצית הראשונה ,  הערב  ( חמישי )  הייתה מכבי תל אביב בדיוק בצד השני וה-70:86 שלה על ז'לגיריס קובנה היה ניצחון הבכורה שלה העונה ביורוליג .  הצהובים פתחו פער דו ספרתי ברבע הראשון ,  סגרו מחצית ראשונה של 27:47 והניצחון היה מונח בכיס .
 למרות הניצחון הקל ,  דייויד בלאט לא נשמע שמח מדי בסיום והוא דיבר על הרבע השלישי ,  בו הליטאים הצליחו להוריד את המינוס שלהם לשבע בלבד . " אני רוצה לחייך ולהיות מבסוט ,  אבל אני לא מרוצה ",  אמר המאמן , " אני פחות מרוצה ממה שהייתי בשבוע שעבר .  בשבוע שעבר זו הייתה תוצאה של חוסר ניסיון וקבוצה שלא הייתה מספיק זמן ביחד .  עבדנו במשך כל השבוע ,  אבל בלק אאוט של שמונה דקות ברבע השלישי זה דבר שלא צריך לקרות ".  
" שיחקנו תכליתי מינוס רבע ",  הוסיף בלאט על המשחק , " אנחנו קבוצה חדשה ,  היה לי פה שותף ,  פיני גרשון ,  שתמיד לימד את העובדה שקבוצה טובה לא נבנית ביום אחד .  בדרך כלל הקבוצות הטובות מתחילות להיות עקביות בסביבות ינואר וזה מה שיקרה איתנו .  לא נהיה גדולים כל משחק כי זה פשוט בלתי אפשרי .  זה מעצבן ,  אבל צריך לשמוח על שלושה רבעים נפלאים ולהסתכל טוב איפה נפלנו ולמזער נזקים ".  
המאמן התייחס לנפילה של קבוצתו מול האזורית של ז'לגיריס : " לא ראינו הרבה אזורית בשבועות האחרונים .  זה הפתיע אותנו למרות שעבדנו על זה השבוע .  לא נכנסנו להתקפות בזמן ,  התחלנו באיחור התקפה נגד אזורית והסתבכנו .  נלמד מזה ונסדר את הבעיה הזו ".  
על ההבדל לעומת ההפסד בויטוריה בשבוע שעבר אמר בלאט : " אמרתי לפני המשחק נגד קאחה שאני מרגיש שהקבוצה מוכנה וטעיתי .  השבוע עשינו עבודה יותר טובה גם בצד המנטאלי .  בשבוע שעבר לא היינו חדים ולא היינו מוכנים לקצב ולרמה .  היום היינו מוכנים הרבה הודות לצוות ". 
סופוקליס שחורציאניטיס ערך הערב בכורה ביתית נהדרת בצהוב ביורוליג .  הסנטר היווני קלע 24 נקודות והיה המוציא לפועל העיקרי שלה במהלך הריצה המוצלחת במחצית הראשונה ,  ואחרי המשחק אמר : " המשחק לא היה קל ,  אבל שיחקנו חזק וזה מה שחשוב .  נכנסנו טוב למשחק ודאגנו לעניינים .  אני שמח שהקבוצה סומכת עליי עם הכדור ,  יש לנו קבוצה גדולה ואני שמח לשחק כאן .  יש לי חברים נפלאים לקבוצה ואני שמח לשחק איתם ".   
" אני מנסה לשחק חזק ולא להרפות וכך גם כל הקבוצה ",  המשיך שחורציאניטיס . " אני מרוצה מהפתיחה של המשחק שלנו ומהרבע הרביעי ,  אבל ברבע השלישי שיחקנו לא טוב .  אנחנו צריכים להיות יותר חזקים ומרוכזים כמו ברבע הראשון .  נצטרך לשחק חזק וביחד גם במשחק הבא כדי להשיג את הניצחון .  נצטרך לשחק כדורסל 40 ולא 30 דקות .  התחלנו כמו שהיינו צריכים ובסופו של דבר עשינו מה שהיינו צריכים כדי לנצח ". 
דורון פרקינס ,  שבעצמו היה מצוין עם 7 נקודות ,  8 אסיסטים ו-7 חטיפות ,  הוסיף : " למדנו מהמשחק הראשון .  הם הורידו לשבע הפרש ברבע השלישי ,  אבל הכנסנו את הכדור פנימה וחזרנו למשחק מהר .  זה מה שקבוצות גדולות צריכות לעשות ". 
גיא פניני הוסיף : " ויטוריה זה היסטוריה בשבילנו .  הראינו מהדקה הראשונה אגרסיביות ורצון וזה מה רצינו להשיג .  הכישרון שלנו מוצג עם המלחמה וככה היה היום .  הקהל היה מדהים ואנחנו צריכים להמשיך בדרך הזו .  פתחנו טוב ומהתחלה היינו אגרסיביים .  הכי חשוב לפתוח נכון ולהראות אגרסיביות מהדקה הראשונה ". 
המאמן המפסיד ,  אקו פטרוביץ' ,  סיכם : " היה לנו די זמן כדי להתכונן למשחק הזה ,  היינו בטוחים שהתכוננו היטב אבל התחלנו את המשחק די רע .  ואפשר לומר שהפסדנו את המשחק ברבע הראשון .  כבר אז היה הפרש של 14 נקודות ". 

בלאט : " רוצה לחייך ,  אבל אני לא מרוצה "
 מכבי ת"א דרסה את ז'לגיריס ,  אבל המאמן התיייחס לרבע השלישי בו הליטאים חזרו : " בלק אאוט כזה לא צריך לקרות "
 
