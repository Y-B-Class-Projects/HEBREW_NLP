הרשות להגנת הצרכן דורשת מ-HOT :  תקנו באופן מיידי את הליקויים הצרכניים
לרשות הגיעו תלונות רבות של צרכנים נגד HOT בגין גביית תשלומים לאחר ביטול עסקה
הרשות להגנת הצרכן פנתה השבוע לחברת hot בדרישה שתתקן באופן מיידי את הליקויים וההפרות החוזרות והנשנות של החברה על חוק הגנת הצרכן .  מקורה של פנייה זו היא בתלונות רבות של צרכנים שהגיעו לרשות נגד החברה בטענה כי hot פגעה בהן במגוון רחב של נושאים צרכניים וביניהם אי ביטול עסקה ,  גביית תשלומים לאחר ביטול עסקה ,  אי מסירת הסכם בכתב לרבות מסמך גילוי נאות ועוד.עו"ד תמר פינקוס ,  ראש הרשות להגנת הצרכן ,  פנתה בכתב למנכ"ל חברת hot ,  הרצל עוזר ,  ודרשה כי החברה תפעל לתיקון הליקויים ולהסרת העבירות תוך 7 ימים מיום קבלת ההודעה .  לטענתה אי מילוי ההוראות בהודעה תהווה עבירה נמשכת העשויה לגרור נקיטת הליכים נוספים.מבדיקת התלונות שהצטברו עד כה ברשות להגנת הצרכן עולה ליקוי מרכזי לפיו hot מסרבת לבטל עסקאות המבוטלות כחוק על ידי הלקוח .  בנוסף לכך היא ממשיכה לחייב את הצרכן שהודיע על ביטול העסקה גם לאחר מועד הביטול ועד אשר מגיע הטכנאי לבצע את הניתוק וזאת בניגוד לחוק שקובע כי  " במועד הביטול יפסיק העוסק הספקת הטובין או השירותים ,  ולא יחייב את הצרכן בתשלומים בעד טובין או שירותים שנתנו לאחר מועד הביטול ". מבדיקה יזומה של הרשות להגנת הצרכן את התקנונים של חברת hot ,  המפורסמים באתר האינטרנט שלה ,  אליהם מופנים הלקוחות ,  התגלו עבירות שונות של חוק הגנת הצרכן ,  וביניהן אי הופעת סעיפים המציינים את זכות הצרכן לביטול העסקה/ אופן הביטול ,  מועד הביטול ודרכי הביטול.הפרה נוספת העולה מהתקנונים מתייחסת לכך שהחברה מציינת שבמקרה שתעלה את מחירי השירותים או את תעריפי ציוד הקצה יהיה רשאי הלקוח לסיים את תקופת ההתחייבות ללא תשלום החזר ההטבה .  עו"ד פינקוס טוענת כי סעיף זה מנוגד לחוק הגנת הצרכן שכן במקרה של שינוי מחירים אלו על החברה לפנות לצרכן ,  לעדכן אותו על כך ,  ולקבל את הסכמתו המפורשת לשינוי שבעסקה .  אותה התנהלות מחוייבת גם במקרה בו מחליטה החברה לייקר את מחירי השירותים לצרכן בעקבות ירידת המע"מ ,  וזאת גם אם המחיר הסופי לצרכן אינו משתנה.עוד עולה מהתלונות כי למרות חובתה לעשות כן ,  hot נמנעת מלשלוח ללקוח מסמך בו היא מציינת את זכותו לבטל עסקה ודרכי הביטול ,  פירוט התשלומים בגין הביטול ככל שישנם ,  ודרך חישובם ,  משך העסקה ומועד סיומה ,  אם זו עסקה לתקופה קצובה ,  ואת את פרטי העוסק והכתובות באמצעותן ניתן למסור הודעה על ביטול העסקה .  גם לגבי ביטול עסקת מכר מרחוק בזמן הקצוב בחוק התקבלו תלונות ברשות להגנת הצרכן- בפנייתה לחברה ציינה עו"ד פינקוס כי hot מחוייבת למסור בכתב את התקופה בה יכול הלקוח לבטל עסקת מכר מרחוק.לפי התיקון לחוק הגנת הצרכן ביטול עסקה כזו יתבצע עד 14 יום מיום עשיית העסקה ,  או מיום קבלת מסמך הגילוי לפי המאוחר . " ניתן לבטל עסקה מתמשכת לרכישת שרות ,  גם אם היא לתקופה קצובה ואף אם הוחל במתן השרות ואין לחייב את הצרכן בתשלומים לאחר מועד הביטול "  אומרת עו"ד פינקוס .  תגובת חברת hot : " החברה דוחה מכל וכל את הטענות האמורות .  החברה מקפידה לפעול לפי החוק ,  לרבות מתן סיכום עסקה כתוב לכל לקוח מצטרף .  יתרה מכך ,  חברת hot מובילה לאחרונה מהלכים צרכניים שהינם אף מעבר למתבקש על פי החוק ,  כולל הכרזה על מסלול ללא התחייבות .  בנוגע לתלונות שהועברו- תגובת החברה המפורטת נמסרה לרשות לסחר הוגן ". "נמצא כי כמעט כל התלונות אינן מוצדקות .  חברת hot ,  המשרתת מיליוני לקוחות במגוון רחב של שירותים ,  תמשיך במסלול של שיפור השירות שעליו הכריזה .  לשמחתנו ,  אנו רואים עלייה ברמת שביעות הרצון של לקוחותינו בכל המחקרים שאנו עורכים ". 

הרשות להגנת הצרכן דורשת מ-HOT :  תקנו באופן מיידי את הליקויים הצרכניים
לרשות הגיעו תלונות רבות של צרכנים נגד HOT בגין גביית תשלומים לאחר ביטול עסקה

