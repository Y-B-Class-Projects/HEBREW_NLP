בלומברג :  יוון תלך בדרכה של ישראל ותבקש מתושביה בתפוצות לרכוש אג"ח 
מאז שקיבלה סיוע בשווי 110 מיליארד יורו ,  לא הצליחה יוון למכור אג"ח שלהן מועד פקיעה ארוך מ-6 חודשים
ממשלת יוון מתכננת לבקש בשנה הבאה מתושביה שחיים מחוץ למדינה לרכוש אג"ח ממשלתיות ,  בימים בהם המשקיעים נמנעים מלרכוש אותן בעקבות משבר החובות ותוכנית הסיוע ." בארה"ב היו אג"ח מלחמה שאנשים רכשו כדי לסייע לארה"ב בזמן שהיתה במלחמה .  בדרך כזו או אחרת - יוון מלחמת מלחמה כלכלית כעת ",  כך אמרה נינה וקראטיס ,  שעזבה את יוון לפני 64 שנים ,  לבלומברג . " אם יש דרך שבה אני יכולה לסייע ,  למה לא ?  ",  הוסיפה וקראטיס .  יוון תלך בדרכן של ישראל והודו על ידי פניה לאזרחים שחיים מחוץ למדינה בבקשה לרכוש אג"ח המכונות אג"ח תפוצה .  מאז שקיבלה יוון חבילת סיוע בשווי 110 מיליארד יורו  ( 146 מיליארד דולר )  מהאיחוד האירופי ומקרן המטבע הבינלאומית  ( imf )  במאי ,  היא לא הצליחה למכור אג"ח שלהן מועד פקיעה ארוך יותר משישה חודשים בשווקים הרגילים ." לאזרחי יוון בתפוצות יש הון רב ומספרם די גדול ",  כך אמר דיליפ ראתה ,  כלכלן מהבנק העולמי ,  לבלומברג  " השאלה היא האם תושבי יוון בתפוצות מעוניינים להשקיע במדינה שלהם וכמה הם מאמינים ביוון ". ישראל גייסה למעלה מ-31 מיליארד דולר באמצעות מכירת אג"ח לקהילות יהודיות ולמשקיעים בינלאומיים ,  לפי נתוני בנק ישראל . " ישראל נהנית מתמיכה מצד המתגוררים מחוץ לה המגיבים לאיומים הביטחוניים נגד המדינה היהודית "  - כך אמר יהושע מצא לבלומברג .  לדבריו , " כאשר נשיא איראן מחמוד אחמדינג'אד מבקר את גבול ישראל-לבנון ,  אני יכול להיות בטוח שנמכור יותר אג"ח .  ליוון אין את הסכנות שישראל מתמודדת איתן .  לאף מדינה בעולם אין את הסכנות הללו ". 

בלומברג :  יוון תלך בדרכה של ישראל ותבקש מתושביה בתפוצות לרכוש אג"ח 
מאז שקיבלה סיוע בשווי 110 מיליארד יורו ,  לא הצליחה יוון למכור אג"ח שלהן מועד פקיעה ארוך מ-6 חודשים

