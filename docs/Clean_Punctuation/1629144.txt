הנדסת התפלה : " המדינה תשלם מחיר גבוה למקורות - ולא תקבל מים במועד המובטח "
 IDE : " הממשלה והציבור משלמים מראש מחיר מופקע על הבטחות שאין סנקציה נגד אי מימושן "
  >  >  הקמת מתקן להתפלת 100 מיליון מ"ק בשנה באשדוד ,  בידי מקורות ייזום וחברת מינרב כקבלן הביצוע של הפרויקט ,  עלולה להתבטל .  זאת לאחר שוועדת המכרזים הבין-משרדית קבעה כי מחיר המים שתרכוש המדינה מהמתקן יהיה 2.36 שקלים למ"ק .  זאת בהתבסס על 2.01 שקלים למ"ק שהציעה קבוצת ide-האצ'יסון ,  שזכתה במכרז להקמת מתקן להתפלת 150 מיליון מ"ק בשנה בשורק .  מחיר של 2.36 שקלים למ"ק הוא נמוך משמעותית ממחיר של 2.86 שקלים למ"ק ,  שעליו ביססה את תוכניותיה מקורות ייזום ,  שקיבלה מהממשלה את הזיכיון להקים את המתקן באשדוד ללא מכרז .  מנכ"ל מקורות ,  עידו רוזוליו ,  הפעיל בשבועות האחרונים לחצים על האוצר וועדת המכרזים ,  כדי שיגמישו את עמדתם ויעלו את המחיר שלפיו המדינה תרכוש מהמתקן באשדוד את המים המותפלים .  רוזוליו טען שעמדת המדינה תמנע ממקורות לספק את המים הנחוצים למשק ב-2012 ותגרום לדחיית מסירתו ל-2014-2015 .  במקביל ועד העובדים של מקורות מאיים שביטול הקמת המתקן משמעו ביטול השינוי המבני במקורות שעליו הוסכם ,  ויגרור צעדים ארגוניים ,  וגם השבתה של הספקת המים ממתקן ההתפלה בחדרה .  הנדסת התפלה  ( ide )  ,  שהתמודדה על הקמת המתקן ונפסלה בידי ועדת המכרזים ,  תוקפת במכתב חריף לגיל שבתאי ,  סגן החשב הכללי במשרד האוצר ויו"ר ועדת המכרזים ,  את טענותיה של מקורות ייזום ואת מצגי השווא שלה .  הנדסת התפלה טוענת כי ההחלטה להעמיד את מחיר המים באשדוד על 2.36 שקלים למ"ק פוגע בה ,  מפלה ונוגדת את האינטרס הציבורי .  ide מזכירה שהמחיר שנקבע באשדוד הוא פועל יוצא של מחיר ההקמה - 1.6 מיליארד שקל - שהוא מחיר הצעתה של מינרב ,  הקבוצה שזכתה במכרז אשדוד .  הצעתה של ide היתה זולה ב-280 מיליון שקל מההצעה הזוכה ,  אך הצעתה נפסלה משום שסירבה להתחייב להקים את המתקן ב-24 חודשים ,  בטענה שלוח הזמנים אינו מציאותי ודרשה להאריך את הלו"ז בשישה חודשים .  דחיית פנייתה של ide נעשתה בשל הטענה של מקורות שביכולתה לספק מים למשק מהר יותר .  ide טוענת שלוח הזמנים שמציגה מקורות ,  סגירה פיננסית בתוך 3-6 חודשים והשלמת הקמת המתקן ב-24 חודשים ,  כך שתקופת ההקמה כולה תארך 27-30 חודשים ,  פרק זמן שלהערכת ide קצר משמעותית מהזמן הדרוש לביצוע פרויקט בקנה מידה זה .  המדינה תשלם סכום מיותר של 50 מיליון שקל בשנה במשך 23 שנה ,  וכל זאת כדי להקדים את הפעלתו של המתקן באשדוד בשישה חודשים ,  דבר שלא יקרה ממילא .  כדי להמחיש עד כמה מצגי מקורות מופרכים ,  מציינת החברה כי פרויקטי ההתפלה אשקלון ,  פלמחים וחדרה ,  שקבעו זמני שיא בסטנדרטים עולמיים ,  ארכו 12 חודש יותר מהמובטח בידי מקורות .  ide טוענת שלוח הזמנים של מקורות לא יעמוד בבדיקה המקצועית של גופי המימון ויעכב ,  אם לא יכשיל לגמרי ,  את השלמת הסגירה הפיננסית לפרויקט .  ide תוקפת את המבנה המעוות של פרויקט אשדוד ,  ובעיקר מתן זיכיון ללא מכרז למונופול ממשלתי תמורת הבטחות של מקורות שאין סנקציה נגד אי מימושן .  שכן מקורות תשית את הקנסות שתקבל על הצרכנים באמצעות הסכם העלויות התקופתי ,  או לחלופין על הקבלן ,  חברת מינרב ,  שהסכים לקחת על עצמו סיכונים שבחוזים מסוג זה נותרים באחריות הזכיינים והמממנים .  הבחירה בקבלן מסוג זה פירושה שכל מ"ק של מים מותפלים שמקורות תייצר ,  בתקופה של שישה חודשים שבה תקדים כביכול את מסירת המתקן ביחס להצעתה של ide ,  יעלה סכום נוסף של 5.6 שקלים  ( 280 מיליון שקל לייצור 50 מיליון מ"ק בששה חודשים )  בגין עלויות הקמה בלבד . " האבסורד אינו מסתיים כאן ",  טוענת ide , " אף שוועדת המכרזים קבעה בפרויקט ההתפלה של מקורות ייזום מחיר גבוה משמעותית ממחיר המים שנקבע בשורק ,  טוענת מקורות כי לא יהיה ביכולתה לעמוד אפילו במחיר זה ".  יותר מכך ,  הטענה כאילו מקורות תציל את משק המים מקריסה ב-2012 מתעלמת מהעובדה שהיצע המים יגדל ב-200 מיליון מ"ק כבר ב-2010 .  אם משרד האוצר יסכים לשלם את המחיר הגבוה יחסית בעבור ייצור מים בשעות היום כשמחיר החשמל גבוה . " ide מבקשת מועדת המכרזים לנמק ולהסביר כיצד נקבע מחיר המים המופקע באשדוד ומצהירה : " ide יכולה לקחת על עצמה את ביצוע פרויקט אשדוד בתמורה למחיר מים נמוך מזה שקבעה הועדה ברשותך ". 

הנדסת התפלה : " המדינה תשלם מחיר גבוה למקורות - ולא תקבל מים במועד המובטח "
 IDE : " הממשלה והציבור משלמים מראש מחיר מופקע על הבטחות שאין סנקציה נגד אי מימושן "
 
