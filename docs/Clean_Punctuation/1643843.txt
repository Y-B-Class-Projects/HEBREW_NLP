מוטי קירשנבאום על  " פשרת השקשוקה ":   " זה לא סיפור אהבה ,  אבל שני הצדדים הלכו זה לקראת זה "
" הערכתי מאוד את עמידת רוזנטל על עקרונותיו ואת האחים עופר ככאלה שלא מעוניינים לפגוע בחופש הביטוי "
 מוטי קירשנבאום שתיווך בין הצדדים והביא להסכם ביניהם נשמע אתמול נינוח ומרוצה מאוד . " התחלתי את הקריירה שלי כמגשר בהצלחה "  התבדח והוסיף מיד בנימה רצינית  " התנאי שלי היה שזה ייעשה בהתנדבות מלאה ".  קירשנבאום ,  כיום מפיק עצמאי ומגיש התוכנית  " לונדון וקירשנבאום "  בערוץ 10 ,  בו משדר גם מיקי רוזנטל אמר ל-themarekr כי הוא זה שיזם את הפנייה למשפחת עופר . " לפני יותר מחודשיים פגשתי מישהו שעובד עם האחים עופר ושאלתי אותו למה אתם צריכים את המלחמה הזו בבית המשפט ,  הרי הגבתם בסרט מטעמכם ?  ".  סרט התגובה של משפחת עופר שודר בערוץ 1 מיד לאחר שידור הסרט  " שיטת השקשוקה "  שיצרו רוזנטל ועבודי .  לאבחנת קירשנבאום ,  שידור שני הסרטים הביא למצב שהציבור יכל לשפוט את המוצג לפניו . " לא היתה סיבה ללכת לבית המשפט - זה תהליך של עשר שנים .  הם חסכו מעצמם ביטול זמן .  דיברתי עם הצדדים וראיתי שאפשר לפשר ביניהם מבלי שמישהו מהם יצטרך להתנצל .  התהליך הבשיל במשך חודשיים וכלל פגישות ושיחות טלפון רבות ".  משם הכיוון היה חיובי . " הערכתי מאוד את עמידת רוזנטל על עקרונותיו ואת האחים עופר ככאלה שלא מעוניינים לפגוע בחופש הביטוי .  הפשרה מכבדת את שני הצדדים .  זה לא סיפור אהבה אבל שני הצדדים תרמו לפשרה והיו מוכנים ללכת אחד לקראת השני ". 

מוטי קירשנבאום על  " פשרת השקשוקה ":   " זה לא סיפור אהבה ,  אבל שני הצדדים הלכו זה לקראת זה "
" הערכתי מאוד את עמידת רוזנטל על עקרונותיו ואת האחים עופר ככאלה שלא מעוניינים לפגוע בחופש הביטוי "
 
