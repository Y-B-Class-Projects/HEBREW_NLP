אושר חוק ההסדרים לשנים 2011-12
בתום דיונים ארוכים ,  אישרה מליאת הכנסת את סעיפי חוק ההסדרים לתקציב 2011-12 .  שר האוצר : " תקציב המדינה טוב לחינוך ,  לקשישים ,  לאמהות העובדות ,  לחלשים ולכלכלת ישראל "  
מליאת הכנסת אישרה בצהריים  ( רביעי )  בקריאה שנייה ושלישית את חוק ההסדרים לשנים 2011-2012 ברוב של 67 בעד לעומת 43 נגד .  בעקבות העובדה שבאחד הסעיפים שנדונו בוועדת החוקה ,  הוועדה הגישה שני נוסחים להצבעה ,  דרש ח"כ יוחנן פלסנר  ( קדימה )  לדחות את ההצבעה בשבוע ,  כפי שלטענתו מתחייב מתקנון הכנסת . " אי דחיית ההצבעה בשבוע תהווה הפרה בוטה של תקנון הכנסת .  מבירור שערכתי עם מחלקת הייעוץ המשפטי של הכנסת ,  עולה כי לא מוכר לכך שבעקבות הצבעה על כפל גרסאות ,  התקיימה הצבעה על קריאה שלישית באופן מיידי ".  עם זאת ,  יו"ר הכנסת ראובן ריבלין דחה את הבקשה . 
" אנחנו מגישים היום תקציב טוב למדינת ישראל .  תקציב של צמיחה לחינוך ,  לפריפריה ,  לסגירת פערים ולסיוע לחלשים "  - כך אמר הבוקר  ( רביעי )  שר האוצר יובל שטייניץ מול מליאת הכנסת בסיכום הדיון לקראת ההצבעות על תקציב המדינה וחוק ההסדרים לשנים 2011-2012 ,  בקריאה שנייה ושלישית .  
לדברי השר שטייניץ , " האופוזיציה לא התייחסה כלל בנאומיה כאן לשנת 2010 .  לא דיברו על זה כי זו הייתה שנה מוצלחת ,  וכעת צריך להתמודד עם ההצלחה :  יצרנו 100 אלף משרות חדשות ,  האבטלה חזרה למצב שלפני המשבר ,  ועם ההצלחה של הממשלה בהתמודדות עם המשבר קשה להתווכח ". 
יו"ר ועדת הכספים ,  ח"כ משה גפני  ( יהדות התורה )  תמך בדבריו של שר האוצר ואמר כי  " יום לפני אישור התקציב התברר שיש נושא שנוי במחלוקת שהונחת עלינו .  כנראה שלישראל ביתנו יש אקדח וירטואלי ,  ואני רואה בעניין הזה חבלה בתקציב המדינה .  אם הם היו אומרים :  'התקציב רע' ,  הייתי מבין .  הם לא אמרו את זה .  התקציב וחוק ההסדרים הם חוקים מצוינים ". 
קודם לכן עלה לבימת הנואמים ח"כ רוני בר-און  ( קדימה )  ותקף את ראש הממשלה ,  בנימין נתניהו ,  בר-און אמר כי צפוי וברור שהאוצר יתמוך בתקציב ,  ובנוסף פנה לראש הממשלה ואמר : " די ,  מספיק .  אתה מספיק חכם ונבון לדעת לבד .  אתה הופך לנטל על מדינת ישראל .  אתה יודע שעל כל רגע שאתה ממשיך לשבת שם בלשכה שלך ,  כשאתה לא חופשי לעשות דבר ,  אתה מסכן את מדינת ישראל .  הממשלה שלך תקעה את התהליך המדיני ".  
בר און הוסיף בפנייתו לנתניהו ואמר : " הממשלה שלך הפכה את מדינת ישראל למנודה בעמים .  הממשלה שלך לקחה את החברה הישראלית והפכה אותה לחברה שסועה ,  קרועה ומפולגת ,  ואתה וממשלתך אשמים .  מי האידיוט שיעץ לך ללכת לראיון בערוץ 10 .  בצפייה הראשונה ריחמתי עליך .  אחר כך ריחמתי עליי ,  ריחמתי עלינו ". 
עדכון ראשון :  10:45 

אושר חוק ההסדרים לשנים 2011-12
בתום דיונים ארוכים ,  אישרה מליאת הכנסת את סעיפי חוק ההסדרים לתקציב 2011-12 .  שר האוצר : " תקציב המדינה טוב לחינוך ,  לקשישים ,  לאמהות העובדות ,  לחלשים ולכלכלת ישראל "  

