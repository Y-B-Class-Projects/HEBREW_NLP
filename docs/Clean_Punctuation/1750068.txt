הסטודנטים כבר לא חוששים לבלות בכבישים
סטודנטים מכל הארץ יצעדו הערב בירושלים במחאה על האפליה בחוק קצבאות האברכים .  מנכ"ל התאחדות הסטודנטים מזהיר :  חשבתם שנשב בבית ?  ניאבק בחוק גם אם נצטרך להשבית את הלימודים עד סיכולו
חשבתם שנשב בבית .  ביום שלמחרת הפרסום הראשון על התנגדות הסטודנטים לחוק האברכים המקומם ,  אמרה אחת ממגישות הטלוויזיה הבכירות במדינה כי הסטודנטים יודעים רק לדבר אבל לא ייצאו לרחובות .  זו לא הייתה דעת יחיד .  גם התגובות והפניות בדואר אלקטרוני ובפייסבוק שאלו שוב ושוב :  במה מתבטאת ההתנגדות ?  תנקטו במעשים או רק בדיבורים ? 
בצד השני קיוו שנסתפק במחאה חלושה ומגומגמת .  הסתמכו על זיכרון ציבורי קצר ,  עומס בלימודים ,  קשיים אובייקטיביים בהוצאת אנשים לרחובות ,  והאדישות הישראלית .  זו שכולנו מכירים ומאסנו בה מזמן .  אלה פיקפקו ואלה קיוו ואילו אנחנו ,  ציבור הסטודנטים במדינת ישראל ,  רק נערכנו ויצאנו אל הרחובות כדי לומר ברי"ש גלי  לא ניתן לחוק המפלה לעבור בשקט .
 יצאנו .  מבר אילן ומבן גוריון ,  מהמכללה למינהל ומהמרכז הבינתחומי ,  מאוניברסיטת תל אביב ומשערי משפט .  שנה א' ושנה ג' ,  באוטובוסים ועל קטנועים .  חסמנו כבישים ,  הנפנו שלטים ,  הערנו את ראש הממשלה ובעיקר הוכחנו לכולם  אלה שבעדנו ואלה שנגדנו  שהסטודנטים בישראל לא ישתקו ולא יוותרו .
 בשנים האחרונות הוכחנו בגרות ואחריות .  אם זה במהלך המו"מ על רפורמת הסטודנטים ואם זה בבחירה למקד את המאמצים בגיבוש אלטרנטיבה הוגנת לאפליה המתרקמת .  גם ההפגנות שנערכו בימים האחרונים ברחבי המדינה לא היו מפגן כוח כי אם מחאה ציבורית אותנטית .  מפגן הכוח בוא יבוא .  בממשלה כבר יודעים :  חוק האברכים הוא שגיאה חמורה וציבור הסטודנטים ייאבק בו ,  גם אם נצטרך להשבית את הלימודים עד סיכולו .
 זה השיעור הכי חשוב שלנו וזה השיעור שאנחנו מעבירים לראש הממשלה ובעיקר לח"כ גפני .  מי שבנה על האדישות שלנו גילה שאנחנו רחוקים מהתדמית ולא חוששים לרגע לבלות את ימינו ברחובות ,  על הכבישים ואם צריך  בתחנות המשטרה .  הערב ,  בירושלים ,  נגיע עם מסר אחיד ,  ברור והחלטי .  נזעק בקול רם ובצורה שאינה משתמעת לשני פנים :  לא לחוק האברכים ,  כן למלגות לסטודנטים .  
כן ,  ח"כ גפני ,  אתה לא היחיד שמייצג ציבור .  כפי שאתה דואג לאנשיך אנחנו נדאג לשלנו .  זו החברה עליה חלמנו ?  חברה שבה כל קבוצה שומרת על האינטרסים שלה ?  אני לא חושב .  לכן אנחנו דואגים לניצולי השואה ,  לנכים ולילדים בשורה של פעילויות חברתיות וקהילתיות ,  לכן אנחנו משרתים במילואים ושומרים על המדינה ,  לכן אנחנו נושאים בעול של כולם ,  אבל גם יודעים להגיד  " עד כאן ".  הפעם נחצו הגבולות .
 נמשיך במחאה עד שהאפליה תבוטל ,  ואז ,  רק אז ,  נדע שלמדנו וגם לימדנו לקח חשוב  בשעת מבחן אנחנו הציבור שלא יוותר אף פעם על הערכים האמיתיים של מדינת ישראל .
  *  נעם וינצר הוא מנכ"ל התאחדות הסטודנטים בישראל

הסטודנטים כבר לא חוששים לבלות בכבישים
סטודנטים מכל הארץ יצעדו הערב בירושלים במחאה על האפליה בחוק קצבאות האברכים .  מנכ"ל התאחדות הסטודנטים מזהיר :  חשבתם שנשב בבית ?  ניאבק בחוק גם אם נצטרך להשבית את הלימודים עד סיכולו

