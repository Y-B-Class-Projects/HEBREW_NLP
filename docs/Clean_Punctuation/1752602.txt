אקוניס לחזקיהו :  אם הבנקים לא יאמצו את הסדר הריבית על הפלוס מרצון ,  נחזור למסלול חקיקה בכנסת
יו"ר ועדת הכלכלה : " אנו עומדים על סף סיום שנת 2010 ולא נראה כי הבנקים מתכוונים לעמוד בהסדר "
 יו"ר ועדת הכלכלה ,  ח"כ אופיר אקוניס ,   ( ליכוד )  מאיים לקדם את ההליכים לחקיקת חוק שיחייב את הבנקים למתן ריבית זכות ללקוחות פרטיים בחשבון עו"ש אם הבנקים לא ינהיגו הסדר כזה מרצונם.אקוניס שיגר למכתב למפקח על הבנקים ,  רוני חזקיהו .  במכתב הביע ח"כ אקוניס את אי שביעות רצונו מהתנהלותם של הבנקים בכל הנוגע להסדר קיזוז הריבית.כזכור ,  הגיש ח"כ אקוניס עם חברי הכנסת גפני ופיניאן את הצעת חוק  " הריבית ההפוכה "  שמטרתו לחייב את הבנקים לשלם ריבית על סכומים הנצברים בחשבון העובר ושב של לקוחותיהם.בחודש מאי הגיעו חברי הכנסת החתומים על החוק ובראשם יו"ר ועדת הכלכלה להסדר עם בנק הפועלים ועם המפקח על הבנקים ,  רוני חזקיהו ,  שבמסגרתו ייזקפו לטובת הלקוחות המצויים ביתרת חובה בחשבונות העו"ש גם הימים שבהם החשבונות היו ביתרת זכות ,  והיתרה תקוזז באותו שיעור הריבית .  משמעות ההסדר היא כי תשלומי האוברדרפט של הלקוחות לבנקים יקטנו באופן משמעותי .  בתמורה לכך שהבנקים יישמו את ההסדר ,  הסכימו חברי הכנסת להקפיא את קידום הליכי החקיקה עד לסוף שנת 2010 .  אקוניס ציין כי  " אנו עומדים על סף סיום שנת 2010 ולא נראה כי הבנקים מתכוונים לעמוד בהסדר והם אינם נרתמים ליישומו במועד קרוב .  בשל כך ,  נראה כי לא יהיה מנוס מלקדם את הצעת החוק ".  לדבריו ,  בדעתו לקבוע בימים הקרובים תאריך לדיון קרוב בוועדת הכלכלה בנושא זה אשר לו ,  כאמור ,  השפעות רחבות היקף על ציבור הצרכנים בישראל .
 
אקוניס לחזקיהו :  אם הבנקים לא יאמצו את הסדר הריבית על הפלוס מרצון ,  נחזור למסלול חקיקה בכנסת
יו"ר ועדת הכלכלה : " אנו עומדים על סף סיום שנת 2010 ולא נראה כי הבנקים מתכוונים לעמוד בהסדר "
 
