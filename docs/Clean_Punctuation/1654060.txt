תשע שנים אחרי :  משפט חוזר למורשע באונס ? 
אדם שהורשע לפני כתשע שנים באונס של אשתו יזכה ככל הנראה למשפט חוזר לאחר שהתגלו עדויות חדשות בתיק .  הנאשם טען מאז מעצרו כי הוא חף מפשע
הסנגוריה הציבורית תגיש הבוקר  ( רביעי )  לבית המשפט העליון בקשה לקיום משפט חוזר בעניינו של אדם שהורשע ב-2001 באונס של אשתו ובעבירות של חבלה בכוונה מחמירה ואיומים ,  ונידון ל-22 שנות מאסר .  מאז מעצרו טוען הנאשם כי לא הוא זה שביצע את מעשי האלימות הקשים וכי הוא יושב בבית הסוהר על לא עוול בכפו .
 במרץ 2000 הגישה האישה תלונה במשטרת בת ים על התעללות פיזית ,  אונס ואיומים מצד בעלה .  לאחר מכן הוגש נגד הבעל כתב אישום לבית המשפט המחוזי בתל אביב ,  והוא הורשע על סמך עדותה של האישה במשטרה ,  למרות שהיא חזרה בה על דוכן העדים ,  ואף קודם לכן .  
בבקשה למשפט חוזר ,  שהוגשה באמצעות הסנגורית הציבורית הארצית עו"ד ענבל רובינשטיין ,  ועורך הדין משה סרוגוביץ מהסנגוריה ,  נטען שעוד בהיותה מאושפזת בעקבות ההתעללות שחוותה ,  סיפרה האישה לרופאה בעת ביקורת רפואית ,  כי אדם אחר ,  בן משפחתה ,  הוא שגרם לה את החבלות .  היא זומנה שוב למשטרה והודיעה כל כוונתה לחזור בה מעדותה .  בעדותה בבית המשפט שוב שינתה האישה את עדותה ,  והפעם סיפרה שהותקפה על ידי אחיה ,  לאחר מכן על ידי חבורה של תוקפים ולבסוף על ידי אישה .  בנוסף ,  היא סיפרה שגרמה לעצמה חלק מהחבלות מתוך רצון להתאבד .  
לטענת הסנגורים ,  לאחר המשפט הוגשו נגד האישה שלושה כתבי אישום שמאירים את מעשי האישה באור חדש .  בכתב אישום אחד היא הואשמה שהעלילה עלילית אונס על אדם אחר .  בכתב אישום אחר הואשמה בקבלת דבר במרמה בנסיבות מחמירות וזיוף מסמך ,  ובכתב אישום נוסף במרמה והונאה .  עוד נטען בבקשה ,  כי האישה סובלת מבעיות נפשיות שונות .
" הראיות החדשות שנתגלו ,  מעמידות בסימן שאלה את הקביעות בהכרעת דינו של בית המשפט המחוזי ועשויות לשנות את תוצאות ההליך לטובת המבקש ",  נכתב בבקשה . " העובדה כי המתלוננת נכשלה שוב ושוב בביצוע עבירות שעניינן מרמה ושקר וכי הואשמה בעלילת אונס ,  בצרוף עם מצבה הפסיכיאטרי הבעייתי ביותר שלא היה ידוע בעת משפטו של המבקש ,  עשויות היו לשנות מן הקצה את קביעות המהימנות של בית המשפט המחוזי שעליהן נסמך תיק זה ". 

תשע שנים אחרי :  משפט חוזר למורשע באונס ? 
אדם שהורשע לפני כתשע שנים באונס של אשתו יזכה ככל הנראה למשפט חוזר לאחר שהתגלו עדויות חדשות בתיק .  הנאשם טען מאז מעצרו כי הוא חף מפשע

