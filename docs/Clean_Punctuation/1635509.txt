קרב חמולות בירושלים :  הרוג ו-4 פצועים קשה
שתי משפחות יריבות מוואדי קדום מתעמתות ,  תוך שימוש באש חיה ,  יידוי אבנים והשלכת בקבוקי תבערה .  כוחות גדולים של משטרה במקום בסיוע מסוק .  עד ראייה : " המצב דומה למלחמה "
 אדם אחד נהרג ועוד ארבעה נפצעו קשה הבוקר  ( ראשון )  קשה מירי במהלך סכסוך בין משפחות בוואדי קדום שבמזרח ירושלים .  התושבים במקום השתמשו בנשק חם והשליכו אבנים .  כוחות מג"ב ומשטרה נמצאים במקום ומנסים להשתלט על המתפרעים בסיוע מסוק ,  תוך שימוש באמצעים לפיזור הפגנות .  כמו כן הוצתה חנות בכפר ונעשה ניסיון להצית חנות נוספת .  כוחות משטרה וכיבוי אש נמצאים בשני המוקדים .
 אחד הפצועים קשה פינה עצמו עצמאית לבית החולים שערי צדק בירושלים .  בנוסף ,  פינה מגן דוד אדום שלושה פצועים קשה לבית החולים הדסה עין כרם .
 הסכסוך פרץ ביום שישי בין שתי המשפחות השולטות בכפר .  בני המשפחות היריבות השתתפו אז בקטטה שלוותה באלימות קשה ,  תוך השלכת אבנים ובקבוקי תבערה .  עם הגיעם של כוחות הביטחון לאזור ,  יודו גם לעברם אבנים .  בשלב מסוים עשו הכוחות שימוש ברימוני הלם והצליחו לפזר את המפגינים תוך שהם נעזרים נכבדים מקומיים .
 תושב מזרח ירושלים סיפר לוואלה !  חדשות ,  כי העימות בין שתי החמולות פרץ לאחר שאחד מבני החמולות נהג במכוניותו ביום שישי ברחובות ואדי קדום . " הוא בלם בחוזקה ,  עשה רעשים חזקים מאד ,  וכתוצאה מישהו מהחמולה היריבה יצא ונתן לו מכות 'רצח' .  לאחר מכן הוא קרא לבני משפחתו שהגיעו להכות את המשפחה השנייה .  כך פרצו עימותים קשים מאד שכללו גילויי אלימות חריפים ",  הוסיף התושב .
 לדבריו ,  המצב עכשיו במקום  " דומה למלחמה ".  הוא סיפר כי המשטרה מתקשה להתערב בעימותים בין שתי החמולות  " שכבר גלש לעימות בין ואדי קדום לבין סוואחרה ",  משום שהאנשים מחזיקים בסכינים ובנשק חם . " זו ממש מלחמה :  סכינים ,  אבנים ,  נשק חם .  המשטרה לא יכולה לעשות שום דבר ,  הם מנסים להתערב אבל קשה מאד ",  אמר .
 
קרב חמולות בירושלים :  הרוג ו-4 פצועים קשה
שתי משפחות יריבות מוואדי קדום מתעמתות ,  תוך שימוש באש חיה ,  יידוי אבנים והשלכת בקבוקי תבערה .  כוחות גדולים של משטרה במקום בסיוע מסוק .  עד ראייה : " המצב דומה למלחמה "
 
