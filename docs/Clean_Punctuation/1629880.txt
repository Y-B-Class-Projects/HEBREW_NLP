גורמים בקיבוצים :  אם אייפקס תצא מתנובה - היא תרצה למשוך דיווידנדים בשווי 2 מיליארד שקל
הקיבוצים ומאיר שמיר מתכננים להשתלט על תנובה - ועשויים להכניס שותף שלישי כדי להקטין את החשיפה לבנקים 
" התאגידים הכלכליים של הקיבוצים יפעלו להכניס שותף שלישי לקבוצת השליטה בתנובה ,  לאחר שהשליטה תירכש על ידם במשותף עם מאיר שמיר ,  במטרה להקטין את החשיפה לבנקים שיממנו להם את הרכישה ",  כך אמר ל-themarker מנכ"ל תאגיד כלכלי אזורי של הקיבוצים.המנכ"ל העריך כי 3 תאגידים מתוך 9 התאגידים האזוריים לא יצטרפו לרכישה ,  שהגדול בהם הוא תשלובת מילואות ,  בבעלות הקיבוצים והמושבים השיתופיים במפרץ חיפה ובגליל המערבי .  לדבריו ,  לתשלובת מילואות אין עניין אסטרטגי ברכישת תנובה ,  מפני שהמשקים החברים בתאגיד משווקים את החלב שהם מייצרים לשטראוס .  להערכתו ,  גם התאגידים משקי הגליל העליון ומשקי בית שאן ,  שלא הצטרפו לפני כשנתיים לרכישת אחזקות הקיבוצים בתנובה  ( 23.2% )  ,  לא יצטרפו לקבוצת הרכישה.התאגידים העשויים לקחת חלק במהלך הם גרנות ,  משקי עמק יזרעאל ,  משקי הדרום ,  משקי עמק הירדן והרי יהודה .  חלק מהקיבוצים החברים בתאגיד משקי הנגב משווקים את החלב לשטראוס ,  לכן לא ברור אם התאגיד הזה ייקח חלק בקבוצת הרכישה.היום פורסם ב-themarker כי והקיבוצים מתכננים השתלטות על תנובה וירכשו את חלקה של קרן אייפקס .  על פי הערכות ,  מאיר שמיר ואיציק בדר יציעו לזהבית כהן 285 מיליון יורו - סכום שיכפיל את השקעתה בניכוי חלקה בדידווידנד שהעניקה תנובה.מנכ"ל אחד מהתאגידים הכלכליים הגדולים של הקיבוצים ,  אמר שלדבריו  " אף שבשלב הזה מדובר בספקולציות ",  אם וכאשר תעמוד סוגיית רכישת השליטה בתנובה על הפרק ,  לתאגיד שבניהולו יש אינטרס אסטרטגי מובהק להיות שותף בקבוצת השליטה ,  מפני שהקיבוצים החברים בתאגיד הם ספקי חלב גדולים מאוד של תנובה ויש להם עניין גדול לרכוש השפעה ב"שרשרת החלב ,  יצור ,  עיבוד ושיווק ". עוד אמר כי לכל הדעות אייפקס לא יישארו בתנובה עוד זמן רב ועל כן  " קיבלנו בתאגיד החלטה אסטרטגית להתמודד על השליטה ביחד עם התאגידים הקיבוציים הנוספים ".  לטענתו ,  העובדה שהבנקים מיחזרו לא מכבר לתקופה של 10 שנים נוספות ,  בריבית נוחה מאוד בנונריקורס על מניות תנובה בלבד את ההלוואות שנתנו לתאגידים לרכישת האחזקות בעת מכירת השליטה בחברה לאייפקס ,  מוכיחה כי הבנקים נותנים אמון ביכולתה העסקית ובחוסנה של תנובה ושל התאגידים הקיבוציים .  זה בהחלט מקנה רוח גבית לאפשרות שהתאגידים רוצים להיות שותפים ברכישת החברה מאייפקס ". לפי הערכת גורמים בכירים בתאגידים ,  אם קרן אייפקס אכן תצא השנה מתנובה ,  היא לא תסתפק בפחות מתשואה של 50% על ההשקעה ברכישה .  הם צריכים למשוך דיווידנד של מיליארד וחצי שקל בנוסף לדיווידנד של חצי מיליארד שקל שמשכו מאז רכשו את השליטה בתנובה .  הגורמים העריכו כי אייפקס תמכור את תנובה במחיר הרכישה  ( 4 מיליארד שקל )  ,  ובצירוף הדיווידנד שקרן ההשקעות תמשוך ,  היא תציג לבעלי המניות שלה תשואה של 50% .  עוד אמרו הגורמים כי אם האקזיט לא יהיה השנה הוא קרוב לוודאי יהיה בשנה הבאה .  בקיבוצים מודעים לעובדה כי ברכישה משותפת של השליטה בתנובה ,  מאיר שמיר מתכוון להיות בעל השליטה ועליהם להביא זאת בחשבון בקבלת החלטות האם להצטרף לרכישה.מנהל אגף כלכלה בתנועה הקיבוצית ,  דורון סט ,  אמר כי התנועה לא תתערב בשיקולים העסקיים של התאגידים הכלכליים האזוריים של הקיבוצים ,  אם יחליטו להשתלט על תנובה .  סט התייחס בדבריו לידיעה לפיה התאגידים הכלכליים ומבטח שמיר החלו בצעדים למימון רכישת השליטה בתנובה מאייפקס .  שמיר והקיבוצים מחזיקים כיום במשותף ב-43.9% מתנובה ,  ודרושים להם פחות מ-10% נוספים לרכוש את השליטה : " התנועה הקיבוצית אינה מתערבת בשיקוליהם העסקיים של התאגידים ,  שהם עניינם הבלעדי של הקיבוצים ובעלי המניות בתאגידים הללו ",  אמר סט .
 
גורמים בקיבוצים :  אם אייפקס תצא מתנובה - היא תרצה למשוך דיווידנדים בשווי 2 מיליארד שקל
הקיבוצים ומאיר שמיר מתכננים להשתלט על תנובה - ועשויים להכניס שותף שלישי כדי להקטין את החשיפה לבנקים

