גמרעף :  מכבי תל אביב עלתה ל-0:1 בסדרה נגד מטה אשר
הצהובים שמרו על הבית לאחר 1:3 במשחק הראשון .  בר נצר : " רציתי שננצח 0:3 ".  הילמן : " מקווה לשחק בחו"ל בשנה הבאה "
 מחזיקת הגביע והדאבליסטית ברציפות בשנתיים האחרונות ,  מכבי תל אביב ,  עלתה היום  ( ראשון )  ליתרון 0:1 מול הפועל מטה אשר במסגרת הגמרעף .  הצהובים ניצחו 1:3 במשחק הראשון בסדרה של הטוב מ-5 משחקים ,  בניסיון לזכות בדאבל שלישי ברציפות ולהשוות את השיא של המעפיל .
 מטה אשר היתה במשחק בדיוק בשתי המערכות הראשונות ,  בראשונה היא הפסידה 25:21 ,  בשנייה הקבוצה הצפונית הפתיעה כשהצליחה לנצח 28:30 ,  אלא שמעבר לזה היא כבר לא יכלה לתת .  אריאל הילמן ,  שון פייגה ,  מארק אפרון והאחרים היו גדולים על מטה אשר .  מכבי ניצחה את שתי המערכות הנותרות 18:25 ו-17:25 כדי להשלים 1:3 במשחק כולו .
 המשחק השני בסדרה יתקיים ביום חמישי בשעה 17:00 באולם בנעמן .  מטה אשר ,  שסיימה את הליגה במקום השני ,  תקווה להשיג ניצחון ולאזן את הסדרה ,  דבר שיהווה סוג של הפתעה ,  לאחר שמכבי סיימה את העונה הרגילה וסיימה את חצי גמר הפלייאוף תוך כדי שהיא לא מפסידה אפילו משחק אחד .
" אני סומך על האופי של השחקנים שלי ",  אמר בסיום המאמן המפסיד נעם כץ . " אני לא בא בטענות כי הם נתנו את המקסימום ,  אני סומך על החבר'ה שידעו ללמוד מהטעויות .  ניסינו לעשות הכל מול מכבי וכנראה שאין לנו תשובה ,  אבל אני עדיין מאמין שבעזרת הקהל הביתי שלנו שיבוא ביום חמישי לעודד אותנו בבית נצליח לעשות משהו במשחק מספר 2 ולהישאר בסדרה ". 
זוהר בר נצר ,  מאמן הצהובים ,  גילה שיש לו תיאבון גדול ולמרות שכולם מסביבו מרוצים מהניצחון ,  הוא רצה וחשב שזה צריך להיות אחרת : " במערכה השנייה עשינו כמה טעויות רצופות ונתנו להם לנצח אותה .  היה חשוב לי לנצח 0:3 אבל זה לא קרה .  אני חושב שהם יכולים לקחת משחק ,  אם כן הסדרה עלולה להיות ארוכה .  המשחק הבא סופר קריטי ויקבע לאן תלך הסדרה .  אם מטה אשר תנצח אנחנו עלולים להיגרר לחמישה משחקים וזה סיפור אחר .  ניצחון שלנו בחמישי ואפשר יהיה לגמור את זה ב-0:3 ".  
המצטיין במשחק ,  אריאל הילמן ,  אמר : " באנו עם הרבה ביטחון ,  שמרנו על הביתיות ועכשיו צריך לנצח שם ולקחת את הסדרה .  אני מקווה מאוד שבשנה הבאה אני לא אהיה כאן ,  אני אוהב את מכבי ,  אבל רוצה לשחק בחו"ל ואני מקווה שזה יצא לפועל ". 

גמרעף :  מכבי תל אביב עלתה ל-0:1 בסדרה נגד מטה אשר
הצהובים שמרו על הבית לאחר 1:3 במשחק הראשון .  בר נצר : " רציתי שננצח 0:3 ".  הילמן : " מקווה לשחק בחו"ל בשנה הבאה "
 
