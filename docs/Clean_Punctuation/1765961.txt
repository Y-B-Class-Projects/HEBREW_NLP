טבע האדם :  על האלבום החדש של מייקל ג'קסון
האלבום ה"חדש "  של מייקל ג'קסון ,  אולי נולד בחטא בגלל שלושה שירים ששנויים במחלוקת מבחינת האותנטיות שלהם ,  אבל את המעריצה אביגיל איזנבך הוא הצליח לפייס
האמת שהתכוונתי להיות אדישה לאלבום החדש של מייקל ג'קסון שנקרא בפשטות  " Michael ".  שלושה מהשירים בו מאוד שנויים במחלוקת .  מעריצים רבים ,  ביניהם אני ,  לא מאמינים שהזמר ששר את קטעי הסולו הוא ג'קסון אלא חקיין ,  ושקולו של ג'קסון מופיע בקולות הרקע ובפזמון במקרה הטוב .  מכיוון שסוני ,  חברת התקליטים של ג'קסון ,  התעקשה להשאיר את השירים הללו באלבום ,  החלטתי מראש שאני נגד האלבום הזה ,  שלא אתרגש לקראתו ופשוט אהיה אדישה .  משהו די לא אופייני למישהי שמעריצה את ג'קסון 17 שנה .  לא ברור מה בדיוק חשבתי לעצמי כשחשבתי שזה אפשרי להיות אדישים לאלבום של מייקל ג'קסון ועוד יותר מכך שאני אוכל להיות אדישה אליו .  
משמיעה ראשונה  " Michael "  הוא אלבום סוחף שגורם לך לרצות לשמוע אותו בלופים ומזכיר לך כמה ג'קסון חסר בתעשיית המוזיקה .  הוא כל כך טוב שהוא מפצה על כל עוגמת הנפש שנגרמה למעריצים עם שחרורו של  " Breaking News "  השנוי במחלוקת - השיר שגרם להיווצרותם של שני מחנות בקהילת המעריצים של ג'קסון בעולם :  מחנה המעריצים שאינם מאמינים שג'קסון שר את קטעי הסולו בשיר ומופיע בעיקר בקולות רקע ,  ומחנה המעריצים שמאמינים שזה ג'קסון לכל אורך השיר .  כמו כן מופיעים באלבום שני השירים הנוספים שהאותנטיות שלהם מוטלת בספק : " Keep Your Head Up "  ו-"Monster ". 
האלבום מתחיל ב-"Hold My Hand ",  בלדה של ג'קסון עם אייקון ,  שגרסה לא גמורה שלה הודלפה לפני מספר שנים .  השיר טוב ומדבר על כך שאף אחד אינו צריך להיות לבד ושפשוט צריך להושיט יד לאחר ,  אך בתור שיר פותח לאלבום הוא מאוד לא אופייני לג'קסון ,  שכל שאר השירים הראשונים באלבומי הסולו שלו בתור אמן בוגר היו שירים קצביים .  אולי זה טוב כי ההתחלה השקטה הזאת לא מכינה אותך לעתיד לבוא ,  מה שרק מגביר את ההנאה כששומעים את  " Hollywood Tonight ",  שיר קצבי ומדבק על הצד האפל של תעשיית הבידור והמרדף אחר ההצלחה .  מלך הפופ מפציץ פה בביטבוקס כמו שרק הוא יודע ומסביבו בנוי כל השיר .  
השיר הבא , " I Like )  The Way You Love Me )  ",  הוא שיר שיצא באוסף שג'קסון שחרר ב-2004 והידיעה על הוצאתו מחדש עצבנה מעריצים רבים .  אך פה הדבר הקטן שהוסיפו לשיר עושה את כל ההבדל ונותן למאזין הצצה של מספר שניות לתהליך היצירתי של גאון :  ג'קסון נהג להקליט את כל חלקי השיר בעצמו תוך שהוא מחקה את כלי הנגינה השונים בקולו .  בקטע שהוסיפו לשיר הזה אנו שומעים את ג'קסון אומר : " הנה השורה הראשונה של השיר "  ואז שר אותה ו"הנה התופים "  ואז עושה בקולו את המקצב  פשוט תענוג .
" Monster "  הוא אחד משירי משפחת קסיו  ( אדי קסיו הוא המפיק המוזיקלי איתו הקליט ג'קסון ב-2007 )  ,  השנויים במחלוקת ולא כל כך ברור אם ג'קסון נמצא בו מעבר לפזמון וקולות הרקע .  מה שכן ברור הוא שזה בהחלט שיר שג'קסון היה מעורב בכתיבתו שכן הוא עוסק באחד הנושאים שחוזרים הרבה לאורך הקריירה המוזיקלית של מלך הפופ .  זהו כתב אישום חמור של ג'קסון נגד התקשורת שרדפה אותו וצלמי הפפראצי שאמללו את חייו . " מפלצת .  הוא מפלצת .  הוא חיה ",  שר ג'קסון ,  כנראה מתייחס לאופן שבו הציגה אותו התקשורת לאורך השנים .  השיר משלב גם ראפ מצוין של פיפטי סנט .
 ואז מגיע השיר הכי מרגש בכל האלבום   " Best of Joy "  הוא אחד השירים האחרונים שג'קסון עבד עליהם לפני מותו ולדברי סוני התכוון לסיים תוך כדי מסע ההופעות THIS IS IT .  בלדה קסומה שעוטפת את החור שנפער בלב של המעריצים ב-25 ביוני 2009 ,  היום הארור הזה שבו הוא מת . " לעולם לא ניפרד .  האהבה שלנו היא מהלב .  אני לנצח .  אנחנו לנצח ",  שר ג'קסון .  כפי שאמרה איריס כהן ,  מעריצה ותיקה של מלך הפופ ,  השיר מרגיש כאילו  " כשהוא כתב והקליט אותו הוא ידע שחלילה עומד לקרות משהו נוראי והשיר הזה בא להזכיר לנו שלא משנה מה - אנחנו לנצח ".  
שיר מצוין נוסף הוא  " Behind the Mask "   ,  במקור שיר שהוא ברובו אינסטרומנטלי של הלהקה היפנית Yellow Magic Orchestra שיצא בשנת 1979 .  בשנות ה-80 ביקש ג'קסון להוסיף לשיר מילים והקליט גרסה משלו אשר לא שוחררה עד היום .  השיר הוקלט בתקופת  " Thriller "  אך לא נשמע מיושן כלל .  להיפך  הוא פשוט על זמני כמו שירים רבים אחרים של מלך הפופ .  המעריץ נדב גלברט ,  ששיר שכתב נכנס לספר רשמי על ג'קסון ,  אמר את זה הכי טוב כשכתב : " הגרסה של מייקל ג'קסון ל-'Behind The Mask' הרבה הרבה יותר טובה מהגרסאות של אריק קלפטון וגרג פילינג'אנס .  מייקל ,  בדיוק כפי שעשה עם 'Come Together' של הביטלס ,  הוכיח שוב שהוא ה-מלך בה' הידיעה של עולם המוזיקה ". 
האלבום התקבל בברכה בקרב מעריציו של מלך הפופ בישראל והצליח להשכיח במעט את הכעס שהתעורר בעקבות הכללת השירים השנויים במחלוקת .  מתן כהן מספר שהגיוון הרב באלבום ,  אשר מכיל שירים משנות ה-80 ועד לשנות ה-2000 המאוחרות  " הוא מה שעושה אותו מיוחד .  ולכן אף פעם לא נמאס לשמוע אותו ".  אחרים עדיין כועסים .  
יבגני פדורובסקי ,  שמנהל איתי את פורום מייקל ג'קסון בתפוז ,  אמר כי  " שמענו את מייקל בהמון וריאציות לאורך השנים ובכל שיר זיהינו אותו והרגשנו אותו .  שלושת השירים הנ"ל הם פשוט לא זה .  אז אני אהנה לשמוע את השירים שהם כן מייקל .  אני יודע שמפיקים עבדו עליהם אחרי מותו והם עשו עבודה מעולה .  זה אמנם לא ה-120% שמייקל היה משקיע ושהורגלנו לשמוע באלבומיו הקודמים אבל לפחות זה 100% מייקל בשירה ".  ואכן נראה שקיימת הסכמה רחבה בקרב המעריצים שמפיקי האלבום ,  ביניהם טדי ריילי שעבד עם ג'קסון שנים רבות ,  עשו עבודה מעולה בהשלמת האלבום בצורה הקרובה ביותר למה שג'קסון היה עושה אילו היה יכול לסיים אותו בעצמו .
 האזנה ל-"Michael "  גורמת לגעגועים רבים וצער על כך שלא נזכה יותר לשמוע יצירות שג'קסון עבד עליהן באופן הפרפקציוניסטי שלו והביא אותן לשלמות שרק הוא יכול .  אבל מכיוון שיצירה לא גמורה של מייקל ג'קסון במקרים רבים טובה יותר מיצירות גמורות של אמנים אחרים ,  אין לדעתי על מה להתלונן .  בעיקר האלבום מוכיח לכל המתגעגעים משהו שמאוד מעודד לשמוע -  מלך הפופ אף פעם לא עזב וגם לא יעזוב .  כמו שהוא כתב בעצמו  I am Forever .
  *  אביגיל אייזנבך היא מנהלת פורום מעריצי מייקל ג'קסון בתפוז .
 
טבע האדם :  על האלבום החדש של מייקל ג'קסון
האלבום ה"חדש "  של מייקל ג'קסון ,  אולי נולד בחטא בגלל שלושה שירים ששנויים במחלוקת מבחינת האותנטיות שלהם ,  אבל את המעריצה אביגיל איזנבך הוא הצליח לפייס

