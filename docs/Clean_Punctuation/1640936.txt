עברי לידר יופיע בחגיגות המרדי גרא באוסטרליה
הזמר הוזמן על ידי שגרירות ישראל ביבשת להופעה בפסטיבל ההומו-לסבי הענק ,  אליו צפויים להגיע מאות אלפי אנשים
שגרירות ישראל באוסטרליה הזמינה את עברי לידר להופיע באירועי ה"מארדי גרא ",  אירועי הגאווה הנחשבים לגדולים בעולם הנערכים בעיר סידני .  האירועים יתקיימו במהלך החודש הקרוב ובהם יופיע לידר על הבמה המרכזית ,  לצד אמנים רבים מהעולם .
 בנוסף ,  יקיים לידר עוד הופעות באוסטרליה וכיתות אמן בקמפוסים בסינדי ומלבורן ,  בחסות השגרירות הישראלית .  חברת אל על ,  אשר הצהירה בעבר על תמיכה באמנים ישראלים שיוזמנו אל מעבר לים נרתמה לנושא ותרמה לזמר את כרטיסי הטיסה .  
חגיגות המרדי גרא מתקיימות במדינות רבות ברחבי העולם ואוסטרליה נחשבת למוקד מרכזי של מסיבות והופעות .  בחגיגות השנה ,  אשר יתפרסו על פני שבועיים ,  צפויים להשתתף למעלה ממיליון אנשים .  

עברי לידר יופיע בחגיגות המרדי גרא באוסטרליה
הזמר הוזמן על ידי שגרירות ישראל ביבשת להופעה בפסטיבל ההומו-לסבי הענק ,  אליו צפויים להגיע מאות אלפי אנשים

