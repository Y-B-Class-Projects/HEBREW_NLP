האם ליגת ה-NBA עומדת בפני סגירה ? 
פתיחת ליגת ה-NBA השבוע סיפקה דרמות - עם הפסד של קבוצת החלומות מיאמי היט .  אבל מאחורי הקלעים מתחוללת הדרמה האמיתית :  קבוצות מפסידות מאות מיליונים ומעוניינות לקצץ בשכר השחקנים ,  אך אלה לא מוכנים לוותר על סנט .  האם בעונה הבאה תישמע שריקת הפתיחה ? 
אך המאבק האמיתי בליגה מתנהל מחוץ למגרש - במו"מ בלתי נגמר בין בעלי הקבוצות לאיגוד השחקנים בנוגע לחוזה קיבוצי חדש  ( הנוכחי מסתיים ביוני הקרוב )  .  אם מצב הדברים יימשך כך ,  יש סיכוי רב שהעונה הבאה - 2011-2012 - לא תיפתח ,  אם בשל השבתה של השחקנים או בשל השבתת מגן  ( על ידי הליגה )  .  לשחקנים יש חוזה קיבוצי שמגדיר את שכר המינימום  ( שעולה בהתאם לוותק )  ,  את תקרת השכר לקבוצות ואת סכום המשכורות הכולל שלו זכאים השחקנים מתוך סך ההכנסות של הקבוצות .  החוזה הזה הושג במאמץ רב ,  כולל שביתה שקיצרה את העונה של 1998-1999 .  הסעיף העיקרי בחוזה קובע כי שחקני ה-nba מקבלים 57% מההכנסות .  זה זמן רב שה-nba אינה ליגה רווחית .  הפסדי הבעלים העונה ,  בדומה לעונה שעברה ,  צפויים להגיע ל-350 מיליון דולר - כמעט 12 מיליון דולר בממוצע לקבוצה .  זו כמובן בעיה .  לליגה יש הוצאות שאינן משתנות לפי ההכנסות ,  כמו אחזקת אולמות ,  שיווק ונסיעות .  מצב שבו ההכנסות יורדות וההוצאות קבועות ,  הוא מתכון לניפוח ההפסדים .  ב-nba קבעו אמנם תקרת שכר לקבוצה בסך 58 מיליון דולר ,  אך אפשר לחרוג ממנה בקלות .  הכוכבים דורשים הרבה כסף - ומקבלים .  עבור כל חריגה משלמים בעלי הקבוצות קנס - והנה הוצאה נוספת .  קיצוץ של 800 מיליון דולר בעלי הקבוצות והקומישינר של הליגה  ( שמנהל אותה בפועל )  ,  דיוויד סטרן ,  מצאו פתרון לבעיה :  קיצוץ נרחב במשכורות השחקנים ,  שתפחו עם השנים . " אנו שואפים להוריד 700-800 מיליון דולר מסעיף המשכורות - וכך ליהפך רווחיים ",  אמר סטרן לאחרונה . " המצב הנוכחי לא יכול להימשך ".  כשסעיף השכר מסתכם ב-2.1 מיליארד דולר ,  מדובר בקיצוץ של יותר משליש - שיורגש בעיקר בקרב מקבלי השכר הגבוה .  אלא שבפועל אין כמובן סיכוי שהשחקנים יסכימו לדבר כזה - גם אם משכורותיהם מופרזות .  ייתכן שדרישת סטרן היא רק יריית פתיחה ,  אך המו"מ נמשך זמן רב ולא מתקדם .  השחקנים מרגישים ,  די בצדק ,  כי הם הם הליגה - הם מייצרים את הכסף ואותם באים לראות ,  ולכן מגיע להם לקבל סכומים כאלה .  ואולם באופן מפתיע ,  לא כל השחקנים חושבים שקיצוץ בשכר הוא רעיון רע ,  תלוי כמובן כמה מקצצים ולמי . " לברון ג'יימס יכול להגיד מה שהוא רוצה ולקבל כמה שהוא רוצה ,  אבל בסופו של דבר דבר זה איגוד מקצועי של כולם ,  שצריך לפעול למען כולם ",  אומר סוכן של כמה משחקני השורה השנייה והשלישית ב-nba . " יש כ-400 שחקנים בליגה ,  ורובם לא מרוויחים כמו לברון .  אם יקצצו ל-25 או 30 השחקנים הבכירים את המשכורת ב-30%-35% ,  זה יספק לבעלים את הקיצוץ שהם צריכים כדי לעבור לרווחיות מבלי לפגוע ב-90% מהשחקנים .  זה צריך להיות הפתרון ,  אך הכוכבים עושים שרירים ".  רעיון אחר ,  שגם סטרן תומך בו ,  הוא הקטנת מספר הקבוצות .  אמנם סטרן הוא שהגדיל את הליגה מ-23 ל-30 קבוצות ,  אך כעת מבינים כולם כי 30 קבוצות זה פשוט יותר מדי .  הורדת שתיים-שלוש קבוצות תנפה ממנה כאלה שלא היו צריכות להיות בה מלכתחילה ,  תשכנע שחקנים להתפשר על קיצוץ בשכרם  ( ביודעם שיש מלחמה גדולה יותר על המקום )  ותעלה את ממוצע הצפייה בליגה .  בשלב זה מדובר ברעיונות בלבד .  ב-15 בדצמבר עשויה הליגה להכריז כי היא מאריכה את החוזה הנוכחי עד לעונה הבאה  ( יש לה אופציה לעשות זאת ,  לפי החוזה )  - ובעלי הקבוצות ימשיכו להפסיד .  עם זאת ,  נראה שהיא לא תעשה זאת ,  אלא תשאף להגיע להסכם חדש - גם אם הדבר יגרור השבתה של העונה הבאה .  מי שצפה השבוע במשחקי ה-nba ,  כדאי שיתענג על כל שנייה - כרגע לא ברור אם בעונה הבאה יהיו משחקים .
 
האם ליגת ה-NBA עומדת בפני סגירה ? 
פתיחת ליגת ה-NBA השבוע סיפקה דרמות - עם הפסד של קבוצת החלומות מיאמי היט .  אבל מאחורי הקלעים מתחוללת הדרמה האמיתית :  קבוצות מפסידות מאות מיליונים ומעוניינות לקצץ בשכר השחקנים ,  אך אלה לא מוכנים לוותר על סנט .  האם בעונה הבאה תישמע שריקת הפתיחה ? 

