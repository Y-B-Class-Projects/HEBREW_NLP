שבח וייס על מות דב שילנסקי : " היה איש נשמה "
 יו"ר הכנסת לשעבר שבח וייס התייחס הבוקר  ( חמישי )  למותו של קודמו בתפקיד ,  דב שילנסקי .  וייס אמר כי  " היה לנו קשר עמוק גם מחוץ לכנסת ,  היינו מאוד קשורים מחוויית השואה .  בעצם היינו שנינו ניצולי שואה שהגיעו לתפקידים הבכירים ביותר במדינה אחד אחרי השני ".  עוד אמר וייס כי  " דב היה איש ליכוד ,  וכל הנושא הזה של ניגודי השקפות עבר לידנו .  לנו היה קשר אחר לגמרי .  דב היה 'מענטש' .  כל הזמן עזר לאנשים :  בתי כנסת ,  משפחות ,  ניצולי שואה .  הוא היה איש נשמה ,  והסתיר מכולנו שהוא לא מרגיש טוב .  אהבתי אותו אהבה גדולה ,  את אהבת האדם שלו .  יש כאלה שאוהבים את העם .  דב שילנסקי אהב כל אדם ". 

שבח וייס על מות דב שילנסקי : " היה איש נשמה "
 nan
