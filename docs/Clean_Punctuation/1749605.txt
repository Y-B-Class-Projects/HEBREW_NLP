לברון : " שמענו את כל מה שהיה לאורלנדו להגיד עלינו "
 כוכב מיאמי הסביר את עודף המוטיבציה בניצחון המוחץ על המג'יק .  ספולסטרה : " אחייב את שחקניי לעמוד בסטנדרט הזה "
 קיץ שלם תהו חובבי ה-NBA עד כמה דומיננטית מיאמי מסוגלת להיות עם השילוב בין לברון ג'יימס ,  דווין וויד וכריס בוש ,  ואחרי שני משחקים מגומגמים בפתיחת העונה ,  קיבלנו הלילה  ( בין שישי לשבת )  תשובה ראשונה ,  כשההיט השפילו את אורלנדו 70:96 .  לדבריו של קינג ג'יימס הוא הגיע לדרבי של פלורידה עם מוטיבציה מיוחדת בעקבות התבטאויותיהם הסקפטיות של דוויט הווארד וחבריו על יריבתם הקיץ .
" שמענו את כל מה שהיה לאורלנדו להגיד עלינו במהלך הפגרה ",  אמר לברון . " עכשיו אין לי הרגשה של סיפוק או הקלה ,  כי זו עונה ארוכה ,  אבל הם הבינו שאנחנו כאן לתקופה ארוכה .  אנחנו יודעים שגם הם יהיו כאן ,  אבל השנה זו מיאמי שונה ". 
אריק ספולסטרה לא הסתיר את התלהבותו מההופעה של שחקניו ואמר : " עכשיו הם לא יכולים לסגת לאחור .  הם הראו לי למה אנחנו מסוגלים הגנתית ,  ואני אחייב אותם לעמוד בסטנדרט הזה מבחינת השקעה מעכשיו ".  המאמן המפסיד ,  סטן ואן גנדי ,  ניסה להסביר מה השתבש לקבוצתו ,  שסיימה עם חמישה אסיסטים בלבד ו-4 מ-24 מחוץ לקשת . " ההגנה שלהם הייתה טובה מאוד ,  אבל אני חושב שזה גם קשור למשחק המסירות הנורא שלנו ". 
מי שכמעט הצליח לגנוב ללהקה של מיאמי את ההצגה הוא רייג'ון רונדו ,  שרשם טריפל דאבל נדיר של 10 נקודות ,  10 ריבאונדים ו-24 אסיסטים בניצחון של בוסטון 101:105 על ניו יורק .
 רונדו ,  שהשווה את שיאו של איזיאה תומאס למספר אסיסטים בטריפל דאבל אך היה רחוק ארבע מסירות משיא המועדון של בוב קוזי לאסיסטים במשחק בודד ,  אמר : " השיא הזה מאוד משמעותי ,  אבל אני אנסה לשבור אותו .  בסופו של דבר הכל תלוי בחברים שלי לקבוצה ,  כי אם הם לא היו קולעים האסיסטים לא היו נרשמים לזכותי ". 
קווין גארנט ,  שקלע 24 נקודות ב-12 מ-17 מהשדה ,  מתוכם שמונה הודות למסירות של הרכז התזזיתי ,  פירגן : " אם אתה לא מוכן לקבל את הכדור כל הזמן ,  אתה עוד יכול לקבל ממנו מסירה אל תוך הפרצוף .  הוא רואה דברים שאנחנו לא רואים ,  והוא גורם לנו לראות אותם ".  פול פירס ,  שנהנה גם הוא מההצגה של רונדו עם 25 נקודות ,  הצטרף לברכות : " הוא עירב את כולם במשחק ,  אבל ממש את כולם ,  כולל מוכר הפופקורן בקהל ,  השדרים ,  את כולם .  היה יפהפה לראות את זה ". 

לברון : " שמענו את כל מה שהיה לאורלנדו להגיד עלינו "
 כוכב מיאמי הסביר את עודף המוטיבציה בניצחון המוחץ על המג'יק .  ספולסטרה : " אחייב את שחקניי לעמוד בסטנדרט הזה "
 
