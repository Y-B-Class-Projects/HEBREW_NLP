 " זו בושה ,  היה לי קשה לשחק "  
למרות ההפגנות נגדה באוקלנד ,  שחר פאר עברה בשלום את הסיבוב הראשון וניצחה את הרצוג הסלובנית 5:7 ,  3:6 
שחר פאר פתחה הלילה  ( שלישי )  ברגל ימין את עונת 2010 ,  כשגברה על פולונה הרצוג הסלובנית 5:7 ,  3:6 בסיבוב הראשון של טורניר אוקלנד  ( סך פרסים 220 אלף דולר )  והעפילה לסיבוב השני .  פאר ,  המדורגת 30 בעולם ,  שברה חמש פעמים במהלך המשחק את מכות ההגשה של יריבתה  ( המדורגת 68 בעולם )  ,  ונשברה בחזרה שלוש פעמים ,  ובסופו של דבר הצליחה להשלים את הניצחון לאחר שעה ו-31 דקות של משחק .  מאוחר יותר ,  פאר הודחה בסיבוב הראשון של טורניר הזוגות .  הישראלית ואדינה גאלוביץ הרומניה הפסידו לאיטלקיות פלביה פנטה ופרנצ'סקה סקיאבונה 7:5 ,  2:6 ,  10:3 .  
בסיבוב הבא מצפה לפאר משוכה לא קלה בדמותה של מגדלנה ריבריקובה הסלובקית  ( 44 בעולם )  ,  שגברה בסיבוב הראשון על אנבל מדינה גאריגס  ( 27 בעולם )  2:6 ,  3:6 .  
כמו כן ,  בסיבוב הראשון נרשמה הפתעה ,  כשהמדורגת שנייה ,  נה לי הסינית  ( 15 בעולם )  ,  הודחה על ידי קאיה קאנפי האסטונית ,  כשנוצחה 6:3 ,  6:1 .
 וכמו בשנה שעברה ,  גם הלילה פאר הישראלית נאלצה להתמודד עם הפגנות פרו-פלסטינאיות על רקע פוליטי בניו זילנד .  בשעות הבוקר לפני משחקה מול הרצוג ,  נאספו מחוץ לקומפלקס הטורניר עשרה פעילי שמאל מקומיים שמחו נגד השתתפותה בטורניר .
 בשעת פתיחת המשחקים  ( 11:00 שעון מקומי ,  חצות שעון ישראל )  התעורר חשש מפני פגיעה פיזית של המפגינים בפאר כשבאחד היציעים במגרש בו התכוננה הישראלית לשחק נמצא תיק עזוב שהבהיל את אנשי האבטחה במקום ,  אך לאחר שהמגרש פונה ותוכן התיק נבדק התגלה כי הוא נשכח שם על ידי צופה מקומית תמימה ,  והמשחקים יצאו לדרך באיחור של עשר דקות .
 עוד קודם לכן שלח ג'ון מינטו ,  פעיל של קבוצה בשם  " שלום וצדק עולמי "  העומד בראש המפגינים ,  מכתב לפאר ודרש ממנה לפרוש מהטורניר  " בשם המחויבות שלך לשלום ".  הקבוצה שמייצג מינטו מתנגדת למדיניות ישראל והיחס לפלסטינאים ותומכת בהחרמת כל קשרים ספורטיביים ומדיניים עם ישראל .  
כזכור ,  בשנה שעברה התמודדה פאר בטורניר בו הגיעה לרבע הגמר בזמן המלחמה בעזה .  גם אז קראה לה קבוצה קטנה של מפגינים לפרוש מהטורניר . " בשל המעמד שלך בישראל ,  תוכלי לתרום למאמצי השלום אם תצאי נגד מדיניות ממשלת ישראל .  השתיקה שלך מראה על סימפטיה עם מעשי השלטון בישראל ",  נאמר במכתב לפאר .
 בסיום המשחק פאר התבקשה להתייחס להפגנות ואמרה : " כמו שאתם רואים חזרתי לכאן ,  כי אני ממש אוהבת את הטורניר הזה .  חבל שיש כאלה שחושבים שאני אשמה בזה שיש צרות בעולם .  עבורי ,  הדבר החשוב ביותר הוא שהצלחתי לנצח למרות ששמעתי צעקות נגדי לאורך כל הסט הראשון .  אני חושבת שזו בושה ששנה אחרי שנה יש הפגנות נגדי ספציפית ".  
עדכון ראשון :  0:19עדכון אחרון :  6:37
יממה אחרי שבת ארצה ,  ז'סטין הנין ,  ניצחה במשחק הקאמבק שלה בטורניר בריסביין  ( על סך פרסים של 220 אלף דולר )  ,  עשתה זאת גם קים קלייסטרס ,  שזכתה בקיץ האחרון באליפות ארצות הברית הפתוחה .  קלייסטרס ,  המדורגת 1 בטורניר ,  גברה בסיבוב הראשון על אליסיה מוליק המקומית 0:6 ,  3:6 .
 במשחק המרכזי של היום בטורניר הגברים ,  גבר ג'יימס בלייק על המדורג 5 סם קוורי 6:4 ,  3:6 ,  4:6 בדרבי אמריקאי .  מדורג בכיר נוסף שהודח היה יורגן מלצר האוסטרי  ( 6 בטורניר )  ,  שהפסיד לאוסטלי האלמוני מתיו אבדן 5:7 ,  1:6 .  בקרב צמוד נוסף גבר מרכוס בגדאטיס הקפריסאי ,  פיינאליסט אליפות אורטסליה לשעבר ,  על מארדי פיש האמריקאי 5:7 ,  5:7 .  קרסטן בול האוסטרלי הפתיע את מישה זברב הגרמני וניצח אותו 5:7 ,  1:6 .

" זו בושה ,  היה לי קשה לשחק "  
למרות ההפגנות נגדה באוקלנד ,  שחר פאר עברה בשלום את הסיבוב הראשון וניצחה את הרצוג הסלובנית 5:7 ,  3:6 

