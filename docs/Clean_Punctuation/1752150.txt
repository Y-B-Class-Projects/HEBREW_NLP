אינטר שמטה שתי נקודות ב-1:1 מול ברשיה
שבוע לפני הדרבי של מילאנו ,  איכזבו הנראזורי עם תיקו ביתי שלישי ברציפות ,  כשרק פנדל של אטו  ( 72 )  הציל אותם מהפסד
אינטר קיוותה להתאושש הערב  ( שבת )  מהפסד הבכורה שלה בליגת האלופות מול טוטנהאם ,  אך המשיכה לאכזב עם תיקו ביתי 1:1 מול ברשיה .  הנראזורי היו יכולים להתקרב עד למרחק של נקודה מלאציו המוליכה ,  שתשחק רק מחר מול רומא בדרבי הגדול של הבירה ,  אך איפשרו למילאן הזדמנות לחלוף על פניהם עם ניצחון בבארי מחר ,  שבוע לפני שגם במילאנו ייערך דרבי לוהט במיוחד .
 ברשיה הקטנה התייצבה למשחק אחרי חמישה הפסדים רצופים שמחקו כליל את פתיחת העונה המפתיעה שלה ,  אך עמדה בגבורה מול אלופת אירופה ולא הייתה רחוקה מלצאת מסן סירו עם שלוש נקודות .  בדקה ה-14 אנדראה קראצ'ולו סיחרר את וולטר סמואל והעלה את ברשיה ליתרון מדהים ,  שנמחק רק בדקה ה-72 אחרי שסמואל אטו התנגש בג'ונתן זאבינה וסחט פנדל ,  אותו ניצל הקמרוני כדי לאזן עם שערו השמיני בסריה A העונה .
 במשחק נוסף אירחה בולוניה את לצ'ה והשיגה ניצחון דרמטי בתוצאה 0:2 .  לאחר מחצית ראשונה מאופסת עלתה בולוניה ל-0:1 משער של מרקו די ואיו בדקה ה-84 .  שחקני לצ'ה טרם הספיקו לעכל את הפיגור ,  והנרי חימנז הבקיע את השני של בולוניה בדקה ה-85 .
 
אינטר שמטה שתי נקודות ב-1:1 מול ברשיה
שבוע לפני הדרבי של מילאנו ,  איכזבו הנראזורי עם תיקו ביתי שלישי ברציפות ,  כשרק פנדל של אטו  ( 72 )  הציל אותם מהפסד

