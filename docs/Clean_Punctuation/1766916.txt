מח"ט צנחנים חזר בו : " מעריך את חיילי הישיבות "
 אל"מ אהרון חליווה התקשר לראש איגוד ישיבות ההסדר ודיבר בשבח המסלול .  הרמטכ"ל : " נדבך משמעותי בחומת המגן של צה"ל ".  ח"כ בן ארי :  מח"ט שמפלה ציבור שלם- אסור לו לשמש כמפקד
מפקד חטיבת הצנחנים אלוף משנה אהרון חליווה שוחח אמש  ( ראשון )  עם ראש איגוד הישיבות ,  הרב חיים דרוקמן ואמר לו כי הוא מעריך מאוד את חיילי הישיבות .  באיגוד ישיבות ההסדר ספרו כי אל"מ חליווה אמר בשיחת טלפון שקיים עם דרוקמן כי  " חשוב לי להבהיר כי אני מעריך את החיילים מאוד וכי מדובר בחיילים מצוינים שמהווים בצבא דוגמא אישית למופת .  אני מעוניין שרבים מהם יצאו לפיקוד וישרתו בתפקידים אלו במשך תקופות ארוכות כדי שיוכלו לחנך ולהדריך כראוי את החיילים ". 
חליווה אחר את הדברים לאחר שבשבוע שעבר הוא תקף את מסלול הגיוס של בני ישיבות ההסדר ,  אותו כינה  " לא ערכי ולא משתלם ".  גם הרמטכ"ל ,  רב אלוף גבי אשכנזי ,  התייחס אמש לסוגייה בדברים שנשא בישיבת ההסדר במודיעין ,  ושיבח את מסלול ישיבת ההסדר .  בסיום דבריו ,  אמר אשכנזי כי הופעתו הערב ואמירותיו הם התשובה הטובה ביותר ל"מה שהתחולל באחרונה ".  
אשכנזי שיבח את מסלול ההסדר ואמר : " כיום אני נרגש לראות את המפעל הנפלא שהצלחתם להקים .  מפעל ישיבות ההסדר הוא אחד הביטויים היפים לציונות ,  ליהדות ולאחדות העם .  את תלמידי הישיבות ,  המפקדים והלוחמים ,  פגשתי בקורסים ובאימונים ,  ובסמטאות עזה .  הם היו חדורים בתחושת שליחות נדירה ,  באמונה שאיננה נגמרת ,  וברוח אופיינית של אנשים שיודעים למה אנו נלחמים ולמען מה ".  
עוד אמר הרמטכ"ל כי  " בני ישיבות ההסדר מגיעים לצה"ל מצוידים באמונה בצדקת הדרך ,  וברצון עז לתרום ולהשפיע .  הם הפכו מזמן לכוח משמעותי בשדרת הפיקוד בצה"ל ,  והם מהווים נדבך משמעותי בחומת המגן של צה"ל .  בשם צבא שלם שרוצה אני לומר לכם תודה :  אני מצדיע לכם על בחירתכם הנחושה ".  
חבר הכנסת מיכאל בן ארי  ( איחוד לאומי )  הביע אכזבה מדברי הרמטכ"ל . " דברי הרמטכ"ל בעניין מסלול ישיבות ההסדר מאכזבים .  אם צה"ל הדיח טירונים שהניפו שלט בטענה שלחייל אסור להיות מעורב פוליטית ,  הרי שמח"ט שמודה כי הוא מפלה ציבור שלם אסור לשמש כמפקד אפילו לדקה נוספת ". 

מח"ט צנחנים חזר בו : " מעריך את חיילי הישיבות "
 אל"מ אהרון חליווה התקשר לראש איגוד ישיבות ההסדר ודיבר בשבח המסלול .  הרמטכ"ל : " נדבך משמעותי בחומת המגן של צה"ל ".  ח"כ בן ארי :  מח"ט שמפלה ציבור שלם- אסור לו לשמש כמפקד

