קונאן אובראיין יעזוב את NBC - יקבל פיצויים בסך 32 מיליון דולר
ג'יי לנו - המשדר כיום ב-10 בערב - יחזור למשבצת השידור אותה פינה בקיץ האחרון ,  בשעה 11:30 בערב
לאחר מספר ימים של מגעים קדחתניים ,  הגיעו מנחה ה"טונייט שואו "  קונאן אובראיין ורשת הטלוויזיה nbc לעסקה שבמסגרתה יעזוב אובראיין את הרשת  כך דיווח היום העיתון  " וול סטריט ג'ורנל ",  שציטט גורמים המקורבים למגעים .  סוכנו של אובראיין אישר את הדברים.במסגרת העסקה ,  עליה תכריז nbc מאוחר יותר היום ,  יקבל אובראיין פיצויים בסך 32 מיליון דולר מ-nbc בתמורה להסכמתו להשתחרר מחוזהו עם הרשת ,  בנוסף לפיצויים בסך 12 מיליון דולר שיועברו לחברי צוות ההפקה של התוכנית .  העסקה תאפשר לאובראיין לעזוב לרשת אחרת ,  בעוד שג'יי לנו  המשדר כיום ב-10 בערב  יחזור למשבצת השידור אותה פינה בקיץ האחרון ,  בשעה 11:30 בערב.פרטי ההסכם לא התפרסמו במלואם ,  אולם לפי הדיווח ב"ג'ורנל ",  בנוסף לפיצויים עבור אובראיין וחברי צוות התוכנית כולל ההסכם גם סעיף לפיו שני הצדדים לא יבקרו האחד את השני בפומבי.סוכנו של אובראיין ,  גאווין פולון ,  אישר את הדיווח ב"ג'ורנל "  ואמר לעיתון כי  " בסופו של דבר ,  קונאן העריך את הצעדים בהם נקטה nbc כדי לדאוג לצוות התוכנית והחליט להוסיף לפיצויים שהם יקבלו מכיסו האישי .  כרגע הוא פשוט רוצה לחזור לשדר במהירות האפשרית ". הסכסוך בין אובראיין ל-nbc החל לפני כשבועיים ,  כאשר nbc הודיעה כי תחזיר את תוכניתו של ג'יי לנו ,  ששודרה ב-10 בערב מדי יום ,  למשבצת השידור של 11:30 ,  אותה פינה לפני שבעה חודשים כאשר העביר את הנחיית ה"טונייט שואו "   אחד מהמותגים הבולטים של nbc - לידי אובראיין .  כתוצאה מהמהלך היו אובראיין וה"טונייט שואו "  אמורים לעבור חצי שעה קדימה ,  לשעה 00:05 ,  אולם אובראיין סירב למהלך ואמר כי יעדיף לעזוב את הרשת לגמרי .  המתיחות בין הרשת לבין לנו ואובראיין התבטאה בשבועיים האחרונים בסדרה ארוכה של בדיחות בוטות על חשבונה מצד אובראיין ולנו ,  כמו גם מנחים אחרים כמו דיוויד לטרמן וג'ימי קימל ,  שהנחה תוכנית שלמה כשהוא מחופש ללנו ומחקה את סגנון דיבורו .
 
קונאן אובראיין יעזוב את NBC - יקבל פיצויים בסך 32 מיליון דולר
ג'יי לנו - המשדר כיום ב-10 בערב - יחזור למשבצת השידור אותה פינה בקיץ האחרון ,  בשעה 11:30 בערב

