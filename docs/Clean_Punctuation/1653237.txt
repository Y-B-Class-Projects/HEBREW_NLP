9 נק' ו-5 ריב' לעמרי כספי בניצחון סקרמנטו על מינסוטה
הישראלי עלה מהספסל ובעזרת רבע רביעי טוב סייע לקינגס לנצח 100:114 את הטימברוולבס .  29 נק' לטייריק אוואנס
לאחרונה אמר עמרי כספי כי הוא חייב להעלות הילוך ,  לאחר שאיבד את מקומו בחמישיית סקרמנטו .  הלילה  ( בין ראשון לשני )  הוא עשה צעד חשוב בעניין .  הפורוורד הישראלי המשיך לעלות מהספסל ,  אך ניפק מספרים שהזכירו את העונה הנהדרת שעבר עד לחודש האחרון .  כספי שיחק 18:30 דקות ,  בהן קלע 9 נקודות  ( 4 מ-8 מהשדה ,  1 מ-1 לשלוש )  ,  הוריד 5 ריבאונדים ,  מסר 3 אסיסטים ,  איבד 2 כדורים וחטף פעם אחת .  בכך ,  סייע הישראלי לקינגס להשיג ניצחון ביתי בתוצאה 100:114 על מינסוטה טימברוולבס .  היה זה ניצחונה השני של סקרמנטו בששת משחקיה האחרונים והיא עלתה למאזן של 23:44 .  מינסוטה ,  אחת הקבוצות הגרועות ב-NBA ,  הידרדרה למאזן 53:14 .  
כוכב המשחק מבחינת סקרמנטו היה טייריק אוואנס ,  שכמעט הצליח לרשום טריפל-דאבל שני בחמישה ימים ,  כשקלע 29 נקודות ,  מסר 11 אסיסטים והוריד 9 ריבאונדים . " ידעתי שהייתי קרוב ,  תקפתי וניסיתי להשיג טריפל-דאבל ",  אמר אוואנס על העובדה שחסר כדור חוזר אחד כדי לרשום הישג אישי מרשים .
 כספי לא שיחק ברבע הראשון ,  בסיומו הוליכו הקינגס 28:32 בזכות אוואנס ,  שלהט עם 12 נקודות .  כספי פתח ברבע השני ,  ועלה על לוח הקלעם 2 דקות לאחר תחילתו כשצלף שלשה .  בהמשך הזין כספי את ג'ייסון תומפסון בשני אסיסטים ,  אנדרס נוצ'יוני תרם בהתקפה ,  והקינגס ברחו ל-49:64 במחצית .  את הרבע השלישי כולו בילה כספי על הספסל ,  וצפה בקארל לאנדרי מסייע למלכים להגדיל את יתרונם עד ל-61:94 בסיום 36 דקות משחק .  
גמור ?  ככה זה היה נראה ,  אבל רבע רביעי נורא ומביש של סקרמנטו ,  לצד התעוררות של ווין אלינגטון ,  רמון סשנס ואל ג'פרסון סייע לוולבס לחזור למשחק ,  ולצמק עד למינוס 14 בסיום .  כספי שיחק לאורך הרבע הרביעי ,  שהחל כגארבג'-טיים והסתיים עם קצת מתח בארקו ארינה ,  ואלמלא משחק טוב שלו באותן דקות ,  כולל 6 נקודות ,  הקינגס היו נגררים לדקות אפילו מותחות יותר בסיום .  הבאזר עצר את התמוטטות הקינגס ואת ריצת מינסוטה ,  וקבע ניצחון 100:114 למאמן פול ווסטפאל ושחקניו .
 ג'ייסון תומפסון סייע לאוואנס וכספי עם 15 נקודות ו-8 כדורים חוזרים ,  נוצ'יוני הוסיף 12 מהספסל ,  דונטה גרין קלע 19 והוריד 8 כדורים חוזרים ,  ולאנדרי הוסיף 13 ו-6 ריבאונדים לקינגס .  אל ג'פרסון הוליך את הוולבס עם 22 נקודות ו-10 ריבאונדים ,  ווין אלינגטון קלע 15 מהספסל וריאן גומז הוסיף 14 .
 
9 נק' ו-5 ריב' לעמרי כספי בניצחון סקרמנטו על מינסוטה
הישראלי עלה מהספסל ובעזרת רבע רביעי טוב סייע לקינגס לנצח 100:114 את הטימברוולבס .  29 נק' לטייריק אוואנס

