אמנים ואנשי ציבור :  למען ער"ן -כן ,  נגד בוז'י - לא
אסף אבידן ,  ערן צור ,  אייל שכטר ,  ענת ברזילי ,  יורם בינור ,  יואב קוטנר ועוד משתתפים בקמפיין חדש למען עמותת ער"ן .  הבעיה - רובם לא ידעו שמדובר למעשה בקמפיין נגד שר הרווחה יצחק הרצוג
 ( סרטון הקמפיין של עמותת ער"ן ,  באדיבות העמותה ) 
עמותת ער"ן ,  המסייעת באופן מידי לאנשים במצוקה נפשית ,  פוצחת בקמפיין חדש למען הצלת העמותה עקב המשבר הכספי החמור אליו נקלעה .  זאת ,  לאחר ירידה חדה בתרומות מהארץ ומחו"ל .  בעקבות המשבר ,  פנתה העמותה למשרד הרווחה בבקשת סיוע ,  אך מאחר שלטענתה בקשותיה לא נענו ,  יוצאת עתה העמותה בקמפיין חדש בהשתתפות אמנים ,  אנשי תקשורת ואנשי חינוך .  יריית הפתיחה של הקמפיין היא הסרטון הזה ,  ממנו עולה קריאה ברורה :  הצלת ער"ן תמנע את האסון הבא . 
" התנערות שר הרווחה מער"ן היא בבחינת כישלון ערכי של מדיניות הרווחה בישראל ",  אומר מנכ"ל העמתוה ,  דניאל גינסברג . " פעילות העמותה מהווה צורך בסיסי כחלק מהשירותים החברתיים שהמדינה מחוייבת לתת לאזרחיה .  בהתנערות מער"ן מתנער שר הרווחה מאחריותו לציבור חלש שאינו מסוגל לגייס את תעצומות הנפש ולצאת לרחובות ". 
אלא שלצד דברים אלו ,  מתברר שלא כל המשתתפים הבינו שהקמפיין החדש יתבטא בצורה כל כך ישירה ומפורשת נגד השר הרצוג .  כמה גורמים אף הביעו תדהמה באוזניי וואלה !  תרבות על השימוש שנעשה באמנים לצורך הזה .  העיתונאי יורם בינור אמר לוואלה !  תרבות : " אני לא ידעתי על כך ,  אני השתתפתי בקמפיין למען ער"ן ,  כל פרשנות אחרת לא ידועה לי .  אם זה קמפיין שמכוון נגד השר ,  אני מאוד מצר על כך ".   
" פנו אליי ואמרו שער"ן במצוקה ובסכנת סגירה ואמרתי שאני אשמח לתרום את פרצופי העצוב לעניין וזהו ",  אמר יואב קוטנר . " לא היה לי שום מושג ,  הייתי בעד ער"ן ולא נגד אף אחד .  אני לא בא להיכנס למלחמות פוליטיות .  זה ארגון חשוב ושמחתי לתרום את חלקי הקטן ,  אבל אם זה הופך למלחמת עולם ,  אני לא רוצה להיות שייך לזה ".  
ער"ן בתגובה : " זו לא מלחמה ולא קמפיין נגד .  זו קריאת הצלה ,  הכי נואשת שיש ".  
" ארגון ער"ן כשמו - עזרה ראשונה נפשית - עוסק בבריאות הנפש והכתובת הישירה להצלת הארגון היא משרד הבריאות .  כל חטאו של שר הרווחה הוא בפתיחת הדלתות ,  הלב והנכונות לסייע לארגון ,  על אף העובדה שער"ן קשור למשרד אחר ולא היה לארגון קשר עם המשרד ושלוחותיו זה שנים רבות .
" נכונות זו באה לידי ביטוי במפגשים רבים שקיים שר הרווחה עם הנהלת הארגון ובמאמציו לסייע לער"ן אל מול סגן שר הבריאות ,  מנכ"ל משרד ראש הממשלה ,  הקרן לידידות ,  הג'וינט ,  פדרציית ניו-יורק וארגונים נוספים .
" בנוסף ,  פנה ארגון ער"ן וביקש סיוע חירום באמצעות הקרן להצלת ארגונים חברתיים שנקלעו למשבר ,  אותה יזם השר הרצוג בממשלה .  הבקשה תידון בקרן במהלך ינואר 2010 ,  כמו יתר הבקשות בכפוף לקריטריונים שנקבעו . 
" נבהיר ונדגיש כי עשרות ארגונים בישראל מפעילים קווי חירום בתחומים שונים ותכלית כולם להציל בדרך זו או אחרת אזרחים ממצוקה .  המצג כאילו ער"ן הוא הארגון היחידי שעוסק בכך  אינו נכון .
" אך מעל לכל ,  בעקבות פרסום מכרז להפעלת קו חירום 118 של משרד הרווחה ,  הגיש ארגון ער"ן בקשה להפעלת קו זה .  הצעת הארגון נמצאת בוועדת מכרזים ,  כמו יתר ההצעות .  מסדרת הלחצים שהופעלו לאחרונה על הנהלת המשרד עולה חשש שהקמפיין הוא חלק מניסיון להשפיע ולהטות את תוצאות המכרז ,  שכן הסרטון המופיע ביוטיוב מסתיים במסר :  'עזרו לנו להפעיל לחץ על שר הרווחה בוז'י הרצוג' !  
" משרד הרווחה מודיע בזאת נחרצות כי יפעל על פי כללי מנהל תקין ועל פי כל דין גם במכרז זה וינקוט בכל פעולה משפטית ראויה כדי להדוף התערבות פסולה וזרה ולאפשר התמודדות הוגנת לכל הגופים ,  ובכלל זה ער"ן .  הדבר אף הובהר לכל הגורמים שפנו וטענו הן בהסתר והן בגלוי ,  למען ער"ן ,  בהתייחס לעניין זה . 
" נוסיף ,  כי לאחרונה רבו הפניות ,  הן הגלויות והן האנונימיות ,  שהגיעו להנהלת המשרד באשר לאי סדרים הקשורים לניהול הארגון .  משרדנו לא יעסוק בתלונות אלו ומן הראוי שרשם העמותות יבחן סוגיה זו ".  
" עמותת ער"ן הארצית קיבלה מתקציב התמיכות לשנת 2009 תמיכה בסך 251 אלף ש"ח  .  
תמיכה זו ניתנת בהסתמך על הפעילות שלהם  ( בהתאם למבחני תמיכה בסיוע נפשי )  ולאחר בדיקת רואה-חשבון המופקד מטעמו של החשב הכללי על בדיקת הדוחות והנתונים כספיים שלהם בהתייחס לעמותה הארצית  .
 יש לציין שעמותת ער"ן הגישה  ( בספטמבר 2009 )  בקשת תמיכה לקרן הממשלתית לסיוע  ( של ארבעת המשרדים החברתיים - חינוך ,  בריאות ,  רווחה וקליטה )  .  הוגשו בקשות רבות והבקשה של עמותת ער"ן נמצאת בדיון תשובה לבקשת סיוע זו  תינתן בהקדם "
 

אמנים ואנשי ציבור :  למען ער"ן -כן ,  נגד בוז'י - לא
אסף אבידן ,  ערן צור ,  אייל שכטר ,  ענת ברזילי ,  יורם בינור ,  יואב קוטנר ועוד משתתפים בקמפיין חדש למען עמותת ער"ן .  הבעיה - רובם לא ידעו שמדובר למעשה בקמפיין נגד שר הרווחה יצחק הרצוג

