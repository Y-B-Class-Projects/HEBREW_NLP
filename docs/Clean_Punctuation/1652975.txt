עומרי רונן מצטרף לרדיו תל אביב
רונן ישמש עורך מוזיקלי ראשי ברדיו החל מחודש אפריל וכן יגיש רצועה יומית : " אני גאה להיות חלק מהמהפכה שעובר הרדיו בימים אלה "
 שדר הרדיו עמרי רונן מצטרף לרדיו תל אביב כעורך מוזיקה ראשי .  רונן שידר במשך 13 שנה בגלגלצ ויצטרף לתחנה בסוף אפריל .  במסגרת תפקידו ברדיו תל אביב צפוי רונן לקבל רצועת שידור מרכזית מידי יום ,  כמו גם להיות מעורב בתחומי הניו-מדיה ,  הפיתוח העסקי ,  התוכן והמוסיקה .
 בשנים האחרונות הגיש רונן את  " הבחירות "  והמצעד הרשמי של ישראל בגלגלצ .  בנוסף לעבודתו ברדיו עבד רונן בשנים האחרונות במגוון תפקידי ייעוץ ותוכן ואף הקים את אתר הטלוויזיה והקולונע  " קולנוען ". 
לאחרונה עובר רדיו תל אביב סדרה של שינויים ניהוליים ותוכניים במסגרת בניה מחדש של לוח השידורים ואיפיון מחודש של התחנה .  רונן מצטרף לאורלי וילנאי וגיא מרוז ,  אשר החלו להגיש את תכניתם החדשה בשישי האחרון .
 דודי כספי ,  מנהל התכניות של התחנה מסר : " בימים אלה נמצא רדיו תל אביב 102FM בעיצומה של מהפכת התוכן הגדולה ביותר שידע מיום היווסדו .  אנחנו מברכים על הצטרפותו של עמרי לתחנה ,  כצעד נוסף בהפיכת התחנה לפופולארית ביותר בישראל ,  ומאחלים הצלחה רבה בדרך המשותפת ". 
עמרי רונן מסר : " אני מסיים תקופה של 13 שנים בבית החם של גלגלצ וגאה להיות חלק מהמהפכה שעובר הרדיו בימים אלה ,  בדרכו להפוך להיות הטוב ביותר בישראל ". 

עומרי רונן מצטרף לרדיו תל אביב
רונן ישמש עורך מוזיקלי ראשי ברדיו החל מחודש אפריל וכן יגיש רצועה יומית : " אני גאה להיות חלק מהמהפכה שעובר הרדיו בימים אלה "
 
