לבלוע את החיים
מכונית הדור החדש של רנו קנגו היא יותר מהכל - גדולה יותר ,  מודרנית יותר ,  יקרה יותר .  זה מתאים במיוחד למשפחה שלכם
אני יושב עכשיו בקנגו החדשה .  מעלי עננים תלת ממדיים ,  כהים וכבדים .  השמש מתחילה לשקוע .  חלק מקרני השמש חודרות ברווחים שבין העננים .  גשם יורד .  אולי הגשם המשמעותי האחרון של החורף הזה .  מאחורי שלושה ילדים - שניים ישובים בבוסטרים ,  אחד לא .  מאחורי הילדים - כלב .  הוא יושב על רצפת תא המטען .  לידו צידנית וכמה ארגזים ושקיות .  הקנגו החדשה בולעת הכל .  לדעתי היא היתה יכולה לבלוע עוד שני כלבים ,  מבוגר ,  אוהל וארבעה שקי שינה .  אולי גם אופני ילדים .  היעד שלי הוא ירושלים .  בינתיים אני בחלק המישורי של כביש 443 .  בקרוב יתחילו העליות התלולות .  כולם רעבים יותר הדור הראשון של רנו קנגו הוצג ב-1997 וחולל מהפכה - מכונית דו-שימושית ,  גם מסחרית וגם משפחתית .  אפשר להוביל בה סחורה וכלים ,  ואפשר ואף רצוי להסיע בה את המשפחה .  ההצלחה היתה גדולה וחיקויים צצו במהירות :  סיטרואן ברלינגו ,  פיז'ו פרטנר ובהמשך גם פיאט דובלו ,  פורד קונקט ועוד .  אבל כמה שנים אפשר לגרור את אותה מכונית ?  אחרי עשר שנים - שהן 220 שנות אדם - הוציאה רנו לשוק את הדור השני של רנו קנגו .  דור היותר :  גדולה יותר ,  מודרנית יותר ,  נוחה יותר ויקרה יותר .  ככה זה באחרונה :  אנשים רעבים ליותר .  אלא שרנו ,  לפחות בישראל ,  משווקת במקביל את שני הדורות :  קנגו דור ראשון נמכר כאן ב-119 אלף שקל ,  וקנגו דור שני ב-125-140 אלף שקל .  אז למי מתאים הדור השני של רנו קנגו ?  אפילו לא מטוס פייפר העליות התלולות מתחילות ,  ולרשותי עומד מנוע בנזין 1.6 ליטרים עם הספק של 105 כ"ס .  תיבת ההילוכים אוטומטית .  אני מקווה לטוב ,  אבל עוד לפני תחנת הדלק בית חורון המנוע מאבד אוויר ,  וכל מיני קאיה ריו בליסינג עוקפות אותי בזלזול - ככה לפחות אני מרגיש .  אז נכון שההספק המרבי תפח ב-10 כ"ס לעומת הדור הקודם ,  אבל המומנט לא השתנה בכלל - 15.1 קג"מ ב-3,750 סל"ד ,  וחוץ מזה משקל המכונית קפץ בטירוף :  מ-1,120 ק"ג ל-1,430 ק"ג ,  שזה כמו להוביל עוד שלושה אנשים וארבעה כלבים .  סיכום ביניים :  רנו קנגו החדשה ,  בגרסת הבנזין ,  היא לא מטוס .  אפילו לא מטוס פייפר .  מצד שני ,  אני לא ממהר והילדים רגועים .  מצד שלישי ,  תנו לי את גרסת הדיזל עם תיבת הילוכים ידנית ומומנט של 20 קג"מ  ( אף שבינינו ,  גם היא לא f15 )  .  אקוואריום בקנגו רנו קנגו הראשונה הציעה נוחות נסיעה מצוינת שנגזרה ממערכת מתלים צרפתית מסורתית מוצלחת .  החדשה שומרת על המסורת בתוספת שיפור חשוב - הפלסטיקה הפנימית קפצה כיתה .  לא תמצאו שם משטחי עור ועץ ,  אבל גם לא יותר מדי מתכת חשופה וברגים .  התחושה היא יותר מיני-ואנית ופחות מסחרית .  גם החלל הוא מיני-ואני .  וזה לא במקרה - רנו קנגו החדשה מבוססת על פלטפורמה  ( רצפה ומכלולים עיקריים )  של רנו סניק .  מאחור אפשר בקלות להושיב שלושה ילדים בכיסאות תינוק .  חלל תא המטען ,  ללא קיפול מושבים ,  הוא מכובד מאוד :  660 ליטר  ( עד גובה המושבים .  עד גובה התקרה - הרבה יותר )  .  ואם מקפלים את המושב האחורי מקבלים נפח של כמעט שלושה מ"ק .  תחשבו איזה אקווריום יפה אפשר לבנות בתוך הקנגו .  מעל ראשי הנוסעים משתרע חלל כמעט קתדרלי .  חלקו מנוצל למדפים ולתאי אחסון שתלויים מהתקרה .  בנסיבות אחרות אפשר היה לתלות שם חבל ולבצע פעלולי קרקס .  ליהנות מהחורף העליות נגמרות בסוף .  הכלב יושב בשקט והילדים מנומנמים .  קנגו החדשה היא מכונית שימושית ומוצלחת .  באירופה היא משווקת כמכונית משפחתית .  הקהל הישראלי ,  לפחות לגבי הדור הקודם של קנגו ,  לא הסתגל לרעיון .  רנו קנגו ,  סיטרואן ברלינגו ודומותיהן לא נמכרות כאן על תקן של מכונית משפחתית .  האם כעת ,  בדור השני של המכונית ,  יש סיכוי שקנגו תצליח גם בתור משפחתית ?  תחליף שימושי ומקורי למאזדה3 ושות' ?  אני אומר - כן !  יאללה !  ואם כבר אז כבר - למה שלא תהיה לנו קנגו פאר ,  עם מנוע ראוי ותקרת זכוכית ,  שנוכל ליהנות באמת ממחזה העננים ביום האחרון של החורף .
 
לבלוע את החיים
מכונית הדור החדש של רנו קנגו היא יותר מהכל - גדולה יותר ,  מודרנית יותר ,  יקרה יותר .  זה מתאים במיוחד למשפחה שלכם

