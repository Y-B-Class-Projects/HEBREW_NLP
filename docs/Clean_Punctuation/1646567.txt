רביבו מסדר את אחותו ?  
בעלי המניות במנופים יצטרכו לאשר לאחותו של חיים רביבו שכר של 127 אלף שקל בשנה .  אוולין אוחנה מועסקת כמזכירה בחברה ;  רביבו מחזיק כ-8% ממניות מנופים ומהווה חלק מגרעין השליטה בחברה
באסיפת בעלי המניות של חברת מנופים שתתקיים ביום 24 במארס יצטרכו בעלי מניות לאשר בין שאר את תנאי העסקתה של אוולין אוחנה ,  אחותו של הכדורגלן לשעבר חיים רביבו ,  המועסקת כמזכירה בחברה .  מדובר בעסקת בעלי מניות ,  בשל העובדה כי רביבו מחזיק כיום 8% ממניות מנופים ומהווה חלק מגרעין השליטה בחברה .  בכדי שהעסקה תאושר ישנו צורך באישור של 75% מכלל מחזיקי המניות שישתתפו בהצבעה .
 אוחנה משתכרת כיום כ- 8,670 שקל לחודש ,  כך שעלות העסקתה החודשית נאמדת ב- 10,600 שקל ,  כלומר 127,200 שקל בשנה .  זאת תמורת 130 שעות עבודה בחודש .
 בכך לא נגמרים הקשרים המשפחתיים בתוך מנופים פיננסיים .  שחר יגל ,  מנכ"ל מרכז מסחרי סטאר סנטר ,  שמוזג אל תוך מנופים ,  נשוי לריקי נניקשוילי ,  בתו של אברהם נניקשווילי ,  מבעלי השליטה בחברה .
 מנופים פיננסיים פועלת בתחום נדל"ן מניב ובניה למגורים בישראל,ארה"ב וקזחסטאן ,  ונסחרת לפי שווי שוק של כ- 990 מיליון שקל .  כפי שפורסם ב- themarker מנופים צפויה לבצע בקרוב הנפקה פרטית של מניות בכדי להגדיל את אחזקות הציבור לקראת כניסה למדד ת"א בעדכון המדדים הקרוב .  כמו כן צפויה החברה להצטרף אל בן זקן ונניקשוויליו לתחום חיפושי הנפט באתר מד אשדוד .
 
רביבו מסדר את אחותו ?  
בעלי המניות במנופים יצטרכו לאשר לאחותו של חיים רביבו שכר של 127 אלף שקל בשנה .  אוולין אוחנה מועסקת כמזכירה בחברה ;  רביבו מחזיק כ-8% ממניות מנופים ומהווה חלק מגרעין השליטה בחברה

