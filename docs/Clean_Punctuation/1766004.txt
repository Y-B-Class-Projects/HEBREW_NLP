ראש בראש :  מכתב הרבנים ואיסור מכירת דירות ללא יהודים
ראש הממשלה גינה ,  הרב אלישיב התנער ,  אך הסערה אודות מכירת דירות לגויים לא שוככת .  הרב אליקים לבנון ,  מחותמי המכתב ,  מסביר את ההגיון שהנחה אותו .  הרב דוד סתיו ,  המתנגד לגילוי הדעת ,  מתנער משפה של נידויים וחרמים
סקר שנערך לאחרונה על ידי המכון הישראלי לדמוקרטיה מצביע על כך שרוב הציבור היהודי במדינת ישראל אינו רוצה להתגורר בחברת ערבים .  במקביל ,  כך עלה בסקר ,  רוב מוחלט של הציבור הערבי אינו רוצה לגור בחברת חרדים .  מי אם כן  " המציא "  את בעיית מכירת הדירות לערבים ?  הרי איש אינו מעונין בשכנות כזאת .
 התשובה מגיעה משני כיוונים :
 ראשית ,  רכישה תמימה של דירה בירושלים ,  בתל אביב או בצפת ,  על ידי ערבים ,  אינה כה תמימה כפי שהיא נראית לעין .  הערבי רוכש הדירה שייך ,  ככל הנראה ,  לאותו רוב שאינו מעונין להתגורר בשכנות ליהודים .  הוא רוכש את הדירה למטרה ברורה :  הוא שואף להפוך את האזור לאזור מגורים ערבי .  הערבים משתמשים בכספים שהם מקבלים כדי לשקם תשתיות ומפנים את הון העתק לרכישת מספר דירות ,  במחיר מופקע לחלוטין .  אחרי רכישת שלוש דירות באזור ,  המחירים יורדים פלאים .  כי גם השכנים היהודים שייכים לרוב שאינו חפץ לגור ליד ערבים .  כך נופלת שכונה שלמה ברשת הערבית ,  והם  " מטהרים "  אותה מרגל יהודית .  הוסף לכך קצת אלימות ,  הרבה רעש ביום ובלילה ,  איומים מפה ומשם ,  והתבשיל מוכן .
 מצד שני ,  ישנם אנשים שאינם נותנים לסקרים ולמציאות לבלבל את דעתם :  הם קובעים שהמדינה היא דמוקרטית ,  וכל השמעת דעה שלטעמם פוגעת בדמוקרטיה ,  היא בבחינת ייהרג ובל יעבור .  הם מוכנים  " לשכב על הגדר "  כדי שהערבים ינצלו היטב את הדמוקרטיה לצורכי השתלטות על אזורים נרחבים במדינה .  מי שנוסע היום בכבישי הגליל יכול לראות עין בעין כיצד הוא הופך אט אט להיות נשלט על ידי ערבים .
 יפי נפש תמיד יצעקו .
 אבל את הרוח אי אפשר להחליף .  עם ישראל אינו טיפש .  כל מי שעיניים לו ,  יכול וצריך להביט על הנעשה באירופה .  מרכזי מסחר ענקיים נמצאים כבר בשליטה ערבית .  האלימות - שהיא פרי החינוך הערבי- איסלמי - גואה ,  ומדינות נאורות ביבשת נאנקות תחת  " הכיבוש הערבי הזוחל ".  מי שרוצה פשע ,  אלימות ,  פחד מיציאה לרחוב בשעות הערב ותופעות דומות ,  מוזמן להמשיך להרים את דגל השוויון .
 תורת ישראל מיישרת לפנינו את הדרך .  היא הקובעת בוודאות :  אתה בחרתנו מכל העמים !  הדרכה זו חוברת למציאות העלולה להתפתח ,  ושני הגורמים הללו משלבים ידיים :  עלינו לעצור בכל מחיר השתלטות ערבית על נכסי הלאום שלנו ,  מחד ,  ועלינו להאזין לאמירה הברורה של תורת ישראל ,  מאידך .  יחד ,  שמאל וימין ,  חילוניים ודתיים ,  עלינו לשלב ידיים במאבק על דמותה היהודית של מדינת ישראל ,  ולקרוא את הקריאה הברורה :  וכי תמכרו ממכר :  לעמיתך !  או קנה :  מיד עמיתך ! 
הרב אליקים לבנון הוא ראש ישיבת אלון מורה ,  ומחותמי מכתב הרבנים האוסר על מכירת דירות לערבים וגויים
לפני למעלה משישים שנה זכינו ,  בחסדי הקב"ה ,  להקים מדינה אחרי אלפיים שנות גלות .  לא קלה היתה הדרך :  החלוצים נאלצו להיאבק על ייבוש הביצות ולהתמודד עם קשיים כלכליים ואחרים .  גם רכישת אדמות מתושבים שהתגוררו במקום היוותה חלק מהותי מהמאבק הקיומי להצלחתם .  מלחמות קשות נתגלעו על כל דונם ודונם .  מסירות נפש אדירה נדרשה במאבק נגד הבריטים והערבים שחיו בארץ .
 מאז ועד היום ,  השאיפה שאיחדה את כל הנאבקים למען הקמת המדינה וגאולת העם הייתה ועודנה מדינה לעם היהודי השוכן בציון .  ידענו שהארץ אינה ריקה מתושבים ולא נוכל להקים מדינה ליהודים בלבד .  למרות הכל העדפנו מדינה בעייתית לעם מוכה סבל על פני גלות על כל מכאוביה או מנעמיה .  הבנו כי אין סיכוי להקים מדינה יהודית שתתקבל בין האומות אלא על ידי מתן זכויות שוות לכל התושבים החיים בארץ ונאמנים לחוקיה .  הדילמה ההלכתית נוסחה בכל עוצמתה בדבריו של הרב הרצוג זצ"ל .  בשאלה מה עדיף ,  קבלת מדינה יהודית עם זכויות למיעוטים או דחיית ההצעה כדי לא לעבור על איסור  " לא תחונם "   ( במידה והוא קיים )  כותב הרב : " דומני שלא יימצא רב בעל מוח ובעל שכל ישר שיסבור שעלינו להשיב כך ,  כלומר שזוהי חובתנו מדין תורתנו הקדושה "   ( לא להקים מדינה כדי לא להיכשל באיסור לא תחונם )  ואז הוא ממשיך ואומר ונניח כי רכישת אדמות על ידי גויים היא עבירה , " גם אז הייתי אומר שהעבירה נדחית מפני פיקוח נפש של כלל ישראל ". 
אין זה סוד כי מתנהל מאבק לאומי על השליטה בארץ הזו .  רבים מהערבים משתלטים בחסות החוק ולעיתים רבות גם בניגוד לחוק על אדמות מדינה וכד' .  המאבק בתופעה זו חייב להיעשות בכלים של מדינה ולא באמצעות פסקים שמרחיקים את הצבור מתמיכה בעניין .  ייהוד הגליל והנגב הינו יעד לאומי המוסכם על רוב בני הארץ הזאת .  כדי להגשים יעד זה צריך לדבר בשפה של מדינה ולא של קליוז ,  חרמות או נידויים .  
מי שטובת אחיזתנו בארץ עומדת לנגד עיניו ישאל את עצמו האם מכתב הגורם לגינויים חריפים מראש הממשלה ,  נשיא המדינה ,  שרי חינוך ודתות ואפילו מבנימין בגין  ( שאינו חשוד בשנאת ארץ ישראל )  תורם לאחיזתנו בגליל או שמא גורע ממנה .  האם תורת ישראל יצאה מחוזקת השבוע או שמא ניזוקה .  האם שונאי ישראל בארץ ובעולם קיבלו השבוע תחמושת המסייעת להם או שמא יהודים הסתובבו השבוע בעולם בראש מורם .
 אם חפצי חיים אנו בארץ הקטנה שלנו ,  חייבים אנחנו לשנס מותניים ביחד ובאופן שיוכל לחבר אלינו את מרבית כוחותיה הבריאים של האומה .  חייבים אנו הרבנים כולם עם ראשי האומה להתגייס לטובת הישובים בהם יש חשש של השתלטות עויינת ולחזקם בישיבות ובתי מדרש ,  במשפחות ובודדים ובעיקר בחיזוק ועידוד המשפחות הגרות שם למען תחזקנה ידיהם במאבקנו המשותף על עתיד הארץ הזאת .  למאבק כזה אי אפשר לגשת בכלי מדון ומריבה .  למאבק הזה צריך לגייס את כל הכוחות כולם .
 הרב דוד סתיו הוא רב היישוב שוהם ,  ויושב ראש ארגון רבני צהר

ראש בראש :  מכתב הרבנים ואיסור מכירת דירות ללא יהודים
ראש הממשלה גינה ,  הרב אלישיב התנער ,  אך הסערה אודות מכירת דירות לגויים לא שוככת .  הרב אליקים לבנון ,  מחותמי המכתב ,  מסביר את ההגיון שהנחה אותו .  הרב דוד סתיו ,  המתנגד לגילוי הדעת ,  מתנער משפה של נידויים וחרמים

