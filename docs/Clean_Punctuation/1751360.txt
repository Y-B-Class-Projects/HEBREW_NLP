שטייניץ :  הכנת תקציב הביטחון לקתה בחסר
משרד האוצר הגיש לראשונה את תקציב הביטחון ליו"ר הכנסת ,  אך לא רק ברכות נשמעו מצד הנוכחים .  שר האוצר : " ההכנה המשותפת של התקציב עם מערכת הביטחון לקתה בחסר "
 שר האוצר יובל שטייניץ הגיש היום  ( רביעי )  את תקציב הביטחון ליו"ר הכנסת ראובן ריבלין וליו"ר ועדת החוץ והביטחון ח"כ צחי הנגבי .  זוהי הפעם הראשונה שמשרד האוצר הוא זה שמגיש את תקציב הביטחון ולא מערכת הביטחון ושטייניץ אף בירך על המהלך ואמר : " טוב שיש פיקוח .  ישראל היא מדינה שיש לה צבא ולא צבא שיש לו מדינה .  הצבא הוא לא מדינה בתוך מדינה ".  אולם הוסיף וטען כי  " עדיין ,  ההכנה המשותפת של התקציב עם מערכת הביטחון לקתה בחסר ".  
לדברי שטייניץ , " אומר בעדינות שיש מקום לשיפור ,  אבל זו פעם ראשונה שהאוצר מגיש את תקציב הביטחון לכנסת .  הסיבה היחידה שהתקציב מוגש בחוברת נפרדת ,  היא העובדה שמדובר בחומר סודי ביותר .  מה שקרה בשנים האחרונות שמערכת הביטחון הגישה את התקציב היה מנוגד לחוק ".  שר האוצר סיפר שתחילה מערכת הביטחון דרשה להמשיך בנוהג הישן ,  אולם , " הזהרתי שיוגשו שני תקציבים :  של מערכת הביטחון ושל משרד האוצר .  לשמחתי ,  החוק והשכל הישר ניצחו .  בשנים הקרובות נשאף להגביר את הפיקוח על מערכת הביטחון ". 
יו"ר הכנסת ,  ריבלין ,  אמר בעת קבלת התקציב כי , " הסדר הפרלמנטרי מחייב תיקון של עיוות שנמשך שנים רבות ,  בהן התקציב היה מוגש על ידי מערכת הביטחון ורב הנסתר על הנגלה ". 
יו"ר ועדת חוץ וביטחון ,  ח"כ צחי הנגבי  ( קדימה )  גיבה את התעקשות שטייניץ שהאוצר יגיש את תקציב הביטחון . " השינוי הזה מבורך ",  הוא אמר . " זה נראה פרוצדוראלי ,  אך יש בו כדי לחזק את הרצון שהציבור ידע לקיים פיקוח ובקרה על התקציב הגדול ביותר בישראל .  דבר אחד לא השתנה :  החוברת אינה מגיעה לידיעת הכנסת .  110 מתוך 120 חברי כנסת אינם חשופים לתוכנה .  זאת אחריות ומעמסה על כתפיהם של עשרת חברי הכנסת שמפקחים על תקציב הביטחון ".  כזכור ,  תקציב הביטחון לשנת 2011 יעמוד על 54 מיליארד ו-250 מיליון שקלים ,  והתקציב לשנת 2012 יעמוד על 55 מיליארד שקלים .
 
שטייניץ :  הכנת תקציב הביטחון לקתה בחסר
משרד האוצר הגיש לראשונה את תקציב הביטחון ליו"ר הכנסת ,  אך לא רק ברכות נשמעו מצד הנוכחים .  שר האוצר : " ההכנה המשותפת של התקציב עם מערכת הביטחון לקתה בחסר "
 
