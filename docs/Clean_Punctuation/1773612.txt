ישראל 2010 ממשיכה להציג עוצמה :  הכלכלה צמחה ב-4.5%
על פי אומדנים ראשונים של הלמ"ס ,  כלכלת ישראל צמחה בשנה האחרונה ב-4.5% ,  מעל התחזיות של בנק ישראל והאוצר .  כמו כן ,  עולה כי רמת החיים בישראל עלתה ב-2.7%
הפתעה חיובית למשק הישראלי :  הצמיחה השנה הסתכמה ב-4.5% והתוצר לנפש  ( רמת החיים )  עלה ב-2.7% ,  כך עולה מאומדנים מוקדמים לחשבונות הלאומיים ל-2010 שפירסמה היום הלשכה המרכזית לסטטיסטיקה .  
עד כה ,  העריכו בבנק ישראל כי המשק יצמח השנה ב-4% ואילו האוצר העריך כי המשק יצמח ב-3.8% .  בשנה שעברה צמח המשק ב-0.8% בלבד ואילו ב-2008 צמח ב4.2% .  
נתונים על הצמיחה לפי רבעונים מראים שההתאוששות בצמיחה לאחר המשבר העולמי החלה כבר ברבעון השני של 2009 ומאז קצב הגידול מדי רבעון הוא כ-4% עד 5% בחישוב שנתי .  ברבעון השלישי של 2010 גדל התוצר ב-4.4% בחישוב שנתי .  אין עדין נתונים לגבי הרבעון הרביעי .  
האוכלוסייה בארץ גדלה השנה ב-1.8% ,  כך שהתוצר לנפש עלה ב-2.7% לאחר ירידה של 1.1% ב-2009 .  התוצר לנפש ב-2010 הסתכם ב-106.4 אלף שקל או 28.5 אלף דולר .  לשם השוואה ,  לפני נתוני ה-OECD עלה התוצר בארצות הארגון ב-2.3% בלבד .  
לפי נתוני הלמ"ס ,  ב-2010 עלתה ההוצאה לצריכה הפרטית בארץ ב-4.7% ;  ההוצאה לצריכה ציבורית עלתה ב-3.7% ;  וההשקעות בנכסים קבועים רשמה גידול בצורה ניכרת - 9.9% .  יצוא הסחורות והשירותים עלה השנה בצורה חדה - 12.6% ,  לאחר ירידה של 12.5% ב-2009 .
 ראש הממשלה בנימין נתניהו הגיב לנתונים החיוביים ואמר כי  " הצמיחה היא תוצאה ישירה של המדיניות הכלכלית המוצלחת של הממשלה ".  לדבריו , " כשקיבלתי את הנהגת המדינה לפני כשנה וחצי ,  מצאתי משק שנתון במשבר כלכלי עמוק .  הנהגנו מדיניות ברורה ,  והיום ישראל מובילות את כלכלות המערב בצמיחה .  הצמיחה הגבוהה מאפשרת לנו להמשיך להשקיע בחינוך ,  ברשת כבישים ורכבות ,  בבניית גדר הגבול בדרום ,  בהגדלת קצבאות הזקנה ,  ובדברים נוספים ". 

ישראל 2010 ממשיכה להציג עוצמה :  הכלכלה צמחה ב-4.5%
על פי אומדנים ראשונים של הלמ"ס ,  כלכלת ישראל צמחה בשנה האחרונה ב-4.5% ,  מעל התחזיות של בנק ישראל והאוצר .  כמו כן ,  עולה כי רמת החיים בישראל עלתה ב-2.7%

