פלסטיני שניסה לדקור חיילת במחסום ,  נורה ונהרג
פלסטיני שעבר במחסום בקעות בבקעת הירדן ,  ניסה לדקור חיילת .  מספר חיילים פתחו לעבר הפלסטיני באש וכתוצאה מכך הוא נהרג .  עדי ראייה :  הוא לא היה חמוש והרים את ידיו לכניעה
סוכל ניסיון לפיגוע דקירה של חיילת בבקעת הירדן :  כוח צה"ל המוצב במחסום בקעות ביצע הבוקר  ( ראשון )  ירי לעבר פלסטיני שניסה לדקור את אחת החיילות במחסום .  כתוצאה מהירי הפלסטיני נהרג .  לא היו נפגעים מקרב חיילי צה"ל .  סוכנות הידיעות הפלסטינית  " מען "  דיווחה כי ההרוג הוא אחמד דרארמה ,  בן 21 מהעיירה טובאס .  
עדי ראייה פלסטינים מסרו ל"מען "  כי הצעיר שנורה כלל לא היה חמוש : " ראינו צעיר פלסטיני הלבוש במעיל חום שמרים את ידיו לאות כניעה .  חיילת וחייל ירו עליו ממרחק של שלושה מטרים ".  עדי ראייה נוספים מסרו : " דרארמה החזיק שקית משקאות מוגזים .  הוא לא היה חמוש .  כשניסה לעבור את המחסום ,  חיילת התחילה לצרוח עליו .  החיילים הגיבו בירי של אש חיה והוא נהרג במקום ". 
גורמים צבאיים מסרו כי הפלסטיני הגיע למחסום ועורר את חשדם של החיילים ,  לאחר שחצה במסלול שאינו מיועד למעבר .  החיילים הבחינו הפלסטיני אוחז בידו בבקבוק זכוכית שבור וסברו שהוא מתכוון לדקור או לפגוע באחד החיילים .  אז פתחו החיילים לעברו בנוהל מעצר חשוד וירו לעברו .  מדובר צה"ל נמסר כי האירוע נמצא בחקירה .  
במקרה אחר שאירע אמש טענו שתי חיילות כי פלסטיני ניסה לדקור אותן סמוך למפקדת חטיבת עציון שבגוש עציון .  כוח של מג"ב החל בסריקות באיזור ואיתר פלסטיני כשברשותו סכין באורך 11 סנטימטרים .  בחקירתו הראשונית הודה ,  כי הגיע למקום על מנת לבצע פיגוע דקירה .  האיש נעצר והועבר להמשך חקירת כוחות הביטחון .
 ביום שישי בבוקר דיווח רועה צאן יהודי כי פלסטיני פתח לעברו באש ,  סמוך ליישוב מעלה שומרון .  בעקבות הדיווח הגיעו למקום כוחות גדולים של צה"ל .  לטענת האיש ,  בזמן שהיה במקום עם צאנו בשטח המרעה שבין אל-מתן למעלה שומרון ,  זיהה פלסטיני חמוש שמתקרב אליו ,  וזה ירה לעברו שלוש פעמים ונמלט .  בעקבות הדיווח פתחו כוחות צה"ל בסריקות נרחבות באיזור .
 
פלסטיני שניסה לדקור חיילת במחסום ,  נורה ונהרג
פלסטיני שעבר במחסום בקעות בבקעת הירדן ,  ניסה לדקור חיילת .  מספר חיילים פתחו לעבר הפלסטיני באש וכתוצאה מכך הוא נהרג .  עדי ראייה :  הוא לא היה חמוש והרים את ידיו לכניעה

