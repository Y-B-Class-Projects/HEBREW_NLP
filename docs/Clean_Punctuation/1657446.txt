בוסטון ניצחה את סקרמנטו ,  כספי סיים ללא נקודות
סקרמנטו רשמה הפסד שלישי רצוף וסייעה לבוסטון לשפר את מאזנה לאחר שנוצחה בגארדן 94:86 .  כספי סיים ללא נקודות 
המטרה שפול פירס שם לעצמו בשבועות האחרונים היא להחזיר לבוסטון סלטיקס את כושר ההרתעה .  אחרי 12 הפסדים ביתיים במהלך העונה ,  הירוקים ידעו שבפלייאוף למשחקי הבית יש חשיבות גדולה ,  וכי עליהם להתחיל לנצח בגארדן ולבנות אותו כמבצר .  הלילה  ( בין שישי לשבת )  הם עשו עוד צעד בכיוון ,  כשניצחו את סקרמנטו קינגס 94:86 .  בוסטון שיפרה את מאזנה ל-25:47 ואילו הקינגס ,  עם הפסד שלישי רצוף והפסד שני במסע משחקי החוץ שלהם ,  הידרדרו למאזן 49:24 .  עמרי כספי נכנס כמחליף ושיחק הלילה רק 9:25 דקות ,  במהלכן לא קלע אף נקודה  ( 0 מ-4 מהשדה )  והוריד 3 כדורים חוזרים .  
הקינגס ,  ללא טייריק אוואנס ,  נקלעו לפיגור גדול כבר ברבע הראשון שהסתיים ב-17:32 לזכות המארחים .  רייג'ון רונדו ,  שרשם טריפל-דאבל בניצחונם של הסלטיקס על דנבר ביום חמישי ,  המשיך בכושרו הטוב והזין את חבריו ב-18 אסיסטים במהלך המשחק ,  להם הוסיף גם 6 נקודות ו-4 ריבאונדים .  בוסטון הובילה במחצית 37:57 ,  הורידה הילוך במחצית השנייה ואפשרה לקינגס לצמק את ההפרש עד להפסד 94:86 בסיום .
 פול פירס הוליך את בוסטון עם 22 נקודות ו-8 ריבאונדים ,  קווין גארנט היה טוב מאוד עם 18 נקודות ו-13 ריבאונדים וריי אלן קלע 20 ב-8 מ-18 מהשדה .  למרות שהסלטיקס פיגרו 51:45 בריבאונד וקלעו 3 מ-17 עלובים מחוץ לקשת  ( 17.6 אחוז )  ,  הם הצליחו להתגבר על כך בעיקר משום שהקינגס היו גרועים יותר ,  כשקלעו רק 1 מ-12 מחוץ לקשת ואיבדו 17 כדורים לעומת 8 של המארחים .  קארל לאנדרי הצטיין בשורות הקינגס עם 30 נקודות ו-8 ריבאונדים ,  בנו אודריך היה מצוין עם 16 נקודות ו-12 אסיסטים ,  שון מיי הוסיף 9 מהספסל ודונטה גרין תרם 8 ו-9 כדורים חוזרים .  

בוסטון ניצחה את סקרמנטו ,  כספי סיים ללא נקודות
סקרמנטו רשמה הפסד שלישי רצוף וסייעה לבוסטון לשפר את מאזנה לאחר שנוצחה בגארדן 94:86 .  כספי סיים ללא נקודות 

