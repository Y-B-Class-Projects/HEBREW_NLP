שנה חדשה - מטבע חדש :  מחר תהפוך אסטוניה למדינה ה-17 בגוש היורו
התמ"ג של אסטוניה נאמד בכ-14 מיליארד יורו והיא תהיה המדינה הקטנה בגוש היורו למעט מלטה
אסטוניה תהפוך מחר להיות המדינה הראשונה מהגוש הסובייטי לשעבר להצטרף לגוש היורו .  אסטוניה - שנמצאת בין מערב רוסיה ,  לטביה והים הבלטי - תהפוך בחצות להיות החברה ה-17 בגוש היורו ,  ותאמץ את המטבע האירופי.התמ"ג של אסטוניה נאמד בכ-14 מיליארד יורו  ( 19 מיליארד דולר )  ,  והיא תהיה המדינה הקטנה בגוש היורו למעט מלטה .  בימים בהם אירופה נאבקת עם משבר פיננסי ,  אסטוניה צפויה להיות המצטרפת החדשה והאחרונה לגוש היורו לשנים הקרובות .  ליטא ולטביה ,  הבאות בתור ,  צפויות להצטרף לאיחוד האירופי בשנת 2014 .  מדינות מזרח אירופיות גדולות יותר עדיין לא קיבלו תאריך הצטרפות משוער .  חובותיה של אסטוניה נאמדו בכ-8% מהתמ"ג בשנת 2010 ,  נתון אשר הופך את אסטוניה לאחת המדיניות היציבות פיסקאלית בגוש היורו .  נגיד הבנק המרכזי של אסטוניה ,  אנדרס ליפסטוק בן ה-53 ,  יצטרף לבנק המרכזי של אירופה ,  ויהיה חלק מהחלטת הריבית ב-13 בינואר בפרנקפורט.כ-85 מיליון מטבעות יורו שעליהן מוטבעת מפת אסטוניה ו-12 מיליון שטרות ייכנסו למחזור המסחר החל ממחר ,  לפי הבנק המרכזי של אסטוניה .  במהלך השבועיים הקרובים יצא ממחזור המסחר המטבע המקומי ,  הקרון .  יורו אחד שווה 15.6466 קרון .
 
שנה חדשה - מטבע חדש :  מחר תהפוך אסטוניה למדינה ה-17 בגוש היורו
התמ"ג של אסטוניה נאמד בכ-14 מיליארד יורו והיא תהיה המדינה הקטנה בגוש היורו למעט מלטה

