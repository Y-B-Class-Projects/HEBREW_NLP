קובי בריאנט ואלן אייברסון מחוץ לאולסטאר
כוכבה של הלייקרס לא הצליח להחלים מהפציעה בקרסול ,  בעוד שלאייברסון צרות בבית .  ג'ייסון קיד ודייויד לי יחליפו אותם
אין ספק שדייויד שטרן מאוד לא אהב להוציא את ההודעה הזאת ,  אבל לפנות בוקר  ( שישי )  זה הפך לרשמי - קובי בריאנט ואלן אייברסון יחמיצו את משחק האולסטאר בדאלאס .  מי שיחליפו אותם יהיו ג'ייסון קיד  ( במערב )  ודייויד לי  ( במזרח )  .  
כזכור ,  בריאנט החמיץ את שלושת המשחקים האחרונים של לוס אנג'לס לייקרס בגלל פציעה בקרסול רגל שמאל .  אייברסון לעומתו ,  יינצל את ימי הפגרה ממשחק האולסטאר כדי לשהות לצד בתו החולה .  
ג'ייסון קיד ,  בעונתו ה-16 ב-NBA ,  יציין את משחק האולסטאר העשירי בקריירה שלו .  קיד בן ה-36 השיג השנה ממוצעים של 9.3 נקודות ,  9.3 אסיסטים ו-5.1 ריבאונדים במדי דאלאס מאבריקס .  דייויד לי מניו יורק ניקס יערוך הופעת בכורה במשחק אולסטאר .  ב-51 משחקים בהם שיחק השנה הוא השיג לא פחות מ-30 דאבל-דאבלים ,  וממוצעים של 20 נקודות ו-11.4 ריבאונדים .
 
קובי בריאנט ואלן אייברסון מחוץ לאולסטאר
כוכבה של הלייקרס לא הצליח להחלים מהפציעה בקרסול ,  בעוד שלאייברסון צרות בבית .  ג'ייסון קיד ודייויד לי יחליפו אותם

