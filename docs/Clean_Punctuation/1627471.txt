גם AT & T החליטה לנטוש את טייגר וודס
פרשת הבגידות אילצה גם את ענקית הטלקום להתיר את חוזהו של הגולפאי ,  ולהצטרף לחברות ג'ילט ,  EA ,  גייטורייד ואקסנצ'ר
לא ככה רצה טייגר וודס לסיים את שנת 2009 .  הערב  ( חמישי )  החליטה חברה אמריקאית גדולה נוספת לנטוש את כוכב הגולף הגדול בעולם ,  והפעם מדובר בענקית הטלקום AT & T ,  שהצטרפה בכך לשורה של חברות שכבר עשו כן ,  בהן ג'ילט ,  אקסנצ'ר ,  EA ,  גייטורייד ו-Tag Heuer .  חברת הטלקום חתמה עם וודס על חוזה רב שנתי בחודש פברואר הקודם ,  אלא שהערב ,  כאמור ,  החליטה AT & T לבטל אותו .
 וודס ,  הספורטאי הראשון בהיסטוריה שהרוויח יותר ממיליארד דולר מחסויות של גורמים עסקיים ,  הרוויח השנה 110 מיליון דולר מחסויות - יותר מכל ספורטאי אחר בעולם .  עם זאת ,  מאז שהסתבך בפרשת הבגידות התרחקו ממנו נותנות החסויות שלו ,  ורק ענקית מוצרי הספורט נייקי ,  הספונסר הגדול ביותר של וודס ,  עדיין עומדת לצדו .  הסתבכותו של וודס בשערוריית הבגידות עלתה לבעלי המניות של נותנות החסות שלו 12 מיליארד דולר ,  לפי מחקר שנערך באוניברסיטת קליפורניה שממצאיו פורסמו השבוע .
 
גם AT & T החליטה לנטוש את טייגר וודס
פרשת הבגידות אילצה גם את ענקית הטלקום להתיר את חוזהו של הגולפאי ,  ולהצטרף לחברות ג'ילט ,  EA ,  גייטורייד ואקסנצ'ר

