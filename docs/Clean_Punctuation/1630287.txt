יוון :  אריס הביכה את עצמה לפני ירושלים
רגע לפני המשחק ביורוקאפ ,  הפסידה אריס בבית לפאנליניוס 60:48 במפגן התקפי עלוב .  פנאתינייקוס וריאל ניצחו
הפועל ירושלים כבר ממתינה למשחק הגורלי שלה מול אריס סלוניקי בשבוע הבא ,  אבל אם לשפוט לפי ההופעה האחרונה של היוונים ,  הרי שבמלחה יכולים להיות אופטימיים .  אריס הביכה את עצמה עם הפסד ביתי כואב לפאנליניוס ,  60:48 ,  שלא מבשר טובות עבורם להמשך .  רבע ראשון עלוב של אריס הותיר אותה על 7 נקודות בלבד ,  לעומת 20 של האורחים .  אריס עוד הצליחה לצמק ל-9 בלבד ברבע השלישי ,  אבל אז לחצה פאנליניוס על הגז ,  והבטיחה לעצמה את הניצחון .  דווין סמית' הוליך את קלעי פאנליניוס עם 18 .  לאריס :  ניקוס חציברטאס 12 ,  ארון מיילס 10 .  
אלופת אירופה ,  פנאתינייקוס ,  שגברה מוקדם יותר השבוע על פורקום סופוט ביורוליג ,  המשיכה את המומנטום עם ניצחון ביתי קליל על פרישטרי 61:92 .  האורחים האומללים החזיקו מעמד הרבע הראשון ,  שהסתיים בשיוויון 20:20 ,  אבל אז פתחו באטיסט ופקוביץ' את המבערים ,  עצרו את האורחים על 12 נקודות בלבד בדרך ליתרון 17 במחצית .  ההתקפה הנוראית של פרישטרי נמשכה גם ברבע השלישי ,  ופנאתינייקוס המשיכה להשתעשע ולהגדיל את היתרון .  פקוביץ' הוליך את קלעי פנאתינייקוס עם 20 נקודות  ( 100 אחוזים מהשדה )  ,  בעוד מייק באטיסט סיים עם 18 .  לפרישטרי :  ספנסר נלסון 14 ,  ג'יימי ארנולד 6 .
 לאחר שגברה אל אולדנבורג ביורוליג ,  ניצחה ריאל מדריד גם בליגה ,  כשהיא גוברת בחוץ על מנרסה 76:90 .  שחקניו של אטורה מסינה שלטו במחצית הראשונה וירדו ביתרון 6 ,  אבל האורחים החלו לעשות סימני חזרה ברבע השלישי ,  וכבר הורידו ל-3 בלבד .  אלא שאז הגיעה ריצת 15:25 ברבע האחרון ,  שהבטיחה סופית את הניצחון לבלאנקוס .  דאריוס לאברינוביץ' הוליך את קלעי ריאל עם 18 ו-12 ריבאונדים ,  בעוד רימאס קאוקינאס הוסיף 16 .  למנרסה :  גלאדיר 16 .
 
יוון :  אריס הביכה את עצמה לפני ירושלים
רגע לפני המשחק ביורוקאפ ,  הפסידה אריס בבית לפאנליניוס 60:48 במפגן התקפי עלוב .  פנאתינייקוס וריאל ניצחו

