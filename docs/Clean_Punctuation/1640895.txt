מדוע הקוגריות הן כאב ראש לקרנות הפנסיה ? 
לתופעת הקוגריות ,  בה נשים בנות 40-50 מנהלות יחסים משותפים עם צעירים בני 20-30 השלכות חברתיות וכלכליות מרחיקות לכת - בהן ,  גם על החיסכון ארוך הטווח של אותן נשים
תופעת הקוגריות ,  שהחלה בקנדה ונפוצה בעיקר בארה"ב ,  תופסת תאוצה גם בישראל .  לתופעה זו יש השפעות חברתיות וכלכליות מרחיקות לכת .  אחת ההשפעות המעניינות היא החיסכון ארוך הטווח של נשים אלו .
 הקוגריות הן נשים בנות 40-50 ,  המנהלות אורח חיים משותף עם צעירים בני 20-30 ואף מתחתנות עמם .  בסקר שנערך לפני מספר שנים על היקף התופעה בארה"ב נמצא ,  כי 30% מנשים בגילאי 40-60 יוצאות עם גברים צעירים מהן ואף מתחתנות איתם .  בישראל התופעה אמנם בראשיתה ,  אך בדומה למגמות רבות שמתפתחות בארה"ב ומגיעות לארץ ,  יש להניח שגם תופעה זו תתגבר בעתיד בישראל .
" תופעת הקוגריות תשפיע בעיקר במישור הכלכלי כגון תשלומי ביטוח לאומי לאלמנים צעירים שנשותיהם המבוגרות הלכו לעולמן בשל מחלה או זקנה .  יתירה מזו ,  ההשפעה של התופעה תהא גדולה ומשמעותית בעיקר על החישובים האריתמטיים בכל הקשור לפנסיה .  קרנות הפנסיה יצטרכו להיערך לשינויים תקנוניים וחישובים פנסיונים על-מנת לא ליצור גירעונות בקרנות ",  אומר יועץ הפנסיה ,  ירון טבצ'ניק .
" אישה בת 40 ברמת שכר של 10,000 שקל בעלת הפרשות פנסיוניות מלאות ,  תחסוך מגיל זה ועד גיל 67 כ- 850 אלף שקל .  הקצבה המשוערת עד לגיל 80 תהא כ-4,900 שקל .  בן זוגה בן ה-20 יתחיל לקבל קצבת אלמן עקב מות בת-זוגתו  ( בגיל 80 לערך )  בשיעור של כ-2,450 שקל כשיהיה בגיל 60 ועד גיל 77 בכפוף לתוחלת חיו ",  מדגים ירון טבצ'ניק .
" יוצא אפוא ,  כי קרן הפנסיה תימצא בגירעון אקטוארי של כ-414,200 שקל ,  בחישוב של כל זוג של מגזר זה .  ככל שהתופעה תתעצם לא יהא מנוס משינויים בקרנות הפנסיה וייתכנו אף שינויים משפטיים בפרשנות מיהו בן זוג לצורך קבלת קצבה ",  מוסיף ירון טבצ'ניק .
 
מדוע הקוגריות הן כאב ראש לקרנות הפנסיה ? 
לתופעת הקוגריות ,  בה נשים בנות 40-50 מנהלות יחסים משותפים עם צעירים בני 20-30 השלכות חברתיות וכלכליות מרחיקות לכת - בהן ,  גם על החיסכון ארוך הטווח של אותן נשים

