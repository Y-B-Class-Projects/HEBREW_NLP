עובדים עשר שעות ,  משתדלים לא לעבוד מהבית ומחפשים בונוסים
באיזו מידה מרוצים עובדי ההיי-טק ממקום העבודה ?  מהו שיעור הגברים והנשים שעובדים יותר מעשר שעות ?  ומי אופטימי יותר :  העובדים בסטארט-אפ או בחברות מבוססות ?  סקר חדש חושף תמונת מצב של הקריירה בענף ההיי-טק הישראלי
 >  >  למרות המשבר ,  מצב הרוח של עובדי ההיי-טק בימים אלה אינו רע .  44% מהעובדים נהנים לקום בבוקר ולהגיע לעבודה .  מנגד ,  23% מהעובדים במגזר סובלים משביזות יום א' ואינם מרוצים מעבודתם .  כל היתר אדישים .  נתונים אלו עולים מסקר של חברת מתודה ,  בניהולה של גלית סיני קרמונה ,  בשיתוף עם חברת ההשמה cps ,  שבוצע בקרב 264 עובדי היי-טק ו-63 מנכ"לים ומנהלי משאבי אנוש של חברות היי-טק בנובמבר האחרון .  למרות התדמית של עובדי ההיי-טק ,  של מי שנשואים לעבודתם ,  מצביע הסקר כי רק 17% מהם עובדים יותר מ-10 שעות ביום .  63% מהעובדים מסכמים את יומם אחרי 8-10 שעות עבודה .  21% מקרב הגברים עובדים יותר מעשר שעות בממוצע ביום ,  לעומת 7% מקרב הנשים .  עוד עולה מהסקר כי אין קשר מובהק בין מספר שעות העבודה לבין סוג החברה .  המשמעות היא שעובדים בחברות קטנות יזמיות אינם עובדים בהכרח יותר שעות מעובדי היי-טק בחברות גדולות ומבוססות ,  שחלקן הן שלוחות של חברות רב-לאומיות .  לא עובדים מהבית הסקר של מתודה מנפץ עוד הנחה מקובלת :  רק 39% מעובדי ההיי-טק ממשיכים לעבוד מהבית לאחר תום שעות העבודה .  היתר מעדיפים לסיים את עבודתם במשרד ולפנות את זמנם למשפחה .  גם כאן נוטים העובדים בדרג הניהולי לעבוד יותר מהבית לאחר סיום יום העבודה בהשוואה לעובדים מהשורה .  63% מקרב המנהלים עובדים מהבית ,  לעומת 28% מקרב הלא מנהלים .  אחת השאלות המעניינות שעלו מן הסקר היתה אילו תמריצים משפיעים יותר על עובדי ההיי-טק .  כצפוי ,  התמריצים הכספיים הם המשפיעים ביותר על שביעות הרצון של העובדים .  כ-90% מהנשאלים ציינו כי בונוסים כספיים ושדרוג שכר ישפיעו מאוד על שביעות הרצון שלהם ממקום העבודה .  תמריצים אחרים כמו פיתוח מקצועי ,  משוב קבוע ממנהלים והקשבה לעובדים פחות משפיעים על שביעות הרצון של עובדי ההיי-טק .  מרגישים ניכור מהחברה הסקר מצא פער תפישתי חריף בין העובדים והמנהלים לגבי היחס למקום העבודה .  מתברר שפחות ממחצית מהעובדים בהיי-טק מביעים עמדות חיוביות ביחס למקום העבודה ,  אבל המנהלים בהיי-טק דווקא סבורים שהעובדים מרוצים .  71% מהמנהלים הבכירים חושבים שרוב העובדים בחברה שלהם נהנים לבוא לעבודה ,  וזאת לעומת פחות מ-50% במציאות .  העובדים גם לא ממש סומכים על המנהלים שלהם .  כמעט 40% לא מביעים אמון בהנהלת החברה ,  בהשוואה ל-40% שכן .  חלק לא מבוטל מהעובדים חווים תחושות של ניכור בהיי-טק .  שליש מהעובדים אינם סבורים שהנהלת החברה גורמת להם להרגיש שהם חשובים להצלחת החברה ,  אבל 59% מאמינים שהנהלת החברה מעריכה את עבודתם .  הסקר מצא שישנו גם פער בין עובדי חברות סטארט-אפ לעובדי בחברות מבוססות .  52% מהעובדים בחברות סטארט-אפ נוטים להביע אמון בהנהלת החברה ,  לעומת 36% בלבד מהעובדים בחברות מבוססות .  עם זאת ,  העובדים בחברות צעירות פסימיים באשר להצלחה ארוכת הטווח של החברה .  רק 32% מהם מאמינים בהצלחת החברה ,  בעוד 53% מהעובדים בחברות מבוססות אופטימיים לגבי החוסן של החברה בה הם עובדים .  הדבר מצביע על תחושה חלשה יותר שלביטחון תעסוקתי אצל עובדים בחברות סטארט-אפ .  לא נמצא קשר מובהק בין רמת המחויבות של העובדים לבין סוג החברה .  במלים אחרות ,  עובדים בחברות סטארט-אפ אינם מרגישים מחויבים יותר להצלחת החברה ביחס לעובדים בחברות מבוססות .  שאלה מעניינת נוספת נגעה למידת האמון של העובדים בכך שהחברה תדאג לרווחתם ושביעות רצונם גם בתקופות משבר .  כמחצית מעובדי ההיי-טק לא סבורים שהחברה שלהם נותנת תשומת לב לרווחה שלהם כשהמצב הופך להיות קשה כפי שקרה במשבר ב-2009 .  עובדי ההיי-טק הם עוד שורה במאזן  >  >  הסקר של מתודה ו-cps נוגע באחת הנקודות הכואבות שמאפיינות את העבודה בענף ההיי-טק הישראלי :  היעדר מחויבות ונאמנות ארוכת טווח למקום העבודה .  עובדי היי-טק נוהגים להחליף מדי כמה שנים מקום עבודה ומנסים תכופות לשפר את תנאיהם .  כמחצית מעובדי ההיי-טק סבורים כי החברה שבה הם עובדים אינה שמה דגש על רווחתם ,  במיוחד כאשר המצב הכלכלי אינו נוח כפי שקרה בתקופת המשבר האחרונה .  סקר עמדות המנהלים מצביע על תמונת ראי שמאשרת את תחושתם של העובדים :  בעתות משבר ,  הדאגה לעובד אינה עומדת בראש סדר העדיפויות של המנהלים .  רבים מהם חושבים כי זמן משבר הוא הזדמנות להחליף עובדים פחות פרודוקטיביים בעובדים חדשים ,  וזאת בשל ההיצע הגבוה של עובדים המחפשים עבודה .  למעשה ,  הן העובדים והן המנהלים מחזיקים בגישה דומה ,  אך כולם נשארים בענף ההיי-טק בגלל המשכורת הגבוהה וההטבות השונות .  לא לחינם זכה ענף ההיי-טק לסטיגמה של ענף קר ומנוכר .  מתודה ו-cps ערכו גם סקר בקרב מחפשי עבודה בהיי-טק .  הסקר בוצע בקרב 174 מחפשי עבודה בתחום ההיי-טק שלא היו מועסקים בעת ביצוע הסקר .  מהתוצאות עולה כי למעלה ממחצית ממחפשי העבודה אופטימיים באשר לסיכוייהם למצוא בזמן הקרוב עבודה ההולמת את ציפיותיהם .  עם זאת ,  רוב מחפשי העבודה חושבים שייאלצו להתפשר על השכר והתנאים שאליהם היו רגילים .  נראה שמחפשי העבודה מכירים את חוקי המשחק בענף - בזמנים קשים החברות מפטרות ,  ולאחר מכן מגייסות במשכורות נמוכות יותר .
 
עובדים עשר שעות ,  משתדלים לא לעבוד מהבית ומחפשים בונוסים
באיזו מידה מרוצים עובדי ההיי-טק ממקום העבודה ?  מהו שיעור הגברים והנשים שעובדים יותר מעשר שעות ?  ומי אופטימי יותר :  העובדים בסטארט-אפ או בחברות מבוססות ?  סקר חדש חושף תמונת מצב של הקריירה בענף ההיי-טק הישראלי

