אופנה חדשה בארה"ב :  לא מסתירים קשרים רומנטיים עם עמיתים לעבודה
רווקים ורווקות שואלים את עצמם - 'לשם מה בכלל לטרוח לשמור את דבר הקשר בסוד ? '
עמיתים לעבודה שניהלו קשר רומנטי נהגו בעבר להסתיר את דבר הקשר ,  אולם מציאות זו הולכת ומשתנה בשוק התעסוקה האמריקאי ,  לפי העיתון  " וול סטריט ג'ורנל ".  כ-67% מהעובדים אומרים כי הם אינם חשים צורך להסתיר מערכות יחסים עם עמיתים לעבודה משאר העובדים ,  לעומת 54% שאמרו כך בשנת 2005 ,  לפי סקר של careerbuilder שהקיף 5,231 עובדים ,  ואשר ממצאיו פורסמו אתמול . " בעבר ,  בני דור הבייבי בום נהגו לשמור בסוד על קשרים רומנטיים במשרד ",  מחשש שהדבר יפגע בקריירה שלהם ,  אמרה הלן אולן ,  שהיתה שותפה לכתיבת הספר  " office mate "  העוסק הנושא ,  בראיון לג'ורנל .  כיום ,  לאור הפתיחות ההולכת וגוברת ביחס למיניות ושוויון הולך וגדל בין המינים , " רווקים ורווקות שואלים את עצמם - 'לשם מה בכלל לטרוח לשמור את דבר הקשר בסוד ? ' ",  הוסיפה אולן .  עם זאת ,  לא כל הכללים הישנים השתנו ,  מציין הג'ורנל .  כך למשל ,  כאשר אחד המעורבים בקשר הוא נשוי ,  הדבר לא נחשב למקובל בקרב עמיתים לעבודה .  כמו כן ,  לא מקובל גם ששותפים לעבודה שמנהלים קשר רומנטי יתגפפו במקום העבודה או יתנהגו באופן לא מקצועי.קשר בין מנהל לעובד הכפוף לו אף הוא נחשב בדרך כלל ללא מקובל - מה גם שפסיקות בתי משפט בארה"ב בשנים האחרונות הגדילו את האפשרויות להגשת תביעות בגין הטרדה מינית במקום העבודה ,  והפכו בכך קשרים מסוג זה לסוגיה רגישה .
 
אופנה חדשה בארה"ב :  לא מסתירים קשרים רומנטיים עם עמיתים לעבודה
רווקים ורווקות שואלים את עצמם - 'לשם מה בכלל לטרוח לשמור את דבר הקשר בסוד ? '

