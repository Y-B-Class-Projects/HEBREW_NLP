מותג הבית של סופר-פארם :  20% ממכירות דגני הבוקר
בהשקת סדרת wellness ,  שתפסה גם 10% ממכירות חטיפי הדגנים ,  הושקעו 3 מיליון שקלים .  התוספת המועדפת לדגנים :  שוקולד
 >  >  חודשיים לאחר ההשקה של סדרת wellness ,  מחזיק מותג הבית של סופר-פארם ,  לייף  ( life )  ,  בכ-20% ממכירות דגני הבוקר ברשת ובכ-10% ממכירות חטיפי הדגנים - כך נודע ל-themarker .  מדובר באחת ההשקות האסטרטגיות והמושקעות ביותר של לייף ,  מותג הבית של סופר-פארם ,  שבה הושקעו כ-3 מיליון שקלים .  ההשקה לוותה בקמפיין שילוט חוצות ,  בעיתונות ובפעילות קד"מ מסיבית ,  שבמסגרתה הגיעו נציגים של לייף למקומות עבודה כמו משרדי אמדוקס ,  hot ובזק ,  וחילקו לעובדים ארוחת בוקר במתנה .  סדרת דגני הבוקר של לייף ,  המועשרת בסיבים תזונתיים ,  כוללת שלושה טעמים ,  כאשר הדגנים עם השוקולד תופסים 38% מהמכירות ,  דגנים עם פירות אדומים - 37% ,  ודגני הבוקר מחיטה מלאה - 25% .  בניגוד לשוק רשתות המזון ,  שבו מחזיקה תלמה בנתח השוק הגדול ביותר ,  בסופר-פארם הנתח של תלמה הוא 20% בלבד .  נסטלה ,  לעומת זאת ,  מחזיקה ב-41% מהמכירות בקטגוריית דגני הבוקר בסופר-פארם .  זאת ,  מכיוון שבסופר-פארם משווקים בעיקר דגני בוקר ששייכים לתחום מוצרי הבריאות ,  ולא מוצרים כמו דגני כריות של תלמה .  גם דגני הבוקר של חברת קלוגס זוכים מאותה סיבה לנתח גבוה יותר בסופר-פארם מאשר בכלל השוק ,  והם תופסים 20% מהמכירות ברשת .  חני לוטן תוריאל ,  מנהלת מותג לייף בסופר-פארם ,  מסרה כי  " שלב ההשקה עבר בהצלחה והיתה נכונות גדולה להתנסות במוצרים .  אנחנו רואים כי גם לאחר שסיימנו למכור במחיר היכרות ,  יש קנייה חוזרת וחיפוש אחר הדגנים של לייף ". 

מותג הבית של סופר-פארם :  20% ממכירות דגני הבוקר
בהשקת סדרת wellness ,  שתפסה גם 10% ממכירות חטיפי הדגנים ,  הושקעו 3 מיליון שקלים .  התוספת המועדפת לדגנים :  שוקולד

