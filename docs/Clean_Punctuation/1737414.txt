סיטרואן C4 פיקאסו מתחדש
המיניוואן הצרפתי מיישר קו עם העיצוב העכשווי של סיטרואן ועל הדרך מאמץ את טכנולוגית ה-e-HDi מיקרו הייבריד החסכונית
כחמש שנים לאחר שהוצג לראשונה ,  יעבור המיניוואן של סיטרואן את מתיחת הפנים הנדרשת הן בגרסת החמישה מושבים והן בגרסת השבעה מושבים  ( גרנד C4 פיקאסו )  .  סיטרואן מנצלת את תערוכת פריס לחשיפה הרשמית ,  כאשר השיווק באירופה יחל במקביל .  מאז הושקה סדרת ה-C4 פיקאסו ,  נמכרו כ-650 אלף יחידות במדינות בהן משווק המותג הצרפתי .
 כמתבקש ,  כוללת מתיחת הפנים מספר עדכונים למראה החיצוני .  אלה כוללים יישור קו עם העיצוב העדכני של סיטרואן המוגדש בעיקר בפגוש והגריל מלפנים .  גם גופי התאורה הוחלפו מלפנים ומאחור כאשר תאורת לד התווספה לגרסאות המאובזרות יותר .  אלה קיבלו גם עיטורי כרום למסגרות החלונות והפגושים .
 יחידות הכוח הקיימות נותרו ללא שינוי ,  כאשר להיצע נוספו אופציות נוספות וידידותיות יותר לסביבה הרלוונטיות בעיקר למדינות אירופה .  החשוב ביותר לסיטרואן הוא מנוע הטורבו דיזל 1.6 ל' e-HDi מיקרו הייבריד  ( 110 כ"ס )  שבעזרת מערכות עצור וסע ואגירת אנרגיית בלימה ויחד עם תיבת שישה הילוכים רובוטית צורך ליטר סולר לכל 20.9 ק"מ  ( 20.4 בגרנד )  ופולט 125 גק"מ CO2 לאוויר  ( 132 גק"מ )  .  
עוד בהיצע הדיזל מנוע ה-2.0 ל' HDi אליו משודכת תיבת שישה הילוכים ידנית  ( 150 כ"ס ,  17.6 ק"מ לליטר ,  149 גק"מ )  או תיבת שישה הילוכים אוטומטית  ( 160 כ"ס ,  14.7 ק"מ לליטר ,  177 גק"מ )  .  את גזרת הבנזין ימשיך לשרת מנוע ה-1.6 ל' המשותף לב.מ.וו בהספקים של 120 או 155 כ"ס בגרסת הטורבו .
  .
 
סיטרואן C4 פיקאסו מתחדש
המיניוואן הצרפתי מיישר קו עם העיצוב העכשווי של סיטרואן ועל הדרך מאמץ את טכנולוגית ה-e-HDi מיקרו הייבריד החסכונית

