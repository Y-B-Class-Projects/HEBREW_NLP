אישומים נגד ג'ונסון אנד ג'ונסון בגין תשלומי שוחד בהיקף של עשרות מיליוני דולר
בתמורה לתשלומים ,  ספקית התרופות לבתי אבות הגדולה בארה"ב המליצה וקידמה את מכירות ג'ונסון
חברת ג'ונסון אנד ג'ונסון שילמה שוחד לספקית התרופות לבתי אבות הגדולה בארה"ב בניסיון להגדיל את מספר המטופלים המבוגרים הנוטלים את התרופה האנטי פסיכוטית ריספרדל ומספר תרופות נוספות ,  לפי תביעה שהגיש ביום שישי משרד התובע הכללי של ארה"ב בעיר בוסטון .  התשלומים של ג'ונסון לחברת אומניקר - חברת בתי מרקחת המתמחה בהפצת תרופות לדיירים בבתי אבות - מהווים הפרה של חוקי ארה"ב ביחס לשוחד והביאו לכך שאומניקר העבירה דיווחים כוזבים לתוכנית הבריאות הממשלתית מדיקייד ,  נאמר בתביעה .  ג'ונסון מסרה בתגובה כי האישומים נבדקים ,  וכי בכוונתה לספק מענה על האישומים בבית המשפט .  לפי האישומים ,  ג'ונסון ושתי חברות בנות שלה ,  שילמו עשרות מיליוני דולרים כדי להניע את אומניקר לקנות את התרופה ריספרדל ולהמליץ עליה למטופלים בבתי אבות כמו גם על התרופות נגד כאבים duragesic ו-ultram ,  והתרופה האנטיביוטית levaquin.לפי התביעה ,  רוקחים של אומניקר פעלו באופן נמרץ לשכנע רופאים לרשום מרשמים לתרופות בין השנים 1999 ל-2004 - תקופה שבמהלכה זינק היקף הרכישות השנתיות של תרופות מתוצרת ג'ונסון על ידי אומניקר כמעט פי שלושה ליותר מ-280 מיליון דולר ,  לעומת כ-100 מיליון .  במהלך אותה תקופה ,  הרכישות השנתיות של התרופה ריספרדל על ידי אומניקר הגיעו ליותר מ-100 מיליון דולר ,  לפי כתב האישום.אומניקר ,  אשר שווי השוק שלה מסתכם בכ-3.1 מיליארד דולר ,  הסכימה בחודש נובמבר לשלם 98 מיליון דולר כדי ליישב תביעה אזרחית שהגיש נגדה משרד המשפטים בגין דיווחים כוזבים הקשורים לתשלומי שוחד שקיבלה מג'ונסון אנד ג'ונסון .  במסגרת ההסדר ,  לא נדרשה אומניקר להודות בביצוע עבירה כלשהי .
 
אישומים נגד ג'ונסון אנד ג'ונסון בגין תשלומי שוחד בהיקף של עשרות מיליוני דולר
בתמורה לתשלומים ,  ספקית התרופות לבתי אבות הגדולה בארה"ב המליצה וקידמה את מכירות ג'ונסון

