נקודה ראשונה לדגו וקלינגר בסלאמינה
הקשר שיחק 90 דקות ב-0:0 הביתי עם פראלימני ,  אבל הקבוצה עדיין ללא ניצחון העונה בדרך לירידה .  מאמן פאפוס פוטר
נאה סלאמינה ,  קבוצתו הקפריסאית של המאמן ניר קלינגר ,  השיגה הערב  ( שני )  נקודה ראשונה תחת הדרכתו של הישראלי כשסיימה ב-0:0 את משחק הבית נגד פראלימני .  התוצאה לא טובה לסלאמינה ,  שנותרה גם לאחר המחזור ה-19 ללא ניצחון ליגה .  הקבוצה סוגרת את הטבלה עם שש נקודות בלבד ורחוקה שמונה נקודות מחוף מבטחים כאשר נותרו עוד שבעה מחזורים לתום העונה הסדירה .  
ברוך דגו פתח בהרכב והיה קרוב לכיבוש בדקה ה-20 ,  כשהשוער האורח הצליח להדוף את הבעיטה שלו .  אחרי מחצית ראשונה בשליטה של סלאמינה ,  המשחק התאזן לאחר ההפסקה ,  אך שתי הקבוצות לא מצאו את הרשת .  דגו השלים 90 דקות מלאות .  בימים האחרונים סימנו בסלאמינה את המשחק כהזדמנות האחרונה לשרוד והתוצאה הסופית קירבה את קלינגר וקבוצתו לירידה .  
 *  פאפוס של משה מישאלוב פיטרה את מאמנה טאסוס קיריאקוס וצפויה למנות כמחליפו את הסרבי סלובודאן קרצ'מרביץ' בן ה-44 ,  מאמנה לשעבר של סרביה הצעירה .  כזכור ,  קיריאקוס החליף בפאפוס את אייל לחמן ,  שפוטר לאחר המחזור הראשון .
 
נקודה ראשונה לדגו וקלינגר בסלאמינה
הקשר שיחק 90 דקות ב-0:0 הביתי עם פראלימני ,  אבל הקבוצה עדיין ללא ניצחון העונה בדרך לירידה .  מאמן פאפוס פוטר

