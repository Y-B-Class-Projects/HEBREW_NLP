בית"ר ירושלים-הפועל באר שבע : " הפעם נרוץ יותר "
 מאמן בית"ר ירושלים ,  יצחק שום ,  נחוש ליצור מומנטום אחרי גביע הטוטו  ( שבת ,  17:15 ,  ספורט1 )  .  גאוו לא יוחתם בבאר שבע
אחרי שהמתיקו את השבועיים הקשים בליגה עם זכייה בגביע הטוטו ,  בבית"ר מקווים לחזור למסלול הניצחונות במשחק מול הפועל באר שבע מחר בטדי  ( שבת ,  17:15 ,  ספורט1 )  . 
" משימה אחת גמרנו אבל יש לנו עוד שתיים  הליגה והגביע .  הליגה זה הלחם והחמאה ודרך הליגה הכל נקבע ",  אמר יצחק שום לשחקניו באסיפה לפני האימון המסכם הבוקר . " דווקא בשנה הזאת ,  כשלא הכל הולך חלק ,  היה חשוב לנו לזכות בתואר .  לא הייתם צריכים להוכיח לאף אחד שום דבר אלא לעצמכם .  כמו שתמיד אמרתי ,  אם אתם רוצים ,  אם אתם רצים ,  אף אחד לא יכול לעמוד מולכם וזה מה שעשיתם מול רעננה .  ראיתי את המשחק שוב ושוב ואני יכול להגיד לכם שהייתי מרוצה ממה שראיתי ". 
שום הוסיף : " בשביל שנגיע מוכנים למשחק עוד עשרה ימים בגביע המדינה  נצטרך להיות טובים גם בליגה .  יש לנו ארבעה משחקים חשובים מאוד שיכולים להפוך לחוויה  המשחק מחר ,  המשחק במחזור הבא נגד בני יהודה ,  המשחק בגביע נגד מכבי באר שבע והמשחק נגד מכבי חיפה ". 
כזכור ,  בסיבוב הראשון הפסידה בית"ר 3:2 לקבוצתו של גיא עזורי ונראתה רע מאוד .  למרות שהקבוצה מבירת הנגב נמצאת בתקופה לא טובה ,  שום ביקש משחקניו לא לזלזל . " זה לא הולך להיות קל ,  הם הפסידו בשני המשחקים האחרונים והם לא יהיו יריב קל .  גם אנחנו לא ניצחנו במשחקים האחרונים ולכן הגיע הזמן שניקח נקודות .  כמה שרצנו ביום שלישי ,  מחר נרוץ יותר .  כמו ששיחקנו טוב מול רעננה ,  נצטרך להביא את זה גם לליגה ולשחק יותר טוב מחר ". 
הקפטן אבירם ברוכיאן עדיין סובל ממתיחה במפשעתו ובספק למשחק מחר .  הקשר עשוי להכלל בסגל ,  אך לא צפוי לפתוח בהרכב .  ג'וניור ויסה ,  שנפצע באימון אתמול בקרסולו ,  לא התאושש ולא יהיה בסגל .  מנגד ,  הרכש החדש של בית"ר ,  הקשר האורוגואי סבסטיאן ואסקז עבר את מבחן הכשירות וכנראה יפתח על הספסל .  שמעון גרשון סיים לרצות את עונש ההרחקה וישוב להרכב .
 פרט לכך צפוי שום להמשיך עם ההרכב שזכה בגביע הטוטו כשאריאל הרוש בין הקורות ,  אריק בנאדו או תומר בן יוסף במרכז ההגנה לצד גרשון ,  כשאיתן טיבי ואבי ריקן באגפים .  קובי מויאל ופאולו דה לה האסה במרכז הקישור ,  כשגם עידן טל ,  שעמד לועדת משמעת אתמול ,  נמצא בתמונת ההרכב במקום מויאל .  בחלק ההתקפי עידן ורד ימשיך בהרכב במקום ברוכיאן הפצוע ,  כשלצידו עמית בן שושן ומלפניהם ברק יצחקי וטוטו תמוז .
 הרכב משוער :  אריאל הרוש ,  איתן טיבי ,  תומר בן יוסף  ( אריק בנאדו )  ,  שמעון גרשון ,  אבי ריקן ,  קובי מויאל  ( עידן טל )  ,  פאולו דה לה האסה ,  עידן ורד ,  עמית בן שושן ,  טוטו תמוז ,  ברק יצחקי
הפועל באר שבע לא תחתים את החלוץ הגנאי אריק גאוו .  הסיבה :  לפי גורמים במועדון ,  הבעלים אלונה ברקת הילה וטו על העסקה לאחר שלא רצתה שהמאמן יחתים שחקן נוסף ללא מבחנים ,  כפי שעשה בעבר עם ג'וזף טאצ'י ופטה בנגורה ,  ששוחררו אחרי חודש ימים .  גורם בבאר שבע אמר : " לא צריך להחתים חלוצים בכל מחיר .  יש לנו את ברק בדש וזה מספיק ".  בדש עצמו יפתח בהרכב במשחק שייערך מחר מול בית"ר ירושלים ,  כשלצדו ישחק חנן פדידה ולא אוהד קדוסי ,  שיודח מההרכב .  שמו של קדוסי עלה בימים האחרונים שוב בהקשר של בני סכנין ,  אך בעקבות הטלת הוטו על עסקת גאוו ,  הוחלט להשאירו בקבוצה .  עזורי לא ערך אסיפה לשחקניו ואמר להם : " לא צריך לדבר יותר מדי ,  אתם יודעים מה לעשות ".  הרכב משוער :  טברטקו קאלה ;  אייל שן ,  דנילו מוריירה ,  וויליאם סוארס ,  שמעון הרוש ;  משה אסולין ,  יוסי אופיר ,  מוחמד אדמו ,  דוד רביבו ;  חנן פדידה ,  ברק בדש .
 
בית"ר ירושלים-הפועל באר שבע : " הפעם נרוץ יותר "
 מאמן בית"ר ירושלים ,  יצחק שום ,  נחוש ליצור מומנטום אחרי גביע הטוטו  ( שבת ,  17:15 ,  ספורט1 )  .  גאוו לא יוחתם בבאר שבע

