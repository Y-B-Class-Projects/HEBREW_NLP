בית המשפט במנהטן פסק :  ויוונדי ניפחה מניות והטעתה את המשקיעים
ענקית המדיה והטלקום הסתירה מהמשקיעים משבר נזילות ממנו סבלה בשנים 2000-2002
בית משפט במנהטן פסק ביום שישי כי ענקית המדיה והטלקום הצרפתית ויוונדי הטעתה את משקיעיה בנוגע למצבה הפיננסי .  חבר המושבעים מצא כי החברה ניפחה את ערך המניות שלה ובכך הוליכה שולל את המשקיעים ב-57 מקרים בשנים 2000-2002.המשקיעים ,  אשר הגישו תביעה ייצוגית נגד ויוונדי ,  יוכלו ככל הנראה לקבל את כספם - בסך 9.3 מיליארד דולר - בחזרה ,  לדברי משרד עורכי הדין שזכה בתביעה .  עורך דינה של ויוונדי ,  לעומת זאת ,  אמר כי לא ניתן לקבוע עדיין מה יהיה סכום הפיצויים .  מהחרה נמסר כי בכוונתה לערער על הפסיקה .  חבר המושבעים פסק כי ויוונדי הטעתה את המשקיעים בהצהרות אופטימיות שהיו למעשה כוזבות והסתירו משבר נזילות ממנו סבלה .  יותר ממיליון בעלי מניות יוצגו בתביעה במשפט ,  אשר החל באוקטובר 2009 .  התביעה ניקתה מאחריות את מנכ"ל ויוונדי לשעבר ,  ז'אן מארי מסיה ,  ואת סמנכ"ל הכספים לשעבר ,  גיום הנזו . " החברה האמינה ,  ועדיין מאמינה ,  כי היא לא עשתה דבר שגוי ",  נאמר בהודעת ויוונדי לאחר פרסום פסק הדין .
 
בית המשפט במנהטן פסק :  ויוונדי ניפחה מניות והטעתה את המשקיעים
ענקית המדיה והטלקום הסתירה מהמשקיעים משבר נזילות ממנו סבלה בשנים 2000-2002

