עזריאלי רכש את קניון חיפה
קבוצת עזריאלי הודיעה כי חתמה על הסכם לרכישת קניון חיפה מדלק נדל"ן ,  קבוצת סמיט ובית אורן אשר מחזיקים במלוא מניות הקניון .  מחיר הרכישה עומד על 300 מליון שקלים
קבוצת עזריאלי הודיעה כי חתמה על הסכם לרכישת קניון חיפה מדלק נדל"ן ,  קבוצת סמיט ובית אורן אשר מחזיקים במלוא מניות הקניון .  מחיר הרכישה עומד על 300 מליון שקלים והוא משקף תשואה של 8.75% .  
זהו הקניון ה-11 של דוד עזריאלי בישראל והוא מצטרף לקבוצת הקניונים הכוללת את איילון  ( החוגג 25 שנים להקמתו )  ,  עזריאלי ת"א ,  גבעתיים ,  ירושלים ,  הנגב ,  מודיעין ,  חולון ,  הוד השרון ,  הרצליה אאוטלט ואור יהודה אאוטלט .
 במקביל לרכישה בחיפה מתכננת הקבוצה להקים בשנתיים הקרובות שני קניונים נוספים בצפון :  בקרית אתא ובעכו זאת בהשקעה כוללת של 300 מיליוני שקלים .  יצוין ,  כי לפני מספר חודשים רכשה הקבוצה את קניון גבעתיים מ"נכסים ובניין "  ו"כלל "  במחיר של 795 מליון שקלים .
" אנו מסמנים את הצפון כיעד אסטרטגי במסגרת הרחבת הפריסה הארצית של קבוצת הקניונים שלנו .  בשנתיים הקרובות נגביר את הנוכחות שלנו באזור חיפה ,  הקריות ועכו .  אנו מביאים עימנו בשורה לצפון המתבטאת בחוויית קניות ,  בילוי ופנאי בסטנדרט הגבוה של הקבוצה ",  אמר מנחם עינן ,  נשיא הקבוצה .
 
עזריאלי רכש את קניון חיפה
קבוצת עזריאלי הודיעה כי חתמה על הסכם לרכישת קניון חיפה מדלק נדל"ן ,  קבוצת סמיט ובית אורן אשר מחזיקים במלוא מניות הקניון .  מחיר הרכישה עומד על 300 מליון שקלים

