שומרת על דו-קיום ועליות מחירים
מדד השכונה / שכונת שלוחת קדימה בחיפה
 >  >  שכונת שלוחת קדימה נמצאת בשיפולים המערביים של הכרמל ונהנית מאווירה ירוקה ונוף יפה .  השכונה כוללת אוכלוסייה במעמד בינוני-גבוה ,  והבנייה בה כוללץ וילות לצד בנייה רוויה .  השכונה נמצאת בסמוך לשכונה ערבית ,  ובין האוכלוסיות נשמרים יחסי שכנות טובים .  רמות המחירים בשכונה ספגו ירידה קשה לאחר מלחמת לבנון השנייה ב-2006 ,  ואולם מאז נרשמה במקום התאוששות ,  והמחירים עלו ב-30% רק בשנה האחרונה .  בשנה הקרובה המחירים במקום צפויים לשמור על יציבות .  מיקום :  שכונת שלוחת קדימה היא חלק מהכרמל המערבי ,  המוביל ממרכז הכרמל לכיוון הכפר הערבי כבביר ,  שנטמע בתוך חיפה .  השכונה בנויה משני צדיו של רחוב קדימה ותחומה בין הרחובות מור ולבונה ממערב ,  כבירים מצפון ורענן מדרום .  היסטוריה :  אזור זה היה אחד הראשונים שפותחו על הכרמל .  הוא ממוקם בסמוך לשכונת כרמל מערבי המורחבת ,  שבה היו אדמות השייכות לקהילה הטמפלרית ,  שבנו במקום בתי קיט בשל האקלים הנוח שלו .  תכנון ובנייה :  השכונה משתרעת על שטח של כ-300 דונם ובה כ-1,500 דירות .  השכונה מתאפיינת במבנים נמוכים שנבנו בשנות ה-50 .  החלק המזרחי והעליון של השכונה יקר יותר ,  וככל שיורדים לכיוון מערב המבנים חדישים יותר ומחיריהם יורדים .  במעלה השכונה צפיפות מגורים נמוכה לעומת חלקה המערבי ,  המאופיין בבנייה מדורגת ורוויה .  בכניסה לשכונה ,  ברחובות הלילך ושביל המערות יש וילות על מגרשים של 500 מ"ר עד דונם .  ברחוב קדימה ישנן וילות לצד מבנים בני 2-3 קומות ,  שבהם 5-6 יחידות דיור .  ככל שממשיכים במורד השכונה לרחובות כבירים ורענן ,  מוצאים מבנים שנבנו בשנות ה-60 הכוללים שלוש קומות עם 6 יחידות דיור .  הבנייה הרוויה מתרכזת בעיקר ברחוב הלבונה ,  שם בנו החברות אזורים ומלונות ים סוף מתחם מגורים עם כ-320 יחידות דיור .  בפרויקט ישנה בנייה מדורגת של ארבע קומות .  בקצה השכונה נבנו שני מגדלים בני 14 קומות .  בשכונה עתודות קרקע לבנייה במצפה הכרמל ,  שסביר להניח כי יפותחו בשנים הבאות .  המאפיין הבולט בשכונה הם עצי אורן וחורש טבעי שעוטפים אותה .  בשכונה ישנם גנים ציבוריים רבים ,  ובהם גן יפתח .  השכונה נהנית מאוויר טוב ,  נוף בשפע ונגישות למרכז הכרמל .  כמו כן ,  קיים תכנון עתידי לסלילת כביש שיחבר את השכונה עם כביש החוף .  מוסדות ציבור :  בשכונה גני ילדים ,  בית ספר לאוכלוסייה הערבית ,  קופות חולים ,  בית מרקחת ומרכזי מסחר קטנים .  השירותיים הקהילתיים נשאבים משכונות מרכז הכרמל ומכרמליה הנושקות לשכונה ,  שם נמצאים מרכזי התרבות של העיר חיפה ,  האודיטוריום ,  הסינמטק וקניון .  אוכלוסייה :  האוכלוסייה בשכונה מעורבת וכוללת תושבים ברמה סוציו-אקונומית גבוהה כרופאים ,  ובוגרי ועובדי הטכניון ואוניברסיטת חיפה .  אלה גרים לצד הכפר הערבי כבביר שמתחיל מרחוב עמיקם ישראל ועובר במקביל למורד השכונה עד מצפה הכרמל .  ברחובות אל מהדי ועודה נדה קיים גרעין של הקהילה האחמדית שהתיישבה במקום בשלהי המאה ה-19 ,  ודוגלת בערכי שלום ,  צדק ואהבת הזולת .  בין הקהילות מתקיימים יחסים טובים .  דינמיקת מחירים :  שכונת שלוחת קדימה נהנתה מעליות מחירים בשיעור של 30% בשנה האחרונה ,  כפי שקרה בעיר חיפה כולה .  בין השאר ,  העלייה נבעה מתיקון כלפי מעלה ,  לאחר הצניחה במחירים שחלה בעקבות מלחמת לבנון השנייה בקיץ 2006 .  בשכונה יש לעתים פערים גדולים במחיר ,  גם בין נכסים סמוכים ודומים . " יכול להיות שיהיה פער של כ-30% בין שתי דירות הנמצאות באותו בניין וששטחן זהה ,  בגלל שאחת פונה לוואדי והשנייה לרחוב ",  מסביר דרור אלוני מנהל אנגלו סכסון חיפה .  ההערכות הן כי בשנה הקרובה המחירים ישמרו על יציבות ברף הגבוה . " יש ביקושים ערים לשכונה ",  ממשיך אלוני , " השכונה מציעה רמת חיים טובה וכן חלו בה עליות מחירים ריאליות ".  וילה של כ-200 מ"ר בנוי על שטח של דונם ברחובות הלילך ושביל מערות תימכר כיום בכ-4.5 מיליון שקל בממוצע .  לפני שנה נמכרה וילה דומה תמורת כ-3.7 מיליון שקל ,  וב-2006 - תמורת 3.3 מיליון שקל בממוצע .  דירת 4 חדרים בשטח של כ-100 מ"ר ,  עם חניה ומחסן ,  נמכרת כיום בכ-950 אלף שקל בממוצע .  ב-2008 נמכרה דירה דומה תמורת כ-750 אלף שקל בממוצע ,  וב-2006 - בכ-640 אלף שקל .  דירת 5 חדרים בשטח של כ-120 מ"ר נמכרת כיום תמורת כ-1.4 מיליון שקל בממוצע .  ב-2008 מחיר דירה כזו היה כ-1.2 מיליון שקל בממוצע ,  וב-2006 - כ-1.05 מיליון שקל .  - סייעו בהכנת הכתבה :  דרור אלוני מנהל אנגלו סכסון חיפה ,  שמאי המקרקעין ערן וולקן ועיריית חיפה

שומרת על דו-קיום ועליות מחירים
מדד השכונה / שכונת שלוחת קדימה בחיפה

