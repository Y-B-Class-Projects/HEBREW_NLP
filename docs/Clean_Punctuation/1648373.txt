באה מנוחה ליגע
הפועל תל אביב התשושה הצליחה לחלץ בבלומפילד את שלוש הנקודות מבני סכנין .  ברני ארדוב הנציח את התמונות
תמונה מחייו של אוהד הפועל תל אביב העונה :  הקבוצה שלו מנצחת ,  מצליחה ,  מתאימה את עצמה לתנאים - ועדיין נמצאת במקום השני ,  אותו מקום שבו סיימה בעונה שעברה ,  במרחק גדול  .  יש לאוהדים האדומים הרבה סיבות לחייך העונה ,  חסרה להם ,  בטח ובטח שאחרי השער המאוחר של גדיר ,  סיבה אמיתית לשמוח .  לפחות בשלב הזה 
" אני מעריץ את השחקנים ",  אמר אלי גוטמן לאחר סיום משחק הניצחון על סכנין .  אחרי כל משחק עוטף מאמן הפועל תל אביב את שחקניו בסופרלטיבים ,  אבל נדמה שהפעם ,  יותר מתמיד ,  המחמאות הגיעו להם .  הפועל תל אביב השקיעה מאמץ כביר בשבועות האחרונים ,  והעובדה שהגיעה מרוקנת וחלולה למפגש הזה לא מפתיע ואפילו מובנת .  במשחקים כאלה צריך להוציא את שלוש הנקודות ,  וזה בדיוק מה שעשו האדומים .  היכולת תחכה לשבוע הבא ,  שבו הדופק יחזור לעבוד בקצב סדיר
המשחק הקודם מול הפועל תל אביב היה הראשון של מרקו בלבול כמאמן בני סכנין .  סיבוב שלם עבר ,  וסכנין הפכה ממועמדת לירידה לקבוצה שמאיימת על הפלייאוף העליון .  אי אפשר לקחת קרדיט מבלבול על ההישג הזה ,  נותר רק לתהות האם הוא מסוגל להעמיד קבוצה מפתיחת העונה ,  משימה שבה כשלו פרדי דוד וערן קוליק בשנתיים האחרונות .  את התשובה נקבל ,  אולי ,  בעונה הבאה
מאיר כהן התחפש לדקארט בסיום המשחק . " מקללים אותי ,  סימן שאני קיים ",  אמר שוער בני סכנין בסיום .  12 שנים חלפו מאז משחק השרוכים ,  ואוהדי הפועל תל אביב לא שוכחים לכהן את אותו מפגן בושה בקרית אליעזר ,  שבו ,  אגב ,  הוא היה הצדיק היחיד כמעט בסדום .  12 שנים שבהן בכל פעם שהוא בא לבלומפילד מנסים האוהדים האדומים למרר לו את החיים .  אבל אל תטעו ,  הנקמה הלא מוצדקת עדיין לא הושגה .  כהן אמנם הפסיד אתמול ,  אולם בלא מעט מקרים ,  כולל בעונה שעברה ,  יצא ממשחקי החוץ מול האדומים כשידו על העליונה .  גם הפעם ,  אגב ,  היה לו משחק סביר
כמה סמלית התמונה הזו הבוקר .  יממה לאחר שדניאל יאמר הודיע שנמאס לו מכפיות הטובה של האוהדים ומההבטחות הכוזבות של עיריית נתניה ובבוקר שבו אומרת אלונה ברקת כי החליטה לעזוב את הפועל באר שבע בעקבות ניסיון הורדת מכוניתו לשוליים ,  ליל ירח מלא הוא לא בדיוק מה שמייצג את הלך הרוחות בכדורגל הישראלי בזמן האחרון
יעזוב או יישאר ?  קצת מסובך להיות היום בנעליים של ביברס נאתכו .  כרגע ,  לפחות ,  נאתכו מתנדנד בין הפועל תל אביב לקאזאן ,  ובמקרה שלו לא רק העייפות הפיזית היא מכשול .  כשכל תצוגה חלשה מתפרשת כהיסח דעת ,  ובמקביל יופעלו עליו לחצים כבדים מכל הכיוונים ,  לקשר באדום מצפה חודש לא קל בכלל
דבר אחד שייאמר לזכותם של טביב ויד ימינו בהפועל תל אביב :  למרות רוחות השינוי הכבדות שנושבות מהרגע שהגיעו לבלומפילד ,  לפחות למראית עין ,  אין בקבוצה שינויים מרחיקי לכת .  טביב וקצרה הבינו די מהר שהפועל תל אביב היא לא הפועל כפר סבא וקלטו שכפיית המדיניות לא תתקבל בברכה אצל אוהדי הקבוצה .  בינתיים זה עובד ,  נותר רק לתהות האם כשהזמנים יהיו פחות טובים ,  הם ישלפו את התוכנית שנמצאת כבר הרבה זמן במגירה שלהם

באה מנוחה ליגע
הפועל תל אביב התשושה הצליחה לחלץ בבלומפילד את שלוש הנקודות מבני סכנין .  ברני ארדוב הנציח את התמונות

