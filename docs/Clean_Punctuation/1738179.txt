10 למהומות אוקטובר : " להעמיד הפושעים לדין "
 אלפי בני אדם השתתפו בעצרת לציון עשור למהומות אוקטובר שנערכה בכפר קנא .  ח"כ טיבי בעצרת : " האירוע החמור היה הרג האזרחים הערבים ואי ההעמדה לדין של הפושעים שהיה מעין וידוא הריגה "
 העצרת המרכזית לציון עשור לאירועי אוקטובר התקיימה היום  ( שישי )  בכפר קנא בהשתתפות ראשי הציבור הערבי ובני משפחות ההרוגים .  המשתתפים נשאו את דגלי פלסטין וקראו  " השהידים הם המפוארים והאצילים שבבני האדם ".  בנוסף קראו המשתתפים להעמיד לדין  " את הפושעים "  שהרגו את 13 הערבים-ישראלים .  בעצרת השתתפו אלפי בני אדם ,  ביניהם ח"כ ג'מאל זחאלקה ,  ח"כ חנין זועבי ,  ח"כ מוחמד ברכה ,  ח"כ איברהים צרצור ,  ח"כ אחמד טיבי ,  סגן ראש הפלג הצפוני של התנועה האיסלמית השייח' כמאל חטיב ,  יו"ר ועדת המעקב מוחמד זידאן ואישי ציבור נוספים .  במהלך היום אירעו מספר תהלוכות ועצרות מחאה באום אל-פחם ,  שפרעם ,  סכנין ,  עראבה וכן יישובים ערבים נוספים .  
ח"כ אחמד טיבי אמר בעצרת בכפר קנא כי  " 10 שנים אחרי - האירוע החמור היה הרג האזרחים הערבים ואי ההעמדה לדין של הפושעים שהיה מעין וידוא הריגה .  מאז מפלס הגזענות בישראל עלה וכיום הוא הגיע לשיאים מפחידים .  אני קורא ליועץ המשפטי ויישנטין לפתוח את תיקי ההרוגים מחדש ולהגיש כתבי אישום נגד הקצינים והשוטרים החשודים ,  אחרת יתחזק המסר שהמדינה יורה באזרחיה הערבים ובזה לערך חייהם בשל היותם ערבים .  10 שנים של זעם וכאב אצל המשפחות וכלל הציבור הערבי המהווים כתם שחור בחיי מדינת ישראל ". 

10 למהומות אוקטובר : " להעמיד הפושעים לדין "
 אלפי בני אדם השתתפו בעצרת לציון עשור למהומות אוקטובר שנערכה בכפר קנא .  ח"כ טיבי בעצרת : " האירוע החמור היה הרג האזרחים הערבים ואי ההעמדה לדין של הפושעים שהיה מעין וידוא הריגה "
 
