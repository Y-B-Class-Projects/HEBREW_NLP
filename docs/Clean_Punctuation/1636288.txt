ברק :  גבול עם הפלסטינים חשוב מהגרעין האירני
לדברי שר הביטחון , " אי הצבת גבול ברור בינינו לבין הפלסטינים הוא האיום הכי חמור על מדינת ישראל ,  ולא הפצצה האירנית או שום איום אחר "
  ( צילום :  עוז מרון ,  עריכה :  דורון שטיין )  
" אי הצבת גבול ברור בינינו לבין הפלסטינים הוא האיום הכי חמור על מדינת ישראל ,  ולא הפצצה האירנית או שום איום אחר ".  כך אמר הבוקר  ( שלישי )  שר הביטחון אהוד ברק בכנס של המרכז הישראלי לניהול שנערך ברמת גן . 
" אני גאה להיות חבר בממשלה שקיבלה על עצמה את הפתרון של מפת הדרכים ",  המשיך ברק . " הרעיון הזה הוא הרעיון הכרחי ,  ובתוכו אנחנו רואים את גושי ההתיישבות ביהודה ושומרון כחלק מישראל בכל הסדר קבע .  אנחנו חייבים להבין שיש לנו אינטרס עליון לסמן גבול ברור בינינו לבין הפלסטינים שיקבע פתרון של שתי מדינות לשני עמים .  חייבים להבין שאם בין הירדן לים תהיה רק ישות מדינית אחת שקוראים לה ישראל היא תהיה בהכרח או לא יהודית או לא דמוקרטית ואנחנו נהפוך למדינת אפרטהייד .  אם אנחנו רוצים מדינה שהעם היהודי יהיה גאה בה ושצעירים ירצו לבוא ולגור בה ,  אנחנו צריכים לעשות את הצעד הכואב הזה .  לא כין אין לנו זכות או זיקה ,  אלא כי אנחנו ריאליים ".  
שר הביטחון גם הגיב להצהרות האחרונות על התחממות בגבול הצפון והזהיר באופן ממשי את ממשלת לבנון . " אנחנו לא מחפשים הידרדרות בלבנון ,  אבל אם תהיה הידרדרות במצב ,  הכתובת שלנו לא תהיה איזה פעיל חיזבאללה איפשהו בדרום לבנון .  הכתובת שלנו תהיה ממשלת לבנון והתשתיות שלהם תהינה המטרות .  על כל מה שמשתמע מכך ".  
ברק גם קרא לקהילה הבינלאומית לתחום את הסנקציות נגד אירן בזמן . " אירן עושה שימוש בדיאלוג עימה על מנת להמשיך ולהרוויח זמן ",  אמר . " קביעת מסגרת זמן קצרה וברורה להידברות ולסנקציות היא חיונית ואסור לתת לגיטימציה להעשרת אורניום קבועה על אדמת אירן כי זה יביא להגעה שלהם ליכולת גרעינית צבאית .  הסנקציות לא צריכות להיות ממוקדות רק במשמרות המהפכה אלא הן חייבות להיות משתקות ונושכות .  אירן מנסה לתעתע בעולם .  אירן גרעינית תביא למירוץ בלתי מרוסן של חימוש מדינות וכל דיקטטור ממדינת עולם שלישי יידע שהוא יכול להגיע לגרעין אם רק יתעקש מספיק .  אנו אומרים לידידינו בעולם שבעינינו כל האופציות מונחות על השולחן וממליצים מאוד לכל מי שעיניו בראשו לא להוריד שום אופציה מהשולחן ". 

ברק :  גבול עם הפלסטינים חשוב מהגרעין האירני
לדברי שר הביטחון , " אי הצבת גבול ברור בינינו לבין הפלסטינים הוא האיום הכי חמור על מדינת ישראל ,  ולא הפצצה האירנית או שום איום אחר "
 
