נותרו לכם יומיים לטפל בקרן ההשתלמות שלכם 
מומחי הראל קרנות השתלמות וגמל עונים על השאלות העיקריות הנוגעות לקרנות השתלמות
 >  >  עובדים רבים עלולים להיפגע מירידה משמעותית ברמת החיים עם היציאה לפנסיה .  כדי למתן את הירידה בהכנסות לאחר היציאה לפנסיה ,  קרן ההשתלמות יכולה וצריכה לייצר את החיסכון הפנסיוני החסר .  בישראל ,  שיעור החיסכון הפנסיוני מגיע לכ-20% מההכנסה - לעומת כ-30% בכמה ממדינות אירופה .  עובד שישכיל לחסוך את קרן ההשתלמות עד לפרישה ,  ולא ימשוך אותה כל שש שנים ,  ייהנה - נוסף על הטבות המס הגדולות הטמונות באפיק חיסכון זה - גם מיציבות בהכנסתו לאחר הפרישה .  סוף השנה הקרב ובא הוא המועד האחרון להשקעה בקרנות ההשתלמות .  מהי קרן השתלמות ?  קרן השתלמות היא אפיק חיסכון הטומן בחובו הטבות מס משמעותיות ומאפשר לחסוך לטווח בינוני  ( לפחות שש שנים )  .  קרנות ההשתלמות יועדו בעבר בעיקר למורים שהתפרנסו ,  בשנת השבתון שלהם ,  מתשלומי קרנות אלה .  עם השנים הורחבה הזכאות לקרן השתלמות לכל המקצועות .  בשונה מקרן פנסיה ,  המיועדת לגיל פרישה ולטווח הארוך ,  קרן השתלמות היא מוצר חיסכון המיועד לכל מטרה לטווח בינוני .  החיסכון בקרן השתלמות פטור ממס .  יתרון נוסף של קרן ההשתלמות הוא שמדובר במוצר משלים לקרן פנסיה ,  לקופת גמל או לביטוח מנהלים - שמאפשר לחסוך סכום למשיכה חד-פעמית כבר מתום שש שנים .  עם זאת ,  מומלץ לשמור על כספי הקרן לגיל פרישה ,  כהשלמה הונית לקצבה החודשית .  אני שכיר ,  כמה המעביד צריך להפריש לקרן ההשתלמות ?  כשכיר ,  חשוב לדעת כי ההפרשות לקרן ההשתלמות מבוצעות הן על ידי המעסיק הן על ידי העובד .  המעסיק מפריש לקרן ההשתלמות עד 7.5% מהשכר ,  והעובד - עד 2.5% .  המעסיק יכול להפריש  ( לכל היותר )  עד פי שלושה מהעובד ,  ואינו יכול להפקיד במקום העובד .  על פי רוב ,  הפרשה של המעסיק לקרן השתלמות בעבור העובד משתלמת לעובד יותר מקבלת העלאה בשכר .  שכיר שמעסיקו לא מפריש בעבורו לקרן השתלמות לא יכול להפקיד באופן עצמאי .  לאילו מטרות ניתן להשתמש בכספים שמופקדים בקרן ההשתלמות ?  קרן השתלמות היא חיסכון הוני הניתן למשיכה בסכום חד-פעמי לאחר שש שנים - ולצורך כל מטרה .  האם אני חייב למשוך את הכספים בתום שש שנים ?  אחד היתרונות של קרן ההשתלמות הוא שניתן להשאיר את הכספים שנחסכו בקרן וליהנות מהטבות מס גם על רווחים עתידיים - על כל הסכום שנצבר בקרן .  קרן ההשתלמות עדיפה על כל תוכנית חיסכון בשל הטבות המס הגלומות בה  ( הן מס הכנסה הן מס רווחי הון )  ,  וכן בשל העלויות הנמוכות יחסית לניהול הכספים  ( למשל ,  בהשוואה לקנייה-מכירה של קרנות נאמנות )  .  מה עלי לעשות אם אני בכל זאת צריך למשוך את כספי ההשתלמות ?  חשוב לדעת כי אם מתעורר צורך מיידי בכספים ,  ניתן לקחת הלוואה בתנאים מצוינים מאמצעי הקרן  ( לעמיתים בעלי שלוש שנות ותק לפחות בקרן )  .  קיימות וריאציות מגוונות של הלוואות המתאימות לצרכים שונים של העמיתים .  מהם יתרונות המס של קרן ההשתלמות ?  החיסכון בקרן השתלמות משתלם הן לשכירים הן לעצמאים .  נוסף על הטבות הקיימות במכשירי חיסכון לטווח ארוך  ( קופות גמל ,  קרנות פנסיה וביטוחי מנהלים )  ,  שאותן ניתן לממש רק בהגיע העמית לגיל פרישה ובאמצעות תשלומי קצבה בלבד - קרן ההשתלמות היא אפיק החיסכון ההוני האחרון  ( ניתן למשיכה בסכום אחד )  ונזיל כל שש שנים  ( ניתן למשיכה כל 6 שנים )  .  כל עובד ,  שכיר או עצמאי ,  יכול לחסוך כספים בקרן השתלמות וליהנות מהטבות מס משמעותיות :  שכירים :  אינם משלמים מס הכנסה בגין כסף שנחסך בקרנות השתלמות והופקד על ידי המעסיק .  תקרת ההכנסה השנתית לשכירים היא 188,544 שקל ,  כך שהפקדה בקרן של עד 14,140 שקל בשנה - 7.5% מהתקרה - בידי המעסיק פטורה ממס רווחי הון וממס הכנסה  ( בידי העובד )  .  בנוסף ,  העובד מפקיד עד 2.5% מהשכר ,  שאינם מוכרים  ( כלומר יורדים מהנטו )  .  בכל מקרה ,  חלקו של העובד לא יפחת משליש מחלק המעסיק .  שכיר רשאי להפקיד גם על השכר שמעבר לתקרה בתשלום המס השולי על החלק העודף .  עצמאים :  יכולים להפקיד בקרן השתלמות עד 17,010 שקל בשנה - שהם 7% מתקרת ההכנסה ב-2010 ,  243,000 שקל - מתוכם 10,935 שקל ,  שהם 4.5% מההפרשות לקרן ההשתלמות ,  מהווים הוצאה מוכרת ,  כך שניתן להרוויח עד 4,920 שקל בשנה .  סוג של  " מתנה "  שנתית ממס ההכנסה .  מכיוון שההכנסה החודשית של עצמאים נוטה להשתנות מחודש לחודש ,  וכדי לנצל את מלוא ההטבה ולקבל את מלוא ההחזר שמגיע כחוק ,  חשוב לוודא כי העצמאי הפקיד את מלוא הסכום התואם להכנסתו ,  כפי שמדווחת בדו"ח השנתי שהוא מגיש לרשויות המס .  מהו טווח הסיכון בקרנות השתלמות ?  טווח הסיכון בקרנות ההשתלמות ניתן לבחירת העמית באמצעות מסלולי השקעה שונים הקיימים בשוק .  ניתן לרכז את הכספים במסלול אחד או לחלקם בין כמה מסלולי השקעה ,  כמו :  מסלול שקלי  ( סולידי )  ,  מסלול אג"ח ,  מסלול עם חשיפה של עד 10% מניות ,  מסלול כללי ואף מסלול מנייתי .  כיצד ניתן לעבור בין המסלולים ?  המעבר בין המסלולים מתאפשר בלא עלויות ,  כך שניתן לשלוט בניידות ובפיזור - וגם בסיכון-סיכוי של הרווח בקרן .  השליטה בכספי החיסכון מאפשרת ללקוח להתאימו לצרכיו .  בהראל השתלמות וגמל קיימת אפשרות  ( בלעדית )  להעברת מסלולים באופן עצמאי באמצעות אתר האינטרנט ,  ללא טפסים או ביורוקרטיה .
 
נותרו לכם יומיים לטפל בקרן ההשתלמות שלכם 
מומחי הראל קרנות השתלמות וגמל עונים על השאלות העיקריות הנוגעות לקרנות השתלמות

