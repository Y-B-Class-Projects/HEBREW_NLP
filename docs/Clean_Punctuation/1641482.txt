הכח - אשדוד :  שחזור גורלי ? 
הסגולים-צהובים ניצחו את הקבוצה מעיר הנמל ברבע הגמר לפני שנה ,  הפעם הם יגיעו כאנדרדוג ברור  ( רביעי ,  17:15 ) 
הכח עמידר רמת גן ,  שממוקמת במקום ה-15 בליגה הלאומית ,  תנסה להניח מחר  ( רביעי ,  17:15 ,  וינטר )  בצד את הצרות בליגה ולהפתיע את מ.ס .  אשדוד במסגרת סיבוב ח' של משחקי גביע המדינה .  מאמן הקבוצה ,  רונן וינשטיין ,  הגיע ביום ראשון לאשדוד וצפה ביריבתו מובסת על ידי הפועל תל אביב .  אשתקד הדיחה הכח את אשדוד בפנדלים ברבע הגמר במשחק שנערך באשדוד ,  והמשחק הזה יהיה שחזור של המפגש מהעונה שעברה .
 וינשטיין מחזיק בהישג שלא רבים הצליחו להשיג כאשר הוא הגיע למעמד חצי גמר גביע המדינה המכובד גם בתור מאמן וגם בתור שחקן .  וינשטיין אימן את בית"ר/שמשון תל אביב שהצליחה להדהים לפני שנתיים והודח עמה על ידי הפועל תל אביב רק בחצי הגמר וגם כשחקן הוא זכה לקחת חלק במעמד חצי הגמר בעונת 1991 עם סינדרלה אחרת ,  הפועל קרית אונו ,  אז בליגה א' ,  כאשר הם נוצחו בסופו של דבר 4:2 על ידי הפועל פתח תקוה של אברהם גרנט .
" אין ספק שכרגע רק הליגה בראש מעייננו וזה הלחם והחמאה שלנו ",  אמר וינשטיין לוואלה !  ספורט . " למרות זאת ,  כמובן שנעשה את המקסימום לעשות תוצאה טובה וננסה להיות במיטבנו גם מחר בגביע .  ראיתי את אשדוד ביום ראשון אבל מאזן הכוחות נגד הפועל תל אביב היה חד צדדי .  אבל אשדוד למרות הכל קבוצה טובה .  מי כמוני יודע כמה כיף יש במשחקי הגביע ואיזו חוויה אדירה זו להגיע לשלבים הגבוהים ובמיוחד למעמד חצי הגמר ברמת גן ,  שזה אחד מהמעמדים הכי מרגשים בכדורגל שלנו ". 
הרכבה של הקבוצה ייקבע רק מחר לאחר שמספר שחקנים פצועים ויעברו מחר מבחני כשירות לפני המשחק .  בין אלו שבספק נמצאים הבלם חיים מלכה ,  המגן עדי שלג והקשר אגם משיח .  קובי חסן ,  שהורחק נגד נס ציונה בשבת בליגה ,  ייעדר מהמשחק .
 אחרי התבוסה 4:0 להפועל תל אביב השבוע בליגה ,  תנסה מ.ס.אשדוד להתאושש ולצאת לדרך חדשה נגד הכח עמידר רמת גן במסגרת סיבוב ח' של גביע המדינה .  לאשדוד זו תהיה הזדמנות לנקום ברמת גנים ,  שניצחו במפגש זהה בין שתי הקבוצות במסגרת רבע גמר הגביע בעונה שעברה כאשר בסופו של אותו משחק העפילה הכח עמידר לחצי הגמר אחרי ניצחון בפנדלים במשחק שנערך באשדוד .  
אשדוד קיימה היום אימון לקראת המשחק ונראה שהמאמן יוסי מזרחי עשוי לבצע מספר שינויים לעומת ההרכב שפתח במפלה נגד אדומים ביום ראשון .  מרקו פופוביץ' המגן הסלובני ימשיך לקבל קרדיט באגף ימין כאשר רחמים צ'וקול או אדיר טובול עשויים לפתוח בעמדת המגן השמאלי במקומו של מאור פרץ .  כריסטיאן גונזאלס ומתן אוחיון ימשיכו בעמדות הבלמים .  
בקישור עשוי עידן וייצמן לפתוח על חשבונו של סטפן קינגווה או ניר ביטון .  משה אוחיון ימשיך לנווט את מרכז השדה כאשר גם שי רביבו מועמד לפתוח .  דימיטאר מקרייב ועידן שריקי ישתפו פעולה בחוד ההתקפה .  
הרכב משוער :  דראגן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  רחמים צ'וקול  ( אדיר טובול )  ,  עידן וייצמן  ( ניר ביטון )  ,  משה אוחיון ,  שי רביבו  ( סטפן קינגאווה )  ,  עידן שדה ,  עידן שריקי ,  דמיטאר מקרייב

הכח - אשדוד :  שחזור גורלי ? 
הסגולים-צהובים ניצחו את הקבוצה מעיר הנמל ברבע הגמר לפני שנה ,  הפעם הם יגיעו כאנדרדוג ברור  ( רביעי ,  17:15 ) 

