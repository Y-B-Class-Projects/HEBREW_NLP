כן ,  גאווה ישראלית
אתמול אמר לי סרן ניר חזות ,  העושה חיל עם משלחת ההצלה הצה"לית בהאיטי ,  כי לבד מישראל לא הקימה מדינה כלשהי בית חולים באי השסוע והמוכה .  בתגובה סרקסטית ששלפתי מן המותן הערתי כי הדבר מובן מאליו ,  הרי ישראל קרובה להאיטי מרוב המדינות שנחשבו מועמדות להקים בית חולים בבירתה .  אף לא מדינה אחת ?  סליחה ,  אם כן אני חש גאווה במדינת היהודים .
 זה מעודד גינויים ,  שהשבח העצמי נגוע בפטריוטיזם דביק ,  בלאומנות שמנונית ומדוע איננו נוהגים כך במקופחים שלנו ומסביבנו ,  החל מן האם המוחזקת במסדרון בבית החולים ועד לפלשתינית משכם שנבדקת בהריונה בטרם תגיע להדסה בירושלים ? 
יש ישראלים שנפשם נוקעת למשמע מילה טובה על מדינתם .  יערב להם .  עם זאת אני מוכן להניח כי יש מידה של אמת בטיעונים אלה .  כן ,  ישראל רוצה לגזור קופון של אהדה בים של שנאה ;  ורוצה לחוש טוב בעצמה וגם בזירה הבינלאומית ;  ולמרות שבעוד זמן מה איש לא יזכור מדוע לתינוק שהגיח לאוויר בידי מיילד משלנו קראו  " ישראל "  - גם תחושת ההנאה לרגע קט אינה פסולה .
 נכון ,  גם רצון אנוכי לזכות באהדה .  רצון שבזכותו אדם ניצול מבניין שקרס ולאחר תפרו את הראש שנמעך וקיבעו את הרגל שנשברה ,  והאהדה שלה זכתה ישראל באי הרש והפצוע היא רק חלק מהתמורה שלה היא ראויה .
 אולי אפשר היה לראות את הדברים מזווית אחרת :  ישראל אינה ראויה לצל"ש ,  אבל נוכח עולם שמסתפק בדיווח ומעדיף להושיט עזרה במשורה בלבד היא נראית כזוהר הרקיע .  בבחינת  " נוח איש צדיק תמים היה בדורותיו ".  לא בדורו של אברהם .  אבל 2010 היא דורו של נוח בעולם כולו .
 בעוד יום איש לא יזכור .  כולנו נאמר כי נמאס .  התקשורת תסכם ראיונות בלעדיים עם חברי המשלחת החוזרים תשושים אך מרוצים .  עד לאסון הבא .
 
כן ,  גאווה ישראלית
nan
