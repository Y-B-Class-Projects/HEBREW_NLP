הפועלים ימחק חוב של 8 מיליון שקל ויקבל 12% משרפ"ג 
שרם ,  פודים וצימרמן התחייבו כלפי הבנק כי האשראי כלפיו ייפרע לפני פירעון הלוואות הבעלים והאג"ח הלא סחירות של החברה המוחזקות על ידי השלושה
 >  >  חברת שרם פודים גרופ  ( שרפ"ג )  ,  שבשליטת יצחק שרם ,  יאיר פודים ורובין צימרמן ,  דיווחה אתמול כי הגיעה להסדר עם בנק הפועלים לגבי יתרת האשראי של הבנק של כ28.8 - מיליון שקל .  תמורת מחיקה של כ-8 מיליון שקל מהחוב  ( כולל ריבית חריגה )  יוקצו להפועלים 11.8% מהון המניות של שרפ"ג - מניות ששווי השוק שלהן הוא 2.9 מיליון שקל .  אם מישהו היה אומר לאנשי מחלקת האשראי של הבנק לפני ארבע שנים ,  בימים שבהם נסחרה שרפ"ג לפי שווי של 400 מיליון שקל ,  כי יבוא יום שבו מחיקת חוב של 8 מיליון שקל תעניק להם 12% מהחברה ,  הם היו מגחכים .  צימרמן ,  פודים ושרם מחזיקים יחד 56% מהחברה ,  ואילו הציבור מחזיק ביותר מ-30% מהחברה .  כמו כן סוכם בין הצדדים כי עם השלמת ההסכם תשלם החברה לבנק קרן וריבית של כ-3.5 מיליון שקל .  כמו כן סוכם כי הפועלים יעמיד לשרפ"ג כמה הלוואות חדשות :  הלוואה של כ-14.7 מיליון שקל לתקופה של 66 חודשים הנושאת ריבית ,  שהקרן שלה עומדת לפירעון בתשלומים חצי-שנתיים החל מ-30 חודשים מיום העמדתה ;  כמו כן יינתנו שתי הלוואות נוספות של כ-2.5 מיליון שקל למשך תקופה של 12-66 חודשים .  שרם ,  פודים וצימרמן יתחייבו כלפי הבנק כי האשראי כלפיו ייפרע לפני פירעון הלוואות הבעלים והאג"ח הלא סחירות של החברה המוחזקות על ידי השלושה .  בהסכם נכלל גם מנגנון upside  ( השבחה )  להפועלים וכן לבנק לאומי ,  אם שרפ"ג תמכור מניות של לידר השקעות .  לאחר שבנק לאומי הגיע להסדר עם לידר השקעות ,  שלפיו מחק כ-50 מיליון שקל וקיבל בתמורה כ-10% מהחברה ,  הוא מתקרב להסדר גם עם שרפ"ג ,  בעלת השליטה בלידר ,  שכחלק ממנו תועבר השליטה בלידר לקרן ate של דן דוד .  ההסכם עם הפועלים מגיע כחודש לאחר ששרפ"ג הגיעה להסכמות עם לאומי לגבי יתרת האשראי של 31.4 מיליון שקל .  בין הצדדים הוסכם כי תמורת מחיקת חוב של כ-7.5 מיליון שקל יוקצו לבנק כ-12.5% משרפ"ג .  שווי השוק של נתח זה ממניות החברה הוא כ-3.3 מיליון שקל .  יתרת החוב ,  20.4 מיליון שקל ,  תועמד מחדש לשרפ"ג בהלוואה חדשה ,  שתיפרע בשלושה תשלומים שנתיים שווים החל מבעוד שנתיים וחצי .  שרפ"ג סיימה את הרבעון השני בהפסד של 33.2 מיליון שקל .  להבטחת פירעון ההלוואה הגדילה שרפ"ג את הביטחונות באמצעות שיעבוד כ-4.6% נוספים  ( בסך הכל 55.6% )  משרם פודים טכנולוגיות  ( בשווי כ-220 אלף שקל )  .  כמו כן יוכל לאומי ליהנות ממימושים שתבצע שרפ"ג בעתיד ,  כמו מכירת מניות לידר השקעות בהיקף של עד 5 מיליון שקל .  בנוסף ,  עד לפירעון מלוא החוב יוגבלו שרם ,  צימרמן ופודים בקבלת דמי ניהול .  הם גם לא יהיו זכאים לדיווידנדים ,  ויקבל את דמי הפירעון עבור אג"ח ג' שברשותם רק לאחר שתיפרע ההלוואה ללאומי .  שרפ"ג היא חברת אחזקות הפועלת בעצמה ובאמצעות חברות בנות בתחומי הפיננסים ,  הנדל"ן ,  התעשייה וההיי-טק ,  ונסחרת לפי שווי שוק של כ-26 מיליון שקל .  בעקבות היקלעותה למצוקת נזילות נאלצה שרפ"ג לוותר על השליטה בחברה הבת לידר השקעות ,  שעליה השתלטה במסגרת הסדר החוב קרן ate שבשליטת המיליארדר היהודי-איטלקי דן דוד .
 
הפועלים ימחק חוב של 8 מיליון שקל ויקבל 12% משרפ"ג 
שרם ,  פודים וצימרמן התחייבו כלפי הבנק כי האשראי כלפיו ייפרע לפני פירעון הלוואות הבעלים והאג"ח הלא סחירות של החברה המוחזקות על ידי השלושה

