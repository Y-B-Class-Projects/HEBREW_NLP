אלישע : " ההגנה של בית"ר מפוזרת ,  הם קבוצה בלי מהירות "
 מכבי חיפה לא ניצחה בטדי חמש שנים ,  אבל אלישע לוי אופטימי למפגש  ( 20:00 ,  ערוץ 1 )  .  שום : " למשחקים כאלו אנו מחכים "
 לאחר ארבעה משחקים ללא ניצחון והסתכנות ביציאה אל מחוץ לתחומי הפלייאוף העליון ,  תארח בית"ר ירושלים באצטדיון טדי את מכבי חיפה  ( ראשון ,  20:00 ,  שידור ישיר בערוץ 1 )  ותנסה להשיב חלק מכבודה האבוד העונה .  בשבת בצהריים סיימה הקבוצה את הכנותיה למשחק באימון ואסיפה בה הסביר המאמן יצחק שום על היריבה הקשה .
" אמרתי לכם את זה לא פעם ולא פעמיים - המשחק הזה הוא מסוג המשחקים שכל שחקן מחכה להיות שותף בו ",  אמר שום לשחקנים . " כששיחקתי ,  חיכיתי למשחקים גדולים כאלה .  עם הקהל וכל האווירה שמסביב אני לא צריך להרחיב יותר מדי כי אתם יודעים טוב מאוד מהי חשיבות המשחק . " במשחקים האחרונים אנחנו נראים טוב ",  ניסה להתעלם שום מהתוצאות ולהתרכז ביכולת , " אבל נגד חיפה נצטרך לנצל את המצבים אליהם נגיע כדי להבקיע - מה שלא קרה מול בני יהודה .  אמרתי כבר לפני שבוע וחצי שאנחנו עומדים לפני ארבעה משחקים חשובים .  שלושה מהם עברנו ,  ומול מכבי חיפה אנחנו צריכים לסיים את רצף המשחקים הזה עם תוצאה טובה ".  לאחר שבסיבוב הראשון ,  אז עוד חלמו בבירה על ריצה לאליפות ,  הפסידו 2:1 ,  הפעם מקווים במועדון מהבירה לנצח כדי להוכיח מה הם שווים . " כשהעתיד לא ברור ,  בבית"ר או מחוצה לה ,  משחק כזה זו הזדמנות מעולה להבטיח את עתידך לעונה הבאה ",  סיפר שחקן בכיר בקבוצה . " מה שזוכרים זה את המשחקים הגדולים ,  ואם אתה מבריק במשחק כזה ,  גם אם בשנה הבאה בית"ר תאלץ להצטמצם היא לא תוותר עליך בקלות ,  או שקבוצה גדולה אחרת תרצה אותך ". 
הפעם האחרונה שהצליחה מכבי חיפה לנצח בטדי הייתה במחזור השלישי בעונת 2005/6 ,  ב-25 לספטמבר 2005 ,  לפני פחות מחמש שנים ,  כשאריק בנאדו ועידן טל כיכבו בהרכב הירוקים .  מאותו הרכב שרדו עד המשחק הנוכחי רק ניר דוידוביץ' ויניב קטן .
 יצחק שום שוב לא תרגל הרכב סופי למשחק ,  אך על פי האימונים האחרונים נראה כי עידן טל וטוטו תמוז יחזרו להרכב על חשבון עמית בן שושן וסבסטיאן ואסקז .  תומר בן יוסף צפוי להמשיך לפתוח במרכז ההגנה לצד אריק בנאדו .  פרט לכך לא צפויים שינויים מההרכב שלא השכיל לנצח את בני יהודה במחזור הקודם .  הרכב משוער ,  בית"ר ירושלים :  אריאל הרוש ,  חן עזריאל ,  תומר בן יוסף ,  אריק בנאדו ,  אלירן דנין ,  קובי מויאל ,  עידן טל ,  עידן ורד ,  אבירם ברוכיאן ,  ברק יצחקי ,  טוטו תמוז .
 מכבי חיפה קיימה בצהריים  ( ראשון )  את האסיפה המסכמת לקראת המשחק ,  במהלכה הקרים המאמן אלישע לוי קטעים מהמשחקים האחרונים של בית"ר ירושלים .  לאחר מכן הוא אמר לשחקנים : " כמו שאתם רואים ,  ההגנה שלהם מפוזרת ואפשר להיכנס בין הבלמים .  ההתקפה שלהם מגוונת ומסוכנת ,  ולכן אסור לנו לשחק קרוב לשער .  הם קבוצה בלי מהירות ".  
במכבי חיפה דיברו לאורך השבועות האחרונים על משמעות שיטת הקיזוז .  הקבוצה מרוחקת כרגע תשע נקודות מהמקום השני ,  ערב משחקה מול בית"ר ירושלים .  באימון המסכם שנערך אלישע לוי לא הפתיע בנוגע לזהות ההרכב .  עלי עוסמאן תורגל גם הפעם כקשר אחורי במקום ג'ון קולמה הפצוע ,  ובירם כיאל ישחק לצדו לאחר שחזר מהרחקה .  גם יניב קטן חוזר לאחר הרחקה והוא יפתח בהרכב .
 שלומי ארבייטמן תורגל בהרכב הראשון ויפתח על חשבונו של מוחמד גדיר .  ארבייטמן כבש בשני המשחקים האחרונים ארבעה שערים והוא נמצא בכושר מעולה .  בקבוצה קיבלו הודעה כי מספר סקאוטרים יגיעו לצפות בקבוצה ,  כשנראה שעיקר ההתעניינות מגיעה מכיוונו של דקל קינן .  בירם כיאל ,  שלומי ארבייטמן ומוחמד גדיר צפויים גם הם להיות במעקב של הסקאוטרים .
 בחיפה מצפים להגעת 3,000 אוהדים ירוקים לטדי .  בהמשך השבוע אמורה להתקיים פגישה בין דדה חדד ,  סוכנו של אייל גולסה ,  לבין הנהלת מכבי חיפה .  כזכור ,  התנאים כבר סוכמו עם השחקן לחתימה על חוזה חדש ,  וכל שנותר הוא לסכם את הפרטים האחרונים שיביאו את גולסה לחתום על חוזה לארבע עונות וחצי .  
הרכב משוער ,  מכבי חיפה :  ניר דוידוביץ' ;  אייל משומר ,  דקל קינן ,  ז'ורז'ה טשיירה ,  פיטר מסיללה ;  עלי עוסמאן ,  בירם כיאל ,  ליאור רפאלוב ,  יניב קטן ;  ולדימיר דבאלישווילי .  שלומי ארבייטמן .
 
אלישע : " ההגנה של בית"ר מפוזרת ,  הם קבוצה בלי מהירות "
 מכבי חיפה לא ניצחה בטדי חמש שנים ,  אבל אלישע לוי אופטימי למפגש  ( 20:00 ,  ערוץ 1 )  .  שום : " למשחקים כאלו אנו מחכים "
 
