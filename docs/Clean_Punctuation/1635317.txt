יוון :  טועמה בישל ,  לאריסה מעל הקו האדום
הקשר עזר לקבוצתו לנצח 1:2 את היראקליס .  בלגיה :  שער לזיו בהפסד לוקרן 4:1 .  קפריסין :  תיקו למישאלוב ,  הפסד לקלינגר
לאריסה היוונית ,  קבוצתם של סלים טועמה ושמעון אבוחצירא ,  ניצחה הערב  ( שבת )  1:2 את היראקליס במשחק בית במסגרת המחזור ה-18 .  אבוחצירא הפצוע נעדר מהסגל ואילו טועמה עלה מהספסל בדקה ה-31 ,  במשחק בו הברזילאים של לאריסה עשו את ההבדל .  
אחרי מחצית מאופסת ,  העלה ריקרדו ז'סוס ,  שהגיע לאחרונה כמושאל מצסק"א מוסקבה ,  את המארחים ליתרון בדקה ה-47 ,  כשנגח לרשת הגבהה של טועמה .  חברו רומאו הכפיל את התוצאה 11 דקות לאחר מכן ,  והיראקליס רק צימקה בדקה ה-77 .  לאריסה ,  ששהתה במקום ה-14 מתחת לקו האדום לפני המשחק ,  חזרה לנצח אחרי שני הפסדים רצופים וחלפה על פני יריבתה לתחתית .
  *  *  *  בבלגיה הצליח אמנם יואב זיו להבקיע עבור לוקרן ,  אך קבוצתו נחלה את הפסדה ה-16 העונה ,  כשהובסה 4:1 לרוסלארה ,  יריבתה לתחתית .  מגן נבחרת ישראל צימק כשקבוצתו היתה בפיגור 3:0 ,  אלא שזה לא הספיק ,  כאמור .  לוקרן נותרת מתחת לקו האדום עם 12 נקודות בלבד ,  בעוד רוסלארה פותחת ממנה פער של שלוש נקודות .  
 *  *  *  קפריסין :  פאפוס של משה מישאלוב נפרדה ב-3:3 מול APEP פיציליה .  אימורו לוקמן ,  שחקן מכבי נתניה לשעבר ,  כבש את הראשון של פאפוס ,  כשמישאלוב ירד עם קבוצתו למקום השמיני בעקבות התיקו .  סלאמינה של ניר קלינגר שוב סבלה מחוסר מזל ,  כשהפסידה 2:1 ל-APOP קיניראס פייאס כשספגה שער בתוספת הזמן .  קלינגר ושחקניו עדיין בחיפוש אחרי ניצחון ליגה ראשון ,  כשהם עם חמש נקודות בלבד ב-18 מחזורים .
  *  *  *  אוהד לויטה וקבוצתו ההולנדית ,  ואלוויק ,  שוב הפסידו ,  הפעם 1:0 לנאק ברדה .  השוער הישראלי שיחק 90 דקות אבל לא הצליח למנוע את השער של לאונרדו במקום ה-62 .  ואלוויק ממשיכה לדבוק במקום האחרון כשיש לה 12 נקודות ,  שתיים פחות מדן האג ,  לה משחק חסר .
 
יוון :  טועמה בישל ,  לאריסה מעל הקו האדום
הקשר עזר לקבוצתו לנצח 1:2 את היראקליס .  בלגיה :  שער לזיו בהפסד לוקרן 4:1 .  קפריסין :  תיקו למישאלוב ,  הפסד לקלינגר

