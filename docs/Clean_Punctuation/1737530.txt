אמזון בכל פינה
חנות אפליקציות חדשה ?  מחשב לוח שיתחרה באייפד ?  פיצ'ר להטמעת קטעי ספרי קינדל באתרים ?  על הכל אמזון עובדת
אמזון עומדת להשיק חנות אפליקציות משלה לפלטפורמה הסלולרית אנדרואיד ,  שלמעשה תתחרה בחנות שמפעילה גוגל .  על פי המידע שפורסם היום ,  החברה תשלם למפתחים תמלוגים על סך 70% מהמחיר שייגבה על האפליקציות שלהם ,  ותיקח לכיסה את 30% הנותרים  ( כנהוג בשוק זה )  .  כל אפליקציה תכלול הגנה  ( DRM )  ייחודית לאמזון .  המפתחים יצרכו לשלם 99 דולר כדי להיכלל בחנות ,  שבשלב הראשון תהיה זמינה בארצות הברית בלבד .  החברה מצפה מהמפתחים שיעדכנו את האפליקציות שהם מוכרים בחנות שלה בסימולטניות עם עדכון האפליקציות בחנויות אחרות .  עם זאת ,  ניתן יהיה להעלות לחנות אפליקציות חינמיות .  כנהוג בחנות האפליקציות של אפל  החברה תוכל להחליט על אי-קבלת או הסרת אפליקציות מחנותה .
 הבלוג הטכנולוגי טק קראנץ' ,  שחשף את המידע ,  הצביע על כך כי על פי ניסוחיה המעורפלים משהו של אמזון ,  ניתן להבין כי תמחור האפליקציות לא יהיה לחלוטין לפי החלטת המפתחים ,  אלא גם לחברה עצמה תהיה השפעה בעניין .  היא גם תאסור על מפתחים למכור את אותה האפליקציה במחיר זול יותר בפלטפורמות אחרות .
 בנוסף ,  המקורות שהדליפו את עניין חנות האפליקציות גם טוענים כי אמזון מפתחת מחשב לוח חדש ,  שישווק בנוסף לספר הדיגיטלי קינדל ,  ויתמוך בחנות האפליקציות החדשה .  זו יכולה להיות חזית נוספת של אמזון מול האייפד הפופולרי מבית אפל .  האתר mobilitysite.com מעריך כי מחשב לוח מבית אמזון לא יחליף את הקינדל ,  אלא ימותג כמחשב עבור מולטימדיה ,  המנגן תכנים שנקנים בחנות של אמזון .
 מוצר נוסף שחשפה היום אמזון הוא אתר חדש בשם Kindle for the Web ,  המאפשר למשתמשים לקרוא ולחלוק קטעי דוגמה מספרים דיגיטליים דרך הדפדפן ,  ללא צורך להתקין תוספים .  אמזון מסרה כי מטרת האתר היא לגרום לבלוגרים ולאתרי תוכן המשתפים איתה פעולה לפרסם באתרים שלהם דגימות מספרים דיגיטליים היוצאים עבור מכשיר הקינדל .  השירות מאפשר לאותם שותפים לשתף דגימות תוכן בקלות באתרים שלהם בעזרת פעולת העתקה והדבקה של קוד הטמעה שהשירות מייצר  ( בדומה להטמעת קטע וידאו מיוטיוב ,  למשל )  .  לאחר שמוטמע הקטע באתר ,  יקליקו הגולשים על אופציית  " קרא בחינם את הפרק הראשון ",  ויוכלו לצפות בדפים  ( ואף לשנות הגדרות של גודל פונט וצבעים )  ללא צורך בתוכנה נוספת או בתוסף .
 
אמזון בכל פינה
חנות אפליקציות חדשה ?  מחשב לוח שיתחרה באייפד ?  פיצ'ר להטמעת קטעי ספרי קינדל באתרים ?  על הכל אמזון עובדת

