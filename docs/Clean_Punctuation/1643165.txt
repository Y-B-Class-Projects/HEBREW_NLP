הפועל ירושלים הביסה את גלבוע/גליל 68:88
משחק נוראי של ג'רמי פארגו  ( 2 מ-11 מהשדה )  לא השאיר לגלבוע/גליל סיכוי מול ירושלים ,  והצפוניים הובסו 88:68
עריכת וידאו :  דורון שטיין
משחק לא רע בכלל קיבלנו הערב  ( ראשון )  בגן נר .  הפועל גלבוע/גליל עליון אירחה בצפון את הפועל ירושלים במשחק שנעל את המחזור ה-13  ( שנפתח לפני שבוע ונדחה עקב משחקם של הירושלמים ביורוקאפ )  ,  במפגש שלמעשה היווה קרב ישיר על המקום השני בטבלה .  בסופו של דבר ,  האדומים של גודס הראו הרבה אופי ,  הביסו 68:88 ,  ורשמו את נצחון הליגה השלישי ברציפות שלהם .
 אחרי רבע ראשון פחות או יותר צמוד הגדילו הירושלמים את יתרונם במהלך עשר הדקות הבאות ,  בעיקר בזכות הצמד סימונס-את-תומפסון ,  ועלו ליתרון דו-ספרתי .  גלבוע/גליל פשוט לא נראתה במשחק באותן דקות ,  ובמיוחד לא מי שאמור להיות כוכבה - ג'רמי פארגו - שלא מתפקד בתקופה האחרונה ,  וממש לא תפקד גם הערב .  הגארד האמריקאי נתן את משחקו הטוב ביותר העונה כששתי הקבוצות נפגשו לראשונה העונה ,  אך הערב הוא פשוט לא הופיע ,  עם 6 נקודות ב-2 מ-11 מהשדה .  ואכן ,  כשהקאמבק הגלילי כן הגיע ,  במהלך הרבע השלישי ,  זה היה בזכות דיון דאוול ,  אייזאה סוואן ובעיקר גל מקל ,  שהראה מנהיגות מצוינת ,  אך נעלם גם הוא ברגעי ההכרעה .  
ברבע האחרון שוב קיבלנו הוכחה חיה לגיוון שקיים בהפועל ירושלים העונה .  פעם היה זה קווין פינקני בצבע ,  פעם סימונס מבחוץ ,  ופעם יוגב אוחיון ,  עם דקות אחרונות מצוינות מול קבוצת נעוריו .  מעל כולם ,  כרגיל ,  היה הדבק של הקבוצה ,  דיז'ון תומפסון ,  עם משחק רב-גוני כהרגלו .  ובעשר הדקות האחרונות היממה ירושלים את הצפוניים עם 11:31 .  הירושלמים חידשו את יתרונם הדו-ספרתי ,  ומשם גלבוע/גליל כבר לא הצליחה לחזור .  לא כשהיא קלעה הערב באחוזים נוראיים מחוץ לקשת ,  ובטח לא כשכוכבה שיחק כפי ששיחק הערב .  ירושלים משתלטת על המקום השני ,  בעוד גלבוע/גליל תצא בשבוע הבא לרוממה ,  ולמפגש עם מכבי חיפה .  יהיה מעניין .
 גלבוע/גליל פתחה עם גל מקל ,  דגן יבזורי ,  ג'רמי פארגו ,  אלישי כדיר ובריאן רנדל ,  בעוד ירושלים עלתה עם יובל נעימי ,  יוגב אוחיון ,  טרה סימונס ,  דיז'ון תומפסון וברנדון האנטר .  סימונס התחיל את המשחק עם חמש נקודות רצופות ,  אלא שמנגד פארגו וכדיר החזיקו את הצפוניים קרוב ,  ולאחר מספר איבודי כדור הובילה גלבוע/גליל 5:6 .  נדנדת הסלים נמשכה גם בדקות הבאות ,  כשסימונס המשיך את היד החמה מצד אחד ,  ומהשני נתנו רנדל וכדיר את הטון בצבע .  נדנדת הסלים נמשכה גם בדקות הבאות ,  כשסימונס המשיך את היד החמה מצד אחד ,  ומהשני נתנו רנדל וכדיר ומקל את הטון ,  אלא ששלוש דקות לסיום הרבע גלבוע/גליל נתקעה ,  וירושלים ניצלה זאת כדי להוביל 14:20 בתום עשר הדקות הראשונות .
 הרבע השני נפתח בשלשות - מצד אחד של תומפסון ,  מהשני של מקל וסוואן ,  והיתרון הצטמק ל-25:23 .  נעימי ותומפסון הגדילו את היתרון מחדש ,  אלא שירושלים לא הצליחה לברוח ,  וחמש דקות למחצית הובילה 26:30 .  בשלב הזה שתי הקבוצות נתקעו ,  איבדו והרבו להחטיא ,  ושתי שלשות מצוינות של ג'טר ב-40 השניות האחרונות של המחצית העניקו לירושלמים את יתרונם הגדול במשחק עד אותו רגע ,  32:42 .
 גלבוע/גליל החלה במיני קאמבק עם פתיחת הרבע השלישי ,  כששלשה של מקל ונקודות מוצלחות ,  סוף סוף ,  של ג'רמי פארגו ,  צימקו ל-43:39 בלבד .  אלא שאז קיבל הספסל הגלילי עבירה טכנית ,  ולאחר שבריאן רנדל ספג את עבירתו הרביעית ירושלים עלתה ל-39:49 .  סוואן ויבזורי תפרו שלשות חשובות ,  ואחת נוספת ,  של דאוול ,  צימקה ל-50:51 בלבד ,  כשההתקפה הירושלמית תקועה לגמרי .  המהפך הושלם עם נקודות של סוואן מהעונשין ,  ועם העליה לרבע המכריע הראה לוח התוצאות 57:59 למארחים מהגלבוע .
 סימונס פתח מצוין את הרבע האחרון ,  וארבע נקודות רצופות שלו העלו את ירושלים ל-61:65 .  פארגו החטיא וביצע עבירה בלתי ספורטיבית ,  וירושלים ניצלה זאת כדי לעלות ל-61:69 .  גוני יזרעאלי החל בסדרת טעויות נוראית ,  כשמהצד השני יוגב אוחיון התחמם ,  וקבע 63:73 גדול לירושלים ,  שלוש דקות לסיום .  משם גלבוע/גליל כבר לא חזרה ,  ירושלים שיתפה את שארית הספסל ,  ואפילו זה לא הפריע לה לסגור עניין עם יתרון השיא שלה במשחק - 68:88 גדול ומרשים .
 קלעו לירושלים :  טרה סימונס 17 ,  דיז'ון תומפסון 16  ( 8 ריבאונדים )  ,  קווין פינקני 15  ( 7 מ-8 מהשדה )  ,  יוגב אוחיון 10 ,  פו ג'טר 10 ,  יובל נעימי 9  ( 5 אסיסטים )  ,  ליאו ליונס 3 ,  בן לזר 3 ,  שרון ששון 2 ,  אורי קוקיה 1 .
 קלעו לגלבוע/גליל :  גל מקל 15  ( 5 אסיסטים )  ,  אייזאה סוואן 12  ( 8 ריבאונדים )  ,  אלישי כדיר 12 ,  בריאן רנדל 9 ,  דיון דאוול 8 ,  דגן יבזורי 6 ,  ג'רמי פארגו 6  ( 2 מ-11 מהשדה ,  5 עבירות )  .
 
הפועל ירושלים הביסה את גלבוע/גליל 68:88
משחק נוראי של ג'רמי פארגו  ( 2 מ-11 מהשדה )  לא השאיר לגלבוע/גליל סיכוי מול ירושלים ,  והצפוניים הובסו 88:68

