גורמי הרווחה יכלו למנוע השלכת הילדים מהחלון ? 
במועצה לשלום הילד מתחו ביקורת על גורמי הרווחה ,  לאחר שאם השליכה הבוקר את שני ילדיה מחלון ביתה בקומה הרביעית בת"א .  לדברי יו"ר המועצה ,  יצחק קדמן ,  גורמי הרווחה שוהים בחופשה ארוכה מדי במהלך החגים
 ( צילום :  עוז מרון ,  עריכה :  גדי וינסטוק ) 
האם ניתן היה למנוע את התקרית המזעזעת שאירעה הבוקר  ( שלישי )  בדרום תל אביב ,  במסגרתה השליכה אם את שני ילדיה מחלון ביתה בקומה הרביעית ולאחר מכן קפצה אף היא ?  לדברי מנהלת האגף לשירותים חברתיים-מזרח בעיריית תל אביב ,  המשפחה הייתה מוכרת באגף למעלה משנה ,  עקב דיווח על מקרה שכרות חד פעמי של האם בגן ציבורי בעיר . 
" מחלקת הרווחה עמדה בקשר רציף עם האם מאז המקרה ,  והמפגש האחרון עמה היה ב-5 לחודש .  במהלך המפגש עם העובדת הסוציאלית ביקשה האם סיוע של חונכת שתלווה את הילדה מבחינה לימודית ",  סיפרה שלום והוסיפה שהסיכום עם העובדת הסוציאלית היה שמיד לאחר החגים תחל החונכות בפועל .  היא הדגישה כי התקיים קשר רציף בין שירותי הרווחה והחינוך בעירייה ,  במטרה לפקח על מצב הילדים שלמדו במועדונית מטעם העירייה .
 דבריה של שלום עוררו ביקורת מצדו של יו"ר המועצה לשלום הילד יצחק קדמן ,  שהביע ביקורת על התנהלותן של רשויות הרווחה המקומיות במהלך החגים ,  שכן לדבריו גורמי הרווחה שוהים בחופש ארוך מדי .
 לטענת קדמן ,  רשויות הרווחה צריכות לעבוד במתכונת הדומה למד"א ולמשטרה ולשמור על מערך חירום פעיל באופן קבוע . " מי שזורק את הילד מקומה רביעית הוא רוצח של ילדים ",  אמר קדמן , " גם אם יש הורים שמרגישים נואשים ,  לא יכול להיות שהילדים יהיו שק האגרוף של אבא ואמא .  מוכרחים להוציא את הילדים מהמשחק האכזרי הזה .  בשנים האחרונות יש פחות תשומת לב מצד הגורמים הממשלתיים ,  אבל גם במעגל הקרוב יותר ,  הציבור צריך להתעורר ולדווח על מקרה של חשד להתעללות בילדים ". 
יו"ר המועצה לשמירה על זכויות הילד הביע תקווה שהילדים יירפאו מפציעתם ,  אולם לדבריו , " מבחינה נפשית הם יזכרו את היום הזה למשך כל שארית חייהם ".  הוא האשים את המדינה שלטענתו לא עושה די כדי להפסיק את תופעת ההתעללות בילדים והוסיף ש"גם במעגל הקרוב יותר ,  הציבור צריך להתעורר ולדווח על מקרה של חשד להתעללות בילדים ".  
בתגובה לדבריו של קדמן ,  הביעו פליאה באיגוד העובדים הסוציאליים משם נמסר כי  " אנחנו מתפלאים על ד"ר קדמן ,  שהיה בזמנו יו"ר האיגוד ויודע היטב שהעובדים הסוציאליים הם בני אדם .  גם להם מגיעה חופשה בשבתות ובחגי ישראל ,  אפילו חופשה שנתית .  למרות זאת ,  לכל רשות מקומית יש כוננים במחלקות הרווחה שתפקידם לתת מענה בכל המקרים ,  כולל מקרה זה .  חופשת סוכות היא של כלל המשק ולא רק של לשכות הרווחה ". 
האם ,  תושבת תל אביב בת 38 זרקה את בנה בן הארבע ובתה בת החמש מחלון ביתם ברחוב מעפילי אגוז בתל אביב - וקפצה אחריהם .  הילדים נפצעו באורח בינוני עד קשה ,  ואילו האם נפצעה באורח קשה .  שכן שראה את הילדים ואת האישה שרועים על הדשא הזעיק את צוותי מגן דוד אדום ,  שפינו את הילדים והאם לבית החולים איכילוב בעיר .
 
גורמי הרווחה יכלו למנוע השלכת הילדים מהחלון ? 
במועצה לשלום הילד מתחו ביקורת על גורמי הרווחה ,  לאחר שאם השליכה הבוקר את שני ילדיה מחלון ביתה בקומה הרביעית בת"א .  לדברי יו"ר המועצה ,  יצחק קדמן ,  גורמי הרווחה שוהים בחופשה ארוכה מדי במהלך החגים

