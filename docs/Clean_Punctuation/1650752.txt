מתחילים לדבר - דווקא לא להנמיך ציפיות
בדרך כלל כשהנושאים המדיניים חוזרים לסדר היום הלאומי ,  ובעיקר כשהדבר מלווה בביקורים של בכירים אמריקנים ,  כמו הביקור הנוכחי של סגן הנשיא ביידן ,  מתחיל המאמץ להנמיך ציפיות .  
תמיד יימצא מישהו בממשל בוושינגטון אשר יאמר כי מדובר בהמשכו של התהליך המדיני ולא בשום דבר חדש ,  ותמיד הוא יציע לא להמתין למשהו מהפכני .  וגם בירושלים טורחים דוברי הממשלה להסביר כי זה רק עוד ביקור או שזו רק עוד פגישה ,  שלא יביאו  בוודאי לא בטווח המיידי  את השלום המיוחל לאזורנו .
 לא במקרה שלנו .  אמנם חלפה יותר משנה מאז התקיימו שיחות מדיניות בין ממשלה ישראלית להנהגה פלסטינית ,  וגם ביקורו של סגן נשיא אינו אירוע שכיח במחוזותינו ,  ואף על פי כן ,  הפעם שובתות המחלקות להנמכת ציפיות .  הסיבה לכך היא שהפעם קשה למצוא ,  לא בימין ולא בשמאל ,  אנשים המאמינים כי ההתפתחות המדינית הנוכחית תוביל לפריצת דרך .  ודווקא זו ההזדמנות להפתיע .
 שיחות הקירבה הופכות עובדה .  הנשיא הפלסטיני ,  אבו מאזן ,  קיבל את ההכשר שנזקק לו לאחר שהעולם הערבי נתן לו את ברכת הדרך ,  ואילו ראש הממשלה ,  בנימין נתניהו ,  מוכן גם הוא לתהליך זה .  אף על פי ששניהם אינם זקוקים למתווכים ,  ומוטב היה להם לקיים שיחות ישירות ,  חשוב שהמשא ומתן יוצא לדרך .
 מי שמעוניין להעניק הזדמנות למשא ומתן המשונה הזה חייב להבטיח שהוא לא יתקיים רק פעם בשבועיים כדי לצאת ידי חובה .  חשוב שייקבע מקום ,  ללא זמינות לתקשורת ,  שבו ישתכנו שלוש המשלחות למשך חודשים אחדים .  המשתתפים יעזבו את המקום מדי פעם כדי להתייעץ עם הקברניטים ,  אך במשך רוב הזמן ישהו באזור שבו יתקיים המשא ומתן .  
ברור שקשר ישיר בין נציגי ישראל לבין הפלסטינים הוא דבר חיוני ,  אך גם שיחות אינטנסיביות ,  במשך פרק זמן של שלושה ? ארבעה חודשים ,  יאפשרו לצדדים ,  כמו גם למתווך ,  לדעת אם מדובר בתהליך רציני או רק בניסיון להראות לאמריקאים שהם מתנהגים כיאות .  בתום התקופה יוכל המתווך לבחון אם יש מקום לכנס ועידת פסגה - בהשתתפות הנשיא ברק אובמה ,  אבו מאזן ונתניהו - או שהפערים בין הצדדים כה גדולים עד כי אין סיכוי להצלחתה של פסגה כזו .
 ומהם הסיכויים ?  לכאורה אפשר לומר כי אין שום סיכוי סביר לכך שעמדות נתניהו ,  גם אחרי נאום בר ? אילן ,  ייפגשו עם עמדות אבו מאזן .  אמנם משא ומתן הוא משא ומתן ,  ולפעמים הוא צופן בחובו הפתעות ,  אך גם אם לא תהיה התקדמות לעבר הסכם קבע ,  לא מן הנמנע שהוא יסלול את הדרך להסדר חלקי .  
הסדר חלקי ,  בדמות מימוש החלק השני של מפת הדרכים ,  נדחה עד כה על ידי הפלסטינים .  גם לישראל הוא רצוי הרבה פחות מהסדר קבע .  אבל אם יהיה מדובר בהקמת מדינה פלסטינית בגבולות זמניים על רוב משמעותי של הגדה המערבית ,  ותתלווה לכך אמירה אמריקאית ברורה על העקרונות המנחים להסדר הקבע - יהיה זה עדיף בהרבה על המצב הנפיץ הקיים .
 
מתחילים לדבר - דווקא לא להנמיך ציפיות
nan
