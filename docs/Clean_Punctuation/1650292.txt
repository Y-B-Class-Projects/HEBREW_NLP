האם כישורי הניהול של שלמה רודב שווים פי 5 מאלה של רמי לוי
איך מצדיקים עלות שכר של 12 מיליון שקל ליו"ר בזק ,  בעוד רמי לוי מסתפק בשכר בעלות של 2.3 מיליון שקל בלבד ?  ומדוע יו"ר חברת הנדל"ן הקטנה איי.אי.אס מרוויח יותר מלוי ? 
 >  >  מה היה קורה למניית רשת השיווק רמי לוי לו היתה החברה מפרסמת היום בבוקר כי המייסד והמנכ"ל רמי לוי מפסיק להוביל את החברה ולנהל אותה ?  קיים סיכוי טוב כי מניית הרשת היתה צוללת .  רשת השיווק רמי לוי לא רק נקראת על שם העומד בראשה - היא גם נבנתה בצלמו .  הוא אחראי על האסטרטגיה והניהול השוטף ,  והוא האיש שהפך את הרשת למה שהיא כיום ואחראי לצמיחה שלה .  רמי לוי היא הצלחה ניהולית ,  הבולטת במיוחד על רקע השנתיים החיוורות העוברות על מתחרותיה הנסחרות בתל אביב ,  שופרסל ורבוע כחול .  מה היה קורה למניית בזק לו היינו מתוודעים מחר לעובדה שיו"ר החברה ,  שלמה רודב ,  פורש ?  לא בטוח כי מניית חברת התקשורת היתה קורסת .  שלמה רודב מוכיח את עצמו בבזק כאיש ניהול מוכשר ,  החברה פורחת בכל הפרמטרים ,  והתקופה של בזק תחת רודב - שנכנס לתפקידו לפני שלוש שנים - טובה הרבה יותר לבעלי המניות של החברה מן התקופה שלה תחת קודמיו ;  אבל המציאות הישראלית מעידה שגם שלוש חברות התקשורת המובילות האחרות - הוט ,  פרטנר וסלקום - נהנו מפריחה חסרת תקדים בתקופת רודב .  עובדה זו מאפשרת לתהות אם השגשוג של בזק נובע בלעדית מהניהול המופלא שלה ,  או אולי מתנאי הענף .  שוק ההון הישראלי היה בוטח בתנאי הענף גם אם רודב היה פורש ,  כל זמן שלא היתה מובאת תחתיו לחברה דמות הרסנית וחסרת כישרון בעליל .  בקרדיט להצלחת בזק מתחלקים גם המנכ"ל אבי גבאי עם עלות שכר של 9 מיליון שקל וסמנכ"ל הכספים בעלות שכר של 7 מיליון שקל .  שתי החברות ,  בזק ורמי לוי ,  דיווחו השבוע על תוצאות מצוינות ל-2009 .  עלות שכרו של שלמה רודב ב-2009 היתה קרוב ל-12 מיליון שקל - פי חמישה מעלות שכרו של רמי לוי שהיתה כ-2.3 מיליון שקל .  חמשת הבכירים בבזק זכו בסך הכל לעלות שכר של 40 מיליון שקל ב-2009 .  חמשת הבכירים ברמי לוי זכו לעלות שכר של פחות מ-5 מיליון שקל .  לוי הודיע לחברה כי בשל המצב הכלכלי ב-2009 ,  הוא מוותר על בונוס של 4 מיליון שקל שאמור היה לקבל .  עלות שכרו של רודב כוללת מענק של 3.5 מיליון שקל .  מלבד השכר נהנה רודב גם מאופציות שהשווי הנאיבי שלהן כבר נושק לסכום עתק של 33 מיליון שקל .  ברמי לוי אגב בולטת עלות שכרה של אשתו של רמי לוי ,  עדינה לוי - 1.3 מיליון שקל כדירקטורית וגזברית .  לא בטוח שזו היתה עלות השכר שלה אם לא היתה נשואה לבעל השליטה בחברה .  כמובן ,  השוואה בין בזק לרמי לוי כמוה כהשוואה של תפוחים ותמרים .  בזק היא ענק השווה 27 מיליארד שקל .  רמי לוי היא חברה בינונית השווה 1.1 מיליארד שקל .  בזק הודיעה על דיווידנד של 2.4 מיליארד שקל לבעלי המניות .  ברמי לוי דובר על כ-50 מיליון שקל .  רמי לוי אינו מסכן .  עלות שכר של 2.3 מיליון שקל היא גבוהה .  לוי הוא גם איש עשיר מרודב .  הוא מחזיק ב-65% מהרשת שלו .  אבל במקרה של רמי לוי קל יותר להסביר את עלות השכר שלו לבעלי המניות מאשר במקרה של רודב .  פרשת דני דנקנר מסוף השבוע החולף הזכירה שוב כי יו"ר דירקטוריון הוא תפקיד חשוב ,  ותפקוד לקוי בו יכול לגרום נזק רב לארגון ,  ובכל זאת - איך מסבירים עלות שכר של 12 מיליון שקל ליו"ר דירקטוריון ?  האם יכולתו של הדירקטוריון לאשר דיווידנדים בהיקף עצום היא ההסבר ?  האם זוהי היכולת לאשר שכר מנהלים ראוי ?  אין תשובה לשאלה .  סטרלינג מפסידה ,  אבל המנכ"ל מרוויח מיליון ש'גם עלויות שכר נמוכות הרבה יותר משל רודב קשה להסביר .  חברת סטרלינג פירסמה בסוף השבוע את דו"חותיה .  בשורת ההכנסות והרווח של החברה ,  המייצרת פתרונות תקשורת לוויינית למצבים ניידים כמו מטוסים ורכבות ,  אין חדש תחת השמש - כמו ברבעונים הקודמים ,  ההכנסות מזעריות והחברה מפסידה .  את 2009 היא סיימה עם הפסד של 40 מיליון שקל ,  ועם צבר הזמנות שעדיין לא מבטיח מהפכה עתידית .  המנכ"ל נהנה מעלות שכר של מיליון שקל בשנה .  שכיר נוסף במשק שניצח את רמי לוי בעלות שכרו ב-2009 היה חיים גייר ,  יו"ר איי.אי.אס ,  הנהנה מעלות שכר של 2.4 מיליון שקל .  עיקר פעילותה של איי.אי.אס כיום הוא בנדל"ן להשכרה ,  באמצעות פארק פלמחים ,  ובתחום התעשייה דרך חברת ספנקריט .  הכנסות החברה ב-2009 צנחו ב-15% בהשוואה ל-2008 ,  ל-58 מיליון שקל ,  והחברה שווה כיום 176 מיליון שקל .
 
האם כישורי הניהול של שלמה רודב שווים פי 5 מאלה של רמי לוי
איך מצדיקים עלות שכר של 12 מיליון שקל ליו"ר בזק ,  בעוד רמי לוי מסתפק בשכר בעלות של 2.3 מיליון שקל בלבד ?  ומדוע יו"ר חברת הנדל"ן הקטנה איי.אי.אס מרוויח יותר מלוי ? 

