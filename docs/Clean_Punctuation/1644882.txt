מרכז הברביקן בלונדון עושה כבוד לרון ארד
המעצב הישראלי המתגורר בלונדון יזכה לרטרוספקטיבה מאחד ממוסדות האמנות החשובים באירופה . " אני מקווה שכל מי שמתעניין בדברים יגיע לראות "  אמר ארד
המעצב רון ארד אמנם מתגורר בלונדון ב-35 השנים האחרונות אולם רק בסוף השבוע הקרוב הוא יזכה לכבוד הראוי לו בעיר מגוריו ,  כשמרכז האמנויות ברביקן בלונדון יציג רטרוספקטיבה לקריירה הענפה של ארד . " אני מקווה שכל מי שמתעניין בדברים יגיע לראות ",  אמר ארד בראיון לגרדיאן הבריטי בהתייחס לאירוע .
 קייט בוש ,  העומדת בראש מערך הגלריות של ברביקן אמרה לאחר ההודעה על התערוכה כי  " אנחנו רוצים לחלוק כבוד למקום המיוחד של ארד בעולם העיצוב .  רון הוא דמות מאוד חשובה בתחום והתערוכה מציגה את החזון שלו ואת תהליך היצירה שלו כפי שהתפתחו בשלושים השנים האחרונות ". 
למרות שלאחרונה התקיימו שתי תערוכות גדולות שלו  ( רטרוספקטיבה לעבודותיו במרכז פומפידו בפריז ותערוכה גדולה מיצירותיו במוזיאון מומה בניו יורק )  ,  התערוכה בלונדון צפויה להיות שונה .  אוצרת התערוכה לידיה איי אמרה כי  " ארד רצה לעשות משהו חדש בעיר מגוריו ואנחנו רצינו להראות את העניין שלו בחומרים חדשים ובטכנולוגיות חדשות ". 
ארד  ( 59 )  נולד וגדל בתל אביב .  משסיים לימודי עיצוב תעשייתי בבצלאל ,  המשיך ללימודי אדריכלות בלונדון ב- Architectural Association .  ב-89' הקים בלונדון ביחד עם שותפתו קרוליין תורמן ,  את משרדו Ron Arad Associates ,  המתמחה בעיצוב ובאדריכלות ומונה למעלה מ-20 עובדים .  
עם השנים הפך ארד לאחד המעצבים הידועים והמצליחים ביותר בעולם .  פרטי עיצוב שלו מאופיינים בצורות אמורפיות גולמיות ,  שעשויים על פי רוב מתכת ונמכרים בחנויות עיצוב מהשורה הראשונה בעולם וחלקם הוצגו במוזיאונים שונים כגון המטרופוליטן בניו יורק ,  מוזיאון ויקטוריה ואלברט בלונדון ,  ויטרה בגרמניה ובמרכז פומפידו שבפריז .
 
מרכז הברביקן בלונדון עושה כבוד לרון ארד
המעצב הישראלי המתגורר בלונדון יזכה לרטרוספקטיבה מאחד ממוסדות האמנות החשובים באירופה . " אני מקווה שכל מי שמתעניין בדברים יגיע לראות "  אמר ארד

