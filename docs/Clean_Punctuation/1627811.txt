מדור סוף
מה באמת קרה בין חבר הכנסת יעקב אדרי ,  העוזרת שלו ובנימין נתניהו ?  הרמן ,  כספית ,  ירושלמי וברנע מציעים רשומון בלתי משכנע
רק דמעות היו חסרות בראיון המפרגן שערך ארי שביט עם חבר הכנסת שאול מופז .  מי היה מאמין שהפוליטיקאי הכי זגזגן בשטח ורמטכ"ל חומת מגן ייצא כל-כך טוב דווקא במוסף הארץ .  כנראה שככה זה כשהפרה רוצה להניק את העגל בטינופים על ציפי לבני .  ואם העגל הוא ארי  ( הערת אזהרה )  שביט ,  אז מה טוב .
 הראיון הפך לשיחת היום בטורים של הקולגות ,  אבל מעניין איך הם היו מתמודדים עם המרואיין .  לדוגמא ,  בחלק שבו מופז מספר שאנשיו נקנו בשוחד מכספי הציבור כדי לתמוך בלבני .  אבל כמו כל אזרח טוב שנודע לו על מעשה פלילי ,  שאוליקו משחק אותה בונקר .  לא תמצאו אותו חושף שמות ,  מתלונן במשטרה ,  או נותן קצה חוט למראיין הסימפטי .  וארי שביט ?  כמו כל עיתונאי טוב ,  הוא מעדיף להמשיך לשאלה הבאה .
 חד כתמיד ,  בן כספית שוב עוקץ עיתונאי מרושל שבאחת ממהדורות החדשות בלע את הספין השקוף ודיווח כי יעקב אדרי לא ערק מקדימה בגלל שלא סידרו לאשת אמונו ג'וב מפנק .  לו אותו עיתונאי היה בודק את העובדות  ( או לפחות מדבר עם כספית )  ,  הוא היה מגלה שאורלי יחזקאל לא רצתה שום ג'וב .  להיפך ,  היא זו שלחצה על אדרי להישאר בקדימה .  שאפו בן ,  אמרנו לעצמנו .  עשית זאת שוב .  ואז העברנו דף ,  לכפולת 7-6 ב"מוספשבת ",  ומה גילינו ?  שלום ירושלמי מודיע כי הסיבה היחידה שאדרי לא נטש היא בגלל שאף אחד לא מצא ג'וב מתאים לאותה אורלי יחזקאל .  מעניין מה בן כספית ,  שאף פעם לא מחמיץ הזדמנות לנגח קולגות ,  יכתוב בשבוע הבא על הכתבה של ירושלמי ?  כנראה שום דבר .  ככה זה אצל טאלנטים .  מי שאשם זה העורך שלא שם להערות האזהרה  ( למרות שהן מופיעות כבר במשנה של ירושלמי )  .
 בכל מקרה מדובר בקונספט שונה מזה של המוסף לשבת של ידיעות אחרונות ,  שם נחום וסימה בדרך כלל כותבים את אותו הדבר בכפולות העוקבות שלהם .  אגב ,  גם ברנע מציג בטורו את סיפור אדרי ומסביר לקוראים איך אנשי הליכוד האכילו את כולם בספין שקוף .
 כואב לראות את כל הכסף שנשפך בישראל היום ,  ובסופו של עשור כשבאים לסכם את האירועים החשובים כל מה שהוא מצליח לנפק זה את התמונה המכובסת מאסון התאומים בשער  " ישראל שישבת ".  פרויקט סיכום העשור של העיתון הוא הדבר הכי לא מקורי שנעשה בנושא .  אירועי העשור נבחרו בסקר ,  אין שום זווית חדשה שמלווה את הפרויקט והאריזה הגרפית סטרייטית להחריד  ( אולי נבהלו מהשער המזעזע של מוסף הארץ בשבוע שעבר וגנזו את פריצת הדרך הגרפית של העשור החדש )  .
 וכשנותנים לציבור לבחור את איש העשור ,  אז האנשים שבחרו את  " למבדה "  כשיר של האייטיז בוחרים הפעם את אובמה ולא את בן לאדן .
" מוספשבת "  של  " מעריב "  בסוף השבוע הזה הוא מכרה זהב של מבוכה .  העיתון מספק את הכפולה המופרכת של העשור החדש ,  כשתחת הפסבדונים מנדלי מוכר ספרים ,  מפרסם העיתון מאמר לוחמני נגד הבעלויות הצולבות בשוק הספרים ,  גם אם רוב הטיעונים כבר משומשים כמו עותק של  " אם יש גן עדן ".  
מנדלי הפרחח מרסס לכל הכיוונים :  על רשת צומת ספרים ומנכ"לה ,  על הוצאת כנרת זמורה ביתן ובעליה ,  על הממונה על ההגבלים העסקיים ולא שוכח להכניס גם לגיבור הטרגי של הסיפור  מנחם פרי ,  עורך הספריה החדשה .  מי שיקרא את המאמר עד סופו יגלה בכוכבית עובדה מפתיעה .  אותו מנדלי ,  שקורא להחרמת רשתות הספרים ,  הוא למעשה אחד המו"לים הפועלים בישראל .  גם כן גיבור .  לא ברור איך הוא מתכנן שהמהפכה תצא לפועל ,  שעה שהוא מסתתר מאחורי שם עט ועוד כזה סחי .  גם לא ברור למה מעריב משתף עם זה פעולה ,  שעה שלא מעט מו"לים מוכנים לשטוח את משנתם און רקורד .  ומי בכלל נותן למאמר דעה של פלוני להתפרסם במקום כה מרכזי ? 
אחרי שחן קוטס-בר ניבאה את חייו של גלעד שליט לאחר השבי בעזרת שבוי מלחמה אחד מן העבר הרחוק , " מעריב "  שוב לוקח את הנושא למחוזות המופרכים והמיסטיים .  תחת הכותרת המבטיחה  " להציל את שליט  הסיפורים שלא סופרו ",  מציג  " סופשבוע "  פרויקט סהרורי :  חולה נפש שבעבר רצה לפגוש את נסראללה ,  ועכשיו כנראה ניסה לתפוס לשיחה את הנייה .  והרב פרומן שאומר כי מנהיגים ישראלים סיכלו את תוכניתו להשבת שליט ובאחת הדוגמאות מסביר איך הוא עדיין ממתין לשיחת טלפון מראש ממשלת טורקיה בנוגע ליוזמתו המבורכת .
 עד כאן .  לחן קוטס-בר התייחסנו כנפילה של מעבדת הניסוי והטעייה שברחוב קרליבך .  הפרויקט הציני והמביש הזה כבר מעיד משהו על עורכיו .  אבל הם בטח עסוקים עכשיו בטלפונים מאורן זריף שזועם על כך שהשאירו אותו מחוץ למוסף .
 פאניקה במתנ"ס בית תמי ,  חרדה במרכז ביכורי העיתים   " 7 ימים "  מפנה בשער לכתבה מלחיצה : " תחקיר :  כנופיות מפליטי דארפור משליטות טרור ופשע בלב תל-אביב ".  אבל אז מתברר שאמיר זוהר צלל לתוך ביב השופכין של נווה שאנן ובודד ממנו את הגן השחור .  
הכתבה על האיום האפריקאי נפתחת בדוגמה של סודני שדרש שווארמה בחינם והביא איתו חברים מאיימים .  אפשר גם למצוא תמונה של זירת רצח של פרוצה בתחנה המרכזית  ( הרצח לא מפוענח ,  אבל זוהר כנראה מצא דגימות זרע של כושי )  .  וגם גורמי הרווחה שמספרים כי מדובר בתופעה שולית ובעצם הסודנים הם חברה שבטית ומגובשת לא מפריעים לתזה של הכתבה .
 @@@ידיעות ומעריב התעוררו בשישי לכותרת זהה .  עד מתי  " בוקר טוב אלפיים ו ..  ."  ?  הארץ התעוררו עם כותרת אחרת .  נטולת הגראד שנפל על נתיבות ערב קודם .
 @@@ג'ורה הכפולה :  לוח השידורים של רשת מספק ל"7 לילות "  שער איכותי נוסף .  הפעם אלו יעל פוליאקוב ואמה שוש שמאפשרות הצצה לעולמן המחופף .
 @@@ועדת המדרוג במוסף הארץ לא פוגעת :  קודם טועים בגיל של בריטני מרפי שנולדה בכלל ב-1977 ,  ואחר-כך מנסים לכופף את הפרידה של טים רובינס וסוזן סרנדון לתיאוריה על פשיטת הרגל של מוסד הנישואין .  חפשו אותה במקום אחר .  טים וסוזן לא היו נשואים מעולם .
 @@@אחרי העונה המי יודע כמה של  " צחוק מעבודה "  ו"מועדון לילה ",  נזכרו ב"סופשבוע "  שסטנד-אפ זה חם .  חם כמו הבדיחה יש פה מישהו מבת-ים ? 
@@@זה משהו באוויר או שיש סיבה אחרת שגרמה לדניאלה לונדון ומירי חנוך להרהר בו זמנית בהבאת צאצא נוסף לעולם ? 
@@@מוסף הארץ טובע במסמכי רשם העמותות כדי למצוא כמה מרוויחים הבכירים שבראשן .  התוצאה שקופה ומשעממת .  ואגב ,  משכורת של בכיר עדיף לפרוט לחודשים ולא לשנה  ( זה קל יותר לקורא ,  אלא אם מנסים להסתיר שהמשכורות לא בשמיים )  .  
@@@ולסיכום עוד מסמר בארון הקבורה השבועי של  " מוספשבת ".  התמונה מאסון הצונאמי עם שלל הגופות הצבעוניות על החוף פשוט לא עוברת .
 יאיר לפיד מפגין יכולת תקשור עם המתים ,  זה כבר שווה שער ב"7 ימים "/ 
אז קבלו את רב המכר שישלוט בסבבה,הבן כותב את האוטוביוגרפיה של אבא/
והכל כתוב בגוף ראשון ,  כי אצל הלפידים האגו הולך יד ביד עם כישרון

מדור סוף
מה באמת קרה בין חבר הכנסת יעקב אדרי ,  העוזרת שלו ובנימין נתניהו ?  הרמן ,  כספית ,  ירושלמי וברנע מציעים רשומון בלתי משכנע

