על ספסל הנאשמים :  וינרוט כפר בהאשמות נגדו  
" שוקי ויטה לא קיבל שום יחס חריג ",  הגיב עו"ד יעקב וינרוט לכתב האישום בפתיחת משפטו
 >  >  עו"ד יעקב וינרוט ופקיד השומה רו"ח שוקי ויטה ,  כפרו אתמול במיוחס להם במשפט השוחד בבית המשפט המחוזי בתל אביב ,  והגישו תשובות מסודרות לכתב האישום .  השניים הכחישו שהיתה ביניהם מערכת יחסים של 'תן וקח' ,  שכללה עבירת שוחד . " ויטה לא קיבל שום יחס חריג ,  שלא הוענק ללקוחות אחרים ",  טען וינרוט .  פרקליטות מיסוי וכלכלה העמידה את וינרוט לדין בגין עבירות שוחד והלבנת הון .  וינרוט מואשם כי הכניס עצמו למצב של ניגוד עניינים :  ב-2003 הוא ייצג את פקיד השומה ויטה ,  שבאותה עת אישר הסכמי מס חריגים ללקוחות גדולים של עו"ד מיכאל צ'רנוי ,  ארקדי גאידמק והיהלומן דן גרטלר .  בהסכמי המס ,  שפרטיהם פורסמו בהרחבה ב-themarker ,  הכיר ויטה לצ'רנוי ב-2 מיליארד דולר ולגאידמק במיליארד דולר .  בעבור הסכמי המס קיבל וינרוט יותר מ-30 מיליון שקל - השווים להכנסות משרדו בשנה שלמה - והפקיד אותם בחשבון של חברה זרה הנמצאת בבעלותו .  הנישומים אינם חשודים בדבר .  לשיטת הפרקליטות ,  וינרוט סייע משפטית לוויטה כדי שהרשעה פלילית ישנה נגדו לא תפריע לקידומו .  הצדדים מסכימים כי חלק מהטיפול בעניינים המשפטיים של ויטה היה בחינם ,  ואילו תמורת הליך לא ארוך בבית הדין לעבודה שילם ויטה לווינרוט 20 אלף שקל ב-20 תשלומים חודשיים .  ויטה מואשם בקבלת שוחד ,  מרמה והפרת אמונים .  בתגובה לכתב האישום פירטו עורכי הדין של וינרוט את הפרקטיקה הנקוטה במשרדי עורכי דין בנוגע לגביית שכר טרחה .  לא בכל מקרה קובעים שכר טרחה מראש ,  נאמר ,  אין נוהגים לגבות שכר טרחה עבור כל פעולה ופעולה בנפרד .  בתגובה מודגש האופן שבו גובה וינרוט שכר טרחה גבוה מאנשים שידם משגת ושכר טרחה פחות מאחרים .  גם ויטה הכחיש כל קשר לעבירות . " ויטה לא קיים שום מערכת יחסים עם וינרוט וכל התיאורים בכתב האישום על 'יד רוחצת יד' מוטעים ומנותקים מן המציאות ".   " ויטה ידע היטב כי וינרוט אינו עוסק בייצוג נישומים בפני פקידי השומה והיה ברור לו כי בכל הנוגע לכריתת הסכמי המס ,  רו"ח זאב פלדמן הוא המייצג של הנישומים הנזכרים ",  נטען .  התיק נגד פלדמן נסגר בשל חוסר ראיות מספיקות .  וינרוט מיוצג על ידי משרד שינמן-נגב ,  עורכי הדין דוד ליבאי ונבות תל-צור .  הפרקליטות מיוצגת על ידי עורכות הדין שרון כהנא ויפעת שטיין .  ויטה מיוצג על ידי עו"ד אלון רון .  האולם של השופט גלעד נויטל היה מלא בתומכי וינרוט ובהם יו"ר קרדן ,  יוסף גרינפלד ,  שווינרוט זיכה בעבר ,  והפרופ' למשפטים עמרי ידלין .  התובעת הבכירה בתיק ,  שרון כהנא ,  אמרה לאחר הדיון כי הסניגורים מציגים את כתב האישום באופן מעוות . " מדובר בפקיד בכיר ועורך דין בכיר שמקדמים זה לזה את האינטרסים ",  הדגישה .
 
על ספסל הנאשמים :  וינרוט כפר בהאשמות נגדו  
" שוקי ויטה לא קיבל שום יחס חריג ",  הגיב עו"ד יעקב וינרוט לכתב האישום בפתיחת משפטו

