דוידוביץ' בהרכב .  לוי : " צאו קדימה ,  בלי לפחד "
 השוער שוחח עם המאמן ,  שערך אסיפה לקראת הפועל : " אנחנו משחקים סבלני ".  ידין ,  דה סילבה ושכטר מחוץ לסגל
צילום ועריכת וידאו :  קובי אליהו
המשחק האחרון בין הקבוצות בקריית אליעזר היה תחילת המהפך שביצעה הפועל תל אביב בדרך לאליפות ,  אבל שני המשחקים האחרונים בהם חיפה לא ניצחה ,  לא משקפים את המאזן כולו בין הקבוצות בקריית אליעזר :  31 ניצחונות לירוקים ,  19 תוצאות תיקו ,  עשרה לאדומים .  ויש גם נתון מעניין :  כל שלושת הניצחונות האחרונים של הפועל בקרית אליעזר היו זהים  0:1 קטן .  פעם לאלה ,  פעם באדיר  ( מרץ 2006 )  ופעם דומב  ( ספטמבר 1997 )  .  ואפרופו קטן ,  מלבד הקפטן אף שחקן לא כבש יותר משער אחד בכל תשעת המפגשים האחרונים .  הקשר החיפאי ,  אגב ,  כבש שלוש פעמים מול האדומים במפגשים האלה .
 מכבי חיפה
הטראומה שספגה חיפה מהפועל בעונה שעברה הובילה את אלישע לוי ,  בניגוד למנהגו ,  לדבר במהלך השבוע על עניינים מנטליים ופחות על הנושא המקצועי . " כולם מבינים כאן את חשיבות המשחק ,  אין צורך להרחיב על היכולות של ורמוט ותמוז ",  אמרו בחיפה .  אייל משומר שמציג יכולת טובה ימשיך לפתוח בהרכב על חשבונו של עלי עוסמאן  ( מתאושש ממכה בצלע התחתונה )  .  ניר דוידוביץ' תורגל בהרכב הראשון הערב ונראה שיפתח .  בחיפה מקווים שתקופת ההתאוששות של דוידוביץ' אינה קצרה מדי .  לוי ערך אסיפה עם קטעי וידאו של המשחק נגד הפועל פתח תקוה והעיר לשחקנים : " כשהכדור אצלנו קו ההגנה חייב לצאת קדימה בלי לפחד .  אנחנו משחקים סבלני בתקופה האחרונה ,  זה לא אפיין אותנו בעבר ".  עידן ורד ביקש מלוי לשחק ,  אבל בחיפה אל רוצים לסכן אותו וגם הוא ייעדר .
 הפועל תל אביב
הפועל תל אביב ערכה הערב את האימון המסכם שלה ובסיומו התברר סופית כי אביחי ידין ,  איתי שכטר ודגלאס דה סילבה לא יכללו בסגל .  מי שיחליפו אותם יהיו ביוואן פרנסמן ,  שי אבוטבול ובן סהר ,  כשלמעשה ההרכב ששיחק ברוב המשחק נגד שאלקה ,  יהיה זה שיפתח מחר .
 המאמן אלי גוטמן ערך אסיפה ארוכה ,  הראה לשחקניו וידאו מהמשחק נגד שאלקה ביום שלישי ואמר להם : " אני מאוד מרוצה מהמרחקים הקטנים שהיו ביניכם .  אנחנו צריכים לשחק באותה דרך גם מחר ".  גוטמן גם ביקש משחקניו לסגור חזק את מרכז המגרש ולמנוע מחיפה להניע כדור ,  הזהיר את שחקני ההגנה מהתנועה של שלומי אזולאי לעומק ,  והחמיא לליאור רפאלוב : " הוא נמצא בכושר הטוב ביותר בחייו כשהוא מקבל את הכדור תצטרכו להיזהר מהסיבוב המהיר שלו ". 
גוטמן גם החמיא לטוטו תמוז  ( "רואים שאתה מחוייב ושאתה כל הזמן רוצה את הכדור .  תמשיך ככה ")  ואמר לשחקניו שהירוקים ילחצו את ערן זהבי ושי אבוטבול במרכז המגרש : " המקרים כאלו תשחקו על כדורים ארוכים ,  או שגילי ורמוט יבוא למרכז לקבל שם כדורים ". 
מכבי חיפה :  ניר דוידוביץ'
תקופה ההחלמה הארוכה של השוער החיפאי תוכיח אחת משתיים  או שדוידוביץ' יכל לחזור מזמן ,  או שהחזרה הייתה מקודמת מדי .  עבור שוער מכבי חיפה מדובר בטראומה לא קטנה .  משחק ליגה מול קבוצה כל כך מנוסה ומחודדת בהתקפה תאלץ אותו לרדת יותר לקרקע ולצאת יותר לכדורי גובה .  ממשחק כזה דוידוביץ' יכול לצאת גדול ,  אבל הוא גם יכול לאבד תהילה גדולה שהאוהדים מחכים שתחזור מאז סוף העונה שעברה .  איך אמר אלישע לוי ביום שישי ?   " שחקנים גדולים חיים בשביל משחקים גדולים ".  צודק .
 הפועל תל אביב :  שי אבוטבול
בשנים האחרונות הפועל תל אביב הרבתה להפסיד למכבי חיפה והסיבה העיקרית הייתה הנחיתות הקבועה שלה במרכז המגרש .  במשחק האחרון בין השתיים ,  אביחי ידין וערן זהבי לא נפלו מקולמה ובוקולי והאדומים ניצחו .  בשביל שזה יקרה עוד פעם ,  אבוטבול יצטרך להיות במיטבו .
 מכבי חיפה :  ניר דוידוביץ' ;  אייל משומר ,  איגנסיו קאנוטו ,  שי מימון ,  פיטר מסיללה ,  ג'ון קולמה ,  גוסטבו בוקולי ,  יניב קטן ,  ליאור רפאלוב ;  שלומי אזולאי ,  ולדימיר דבאלישווילי .
 הפועל תל אביב :  וינסנט אניימה ,  דני בונדר ,  ביוואן פרנסמן ,  וואליד באדיר ,  דדי בן דיין ,  שי אבוטבול ,  ערן זהבי ,  סלים טועמה ,  גילי ורמוט ,  טוטו תמוז ,  בן סהר .
 
דוידוביץ' בהרכב .  לוי : " צאו קדימה ,  בלי לפחד "
 השוער שוחח עם המאמן ,  שערך אסיפה לקראת הפועל : " אנחנו משחקים סבלני ".  ידין ,  דה סילבה ושכטר מחוץ לסגל

