הוירוס הלוהט של סער ואיילה
מכתב שרשרת שעובר בפייסבוק ומפנה לקלטת הלוהטת של סער ואיילה הוא ניסיון לגנוב פרטי גישה לפייסבוק .  לוהט ?  לא ממש 
" למרות כל הנסיונות להסתיר ולטייח הסרטון הלוהט שצולם במצלמות האח הגדול סוף סוף יוצא לאור "  כתוב ,  בעברית נטולת סימני פיסוק ,  באתר שמופץ בקרב גולשים ישראליים בפייסבוק . " הסרטון המלא היחיד ברשת והלא מצונזר בצפיה ישירה אל תוך הפייסבוק שלכם ".  מסתקרנים ?  בצדק ,  מדובר במקרה אחד מיני מעטים מאוד ,  נכון להיום .  ניסיון לגנוב פרטי משתמש בפייסבוק שמותאם לישראלים במיוחד .
 כך זה עובד :  באתר מופיעים שני קישורים .  האחד מעביר ,  כביכול ,  לצפיה בסרטון ,  והשני מחזיר אתכם לפייסבוק .  לחיצה על שניהם ,  עם זאת ,  מובילה לאותו המקום בדיוק  אתר שהדמיון בינו לבין פייסבוק הינו רק ויזואלי .  אבל הדמיון הזה מושלם ,  כיוון שמדובר בהעתקה של דף הכניסה לפייסבוק .  ההבדל היחיד הוא בכך שכשתקישו את כתובת המייל והסיסמה ,  אלה יועברו לא לפייסבוק כי אם לגנבי סיסמאות .
 המשתמש הישראלי לא היווה ,  עד החודשים האחרונים ,  מטרה פופולרית עבור גנבי חשבונות .  הניסיון המדובר הוא אחת ממזימות הפישינג  ( נסיון לגנוב פרטים באמצעות התחזות לגורם אחר )  הפופולאריות הראשונות שנוצרו ,  בבירור ,  בישראל ,  זאת עקב ההיכרות של הגנבים עם  " האח הגדול "  והשפה התקינה-יחסית .  רק בשבוע שעבר הופצה מזימת פישינג נוספת ,  שניסתה להוציא מלקוחות בנק הפועלים את פרטי החשבון שלהם ,  אך העברית בה הייתה דלה ומלאה בביטויים לא אופייניים לשפה ,  כך שניתן להניח שהיא תורגמה באמצעות שירות אוטומטי .
 

הוירוס הלוהט של סער ואיילה
מכתב שרשרת שעובר בפייסבוק ומפנה לקלטת הלוהטת של סער ואיילה הוא ניסיון לגנוב פרטי גישה לפייסבוק .  לוהט ?  לא ממש

