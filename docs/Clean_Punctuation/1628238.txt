הצעת חוק :  זכאים להנחה בארנונה יקבלו הנחה של 50% בתעריפי המים 
 >  >  צרכן שזכאי להנחה בארנונה יקבל הנחה בשיעור של 50% בתעריפי המים - כך לפי הצעת חוק שיגיש הבוקר ח"כ כרמל שאמה  ( ליכוד )  .  הצעת החוק תחול בעיקר על נכים נרדפי הנאצים ,  אסירי ציון ,  חיילים ,  נכי צה"ל ,  בעלי נכות קשה של יותר מ-90% ,  פנסיונרים ומעוטי יכולת .  שאמה מגיש את הצעת החוק לנוכח התייקרות המים ב-25% שנכנסה לתוקפה בתחילת החודש ,  ולקראת ההתייקרויות הקרובות ביולי ובינואר 2011 ,  שיביאו לשיעור התייקרות כולל של 40% .  הצעת החוק קובעת שכל צרכן שזכאי להנחה בארנונה יהיה זכאי להנחה של 50% משיעור ההנחה שניתנת לו בארנונה בדמי המים .  לדוגמה ,  צרכן שמקבל הנחה בגובה של 50% בדמי הארנונה יקבל הנחה בגובה של 25% הנחה בדמי המים .  מאחר שהחוק מסמיך את ועדות ההנחות ברשויות המקומיות להעניק הנחה של עד 70% בארנונה ,  משמע כי ההנחה המרבית שתינתן במים תהיה 35% .  קבוצות אוכלוסייה הזכאיות להנחה אוטומטית בארנונה ללא הגשת בקשה לוועדת הנחות ייהנו גם מהנחה אוטומטית במקביל על צריכת המים בשיעור של 50% משיעור ההנחה בארנונה המוקנית להם על פי חוק ,  אך לא יותר מ-35% .  לדברי שאמה , " על אף המלצת המבקר להקפיא את ההחלטה ,  רשות המים מגלה אטימות לשכבות החלשות ולא נראה שנתנה מספיק את הדעת לקביעת מנגנון הנחות שימזער את הפגיעה בהן ,  אלא התייחסה רק למספר הנפשות במשפחה - נתון שלא משקף את המצב הכלכלי של משפחה . " זה מצב אבסורדי שדורש שינוי חקיקתי .  לכן האינדיקציה המדויקת - וכדי לחסוך בביורוקרטיה - היא החלטת שיעור ההנחה בארנונה שנקבע על ידי ועדת ההנחות ברשות המקומית שלה מציגים תלושי שכר ,  נכסים ,  מסמכים רפואיים ,  דו"חות רווחה ואת המציאות הכלכלית-חברתית של המשפחה .  קביעת מנגנון כזה אפשרית באופן מיידי ". 

הצעת חוק :  זכאים להנחה בארנונה יקבלו הנחה של 50% בתעריפי המים 
nan
