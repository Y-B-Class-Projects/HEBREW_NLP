עתירה נגד עיריית ת"א :  הציגו התקציב העירייה בצורה נוחה לעיבוד
עתירה נגד עיריית ת"א :  הציגו את תקציב העירייה בצורה נוחה לעיבוד .  העתירה הוגשה לאחר שהעירייה סירבה להעביר פירוט התקציב בקובץ שניתן יהיה לעבד ,  להשוות ולהציג בגרפים בציבור
סיעת עיר לכולנו מעיריית תל אביב והתנועה לחופש המידע הגישה עתירה מנהלית נגד עיריית תל אביב בבקשה להורות לעירייה למסור להם את תקציב העירייה לשנת 2010 ,  בהיקף 4.5 מיליארד שקל ,  בקובץ מחשב  ( כמו באקסל )  ,  הכולל מסד נתונים ,  כך שהוא יהיה ניתן לעיבוד ובחינה על ידי התושבים .  זאת ,  כשלטענת העותרים קיים קושי רב לבחון את הצעת התקציב המפורסמת כיום באתר העירייה ,  המפורט על פני 556 עמודים ו-966 נושאים .  לפי העותרים ,  קובץ כזה כבר קיים בעירייה ונעשה בו שימוש ,  ולכן אין סיבה שלא להציג אותו בפני הציבור .  
העתירה הוגשה לבית המשפט לעניינים מינהליים בתל אביב באמצעות עו"ד סהר פלד ועו"ד בעז בן-צור .  בנוסף ביקשו העותרים לחייב את העירייה בהוצאות העותרים .
 העתירה הוגשה לאחר שהעירייה סירבה במספר הזדמנויות לבקשתו של חבר מועצת העיר מטעם עיר לכולנו ,  ד"ר נח עפרון ,  לקבל את פירוט התקציב בקובץ מחשב שניתן יהיה לעבד ,  להשוות ולהציג בגרפים בציבור .  לפי העתירה ,  עפרון פנה לראשונה לעירייה בסוף 2009 ואף אסף חתימות מ-1,500 תושבי העיר אך נענה כי לא ניתן למסור את הקבוץ בגלל שמדובר  " במדיניות הנמצאת בשלבי עיצוב ,  בפניות אחרות בהזדמויות אחרות הבקשה נתקלה בסירוב בגלל שמדובר על מידע  " מדיונים פנימיים ",  וכן מכיוון שתקציב העירייה פורסם בקובץ טקסט באתר העירייה .
" לא קיים טעם של ממש להימנע מפרסום המידע ,  אשר הדרישה לקבלו מעוגנת היטב בחוק ובהלכה הפסוקה ",  נכתב בעתירה .  קשה להלום נושא לגביו קיים עניין ציבורי רב יותר ,  אשר מצדיק את פרסומו ברבים ורלוונטי יותר לחיי התושבים ". 
מנכ"ל התנועה לחופש המידע ,  רועי פלד ,  אומר כי ניצחון בעתירה יחייב גם את הרשויות האחרות בישראל להציג את המידע על תקציבם בצורה נוחה לעיבוד . 
" הערך והכוח של המידע עולה בשיעור ניכר אם הוא ניתן לעיבוד ",  אומר מנכ"ל התנועה לחופש המידע ,  רועי פלד . " מי שרוצה להסתכל על המידע בצורה יעילה ואינטלגנטית צריך לעבד אותו ולחשב אותו .  אין שום סיבה לא לאפשר לכל מי שרוצה להסתכל ולהשוות את המידע .  
תגובתה של עיריית תל אביב טרם נמסרה .
 
עתירה נגד עיריית ת"א :  הציגו התקציב העירייה בצורה נוחה לעיבוד
עתירה נגד עיריית ת"א :  הציגו את תקציב העירייה בצורה נוחה לעיבוד .  העתירה הוגשה לאחר שהעירייה סירבה להעביר פירוט התקציב בקובץ שניתן יהיה לעבד ,  להשוות ולהציג בגרפים בציבור

