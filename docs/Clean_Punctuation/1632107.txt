הבשורה על פי יאני 
זיכרונותיו של מנהל היי-טק
 >  >  המשימה שמוטלת עלי נראית פשוטה .  המנהל שלי ,  סתיו ,  מתאר לי את הצורך בשדרוג מערכת ניהול המכירות והתאמתה לגרסה החדשה של התוכנה . " כמה זה יעלה לי ?  ",  הוא שואל .  אני מתייעץ וחוזר אליו עם הערכה של 10 חודשי אדם . " צא לדרך ",  הוא אומר , " והשתדל לצמצם עלויות .  אגב ",  הוא מוסיף , " גייסתי לפרויקט את יאני משיח ,  מומחה ענק בארכיטקטורת תוכנה ועיצוב מודולרי ,  כך שאין מה לדאוג .  הבחור יתקתק לך את העניין בלי שתרגיש ".  למחרת אני נפגש עם יאני . " אני מקווה שאתה מבין את גודל הברוך ",  הוא אומר . " יש פה כנראה אי הבנה ",  אני עונה , " הפגישה היא על השדרוג של מערכת המכירות ".  יאני תוקע בי מבט זועם . " שדרוג ?  של הזוועה הזאת ?  צריך להרוס הכל ולבנות מחדש ,  לבנה אחר לבנה ".   " אבל אנשי המכירות דווקא ".  ..   " אנשי המכירות מבינים במכירות ,  וגם זה בקושי ",  הוא קוטע אותי . " אין להם מושג במערכות ,  ולכן אני פה ,  להסביר להם מה הם צריכים .  בשביל זה משלמים לי 100 דולר בשעה פלוס מע"מ ".   " כמה ?  ",  אני שואל . " מה ששמעת ,  ותאמין לי שיאני משיח שווה לכם הרבה יותר ".  פיני ,  נציג אנשי המכירות ,  מוזמן למצגת של יאני ומעט מופתע למראה הכותרת של השקף הראשון : " מודל א-סינכרוני משולב ארכיטקטורת אובייקטים מבוזרים ".  יאני פורש את חזונו : " עד היום נסעתם בסוסיתא מקרטעת .  ברוכים הבאים למרצדס ".   " זה טוב ",  אומר פיני , " רק איפה מכניסים את הפרטים של הלקוח ?  "  משיח יורה מיד . " מה שאתה קורא לו  ? הפרטים של הלקוח' הוא בעצם שילוב א-סינכרוני של קטעי מידע חבויים המנהלים ביניהם דו-שיח פולימורפי ".   " אם כך ,  הכל ברור ",  אומר פיני ולוחש לי באוזן : " שמע ,  הבאתם תותח ".   " 13 שנות אדם ?  !  "  מתפלץ סתיו . " אתם השתגעתם ?  ".   " זה לא פשוט כמו שחשבתי ",  אני עונה חלושות . " ומה חשבת ?  ",  הוא תוקף . " חשבתי שזה כמו פעם ,  שעושים התאמות לתוכנה החדשה ,  מוסיפים מסך ,  מעדכנים מסך ,  דברים כאלה .  לא ידעתי שהכל התבזר בינתיים ".  הטלפון מצלצל .  פיני צוהל בדיבורית . " סתיו ,  כל הכבוד !  כבר לא יכולים לחכות למרצדס ".  אנחנו מביטים זה בזה ומבינים שנתקענו לנצח עם יאני משיח .  הפרויקט המורכב בעיצומו .  את שנות האדם הפסקנו לספור .  לא מתעסקים בזוטות כשמנגד ניצבת הבשורה על פי יאני ,  שתהפוך את תהליך המכירות על פיהו ותבטיח את עתידה של החברה .  המערכת מושקת בקול רעש גדול ,  והמנכ"ל אף מציין אותה בדו"ח הרבעוני .  כעבור שנה אני פוגש את פיני בקפיטריה .  הוא מזמין אותי להצטרף ואני שואל איך הולך עם המערכת .  פיני מכחכח ומשיב בטון מתנצל . " המשתמשים מתקשים לחשב את הנגזרת השנייה של מספר הטלפון של הלקוח ,  וזה תוקע את התהליך .  בקיצור ,  אנחנו לא משתמשים במערכת ".   " אז איך אתם עובדים ?  ",  אני שואל . " עם צעטלך .  מסתבר שזה עובד מצוין .  ובינינו ",  הוא קורץ לי ,  מי בכלל מוכר משהו היום ?  ".  - הכותב היה מנהל בחברת היי-טק גדולה וכיום עוסק בכתיבה ועריכה michael.tour@gmail.com

הבשורה על פי יאני 
זיכרונותיו של מנהל היי-טק

