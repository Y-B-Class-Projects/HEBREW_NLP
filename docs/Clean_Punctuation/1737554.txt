כאן ,  שם וג'סיקה סתאם
צלם האופנה הפרובוקטיבי טרי ריצ'רדסון צילם עוד קטלוג נעליים לאלדו ,  אבל הפעם השאיר את האדג'יות מחוץ לתמונה
יותר מהנעליים המופיעות בקטלוג חורף 2011 של אלדו ,  מעניינים האנשים השותפים בהוצאתו .  צמד הדוגמנים שנבחרו הם ג'סיקה סתאם  ( 24 )  ומאט גורדון  ( 27 )   ( קנדים במוצאם ,  ממש כמו 'אלדו' )  .  ואת תמונות הקטלוג צילם צלם האופנה טרי ריצ'רדסון הידוע בסגנונו הגרפי והמיני  ( רק לאחרונה ,  למשל ,  ריצ'רדסון צילם את שער  " ביקיני הלנז'רי "  של ליידי גאגא לווג גברים היפני )  .  
 סתאם נראית מתוקה ומחויכת רוב הזמן ונראה שבניגוד למדווח לעתים על עבודה לצדו של ריצ'רדסון ,  היא הייתה נינוחה למדי .  גורדון ,  כהרגלו ,  ניפק את הלוק הנערי והסקסי שלו .  לעומת זאת ,  קשה למצוא בקטלוג את סגנונו האדג'י והפרובוקטיבי הידוע של ריצ'רדסון .  במקום זאת תתקלו בצבעונית ,  מוזיקליות ואנרגטיות ,  ידידותיים לכל המשפחה וחפים מכל התגרות .  
קולקציית הנעליים כוללת מספר קווים מרכזיים : " אמריקאי ",   " צבאי ",   " עתידני "  ו"ויקטוריאני ".  האחרון מהווה חידוש של ממש בדגמי הנשים ,  עם נעלי אוקספורד ,  נעלי בובה ומגוון דגמים המשלבים קטיפה ,  עור רך ,  תחרה ,  וברוקארד ,  עם נגיעות זהב ,  וולנים ,  פפיונים ופרחים .  
 מחירים :  נעלי נשים :  399-1,199 שקלים נעלי גברים :  449-1,499 שקלים
להשיג בחנויות הרשת ובסניף אלדו בקניון עזריאלי .
 
כאן ,  שם וג'סיקה סתאם
צלם האופנה הפרובוקטיבי טרי ריצ'רדסון צילם עוד קטלוג נעליים לאלדו ,  אבל הפעם השאיר את האדג'יות מחוץ לתמונה

