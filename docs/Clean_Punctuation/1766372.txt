אירלנד עשויה למכור את הבנקים הגדולים שלה למדינות המפרץ הפרסי
שר האוצר של אירלנד לשעבר ביקר במדינות במפרץ וניסה לשכנען להשקיע בבנקים ,  לפי דיווח עיתון באבו דאבי
ממשלת אירלנד ,  אשר מחפשת משקיעים זרים למערכת הפיננסית הכושלת שלה ,  מחזרת אחר חברות השקעה ממשלתיות במזרח התיכון כקונות פוטנציאליות לבנקים הגדולים במדינה ,  כך דיווח העיתון  " דה נשונל "  מאבו דאבי.לפי הדיווח ,  ג'ון ברוטון ,  לשעבר שר האוצר של אירלנד ,  ביקר בכמה ממדינות במפרץ הפרסי ,  בהן סעודיה ,  בחריין וקטאר ,  במטרה לבחון האם הן מעוניינות ברכישת אחד הבנקים של אירלנד .  ברוטון נפגש עם מנהליהן של קרנות השקעה ממשלתיות בתקווה כי יביעו עניין בהשקעה של כמה מיליארדי דולרים בבנקים ,  אשר נמצאים בחובות קשים . " המסר היה :  'הבנקים שלנו מוצעים למכירה לכל המשקיעים ,  זרים או מקומיים' ",  אמר בכיר באחת הקרנות ל"דה נשונל ".  ברוטון אמר לעיתון כי הוא אינו מייצג את אירלנד באופן רשמי ,  וכי הוא הגיע לאזור כדי לדון באפשרויות השקעה כלליות . " אנחנו לא נמצאים פה כדי להאיץ מכירת נכסים או להתחיל במשא ומתן ",  אמר ברוטון . " זו החלטתה של הממשלה וזהו תפקידה ,  אך מן הסתם התקיימו דיונים בנוגע למצבה הכללי של כלכלת אירלנד .  הבנק המרכזי אמר בפירוש כי הוא בוחן אפשרות למכירת נכסים ",  הוסיף .  סוכנות דירוג האשראי פיץ' הורידה ביום שישי את דירוג האשראי של הבנקים הגדולים באירלנד ,  לאחר שביום חמישי הורידה הסוכנות את דירוג האשראי של אירלנד בשלוש רמות .  יום חמישי הודיעה פיץ' כי הורידה את דירוג האשראי של אירלנד מ-a פלוס ל-bbb פלוס ,  בשל העלויות הגבוהות מהצפוי של תמיכת הממשלה במערכת הבנקאית ,  ואי הודאות בנוגע לעתידה הכלכלי של המדינה .  דירוג האשראי של אלייד אייריש בנק ובנק אוף אירלנד הורד גם הוא בשלוש רמות - מ-a מינוס ל-bbb .  פיץ' אמרה כי הדירוג הקודם של הבנקים היה גבוה בשל תמיכת הממשלה בהם ,  אך כעת היא אינה מאמינה שהממשלה מסוגלת לספק לבנקים תמיכה .  אנליסטים מעריכים כי אירלנד תתקשה למשוך משקיעים מהמפרץ הפרסי להשקיע בבנקים במצבם הנוכחי ,  אם כי קרנות ההשקעה הממשלתיות רכשו נתחים בבנקים בארה"ב ובבריטניה בזמן המשבר הכלכלי העולמי . " ב-2007 ו-2008 הקרנות האלה באמת האמינו שהן רוכשות נכסים טובים בזול .  כעת אני חושבת שכולם כבר חכמים יותר ",  אמרה ויקטוריה ברברי ,  אנליסטים בכירה במוניטור גרופ בלונדון ,  ל"נשונל ".   " אינני סבורה שכלכלת אירלנד היא אטרקטיבית עבור משקיעים כרגע ".  נציגים ממדינות אירופיות נוספות ששקועות בחובות ,  בהן יוון וספרד ,  ניסו גם הם בחודשים האחרונים לשכנע קרנות במפרץ הפרסי להשקיע בבנקים שלהן .  בספטמבר יוון וקטאר חתמו על הסכם ראשוני לפיו קטאר תשקיע בחברות אנרגיה ובנקאות ביוון .
 
אירלנד עשויה למכור את הבנקים הגדולים שלה למדינות המפרץ הפרסי
שר האוצר של אירלנד לשעבר ביקר במדינות במפרץ וניסה לשכנען להשקיע בבנקים ,  לפי דיווח עיתון באבו דאבי

