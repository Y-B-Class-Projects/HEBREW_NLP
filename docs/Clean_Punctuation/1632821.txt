אנצ'לוטי : " זה המשחק הטוב ביותר שלנו העונה "
 מאמן צ'לסי התלהב מה-2:7 על סנדרלנד .  בניטז על הספיגה המאוחרת מסטוק : " לפני המשחק הייתי אומר שתיקו זה לא רע "
 שער של רוברט הות בדקה ה-90 עבור סטוק ,  כפה היום  ( שבת )  1:1 על ליברפול ,  שגם אחרי המחזור ה-22 נותרה מחוץ לארבעת המקומות הראשונים ,  לאחר שהדיבורים על אליפות כבר הפכו מזמן ללא רלוונטיים .  אחרי שהקבוצה הודחה מהגביע על ידי רדינג מליגת המשנה באמצע השבוע ,  וכבר הושלכה מליגת האלופות לפני מספר שבועות ,  המצב במרסיסייד לא נראה משהו .
" הדבר החשוב הוא שגם בלי כמה שחקנים פצועים הראנו אופי .  השחקנים היו פנטסטיים והם עבדו קשה מאוד .  האוהדים העריכו את העבודה שלהם ותמכו בהם ",  אמר רפא בניטז אחרי המשחק , " אני מרוצה מההופעה של הקבוצה נגד יריבה קשה .  זה היה משחק קשה וכמעט ניצחנו ". 
המאמן הספרדי הוסיף : " אם בנסיבות נורמליות היו שואלים אותי לפני המשחק אם אני אסתפק בתיקו ,  הייתי אומר שזו תוצאה לא רעה .  אבל אחרי שהובלנו עד הדקה ה-89 אני מרגיש שהיינו יכולים לנצח .  בכדורגל לפעמים דברים הולכים נגדך ". 
דירק קויט ,  שהחמיץ שער ניצחון בדקה ה-95 עם נגיחה לקורה ,  נשמע הרבה פחות מרוצה ממאמנו : " זה מרגיש כמו הפסד .  לא שיחקנו את הכדורגל הכי טוב שלנו ,  אבל נלחמנו .  בלתי יאמן שספגנו בדקה כל כך מאוחרת ואחר כך החמצנו שער ניצחון .  אנחנו כעוסים על כך שספגנו בדקה כזו ואנחנו מאוד מאוכזבים .  הביטחון בקבוצה לא גבוה כרגע ,  אבל אנחנו חייבים להמשיך לעבוד קשה ". 
ובינתיים בצ'לסי מרגישים טוב מאוד דווקא בלי שחקניה האפריקאים ,  שנמצאים באליפות ,  שכן הכחולים דרסו 2:7 את סנדרלנד המסכנה ונתנו הוכחה שהאליפות הזו לא בהכרח פוגעת בקבוצות האירופאיות ,  שנשארות לעיתים חסרות בלא מעט שחקנים חשובים .  צ'לסי ,  שעדיין מקדימה בנקודה את מנצ'סטר יונייטד כשיש לה משחק אחד חסר .
" פתחנו טוב ואחרי 20 דקות הובלנו כבר 0:3 ומאז המשכנו לשחק עד הסוף ",  אמר קרלו אנצ'לוטי ,  המנג'ר המאושר ,  בסיום . " זה היה אולי המשחק הטוב ביותר שלנו העונה ,  שיחקנו טוב מאוד היום ובזה אנחנו צריכים להמשיך .  זו הייתה הופעה חשובה מכיוון ששיחקנו ללא השחקנים האפריקאים וזה לא היה פשוט .  כל השחקנים שיחקו טוב מאוד היום ואני תמיד אומר שיש לי סגל פנטסטי .  הרבה פעמים היו לנו משחקים טובים ,  כבשנו שערים רבים ואנחנו צריכים להישאר מרוכזים למשחקים האחרים ".  

אנצ'לוטי : " זה המשחק הטוב ביותר שלנו העונה "
 מאמן צ'לסי התלהב מה-2:7 על סנדרלנד .  בניטז על הספיגה המאוחרת מסטוק : " לפני המשחק הייתי אומר שתיקו זה לא רע "
 
