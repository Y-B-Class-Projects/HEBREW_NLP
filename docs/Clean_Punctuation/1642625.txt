בלאקרוק ממליצה להמשיך להשקיע באג"ח יווניות :  יוון לא תלך בדרכה של ליהמן ברדרס 
" השווקים מודאגים יותר מידי מחדלות פירעון אשר לא תקרה בשל הסולידריות האירופית ",  כך נמסר ל"ביזנס וויק "
 בלאקרוק המליצה למשקיעים להמשיך ולהשקיע באג"ח של ממשלת יוון ,  מכיוון שלטענת החברה אירופה לא תיתן ליוון ללכת בדרכו של בנק ליהמן ברדרס ולקרוס ,  כך דיווח העיתון  " ביזנס וויק ".  הקרן מחזיקה בפוזיציות משקל יתר באג"ח של ממשלת יוון אפילו לאחר שסוכנויות דירוג האשראי סטנדרד אנד פורס ,  פיץ' ומודי'ס הורידו את דירוג האשראי של המדינה בדצמבר .  הקרן תמשיך באסטרטגיה הזו לתקופה ממושכת  כך אמר מייקל קראוצברגר ,  מנהל שותף של חטיבת האג"ח של הקרן בלונדון ל"ביזנס וויק ",  לאחר שמנהיגי האיחוד האירופי התחייבו אתמול לסייע ליוון להשתלט על מצבה הפיננסי . " הם לא יתנו ליוון ללכת בדרכו של ליהמן ",  אמר קראוצברגר ,  המסייע לנהל את נכסי בלאקרוק בשווי 3.35 טריליון דולר ,  והוסיף : " השווקים מודאגים יותר מידי מחדלות פירעון אשר לא תקרה בשל הסולידריות האירופית ". 

בלאקרוק ממליצה להמשיך להשקיע באג"ח יווניות :  יוון לא תלך בדרכה של ליהמן ברדרס 
" השווקים מודאגים יותר מידי מחדלות פירעון אשר לא תקרה בשל הסולידריות האירופית ",  כך נמסר ל"ביזנס וויק "
 
