נצרת :  הבקרה תפסיק להעביר כספים עד הודעה חדשה
זאת לאחר שהשחקנים לא קיבלו שכר .  גרגורי לא מתפטר : " לא אפנה גב לשחקנים .  אנחנו האנגלים לא נוטשים ספינה טובעת "
 בקרת התקציבים של ההתאחדות לכדורגל החליטה היום  ( ראשון )  להפסיק להעביר כספים לאחי נצרת עד אשר ישולמו משכורות השחקנים ,  כאשר בינתיים תשלם הבקרה חלק משכרם של השחקנים על חשבון ערבויות הקבוצה שהופקדו בבקרה .  כזכור ,  כבר לפני כשבוע  ( ראו ידיעה בלינק מצורף )  החליטה הבקרה על הצעד .  זאת לאחר ששחקני הקבוצה ,  ששוקלים להשבית את האימונים ,  נתבקשו על ידי הבקרה לחכות עד הבוקר .  בהנהלת נצרת הבטיחו שהמשכורות יגיעו הבוקר .  משלא קיבלו השחקנים את השכר החליט הבקרה לממש את התקנה .
 בתוך כך ,  בצל שמועות רבות על כך שיתפטר מבהיר הבוקר  ( ראשון )  ג'ון גרגורי לוואלה !  ספורט כי זה לא יקרה . " אני לא אתפטר ולא מתכוון להתפטר אלא אם יבקשו ממני לעזוב .  אני לא מבין למה בחלק מהתקשורת כתבו ככה ,  זה פשוט בולשיט .  אני מאמין בשחקנים שלי ,  שעובדים קשה בכל יום בתקווה לקבל שכר ,  ולא אפנה את גבי לעברם .  לא כך חונכתי ,  וזו אינה דרכי ולא דרכם של האנגלים בכלל .  אנחנו לא נוטשים ספינה טובעת ,  בטח לא כשאנחנו מאמינים שאפשר בהחלט להצילה ". 
גרגורי מלא אמונה בשחקניו וביכולתה של הקבוצה להישאר . " אנחנו מחכים למשחקי הפלייאוף ובטוחים שנוכל לנצח את כל חמשת הקבוצות שיהיו איתנו .  אחרי הקיצוץ ההפרש יהיה נקודה או 2 כשיהיו עוד 15 נקודות בקופה ואנחנו נשחק רק נגד קבוצות ברמתנו כך שאין סיבה להספיד אותנו אפילו אם כרגע אנחנו נראים פחות טוב .  אני גאה בבחורים שבאים ועובדים קשה עבורי בכל יום ,  אפילו שיש עיקובים במשכורות והמצב קשה .  אני מקווה שהעניין הכספי יפתר בקרוב כי זה יוצר אפקט פסיכולוגי קשה על השחקנים ומירב הפוקוס בקבוצה בשלושת השבועות האחרונים הא מחוץ למגרש ולא בתוכו ".  
" חייבים להבין ששחקנים פה לא מרוויחים גם ככה כמו במכבי חיפה או בהפועל תל אביב ,  אלא חיים ממשכורת למשכורת ",  המשיך המאמן הבריטי . " ממשכורת של חודש אחד במכבי חיפה אתה יכול לחיות שנה ,  אבל זה לא המצב בנצרת .  יש פה שחקנים עם ילדים בבית ואין להם את היכולת להאכיל אותם אז הם צרכים לקחת הלוואה ממשפחה או מחברים ,  כשחלק מהשחקנים לקחו הלוואה מהאוהדים .  זה מצב שבו קשה לך להתרכז בכדורגל ,  ואני גאה בשחקנים שלי שבכל זאת מנסים ועושים כל שביכולתם .  אם המצב יפתר נראה הרבה יותר טוב ,  וגם אם לא השחקנים שלי מספיק מקצוענים כדי להשאיר אותנו בליגה ולהתמודד עם זה אחר כך ". 
עם זאת בנצרת גם קיבלו חדשות טובות כשגילו שהבלם יקיר שינה יוכל לחזור לאימונים מלאים בעוד שבועיים ,  והוא צפוי לחזור למגרשים עוד העונה אחרי שנעדר מפתיחת העונה בעקבות ניתוח לשחזור הרצועה הצולבת בברכו .
 עדכון ראשון 10:50

נצרת :  הבקרה תפסיק להעביר כספים עד הודעה חדשה
זאת לאחר שהשחקנים לא קיבלו שכר .  גרגורי לא מתפטר : " לא אפנה גב לשחקנים .  אנחנו האנגלים לא נוטשים ספינה טובעת "
 
