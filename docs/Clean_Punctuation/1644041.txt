סוף לאותיות הקטנות ? 
עסקים יחויבו לציין הסעיפים המרכזיים בחוזה עם הלקוח בתחילתו ובאופן מודגש ובולט .  הצעה החוק אושרה בקריאה ראשונה ;  היוזמת ,  ח"כ קירשנבאום : " מדובר במהפכה צרכנית אמיתית "
 סוף לאותיות הקטנות :  ועדת החוקה אישרה היום לקריאה ראשונה הצעת חוק ששמה קץ לעמימות בחוזים האחידים .  את הצעת החוק הגישה חברת הכנסת פאינה קירשנבאום  ( ישראל ביתנו )  .
" חוזים אחידים "  הוא כינוי להסכמים שנחתמים ,  למשל ,  עם חברות סלולר המפרטים את תנאי השימוש במכשיר ,  דרך הלוואות או הגדלת מסגרת האשראי בבנק ,  ההצטרפות למבצע בכבלים או בלווין ,  הוראות קבע לתשלום חשבונות חודשיים ואף שליחת מכתב בדואר .
 החוזים האחידים מנוסחים באופן בלעדי על ידי בעלי העסק ומותאמים לאינטרסים שלהם בלבד .  הצרכן למעשה נתון לחסדי הצד השני .  לצרכנים אין את היכולת להבין את החוזה ,  הכתוב בשפה משפטית מפולפלת ,  וגם לא הזכות להתמקח עליו או להציע חוזה חלופי .
 הצעת החוק ,  שאושרה היום לקריאה ראשונה ,  בשיתוף ארגון  " אמון הציבור ",  שמה קץ למצב הקיים ודורשת מבעל העסק לציין בראש החוזה באופן בולט את הסעיפים העיקריים והמחייבים של החוזה  ( תנאי התשלום ,  תנאי ביטול העסקה ,  תנאי האחריות ועוד )  .  בנוסף ,  מעתה העסק יהיה מחויב לכתוב במקום בולט על החוזה האם עבר אישור של בית דין לחוזים ,  הגוף שאמור לאתר ולסנן סעיפים מקפחים בחוזים כאלו .
 קירשנבאום הסבירה כי  " אם עד היום נזקקנו לעורך דין על מנת להבין את החוזים עליהם אנו חתומים בקניית טלפון סלולרי או בחתימה על משכנתא ,  הצעת החוק שהוכנה היום לקריאה ראשונה תאפשר לכולנו להבין על מה אנו חותמים .  מדובר במהפכה צרכנית אמיתית וכולי תקווה כי היא תאושר במלואה בכנסת ". 

סוף לאותיות הקטנות ? 
עסקים יחויבו לציין הסעיפים המרכזיים בחוזה עם הלקוח בתחילתו ובאופן מודגש ובולט .  הצעה החוק אושרה בקריאה ראשונה ;  היוזמת ,  ח"כ קירשנבאום : " מדובר במהפכה צרכנית אמיתית "
 
