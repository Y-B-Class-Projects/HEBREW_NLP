ראשי הרשויות :  אם נתוקצב כראוי ,  לא נשבות
לקראת השביתה הגדולה המתוכננת מחר ברשויות המקומיות ,  אומרים בשלטון המקומי כי אם האוצר יסכים להעביר תקציב על סך 2.6 מיליארד שקלים ,  ייתכן שניתן יהיה לבטל את העיצומים
 ( צילום:עוז מרון ,  עריכת וידאו :  גדי וינסטוק ) 
המרכז לשלטון מקומי הכריז היום  ( שלישי )  על שביתה כללית החל ממחר ודרש תוספת תקציב של 900 מיליון שקלים .  יו"ר השלטון המקומי שלמה בוחבוט קיים מסיבת עיתונאים בתל אביב בהשתתפות פורום 15 הערים הגדולות ופורום המועצות האזוריות .  
בוחבוט הדגיש כי סיבת השביתה היא דרישות המועצות המקומיות לתקציב נוסף ,  ולא על חשבון הערים : " אם האוצר יסכים להעביר לנו תקציב של 2.6 מיליארד שקלים ,  לא מגזירות שיטיל על הערים הגדולות ,  אלא מכספי המדינה ,  הרשויות המקומיות יקבלו את הדבר בהסכמה והשביתה תבוטל ". 
יו"ר מרכז המועצות האזוריות ,  שמוליק ריפמן ,  האשים את ראש הממשלה בנימין נתניהו ואת ממשלתו בפגיעה ברשויות המקומיות  " אם מחר בבוקר יהיה משבר קואליציוני ,  ביבי ימצא את הכסף לממן אותו ובסכומים הרבה יותר גבוהים ,  אשר צריכים להיות מועברים לחינוך ,  רווחה וכו' ",  הכריז ריפמן .
 יו"ר פורום 15 הערים וראש עיריית ת"א ,  רון חולדאי ,  אמר כי  " אלה כספים שצריכים להגיע אל האזרחים באמצעות הרשויות המקומיות ,  ומצגים את זה כאילו יש מאבק בין השלטון המרכזי בין לשלטון המקומי .  ולכן המאבק הזה הוא משותף ". 
חלק מראשי הרשויות השובתות יעבירו מחר בזמן השביתה שיעורי אזרחות לתלמידי תיכון בכיתות י' - י"ב ,  ויסבירו בהם על תפקידו וחשיבותו של השלטון המקומי בחיי האזרח .  בין כל ראשי הרשויות שילמדו מחר ,  ילמדו גם אנשי החינוך וראשי הרשויות מאיר כהן מדימונה ,  דרור אלוני מכפר שמריהו ונחום חופרי מרעננה .  
במסגרת השביתה מחר ,  מלבד אגף הפיקוח העירוני יושבתו גם מחלקות התברואה והגינון ולא יינתנו שירותים עירוניים .  מערכת החינוך תפעל כשורה וראשי הערים ילמדו את התלמידים שיעור באזרחות .
 
ראשי הרשויות :  אם נתוקצב כראוי ,  לא נשבות
לקראת השביתה הגדולה המתוכננת מחר ברשויות המקומיות ,  אומרים בשלטון המקומי כי אם האוצר יסכים להעביר תקציב על סך 2.6 מיליארד שקלים ,  ייתכן שניתן יהיה לבטל את העיצומים

