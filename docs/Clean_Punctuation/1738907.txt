הושפל בידי עמיתיו - ויקבל פיצויי פיטורים
עובד שנאלץ להתפטר מעבודתו לאחר שהושפל על ידי עמיתיו ,  יקבל פיצויי פיטורים .  אחד מעמיתיו נהג לפנות אליו ולעלוב בו במשפטים כגון : " לא טוב לך - תלך ",  ולכנותו  " מתחמק מהעבודה "
" בנסיבות מסוימות ,  עובד רשאי להתפטר מעבודתו ,  עת הוא סובל מיחס מעליב ומשפיל מעובד אחר ,  ולקבל פיצויי פיטורים "  - כך קבע בשבוע שעבר בית הדין האזורי לעבודה בתל אביב .  
השופטת ד"ר אריאלה גילצר-כץ ציינה שהיא מקבלת במלואה תביעה שהגיש איש מכירות בסניף שיל"ת של רשת אופטיקה הלפרין ,  שהתפטר מעבודתו באפריל 2008 .  העובד ,  משה מזור ,  טען באמצעות עו"ד רונן גרין ,  כי בראשית 2008 הוא הגיש תלונה כנגד אחד העובדים על כך שבזמן העבודה הוא נהג להכניס בהיחבא לחדר הבדיקות מחשב נייד ולבצע באמצעותו מסחר בבורסה לני"ע .  כתוצאה ממעשים אלה ,  הוטל חלק גדול מעומס העבודה על יתר העובדים בסניף .  
בעקבות התלונה החל העובד לעלוב במזור וללעוג לו בפני יתר העובדים . " איני צריך כאן נקבות ",   " מתחמק מהעבודה ",  לא טוב לך - תלך ",   " הדלת פתוחה לך "  - היו חלק מהביטויים שהעובד הטיח במזור על בסיס יומיומי ,  נטען בתביעה .  
לטענת מזור ,  העובד גם השתדל להטיל דופי בעבודתו ולמצוא טעויות שביצע ,  במקביל הוא שכנע את יתר חבריו לעבודה להימנע מלשתף פעולה עם מזור .  כתוצאה מהיחסים עם העובד ,  שנהפכו לבלתי נסבלים ,  הוא נקלע למצוקה נפשית ובהמשך החל לסבול מכאבים בחזהו ואף לקה באולקוס .  עקב כך הודיע מזור למנכ"ל הרשת ,  יעקב הלפרין ,  שהוא מתפטר מהעבודה .
 השופטת גילצר כץ קבעה כי מזור הגיע למצב שבו אין לדרוש ממנו להמשיך כרגיל בעבודתו ולכן יש לראות בהתפטרותו כהתפטרות המזכה אותו בפיצויי פיטורים .  
השופטת ציינה כי התלונה שהעביר מזור להנהלת אופטיקה הלפרין אודות מעשיו של העובד ,  החל מהשימוש במחשב נייד לצורך מסחר בניירות ערך ועד למסכת העלבונות וההשפלות מצד אותו עובד - התבררה כנכונה ,  אך חרף זאת החברה הפקירה אותו במשך תקופה ארוכה . 
" התרשמנו מעדותו של התובע שנוכח ההתנכלויות כלפיו הוא החליט לעזוב את עבודתו ,  על אף גילו המבוגר והעובדה שלא היתה בפניו אופציה למקום עבודה אחר ",  כתבה השופטת שציינה את מצבו הבריאותי של מזור . 
" מערכת יחסי עובד ומעביד מושתתת ,  בין היתר ,  על חובת ההגינות המוטלת על שני הצדדים ולעובד הזכות שינהגו אליו בכבוד ובהגינות ",  ציינה השופטת . " במקרה זה ,  התובע לא קיבל את אותו יחס הוגן שהיה זכאי לו מהנתבעת  ( המעסיק )  ".  
מזור יקבל פיצויים בסך 40 אלף שקל .  בנוסף ,  אופטיקה הלפרין תשלם את הוצאות המשפט בסך 16 אלף שקל .
 
הושפל בידי עמיתיו - ויקבל פיצויי פיטורים
עובד שנאלץ להתפטר מעבודתו לאחר שהושפל על ידי עמיתיו ,  יקבל פיצויי פיטורים .  אחד מעמיתיו נהג לפנות אליו ולעלוב בו במשפטים כגון : " לא טוב לך - תלך ",  ולכנותו  " מתחמק מהעבודה "
 
