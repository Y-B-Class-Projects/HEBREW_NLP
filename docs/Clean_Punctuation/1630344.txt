ירדן ,  מצרים וטורקיה מובילות על ישראל במיתוג ושיווק התיירות
ישראל נמצאת במקום 98 בהוצאה ממשלתית על תיירות ובמקום 72 בחשיבות התיירות לממשלה
 >  >  החולשה הגדולה ביותר של ישראל בתחום התיירות היא המחיר שגובה הטרור מהעסקים - כך עולה מדו"ח התחרותיות בתיירות ל-2009 שפירסם הפורום הכלכלי העולמי .  הדו"ח מדרג 133 מדינות לפי החוזק והחולשה שלהן בענף .  ישראל מדורגת במקום 129 - בין קניה לפקיסטאן .  בדו"ח ,  המודד נושאים רגולטוריים ועסקיים המהווים מנוף לשיפור התחרותיות בתחום התיירות בעולם ,  מדורגת ישראל במקום 98 בלבד מבחינת הוצאה ממשלתית על תיירות ,  ובמקום 72 בחשיבות התיירות לממשלה מתוך 133 המדינות . " אין ספק שמבחינת הוצאות הממשלה לקידום תיירות יש מקום לשיפור ",  הודה בסוף השבוע נגיד בנק ישראל ,  סטנלי פישר ,  שהציג את הנתונים בוועידת המלונאות 2010 ,  שהתקיימה במלון דיוויד אינטרקונטיננטל בתל אביב .  גם לדברי מנכ"ל משרד התיירות ,  נועז בר ניר , " תקציבי השיווק של משרד התיירות נמוכים יחסית למדינות oecd ,  ואף יחסית למדינות באזור ".  לפיכך ,  ייתכן כי זו הסיבה לכך שבדו"ח מדורגת ישראל במקום 78 בלבד בתחום האפקטיוויות של שיווק ומיתוגים ,  לעומת טורקיה הניצבת במקום 41 ,  ירדן שמדורגת במקום 46 ומצרים - ב-49 .  המדד ההשוואתי של הפורום קבע כי שווייץ ,  אוסטריה וגרמניה הן בעלות הסביבה האפקטיווית ביותר לפיתוח תעשיית הנסיעות והתיירות .  אחריהן ברשימה נמצאות צרפת ,  קנדה ,  ספרד ,  שוודיה ,  ארה"ב ,  אוסטרליה וסינגפור .  התחום שבו ישראל חזקה ביותר הוא ביחסה לאוכלוסייה של מבקרים זרים ,  שבו היא ניצבת במקום 27 .  מבחינת מספר חדרי מלון ביחס לאוכלוסייה נמצא ישראל במקום 41 ;  ובמדד מחירי המלונות היא מדורגת במקום 61 ,  לעומת מצרים ,  שמדורגת במקום 4 ,  ירדן - ב-29 וטורקיה - ב-57 .  המדד שבו ישראל ניצבת במקום הראשון הוא מספר חברות השכרת הרכב הבינלאומיות החשובות שפועלות בה .  בשקלול כולל נמצאת ישראל במקום הטוב ביותר מבין המדינות באזור :  36  ( ירידה ממקום 35 ב-2008 )  ,  לעומת ירדן שממוקמת במקום 45 ,  מצרים - ב-64 ואילו טורקיה - ב-56 . " עשור מבוזבז"הוועידה התרכזה בפוטנציאל הצמיחה העצום של תעשיית התיירות ,  שקפאה על שמריה בעשור החולף ואיכזבה מבחינת הישגיה .  אלי גונן ,  נשיא התאחדות המלונות בישראל ,  אמר כי ב-1999 הגיעו 2.3 מיליון תיירים  ( ששהו בישראל לכל הפחות 24 שעות )  ,  וכך גם ב-2009 . " נתון זה גזר סטגנציה גם על תעשיית המלונאות .  בניגוד לישראל ,  רבות ממדינות העולם הצליחו בעשור זה לפרוץ שיאים ולגדול .  אצלנו היה זה עשור מבוזבז בתיירות הנכנסת ",  אמר גונן .  שר התיירות ,  סטס מיסז'ניקוב ,  הודיע בימים אלה כי יעד המשרד הוא הוספת עוד מיליון תיירים בשנה עד 2012 - ל-4 מיליון ;  התאחדות המלונות מציבה לעשור הבא יעד של 5 מיליון תיירים ב-2015 ו-6.5 מיליון תיירים ב-2020 .  התאחדות המלונות קראה לממשלה להעמיד את התיירות בסדר עדיפות לאומי :  לגבש תוכנית רב שנתית לפיתוח התיירות בחמש שנים ולתקצב אותה כראוי ;  להקים לאלתר רשות לאומית לשיווק התיירות ;  לבטל את כל המגבלות הממשלתיות על התחרות בתעופה ;  לתמרץ יזמים להקים מלונות ואטרקציות ;  ולהסיר מכשולים קיימים כמו חובת הוויזות לתיירים מאוקראינה וממדינות אחרות .  שר האוצר ,  יובל שטייניץ ,  שהיה גם הוא אורח הוועידה ,  אמר : " אני מוכן לפתח תוכנית אב רב שנתית ,  אבל בראש ובראשונה דרוש שיפור דרמטי באטרקטיביות של אתרי התיירות בישראל ".  שטייניץ היה בעבר מורה דרך .  אלפרד אקירוב אמר : " איפה שבונים מלונות - לשם מגיעים התיירים .  צריך לבנות אלפי חדרים חדשים .  עד שהמדינה לא תוציא מכרזים ,  שום דבר לא יזוז ". 

ירדן ,  מצרים וטורקיה מובילות על ישראל במיתוג ושיווק התיירות
ישראל נמצאת במקום 98 בהוצאה ממשלתית על תיירות ובמקום 72 בחשיבות התיירות לממשלה

