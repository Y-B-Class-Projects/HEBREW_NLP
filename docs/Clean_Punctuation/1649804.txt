כתבנו בשטח
בא לנו שדודי יהיה קצת יותר כמו יוני בן חורין ,  אז ניסינו לפטר אותו בדרך עקיפה ,  והוא שוב לא הבין את הרמז
העורכת הזמינה אותי לשיחה דחופה במשרדי וואלה .  כשנכנסתי למשרד שלה ,  ראיתי אותה עם משקפי שמש והבעה רצינית .  בלי לבזבז זמן ,  היא הושיטה את ידה וגילתה בפני גלולה כחולה וגלולה אדומה . " אם תיקח את הגלולה הכחולה אז אתה תמשיך לכתוב כתבות בצורה מבזה ",  אמרה העורכת ומיד המשיכה , " אך אם תבחר בגלולה האדומה אתה תיחשף אל עולם הנושאים הרציניים ,  תכתוב על נושאים חשובים ובעלי משמעות ואולי כך גם תפסיק להבריח לנו קוראים .  במה תבחר ?  ".   
" זו בחירה קשה ",  שיתפתי את העורכת ומיד שאלתי  " באיזה טעם הגלולה האדומה ?  ".   " מה ?  ",  שאלה העורכת . " פטל או דובדבן בטח .  אבל באיזה טעם יכולה להיות הכחולה ?  ".   " זה לא חשוב ",  אמרה העורכת . " בטח שזה חשוב ,  אם הכחולה היא בטעם דוחה ואבחר בה אני לא אסלח לעצמי ".   " זו רק מטאפורה !  ",  כעסה העורכת . " מטאפורה ?  מה הטעם של מטאפורה ?  ",  הסתקרנתי . " פשוט תבחר כבר !  ".   " את יודעת מה ,  אני אוהב הפתעות ,  לכן אני אקח את הגלולה הכחולה ".   " אז אתה מפוטר ",  אמרה העורכת . " אם ככה אני אבחר באדומה ". 
אז המשימה שלי היא לכתוב כתבה רצינית אודות נושא רציני ולכבוש ברצינות רבה את לב הקהל הרציני ,  או במילים אחרות- להיות קצת יותר יוני בן חורין .  יוני כותב מדי יום שישי כתבות על נושאים רציניים בסגנונו המיוחד ומצליח ליצור תחושת הזדהות עם קהל הקוראים .  עכשיו נשאלת השאלה איך הופכים ליוני בן חורין ,  מלבד לצייר ציור מושקע בראש הכתבה ?  אולי כדאי להתחיל בנושא מעניין שתמיד יש מה לומר עליו ,  נושא כמו- אהבה .  טוב ,  ניתן לזה ניסיון .
 אהבה .  אהבה היא ..  .  היא כמו ..  .  כשאתה חש אהבה זה כאילו השמיים ..  .  ופתאום ..  .  ואורות ,  בכל מקום אורות ..  .  ואהבת לרעך כמוך ..  .  אין אהבה בלי אש ..  .  על ראש הגנב בוערת האישה שהוא אוהב .  אההה !  !  !  זה קשה יותר ממה שחשבתי .  אני חייב להתרכז .  ניסיון חוזר- אהבה היא ..  .  היא ..  .  אם להיות רומנטי ..  .  תהליכים כימים במוח ..  .  היא לקנות לה דובי ב500 שקל כדי שאחרי שבוע היא תזרוק אותך ..  .  לא .  זה לא הולך .  טוב ,  אם אין ברירה אז אין ברירה ,  אני אחטוף את יוני בן חורין ואאלץ אותו לכתוב לי כתבה רצינית .
 התגנבתי בשקט אל ביתו של יוני ,  שם מצאתי אותו קשור לכיסא כשפיו חסום בסרט . " שיט ",  אמרתי לעצמי , " הקדימו אותי ".  התרתי מפיו של יוני את הסרט כיוון שלא הבנתי כלום מהמלמולים שחזר ואמר .  יוני התחיל לספר לי כמעט בבכי : " העורכת קשרה אותי לכאן מאז שהתחלתי לכתוב את הטור שלי .  בכל שבוע היא מכריחה אותי לכתוב כתבה מרגשת ולצייר ציור בכלי כתיבה !  כלי כתיבה !  אפילו ב-'צייר' היא לא מסכימה לי להשתמש .  אני כבר לא מסוגל יותר !  ".  ריחמתי עליו והתרתי אותו מהחבלים .
" תודה !  אני רשאי לכתוב עכשיו על מה שאני רוצה !  ",  שמח יוני . " אני הולך לכתוב עכשיו על אטבי כביסה וכובע סומבררו !  ולצייר אותם בצייר !  כן ,  בובה ,  בצייר !  אבל לפני שאני הולך ",  התחיל לומר יוני ומיד דחף אותי לכיסא וקשר אותי אליו במהירות , " כדאי שאסדר לי מחליף ".  
כעבור חצי שעה נכנסה העורכת לביתו של יוני והופתעה לראות אותי שם קשור לכיסא ועם סרט בפה . " היי ,  לאן נעלם הכותב הטוב ?  ",  שאלה . " טוב ,  בוא נראה מה אתה שווה ",  אמרה העורכת והתירה את הסרט מפי . " אהבה ..  .  אהבה היא כמו ..  ."  התחלתי לומר .  כעבור שתי דקות שוחררתי הביתה .
 
כתבנו בשטח
בא לנו שדודי יהיה קצת יותר כמו יוני בן חורין ,  אז ניסינו לפטר אותו בדרך עקיפה ,  והוא שוב לא הבין את הרמז

