גרנט : " לא דיברתי הרבה על כדורגל לאחרונה "
 מאמן פומפי התלהב מהניצחון בדקה ה-120 בגביע : " כל ניצחון שלנו מראה שעם כל הבעיות ,  אין לנו כוונה לוותר .  הראינו אופי "
 פורטסמות הוכיחה אתמול  ( שלישי )  שיש לה לא מעט מזל .  הקבוצה של אברהם גרנט ,  שהתייצבה למשחק החוזר בגביע האנגלי נגד קובנטרי ,  כפתה הארכה בזכות שער עצמי בדקה ה-90 ונהנתה מאלילת המזל גם ב-30 הדקות האחרונות אחרי שהצליחה להכריע את ההתמודדות עם שער ניצחון ענק של ארון מוקואנה ,  שהעניק לה 1:2 ענק בדרך לשלב הבא .  היריבה הבאה של אברהם גרנט היא סנדרלנד .
" זה היה מאוד חשוב לנצח את המשחק הזה כך שאנחנו יכולים לבנות על זה וזה מה שעשינו ",  אמר מוקואנה . " היינו זקוקים לזה וזה ניצחון גדול עבורינו .  זה תמיד קשה להגיע למקומות האלה ומגיעות מחמאות לקובנטרי ,  הם עשו את זה קשה עבורינו .  בסופו של היום הצלחנו להתעלות על עצמינו ". 
אברהם גרנט נשמע קצת יותר מאופק ולא יכול היה להתעלם מהבעיות הכלכליות של קבוצתו ,  ואמר : " זה ניצחון טוב ,  הראינו הרבה אופי .  זה זמן קשה עבור כל אחד במועדון ,  זה מצב טבעי .  לא דיברתי הרבה על כדורגל לאחרונה .  כל ניצחון מראה שעם כל הבעיות ,  אין לנו שום כוונה לוותר ". 
למרות הניצחון ,  גרנט יודע שלא זה המפעל המשמעותי עבור קבוצתו : " הדבר החשוב ביותר זה הפרמייר ליג ,  אבל מה שעוד חשוב זה איך ניצחנו את המשחק מכיוון שזה מראה שאסור לנו לוותר עד הרגע האחרון .  הקבוצה כל הזמן ניסתה ואני חושב שהגיע לנו הניצחון הזה .  עד הדקה ה-90 וגם בהארכה יצרנו הרבה מצבים .  לפעמים אני חושב שאנחנו צריכים לנצל יותר את המצבים שלנו כדי להבקיע ,  אבל המטרה העיקרית של הגביע היא להעפיל ,  וזה מה שעשינו ". 

גרנט : " לא דיברתי הרבה על כדורגל לאחרונה "
 מאמן פומפי התלהב מהניצחון בדקה ה-120 בגביע : " כל ניצחון שלנו מראה שעם כל הבעיות ,  אין לנו כוונה לוותר .  הראינו אופי "
 
