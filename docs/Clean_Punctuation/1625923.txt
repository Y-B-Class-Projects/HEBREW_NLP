תיירות השיט חוזרת :  צמחה ב-63% ב-2009 
בשבוע הבא תגיע בפעם הראשונה לישראל ספינה של תאגיד קרניבל שבבעלות משפחת אריסון - עם 3,500 תיירים ו-1,000 אנשי צוות
 >  >  72 אלף תיירים הגיעו לישראל בשייט ב-2009 לעומת 44 אלף ב-2008 - עלייה של 63% .  אוקטובר 2009 היה שיא חודשי במספר הנוסעים בשיוט עם 24 אלף לעומת 12 אלף נוסעים באוקטובר 2008 - עלייה של 100% ,  רובם באוניות שבכל אחת מהן יותר מ-1,500 נוסעים ,  מלבד אנשי הצוות .  ביום ראשון הבא תפקוד את נמל אשדוד הסנונית הראשונה של חברת אוניות הקרוז האיטלקיות קוסטה - חלק מתאגיד קרניבל שבבעלות משפחת אריסון .  על סיפונה של ספינת הענק המפוארת קוסטה פסיפיקה יהיו כ-3,500 נוסעים ו-1,100 אנשי צוות .  באוניה ,  שבה 17 קומות ,  המוסיקה היא המוטיב העיקרי בעיצוב ומהווה את ההשראה לאוסף האמנות הכולל 308 יצירות מקוריות ו-5,929 רפרודוקציות .  למרות המשבר הכלכלי ,  ב-2010 צפויים להגיע לישראל יותר מ-50 אלף תיירים אירופים בחברה זו לבדה .  עד פרוץ האינתיפאדה השנייה ,  בינואר-נובמבר 2000 ,  הגיעו לישראל 255 אלף נוסעים בקרוז .  לאחר מכן נגדעה תעשייה זו כמעט לחלוטין למשך כעשור .  החל ב-2008 החלו להיראות סימני התאוששות וחברות הספנות החשובות החלו שוב לכלול את ישראל במסלולן .  לא כולם מאושרים מהגידול בתיירות זו .  עמי אתגר ,  מנכ"ל לשכת מארגני התיירות הנכנסת לישראל מזהיר כי שילוב של תנועת הקרוזים עם התיירות היומית היבשתית והאווירית ,  יגרום לעומסים על תשתיות התיירות בישראל עם תמורה נמוכה יחסית .  במשרד התיירות ,  לעומת זאת ,  סבורים שתייר קרוז משאיר בארץ בממוצע כ-1,000 דולר ,  שמתוכם רק כ-400 דולר מוקדשים למלונות ואכסון אחר והיתר למזון ושתייה ,  תחבורה ,  סיורים מאורגנים ושכירת רכב ,  קניות ושונות .
 
תיירות השיט חוזרת :  צמחה ב-63% ב-2009 
בשבוע הבא תגיע בפעם הראשונה לישראל ספינה של תאגיד קרניבל שבבעלות משפחת אריסון - עם 3,500 תיירים ו-1,000 אנשי צוות

