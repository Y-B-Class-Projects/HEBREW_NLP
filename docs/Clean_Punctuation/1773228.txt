המפכ"ל :  מחצית מתיקי הזרים - מסתננים מאפריקה
לטענת מפכ"ל המשטרה ,  מסתננים מאפריקה מעורבים בפשיעה בשיעור גבוה יותר מהממוצע בקרב האוכלוסיות הזרות בישראל .  דו"ח שפרסמה הכנסת מראה דווקא מגמת ירידה 
" בשנים האחרונות אנו עדים לגידול דרמטי באוכלוסיית המסתננים לישראל מארצות אפריקה .  רק בשנת 2010 נתפסו בגבול למעלה מ-11,000 מסתננים ",  כך אמר היום  ( שלישי )  מפכ"ל המשטרה ,  רב ניצב דודי כהן .  לדבריו ,  המסתננים מאפריקה מעורבים בפשיעה בשיעור גבוה יותר ביחס לאוכלוסיות זרים אחרות בישראל באופן יחסי .  כהן אמר כי 42% מכלל התיקים שנפתחו לאזרחים זרים ,  נוגעים ביוצאי אפריקה .
 עוד אמר המפכ"ל כי בשנת 2010 נרשמו בקרב המסתננים שישה מקרי רצח המהווים 4.5% מכלל מקרי הרצח השנה בישראל .  כמו כן ,  כהן טען כי חלה עלייה בכמות מקרי השוד בהם חשודים יוצאי אפריקה לעומת ירידה בקרב כלל האוכלוסייה . " האיומים המרכזיים שאני צופה בתחום הפלילי הם זליגת הפשיעה אל מחוץ למגזר ,  התפתחות קרקע נוחה לניצול וסחר בבני אדם ,  עבירות אלימות ,  רצח ,  סחיטה באיומים ,  רכוש ,  מין ומוסר ,  כל זאת בנוסף לאיומים בתחום הכלכלי ובתחומי חיים נוספים . " לסוגייה לאומית נדרש מענה לאומי ",  אמר כהן , " משטרת ישראל לומדת ללא הפסק את מאפייני פשיעת אוכלוסיית המסתננים מאפריקה המצויה לפתחה ומתמודדת עם כלל העבירות שמייצרת קבוצה זו בכל הכלים העומדים לרשותה ". 
מנתונים שפרסם מרכז המחקר והמידע של הכנסת בחודש אוקטובר האחרון עולה כי דווקא חלה ירידה בשיעור הפשיעה בקרב האזרחים הזרים בישראל .  מאז 2006 חלה עלייה של 68% במספר התיקים שנפתחו ליוצאי אפריקה אך מכיוון שמספרם עלה ב-2,500% מדובר בירידה .
 
המפכ"ל :  מחצית מתיקי הזרים - מסתננים מאפריקה
לטענת מפכ"ל המשטרה ,  מסתננים מאפריקה מעורבים בפשיעה בשיעור גבוה יותר מהממוצע בקרב האוכלוסיות הזרות בישראל .  דו"ח שפרסמה הכנסת מראה דווקא מגמת ירידה

