נתיבי אייילון :  נהג רכב התנגש במנוף ונהרג
מחקירה ראשונית של התאונה עולה כי הנהג סטה ממסלולו והתנגש במנוף באתר בנייה סמוך לכביש .  בת 17 שנפצעה קל בתאונה טוענת כי נהג הרכב שנמלט מהמקום ניסה לחטוף אותה
אדם בשנות השלושים לחייו נהרג לפנות בוקר  ( שישי )  בתאונת דרכים בנתיבי איילון ,  בין מחלף קוממיות למחלף משה דיין שבחולון ,  והתנגש במנוף שהוצב במקום לצורך עבודות תשתית .  צוות של מגן דוד אדום שהגיע לזירה ביצע פעולות החייאה בנהג ,  שהיה לכוד ברכב ,  אך נאלץ לקבוע את מותו .  מחקירה ראשונית של נסיבות התאונה עולה כי הנהג סטה מהמסלול מסיבה שאינה ידועה והתנגש במנוף ,  שחנה באתר בנייה סמוך לכביש .
 במקרה אחר שארע הלילה ,  צעירה בת 17 שנפצעה באורח קל בתאונת דרכים בפתח תקוה ,  טענה בפני כוחות מד"א שהגיעו למקום כי היא נחטפה והותקפה על ידי נהג הרכב ,  שנמלט מהזירה .  הצעירה הייתה ברכב שהתנגש בעץ מסיבה שאינה ידועה והיא פונתה לבית החולים שניידר בעיר .  במשטרה בודקים את נסיבות האירוע ומהחקירה הראשונית עולה כי הרכב שהיה מעורב בתאונה הוא רכב גנוב .
 לפי נתוני הרשות הלאומית לבטיחות בדרכים ,  במהלך שנת 2010 נהרגו 386 בני אדם בתאונות דרכים ברחבי הארץ .  מדובר בעליה של 9% לעומת שנת 2009 ,  אז נהרגו 353 בני אדם בתאונות .
 אתמול נהרגו שני בני אדם בתאונות בדרום .  קשישה בת 77 מפגיעת רכב ברחוב הרצל באופקים .  צוות טיפול נמרץ שהגיע למקום נאלץ לקבוע את מותה .  גבר כבן 40 נהרג בהתנגשות בין שני כלי רכב בצומת טללים שבנגב .  צוות מגן דוד אדום קבע את מותו של האיש .  המשטרה בתאונה נוספת נפצע אדם בינוני כאשר רכב ן התהפךבצומת פארן שבערבה .  צוות של מגן דוד אדום פינה את הפצוע לבית החולים  " סורוקה "  שבבאר שבע .
 
נתיבי אייילון :  נהג רכב התנגש במנוף ונהרג
מחקירה ראשונית של התאונה עולה כי הנהג סטה ממסלולו והתנגש במנוף באתר בנייה סמוך לכביש .  בת 17 שנפצעה קל בתאונה טוענת כי נהג הרכב שנמלט מהמקום ניסה לחטוף אותה

