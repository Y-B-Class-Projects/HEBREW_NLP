ההימור השתלם 
אסור לזלזל בהישג : " כיפת ברזל "  נותנת לישראל אפשרות לעשות את מה שעד לא מזמן נדמה היה כרעיון הזוי :  ליירט רקטות קסאם וקטיושה .  
הניסויים שנערכו השבוע בבסיס שדמה דימו תרחיש אמיתי :  רקטות - בודדות ומטחים - שנורות לעבר ישראל מכמה מוקדים .  המערכת נדרשה לאתר את האיומים לייתר את אלה שאינם מסכנים אותה ולפעול נגד אלה שכן .  כל רכיבי המערכת נבדקו כולם פעלו כל המטרות הושמדו .  
במערכת הביטחון בהחלט רשאים לחייך עכשיו בסיפוק .  הרבה מאוד גורמים גם מומחים בפועל או בעיני עצמם תקפו את הכוונה לפתח את  " כיפת ברזל "  ואת ההחלטה למסור את הפיתוח בלעדית לרפאל .  בשורה התחתונה ההימור השתלם .  ישראל עומדת שוב בחזית הטכנולוגיה העולמית ומחזיקה במערכת היחידה שמסוגלת ליירט רקטות קצרות טווח מקסאם ועד גראד מקטיושה ועד פאג'ר .  כל מה שנורה מ4-ועד 70 קילומטר ייורט בדרך כפוף כמובן למספר הסוללות .  
וזאת נדמית כרגע כבעיה העיקרית .  גדוד ראשון של  " כיפת ברזל "  כבר הוקם במאי עתידה להימסר לו סוללה מבצעית ראשונה שתוצב בדרום .  מכאן ועד לכיסוי כל עוטף עזה הדרך ארוכה ועד לכיסוי מלא של גבול הצפון ארוכה מאוד .  צה"ל ידרוש מן הסתם משאבים נוספים הקבינט יידרש להחליט  ( שוב )  אם להגדיל  ( שוב )  את תקציב הביטחון .  
בפעם האחת הזאת נדמה שמדובר בהשקעה כדאית :  יירוט מאסיבי ושיטתי לא רק יצמצם משמעותית את הנזק בעורף ומכאן גם את הפגיעה הישירה בכלכלה בזמן לחימה אלא שהוא גם יעקר את רצונו של האויב לירות ולהתחמש ברקטות ובטילים .  מכאן ש"כיפת ברזל "   ( ביחד עם ה"חץ "  והפטריוט ובעתיד גם עם  " שרביט קסמים "  ליירוט טילים לטווח בינוני )  עשויה להתברר כמערכת שבעצם קיומה תעשה את הבלתי סביר - תמנע מלחמה .  

ההימור השתלם 
nan
