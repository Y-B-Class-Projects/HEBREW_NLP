מוצרט ואובמה :  מדיניות מוסיקלית
אינני יודע אם אובמה מכיר את האופרה  " החטיפה מההרמון "  של מוצרט .  על פניה ,  עלילת האופרה קלילה למדי - סיפורי אהבים וזהויות מבולבלות - אך מאחוריה מסתתרת נימה רצינית יותר :  הניגוד החריף שבין ערכי האיסלם לאלה של העולם המערבי  ( לא נתעכב כאן על השאלה באיזו מידה אותו עולם מערבי ? נוצרי תמיד נאמן לערכים אלה )  .
 מוצרט אמנם לא צייר תמונה בצבעי שחור ? לבן ,  אך הוא מצביע בבירור על התופעות השליליות בחברה האיסלאמית ,  כולל קיפוח נשים ,  עינויים ועוד .  את הרשע הראשי באופרה היינו ודאי מכנים היום  " פונדמנטליסט ".  ברם ,  נראה שמה שמוצרט תיאר לפני יותר מ ? 220 שנים איננו מובן תמיד בעולמנו אנו .  כך ,  למשל ,  משפט המפתח בנאום קהיר המפורסם של הנשיא אובאמה מדבר על  " זהות ערכים "  בין האבות המייסדים של ארה"ב לעולם הערבי והאיסלאמי ,  אמירה ללא בסיס עובדתי .  ההיסטוריון סמואל הנטינגטון התריע כבר לפני שנים לגבי האיום של האיסלאם הקיצוני ,  אך פרופסורים ופרשנים פסבדו ? ליברליים שונים ממשיכים לטעון שכל זה איננו אלא פרי המצאתם של מחרחרי ריב ריאקציוניים ,  שכוונתם האמיתית היא לזרוע פירוד מלאכותי בין המערב לעולם המוסלמי והערבי  ( הרמז הוא בדרך כלל לתמיכתם בישראל )  .  את האשמה לאנטי ? מערביות מהצד המוסלמי הם תולים בעוולות שהמערב עולל ,  וממשיך כביכול לעולל .  את הטרור של אל ? קאעידה והטליבן או את זה של קבוצות הטרור הפלשתיניות הם ,  כמובן ,  מתרצים ב"כיבוש "  הישראלי או בעצם קיומה של ישראל .
 חלק גדול מהעולם המערבי עדיין ממאן להבין שזה לא ניצול כלכלי או קיפוח סוציאלי ,  וגם לא הסכסוך הישראלי ? פלשתיני .  לא אלה הם הגורמים לשנאת המערב ,  אלא סלידה תרבותית עמוקה מהערכים שהם אבן היסוד של אורח החיים הדמוקרטי והפלורליסטי בעולם המערבי .  גם הכמיהה לחידוש עידן הח'ליפות האיסלמי משחקת תפקיד .  הבעיה היא שבקרב הערבים והמוסלמים דווקא הפונדמנטליסטים נותנים את הטון ,  ואילו קולם של המתונים כמעט לא נשמע .
 פה ושם יש סימנים שאובמה מתחיל להתפכח מחלק מהאשליות שאפיינו את צעדיו הראשונים ,  אך עם זאת בשבוע שעבר נשאה הילרי קלינטון בקטאר נאום מעין מתנצל ,  שתואר על ידי עוזריה כ"המשך לנאום קהיר ",  על כך שהשאיפה של הנשיא ל"כבוד הדדי "  ול"תחושת שותפות "  בין ארה"ב לעולם המוסלמי טרם התגשמה .  קלינטון הדגישה שלכך יידרשו  " עוד סבלנות ועבודה קשה ".  אמנם כן .  אך אם מישהו מאמין שמדובר ב"עבודה קשה "  בנוסח שהערבים מצפים לו ,  כלומר לחץ על ישראל ,  מוטב שיאזין לאופרה של מוצרט .
 
מוצרט ואובמה :  מדיניות מוסיקלית
nan
