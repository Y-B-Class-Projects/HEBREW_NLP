על פסיכולוגיה וחובות
מספר ההלוואות משפיע כנראה על החלטות כלכליות של הפרט יותר מאשר הנתון הכלכלי החשוב - גובה הריבית על כל הלוואה
 >  >  מכלול הסיבות למשבר הכלכלי החריף הפוקד את העולם בשנתיים האחרונות והנחשב לקריסה הפיננסית הגדולה בדורנו מנותחות  ( בדיעבד )  על ידי מיטב הכלכלנים וחוקרים שונים מתחום מדעי החברה .  לצד נקודות מחלוקת רבות ,  קיימת הסכמה רחבה על כך שמשבר הסאבפריים היה זרז מרכזי למשבר כולו ,  ובפרט לנפילתם של ענקים פיננסיים כמו בנק ההשקעות ליהמן ברדרס .  בתחילת 2006 היה שרוי המשק האמריקאי בגאות כלכלית ,  והצריכה הפרטית היתה בנסיקה .  כבר עם סימני המשבר הראשונים החלו לעלות ספקות ניכרים בדבר יכולתם של אמריקאים רבים להחזיר משכנתאות ולפרוע חובות במועד .  האמת העגומה התבררה ב-2007 ,  בדמות עלייה תלולה במספר הלווים שלא יכלו להחזיר את חובותיהם .  מגמה זו נמשכת גם כיום .  כלכלני קרן המטבע הבינלאומית  ( imf )  מעריכים שהיקף החובות שמשקי הבית לא יוכלו להחזיר הוא כ-280 מיליארד דולר בארה"ב  ( כ-14% מסך כל החובות )  וכ-170 מיליארד דולר באירופה  ( כ-7% מסך כל החובות )  .  בריטניה ,  המדינה האירופית המובילה בשימוש בכרטיסי אשראי צפויה להציג את השיעור הגבוה ביותר של חדלות פרעון .  כדי להבין את הסיבות למשבר ,  יש אם כן להבין את ההתנהגות האנושית המעורבת בניהול והחזר חובות :  כיצד אנשים תופסים הלוואות ,  מהי המדיניות שהם נוקטים בעת לקיחתן ,  מהם הגורמים המשפיעים עליהם בעת ניהול ההלוואות שלקחו וכיצד הם מחליטים על סדר החזרתן .  המחקר בכלכלה התנהגותית מנסה לענות על שאלות אלה .  הוא מראה ,  למשל ,  שאנשים חושבים בצורה שונה על רווחים והפסדים .  ברווחים הם נוטים ,  כפי שחשיבה כלכלית רציונלית מכתיבה ,  לגוון את מקורות ההשקעה כדי לצמצם סיכון .  לעומת זאת ,  בהפסדים מתגלה נטייה הפוכה :  קיבוץ מקורות ההפסד ,  בניסיון להימנע מהפסד כלשהו ,  אך במחיר של נטילת סיכונים .  אף שקיבוץ מספר חובות קטנים לחוב אחד גדול אינו רציונלי מהבחינה הכלכלית הטהורה ,  ניתן למצוא מאחוריו כמה מניעים העולים בקנה אחד עם חשיבה שכזו :  ריכוז חובות עשוי להקטין עמלות מיותרות ,  להקל על השליטה בתזרים הכספים ,  להגדיל את רמת המעורבות בניהול החשבון ולמנוע טעויות ורמאויות פוטנציאליות .  לשחק עם חובות כדי לנטרל מניעים אלה ולהתחקות בצורה מבוקרת אחר הדרך שבה אנשים מעדיפים לנהל את החובות שלהם פיתחנו משחק ניהול חובות אינטראקטיבי .  משתתפים מתחילים את המשחק עם שישה חובות הנבדלים בגובה החוב ובגובה הריבית השנתית הקבועה .  בכל אחד מ-25 סיבובי המשחק נזקף לזכות המשתתפים סכום כסף קבוע ,  שאותו הם יכולים להקצות לחובות השונים או להשאירו בחשבון מזומן  ( עו"ש )  תמורת תשואה מינימלית .  בנוסף ,  שלוש פעמים במשך המשחק מקבלים המשתתפים בונוס שנזקף אף הוא לזכותם ויכול לשמש לסגירת חובות .  המטרה המוצגת למשתתפים היא לסיים את המשחק בחוב מינימלי .  כדי להשיג מטרה זו שחקן רציונלי לחלוטין אמור להשקיע את הכסף הנזקף לזכותו בכל שלב בחוב הפתוח בעל הריבית הגבוהה ביותר .  המשחק מאפשר לחקור ,  בתנאי מעבדה ,  את התנהגותם של אנשים :  האם הם מקטינים את החובות בעלי הריבית הגבוהה  ( כפי ששיקול כלכלי רציונלי מכתיב )  ,  או סוגרים הלוואות קטנות - משיקול פסיכולוגי של צמצום מספר ההלוואות .  המחקר נערך באוניברסיטת דיוק ארה"ב .  פרט לקבוצת הכדורסל המפורסמת שלה ,  אוניברסיטת דיוק בצפון קרוליינה היא אוניברסיטה פרטית ויוקרתית .  מעבדת מחקר ההתנהגות שלה שוכנת בתוך בית הספר למנהל עסקים ,  המדורג בין עשרת המובילים בארה"ב וידוע בדרישות קבלה מחמירות .  121 המשתתפים במחקר ,  סטודנטים לתואר ראשון ,  הם ללא ספק משתתפים מוכשרים ,  והמחקר בדק כיצד הם בוחרים למזער את חובותיהם .  תוצאות המחקר מראות שחרף העובדה שרבים מהסטודנטים סיימו לא מכבר בהצלחה קורסים בסיסיים בכלכלה ומימון ,  אף לא אחד מהם שיחק באסטרטגיה הרציונלית בכל סיבובי המשחק .  מתוצאות המחקר עולה כי המניעים הפסיכולוגיים ולא המניעים הכלכליים הרציונליים ,  הם שכיוונו את החלטות המשתתפים .  הנתונים מלמדים שאנשים נוטים לקבל החלטה דו-שלבית :  ראשית הם מחליטים אם להקצות את הכסף או חלקו להחזר הלוואות או להשאירו בחשבון עו"ש .  אם החליטו לנצלו להחזר הלוואות הם מחליטים ,  בשלב השני ,  כיצד לחלק אותו בין ההלוואות השונות .  באשר להחלטה הראשונה ,  רבים מהסטודנטים החליטו לשמור חלק מהכסף בחשבון עו"ש המניב תשואה נמוכה מהריבית המשולמת בחובות פתוחים .  החלטה זו כונתה על ידינו אי-רציונליות פאסיבית  ( הכסף נשאר באפיק הנוכחי במקום להיות מושקע באפיק האופטימלי להקטנת החובות )  .  באשר לשלב השני :  בתוך הסכום שיועד לסגירת חובות התקבלה החלטה לא מיטבית באשר לאפיק ההשקעה - בדרך כלל הוחלט להקצות כסף רב גם לחובות שאינם בעלי הריבית הגבוהה ביותר .  החלטה זו כונתה על ידינו אי-רציונליות אקטיבית  ( כסף המושקע באפיק שאינו האפיק האופטימלי להקטנת החובות )  .  יתרה מזאת ,  התברר שמשתתפים שביצעו הרבה טעויות מסוג אי-רציונליות פאסיבית בשלב הראשון ,  גם הראו יותר טעויות של אי-רציונליות אקטיבית בשלב השני .  מהמחקר עולה שלאנשים יש נטייה להיפטר מחובות קטנים תוך התעלמות מגובה הריבית שלהם .  חלק ניכר מהטעויות האקטיביות נבעו משימוש של המשתתפים בכסף שנזקף לזכותם ,  בעיקר בבונוסים ,  כדי לסגור חובות קטנים ולצמצם את מספר החובות שלהם .  לדוגמה ,  במציאות הישראלית ניתן לדמיין זוג צעיר שלצורך קניית דירה לווה בנוסף למשכנתא שתי הלוואות קטנות ,  שניתנו במסגרת הטבות לעובדים ונושאות ריבית הנמוכה משמעותית מהריבית הממוצעת של המשכנתא .  עתה מקבל הזוג באופן בלתי צפוי ,  סכום כסף בירושה ,  המאפשר להחזיר את שתי ההלוואות ממקום העבודה או לחלופין לצמצם בשליש את גודל המשכנתא .  תוצאות המחקר שערכנו מנבאות כי שיקולים פסיכולוגיים של צמצום מספר מקורות ההפסד עלולים לגבור על שיקולים כלכליים של הורדת החוב בעל הריבית הגבוהה ביותר ,  ובטווח הארוך לגרום לאנשים לשלם כסף רב יותר לצורך החזר חובותיהם .  כמה מעצבי דעת קהל כלכליים משווקים כיום בארה"ב את שיטת  " כדור השלג ":  הם מנסים לשכנע אזרחים לסגור כמה שיותר הלוואות כדי ליצור מומנטום פסיכולוגי שיעודד לווים להפנות משאבים לסגירת חובותיהם .  המחקר שתואר מצביע על כך ששיטת  " כדור השלג "  מעודדת החלטה רציונלית בשלב הראשון  ( לא להשאיר כסף פנוי בעו"ש אלא להפנותו לצמצום הלוואות )  ,  אך מעודדת החלטות אי-רציונליות בשלב השני  ( לסגור הלוואות קטנות במקום לצמצם הלוואות גדולות )  .  החלטות אי-רציונליות בשלב השני נובעות מתשומת לב יתרה המוקדשת למספר ההלוואות ובכך מובילה להתעלמות מגובה הריבית ,  שהוא הנתון הכלכלי החשוב יותר .  - דן אריאלי הוא פרופסור לכלכלה התנהגותית וראש המכון למחקר התנהגותי בבית הספר למינהל עסקים של אוניברסיטת דיוק בצפון קרוליינה .  שחר אייל ומוטי אמר הם פוסט דוקטורנטים ועמיתי מחקר במכון - הסוגיה :  האם ניהול חובות פתוחים נעשה בדרך כלל באופן רציונלי ?  הפתרון :  לגמרי לא .  חשיבה אי רציונלית מעודדת לסגור מספר גדול של חובות קטנים במקום לצמצם מספר קטן של הלוואות גדולות הדרך הנכונה :  ניהול חובות רציונלי מחייב לבדוק את גובה הריבית ,  שממנה מתעלם הלווה הלא רציונלי ,  המתייחס למספר החובות ולא לגודלם

על פסיכולוגיה וחובות
מספר ההלוואות משפיע כנראה על החלטות כלכליות של הפרט יותר מאשר הנתון הכלכלי החשוב - גובה הריבית על כל הלוואה

