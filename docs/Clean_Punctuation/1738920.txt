בישראל מתקשים לשחזר את ההצלחה
 >  >  לעת עתה אף אחד מהאתרים הישראליים לא הצליח לשכפל את ההצלחה של גרופון .  אי אפשר למצוא בהם קופונים של חברות גדולות ,  רשתות קמעונות ,  רשתות מזון ,  רשתות צעצועים או מסעדות בפרישה ארצית .  היזמים הישראלים מנסים לגייס כמה שיותר בתי עסק מוכרים ,  ואולם לעת עתה הם נאלצים להסתפק בעסקים קטנים ומקומיים כמו בתי ספא ,  מספרות ,  הצגות ילדים ומסעדות שכונתיות .  מדובר במבצעים שאת חלקם הגדול ניתן להשיג בחברות במועדוני לקוחות כמו חבר ,  מועדון לקוחות הסתדרות המורים ,  הבנקים ושאר גופים גדולים .  והרי אין ישראלי שאינו מכיר מישהו שיכול לקנות בשבילו כרטיס זול להצגה .  עלויות בניית מותג ,  כזה שייהפך לשם דבר ,  הן גדולות כל כך שאיש מהיזמים הזריזים שמנסה לייצר גרופון מקומי לא יכול או לא רוצה להוציאן מכיסו .  לכן גם כמות רכישות הקופונים הדיגיטליים אינה גדולה :  הישראלי כנראה שש פחות לנדב את פרטי כרטיס האשראי שלו בעסקות קופונים ,  ובשלב התחלתי זה המסה הישראלית אינה גדולה מספיק כדי לגרום לרשתות הגדולות לשתף פעולה .  ואולם לא מן הנמנע שאחת הרשתות הגדולות תערוך מהלך דומה לזה שערכה גאפ בארה"ב ,  ותזניק את התחום בישראל .
 
בישראל מתקשים לשחזר את ההצלחה
nan
