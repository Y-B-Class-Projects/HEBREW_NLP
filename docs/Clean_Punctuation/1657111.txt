מצב כוכבי השבוע
השבוע המתחיל ב-28.3.10 יתחיל בסערה וייגמר ברגיעה ובחזרה לקרקע .  מיוחד לחג :  תחזית לליל הסדר
על פניו ,  זהו שבוע שמתחיל בסערה ,  ונגמר ברגיעה ובחזרה לקרקע .  בין שני הקצוות האלה אנו עוברים את ערב החג הזה ואת תחילת האביב ,  ונכנסים לחול המועד ברגל ימין ,  למי שעדיין לא התיש את עצמו עוד קודם לכן .
 הזווית הקשה של השבוע :  זווית הפעולה בין השמש ,  מיקוד הדברים ,  לבין פלוטו הייצרי והכוחני .  הזווית הזו מביאה איתה חוסר שקט ,  אגו רגיש מאוד ,  ותגובות קיצוניות לכל פעולה ופעולה .  נדמה שדווקא עכשיו אנחנו לוקחים כל דבר באופן אישי מדי ,  ועלולים לאבד בקלות פרופורציות ,  ולהיסחף למאבקי כוח ואגו מיותרים שיקלקלו רגעים יפים .  חשוב להבין את הזווית הזו בעיקר בשבוע החג הזה ,  כדי להימנע מכל מה שיקלקל את תחושת הביחד .  על כן חשוב שלא להיכנס לדרמות מיותרות ולעשות עניין מכל דבר בליל הסדר :  נסו לוותר לדודה לאה שלא קראה את  " ויוציאנו ממצרים "  ולהעניק לעצמכם קצת יותר סבלנות ואורח רוח .  מי בעיקר עלול להיות מושפע מהזווית ?  מזלות אריה ,  עקרב ,  טלה ושור .
 המעבר המעניין של השבוע :  מעברה של ונוס המייצגת רגשות ונתינה ביחסים ,  ממזל טלה האסרטיבי למזל שור הפסיבי והפרקטי .  ונוס מקבלת במזל שור איכות רגועה יותר ,  כזו שאוהבת להתפנק ,  להשקיע יותר באוכל ובתחום הכלכלי ,  וכמו השור  ליהנות מהרגלים קבועים ,  ארוחות טובות ,  וחזרה לקרקע מבחינת חומר וכספים .  אלא שהיא עוברת רק אחרי ליל הסדר ובליל הסדר עצמו היא עלולה לעשות כמה סערות קטנות ,  כמו לשפוך יין על החולצה הלבנה של הדוד יחיאל ולצחקק בחיבה .  מה היא חושבת לעצמה ,  הוונוס הזו ?  בכל מקרה ,  כדאי לנסות לא לגלות ציניות טלאית אופיינית שרק תגרום לאחרים לא להזמין אתכם יותר .  מי בעיקר יושפע מהמעבר הזה ?  מזלות שור ,  מאזניים ,  עקרב וטלה .
 התקשורת שלנו תהיה מעט מתוחה :  מרקורי כוכב התקשורת נמצא בסופו של מזל טלה ,  ויוצר זווית של מתח עם כוכב פלוטו .  כל דבר כרגע עלול להדליק ולהסעיר אותנו ,  לגרום לנו לעשות דווקא ולהתחיל לאכול עוד לפני קריאת ההגדה ,  לצחוק מהרבע עוף שמנסה להתחזה לזרוע ,  ולעשות פרצופים ממיץ הענבים הזול שקונים בסופר .  מה הסיפור שלכם ?  למה בכוח לגרום לכולם לאבד שליטה ?  אז מה עושים ?  חושבים פעמיים לפני שמגיבים ,  מנסים להתבונן בדברים מבחוץ לרגע ,  ולא נותנים לעצמנו לשבור את הכלים - בעיקר בכל מה שקשור ליחסים קרובים .  מי בעיקר יושפע מהמצב ?  מזלות תאומים ,  בתולה ,  עקרב ושור .
 אז חג שמח !  ולא להגזים עם המצות ..  .
 ליל הסדר באופן מעניין ,  מייצג איכשהו את מחצית השנה הקרבה .  אם נתבונן בו ובמצב הכוכבים ,  נוכל אולי להבין טוב יותר את מה שאנו קוראים לו  " היציאה מעבדות לחירות "  על כל המשתמע ,  ואולי גם נדע לא להגזים ולאבד גבולות ,  למרות שדפוס זה עלול לצוץ בדיוק בליל הסדר עצמו .
 אז מה יהיה לנו ?  השמש ,  מיקוד הדברים ,  מרקורי כוכב התקשורת ,  וונוס הרגשית  כל השלישייה הזו תקועה היטב במזל טלה שחייב כמובן לומר תמיד את מה שהוא חושב ברגע זה ממש .  כמו שלושה פרחחים שהם גם החברים הכי טובים ,  הם עלולים להיות ציניים וצחקניים בליל הסדר ,  לומר בקול רם את מה שהם חושבים על הדודה לאה ומשפחת כהן ,  ולאבד גבולות .
 אם נוסיף לכך את הירח הביקורתי במזל בתולה שרואה כל פגם קטן ,  ואת סטורן הנוקשה במזל מאזניים שמביא את תחושת הכובד שלו לכל סיטואציה ,  אפשר לומר שליל הסדר הזה טומן בחובו כמה הפתעות פוטנציאליות של תקשורת שהיא לא משהו .  אחר כך ,  כשנוסיף גם את זווית העימות בין השמש לסטורן שזה עתה הסתיימה עם כל הכובד שבה ,  וזווית הפעולה עם פלוטו ,  נבין שבגדול  בליל הסדר הזה חייבים להדגיש את הביחד ,  למרות שפה ושם עלולות להתגלות להן כמה פרצות במסכת החג החביבה .
 כן ,  ליל הסדר הזה הוא בעצם ליל הסדר הראשון שפלוטו כבר מגיע באופן מעמיק יותר אל המעלות הראשונות של מזל גדי ,  יופיטר מגיע למזל דגים ,  ואורנוס אוטוטו מגיע לטלה ,  וכל זה אחרי כל מה שהיה לנו כשמרס היה בהילוך אחורי במזל אריה והכניס אווירה של לחץ ומתח לחייהם של הרבה מאתנו בחודשים האחרונים .
 יש אווירה של שינוי באוויר ,  אווירה שבה משהו ישן ומסורתי מתחיל להתפרק ,  ומשהו חדש נולד .  מקבץ הכוכבים במזל טלה על כל האקשן שסביבם ,  מתחיל להציג בגלוי את העובדה שאנרגיה חדשה מתחילה לצוץ ולהביא איתה צורך בשינויים בגישה ,  בתפיסה ,  בהסתכלות על העולם ,  ובדיאלוג שבין האדם לבין עצמו .
 מעבדות לחירות :  לפי מצב הכוכבים השנה ,  הכוונה היא יותר מכל לחירותו הפנימית של האדם והצורך הבוער בו לצאת מהקופסה ברמת החשיבה ,  לנקוט בקונספט אחר עבורו ועבור היקום שסביבו ,  לעשות שינויים בתפיסה שלו בנוגע לקריירה ,  לקשרים או למשפחה ובעיקר למודעות ,  ומכאן  לצאת לחירות אמיתית ,  לפגוש מצבים שלא הכיר ,  ולבצע שינוי ופריצת דרך בחייו ובחיי הסובבים אותו .
 טלהכוכב מרס שליט המזל שלכם נע בהתלהבות קדימה בשבוע החג ,  אבל זווית פעולה שהוא יוצר עם ונוס הרגשית עלולה לעורר דרמות קטנות וסערות גדולות ביחסים קרובים .  נסו לוותר יותר טלאים ,  ולא להיסחף בקלות ולאבד את הראש .
 שורונוס שליטת המזל עוברת השבוע למזל שלכם ,  מה שאומר - ים של פינוקים קטנים והרבה אפשרויות חדשות ,  הן לקידום והן להנאות מהחג ומחול המועד עצמו .  זווית פעולה שהיא יוצרת עם כוכב מרס עלולה להסעיר את הרוחות .
 תאומיםמרקורי שליט המזל שלכם עובר למזל שור ועל פניו יוצר תקופה פסיבית ורגועה יותר ,  אלא שזווית פעולה שהוא יוצר בהמשך עם כוכב מרס עלולה להביא איתה תקשורת עצבנית וחסרת שקט .  נסו לפעול בראש רגוע ,  ולא לאבד את הראש .
 סרטןקריירה ,  דרייב וגישה אסרטיבית ופורה  השמש במזל טלה מאפשרת לכם להמשיך ולרוץ קדימה השבוע ,  אלא שמעברם של ונוס ומרקורי למזל שור שם את הדגש יותר על הצד החברתי והקולקטיבי שלכם :  הגיע הזמן לשיתופי פעולה .
 אריההשמש שליטת המזל שלכם שוהה השבוע במזל טלה ,  ויוצרת זווית פעולה לכוכב פלוטו הכוחני ,  אלמנט שעלול להביא איתו סערות ודרמות על דברים של מה בכך .  נסו לא להיסחף יותר מדי ,  ולא לאפשר לסערות לקלקל את החג .
 בתולהמקבץ הכוכבים במזל שור שהולך וגדל מביא איתו צורך חזק יותר בנסיעות וטיולים בחג הזה ,  כמו גם רצון להרחיב אופקים .  השמש ממשיכה לנוע במזל טלה ,  ולכן חשוב לנהוג בזהירות רבה ומומלץ לא לפעול באופן אימפולסיבי .
 מאזנייםהשמש שמזל טלה מאפשרת מכריחה אתכם לפעול במערכות היחסים שלכם ולשים את הדגש על זוגיות .  ונוס שליטת המזל שלכם במזל שור ,  נמצאת לעומת זאת בזווית למרס ,  וחשוב לא לאבד את הראש בוויכוחים ומאבקי כוח מסוגים שונים .
 עקרבהמעורבות הרגשית עדיין גבוהה והצד הרומנטי פעיל עכשיו .  מקבץ הכוכבים במזל שור מול המזל שלכם ,  שכולל את ונוס ומרקורי ,  מביא איתו מעורבות רגשית גבוהה במיוחד בקשרים הקרובים :  חשוב להשקיע עכשיו בזוגיות ויחסים .
 קשתמקבץ הכוכבים במזל שור ,  שכולל את ונוס ומרקורי ,  שם את הדגש עכשיו על כל מה שקשור לצד המקצועי שלכם ,  עם דגש מיוחד על נושאי בריאות .  חשוב במיוחד עכשיו לא להאביס את עצמכם באוכל מיותר ולצאת לפעילות ספורטיבית .
 גדיהצד הרומנטי שלכם מודגש השבוע ,  כשמקבץ הכוכבים במזל שור ,  שכולל את ונוס ומרקורי ,  שם את הדגש על ביטוי רגשי מסוגים שונים ,  ועל היכולת שלכם להתמקד בכל מה שקשור לאהבה בכלל :  זמן לפעול מהלב ,  גדיים ,  ולא מהראש .  
דלימרקורי וונוס במזל שור שמים את הדגש השבוע על פעילות ביתית ,  ועל נושאי בית ומשפחה בכלל .  למרות התכניות היפות שלכם ,  כדאי לשהות קצת יותר בבית ולמלא מצברים ,  מאשר לנסוע ולעייף את עצמכם במרחקים .  זמן לנוח .
 דגיםגם השבוע מביא איתו ים של עשייה ואקשן ,  דגיגים ,  בעיקר בנושאי תקשורת פיזית ומנטלית :  ונוס ומרקורי שעוברים למזל שור מאפשרים לכם לעשות דברים באופן מילולי ואקטיבי ,  וממליצים לא להגזים עם האוכל בפסח ולשמור על הגזרה .
 
מצב כוכבי השבוע
השבוע המתחיל ב-28.3.10 יתחיל בסערה וייגמר ברגיעה ובחזרה לקרקע .  מיוחד לחג :  תחזית לליל הסדר

