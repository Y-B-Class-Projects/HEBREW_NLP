השלאגר של הקיץ
יפית אוחיון עיצבה מיני קולקציה בהשראת הזמרת הנערצת עליה עפרה חזה ,  לרגל עשור למותה .  בתפקיד הראשי - נעמה קסרי
רוב האנשים זוכרים את עפרה חזה בזכות קולה יוצא הדופן ,  יופייה ,  הקריירה הבינלאומית שנקטעה באופן טרגי או מסכת השמועות ,  ההאשמות והסודות שאפפה את מותה .  ויש כאלה שזוכרים אותה דווקא בזכות האוברול שלבשה בסרטו של אסי דיין משנת 79' 'שלאגר' - המעצבת יפית אוחיון היא אחת מהם .  
בשבוע הבא יצוין עשור למותה של חזה ,  ואוחיון החליטה לציין את התאריך עם מיני קולקציה שעיצבה בהשראתה .  הקולקציה מורכבת ממכנסי פנסים ,  חולצות ,  בגדי גוף ואוברולים בכמה גרסאות :  סטרפלס ,  כתף אחת ,  קצר וארוך .  כל הדגמים בקולקציה עוצבו כמובן באווירת שנות ה-80 ,  תקופת השיא בקריירה של חזה . " הכל התחיל בזה שהתחלתי לעבוד על קולקציה בהשראת שנות ה-80 ",  נזכרת אוחיון , " זו כבר השנה השנייה ששנות ה-80 שולטות גם אצל המעצבים הכי גדולים וגם ברשתות כמו זארה ומנגו .  באחת המדידות ניסיתי את אחד האוברולים שלי על דוגמנית וחשבתי לעצמי שזה ממש מזכיר את הסטייל של עפרה חזה ,  כשהבנתי שאוטוטו מציינים עשור למותה ,  החלטתי להרים את הכפפה ".  
למרות מקור ההשראה המובהק ,  אוחיון דאגה לעדכן את הדגמים ולתת להם אינטרפרטציה שמתאימה יותר לימינו . " הגזרות באותה רוח אבל קצת יותר אופנתיות  ,  הבדים פחות סינתטיים והצבעוניות רכה יותר ". 
אחרי שעיצבה כמה דגמים ,  נפגשה אוחיון עם חברתה נעמה קסרי בבית קפה וגלגלה בפניה את הרעיון .  אחרי שיחה ארוכה שסקרה בין היתר את היריבות המתוקשרת בין הכוכבת לירדנה ארזי  ( גם קסרי וגם אוחיון היו בצד של עפרה כמובן )  ,  התברר כי קסרי חלמה בילדותה להיות עפרה ואוחיון הציעה לה לדגמן את הקולקציה .  
קסרי הוחמאה מאוד מההצעה למרות שהיא לא מוצאת דמיון רב בינה לבין הזמרת . " אין ממש דמיון ,  אבל התאפרנו והשקענו אז אפשר היה לראות איזשהו דמיון ",  מספרת קסרי . " אני חושבת שדווקא בתמונה עם הכובע של התימנים אני קצת דומה לה .  ממש הערצתי אותה בצעירותי ומאוד שמחתי לקחת חלק בפרויקט הזה ".  אוחיון מצידה מבטיחה ,  שהאוברול בקולקציה הולך להיות השלאגר של הקיץ הבא .
 טווח מחירים :  500-1,000 שקלים .
 יפית אוחיון .  לבונטין 1 ,  מתחם גן החשמל ,  תל אביב ;  .  הרב לוין 2 ,  עפולה .
 
השלאגר של הקיץ
יפית אוחיון עיצבה מיני קולקציה בהשראת הזמרת הנערצת עליה עפרה חזה ,  לרגל עשור למותה .  בתפקיד הראשי - נעמה קסרי

