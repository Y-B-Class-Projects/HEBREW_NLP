יש חדשות חינם
העיתון הצרפתי לה פיגארו יחל לגבות תשלום עבור תכנים באתר האינטרנט שלו .  גולשים שיסרבו לשלם יוכלו עדיין להנות מהידיעות החדשותיות המופיעות באתר
העיתון הצרפתי  " לה פיגארו "  הודיע כי החל ממחר  ( שני )  יציע לקוראיו מודל חדש של תשלום עבור התכנים באתר האינטרנט שלו .  הגארדיאן מדווח ,  כי האתר יציע שלוש חבילות לגולשים :  גלישה חינם ,  חבילת  " Select "  תמורת שמונה לירות שטרלינג בחודש וחבילת  " Business "  תמורת 15 ליש"ט בחודש .  אנטואן דאקור ,  דובר העיתון ,  מסר כי  " החדשות יהיו חינם לנצח ".  גם העיתון ניו יורק טיימס הודיע כי יחל לגבות תשלום עבור תכנים באתר האינטרנט שלו .
 גולשי החינם יזכו להכנס לידיעות החדשותיות המופיעות באתר ,  להירשם לשירות ניוזלטר בדואר האלקטרוני ,  להגיב לידיעות ולעצב לעצמם דף בית אישי .  גולשי חבילת ה-Select יקבלו את כל השירותים הללו ,  וגם כתבות מעמיקות ,  כתבות מתורגמות לצרפתית מהניו יורק טיימס ,  גישה למהדורה האלקטרונית של העיתון המודפס ול-30 כתבות ארכיון מדי חודש .  כמו כן תאפשר החבילה גישה לרשת חברתית פנימית שתחבר בין קוראים בעלי תחומי עניין משותפים וכן ל  " עיתונות אזרחית ",  מדור בו יוכלו הקוראים לפרסם כתבות משלהם .  
חבילת ה-Business תרחיב את מספר כתבות הארכיון הנגישות ל-90 ,  תפיץ שני עדכוני עסקים חודשיים ותמקד את הרשת החברתית בעניינים עסקיים .  כמו כן תציע החבילה שירות הזמנת מקומות במסעדות ובטיולים .  העורך הראשי של האתר ,  לוק דה בארושה ,  מסר : " האינפורמציה זמינה בשפע בכל מקום ,  אולם מידע איכותי שמסייע לנו לחשוב ולפעול אינו שכיח ".  
" לה פיגארו "  הוא העיתון הארצי הוותיק ביותר בצרפת ,  אולם אינו העיתון היומי הנפוץ ביותר .  על פי דיווחיו ,  לאתר האינטרנט שלו נכנסים כשבעה מיליון גולשים ייחודיים בחודש .
 
יש חדשות חינם
העיתון הצרפתי לה פיגארו יחל לגבות תשלום עבור תכנים באתר האינטרנט שלו .  גולשים שיסרבו לשלם יוכלו עדיין להנות מהידיעות החדשותיות המופיעות באתר

