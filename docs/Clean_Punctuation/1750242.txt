 " אל תזניחו עובדים בני חמישים - הם לא הולכים לשום מקום "
 צעירים המנהלים עובדים בגיל של הוריהם או מבוגרים שנאלצים לנהל חברים של ילדיהם - פערי הגיל במקום העבודה הולכים ומקצינים . " כל הזמן מדברים על הבדלי מין ,  תרבות ואפילו נטייה מינית ,  הגיע הזמן להכניס את נושא הגיל לשיח הקרייריסטי ",  אומר פרופ' סטיבן ברנאט
 >  >  ב-12 השנים האחרונות פוקד פרופ' סטיבן ברנאט את הפקולטה לניהול בתל אביב ומלמד את תלמידי תוכנית קלוג-רקנאטי פרק בהלכות אסטרטגיה . " בשנים הראשונות הייתי רואה שוב ושוב את העיניים מזדגגות בחוסר הבנה מול מושגים בסיסיים כמו joint venture  ( מיזם משותף )  ",  מספר בראנט בראיון שנערך בביקורו האחרון בישראל . " נאלצתי לעצור ולהסביר במה בדיוק מדובר .  מצאתי את עצמי נזהר במלים שיוצאות לי מהפה .  הסטודנטים בישראל לא עבדו בחברות גלובליות - למה שידברו את השפה ?  ".  בשנים האחרונות השתנה המצב מן הקצה אל הקצה .  תעשיית ההיי-טק - שהפכה את העובד הישראלי לבינלאומי בשל כניסתן המואצת של חברות רב-לאומיות - הביאה סטנדרטים חדשים .  גם תארים משותפים עם אוניברסיטאות בחו"ל עשו ,  לדעתו ,  את העבודה . " כשאדם צעיר פוגש אנשים צעירים אחרים בעולם ,  עובד איתם ,  לומד איתם ומשתף עמם פעולה בפרויקטים - כל תפישת העולם שלו משתנה ",  הוא אומר . " המקומי הופך לגלובלי .  כיום אני לא רואה כל הבדל בין הסטודנטים בתל אביב לאלה שבשיקגו .  הישראלים מעודכנים מאוד ,  רמת האנגלית שלהם גבוהה והבנת החומר מהירה מאוד ".  כחלק מתכנון הקריירה ,  היית ממליץ למנהל צעיר ללמוד דווקא בחו"ל ?   " אדם שרוצה לעבוד בחברה גלובלית צריך ללמוד במקום שנותן לו את הכלים .  הוא יכול ללמוד בצרפת ,  בארה"ב או בסינגפור ,  אבל אם התוכנית היא לא בינלאומית הוא לא עשה כלום .  לא חשוב איפה לומדים - אלא מה ".  כמו לנהל את ההורים אחד ממחקריו האחרונים של ברנאט עוסק באנומליה גילית בשוק העבודה האמריקאי .  ב-20 השנים האחרונות קרה ,  לדבריו ,  דבר מעניין :  מספר העובדים בגילי 55 ויותר ,  אנשים שנולדו בבייבי בום שאחרי מלחמת העולם השנייה ,  הכפיל את עצמו מ-15 ל-30 מיליון עובדים .  הסיבה פשוטה :  כלכלה רעועה ,  משברים מקומיים ועולמיים ,  פגיעה בערך נכסי הנדל"ן ודולר חלש .  כל אלה יצרו מצב שבו אנשים שהיו פורשים בעבר בשמחה ,  לא יכולים להרשות את זה לעצמם כיום .  משמעות המספרים ברורה :  בשוק העבודה האמריקאי יש כיום הרבה יותר מבוגרים שלא הולכים לשום מקום .  במקביל לעלייה במספר העובדים המבוגרים ,  מספרם של בני דור הביניים - בני 35-49 ,  ירד מ-17 ל-16 מיליון .  לפי בארנט ,  המספר קטן בגלל מגמת הירידה בילודה במהלך שנות ה-60 וה-70 .  המשמעות :  מספרם של העובדים שנהפכים לבשלים לקבל עמדות ניהוליות - קטן והולך .  הביקוש אליהם גובר ,  אבל קשה יותר למצוא אותם .  תופעה שלישית היא כניסתו של דור ה-y ,  ילידי תחילת שנות ה-80 לשוק העבודה .  עובדים אלה עדיין צעירים וחסרי ניסיון ניהולי ומתאפיינים בתכונות שבני הדורות הקודמים לא מכירים - הם דורשים איזון בין עבודה למשפחה  ( הבייבי בומרס ודור ה-x  " חיו "  בעבודה והיא היתה הרבה יותר חשובה ממשפחה )  ומחפשים עניין בעבודתם - לא רק פרנסה .  איך זה מתבטא בשינויים שיחווה הארגון ?   " בשלב ראשון נראה הרבה יותר מבוגרים בארגון ",  אומר ברנאט . " ייתכן שבישראל עוד לא מרגישים את זה ,  אבל זה מן הסתם יקרה גם פה בעתיד .  פנסיות פחות טובות ,  פערים גדולים בין עשירים לעניים ומצב כלכלי בלתי מאוזן יוצרים מצב שבו פחות אנשים יכולים להרשות לעצמם לפרוש בגיל מוקדם . " אחת הבעיות בארגונים היא התחושה שאדם שקרוב לפרישה לא דורש השקעה .  מה ,  אני אשלח אדם בן 50 להשתלמות יקרה ?  בשביל מה ?  הוא תיכף לא יהיה פה ממילא .  אלא שהמצב משתנה .  האנשים האלה יכולים להחזיק במשרה גם עוד עשר שנים לכן ארגון חייב להפסיק להזניח את עובדיו המבוגרים ולהשקיע בהם בהכשרות מקצועיות ובטיפוח אינטנסיבי - ממש כמו בצעירים .  הייתי שמח לראות הרבה יותר בני 50 ויותר בתוכניות מנהלים  ( emba )  .  כיום ,  כשאני נכנס לכיתה ,  אני פוגש בעיקר בני 35-40 .  זה יכול וצריך להשתנות . " למנהלים בגילי הביניים הכי טוב .  הם לא צעירים מדי ולא מבוגרים מדי ,  הטובים שביניהם יובילו את שוק העבודה .  אך באופן יחסי ,  לפי המספרים ,  יש מעט כאלה .  ערכם בשוק עולה וארגונים לא יוכלו להמשיך לסמוך על זה שגיל הביניים יבשיל להובלה . " חלק משכבת הניהול היא ממילא שכבת המבוגרים ,  אבל לא רק הם יהיו שם .  התמזל מזלם של אנשי דור ה-y ,  ובגלל המחסור במנהלי דור הביניים ,  חלקם יטוס למעלה הרבה יותר מהר משהיו מגיעים לשם במצב נורמלי .  ארגונים חייבים להיות מודעים ולהתכונן גם לנושא הזה ".  איך בדיוק ?   " אחד הקשיים שיוצרת האנומליה הוא מערכת היחסים המקצועית בין הגילים השונים .  כשיותר ויותר צעירים ייאלצו לנהל אנשים בגיל של הוריהם ,  ויותר מבוגרים ייאלצו לנהל את ה'ילדים' שלהם ,  עשויים להיווצר קשיי תקשורת משמעותיים .  כשמדברים כיום על תמהיל מגוון של עובדים - מתייחסים תמיד להבדלי מין  ( גברים מול נשים )  ,  לתרבויות שונות ,  ולעתים מזכירים גם נטייה מינית .  אף אחד לא מדבר על הבדלים שנובעים מגיל . " בקרוב לא תהיה ברירה אלא להתחיל לבנות תהליכים ארגוניים גם בנושא הזה .  במקביל ,  אין סיבה שבבתי ספר לניהול לא ילמדו קורס בניהול עובדים בגילים שונים - מבוגרים או צעירים ממך - תוך הבנת התפישות המנחות אותם .  אין סיבה שעובדים מבוגרים יותר לא יעברו סדנאות היכרות עם תפישות העולם של עובדיהם הצעירים ".  יש כיום ביקורת רבה על בתי הספר למינהל עסקים ,  הן בגלל המשבר והן בגלל התחושה שהם דורכים במקום . " אני מכיר את הביקורת ,  אבל לא בתי הספר יצרו את המשבר העולמי .  אף שיעור באף בית ספר לא מעודד אנשים ללכת רק לוול-סטריט ,  בוודאי לא לשקר או לרמות .  מצד שני ,  לא מתפקידנו לחנך לערכים בסיסיים שאיתם אנשים צריכים להגיע מהבית . " עם זאת ,  חשוב שבתי ספר ידגישו כללי אתיקה ויאפשרו תחומי לימוד ומחקר מסורתיים פחות .  אצלנו יש מכון מחקר ליזמות חברתית .  מדובר בנושא שמעודד חשיבה הוליסטית שמתחשבת בגורמים רבים בחברה .  גם מחקרים בתחומים שאותם לא חקרנו קודם עוזרים בשיקוף של תמונת מציאות שקופה יותר ".  מה אתה מציע למנהל צעיר בתחילת הדרך שרוצה להצליח ?   " תגדיר מהי הצלחה בשבילך ,  ולך לכיוון הזה .  זכור שהצלחה היא דבר סובייקטיבי ואין פירושה רק להרוויח כסף .  שינוי ,  השפעה ועניין הם גם חלק מהצלחה ".  nihul@thamarker.com  " ישראל זה מקום מוזר ">  >  את ישראל מגדיר סטיבן ברנאט  " מקום מוזר ".   " בארה"ב ,  למשל ,  אני מקים עסק באילינוי ואומר לעצמי 'מכאן אני אתפתח לוויסקונסין או לאינדיאנה' .  השוק שלכם ,  לעומת זאת ,  קטן ואין מקומות טבעיים להתפתח אליהם .  הרי בלתי אפשרי לצאת לסוריה ,  לאיראן או למדינות המפרץ .  המצב הזה יוצר שתי אפשרויות :  או שאתם רצים לשווקים טבעיים פחות ,  כמו ארצות הברית או אירופה ,  או שחברה מגיעה לשיא גודלה ובעליה מתחילים להתפתח לרוחב ולפתוח עוד ועוד חברות שאין ביניהן כל קשר .  בארה"ב יש הרבה חברות גדולות שמשקיעות בתחום שלהן ,  פה נוצרת קבוצה גדולה תחת אותם בעלים ".  נושא הריכוזיות בשוק חם כיום מאוד בישראל . " בכל מקום יש משפחות שמחזיקות הון גדול ,  אבל זה לא בגלל מצב גיאו-פוליטי .  מדובר בנושא שבאמת כדאי לשים אליו ".  

" אל תזניחו עובדים בני חמישים - הם לא הולכים לשום מקום "
 צעירים המנהלים עובדים בגיל של הוריהם או מבוגרים שנאלצים לנהל חברים של ילדיהם - פערי הגיל במקום העבודה הולכים ומקצינים . " כל הזמן מדברים על הבדלי מין ,  תרבות ואפילו נטייה מינית ,  הגיע הזמן להכניס את נושא הגיל לשיח הקרייריסטי ",  אומר פרופ' סטיבן ברנאט

