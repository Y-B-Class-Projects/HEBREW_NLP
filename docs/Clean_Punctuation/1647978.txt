צ'ילה :  מניין ההרוגים ברעש עלה ל-300
צ'ילה ממשיכה לאמוד את נזקי האסון שפקד את המדינה בשבת .  מניין ההרוגים עלה ליותר מ-300 .  בעיר קונספיון נלכדו 100 בני אדם מתחת להריסות בניין ,  וכתוצאה מהרעש היכו גלי צונאמי את רוסיה ,  הוואי וניו זילנד
 ( צילום :  רויטרס ,  עריכת וידאו :  גדי וינסטוק ,  קריינות :  אילן שניג ) 
מניין ההרוגים בראש האדמה שפקד אתמול  ( שבת )  את צ'ילה חצה את גבול ה-300 והוא אף צפוי לעלות ,  כך מסרו הלילה גורמים רשמיים במדינה .  בתוך כך ,  נשיאת המדינה מישל בשלה הוסיפה כי הרעש השפיע על כשני מיליון בני אדם שחלקם נותרו ללא קורת גג וחלקם נאלצו לעבור את היממה האחרונה ללא חשמל ומים .  ראש עיריית קונספסיון מסר כי 100 בני אדם נלכדו מתחת להריסות בניין שקרס אתמול .  
לדברי הנשיאה בשלה , " כוחות הטבע שוב בוחנים את היכולת שלנו להתמודד בשעת צרה ולעמוד שוב על הרגליים .  אנו בוחנים את כל הדרכים להחזיר את השירותים הבסיסיים במדינה ,  אבל יש עוד הרבה עבודה ".  
הרעש החזק גרם לצונאמי ברחבי האוקיינוס השקט ,  אך גובה הגלים היה נמוך מצפוי .  כ-50 מדינות בין רוסיה לניו זילנד נכנסו לכוננות צונאמי .  גלים בגובה של עד 1.50 מטר פקדו את האוקיינוס .  הרשויות הורו לאזרחים ביפן ,  ניו זילנד ,  הפיליפינים וקמצ'טקה שברוסיה ,  לפנות את אזורי החוף .  מאוחר יותר הוסרה הכוננות מלבד ביפן ,  שם פקדו גלים בגובה 1.45 מטר את עיר הנמל אוטסצ'י שבצפון החוף הפסיפי .
 השירות המטאורולוגי ביפן מסר כי גלים נמוכים יותר פגעו באזורים רבים במדינה ,  החל מהאי הקטן מינמיטורי ועד להוקאידו .  רשויות יפן הורו לכ-450,000 בתי אב לאורך החוף הפסיפי להתפנות מבתיהם .  זוהי אזהרת הצונאמי הגדולה ביותר ביפן ב-17 השנים האחרונות ,  והרביעית מאז 1952 .
 רעש האדמה בעוצמה של 8.8 בסולם ריכטר הורגש בשעות הבוקר בשבת סמוך לעיר קונספסיון בדרום המדינה .  מוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בבירת המדינה סנטיאגו המרוחקת בכ-320 קילומטר ממוקד הרעידה וגרם לקריסת בניינים ופגע במערכת החשמל והתקשורת .  
האיחוד האירופי מסר כי יספק סיוע מיידי בסכום של 3 מיליון אירו .  שלא כמו האיטי ,  שנפגעה בחודש שעבר מרעידת אדמה חזקה ,  צ'ילה היא אחת המדינות העשירות ביותר באמריקה הלטינית .
  ( עדכון ראשון :  10:37 ) 

צ'ילה :  מניין ההרוגים ברעש עלה ל-300
צ'ילה ממשיכה לאמוד את נזקי האסון שפקד את המדינה בשבת .  מניין ההרוגים עלה ליותר מ-300 .  בעיר קונספיון נלכדו 100 בני אדם מתחת להריסות בניין ,  וכתוצאה מהרעש היכו גלי צונאמי את רוסיה ,  הוואי וניו זילנד

