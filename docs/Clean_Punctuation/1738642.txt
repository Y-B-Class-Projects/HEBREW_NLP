דו"ח :  עלייה במספר הילדים המחלימים מסרטן
מנתונים שהציגה האגודה למלחמה בסרטן לקראת מבצע  " הקש בדלת "  עולה כי בכל שנה מאובחנים 380 ילדים שחלו בסרטן .  לפי הנתונים ,  חמישה מכל שישה ילדים צפויים להחלים
 ( צילום :  יגור מזור ,  עריכת וידאו :  יאיר דניאל ,  קריינות :  אביב אברמוביץ' ) 
לקראת חודש המודעות לסרטן השד ולרגל 50 שנה למבצע  " הקש בדלת ",  נחשפו היום  ( ראשון )  מחקרים ונתונים חדשים על המחלה ביוזמת האגודה למלחמה בסרטן .  מנתוני הדו"ח עולה כי מספר המחלימים מסרטן בישראל הולך וגדל משנה לשנה .  עוד דווח כי כ-1,400 ילדים בישראלים חולים במחלה ,  ובכל שנה מתגלים בממוצע 380 ילדים נוספים ,  כאשר חמישה מכל שישה יחלימו מהמחלה .  למעלה מ - 70% מהנשים שנבדקו באופן סדיר במסגרת תוכנית הסריקה בממוגרפיה ,  אובחנו בשלב מוקדם של מחלת סרטן השד ,  המאפשר שעורי ריפוי גבוהים ביותר .  סקר חדש קובע כי 60% מהציבור חוששים ממחלת הסרטן יותר מאשר מחלת לב או סוכרת .  בקרב כ- 53% מהישראלים ,  מישהו מבני משפחתם חלה בסרטן וכ-85% יעדיפו שהצוות הרפואי ימסור להם את כל המידע הרלוונטי במידה שיחלו בסרטן .  
לדברי יו"ר האגודה למלחמה בסרטן ,  פרופ' אליעזר רובינזון ,  מספר המחלימים ממחלות הסרטן הולך וגדל משנה לשנה ,  בזכות הגילוי המוקדם והטיפולים החדישים . " ניתן למנוע כ-65% ממקרי המוות ממחלות הסרטן ,  על ידי הימנעות מעישון ,  מחשיפה בלתי מבוקרת לשמש ,  באמצעות שמירה על תזונה נכונה ומשקל גוף תקין ועל ידי ביצוע פעילות גופנית סדירה .  אימוץ סגנון חיים בריא יותר יאפשר שיפור משמעותי בבריאותנו ויסייע לנו במניעת מחלות הסרטן השכיחות .  חשוב לציין ,  כי ביצוע בדיקות לגילוי מוקדם של מחלות רבות עשוי להביא לשיעורי ריפוי גבוהים ביותר ".  הסביר פרופ' רובינזון .
 עוד נחשפו היום נתונים חדשים על מחלות הסרטן השונות בקרב ילדים .  על פי הנתונים חיים כיום בישראל כאמור כ-1,400 ילדים חולי סרטן ,  כאשר בכל שנה מתגלים כ-380 ילדים חולים חדשים .  ההישרדות היחסית לחמש שנים לאחר אבחנת גידול ממאיר בילדים עומדת כעת על 84% ,  כלומר חמישה מכל שישה ילדים שחולים בסרטן יחיו לפחות 5 שנים מיום האבחנה וישנו סיכוי רב כי יחלימו לגמרי .
 מנהל התוכנית הלאומית לגילוי מוקדם של סרטן השד ,  פרופ' גדי רנרט ,  דיווח על הנתונים המעודכנים של התוכנית .  פרופ' רנרט סיפר 72% מהנשים בישראל ביצעו את בדיקת הממוגרפיה בשנתיים האחרונות .  הוא סיפר כי האבחון בשלב מוקדם מאפשר שיעורי ריפוי גבוהים ביותר .  פרופ' רנרט סיפר עוד כי מחקר חדשני מגלה כי תרופות נגד אוסטיאופורוזיס ממשפחת הביספוספונטים יכולות למנוע הופעה של גרורות בעצמות בחולות סרטן השד ואף למנוע היווצרות סרטן מלכתחילה .
 הסקר החדש הראה כי בציבור הולכת וגוברת המודעות למחלה .  רוב הציבור יודע שעישון גורם לסרטן ,  ואחריו ,  חשיפה לא זהירה לשמש .  בהבדלים בין קבוצות הגיל ניתן לראות כי המשתתפים בסקר בגילאי 30 ומעלה ציינו את גורם ההשמנה ואת גורם האלכוהול יותר מאשר צעירים מהם .  כמו כן ,  יותר נשים ציינו לעומת הגברים כי האלכוהול גורם לסרטן .  רק כ- 5% ציינו כי יעדיפו לא לדעת כלום .
 
דו"ח :  עלייה במספר הילדים המחלימים מסרטן
מנתונים שהציגה האגודה למלחמה בסרטן לקראת מבצע  " הקש בדלת "  עולה כי בכל שנה מאובחנים 380 ילדים שחלו בסרטן .  לפי הנתונים ,  חמישה מכל שישה ילדים צפויים להחלים

