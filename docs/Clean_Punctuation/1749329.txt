סניידר חתם על חוזה חדש באינטר
ההולנדי האריך את חוזהו ויישאר במועדון עד 2015 .  ישתכר 5 מיליון יורו לעונה .  מיליטו חוזר לסגל מול קייבו  ( ו' ,  20:45 ) 
ווסלי סניידר הפך בקיץ לאחד השחקנים החמים והמבוקשים ביבשת .  מנצ'סטר יונייטד הוזכרה כמעוניינת בשירותיו ,  אך אינטר סירבה לשמוע .  כעת ,  שני הצדדים שמו קץ לספקולציות כשהקשר ההולנדי חתם על חוזה חדש שישאיר אותו בשורות הנראזורי עד 2015 .  למעשה ,  סניידר האריך את חוזהו המקורי בשנתיים ועל פי דיווחים ,  ישתכר חמישה מיליון יורו לעונה .  כזכור ,  סניידר הגיע לאינטר בקיץ שעבר והוביל את המועדון לטרבל ואת נבחרת הולנד לגמר המונדיאל .  נשיא אינטר מאסימו מוראטי אמר עליו השבוע : " כולם יכולים להגיד שמישהו אחר ראוי לזכות בכדור הזהב ,  אבל זה צריך להיות סניידר ".  
דייגו מיליטו ,  שהחלים מפציעה ,  יכלל בסגל של אינטר למשחק החוץ שלה מחר  ( שישי ,  20:45 ,  אין שידור )  נגד גנואה .  הארגנטינאי נעדר מזה כשלושה שבועות ובכל מקרה לא צפוי לפתוח מחר נגד קבוצה שאת מדיה לבש בשתי קדנציות שונות .  לעומתו ,  כריסטיאן קיבו ,  טיאגו מוטה ,  דז'אן סטנקוביץ' ומקדונלד מאריגה עדיין פצועים ולא ישחקו .
 הנראזורי אמנם נהנים מכושרו הנהדר של סמואל אטו ,  אבל בארבעת המחזורים האחרונים כבשו שני שערים בלבד .  עכשוי הם יצטרכו להיות חדים נגד קבוצה חזקה ,  כשהם יודעים שניצחון יקפיץ אותם לפחות זמנית למקום השני .  
מנגד גם גנואה רוצה את שלוש הנקודות ולמרות שהיא לא ניצחה את הנראזורי מאז 1994 ,  שם מאמינים שאפשר להשיגן . " מעולם לא ניצחתי את אינטר ,  אבל אני מקווה לעשות את זה הפעם ",  אמר מאמן גנואה ,  ג'אנפיירו גאספריני , " אינטר היא קבוצה גדולה שרוצה לזכות באליפות ,  לכן נצטרך להיות בשיאנו ". 

סניידר חתם על חוזה חדש באינטר
ההולנדי האריך את חוזהו ויישאר במועדון עד 2015 .  ישתכר 5 מיליון יורו לעונה .  מיליטו חוזר לסגל מול קייבו  ( ו' ,  20:45 ) 

