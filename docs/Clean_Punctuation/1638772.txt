הבוררים במוסד של לשכת עורכי הדין :  בעלה של ביניש ופרקליטיהם של ראשי הממשלה 
הלשכה פירסמה רשימה של 500 עורכי דין שישמשו בוררים .  מוסד הבוררות של הלשכה יתחרה בשני מוסדות פעילים
 >  >  לשכת עורכי הדין פרסמה רשימה של 500 עורכי הדין מהם יוכלו מידיינים לבחור בוררים במסגרת מוסד הבוררות של לשכת עורכי הדין .  בין עורכי הדין שיכהנו כבוררים נמצאים עו"ד אלי זהר ,  סניגורו של ראש הממשלה לשעבר אהוד אולמרט ;  עו"ד דוד שמרון ,  פרקליטם של שרה ובנימין נתניהו ;  עו"ד יחזקאל ביניש ,  בעלה של נשיאת בית המשפט העליון דורית ביניש ,  עו"ד מיכאל בך ,  בנו של שופט בית המשפט העליון בדימוס גבריאל בך ;  עו"ד עדיאל חשין ,  אחיו של שופט העליון בדימוס מישאל חשין ;  עו"ד איל רוזובסקי ,  ד"ר עו"ד יובל קרניאל ,  עו"ד שמואל זיסמן ,  עו"ד צבי בר נתן והשופטים בדימוס יעקב שמעוני ,  שמאי דוד גלדשטיין ושרה פריש .  פעילותם של 500 הבוררים החדשים במסגרת מוסד הבוררות של הלשכה אושרה על ידי ועדה לאישור בוררים בראשה מכהן נשיא בית המשפט המחוזי בתל אביב בדימוס אורי גורן וחברים בה עוה"ד פיני רובין ושוקי חורש .  עד כה פנו יותר מ-1,200 עורכי דין בבקשה להתקבל כבוררים .  המוסד של הלשכה מתחרה בשני מוסדות בוררות הפועלים כיום בישראל :  המוסד הישראלי לבוררות עסקית ,  שבראשות השופט בדימוס אמנון סטרשנוב ;  והמשכן לבוררויות ,  בראשות עו"ד דליה רבין .  השכר שישולם לבוררים של הלשכה ,  ככל הנראה ,  נקבע כך שעל תביעה שסכומה עד 250 אלף שקל יקבל הבורר שכר כולל של 7,500 שקל  ( משני הצדדים )  .  בעבור תביעה שסכומה 250-500 אלף שקל יקבל הבורר שכר לשעה בסך 500 שקל .  התעריפים אינם כוללים מע"מ או הוצאות נלוות לבוררות .  יחסית לסכומים שנגבים על ידי בוררים פרטיים  ( שאינם קשורים למוסד כלשהו )  מדובר בשכר נמוך .  בוררים פרטיים גובים על כל שעת בוררות 200-250 דולר לשופט שלום בדימוס או לעורכי דין מן השורה ,  300-400 דולר לשופטי מחוזי בדימוס ,  ו-400-500 דולר לשופטי עליון בדימוס או לעורכי דין בעלי שם .
 
הבוררים במוסד של לשכת עורכי הדין :  בעלה של ביניש ופרקליטיהם של ראשי הממשלה 
הלשכה פירסמה רשימה של 500 עורכי דין שישמשו בוררים .  מוסד הבוררות של הלשכה יתחרה בשני מוסדות פעילים

