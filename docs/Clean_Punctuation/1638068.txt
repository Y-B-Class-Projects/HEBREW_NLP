שר התיירות לש"ס :  לא כל בלונדינית פרוצה ולא כל רוסי מאפיונר
ש"ס התנגדה - ההכרעה על ביטול חובת הוויזה לתיירים מאוקראינה נדחתה בשבוע
הממשלה דנה היום בישיבתה בביטול חובת הוויזה לתיירים מאוקראינה .  ראש הממשלה דחה את ההכרעה בין שתי הצעות סותרות - הצעה שהובילו שרי החוץ והתיירות בדבר ביטול הוויזות לעומת הצעתו של שר הפנים להנהיג הקלות מדודות בלבד.שר התיירות ,  סטס מיסז'ניקוב ,  הציג בישיבה הממשלה את הצורך בביטול חובת הוויזה לתיירים מאוקראינה .  הוא ציין כי משרד התיירות פועל מזה מספר שנים בשוק האוקראיני במטרה לקדם את התיירות לישראל ,  אך הצורך לקבל אשרת תייר מונע הגדלת מספר התיירות באופן משמעותי ומימוש הפוטנציאל התיירותי לישראל.למרות פעולות השיווק של משרד התיירות ,  הדגיש השר ,  מספר התיירים האוקראינים שביקרו בישראל בשנת 2009 היה כ-73,500 בלבד .  נתניהו הביע את תמיכתו בביטול חובת הוויזה וציין כי מדובר בנושא חשוב וכי על המשרדים הרלוונטיים לפעול לקידומו.לאחר ביטול חובת הוויזה מרוסיה ,  באוקטובר 2008 ,  ועוד טרם כניסתו בפועל ,  חל גידול משמעותי של מאות אחוזים בתיירות הנכנסת מרוסיה לישראל  ( מכ-193,500 ב-2007 לכ-402,000 ב-2009 ) .השר מיס'זניקוב הדגיש כי לגידול במספר התיירים משמעות רבה בתרומה הכלכלית למשק : " מכיוון שכל 100,000 תיירים נוספים מייצרים כ-4,000 משרות ותוספת הכנסה של 200 מיליון דולר למשק המדינה ,  הרי שהתיירות הרוסית לבדה ,  ייצרה אלפי משרות חדשות והכניסה למשק הישראלי מאות מיליוני דולרים ". עוד אמר השר כי גם לפני שנה וחצי ,  כשדובר על ביטול הוויזות מרוסיה ,  היו חששות מהגעתם של גורמים פליליים וחשדות אלו נגוזו .  מאז ,  מספר התיירים מרוסיה עלה מ-100 ל-400 אלף בשנה ,  לצד שיפור תדמיתה של ישראל ויחסי הסחר בין המדינות . " התקופות האפלות של תחילת שנות ה-90 ,  בהן כל בחורה בלונדינית נחשדה כעוסקת במקצוע העתיק בעולם וכל גבר שעלה ארצה ממדינות חבר העמים עם מעט רכוש ,  נחשד כשייך למשפחת פשע ,  חלפו מן העולם ,  ואני מקווה שלא ישובו ",  הוסיף מיסז'ניקוב.אלי גונן ,  נשיא התאחדות המלונות בישראל ,  חיזק את ידי שר התיירות במאבקו למען ביטול האשרות .  לפי נתוני המחלקה הכלכלית של התאחדות המלונות ,  לישראל יתרון יחסי על מדינות האזור לגבי התיירות ממדינות בריה"מ לשעבר בזכות השליטה של למעלה ממיליון ישראלים בשפה הרוסית ,  בתרבות ובהלכי הרוח של מדינות חבר העמים.ב-2008 הגיעו 124,839 מבקרים מאוקראינה לישראל .  ב-2009 חלה ירידה של 41% במספר המבקרים מאוקראינה והוא הגיע ל-73,489 מבקרים.מנתוני ארגון התיירות העולמי עולה כי התיירות היוצאת מאוקראינה נעה בשנים טובות סביב 17מיליון איש ,  כך שמספר המבקרים בישראל משם ,  גם בשנה מוצלחת כמו 2008 ,  הוא פחות מאחוז .
 
שר התיירות לש"ס :  לא כל בלונדינית פרוצה ולא כל רוסי מאפיונר
ש"ס התנגדה - ההכרעה על ביטול חובת הוויזה לתיירים מאוקראינה נדחתה בשבוע

