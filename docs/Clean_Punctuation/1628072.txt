הנהלת הקואליציה תכריע על חוק הנאמנות
ועדת השרים לענייני חקיקה העבירה את תפוח האדמה הלוהט שמכונה  " חוק הנאמנות "  להכרעת הנהלת הקואליציה .  לפי הצעת החוק יחוייבו חברי הכנסת להישבע אמונים למדינה יהודית וציונית
 ( צילום :  עוז מרון ,  עריכה :  יאיר דניאל ) 
ועדת השרים לענייני חקיקה החליטה היום  ( ראשון )  שלא להצביע על חוק הנאמנות ולהעביר את ההכרעה על הצעת החוק הקוראת לשינוי הצהרת האמונים של חברי הכנסת להנהלת הקואליציה .  על פי ההצעה ,  שהוגשה על ידי ח"כ דוד רותם  ( ישראל ביתנו )  ,  במקום להצהיר : " אני מתחייב לשמור אמונים למדינת ישראל ",  יצהיר חבר הכנסת : " אני מתחייב לשמור אמונים למדינת ישראל כמדינה יהודית ,  ציונית ודמוקרטית ,  לערכיה ולסמליה ".  בקרב הנהלת הקואליציה ,  שתכריע על החוק ,  חברים ראשי הסיעות החברות בקואליציה .  הנהלת הקואליציה תכריע בנושא מחר והחלטתה תחייב את חברי הקואליציה .
 הצעת החוק עלתה לדיון על רקע הסערה שהתחוללה ביום חמישי כאשר ח"כ טאלב א-סנע  ( רע"ם-תע"ל )  השמיע דרך מכשיר טלפון הנייד שברשותו נאום של ראש ממשלת חמאס איסמעיל הנייה בעת הפגנה של ערביי ישראל במחסום ארז .  
לדברי ח"כ רותם , " מי ששמע וראה בימים האחרונים את התבטאויותיהם של חברי הכנסת א-סאנע וזחאלקה שהשמיצו את שר הביטחון ואף אפשרו לאויבה הגדול של מדינת ישראל לדבר אל הציבור באמצעות מכשיר נייד שהוא כל כולו רכושו של הכנסת והמדינה ,  מבין באופן אינטואיטיבי שיש צורך לנקוט במהלך שיביא את חברי הכנסת להיות נאמנים למדינה ".  
" הצעת החוק המונחת על שולחן הכנסת באה להבטיח שחברי הכנסת יתחייבו להיות נאמנים למדינת ישראל כמדינה יהודית ",  הוסיף ח"כ רותם . " ומי שלא ירצה להיות נאמן כאמור ,  יואיל שלא להיות חבר כנסת ". 
ח"כ רותם אמר עוד כי  " התופעה בשנים האחרונות ,  בה חברי כנסת מכהנים פועלים בניגוד גמור לערכיה של הכנסת ,  ולעיתים אף כנגד כללים וחוקים אותם הכנסת מחוקקת ,  הינה בלתי מתקבלת על הדעת .  כנסת ישראל מייצגת את מדינת ישראל ומשמשת כחלון הראווה של המדינה הן בארץ והן בעולם כולו ,  ומכך שחברי הכנסת הינם נציגי המדינה ,  ולפיכך עליהם להצהיר אמונים לבית המחוקקים מיד לאחר בחירתם ". 

הנהלת הקואליציה תכריע על חוק הנאמנות
ועדת השרים לענייני חקיקה העבירה את תפוח האדמה הלוהט שמכונה  " חוק הנאמנות "  להכרעת הנהלת הקואליציה .  לפי הצעת החוק יחוייבו חברי הכנסת להישבע אמונים למדינה יהודית וציונית

