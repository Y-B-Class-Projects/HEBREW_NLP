ברמת חובב מבקשים להחליף סוס מנצח
גורמים ביישובי הנגב מותחים ביקורת חריפה על כוונת משרד הפנים למנות יו"ר חדש למועצה התעשייתית ברמת חובב . " זה יפגע בהורדת צה"ל לנגב "
 ביקורת חריפה נשמעת בנגב בעקבות המהלכים להחלפתו של יושב ראש המועצה התעשייתית של רמת חובב ,  גיורא מיוחס .  בתגובה לכוונת משרד הפנים למנות אדם אחר לתפקיד ,  אומרים גורמים בכירים בישובי האזור שהחלפתו של מיוחס בזמן הזה עלולה להביא לשיתוק תהליך הורדת צה"ל לנגב .  הגורמים ,  שביקשו שלא להיחשף ,  אומרים כי מיוחס פועל כבר זמן רב ומבצע צעדים לשיפור תנאי איכות הסביבה באזור רמת חובב ובסביבת מפעלי התעשיה . " שיפורים אלו נדרשו כדי להביא להפסקה הדרגתית של יצירה ופיזור של מזהמים שונים ,  באוויר וביבשה .  על סמך הפעולות שנקטה המועצה ,  ניתן היה להעביר את ההחלטה על הקמת קריית ההדרכה  ( עיר הבה"דים )  בצומת הנגב ,  בכל דרג מקבל החלטות אפשרי ",  אומרים הגורמים .  מפעלי התעשיה והמועצה התעשייתית ברמת חובב השקיעו ,  בהנהגתו של מיוחס ,  מיליוני דולרים לביצוע שורה של צעדים כדי להביא לירידה בהפרשת המזהמים .  מדובר באימוץ תקנים מחמירים לשמירת הסביבה ובצידם התקנת אמצעים רבים לניטור המזהמים ,  קליטה ואחסון החומרים באופן שבו ניתן יהיה לטפל בהם והפסקת ההפצה שלהם באזור .  ראשי היישובים ,  העבירו לפני מספר שבועות מכתב חריף למשרד הפנים ,  בו ביקרו באופן שאינו משתמע לשתי פנים את הכוונה ליישם את ההחלטה ולהחליף את מיוחס .  בנגב דורשים ממשרד הפנים ,  לאפשר לו להמשיך את תקופת כהונתו לפחות עוד שנתיים ,  עד אשר יבשילו המהלכים להבאת יחידות צה"ל לאזור .  המועמד לתפקיד יושב ראש המועצה התעשייתית של רמת חובב צפוי להיות מוצג ביום שני .  ככל הנראה ,  האיש שיתמנה לתפקיד הוא אנדרי אוזן ,  לשעבר חבר מועצת עיריית באר שבע ,  ששימש במשך עשר שנים בתפקיד ממלא מקום וסגן ראש העיר .  ראשי היישובים ואנשי הנהלת הרשות לפיתוח הנגב ,  ביקשו שלא להגיב על המינוי הצפוי ,  כדי לא להתנגח ישירות עם משרדי הממשלה העוסקים בכך .  
אוזן הוא קרוב משפחתו של השר לפיתוח הנגב והגליל ,  סילבן שלום .  אוזן אמר לוואלה !  חדשות שהדבר חייב אותו לעבור עוד בחינות התאמה ,  כדי לבדוק את יכולתו למלא את התפקיד . " הייתי צריך לעבור שלוש ועדות כולל הוועדה העליונה בגלל זה ",  אמר אוזן . " הגשתי מועמדות לכמה תפקידים ,  בהם יושבות ראש של ועדות ומועצות .  אני לא יודע אם התפקיד הזה אכן יוטל עלי ".  לדבריו ,  הוא מנהל היום חברה לניהול וקידום של פרוייקטים שונים וכמהנדס תעשיה וניהול הוא משמש גם כיועץ בתחומים שונים .  
במשרד הפנים אומרים ,  שהמינוי של גיורא מיוחס היה לחמש שנים .  תקופה זו עברה כבר ועתה יש למנות יושב ראש חדש .  עוד אמרו במשרד ,  כי אוזן הוא אכן אחד המועמדים ,  אך סרבו בשלב זה לאשר אם הוא אכן יקבל את התפקיד .
 
ברמת חובב מבקשים להחליף סוס מנצח
גורמים ביישובי הנגב מותחים ביקורת חריפה על כוונת משרד הפנים למנות יו"ר חדש למועצה התעשייתית ברמת חובב . " זה יפגע בהורדת צה"ל לנגב "
 
