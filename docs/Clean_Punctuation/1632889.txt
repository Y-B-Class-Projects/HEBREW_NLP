2 הרוגים ו-22 פצועים בתאונות דרכים הבוקר
הקטל בכבישים נמשך :  אדם נהרג ועוד 14 נפצעו בתאונת דרכים בין שלושה כלי רכב בעמק יזרעאל .  במהלך הלילה נהרג הולך רגל בחיפה .  בנוסף ,  8 נפצעו הבוקר בתאונה בכביש הבקעה
שני בני אדם נהרגו ועוד 23 נפצעו בתאונות דרכים שאירעו הבוקר  ( ראשון )  ובמהלך הלילה בצפון הארץ .  
אדם אחד נהרג ועוד 14 נפצעו בתאונת דרכים שאירעה הבוקר  ( ראשון )  סמוך ליישוב מדרך עוז שבעמק יזרעאל .  צוותי כיבוי אש מיקנעם ועפולה חילצו חלק מהפצועים שהיו לכודים בתוך הרכב .  המשטרה בודקת את נסיבות התאונה .
 התאונה אירעה בין שלושה כלי רכב :  מיניבוס ושתי מכוניות פרטיות סמוך לצומת היישוב מדרך עוז .  כתוצאה מהתאונה אדם אחד נפצע באורח אנוש ,  שלושה נפצעו באורח בינוני ,  ו-11 נוספים נפצעו באורח קל .  אמבולנסים של מגן דוד אדום פינו את הנפגעים לבתי החולים העמק בעפולה ורמב"ם בחיפה .  המשטרה חסמה לתנועה את הכביש לשני הכיוונים .
 במהלך הלילה נהרג הולך רגל בן 33 תושב חיפה מפגיעת רכב בצומת דולפין שליד התחנה המרכזית הישנה בעיר .  מהמשטרה נמסר כי הולך הרגל חצה את הכביש במקום בריצה ,  שלא במעבר חציה ,  ונדרס על ידי רכב שנסע מכיוון חיפה לכיוון הקריות .  הוא פונה במצב אנוש לבית החולים רמב"ם ומת מפצעיו זמן קצר אחר כך .  זהותו טרם הותרה לפרסום .
 בנוסף ,  אדם אחד נפצע באורח קשה ,  אדם נוסף נפצע באורח בינוני ושישה נוספים באורח קל בתאונת דרכים שאירעה הבוקר בין טרקטור לרכב פרטי בכביש הבקעה סמוך ליישוב גילגל .  הפצועים פונו על ידי אמבולנסים של מגן דוד אדום לבית החולים .
 אמש נהרגו שני בני אדם כשמכוניתם התנגשה בעמוד בגשר פז ,  במבואות המזרחיים של חיפה ,  סמוך למקום מפעל  " הזרע "  לשעבר .  ההרוגים הם אלכס בובן ,  בן 25 ,  וסאלי ליאב ,  בת 19 .  שניהם תושבי בחיפה .  רכבם סטה מהנתיב מסיבה לא ברורה .  צוות כיבוי אש מחיפה שהוזעק למקום פעל במשך שעה וחצי לחלץ את גופות השניים שהיו לכודות בכלי הרכב .  המשטרה בודקת כעת את נסיבות התאונה הקשה .
 בתוך כך ,  13 בני אדם נפצעו אמש בתאונת דרכים חזיתית בין שני כלי רכב פרטיים שאירעה בכביש 444 ליד שוהם .  ארבעה מהפצועים פונו במצב קשה ומצבם של תשעת הנפגעים הנוספים מוגדר כקל-בינוני .  בין הפצועים ישנם שני ילדים .
 
2 הרוגים ו-22 פצועים בתאונות דרכים הבוקר
הקטל בכבישים נמשך :  אדם נהרג ועוד 14 נפצעו בתאונת דרכים בין שלושה כלי רכב בעמק יזרעאל .  במהלך הלילה נהרג הולך רגל בחיפה .  בנוסף ,  8 נפצעו הבוקר בתאונה בכביש הבקעה

