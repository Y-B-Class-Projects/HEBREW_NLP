האם תוכנית החממות הטכנולוגיות של המדינה היא כישלון או הצלחה ?  שני שליש מהחברות נסגרות
רק 61% הצליחו לגייס השקעה ;  כן נחשף כי החממות לא מחזירות הלוואות שניתנו להן על פרויקטים למדינת ישראל
באיזו מידה מצליחות החברות שיוצאות מתוכנית החממות הטכנולוגיות של מדינת ישראל ?  עד כה התשובה על כך לא היה ברורה ,  או ידועה לרבים .  נתונים מעניינים חשף היום  ( ב' )  יוסי סמולר ,  מנהל תכנית החממות הטכנולוגיות של מדינת ישראל ,  שהחליף את רינה פרידור בתפקיד לאחרונה.סמולר דיבר בועדת המשנה לקידום ולסיוע לתעשיות עתירות ידע מטעם ועדת הכלכלה ,  שהתכנסה לדיון בנושא החממות הטכנולוגיות ,  נושא אשר מעולם לא נידון בוועדות הכנסת ,  על אף שמדובר בהשקעה ציבורית לא מבוטלת בהיקף של כ-180 מליון שקל לשנה.מהנתונים עולה כי 444 חברות מתוך 1,209 חברות בוגרות חממה ,  37% ,   ( קצת יותר משליש )  ,  עדיין פעילות .  הנתונים נוגעים לשנים 1993 עד 2009 .  מתוך 1,209 חברות בוגרות חממה ,  61% הצליחו לגייס השקעה .  55% המשיכו פעילות לפחות שלוש שנים ,  אבל רק רבע  ( 26% )  הצליחו להמשיך פעילות לפחות עשר שנים.סמולר חשף גם נתונים עדכניים לגבי חברות שפעלו בחממות הטכנולוגיות בין יולי 2006 ליוני 2009 .  100 חברות סיימו את תקופת החממות באותן שנים ,  ורק מחצית מהן הצליחו לגייס חצי מיליון דולר לפחות.עוד נתון מעניין הינו שרק 2% מהחברות הבוגרות גייסו 20 מיליון דולר ומעלה .  סמולר העיר כי חברות שמסיימות כיום את תקופת החממה מתקשות מאד לגייס כסף וחלק גדול מהן נאלץ להפסיק פעילות .  בנוסף קרנות הון סיכון מתמקדות כיום בעיקר בהשקעות המשך בחברות הפורטפוליו שלהן.השקעות בחברות חדשות הן בעיקר בחברות הנמצאות בשלב מתקדם ,  כשרמת סיכון נמוכה יותר .  בנוסף אין כמעט השקעות בחברות seed  ( חברות צעירות )  .  השפעות המשבר הכלכלי מתבטאות בקושי בגיוס כסף לחברות שמסיימות את תקופת החממה בעיקר תקופה האחרונה .  רק 34% מהחברות שסיימו את תקופת החממה בין יולי 2008 ליוני 2009 הצליחו לגייס לפחות חצי מיליון דולר .  זאת לעומת 63% שסיימו את תקופת החממה בין יולי 2007 ליוני 2008 ,  תקופת טרום המשבר .  אחד הפתרונות האפשריים שסמולר הציע הוא הארכת תקופת השהות בחממה עד לסוף 2010 .  לדבריו מדובר בפתרון שניתן למימוש מהיר שדורש תוספת של כ-30 מיליון שקל.פתרונות אחרים הם הקמת קרנות של כסף פרטי עם מינוף ממשלתי  ( יוזמה 2 ,  מהלך שהאוצר החליט שלא לקיים למרות דרישת בכירים בתעשיית ההיי-טק בישראל )  ;  תמריצים למשקיעי הון סיכון להשקיע בחברות צעירות ;  והקמת חממות תעשייתיות שמוגדרות כחממות המשך.לשאלת ח"כ אילטוב ,  באשר לקריטוריונים לבחינת זכיינים ,  ענה סמולר כי הזיכיון ניתן למשך 3 שנים ,  ולאחריה מחליטה ועדת החממות במשרד התמ"ת האם להמשיכה .  לדבריו ,  הקריטריונים לבחינת הזכיינים מתמקדים בהיקף ההשקעות בחברות ,  בתרומת הזכיין לחברות ובהחזר ההשקעות לאורך זמן ,  והוסיף כי הדבר נבחן בימים אלה במשרד התמ"ת.נתונים על פרויקט תכנית החממות הטכנולוגיותתקציב מאושר למיזם עומד על כ-2-2.5 מיליון שקל .  85% מהתקציב המאושר הוא מענק ממשלתי .  15% הוא מימון משלים שנמצא באחריות החממה .  כיום הפרויקטים נמצאים בחממות למשך שנתיים .  בשונה מכך ,  ישנה תמיכה מוגדלת למיזמי ביוטק/פארמה וגם משך זמן שהות הפרויקט בחממה עומד על 3 שנים.החממה מתחייבת להחזיר את ההלוואה מהמדינה תוך 4 שנים מסיום תקופת החממה ,  ובנוסף יש מנגנון דחייה ,  כאשר הבטחון להחזר ההלוואה הוא שעבוד מניות .  בסך הכל תקציב תוכנית החממות לשנת 2009 עמד על 186 מיליון שקל.כיום ישנן 26 חממות ברחבי הארץ :  23 חממות טכנולוגיות ;  חממה אחת ייעודית לביו-טכנולוגיה ;  ושתי חממות תעשייתיות מבוססות טכנולוגיה.בכל שנה נקלטים 85-75 מיזמים חדשים בחממות ,  כ-90% מתוכם מסיימים את תקופת החממה .  החזר הלוואות מתבצע כיום בשני אופנים :  החזר יזום על ידי החממה  ( עם הגיע מועד הפירעון )  והחזר כתוצאה ממכירת מניות החממה בחברה.אלא שעד סוף שנת 2009 החממות היו אמורות להחזיר הלוואות שניתנו ל-31 חברות ,  בהיקף של 81 מיליון שקל .  בפועל ,  החממות החזירו הלוואות עבור 6 חברות ,  בהיקף כולל של 14 מיליון שקל.למעט חברה אחת ,  ההלוואות עבור כל יתר החברות הוחזרו בעקבות אקזיט .  סמולר טען כי החממות מעדיפות להשקיע את הכסף בחברות עצמן ,  במקום להחזיר את ההלוואה ולקבל את המניות  ( ללא שעבוד )  .  ח"כ אילטוב קרא לשר התמ"ת ,  המדען הראשי ומנהל תוכנית החממות ,  לחייב את החחמות בהבאת מימון משלים בכל המקרים ,  דבר שיעיד על רצינותן ואמונן בחברות בהן הן משקיעות וימנע מראית עין של ניצול המדינה והיזמים .  כמו כן ביקש ח"כ אילטוב להעביר לרשות הועדה מידע מדוייק ומפורט לגבי החזר ההלוואות לאורך השנים ,  ובפרט מאז הפרטת החממות בשנת 2002 ." זהו דיון ראשון מסוגו בנושא חממות טכנולוגיות וראוי שיתקיים כזה .  מדובר בכספי משלם המיסים הנאמדים במאות מיליונים .  אין ספק שמודל החממות הוא מודל מצויין ויחודי מסוגו בעולם ,  אך מאידך יש לבחון האם הקריטוריונים שעל פיהם פעל עד כה ,  עדיין רלוונטים לאור המשבר הכלכלי ",  אמר ח"כ אילטוב.איתי זנדבנק ,  מנהל קרן פלטוניקס , " מדגרת "  סטאראט אפים ,  אשר אינה נהנית מתקציב ממשלתי ,  ומשקיעה בחברות בשלב מוקדם ,  טען כי יזמים נרתעים מלגשת לחממות בפרט לאור דרישתן של החממות לתשלום עבור תקורות  ( שכירות ,  שירותי עריכת דין וראיית חשבון וכדומה )  כחלק מהסכם ההשקעה.נושא התקורות מוגדר בהוראת המנכ"ל ,  שם מתאפשר לחממות לגבות כספים מהחברות לצורך כך .  יחד עם זאת נראה שחממות ,  בפרט כאלו שאינן מביאות את המימון המשלים בעצמן ,  מנצלות את האפשרות הזאת ומרוויחות על גבם של היזמים .
 
האם תוכנית החממות הטכנולוגיות של המדינה היא כישלון או הצלחה ?  שני שליש מהחברות נסגרות
רק 61% הצליחו לגייס השקעה ;  כן נחשף כי החממות לא מחזירות הלוואות שניתנו להן על פרויקטים למדינת ישראל

