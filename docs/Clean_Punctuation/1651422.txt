קרדן האמריקאית חוזרת על המלצת  " קנייה "  לטאואר אף שכמות השורטים על המניה עלתה ב-50% בסוף השבוע
פעיל במסחר :  כמות השורטים כל כך גדולה שמתקשים למצוא מלווי מניות ;  לידר :  מדובר במימוש טבעי בלבד
לאחר המימושים במניית שנרשמו אמש בוול סטריט ,  חוזרים האנליסטים של קרדן ,  בית ההשקעות האמריקאי ,  על המלצת הקנייה שפירסמו לראשונה בתחילת פברואר במחיר יעד של 3 דולר למניה .  טאואר ירדה ב-4% אמש בארה"ב ,  והיום היא נופלת בכ-7% באחד העם .  טאואר עלתה מתחילת השנה בכ-60% ובשנת 2009 ב-708% .  המניה כמעט ונמחקה מהמסחר בשנת 2008 לאחר שצנחה ב-91% בסיכום שנתי.כמות השורטים השבועית על המניה ,  כלומר המשקיעים המאמינים בירידת ערך המניה ,  גדלה בכ-50% בשבוע שעבר והסתכמה ב-56.7 מיליון שקל .  גורם פעיל במסחר מסר כי כמות השורטים שנפתחה כל כך גדולה ,  שלאחרונה מתקשים למצוא מלווי מניות  ( על מנת לפתוח בפוזיציית שורט חדשה ) .ערן יעקובי מלידר שוקי ההון סבור כי מדובר במימוש רווחים טבעי של המשקיעים לאחר זינוק חד .  המחזורים הגבוהים מהרגיל במסחר במניה בימים האחרונים ,  מצביעים על כך שגם המוסדיים הצטרפו למהלך המימוש ,  מוסיף יעקובי .  בלידר מציינים כי המימוש במניית טאואר הינו אירוע חיצוני וצדדי למה שקורה בחברה .  לטענת יעקובי ,  ראסל אלוונגר ,  מנכ"ל טאואר ,  הינו אחד המנהלים המצליחים בארץ והחברה מוכיחה את עצמה עד כה .  בלידר מעריכים כי ב-2010 תבלוט החברה על פני המגזר כולו ,  הן בהיבט של פעילות והן בהיבט של מניה .  כמו כן ,  סבורים בלידר כי פתיחת פוזיציות שורט על המניה הינו אירוע נקודתי ויש צורך להסתכל בטווח הארוך ובפוטנציאל המניה ובפעילות החברה .
 
קרדן האמריקאית חוזרת על המלצת  " קנייה "  לטאואר אף שכמות השורטים על המניה עלתה ב-50% בסוף השבוע
פעיל במסחר :  כמות השורטים כל כך גדולה שמתקשים למצוא מלווי מניות ;  לידר :  מדובר במימוש טבעי בלבד

