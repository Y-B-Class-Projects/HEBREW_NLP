האב :  אשתי לא ניסתה לנתק את הבן מהמכונות
הוארך מעצרה של אמו של נער בן 17 ,  שמאושפז בביה"ח רמב"ם בשל מחלת ניוון שרירים ,  נעצרה בחשד שניסתה להרוג את בנה .  ביה"ח : " מדובר במשפחה מסורה "
 אם מאחד היישובים הערביים בצפון הארץ נעצרה אתמול  ( שלישי )  בחשד שניסתה להרוג את בנה בן ה-17 הסובל ממחלה קשה ומאושפז בבית החולים רמב"ם שבחיפה .  
הבן סיפר לאחיות בבית החולים כי האם ניסתה לרצוח אותו בחניקה ובעקבות דיווחו עצרה המשטרה את האם בת 53 .  לפי ההערכות ,  האם ניסתה לחנוק את בנה מתוך רחמים עקב מחלתו .  בחקירתה היא הכחישה את החשד נגדה .  בית המשפט השלום בחיפה האריך את מעצרה ביום אחד ,  וקבע שבמהלכו תעבור בדיקה פסיכיאטרית .
 ד"ר רבקה בריק ,  מנהלת מחלקת הילדים בבית החולים רמב"ם מסרה לוואלה !  חדשות שהנער מודע למצבו הקשה ולכך שתוחלת חייו קצרה . " מדובר בסיפור טרגי ,  קשה .  אנחנו מכירים היטב את המשפחה .  מדובר במשפחה מסורה שמטפלת בנער ללא דופי ".  היא הוסיפה שבמקביל לחקירת המשטרה ,  פסיכיאטר מטעם בית החולים ייפגש עם הנער .
 הבן חלה במחלת ניוון שרירים בגיל 11 ,  ומאז מצבו הולך ומידרדר ,  והוא מקבל חמצן באמצעות צינורית המוחדרת דרך גרונו .  הוא סיפר לאחות כי שלשום במהלך הלילה אמו ניסתה מספר פעמים לפגוע באספקת החמצן בגופו .  אחת האחיות העידה במהלך חקירת הפרשה כי אכן הבחינה שנרשמה ירידה בכניסת החמצן לגופו של הנער בשיעור של 50% מ-90% ל-45% .
 מחקירת המשטרה עלה כי האם חנקה את בנה באמצעות כרית ופעלה לעצור את זרם החמצן לגופו .  אביו של הילד אמר לוואלה !  חדשות כי  " 17 שנה אנחנו חיים עם הילד ,  ומעולם האישה לא אמרה שום דבר רע ולא עלו בבית מחשבות כלשהן למרות שמצבו הידרדר .  אם אשתי תלך לבית סוהר אני לא אסתדר .  היא טיפלה בו יום ולילה ,  ואני לא מאמין שהיא מסוגלת לעשות דבר שכזה .  אני גם לא יודע איך הילד במצבו יכול היה לדבר ולספר את מה שטוענים ".  
 ( עדכון ראשון :  8:43 ) 

האב :  אשתי לא ניסתה לנתק את הבן מהמכונות
הוארך מעצרה של אמו של נער בן 17 ,  שמאושפז בביה"ח רמב"ם בשל מחלת ניוון שרירים ,  נעצרה בחשד שניסתה להרוג את בנה .  ביה"ח : " מדובר במשפחה מסורה "
 
