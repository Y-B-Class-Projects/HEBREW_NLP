בסיטי מאמינים בתוכנית של טבע
בשבוע שעבר הכריזה טבע על יעד מכירות של 31 מיליארד דולר ב-2015 .  סיטי : " היעדים האסטרטגיים נראים ריאליים ".  באי.בי.אי פחות אופטימיים : " חלק ניכר מהמוצרים המקוריים שבפיתוח עדיין לא בשל "
  >  >   " היעדים האסטרטגיים של טבע ל-2015 נראים ריאליים ",  כך קבע ג'והן בוריס ,  אנליסט בסיטי .  בוריס שומר על המלצת  " קנייה "  למניית טבע במחיר יעד של 67 דולר - 13% יותר ממחיר השוק של המניה .  בוריס העלה את מחיר היעד שלו בסוף השבוע שעבר מ-60 ל-67 דולר .  טבע פירסמה ביום חמישי בלילה בכינוס אנליסטים בניו יורק את יעדיה ל-2015 ,  הכוללים מכירות של 31 מיליארד דולר ורווח נקי של 6.8 מיליארד דולר ,  כלומר 22% מהמחזור .  מנכ"ל טבע ,  שלמה ינאי ,  ציין כי כשליש מהצמיחה ,  כלומר 5-6 מיליארד דולר ,  ינבע מרכישה .  הוא מציין שטבע מתכננת להפיק חלק ניכר מצמיחתה מפעילותה בשווקים שמחוץ לצפון אמריקה ,  כמו אירופה  ( מכירות של 9.2 מיליארד דולר ,  גידול שנתי של 18.6% )  ושאר העולם  ( מחזור של 7 מיליארד דולר ,  גידול שנתי של 23.2% )  .  טבע הבהירה שמרבית הרכישות שתבצע יהיו מחוץ לארה"ב ,  כשני שלישים להערכת ביל מארת' ,  מנכ"ל טבע צפון אמריקה ,  ושבארה"ב תבצע החברה רכישות קטנות יחסית .  מארת' אמר אמש  " אל תצפו לרכישות מהותיות בארה"ב ,  כמו העסקות לרכישת איווקס ובאר ".  האנליסטית נטלי גוטליב מאי.בי.אי העלתה את מחיר היעד למניית טבע מ-55 דולר ל-66 דולר - 11% יותר ממחיר השוק של המניה לאחר העלייה של סוף השבוע החולף .  המלצתה נותרה על  " נייטרלי "  בשל הפער הקטן שבין מחיר היעד למחירה של המניה בבורסה .  גוטליב מתייחסת לצנרת המוצרים המקוריים והממותגים של טבע שאמורה לתת פתרון לבעיית התלות בקופקסון .  טבע מעריכה שסך המכירות של מוצרים אלה יצמח מ-4.2 מיליארד דולר ב-2009 ל-9.2 מיליארד דולר ב-2015 .  גוטליב סבורה כי חלק עיקרי מצנרת המוצרים המקוריים והממותגים של טבע אינו בשל עדיין והוא גורם סיכון .  גוטליב ,  בניגוד להנהלת טבע ,  צופה ירידה משמעותית בהכנסות מקופקסון כבר ב-2012 ,  אם כי היא מציינת כי ביצועיה בפועל של טבע עשויים להיות טובים יותר במידה ניכרת .  היא מעריכה שטבע תציג רווח של 4.9 מיליארד דולר במחזור של 19 מיליארד דולר ב-2012 .  תחזית זו נמוכה מהערכתה של טבע ,  שלפיה הרווח יגיע ב-2012 ל-5.5-5.9 מיליארד דולר במחזור של 21-23.2 מיליארד דולר .  סטיבן טפר ,  אנליסט במחלקת המחקר sell side בהראל פיננסים ,  שומר על מחיר יעד של 62 דולר .  להערכתו ,  התוכנית האסטרטגית של טבע טובה ויעדיה מציאותיים .  הוא מציין לטובה את העובדה שטבע העלתה את שיעור ההשקעה במו"פ ל-8% ואת שיעור המס ל-20%-21% ,  בהשוואה להוצאות מו"פ של 5.7% מהמחזור והפרשות למס של 9.5% מהרווח לפני מס בינואר-ספטמבר 2009 .  להערכתו ,  נקודות התורפה בתוכנית החדשה של טבע ל-2010 עד 2015 הן הערכות החברה לגבי הקפיצה במכירות של המוצרים המקוריים והממותגים ל-9.2 מיליארד דולר ב-2015 ,  בהשוואה ל-4.2 מיליארד דולר ב-2009 ,  על אף שלהערכתו התחזית בנוגע למכירות הקופקסון סבירות .  לדברי טפר ,  יש 1.5-2.0 מיליארד דולר של מכירות בקטגוריה זו שאינן מזוהות על פי מוצרים ,  ומכיוון שהמוצרים עוד לא השלימו את הפיתוח ספק אם יקבלו את אישור ה-fda וישלימו את תהליך ההחדרה והגידול במכירות הדרוש כדי להשפיע על הכנסותיה של טבע עד 2015 ברמה שנקבעה בתוכנית .  טפר מציין כי מהתוכנית לא ברור אם טבע ערוכה במידת הצורך לעידן התרופות הביוגנריות ,  שאמורות להיות הגל הבא של צמיחה בתחום התרופות הגנריות ,  למעט שתי תרופות .  אחת מהן ,  tevagrastin ,  הוגשה לאישור ה-fda ,  ואחת  ( neugranin )  נמצאת עדיין בפיתוח קליני .  היעד המתוכנן למכירות מוצרים אלה - 800 מיליון דולר ב-2015 - משקף נתח שוק של 2%-3% בלבד בקטגוריה זו .
 
בסיטי מאמינים בתוכנית של טבע
בשבוע שעבר הכריזה טבע על יעד מכירות של 31 מיליארד דולר ב-2015 .  סיטי : " היעדים האסטרטגיים נראים ריאליים ".  באי.בי.אי פחות אופטימיים : " חלק ניכר מהמוצרים המקוריים שבפיתוח עדיין לא בשל "
 
