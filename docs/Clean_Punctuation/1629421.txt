מגזר השירותים בארה"ב חזר לצמיחה ;  מדד ISM עלה בדצמבר ל-50.1 נקודות
לעומת 48.7 בנובמבר ;  מדד מעל רמה של 50 מצביעה על צמיחה ;  כלכלנים צפו עלייה חדה יותר ל-50.5
מדד מנהלי הרכש למגזר השירותים בארה"ב עלה בחודש דצמבר לרמה של 50.1 נקודות לעומת 48.7 נקודות בנובמבר ,  מסרה היום חברת המחקר ism .  העלייה היתה מתונה מתחזיות הכלכלנים אשר צפו מדד של 50.5 נקודות.קריאה של המדד מעל לרמה של 50 נקודות מצביעה על צמיחה בפעילות הכלכלית במגזר ,  ואילו מדד מתחת לרמה זו משקף ירידה בפעילות .  המדד אשר ירד במהלך המיתון בארה"ב אל מתחת לרמה של 50 נקודות ,  שב והתאושש בקיץ ועלה מעל לרמה זו למשך שלושה חודשים ,  בטרם שב וירד מתחתיה בחודש נובמבר.מוקדם יותר היום בחזית המקרו כלכלית בארה"ב :  חברת ההשמה adp מסרה מוקדם יותר היום כי המגזר הפרטי בארה"ב איבד 84 אלף משרות בדצמבר - המספר הנמוך ביותר מאז מארס 2008 .  בנפרד ,  דיווחה חברת ההשמה צ'לנג'ר גריי אנד כריסמס ,  כי מספר הודעות הפיטורים של חברות גדולות בארה"ב ירד בדצמבר לרמה הנמוכה ביותר מאז תחילת המיתון.בשנתיים האחרונות קוצצו משרות במגזר הפרטי באופן עקבי בכל חודש .  בנובמבר קיצץ המגזר הפרטי 145 אלף משרות .  על פי דו"ח adp ,  הוסיף מגזר השירותים בדצמבר 12 אלף משרות ,  העליה החדה ביותר מאז ינואר 2008 .  מגזר הייצור איבד 96 אלף משרות.חברת ההשמה צ'לנג'ר גריי אנד כריסמס דיווחה היום כי מספר הודעות הפיטורים של חברות גדולות בארה"ב בדצמבר הסתכם ב-45,094 - המספר הנמוך ביותר מאז החל המיתון לפני שנתיים .  זוהי ירידה של 10% לעומת 50,349 הודעות פיטורים שנרשמו בנובמבר ,  וירידה של 73% לעומת דצמבר 2008.הנתונים מחברות ההשמה מגיעים יומיים לפני פרסום דו"ח התעסוקה בארה"ב לחודש דצמבר .  על פי תחזיות אנליסטים ,  צפוי שוק התעסוקה בארה"ב לרשום בדצמבר עלייה של 10,000 משרות - עלייה ראשונה במספר המשרות מזה שנתיים .  לפי ההערכות ,  שיעור האבטלה צפוי לרדת ל-10.1% ,  לאחר שבנובמבר עמד על 10.2% - שיא של 26 שנה .
 
מגזר השירותים בארה"ב חזר לצמיחה ;  מדד ISM עלה בדצמבר ל-50.1 נקודות
לעומת 48.7 בנובמבר ;  מדד מעל רמה של 50 מצביעה על צמיחה ;  כלכלנים צפו עלייה חדה יותר ל-50.5

