שוק הרכב בארה"ב מתאושש :  מכירות קרייזלר קפצו ב-61% ;  מכירות פורד זינקו ב-41% 
 >  >  ג'נרל מוטורס  ( gm )  ,  פורד וקרייזלר ,  שלוש יצרניות המכוניות הגדולות בארה"ב ,  דיווחו אתמול על גידול במכירות בארה"ב בספטמבר לעומת אשתקד .  עם זאת ,  הגידול במכירות gm היה מתון מהצפוי ,  ואילו מכירות קרייזלר קפצו ביותר מ-60% - הרבה מעל לתחזיות .  gm ,  יצרנית המכוניות הגדולה בארה"ב ,  שחולצה על ידי הממשל האמריקאי במהלך המשבר הכלכלי הגלובלי ,  דיווחה אתמול על צמיחה של 11% במכירות בארה"ב בספטמבר לעומת אשתקד .  בספטמבר מכרה החברה 173 אלף כלי רכב בארה"ב .  עם זאת ,  מכירות החברה בחודש זה היו נמוכות מתחזיות האנליסטים ,  שצפו צמיחה של 13% במכירות .  פורד ,  יצרנית המכוניות השנייה בגודלה בארה"ב והיחידה מבין היצרניות המובילות שלא נאלצה להודיע על פשיטת רגל עקב המשבר הכלכלי העולמי ,  רשמה זינוק של 41% במכירות בארה"ב בספטמבר לעומת אשתקד ,  ל-161 אלף כלי רכב .  אנליסטים צפו עלייה של 40% במכירות .  קרייזלר ,  יצרנית המכוניות השלישית בגודלה בארה"ב שפעילותה מנוהלת על ידי יצרנית הרכב האיטלקית פיאט ,  דיווחה על זינוק של 61% במכירותיה בארה"ב בספטמבר ,  ליותר מ-100 אלף כלי רכב - עלייה חודשית שישית ברציפות במכירות לעומת אשתקד .  המכירות עלו על תחזיות האנליסטים שצפו גידול של 48% במכירות .  זה גם היה החודש השני השנה שבו מכירות קרייזלר בארה"ב היו גבוהות מ-100 אלף מכוניות .  אנליסטים מעריכים כי סך מכירות המכוניות בארה"ב בספטמבר היו בקצב שנתי של כ-11.7 מיליון מכוניות - עלייה לעומת 11.5 מיליון באוגוסט וקצב מכירות שנתי של 9.4 מיליון מכוניות בספטמבר 2009 .
 
שוק הרכב בארה"ב מתאושש :  מכירות קרייזלר קפצו ב-61% ;  מכירות פורד זינקו ב-41% 
nan
