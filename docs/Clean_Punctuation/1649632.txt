פרשת הירשזון - גרסת הממלכה הירדנית
שר האוצר לשעבר של ירדן נעצר יחד עם שלושה משותפיו בחשד שהטו מכרזים ולקחו שוחד מגורמים הקשורים לעסקי הנפט בממלכה .  לא רק בישראל
אברהם הירשזון לא לבד :  שר האוצר לשעבר של ירדן ,  עאדל קדאה ,  ושלושה בכירים נוספים בממשל נעצרו אתמול  ( רביעי )  בחשד למעשי שחיתות .  סוכנות הידיעות הרשמית בממלכה  " פטרה "  דיווחה כי התובע הכללי בירדן הורה לעצור את קדאה ,  שכיהן כשר האוצר בשנת 2005 ,  ואת הבכירים הנוספים לאחר שהצטברו נגדם מספיק ראיות לפיהן לקחו שוחד מגורמים שעבדו בחברת זיקוק הנפט בממלכה .  
שלושת הבכירים הנוספים שנעצרו ביחד עם השר לשעבר קדאה הם יו"ר חברת זיקוק הנפט לשעבר אחמד רפאעי ,  יועצו הכלכלי של ראש הממשלה מחמד רוואשדה ואיש העסקים חאלד שאהין .  קדאה ,  רפאעי ורוואשדה מואשמים בניסיון להטות מכרז לטובת איש העסקים שאהין .  אם יורשעו ,  הם צפויים לעונשי מאסר של שלוש שנים .
 ד"ר עאדל קדאה כיהן כשר האוצר הירדני בין החודשים יולי ונובמבר 2005 .  לפני כן כיהן כשר האספקה ומנהל אגפים במשרד האוצר .  הממשלה החדשה בירדן ,  שהחלה לכהן לפני כשלושה חודשים ובראשה עומד סמיר רפאעי ,  שמה לה ליעד להילחם בשחיתות הפושה במסדרונות השלטון בממלכה .
 
פרשת הירשזון - גרסת הממלכה הירדנית
שר האוצר לשעבר של ירדן נעצר יחד עם שלושה משותפיו בחשד שהטו מכרזים ולקחו שוחד מגורמים הקשורים לעסקי הנפט בממלכה .  לא רק בישראל

