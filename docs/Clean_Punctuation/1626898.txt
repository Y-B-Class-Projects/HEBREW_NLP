עובדי בנק ישראל מחזירים 75 מיליון שקל - יקבלו הכסף ב"דלת האחורית "
 הבנק מנכה 2% ממשכורותיהם לאחר שקיבלו תוספות שלא כדין ■ יקבלו במשכורת ינואר מענק חד-פעמי של 36% ■ בנוסף ,  החל במשכורת ינואר הקרוב יקבלו תוספת חודשית קבועה של 3% בגין השחיקה בשכרם בשנים האחרונות
 >  >  עובדי בנק ישראל ,  שקיבלו כספים שלא כדין בשנים האחרונות ,  מחזירים בחודשים האחרונים כספים לבנק דרך משכורותיהם השוטפות .  ההחזרים נעשים בהתאם להסכם הבוררות בין הבנק והאוצר ,  שנחתם על ידי שופט בית הדין לעבודה בירושלים ,  איל אברהמי ,  לפני יותר משנה .  אתמול נודע כי הבנק מנכה משכר העובדים 2% בחודש בגין החזר החובות ,  ומענק הפנסיה של העובדים קוצץ בהתאם להסכם עם האוצר .  ההתחשבנות הסופית בין הבנק והעובדים תיעשה בעת יציאתם לפנסיה .  עם זאת ,  השבוע פורסם כי עובדי הבנק יקבלו במשכורת ינואר הקרוב מענק חד-פעמי של 36% משכרם ,  וכי החל במשכורת ינואר הקרוב יקבלו עובדי הבנק תוספת חודשית קבועה של 3% בגין השחיקה בשכרם בשנים האחרונות .  בנוסף ,  עובדי הבנק דורשים תוספת נוספת של 5% בחודש ,  בטענה כי שאר עובדי המגזר הציבורי מקבלים תוספת כזו .  העובדים עומדים על כך שתוספת ה-5% תינתן להם רטרואקטיבית ,  מהמועד שבו היא ניתנה לעובדי המגזר הציבורי .  גם גמלאי בנק ישראל נדרשים להשיב כספים שקיבלו שלא כדין :  ביום שני השבוע שלח בנק ישראל מכתבים ליותר מ-300 גמלאי הבנק ,  ובהם דרישה חד-משמעית להחזרת כספים שקיבלו שלא כדין בשווי כולל של יותר מ-75 מיליון שקל .  הבנק מציע לגמלאים פריסה של ההחזר לאורך שש שנים .  הערכה היא כי מדובר בלפחות 250 אלף שקל החזר ממוצע לעובד .  חלק ניכר מהכספים שלא כדין ניתנו לעובדים בגין תוספות שכר ייחודיות ,  לא חוקיות ,  שבנק ישראל נתן לעובדיו לאורך השנים .  חלק אחר מהכספים הלא חוקיים מתיחס למענקי הפרישה הנדיבים מאוד ,  חסרי התקדים בשרות הציבורי ,  שקיבלו הגמלאים .  עובדים שיסרבו להחזיר את הסכום שנקבע להם יוכלו לפנות לאגף הממונה על השכר באוצר ולבקש שימוע .  בקרוב עומד הבנק לשלוח מכתבים דומים ל-40 מבכירי הבנק בעבר הקרוב ,  ובינהם הנגיד לשעבר ,  דוד קליין ,  המשנה לנגיד לשעבר ,  מאיר סוקולר ,  וראשי המחלקה למשאבי אנוש בעבר ,  אפרים גרוס וצבי תדמור .  לא מן הנמנע כי גם בכירים המכהנים בבנק יידרשו להחזיר כספים .  מדובר בהחזרי כספים לאדם בסכומים גבוהים מאוד ,  שיכולים לעלות על מיליון שקל בחלק מהמקרים .
 
עובדי בנק ישראל מחזירים 75 מיליון שקל - יקבלו הכסף ב"דלת האחורית "
 הבנק מנכה 2% ממשכורותיהם לאחר שקיבלו תוספות שלא כדין ■ יקבלו במשכורת ינואר מענק חד-פעמי של 36% ■ בנוסף ,  החל במשכורת ינואר הקרוב יקבלו תוספת חודשית קבועה של 3% בגין השחיקה בשכרם בשנים האחרונות

