הערכות :  רעידת האדמה בצ'ילה עשויה להיות היקרה ביותר לחברות הביטוח מאז 1994 
חברות העוסקות באומדן כלכלי של הנזקים מעריכות כי רעידת האדמה תעלה לחברות הביטוח 8-2 מיליארד דולר
רעידת האדמה שפקדה את צ'ילה בשבוע שעבר ,  בעוצמה של 8.8 בסולם ריכטר ,  ושהביאה למותם של יותר מ-700 בני אדם ,  עשויה להיות רעידת האדמה היקרה ביותר עבור חברות הביטוח מאז 1994 ,  והשניה היקרה ביותר בהיסטוריה של תעשיית הביטוח ,  כך דיווחה סוכנות הידיעות בלומברג .  רעידת האדמה ,  שהיתה החמישית בעוצמתה במאה האחרונה ,  הביאה להתמוטטות בניינים ,  לקריסת קווי חשמל ,  ולפגיעה ב-1.5 מיליון בתים ,  לדברי מקורות רשמיים בצ'ילה .  הנזק שגרם רעש האדמה עשוי לעלות לחברות הביטוח בין 2 ל-8 מיליארד דולר ,  לפי הערכות של החברות air worldwide ו-eqeca ,  העוסקות באומדן כלכלי של הנזקים .  אם הנזק אכן יהיה בטווח העליון של התחזית ,  הוא יהיה שני בגודלו רק לרעידת האדמה שאירעה ב-1994 בנורת'רידג' שבקליפורניה ,  אשר עלתה לחברות הביטוח 22 מיליארד דולר .  רעידת האדמה שהרעידה ב-1923 את טוקיו ,  עלתה לתעשיית הביטוח 7.4 מיליארד דולר ,  במונחים ריאליים ." בצ'ילה ישנו מספיק ביטוח זמין לרעידות אדמה ,  כמו בארה"ב ובמדינות עשירות אחרות ",  אמרה קייט סטילוול מ- eqecat .  בשל תדירות הרעשים בצ'ילה , " הם מודעים לכך שרעידות אדמה הן סיכון ".  פרמיות ביטוח היוו 4.1% מהתמ"ג של צ'ילה ב-2007 ,  בדומה לנורווגיה ופחות מממוצע של 2.5% מהתמ"ג במדינות אחרות באמריקה הלטינית ובאיים הקאריביים ,  לפי נתוני סוויס רה ,  חברת ביטוח המשנה השניה בגודלה בעולם .  כ-60% מהנדל"ן המסחרי באזור האסון היה מבוטח נגד רעידות אדמה ,  בהשוואה לפחות מ-50% ממבני הנדל"ן המסחרי בקליפורניה ,  אמרה ג'יאנטה גווין ,  סגנית נשיא בכירה ב-air .  ואולם  " לא הייתי אומרת שלצ'ילה יש הרבה כיסוי נגד רעידות אדמה ",  הסתייגה גווין . " לקליפורניה פשוט אין מספיק ".  להערכת air ,  סך ההפסדים מרעידת האדמה ,  כולל עלויות שלא היו מכוסות על ידי ביטוח ,  עשויים לעלות על 15 מיליארד דולר .  eqecat העריכה כי ההפסדים יהיו בין 15 ל-30 מיליארד דולר .  rsa אינשורנס גרופ ,  חברת ביטוח הנדל"ן הגדולה בצ'ילה ,  אמרה ביום שלישי כי תביעות הביטוח כתוצאה מרעידת האדמה עלולות להגיע ל-44.9 מיליון דולר .  מנכ"ל חברת הביטוח ליברטי מיוצ'ואל גרופ ,  דניס לנגוול ,  אמר כי הפסדי החברה  " לא יהיו משמעותיים ".  aig מוכרת פוליסות ביטוח בצ'ילה דרך חטיבות צ'רטיס ואליקו ,  אולם עדיין לא העריכה מה יהיו ההפסדים כתוצאה מרעש האדמה .
 
הערכות :  רעידת האדמה בצ'ילה עשויה להיות היקרה ביותר לחברות הביטוח מאז 1994 
חברות העוסקות באומדן כלכלי של הנזקים מעריכות כי רעידת האדמה תעלה לחברות הביטוח 8-2 מיליארד דולר

