ביצת הפתעה
ספה שאפשר להתכסות בה ,  שרפרף שהופך לסולם ומנורה שמשנה צורה - בעיצובים של אינגה סמפה הצרפתייה יש תמיד יותר ממה שנראה לעין .  מדור 'אתר בניה' ממשיך לשוטט ברשת
שם :  .ingasempe.fr
ז'אנר :  האתר השבוע שייך למעצבת צרפתייה שמתמחה בעיצוב רהיטים מגונים ובעיקר כורסאות ,  ספות ,  כיסאות ומנורות .
 המעצבת ,  אינגה סמפה ,  אינה חדשה בשטח .  היא עובדת בצרפת כבר שנים רבות עם מעצבים מובילים כמו ג'ורג' סואדן ,  מארק ניוסון ואנדרי פוטמן ,  אך לפני מספר שנים היא יצאה לחופשי והקימה לייבל תחת שמה ובמסגרתו היא מעצבת רהיטים ייחודיים ,  צבעוניים ,  ומודרניים לפי הזמנה של חנויות בוטיק ,  או סתם כאלה שמתחשק לה .  
את פריצת הדרך היא רשמה ב-2002 כאשר חנות הרהיטים הספרדית המובילה  אדרה  מצאה את אחת המנורות הראשונות שעיצבה והחלה לשווק אותם בחנות .  מאז היא הספיקה לזכות בשני פרסים בינלאומיים על עיצוב תאורה ולתבור ביקוש רב בחנויות יוקרה כמו VIA ,  LIGNE ROSET ,  ו MOUSTACHE ,  ובכל זאת ,  את עליית המדרגה המיוחלת ביצעה רק החודש ,  כשהפתיעה עם כורסא חדשה בשם RUCHE ,  שזוכה כרגע לתהודה בינלאומית .  הכורסה החדשה מאפשרת סידור לפי הצורך של הריפוד ,  אגב חשיפת חלקי עץ עירומים שמשמשים כמעין שולחן צד ,  או משטח לרגליים .
 האתר פשוט ,  קלאסי ושומר על רמת גימור גבוהה ,  ממש כמו הרהיטים של המעצבת .  כל הפריטים מוצגים באתר בסרט נע ,  וכשלוחצים על הפריט ניתן לראות אותו מזוויות שונות ,  מה שמאד חשוב בעיצובים הייחודיים והמורכבים של המעצבת ,  הלוקחת בחשבון זוויות ייצוג שונות של הפריט בחלל .  מעבר לזה ניתן לראות אותם בצבעים שונים ,  כאשר צבעים מונוכרומאטיים מהווים אחד מסממני ההיכר של הסטודיו .  
באתר לא מצוינים מחירים ,  אולם ניתן לשער שאינם זולים .  מתוך המבחר העשיר בולטים במיוחד שני אלמנטים :  הראשון הוא שידוך מפתיע ומקורי בין החומרים לרהיט ,  כמו למשל שידת ארונות שמכוסה בפוליפרואופילן  ( סיבי פלסטיק דמויי שיער ארוכים )  .  הדבר הבולט השני הוא שכל החפצים - אולי למעט סט הצלחות המעוטרת בפנים  עשויים תוך חשיבה על הרחבת השימושים שלהם .  דוגמאות נוספות הן שרפרף עם משענת מתכווננת שהופכת בשעת הצורך גם לסולם ,  או ספה עם משענת מתקפלת ,  שהופכת למעין כירבולית ולמנורת אקורדיון ,  שמתכנסת ומתרחבת  ( יש גם וידיאו להדגמה )  .
 אחד הדברים המשעשעים באתר הוא השימוש בחיות כאביזר לכל דבר בצילומים  ( לא ברור אם הן נוכחות שם מתוך אהבת בעלי חיים או כדי להמחיש את גודלם של המוצרים )  .  שימו לב לכלב המוצב לצד המנורה של Cappellini ולציפור העומדת על מדפי ה-Rangements .  גימיק ייחודי נוסף ,  שנמצא מחוץ לרפרטואר הקבוע של סמפה היא מקלחת ניידת ,  שניתן לחבר לכל צינור מים באשר הוא ולשטוף את עצמך כאוות נפשך .  גאוני .
 לא נראה כזה .
 רק חלק מהחנויות איתן עובדת סמפה מבצעות משלוחים  ( מומלץ להיכנס לאתר של כל חנות בנפרד ,  על מנת לברר את העניין )  .
 
ביצת הפתעה
ספה שאפשר להתכסות בה ,  שרפרף שהופך לסולם ומנורה שמשנה צורה - בעיצובים של אינגה סמפה הצרפתייה יש תמיד יותר ממה שנראה לעין .  מדור 'אתר בניה' ממשיך לשוטט ברשת

