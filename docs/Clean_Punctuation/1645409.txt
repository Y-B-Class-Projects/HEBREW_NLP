ביהמ"ש העליון הרשיע את הנאשמים בפרשת דסק"ש
בית המשפט העליון קיבל את ערעור הפרקליטות והרשיע את דב תדמור בפרשת דסק"ש .  כתב אישום שהוגש לפני כעשור קבע כי דיסקונט השקעות הסתירה מהציבור דו"חות כספיים של חברות הקשורות אליה 
בית משפט העליון הרשיע היום  ( ראשון )  את דב תדמור ,  שלמה כהן ויוסף בוק ,  שהואשמו לפני כעשור בעבירות על חוק ניירות ערך בפרשת דסק"ש .  העליון הפך את החלטת בית המשפט המחוזי בתל אביב ,  שזיכה את השלושה מהסתרת דו"חות כספיים של חברות הקשורות לדיסקונט השקעות מהציבור .
 ב-99' הוגש נגד השלושה כתב אישום לבית משפט השלום בתל אביב ,  בו הואשמו כי הפרו את החובה המוטלת על החברה ,  שניירות הערך שלה נסחרים בבורסה ,  לדווח לרשות ניירות ערך ולבורסה לניירות ערך על החברות הקשורות .  כמו כן ,  בדו"חות תקופתיים ודו"חות ביניים שהגישה החברה נכללו פרטים מטעים .  
בית משפט השלום גזר על דסק"ש קנס בגובה 800,000 שקל ,  תדמור נידון לשישה חודשי מאסר ותשלום קנס בגובה 700,00 שקלים .  כהן ובוק נידונו ל-12 חודשי מאסר על תנאי ,  ותשלום קנס בגובה 450,000 שקלים .
 הם ערערו לבית המשפט המחוזי ,  שזיכה אותה מחמת התיישנות חלק מהעבירות ומחמת הספק בעבירות האחרות .  המדינה ערערה על ההחלטה ,  ושופטי העליון קיבלו את הערעור ,  והשיבו על כנה את הרשעת בית משפט השלום . "  בעבירות מסוג זה ,  לא פעם דק הגבול בין פעולה עסקית לגיטימית ובין מעשה פלילי .  עם זאת ,  בענייננו ,  התנהגותם של המשיבים עצמם מצביעה על כך שאף הם ראו בשעת המעשה את הפסול שבדרך התנהלותם ,  ועל כן פעלו לשם הסתרתה .  דק ככל שיהיה הגבול האמור ,  הרי שהמשיבים חצוהו בעיניים פקוחות "  נכתב בפסק הדין .
 העונשים של השלושה ייקבעו בהמשך .  

ביהמ"ש העליון הרשיע את הנאשמים בפרשת דסק"ש
בית המשפט העליון קיבל את ערעור הפרקליטות והרשיע את דב תדמור בפרשת דסק"ש .  כתב אישום שהוגש לפני כעשור קבע כי דיסקונט השקעות הסתירה מהציבור דו"חות כספיים של חברות הקשורות אליה 

