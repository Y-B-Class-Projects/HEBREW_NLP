במריל לינץ' ממליצים לרכוש את מניית כיל :  הביקושים לדשן האשלג צפויים להעלות את מחיר הסחורה
מציבים למניה מחיר יעד של 57 שקלים - גבוה ב-16% ממחיר המניה הבוקר
בבנק אוף אמריקה ממשיכים הבוקר להמליץ לרכוש את מניית ומציבים למניה מחיר יעד של 57 שקלים  גבוה ב-16% ממחיר המניה הבוקר .  האנליסט חיים ישראל הוציא הבוקר עדכון למשקיעים בעקבות דיווחו של תאגיד השיווק הקנדי קנפוטקס ,  בו חברות שלוש חברות האשלג הגדולות - פוטאש מוזאיק ואגריום כי חתם על הסכם לאספקת 600 אלף טון אשלג להודו עד ליוני 2010 במחיר של 370 דולר לטון .  במריל מעריכים כי כיל תמכור ב-2010 כ-5.2 מיליון טון אשלג במחיר ממוצע של 400 דולר .  לדעת מריל ,  העסקה של קנפוטקס אכן מחזקת את ההערכות הללו :  סין והודו נוהגות לרכוש את דשן האשלג בצורה מרוכזת וזאת בניגוד לחקלאי הברזילאי או האמריקאי שרוכש את האשלג בעצמו .  המשמעות היא ששתי הממשלות מקבלות בדרך כלל מחיר נמוך יותר לעומת שאר העולם .  אם העסקה הנוכחית מול קנפוטקס נערכה במחיר של 370 דולר לטון ,  מעריך ישראל כי המחיר לטון אשלג עבור ברזיל ,  מזרח אסיה וארה"ב יהיה גבוה יותר וינוע סביב 410-430 דולר לטון.ישראל מציין כי קנפוטקס מנסה להשיב לעצמה את ההובלה בשוק האשלג לאחר שזו עברה לידי התאגיד הרוסי bpc .  הובלה זו מתבטאת במעבר של קנפוטקס לחוזי קצרי טווח עבור כמויות קטנות יותר לעומת חוזי הענק ארוכי הטווח שנחתמו בעבר .  הסיבה לכך היא שסין עורכת מדי שנה חוזה רכישת אשלג ענק והודו עורכת שני חוזים שנתיים אך בשוק עסוקים במשך חודשים ארוכים בספקולציות הנוגעות למחיר שייחתם .  מעבר לחוזים קצרים יותר ינטרל את אי הוודאות ומדובר באסטרטגיה שתועיל לקנפוטקס בשוק של עליית מחירים.ואכן ,  במריל מעריכים כי הביקושים לאשלג נמצאים בדרך למעלה מאחר ומלאי האשלג בעולם הולך ויורד אך הביקושים דווקא נמצאים במגמת עלייה.הר האשלג יניב רווחיםב-22 בדצמבר 2008 הודיעה כיל כי החברה הבת ,  כיל דשנים ,  תמשיך לייצר אשלג אולם תאגור אותו בצורת הר .  המפעל של כיל נמצא באיזור סדום ומאחר ומדובר באיזור יבש ,  האשלג אינו נפגע .  מדובר במהלך דומה לזה שביצעה החברה גם ב-2006 אז אגרה כיל את האשלג עד שעלו הביקושים .  פעילות ייצור ומכירת האשלג הוסטה לכי"ל דשנים באירופה- שם לא ניתן לאחסן את האשלג - ולקוחות החברה רוכשים את האשלג מאירופה .  במריל מעריכים כי בהר האשלג נמצאים כעת כ-3 מיליון טון שהופקו במחיר ממוצע של 100 דולר לטון .  פירוש הדבר כי במחיר מכירה של 370 דולר לטון אשלג ,  נוצר רווח גולמי של 270 דולר לטון שהם כ-800 מיליון דולר .  סכום זה עשוי לגדול במידה ומחירי המכירה יעלו .
 
במריל לינץ' ממליצים לרכוש את מניית כיל :  הביקושים לדשן האשלג צפויים להעלות את מחיר הסחורה
מציבים למניה מחיר יעד של 57 שקלים - גבוה ב-16% ממחיר המניה הבוקר

