היכן מוצאים פרטים על פדיון אג"ח חלקי ?  
אני רק שאלה
בעיתונים ובאתרים שמפרסמים מידע על אג"ח קונצרניות מתפרסמים יום האקס ,  יום תשלום הריבית ושיעורה באחוזים .  מה שלא מתפרסם הוא המועד לפדיון חלקי ושיעורו באחוזים .  לעומת זאת מפורסם המועד לפדיון הסופי .  שאלתי היא היכן ניתן לראות את מועדי הפדיון החלקיים ואת שיעור הקרן שייפדה .  לדוגמה ,  באג"ח ד' של דלק נדל"ן היה לפני כמה חודשים פדיון חלקי של 25% מהקרן .  ידעתי שזה עומד לקרות ,  אבל לא הצלחתי למצוא את יום האקס ואת יום התשלום בשום אתר פיננסי .  רק כשזה בוצע ראיתי זאת בחשבוני .  עמוס באיגרות חוב קונצרניות מסוימות יש פדיון חלקי או פדיון לשיעורין .  המשמעות היא שהחברה שהנפיקה את חובה יכולה לרכוש חלקים ממנו בחזרה - ובכך להקטין את חובותיה ולשפר את מבנה ההון שלה .  לא בכל איגרת חוב נהוג הפדיון בחלקים והנתון הזה מופיע בתשקיף של הנפקת האיגרת .  בתשקיף מפורטים גם המועדים שבהם יתקיים הפדיון החלקי  ( בהנחה כמובן שהחברה לא נקלעה לקשיים ויש ביכולתה לשלם )  .  תשקיפי איגרות החוב נמצאים באינטרנט של הבורסה  ( מערכת מאי"ה ,  בכתובת maya.tase.co.il )  וכל אחד יכול לעיין בהם .  מועדי הפדיון ואופי הפדיון מצוינים לרוב על כריכת התשקיף ,  וקל מאוד למצוא אותם .  שאלות ניתן לשלוח למייל ami.ginzburg@themarker.com

היכן מוצאים פרטים על פדיון אג"ח חלקי ?  
אני רק שאלה

