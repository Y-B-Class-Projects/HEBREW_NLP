הרכבת המהירה תגיע לירושלים
אושרה סופית התוכנית להשלמת קו הרכבת בין תל אביב לירושלים .  בסוף 2016 תוכלו להגיע לעיר הבירה תוך 28 דקות
הממשלה אישרה אמש  ( ראשון )  את המשך הנחת קו הרכבת המהיר לירושלים בתוואי שבין שער הגיא לבנייני האומה שאורכו כ-22 ק"מ .  התוואי שאושר יחולק לשני קטעים כאשר הראשון יוביל משער הגיא למבשרת ציון ויכלול שתי מנהרות ושני גשרים והקטע השני בין מבשרת ציון לבנייני האומה יכלול שתי מנהרות ,  גשר ותחנה שתוקם בעומק של 80 מטר באדמה .  
פתיחתו של הקו המהיר לכל אורכו העומד על 56 ק"מ צפויה לסוף שנת 2016 ,  והיא תאפשר לנוסעים בו להגיע מתל אביב לירושלים בתוך 28 דקות .  אולם ,  מנכ"ל משרד התחבורה יעקב גנות הציג לממשלה תוכנית שתאפשר לסיים את העבודות שנה אחת מוקדם יותר ,  באם תאושר .  עלות שני הקטעים שישלימו את התוואי מתל אביב לירושלים נאמדת בכשלושה מיליארד שקלים .  העלות הכוללת לפרויקט שבין העיר מודיעין לעיר הבירה נאמד בכ-6.8 מילארד שקלים .
 
הרכבת המהירה תגיע לירושלים
אושרה סופית התוכנית להשלמת קו הרכבת בין תל אביב לירושלים .  בסוף 2016 תוכלו להגיע לעיר הבירה תוך 28 דקות

