אקזיט לפיטנגו ולאייל איצקוביץ' :  אורקל רוכשת את קונברג'ין תמורת 70 עד 100 מ' ד'
עבור קרן הון הסיכון פיטנגו מדובר באקזיט הראשון מהקרן החמישית
ענקית התוכנה אורקל רוכשת את הסטארט-אפ קונברג'ין  ( convergin )  .  סכום הרכישה איננו ידוע ,  אולם לפי הערכות מדובר בעסקה בהיקף המוערך בין 70 ל-100 מיליון דולר .  עבור קרן הון הסיכון פיטנגו מדובר באקזיט הראשון מהקרן החמישית.קונברג'ין פיתחה טכנולוגיה המאפשרת גישור בין רשתות טלפוניה השונות ,  כך שניתן להשתמש בכל המכשירים בפלטפורמת תקשורת אחת .  לקונברג'ין הסכמי מכר ושיתופי פעולה מהותיים עם ענקיות ציוד הרשת ועם יצרניות תוכנות ה-it הגדולות בעולם .  מוצרי החברה הותקנו בלמעלה מ-15 רשתות טלקום עד היום בכל העולם ,  ביניהן טי מובייל וטליה סונרה.אורקל ,  שהיא אמנם חברת התוכנה השנייה בגודלה בעולם ,  מתעניינת בחברות תקשורת בשל האינטגרציה שמוצריהן - כמו זה של קונברג'ין - מספקים בין התוכנות הארגוניות השונות ,  וזאת באמצעות אפליקציות שונות  ( כמו תא קולי ושירותים של תקשורת אחודה )  .  המערכת של קונברג'ין מאפשרת לספקיות תקשורת להעלות אפליקציות חדשות על גבי הרשת שלהן ,  בזמן קצר ,  הודות למתאם המקשר את שרת האפליקציות לרשת התקשורת .  קונברג'ין מפתחת את אותו המתאם.עם הקמתה בסוף שנת 2000 ,  בידי אייל איצקוביץ' ,  גייסה קונברג'ין 3 מליון דולר מקרן ההון סיגון mrv האמריקאית .  בשנת 2008 גייסה החברה כ-10 מיליון דולר מקרן פיטנגו .  במהלך הגיוס השני ,  רכשה פיטנגו את המניות שהיו בידי mrv ,  ובכך נעשתה הקרן בעלת המניות היחידה בחברה ,  פרט ליזמים .  כיום קונברג'ין מעסיקה כ-40 עובדים במשרדיה בהרצליה פיתוח.רמי ברכה ,  שותף בקרן פיטנגו : " קונברג'ין עשתה מסלול ייחודי בנוף חברות הטכנולוגיה בארץ .  ללא סיוע של קרן הון סיכון ,  החברה הפכה רווחית בתוך שנתיים וביססה את עצמה כשחקנית ייחודית בתחומה .  עוד כחברה קטנה קונברג'ין התמודדה בהצלחה במכרזים מול החברות הגדולות בשוק ,  ואני מאמין שכעת ,  אורקל ,  כחברה גדולה ,  תוכל לעשות שימוש מיידי בפתרון המוכח של קונברג'ין על מנת לזכות בנתח שוק משמעותי ". באסכר גורטי  ( bhaskar gorti )  סגן נשיא ומנהל כללי ביחידת התקשורת של אורקל אמר : " ככל שספקיות תקשורת עוברות מרשתות תקשורת ישנות לרשתות תקשורת חדשות  ( ngn )  שילוב הטכנולוגיות בין אורקל ובין קונברג'ין מפחית את מורכבות הרשת ".  המוצרים של קונברג'ין משלימים את מוצרי אורקל בכל הקשור לתחום הבילינג ,  ניהול הכנסות ושרתי אפליקציות ". 

אקזיט לפיטנגו ולאייל איצקוביץ' :  אורקל רוכשת את קונברג'ין תמורת 70 עד 100 מ' ד'
עבור קרן הון הסיכון פיטנגו מדובר באקזיט הראשון מהקרן החמישית

