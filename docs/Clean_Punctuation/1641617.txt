משרד התשתיות :  הפקת הגז מ"תמר "  תתחיל ב-2012 ויגיע ל-55% מכלל הייצור בישראל
החיסכון המצטבר כתוצאה מכניסת הגז הטבעי הוא 5 מיליארד דולר
 >  >  המועד המשוער לתחילת הפקת הגז הטבעי בקידוח  " תמר "  הוא 2013 - כך מעריך משרד התשתיות הלאומית .  בעבר העריכו השותפות בקידוח כי הפקת הגז תתחיל כבר ב-2012 .  ממצגת שהכין מנהל רשות הגז הטבעי שבמשרד התשתיות ,  שוקי שטרן ,  והגיעה לידי themarker עולה כי ברשות מעריכים את היקף הגז במאגרי  " תמר "  ו"דלית ",  שהתגלו ב-2009 ,  ב-225 מיליארד מ"ק  ( bcm )  אומדן גבוה יותר מהרזרבות המוכחות שעליהן דיווחו שותפות הקידוח .  בנוסף ,  מעריכים ברשות הגז את קצב הפקת הגז מהמאגרים בטווח של 7.5-10 bcm בשנה - היקף גבוה יותר מזה שחזתה רשות הגז לפני כשנה  ( עד 7.5 bcm )  .  ברשות הגז מעריכים כי תגליות הגז הטבעי ,  לצד הקמת המתקן ליבוא גז טבעי נוזלי  ( lng )  המתוכננת ל-2015 ,  עיתדות להבטיח למשק הישראלי עתודות גז זמינות למשך תקופה ארוכה .  ברשות תיארו את כניסת הגז הטבעי למשק החשמל כ"דרמטית "  - זאת לאחר שמרבית תחנות הכוח של חברת החשמל הוסבו לגז הטבעי  ( 4,300 מגה-ואט )  ,  וגרמו לכך ששיעור כושר ייצור החשמל מגז טבעי מכלל הייצור מגיע ל-40% .  בשנה הקרובה צפויים להתחבר לגז הטבעי כ-2,000 מגה-ואט נוספים ,  שיגרמו לכך שהגז יתפוס נתח של כ-55% מהיכולת המותקנת לייצור חשמל .  עד כה הסתכמה צריכת הגז הטבעי במשק ב-15.7 מיליארד מ"ק .  נפח הזרמת הגז למשק זינק מאז החלה ההזרמה ב-2004 פי 3.5 ,  והגיע ב-2009 ל-4.2 bcm בשנה .  החיסכון המצטבר למשק כתוצאה מכניסת הגז הטבעי הוערך בידי רשות הגז ב-5 מיליארד דולר .  לצד חיסכון זה ,  עד היום הושקעו במשק הגז כ-1.3 מיליארד דולר .  ההשקעות בענף בחמש השנים הקרובות מוערכות ב-3.7 מיליארד דולר .  ב-2010 יחליף הגז הטבעי צריכה של כ-4.5 מיליון טון תזקיקי נפט - ובכך ייצר חיסכון של כ-1.4 מיליארד דולר .  המצגת תוגש היום לחברי ועדת הכלכלה בראשות ח"כ אופיר אקוניס .
 
משרד התשתיות :  הפקת הגז מ"תמר "  תתחיל ב-2012 ויגיע ל-55% מכלל הייצור בישראל
החיסכון המצטבר כתוצאה מכניסת הגז הטבעי הוא 5 מיליארד דולר

