משרד הפנים הורה לחברות כוח האדם הישראליות לנתק קשרים עם 9 חברות כוח אדם תאילנדיות
החברות גובות מהתאילנדים עמלות מופקעות העולות על 3,270 שקל -התשלום על פי חוק
מנהל רשות האוכלוסין וההגירה במשרד הפנים מאיר שפיגלר ,  הורה היום  ( חמישי )  לחברות כוח האדם הישראליות הפועלות בתאילנד ,  לנתק את הקשרים עם 9 חברות תאילנדיות .  הסיבה היא שהחברות גובות מהתאילנדים המבקשים לעבוד בחקלאות בישראל עמלות מופקעות ,  העולות על 3,270 שקל - התשלום החוזי הקבוע בחוק .  מדובר בעמלות המתחלקות בין החברות הישראליות לתאילנדיות.לפי החוק הישראלי ,  התשלום החוזי אותו רשאיות חברות כוח האדם לגבות מהעובדים מסתכם בכ-8,000 שקל  ( עמלות וכרטיסי טיסה )  .  אך בפועל מרבית החברות התאילנדיות גובות מהעובדים שהן מגייסות לעבודה בחקלאות בישראל סכומי עתק הנעים בין 30,000 ל-40,000 שקל .  בסכום זה הן מתחלקות עם החברות הישראליות איתן הן שותפות בהבאת העובדים .  לטענת חברות כוח האדם הישראליות ,  שקיבלו תמיכה בוועדת הכנסת לעובדים זרים ,  סכום העמלות הקבוע בחוק הוא  " לא ריאלי ". מנהל אחת מחברות כוח האדם הישראליות אמר בתגובה כי הוראת משרד הפנים  " לא מעלה ולא מורידה דבר ,  מפני שכל חברת כוח אדם ישראלית חתומה על הסכמי הבאת עובדים עם שלוש חברות תאילנדיות ,  והיא תגייס את העובדים הללו באמצעות חברות אחרות ". בישראל רשומות 42 חברות כוח אדם העוסקות בהבאת תאילנדים לעבודה בחקלאות בישראל .  30 מהן מביאות כ-95% מהעובדים .  לאחרונה אישרה תאילנד ל-16 חברות ישראליות מ-42 החברות ,  להתקשר מחדש עם חברות כוח אדם תאילנדיות .  כזכור ,  ממשלת תאילנד טענה שחברות ישראליות נקטו בשיטות של הטעיה ורמייה כדי  " לעשות רווחים על חשבונם של אזרחים תאילנדיים עניים ". בסוף 2009 עבדו במשקים החקלאיים בישראל כ-24,000 תאילנדיים ,  ומכסת העובדים הזרים לחקלאות שאושרה בממשלה היתה 28,500  ( 1,000 מהם במסגרת התכנית עידוד היצוא החקלאי )  .  ב-2010 המכסה שאושרה היא 26,000 עובדים .
 
משרד הפנים הורה לחברות כוח האדם הישראליות לנתק קשרים עם 9 חברות כוח אדם תאילנדיות
החברות גובות מהתאילנדים עמלות מופקעות העולות על 3,270 שקל -התשלום על פי חוק

