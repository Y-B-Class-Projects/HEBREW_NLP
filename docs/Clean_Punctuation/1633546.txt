לקראת הצטרפות ישראל ל-OECD :  המזכ"ל אנחל גוריה יגיע מחר לארץ למסור דו"ח על הכלכלה הישראלית
דו"חות האירגון לגבי ישראל יעסקו בתחומי מדיניות המאקרו והתעסוקה
משלחת בכירה מארגון המדינות המפותחות  ( oecd )  בראשות המזכ"ל ,  אנחל גוריה ,  תגיע מחר לביקור בישראל .  המשלחת תמסור שני דו"חות מרכזיים של ועדות הארגון - דו"ח הוועדה הכלכלית על מדיניות מאקרו של ישראל  ( edrc )  ,  תחום אותו מוביל בנק ישראל ,  וכן הדו"ח של הועדה לתעסוקה ורווחה  ( employment ,  labor and social affairs - elsa )  ,  בהובלת של משרד התמ"ת .  בועז הירש ,  ראש מינהל סחר חוץ במשרד התמ"ת ,  מציין כי הגעת המשלחת הינה במסגרת תהליך ההצטרפות של ישראל ל-oecd ,  שנמצא בישורת האחרונה .  גוריה יערוך פגישות עם הנשיא ,  ראש הממשלה ,  שר החוץ ,  יו"ר הכנסת ויו"ר האופוזיציה .  במסגרת הביקור המשלחת תיפגש גם עם שר האוצר ,  נגיד בנק ישראל ,  שר הרווחה והשר לענייני מיעוטים ,  כמו גם עם נציגי הרגולטורים הרלבנטיים במשרדי הממשלה השונים.שר התמ"ת יארח את המשלחת בראשות מזכ"ל ה-oecd לארוחת צהריים בנוכחות שר הרווחה יצחק הרצוג והשר לענייני מיעוטים אבישי ברוורמן ,  יחד עם נשיא התאחדות התעשיינים שרגא ברוש ויו"ר ההסתדרות עופר עיני - כדוגמת מופת לשולחן העגול ושיתוף פעולה בין הסקטורים השונים בארץ בהקשר של מדיניות תעסוקה ורווחה.בפגישותיו עם גוריה ,  יציין השר את המאמצים של המשרד בחיזוק האוכלוסיות החלשות בשוק התעסוקה ,  בעיקר בני מיעוטים ,  ותוכניות לצמצום הפערים והגברת אחוז ההשתתפות בשוק העבודה .  כמו כן יתייחס השר לסוגיות מדיניות כגון מגמות בשוק העבודה ,  תוכניות הכשרה מקצועית ,  שוויון הזדמנויות בעבודה ועוד .  השר בן אליעזר יציג את הצעדים שנוקט לבחינה ויישום של המלצות דו"ח elsa ובפרט הועדה הציבורית שיזם בתחום מדיניות התעסוקה בישראל .  ועדה זו כבר החלה לפעול תחת יו"רות של המשנה לנגיד בנק ישראל פרופ' צבי אקשטיין ,  והיא עוסקת במגוון תחומים כגון הכשרה מקצועית ,  מעונות יום ,  תוכנית אורות לתעסוקה ,  חיזוק סקטורים בעלי שיעור השתתפות נמוך בשוק העבודה כגון ערבים ישראלים ,  חרדים ובעלי מוגבלויות ,  ועוד.בחודשים האחרונים קדמה לביקור עבודת מטה נרחבת של כל משרדי הממשלה הנוגעים לעניין שני הדוחות ,  בשיתוף פעולה עם מזכירות ארגון ה-oecd .
 
לקראת הצטרפות ישראל ל-OECD :  המזכ"ל אנחל גוריה יגיע מחר לארץ למסור דו"ח על הכלכלה הישראלית
דו"חות האירגון לגבי ישראל יעסקו בתחומי מדיניות המאקרו והתעסוקה

