זהב וחומוס
כולם דוהרים לבילויים של תל אביב ,  אבל שוכחים את עיר הבירה שלנו .  מה עם ירושלים ?  !  היא בוכה ואתם לא שמים עליה זין
משום מה ,  החיים המוזרים האלה מזמנים אותי הרבה לירושלים .  כן כן ,  העיר הזאת שבונים בה והאמריקאים כועסים ,  העיר הזאת שגוררים אותנו אליה בטיולים שנתיים שוב ושוב ,  העיר הזאת שהיא בירתנו הנצחית ,  זאת שהיא כולה שעה נסיעה מתל אביב האהובה עלינו .  אנחנו אוהבים לזלזל בירושלים ,  לחשוב שהיא עיר משעממת ,  שנשלטת על ידי חרדים וכל השאר בכלל מוסלמים .  הכי רחוק מאיתנו .  אבל בשבילי ,  ירושלים היא הדבר הכי קרוב ללב ,  מקום שמשרה בי שלווה ורוגע .  אז מדוע ,  תסבירו לי ,  אנחנו כל כך מקדשים את תל אביב וכל כך מקפחים את עיר הקודש ? 
אני מגיע הרבה לירושלים ,  כל הדרך מנתניה ,  עירי הקטנה .  אם זה כדי להגיש תכנית רדיו מדי חודש ,  אם זה כדי להתמיין למסלול נחשק בצה"ל ובין אם זה סתם כי אני רוצה לשים פתק בכותל או להסתובב ברחובות המושבה הגרמנית .  עד לפני שנה ,  הייתי כמו רובנו ,  מגיע לירושלים רק בטיולים שנתיים ושלל אירועים בית ספריים שנקודת השיא שלהם היא הנסיעה באוטובוס .  אבל עם הזמן ,  כשנתתי לעצמי יותר לחשוב ולהרגיש ,  גיליתי שלירושלים יש הרבה קסם וחן .  רק צריך לתת לה הזדמנות .
 במקום לנסות לתת הזדמנות לירושלים ,  אנחנו מעדיפים להשקיע את מיטב כספנו ומאמצינו לכמה שעות בילוי בתל אביב ,  ונכון ,  אחלה דברים יש בתל אביב .  מסיבות ,  מועדונים ,  בתי קפה ,  מסעדות ,  חנויות וכל מה שרק תרצו .  גם אנשים מכל מיני סוגים .  אבל נחשו מה ?  אותו דבר בדיוק בירושלים .  אבל ,  ירושלים ,  חברים ,  היא לא כזאת פשוטה .  כדי למצוא את הדברים הטובים באמת ,  צריך קצת לחפש ,  קצת להתאמץ .  ובתל אביב ?  כבודה במקומה מונח .  העיר העברית הראשונה ,  מרכז חברתי ותרבותי שבאים אליו צעירים מכל העולם ,  אבל עם רקורד זעום של 100 שנה בלבד ,  לעומת 3000 של ירושלים .  מוכר לכם המשפט :  והדרת פני זקן ? 
אז חבר'ה ,  פעם הבאה שאתם רוצים לחמוק מבתיכם אי שם בפריפריה אל יום של כיף מוטרף עם החברים שלכם ,  אל תבחרו ללא היסוס בתל אביב .  נסו את ירושלים .  אפילו גאפ וH & M תמצאו שם ,  מי היה מאמין .  ושוב  רק צריך לדעת היכן לחפש .  וכשתשחררו מהצבא ותתחילו לחשוב לכם איפה לחפש דירה ,  והעיקר שזה יהיה הכי רחוק מהבית של ההורים ,  אל תרוצו לחפש מיד בתל אביב .  תנו הזדמנות לירושלים .  למה להשאיר אותה בדד ,  עצובה ומדוכאת ?  סעו ,  תנו לה הזדמנות ,  תיהנו מהקסם שלה ,  שיש אך ורק לה בכל העולם ,  אולי אפילו תספיקו לשים פתק בכותל .  ומי יודע ?  אולי תצאו עם קצת רווח רוחני מכל הסיפור הזה ,  ולא רק עם מלא שקיות מעזריאלי .
 
זהב וחומוס
כולם דוהרים לבילויים של תל אביב ,  אבל שוכחים את עיר הבירה שלנו .  מה עם ירושלים ?  !  היא בוכה ואתם לא שמים עליה זין

