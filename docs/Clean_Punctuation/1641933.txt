קרנות הנאמנות ממשיכות לצמוח - גייסו בינואר כחצי מיליארד שקל
הקרנות השקליות הכלליות והמנייתיות מצליחות לגייס ;  צמודות המדד והשקליות הקצרות מאבדות גובה
בסיכומו של חודש ינואר 2010 ,  גייסה תעשיית הקרנות כ-0.5 מיליארד שקל ,  אך בנטרול הפדיונות של הקרנות הכספיות  ( 1.4 מיליארד שקל )  ,  גייסו הקרנות המסורתיות לא פחות מכ-1.9 מיליארד שקל .  הקרנות השקליות הכלליות מככבות במגייסות ,  צמודות המדד והשקליות הקצרות בקרנות המדממות ,  כך עולה מסקירתם של כלכלני מיטב בית השקעות על תעשיית הקרנות.המגייסותעל פי הנתונים של מיטב ,  הקטגוריה שבלטה במיוחד בגיוס של כ-2.2 מיליארד שקל היתה  " אג"ח בארץ - אחר ".  הקטגוריה כוללת את קרנות אג"ח חברות עם גיוס של כ-0.9 מיליארד שקל וקרנות אג"ח כללי ,  בעלי פיזור רחב יחסית בין הקרנות השונות ,  שגייסו כ-1.3 מיליארד שקל .  בקרנות המנייתיות נרשמו גיוסים נאים באופן יחסי עם נטייה ברורה של הכספים לזרום לכיוון הקרנות המתמחות במניות בישראל .  קרנות אלו גייסו 0.3 מיליארד שקל לעומת פדיונות של כ-50 מיליון שקל בקרנות המתמחות במניות בחו"ל.הקרנות השקליות הכלליות הן הסיפור החם של חודש ינואר לאחר שהצליחו להכניס לא פחות מ-5 קרנות לטבלת המגייסות הגדולות של החודש .  קרנות אלו גייסו כ-0.9 מיליארד שקל ,  אותו סכום בדיוק שנפדה מהקרנות השקליות ללא חשיפה מנייתית .  בנוסף אליהן ,  שתי קרנות אג"ח כללי  ( לעומת 4 בחודש הקודם )  מתברגות לעשירייה הראשונה של מגייסות .  סך הגיוסים ב-10 הקרנות המגייסות בינואר עמד על 1.7 מיליארד שקל ,  ירידה של כ-15% מחודש שעבר שעמד על כ-2 מיליארד שקל.הפודותברשימת 10 קרנות הנאמנות הפודות ביותר לחודש ינואר 2010 לא היו שינויים גדולים מידי כאשר לא פחות מ-4 קרנות כספיות שקליות ,  3 קרנות צמודות מדד ו-3 קרנות שקליות ,  מככבות בטבלת המדממות החודשית .  קרנות אג"ח מדינה צמוד מדד סובלות מפדיונות גבוהים של כ-0.85 מיליארד שקל לעומת פדיונות קלים יותר של כ-0.2 מיליארד שקל בקרנות אג"ח מדינה כללי.סך הפדיונות ב-10 הקרנות הפודות ביותר לחודש ינואר עומד על כ-1.9 מיליארד שקל ,  עלייה משמעותית של כ-50% לעומת חודש קודם .  במיטב מעריכים כי הדבר המצביע על  " ניקוי אורוות "  בקרנות הפחות אטרקטיביות אל מול האפיקים השונים או המתחרים השונים.במיטב מציינים כי סך הנכסים של 10 הקרנות המדממות הוא 17 מיליארד שקל וגדול בהרבה מסך נכסיהן של 10 הקרנות המגייסות  ( 8.3 מיליארד שקל )  .  במיטב מסבירים את התופעה בכך שכסף חדש זורם לקרנות חדשות יחסית בהתאם לאופנה החולפת ,  בעוד כסף רב יוצא מקרנות גדולות יחסית לאחר שהפוטנציאל בהן מוצה ,  לדעת המשקיעים ,  אם בעקבות חוסר אטרקטיביות של האפיק בו הן משקיעות או בעקבות מעבר כספים לקרנות מתחרות באותה הקטגוריה .
 
קרנות הנאמנות ממשיכות לצמוח - גייסו בינואר כחצי מיליארד שקל
הקרנות השקליות הכלליות והמנייתיות מצליחות לגייס ;  צמודות המדד והשקליות הקצרות מאבדות גובה

