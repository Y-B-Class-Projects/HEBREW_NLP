הירשזון מכר את אחזקותיו באייביטרנס ב-3 מיליון שקל 
 >  >  עופר הירשזון ,  בנו של שר האוצר לשעבר אברהם הירשזון ,  מימש אתמול את כל אחזקותיו בחברת אייביטרנס בתמורה ל-3 מיליון שקל .  הירשזון מכר את אחזקותיו בחברה בעסקה מחוץ לבורסה לאברהם ביריאן ,  בעל השליטה בה ,  שמחזיק כעת ב-82.5% ממנה .  אייביטרנס עוסקת בשילוח בינלאומי .  בעבר ,  כאשר היתה חברת אחזקות היא נשלטה בידי הירשזון ונקראה  " הירשזון ברק ".  בתחילת 2005 רכש ביריאן את החברה מהירשזון כשלד בורסאי .  ב-2008 חזר אליה הירשזון והפך לבעל עניין בחברה .  ערב המכירה הוא החזיק ב-10% מאייביטרנס ושימש גם יו"ר הדירקטוריון שלה .  אייביטרנס ירדה מאז תחילת השנה בכ-35% ונסחרת עתה לפי שווי של 26.5 מיליון שקל .  את תשעת החודשים הראשונים של 2009 סיימה החברה עם הכנסות של 95 מיליון שקל ,  מול 96 מיליון שקל בכל 2008 .  ואולם היא הפסידה 7 מיליון שקל בינואר-ספטמבר 2009 ,  לעומת רווח של 4.6 מיליון שקל ב-2008 .
 
הירשזון מכר את אחזקותיו באייביטרנס ב-3 מיליון שקל 
nan
