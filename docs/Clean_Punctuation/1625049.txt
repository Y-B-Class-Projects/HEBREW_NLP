שיגעון בג'יבריש
נראה שהטרנד החדש הוא שאת ההמבורגר אוכלים בביסים קטנים .  כך נראה מהמזללה החדשה בתל אביב
שגידיגי ,  מזללת המבורגרים שנפתחה לאחרונה ברחוב הארבעה ,  מצטרפת לגל מזללות פוסט המיתון שמציעות חווית אכילה ממותגת ,  זריזה וזולה .  את שגידיגי פתח השף גיא לוי ,  שחזר לארץ לאחר מספר שנים בניו יורק שם הספיק להתמחות בשלל מסעדות נחשבות ,  כשקודם לכן עבד גם בכתית .
" כל הסטאז'ים שלי נעשו במטרה אחת ,  להשתפשף ,  לחזור ולפתוח מקום בארץ "  מספר לוי  " כשחזרתי לפני שמונה חודשים ,  היו לי שלושה רעיונות שונים שמתאימים לשלושה סוגי קהל ,  אבל חזרתי בעצם לקטסטרופה של המיתון ,  לתקופה שאנשים פותחים את הכיס ביתר זהירות ,  ואז הבנתי שצריך להשאיר את שני הרעיונות השונים לעתיד טוב יותר ,  והלכתי על מזללת בשרים והמבורגרים ". 
לוי מסביר את פירוש השם יוצא הדופן  " האמת ,  זה סתם ג'יבריש ,  אבל שבא לבטא טירוף וכיף ,  וגם מטרת האוכל היא כזאת ,  לקחתי רעיון שעקרונית הוא בנאלי ,  עוד מסעדת המבורגרים ,  אבל רציתי לזעזע את הבנאליות ,  לטלטל ולהטריף אותה ,  גם בעיצוב השונה ובכלים שייצרנו במיוחד למקום ".  התפריט הלא בנאלי מתאפיין במטבח אמריקאי עם טוויסט אסייתי בצורת רטבים שונים המורכבים מתפוז ,  ג'ינג'ר וגם תמר הינדי ,  כשאת כל המוצרים לוי מדגיש שמייצרים במקום .  בתפריט אפשר למצוא שיגי בורגר  שני המבורגרים קטנטנים במשקל 90 גרם כל אחד ,  המגיעים בלחמניית בריוש מתקתקה במחיר 42 שקלים ,  וגם סלפי ריבס  נתחי ספריבס מושרים במרינדה אסייתית עם פרוסות בטטה ובצל במחיר 56 שקלים .  יש גם טופינג כמו ביצת עין של שליו במחיר 8 שקלים ,  צ'יפס בטטה ב-16 שקלים ,  וטבעות בצל בטמפורה ב-12 שקלים .  
כל יום בין 11:30-17:00 יש עסקיות במחיר 56 שקלים ולאחר 23:30 מבצעים לבליינים התרים אחרי מאנץ' .  
שגידיגי  רחוב הארבעה 10 ,  תל אביב .  טלפון :  03-5613888שעות פתיחה :  א'-ה-' 11:30-04:00 ו' 11:30 עד שעה לפני כניסת שבת .  יום ש' שעה אחרי יציאת שבת עד 04:00

שיגעון בג'יבריש
נראה שהטרנד החדש הוא שאת ההמבורגר אוכלים בביסים קטנים .  כך נראה מהמזללה החדשה בתל אביב

