לילה בהילוך ראשון למיאמי
ההיט הביסו 97:129 את מינסוטה ,  וויד  ( 26 נקודות )  ולברון  ( 20 נק' ו-12 אסיסטים )  להטו .  בוסטון מחצה את דטרויט האומללה
עוד לילה עבר על ה-NBA ולמרות שזו רק תחילת העונה ,  מתחילים להרגיש שיהיה קשה מאוד לעקוץ את בוסטון ומיאמי ,  שממשיכות להתחמם ולא הרגישו פייט רציני .  ההיט מחצו את מינסוטה 97:129 ועשו מה שהם רוצים .  גם הסלטיקס דהרו לניצחון נוסף על דטרויט האומללה 86:109 .  לוס אנג'לס לייקרס שמרה על מאזן מושלם ועשתה את זה חלק עם 105:124 על ממפיס .  והיה גם משחק שבוטל :  המשחק בין הניקס לאורלנדו הוזז למועד אחר אחרי שחלקים מהתקרה של המדיסון סקוור גארדן נפלו ,  מה שאילץ לסגור את האולם .
 כל תוצאות הלילה :
 לוס אנג'לס לייקרס - ממפיס 105:124קליבלנד - אטלנטה 100:88וושינגטון - פילדלפיה 115:116  ( בהארכה ) דטרויט - בוסטון 109:86מיאמי - מינסוטה 97:129מילווקי - פורטלנד 90:76
פשוט לא כוחות .  ההיט עשו מה שהם רוצים במשך 48 דקות והשלימו ניצחון ביתי שני העונה ,  כשלברון ג'יימס הראה שהפרגון הוא לא ממנו והלאה .  ג'יימס סיים עם 20 נקודות ולא פחות מ-12 אסיסטים והוביל את מיאמי לניצחון רביעי רצוף ,  כשמי שעוד בלט הוא כמובן דווין וויד ,  שסיפק 26 נקודות חשובות מול הטימברוולבס שלא הופיעו .  אגב ,  מבחינת וויד זו הפעם הראשונה שלו בקריירה שהוא קולע למעלה מ-25 נקודות בפחות מ-25 דקות .
 המשחק עצמו דווקא נפתח עם פייט של מינסוטה ,  שירדה במינוס שש בלבד בסוף הרבע הראשון ,  אבל עד המחצית הפער תפח ל-16 .  הרבע השלישי היה הגרוע ביותר של מינסוטה ,  שכן לאחריו מיאמי עלתה כבר ל-70:98 ,  כשהדרך לניצחון הייתה חלקה .  בסך הכל שישה שחקנים במיאמי סיימו בדאבל פיגר ,  כשמי שעוד בלטו היו ג'יימס ג'ונס  ( חמש שלשות ,  17 נקודות )  ,  אדי האוס  ( 15 )  ,  כריס בוש  ( 13 )  ויודוניס האסלם  ( 11 )  .  במינסוטה אף אחד לא ממש עזר לקווין לאב ,  שסיים עם 20 נקודות .  מייקל ביזלי נפצע שמונה דקות לסיום המחצית אחרי שהספיק לקלוע 11 נקודות .
 דטרויט  ( 4:0 )  - בוסטון  ( 1:3 )  109:86
אפילו ללא שאקיל אוניל ,  בוסטון הרשתה לעצמה להשתולל ולהביס את דטרויט המסכנה ,  שנשארת עם אפס על טור הניצחונות .  ערב גדול של פול פירס ,  שסיים עם 21 נקודות והסתייע ברייג'ון רונדו ,  שתרם לא פחות מ-17 אסיסטים ותשע נקודות ,  הסתיים בחגיגה גדולה של הסלטיקס .  אחרי שסיים עם טריפל דאבל שכלל 24 אסיסטים ביום שישי נגד ניו יורק ,  רונדו כבר עומד על 67 אסיסטים בארבעת המשחקים של הסלטיקס ,  כמות בהחלט מכובדת .
 דטרויט ,  שאיבדה בטרום העונה את יונאס ירבקו שנפצע ,  עדיין מתקשה להיכנס לעניינים ,  ואל המחצית הראשונה היא ירדה בפיגור 57:44 .  גם ההמשך לא הטיב עם הפיסטונס ,  שראו את בוסטון בורחת ובעיקר משאירה לה אבק ,  כשגם צ'רלי וילנואבה  ( 17 נקודות )  ,  אוסטין דיי  ( 16 )  ,  רודני סטאקי  ( 15 )  ובן גורדון  ( 14 )  לא הצליחו להושיע .  אצל בוסטון בלטו גם ריי אלן  ( 16 )  וג'רמיין אוניל  ( 12 )  .
 גם הלייקרס הצליחו להתפנק בניצחון קליל ,  כשקובי בריאנט קלע את כל 23 הנקודות שלו במחצית הראשונה ,  פאו גאסול היה גם הוא חזק בעניינים עם 21 נקודות ו-13 ריבאונדים במפגש שלו עם אחיו ,  מארק גאסול ,  ולמאר אודום תרם 17 ושמונה ריבאונדים .  אחרי המחצית הראשונה ברור היה בדיוק לאן המשחק הולך ,  אחרי שהלייקרס כבר צעדו ביתרון 46:73 .  אלא שבשלב הזה האלופה הורידה את הרגל מהגז ואיפשרה לממפיס לקזז מעט ביתרון ,  אבל רשמה את אחד הניצחונות הקלים ביותר שלה העונה .  אצל ממפיס בלט רודי גיי עם 30 נקודות ,  מייק קונלי תרם 16 .
 וושינגטון  ( 2:1 )  - פילדלפיה  ( 4:0 )  115:116  ( בהארכה ) 
הבכורה הביתית של ג'ון וול הסתיימה היטב מבחינתו בניצחון הראשון העונה של הוויזארדס .  וול להט עם 29 נקודות ,  13 אסיסטים ותשע חטיפות ,  אך לכך יש לצרף גם שמונה איבודי כדור .  הסיקסרס ניצחו ברבע הראשון ,  הפסידו בשני וניצחו בשלישי ,  כשבסיומו התוצאה עמדה על 66:72 לוושינגטון .  11 שניות לסיום עוד ליי אפ של וול העמיד את וושינגטון בפיגור נקודה .
 לו וויליאמס  ( 30 נקודות )  ו-וול קלעו נקודות מהקו ,  אבל עם הבאזר קרטייה מרטין צלף שלשה דרמטית  ( 106:106 )  שכפתה הארכה .  וול היה דומיננטי בחמש הדקות הללו וקלע ארבע נקודות ,  כשלמרות יתרון נקודה לפילדלפיה 14 שניות לסיום ,  אנדריי בלאץ'  ( 23 נקודות )  קלע את הנקודות המכריעות למנצחים ,  שנהנו גם מ-20 נקודות של ניק יאנג .  אלטון ברנד קלע 21 נקודות לסיקסרס .
 מתברר שיש עדיין קבוצה אחת מושלמת במזרח ,  ומיאמי יכולה רק לקנא .  מרווין וויליאמס הוביל את ההוקס לניצחון החוץ עם 22 נקודות ,  אל הורפורד היה דומיננטי אף הוא עם 16 נקודות ו-12 ריבאונדים ,  ג'מאל קרופורד סיפק 16 נקודות משלו ,  בעוד ג'ו ג'ונסון ומייק ביבי הסתפקו ב-15 כל אחד .  אצל הקאבס מתקשים להתאקלם לעזיבה של לברון ,  למרות שג'יי ג'יי היקסון לקח אחריות והיה טוב עם 31 נקודות .
 קליבלנד נתנה פייט ואחרי שאטלנטה הובילה 47:59 במחצית ,  הקאבס מחקו את הפער ומו וויליאמס הוריד לנקודה בלבד בסוף הרבע האחרון .  אלא שדווקא אז קליבלנד התקשתה למנוע את הבריחה של ההוקס ,  שהלכה הרבה לקו וסגרה את הסיפור .
 מילווקי  ( 3:1 )  - פורטלנד  ( 1:4 )  90:76
אחרי ההפסד הכואב לשיקגו ,  פורטלנד חזרה לעניינים כמו שצריך והשיגה ניצחון משכנע במשחקה הרביעי ברציפות בחוץ .  ווסלי מתיוס קלע 16 מ-18 הנקודות שלו במחצית הראשונה ,  שהסתיימה ביתרון 45:47 לטריילבלייזרס .  הוא זכה לעזרה מברנדון רוי  ( 17 נקודות )  ,  למרקוס אולדרידג'  ( 14 )  ,  דאנטה קנינגהאם  ( 14 )  ,  אנדרה מילר  ( 12 )  וארמון ג'ונסון  ( 10 )  .  אז אחרי המחצית הראשונה הצמודה ,  פורטלנד התעוררה וניצחה את הרבע השלישי 17:26 רק כדי לצעוד ביתרון 62:73 ,  עליו שמרה עד סיום המשחק ,  כשקורי מגטי תורם 16 נקודות וקרלוס דלפינו סיים עם 14 .
 
לילה בהילוך ראשון למיאמי
ההיט הביסו 97:129 את מינסוטה ,  וויד  ( 26 נקודות )  ולברון  ( 20 נק' ו-12 אסיסטים )  להטו .  בוסטון מחצה את דטרויט האומללה

