האם נבחר יורש למנהיג צפון קוריאה ? 
קים ג'ונג און ,  בנו הצעיר של מנהיג צפון קוריאה ,  מונה לתפקיד מפקד הצבא .  מומחים טוענים כי למרות שהצעד אינו מהווה אישור סופי לכך שהבן יירש את תפקיד אביו קים ג'ונג איל ,  זהו צעד ראשון בכיוון
 ( צילום:רויטרס ,  עריכת וידאו :  גדי וינסטוק ) 
מנהיג צפון קוריאה קים ג'ונג איל מינה הלילה  ( שלישי )  את בנו הצעיר לתפקיד מפקד הצבא ,  כך דיווחה רשת החדשות של המדינה .  מינוי זה מהווה ככל הנראה את הצעד הראשון בדרך להכרזה על קים ג'ון און כיורש השלטון .
 מומחים מעריכים כי מינוי זה מעיד שקים ג'ונג און נכנס למעשה למעין  " תקופת מבחן "  וכי מינויו כיורש אינו מובטח . " הוא יהיה נסיך הכתר ,  זה בטוח ",  אמרה ד"ר קונג דאן או ממכון ברוקלין . " השאלה היא מה יקרה כשאביו שמספק לו את הילת הסמכות ימות ,  זה יהיה מעניין ",  הוסיפה .  
פרופסור הייזל סמית' מומחית לצפון קוריאה מאוניברסיטת קראנפילד אמרה כי  " המינוי אינו מסמן את העברת הסמכות ,  אלא רק מהווה צעד לקראת הפיכתו של הבן לדמות ציבורית .  עדיין לא ראינו את סוף התהליך ".  סמית' הוסיפה כי אינה חושבת שקים ג'ונג און יזכה לאמון רב במדינה . " הוא בילה זמן רב מידי בחו"ל ",  אמרה .
 קים ,  שככל הנראה לקה בשבץ ב-2008 ,  האיץ באחרונה את תהליך בחירת יורשו .  בהודעה שפורסמה בתחנת הטלוויזיה הממלכתית בשבוע שעבר נאמר כי בכינוס שייערך בפיונגיאנג ייבחר  " הוועד הבכיר של המפלגה ",  אך לא נמסרו פרטים נוספים .  בשלב זה ידוע מעט מאוד במערב על קים ג'ונג-און ,  פרט לכך שהוא בשנות ה-20 לחייו ולמד בשוויץ .
 
האם נבחר יורש למנהיג צפון קוריאה ? 
קים ג'ונג און ,  בנו הצעיר של מנהיג צפון קוריאה ,  מונה לתפקיד מפקד הצבא .  מומחים טוענים כי למרות שהצעד אינו מהווה אישור סופי לכך שהבן יירש את תפקיד אביו קים ג'ונג איל ,  זהו צעד ראשון בכיוון

