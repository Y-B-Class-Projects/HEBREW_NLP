הנדבן האמריקאי סטנלי צ'ייס - שנחשד בשיתוף פעולה עם ברנרד מיידוף - הלך לעולמו
צ'ייס ,  שנחקר לאחר שהזרים כספי משקיעים לחברת ההשקעות של מיידוף ,  סבל ממחלת דם נדירה
סטנלי צ'ייס ,  המשקיע והנדבן האמריקאי יהודי שנחקר בשל קשריו לברנרד מיידוף ,  הלך לעולמו היום בגיל 84.צ'ייס ,  שהיה נתון בשנה האחרונה תחת חקירה של רשות ני"ע בארה"ב  ( sec )  ומשרד המשפטים האמריקאי ,  סבל ממחלת דם נדירה והלך לעולמו במנהטן ,  שם שהה לצורך טיפול רפואי .  צ'ייס ,  אחד התורמים הגדולים והידועים בישראל ,  היה גם אחד ממזרימי הכספים הגדולים ביותר לחברת ההשקעות של מיידוף ,  המרצה כיום עונש מאסר של 150 שנים לאחר שהודה בביצוע ההונאה הגדולה בהיסטוריה.ב-2009 הגישה נגדו ה-sec תביעה אזרחית בטענה כי הפנה מאות מיליוני דולרים שהעבירו לו משקיעיו למיידוף וגרף 270 מיליון דולר בעמלות ,  למרות שייע שמיידוף מבצע הונאת פונזי ולמרות שאמר ללקוחותיו כי הוא משקיע את הכסף בעצמו .  לקוחותיו של צ'ייס הפסידו קרוב למיליארד דולר בעקבות השקעותיו אצל מיידוף .  לפני חשיפת ההונאה ,  לפי התביעה ,  משך צ'ייס 500 מיליון דולרים מחברת ההשקעות של מיידוף .  צ'ייס עצמו טען כי הוא היה קורבן בעצמו של הונאת מיידוף ולא שותף להונאה בעצמו.צ'ייס עשה את הונו מניהול כספים בקליפורניה ובין לקוחותיו היו קרן הצדקה של הבמאי סטיבן ספילברג והתסריטאי ההוליוודי אריק רות  ( "פורסט גאמפ ")  ,  שתבע את צ'ייס לאחר שהפסיד את הונו בהונאת מיידוף .  צ'ייס ואשתו פמלה עמדו בראש קרן תרומות שתרמה כ-12.5 מיליון דולר מדי שנה לגופים ישראלים ,  וב-2007 תרמה 11 מיליון דולר לגופים שונים .  לפי הערכות ,  קרן התרומות המשפחתית שהקים ב-1985 תרמה מאז הקמתה כ-250 מיליון דולר לגופים בישראל .  הקרן חוסלה בשנה שעברה ,  עם חשיפת ההונאה של מיידוף .  היא סגרה את משרדיה ופיטרה את כל עובדיה .
 
הנדבן האמריקאי סטנלי צ'ייס - שנחשד בשיתוף פעולה עם ברנרד מיידוף - הלך לעולמו
צ'ייס ,  שנחקר לאחר שהזרים כספי משקיעים לחברת ההשקעות של מיידוף ,  סבל ממחלת דם נדירה

