עקב חשש ממשבר פיננסי נוסף :  ראשי בנקים מרכזיים ומסחריים מובילים בעולם יתכנסו בסוף השבוע בשווייץ
מנכ"לי גולדמן סאקס ו-ג'י.פי מורגן מסרבים להשתתף
הבנק הבינלאומי לסליקה  ( bis )  ,  המשמש כבנק המרכזי של הבנקים המרכזיים בעולם ,  זימן את ראשי הבנקים המרכזיים הגדולים בעולם ומנכ"לים של בנקים מובילים לפגישה במטה הבנק בעיר באזל שבשווייץ בסוף השבוע .  זאת על פי דיווחי העיתון  " פייננשל טיימס "  וסוכנות הידיעות בלומברג.במסגרת הישיבה ידונו המשתתפים בחששות מפני שובה של התופעה של נטילת סיכונים מופרזים על ידי המגזר הבנקאי ,  אשר גרמה למשבר הפיננסי העולמי .  בהזמנה לפגישה ,  ציין הבנק הבינלאומי לסליקה כי קיים חשש כי  " חברות פיננסים חוזרות להתנהגות האגרסיבית שרווחה בתקופה שקדמה למשבר .  החשש כאן הוא כי הבטחה ממושכת של די והותר מימון זול מאוד עלולה לעודד נטילת סיכונים מופרזת ". כמה מבכירי המגזר הפיננסי - בהם מנכ"ל גודלמן סאקס ,  לויד בלנקפיין ,  מנכ"ל ג'י.פי מורגן צ'ייס ,  ג'יימי דימון ,  ומנכ"ל ולס פארגו ,  ג'ון שטומף - אינם מתכוונים להגישה לפגישה ,  למרות שהוזמנו .  מנגד ,  מנכ"ל סיטי ,  ויקראם פנדיט ,  ומנכ"ל בלאקרוק ,  לארי פינק ,  הודיעו כי ישתתפו בפגישה ,  שתיערך בבאזל ב-9 וב-10 בינואר.ראשי מדינות ה-g20 - עשרים הכלכלות המובילות בעולם - החליטו בחודש ספטמבר לגבש עד סוף שנת 2010 חקיקה שתחייב בנקים להגדיל את כמות ההון ברשותם ותביא לצמצום המינוף במגזר.נשיא ארה"ב ,  ברק אובמה ,  הביע בחודש שעבר תסכול מאופן התנהלות חברות הפיננסים שחולצו על ידי הממשל ,  ואשר ממשיכות לחלק בונוסים שמנים למנהלים ופועלות לסיכול יוזמה לרפורמה ברגולציה על הבנקים בארה"ב . " לא נבחרתי לתפקיד הנשיא כדי לסייע לחבורה של חתולים שמנים בבנקים של וול סטריט ",  אמר אובמה בראיון לתוכנית  " 60 דקות "  ברשת cbs באמצע חודש דצמבר.ראשי הבנקים המרכזיים המובילים בעולם מתכנסים שש פעמים בשנה במטה הבנק הבינלאומי לסליקה .  דוברת הבנק הבינלאומי לסליקה סירבה לאשר את דבר קיומה של הישיבה בסוף השבוע ,  דיווחה סוכנות הידיעות afp .  בחלק מפגישות ראשי הבנקים המרכזיים בבאזל משתתפים גם מנהלי בנקים פרטיים ,  והידיעה הקרובה היא אחת מפגישות אלו ,  אמרו מקורות בשני בנקים מרכזיים מקבוצת מדינות ה-g7 ,  דיווחה סוכנות הידיעות בלומברג .
 
עקב חשש ממשבר פיננסי נוסף :  ראשי בנקים מרכזיים ומסחריים מובילים בעולם יתכנסו בסוף השבוע בשווייץ
מנכ"לי גולדמן סאקס ו-ג'י.פי מורגן מסרבים להשתתף

