עמותת קו לעובד :  עובדי הניקיון הם המגזר המקופח ביותר
רבע מהתלונות באשר להפרת חוקי עבודה של המעסיקים הגיעו ממגזר זה ;  במקום השני :  עובדי השמירה והאבטחה
עובדי הניקיון ,  בעיקר עובדות ,  ניצבו ב-2009 בראש רשימת העובדים הישראלים שזכויותיהם הכלכליות הופרו .  כך עולה מהדו"ח השנתי של עמותת קו לעובד ,  המסתמך על פילוח של העובדים שפנו לקבלת סיוע מהעמותה .  25% מכלל העובדים שפנו לעמותה מועסקים בענף הניקיון ." העובדה שכה רבים מבין הפונים לקו לעובד הם עובדי ניקיון ,  מלמדת על רמת ציות נמוכה במיוחד לחוקי העבודה ולחוזי ההעסקה מצד חברות כוח האדם הפועלות בענף זה ",  אומרת בדו"ח עורכת הדין מיכל תג'ר ,  פעילה בעמותה.לפי הדו"ח ,  במקום השני בהפרות של חוקי העבודה נמצאים עובדי השמירה והאבטחה .  במקום השלישי - עובדות ישראליות בשירותי הסיעוד  ( הדו"ח הנוכחי אינו כולל עובדים זרים )  .  עובדות אלה התלוננו על עבודה מסביב לשעון בלא תמורה מלאה כחוק ,  אי מתן חופשה ויחס משפיל .  יתר קבוצות העובדים שנחשפו ב-2009 לתנאי העסקה פוגעניים :  עובדים בענף המלונאות ,  שתנאי העסקתם הורעו בגלל המשבר הכלכלי שהשפיע על רווחיות הענף ,  עובדי המסעדות וגני האירועים ,  העובדים במוקדי שירות לקוחות ,  עובדים בחברות שעורכות סקרים טלפוניים ,  חברות האיתורית והמרכזים הטלפוניים של חברות האשראי הגדולות.התלונה הנפוצה ביותר של העובדים שפנו ב-2009 לקו לעובד התייחסה לאי קיום צו ההרחבה המחייב כל מעסיק באשר הוא להפריש לביטוח פנסיוני של עובדיו .  רק 10% מהפונים הישראלים לעמותה דיווחו שהמעסיקים מפרישים עבורם לביטוח פנסיה .  עם זאת ,  הדו"ח מסייג ממצא זה בשל ההערכה כי עובדים רבים אינם יודעים כלל אם המעסיק מפריש עבורם לפנסיה או לא .  הדו"ח גם מציין כי צו ההרחבה היטיב עם עובדים רבים בחברות גדולות שקודם לכן לא נעשתה עבורם הפרשה לפנסיה ,  כגון בחברות הסלולר ,  חברות הסקרים ,  הכבלים והלוויין ומוקדי השירות ,  כמו גם עם עובדים במשרדים פרטיים ובעסקים קטנים ." בכמה מקרים הבעיה נעוצה ככל הנראה בהיעדר מודעות של עובדים לזכותם זו ",  נאמר בדו"ח.הבעיה השניה בהיקפה ,  על פי תלונותיהם של הפונים לעמותה ,  היא החופשה השנתית .  מתברר שעובדים רבים אינם מקבלים חופשה שנתית בהתאם לחוק .  הביעה השלישית - הלנות שכר .  לדעת עו"ד תג'ר ,  תופעת אי תשלום השכר במועדו מחדדת את הצורך להשתמש בסנקציה של פיצויי הלנת שכר הקבועה בחוק נגד מעסיקים המעכבים את שכר העובדים .  במקום הרביעי - הטלת קנסות על ידי המעסיק נגד עובד במקרה של גרימת נזקים לציוד של החברה ,  גם אם נעשה בשוגג .  הדו"ח מציין שעובדים בחברות שמירה ,  ברשתות הסלולר ,  ואפילו בחברות ביטוח נקנסים באלפי שקלים ,  שלא כחוק ,  רק משום שהחליטו לעזוב את מקום העבודה לפני תום חוזה העסקתם.מסקנת הדו"ח :  אין תחליף למאבק משותף של העובדים ,  לסולידריות בינם לבין עובדים באותו ענף או אף עם עובדים בענפים אחרים  - " כשהם בודדים ,  חוסר האונים שלהם משווע ". 

עמותת קו לעובד :  עובדי הניקיון הם המגזר המקופח ביותר
רבע מהתלונות באשר להפרת חוקי עבודה של המעסיקים הגיעו ממגזר זה ;  במקום השני :  עובדי השמירה והאבטחה

