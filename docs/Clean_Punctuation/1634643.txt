שולחן עגול זה לא רק עם עופר עיני 
הסדר כובל
 >  >  מי שחושב שהנפקות פאקס הן המצאה ישראלית - טועה .  הנפקת פאקס היא סלנג בשוק ההון להצעה להשתתף בהנפקה זריזה של איגרות חוב .  בשיא טירוף ההנפקות של איגרות החוב ,  בשנים 2006-2008 ,  היו הצעות כאלה זורמות חדשות לבקרים לפאקסים של הגופים המוסדיים או לתיבות המייל של מנהלי ההשקעות בגופים המוסדיים .  בדרך כלל ,  היתה מפורטת בפאקס ההנפקה של איגרות החוב הנערכת למחרת בבוקר ,  ולגוף המוסדי היתה פחות מיממה לשקול אם הוא משקיע בה .  מטבע הדברים ,  השקעה בהנפקה בתוך פחות מיממה אינה יכולה להיחשב להשקעה זהירה ומחושבת .  למעשה ,  הנפקות הפאקס חשפו את מידת ה"חפיפניקיות "  שבה התנהל שוק איגרות החוב הישראלי בשנים האחרונות :  הגופים המוסדיים קנו מכל הבא ליד ,  בלי לבדוק ובלי לשקול .  התוצאות - קריסה של שוק אג"ח החברות בעקבות המשבר הפיננסי הגלובלי - לא איחרו לבוא .  את הנפקות הפאקס בישראל עצר המפקח על הביטוח .  המפקח הוציא לפני כשנה הוראה גורפת שאסרה על השקעה בהנפקה של איגרות חוב ,  כאשר למשקיע המוסדי אין לפחות שבעה ימים לבדוק את ההנפקה לעומקה .  את הנפקות הפאקס בארה"ב עצרו הגופים המוסדיים ,  שפנו במשותף לרשות ני"ע  ( sec )  בבקשה שתסייע בהארכת משך הזמן שבו מתקבל חומר נלווה להנפקה .  הפנייה נעשתה באמצעות the credit round table , " השולחן העגול "  של מלווי האשראי .  זהו גוף וולנטרי ,  שבו חברים 65 המשקיעים המוסדיים הגדולים בארה"ב ,  ובהם קלפרס ,  קרן הפנסיה הגדולה בעולם ,  פידלטי וונגרד ,  שתי חברות קרנות הנאמנות הגדולות בעולם ,  ופימקו ,  מנהלת קרן האג"ח הגדולה בעולם .  בסך הכל מנהלים החבר'ה האלה נכסים בשווי כ-2 טריליון דולר ,  ומאז 2007 הם נפגשים באופן קבוע . " השולחן העגול "  של הגופים המוסדיים בארה"ב נועד לשפר את ההגנות הניתנות למשקיעים באיגרות חוב של חברות .  לשם כך  " השולחן העגול "  פועל כקבוצת לחץ כדי לשפר את הרגולציה לטובת המשקיעים - למשל ,  לדרוש מהמפקחים והמחוקקים שיפור של המינהל התאגידי בחברות . " השולחן העגול "  גם קובע סטנדרטים מומלצים להשקעה כדי לשפר את הנורמות הנהוגות בשוק המוסדי האמריקאי .  במסגרת זו פירסם  " השולחן העגול "  האמריקאי ב-2008 מסמך ,  ובו המלצות לגבי הדרישות המינימליות שכל גוף מוסדי צריך לדרוש בבואו להשקיע בהנפקת איגרות חוב .  למשל ,  מה הן ההגנות שאותן צריך לדרוש משקיע מוסדי מפני מצב של העברת שליטה בחברה ,  מה יהיו המנגנונים של ייקור הריבית ,  אם מצבה של חברה מידרדר ,  והדרישה לשיעבוד שלילי .  ההצעה היא לנוסחים קבועים בכל אחד מהנושאים .  סעיפים אלה מוכרים לאוזן הישראלית :  הם חופפים להמלצות ועדת חודק .  פורום  " השולחן העגול "  כתב לעצמו סוג של דו"ח ועדת חודק .  בישראל המוסדיים גוררים רגליים ואינם מסוגלים להתאגד .  לכן קמה ועדה שתכתוב עבורם המלצות דומות ותנסה למסד ארגוני גג - בדומה לאלה הפועלים בארה"ב .
 
שולחן עגול זה לא רק עם עופר עיני 
הסדר כובל

