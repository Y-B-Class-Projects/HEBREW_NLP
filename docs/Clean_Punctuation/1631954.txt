בית"ר ירושלים עלתה לגמר גביע הטוטו
טוטו תמוז ממשיך את העונה הנפלאה שלו וכבש שער שהעלה את בית"ר ירושלים לגמר גביע הטוטו אחרי 0:1 על מכבי תל אביב ,  במשחק שרחוק היה מלהזכיר את ה-4:3 ממשחק הליגה בין השתיים למעט המהלך המנצח
בשנה שעברה מכבי תל אביב הסתפקה בגביע הטוטו כתואר יחיד שסידר לה עוד קצת מזומנים .  השנה ,  נראה שזו תהיה בית"ר ירושלים ,  שניצחה הערב  ( רביעי )  את מכבי תל אביב 0:1 בחצי גמר גביע הטוטו .  מחזיקת גביע המדינה נקמה בקבוצתו של אבי נמני על הפסד הליגה בבלומפילד ,  ותוך כדי עשתה צעד וחצי אל עבר התואר השלישי בחשיבותו ,  שאולי יהיה היחיד שלה העונה .  מה שבטוח ,  קשה להאמין שמישהו בבית"ר ירושלים חשב שהמאבק על אחד התארים העונה יהיה נגד הפועל רעננה .  אבל לפחות לקבוצה ייכנס עוד קצת כסף חיוני .
 במכבי תל אביב קיוו שאיליה יברויאן יביא אנרגיות חדשות להתקפה שהייתה כל כך דלה בליגה בזמן האחרון ,  אבל בסופו של דבר זה היה עוד משחק שבו שחקניה לא הבקיעו ,  אחרי שבמשחק הליגה האחרון היא ניצחה בזכות שער עצמי .  
בפועל ,  זה היה משחק רדום של שתי קבוצות שלא ממש מתעניינות ברווחים הכספיים של המפעל הזה ,  וזה בהחלט בא לידי ביטוי על המגרש .  חוץ מכמה דקות של התלהבות מצד ברק יצחקי ,  ושער יפהפה של טוטו תמוז ,  לא היה יותר מדי מה לראות באצטדיון רמת גן ,  ואלפי האוהדים שבחרו לא להגיע יכלו להתרווח להם בנחת על הכורסא בבית .
 אם היה נראה לרגע ששערו של תמוז בדקה ה-48 יכניס חיים למשחק ,  הרי שזה לא קרה ולו לדקה אחת .  גם רצף חילופים של אבי נמני ,  שהכניס את שבחון ,  אילייב וגם את מאור בוזגלו ,  לא הצליח להגביר את הקצב ולשכנע את אוהדי מכבי תל אביב שהקבוצה שלהם לא ויתרה על המשחק בשלב מוקדם .  מהצד השני ,  בית"ר ירושלים עשתה את העבודה שלה כמו שצריך אחרי שער היתרון שלה ,  ולא הייתה פחות קרובה מיריבתה לכיבוש שער שני במשחק .
 דקה 4 - מתפרצת לבית"ר ירושלים .  דאבל פס בין טוטו תמוז לברק יצחקי ,  שהיו השניים היחידים בחצי ההתקפי ,  הסתיים בבעיטה של השני מצדה השמאלי של הרחבה למשקוף .  
דקה 9 - איליה יברויאן הגיע למצב בעיטה בזווית קשה בצד ימין של הרחבה ,  והכדור היה רחוק מהמסגרת .  
דקה 13 - יברויאן שוב התמקם ברחבה וחיכה לכדור מהאוויר ,  אבל המשיך בבעיטה חלשה לידיים של הרוש .  
דקה 16 - ברק יצחקי פרץ מצד שמאל ושלח מסירת רוחב נהדרת לעברו של טוטו תמוז ,  שפיספס את הכדור בסנטימטרים .  
דקה 23 - שתי הצלות משני הצדדים .  לירן שטראובר בעיטה של עידן ורד ,  ואריאל הרוש הדף בעיטה משמאל של תמיר כחלון .
 דקה 43 - גיז'רמו ישראלביץ' הגיעה למצב בעטטה מצויין ממרחק של 16 מטרים ,  אבל הפציץ גבוה מעל למשקוף .  
דקה 48 - שער !  אלירן דנין הגביה כדור נהדר מצד שמאל ,  גפני לא הצליח לסגור את טוטו תמוז ברחבה ,  והאחרון בעט מהאוויר לרשת .  0:1 לבית"ר ירושלים .  
דקה 68 - איביצה אילייב קיבל כדור עם הגב לשער והסתובב כדי לבעוט מ-25 מטרים החוצה .  
דקה 80 - בעיטה חופשית למכבי תל אביב ממרחק של 22 מטרים בצד שמאל .  מאור בוזגלו סובב יפה ,  הרוש הדף טוב .  
הרכב מכבי תל אביב :  לירן שטראובר ,  דור מלול ,  רונאלד ראלדס ,  ליאור ז'אן ,  רוני גפני ,  שרן ייני  ( ציון צמח ,  78 )  ,  אנדריי קומאץ' ,  גיז'רמו ישראלביץ'  ( יוסי שבחון ,  60 )  ,  תמיר כחלון  ( מאור בוזגלו ,  73 )  ,  יובל אבידור  ( איביצה אילייב ,  60 )  ,  איליה יברויאן .
 הרכב בית"ר ירושלים :  אריאל הרוש ,  חן עזריאל ,  אריק בנאדו ,  שמעון גרשון  ( תומר בן יוסף ,  46 )  ,  אלירן דנין ,  קובי מויאל ,  פאולו דה לה האסה ,  עידן ורד  ( עידן טל ,  70 )  ,  אבירם ברוכיאן  ( איתן טיבי ,  84 )  ,  ברק יצחקי  ( אבי ריקן ,  90 )  ,  טוטו תמוז .
 
בית"ר ירושלים עלתה לגמר גביע הטוטו
טוטו תמוז ממשיך את העונה הנפלאה שלו וכבש שער שהעלה את בית"ר ירושלים לגמר גביע הטוטו אחרי 0:1 על מכבי תל אביב ,  במשחק שרחוק היה מלהזכיר את ה-4:3 ממשחק הליגה בין השתיים למעט המהלך המנצח

