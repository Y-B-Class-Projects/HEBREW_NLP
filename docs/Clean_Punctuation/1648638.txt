בית משפט בארה"ב אימץ את נוסחת הנאמן לחישוב הפסדי קורבנות הונאת מיידוף
ההפסדים יוערכו ב-20 מיליארד דולר ולא ב-65 מיליארד דולר כפי שדרשו המשקיעים
שופט בית המשפט הפדרלי לפשיטות רגל בניו יורק פירסם היום חוות דעת אשר אישרה את השיטה השנויה במחלוקת שאימץ אירווינג פיקארד ,  הנאמן האחראי על פירוק חברת ההשקעות של ברנרד מיידוף ,  לחישוב הפסדי קורבנות הונאת הפונזי הענקית שביצע מיידוף.שופט בית המשפט הפדרלי לפשיטות רגל ,  בארטון ר .  ליפלנד ,  דחה את הטיעון ,  שהציגו מאות מהמשקיעים שהפסידו את כספם בהונאה ,  כי חישוב ההפסדים צריך להתבסס על הסכומים שהופיעו בדו"חות האחרונים שנשלחו למשקיעים שבועות ספורים לפני שמיידוף הודה בהונאת הענק בחודש דצמבר 2008 .  בהמשך הודה מיידוף בהונאה ונגזר עליו עונש של 150 שנות מאסר.סך כספי המשקיעים לפי דו"חות אלו - כלומר השווי הכולל של ההשקעות אצל מיידוף כפי שדווחו למשקיעים לפני מעצרו - התקרב ל-65 מיליארד דולר ,  ההפסד הגדול בהיסטוריה עקב הונאה פיננסית.אולם דו"חות אלו  " היו מזויפים ושיקפו את עולם פעילות המסחר הדמיוני של מיידוף ,  שהיה מלא בהונאות ולא היה קשור כלל למחירי ומחזורי שוק או כל דבר מציאותי אחר ",  כתב השופט ליפלנד בחוות הדעת.במקום זאת ,  כתב השופט כי הוא תומך בנוסחה שאימץ פיקארד ,  אשר ספגה ביקורת חריפה מצד מתנגדיה ,  הן בבית המשפט והן בדיונים שנערכו בקונגרס בעניין.פיקארד חישב את הפסדי המשקיעים כפער בין הסכום שהשקיעו אצל מיידוף לבין הסכום שמשכו מהשקעותיהם בשנים שלפני חשיפת ההונאה .  לפי פיקארד ,  לפי שיטת חישוב זו הסתכמו הפסדי המשקיעים בכמעט יותר מ-20 מיליארד דולר - עדיין סכום שיא ,  אך סכום קרוב יותר למיליארדי הדולרים שהנאמן מקווה לגייס בתהליך פירוק החברה של מיידוף .
 
בית משפט בארה"ב אימץ את נוסחת הנאמן לחישוב הפסדי קורבנות הונאת מיידוף
ההפסדים יוערכו ב-20 מיליארד דולר ולא ב-65 מיליארד דולר כפי שדרשו המשקיעים

