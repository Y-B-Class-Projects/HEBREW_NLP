גרם המזל של תשובה ודנקנר
מי שמתייחס למקרה של אפריקה ישראל ולב לבייב כאל מקרה פרטי של טייקון יהיר שמינף עצמו לדעת ,  צריך לשים לב לטייקונים האחרים שהיו יכולים בקלות למצוא עצמם לצדו
 >  >  רבים מתייחסים למקרה של אפריקה ובעל השליטה בה ,  לב לבייב ,  כאל מקרה פרטי של טייקון יהיר שמינף עצמו לדעת ושילם על כך בקריסה מתוקשרת .  אבל חשוב לזכור שטייקונים נוספים ,  בהם יצחק תשובה ונוחי דנקנר ,  היו עלולים למצוא עצמם לצדו של לבייב - אילולא אלת המזל עמדה לצדם .  בראייה לאחור ,  אנו חוטאים בכך שאנו נוטים לשכוח את התהליך ולהתמקד בתוצאה .  עם זאת ,  למען הצדק ההיסטורי והפקת הלקחים ,  חשוב שלא נתבלבל ונזכור את העובדות .  אסור להתייחס ליכולת הפירעון של מנפיק כלשהו כאל דבר מובן מאליו .  אליעזר פישמן נוהג לספר בדיחה : " כל איש עסקים הוא פושט רגל פוטנציאלי - פשוט יש כאלה שמתים קודם ..  ."  .  יצחק מקבל תשובה בתחילת השנה החלו להתפרסם אינדיקציות חיוביות בנוגע לקידוחי הגז מול חופיה הצפוניים של ישראל .  אינדיקציות אלה נהפכו במהרה לתגליות של ממש ,  שהעפילו בהיקפן גם על התחזיות האופטימיות .  לתגליות הגז תמר ודלית יש השפעה מהותית על קבוצת דלק ,  שבשליטת תשובה ,  שחשופה לקידוחים באמצעות החברות דלק קידוחים ואבנר .  חרף העובדה שההכנסות הראשוניות מתגליות הגז צפויות להתקבל רק ב-2012 ,  קבוצת דלק קטפה את הפירות באופן מיידי .  האג"ח של החברה נסחרות כיום בתשואה חד-ספרתית ,  לאחר שהמשקיעים בהן רשמו רווח של יותר מ-140% ב-2009 .  יתרה מזאת ,  בעקבות ירידת התשואות על אג"ח החברה ובחסות הרוח החיובית בשוק המשני ,  הצליחה דלק לגייס ב-2009 סכומי גדולים באמצעות הרחבת סדרות אג"ח קיימות והנפקת סדרות חדשות - בלא ביטחונות כלשהם .  מ"מהמר "  ל"גאון"במארס 2008 פירסמה כור הודעה בדבר כוונתה להשקיע במניות סחירות של מוסדות פיננסיים באירופה כ-1.5 מיליארד שקל .  כדי לממן את ההשקעה ,  שמסגרתה הורחבה במהלך השנה ,  נדרשה החברה להשתמש ביתרות המזומנים שברשותה ואף לקחת אשראי נוסף .  להזכיר ,  הימים היו קודרים בשוקי המניות בכלל ובמגזר הבנקאות בפרט .  היות שכך ,  אין זה פלא שהרכישה הראשונה של מניות קרדיט סוויס ,  שבוצעה בראשית יולי ,  הסבה הפסדים לתקופה קצרה .  ואולם פרשנים ,  אנליסטים ו"מומחים "  שמתחו ביקורת על צעדיו של דנקנר ואף כינו אותו  " מהמר ",  הפכו עורם והכתירו אותו  " גאון "  כשהמגמה בשווקים השתנתה וה"הימור "  על מניית קרדיט סוויס התברר כהשקעה מוצלחת בכל קנה מידה .  נכון להיום ,  לאחר שהחברה הבת כור תעשיות רשמה רווח כולל של כ-3.2 מיליארד שקל ,  ניצבת כור בפני בעיה .  קיים פער שלילי בין שווי המניות של קרדיט סוויס לפי מחירן בבורסה לבין עלותן המקורית ,  באופן שיוצר פוטנציאל להפסד של כ-1.1 מיליארד שקל .  אפשר להעריך כי הפיזור והרכב תיק הנכסים של קבוצת אי.די.בי היה מאפשר לה לצלוח את המשבר גם ללא הרווחים שרשמה מההשקעה בקרדיט סוויס .  ואולםאילו ההשקעה בקרדיט סוויס היתה נכשלת ,  כפי שהסתמן בימים הראשונים להשקעה ,  אי.די.בי .  היתה נכנסת לסחרור שממנו היה קשה לה לצאת .  מחלקה של מלאכים פעילים בשוק ההון גורסים כי יש  " מלאך-שומר-אישי "  לתשובה ולדנקנר .  מקורבים לשניים טוענים כי מדובר במחלקה של מלאכים - ולא במלאך בודד .  יכולת הפירעון ,  הן של קבוצת דלק והן של קבוצת אי.די.בי ,  לטווח הנראה לעין היא בהחלט סבירה .  עם זאת ,  להערכתנו גם מחזיקי האג"ח שלהן זקוקים ל"מלאך שומר "  בדמות ביטחונות ושעבודים ,  כפי שמקובל בשוק האשראי הבנקאי .  - הכותב הוא משנה למנכ"ל ברמקו בית השקעות

גרם המזל של תשובה ודנקנר
מי שמתייחס למקרה של אפריקה ישראל ולב לבייב כאל מקרה פרטי של טייקון יהיר שמינף עצמו לדעת ,  צריך לשים לב לטייקונים האחרים שהיו יכולים בקלות למצוא עצמם לצדו

