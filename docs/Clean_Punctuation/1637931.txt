נאור פסר חתם באחי נצרת
בבוקר המגן חתם בהפועל פ"ת ,  אבל מכבי פ"ת הטילה וטו על המעבר ,  אז בצהריים הוא חתם אצל ג'ון גרגורי .  הלוזונים אישרו
מגן מכבי פתח תקוה ,  נאור פסר ,  חתם היום  ( ראשון )  באחי נצרת .  השחקן ישחק בקבוצתו של ג'ון גרגורי עד תום העונה ,  כשהפעם ,  בניגוד לאירועי הבוקר ,  קבוצתו אישרה את המעבר .  פסר וסוכנו גלעד קצב אישרו את המהלך .
 כזכור ,  בבוקר פסר חתם בהפועל פתח תקוה עד לתום העונה ,  אולם מכבי פתח תקוה התנגדה לעסקה והטילה וטו על מעברו .  המנכ"ל אפי צפריר כבר נפגש עם סוכנו של השחקן וסיכם את הפרטים ,  וזאת לאחר שפסר כבר סיכם עקרונית בהפועל באר שבע ,  שהתמהמהה עם ההחלטה ,  אך בסופו של דבר ,  כאמור ,  פסר גמר בנצרת .  פסר  ( 24 )  ,  שחקן הנבחרת האולימפית לשעבר ,  לא עזב לעולם את מכבי פתח תקוה ,  הקבוצה בה גדל ,  עד העונה .  
בתוך כך ,  איגוד השופטים שלח הבוקר מכתב לתובע ההתאחדות עו"ד שלום אבן עזרא ,  בו הוא מבקש לנקוט בצעדים משמעתיים כנגד דני לוי .  הבעיה היא שלוי לא נושא בתפקיד ולא ברור האם יוכל לעמוד לדין מטעם ההתאחדות לכדורגל .  טפר אמר : " הדברים שלוי ייחס לזטמה שקריים .  הוא לא היה חבר הנהלת בנצרת .  הוא עובד מתנ"ס ".  באיגוד טוענים כי הקבוצה לא תוכל לערער בגין התוצאה מול בני יהודה . " לפעמים שופטים טועים ",  הסבירו שם . " הדברים שאמר דני לוי אינם נכונים .  צריך לשמור על כבוד השופטים בישראל והגיע הזמן שמישהו יפעל בעניין ".  לוי אמר : " זאת שערורייה שאין כדוגמתה .  השופט הכריע את המשחק כשהעניק להם ניצחון שלא היה ולא נברא מעולם .  כדאי לבדוק מה הקשר האמיתי שלו לנצרת .  אבקש לשלוח את יוסי שושני ,  שמעורב במחלקת הנוער ,  לשפוט משחקים של נצרת ". 
עדכון ראשון :  9:51עדכון אחרון :  15:05

נאור פסר חתם באחי נצרת
בבוקר המגן חתם בהפועל פ"ת ,  אבל מכבי פ"ת הטילה וטו על המעבר ,  אז בצהריים הוא חתם אצל ג'ון גרגורי .  הלוזונים אישרו

