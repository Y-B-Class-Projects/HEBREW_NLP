גרנט האחרון לדעת ? 
המנג'ר הישראלי של פורטסמות טוען שהוא לא מכיר תכנית ,  לפיה עתידה למכור הקבוצה שחקנים מרכזיים כדי לאזן את התקציב
האם פורטסמות בדרך לרדת מנכסיה ואברהם גרנט לא יודע על כך ?  שמועות רבות באנגליה רוחשות וטוענות כי הקבוצה מעיר הנמל הדרומית עתידה למכור במהלך חלון ההעברות בקרוב בינואר מספר שחקני מפתח על מנת לאזן את התקציב השלילי שלה .
 גרנט הודה כי מכירה של מספר שחקנים תקשה מאוד על המועדון ,  עם זאת אמר כי הוא לא שמע על תכנית כזו . " זה משהו שנכתב בתקשורת כרגע ",  אמר המנג'ר הישראלי . " אם הנהלת המועדון רוצה לעשות דבר כזה הם יידעו אותי ,  אבל היא יודעת שאנחנו צריכים דווקא להתחזק לקראת העתיד לבוא .  אני לא חושב שמישהו חושב על מכירת שחקנים ".  השחקנים ששמם עלה כמועמדים לעזוב את פראטון פארק הם :  נאדיר בלחאג' ,  ג'ון אוטקה ,  יונס קאבול ,  קווין-פרינס בואטנג והשוער דייויד ג'יימס .
 פומפי ,  שנוצחה ביום שבת האחרון במשחק תחתית קריטי באפטון פארק 2:0 על ידי ווסטהאם ,  שקועה עדיין עמוק בפרמיירליג .  ביום רביעי היא תארח במסגרת משחקי חג המולד את ארסנל לעוד משחק חשוב . " אנחנו צריכים להיות יותר אגרסיביים .  לפעמים אנחנו יכולים להיות נחמדים מדי ",  אמר גרנט ,  שהבהיר כי קבוצתו תהיה חייבת להיות פיזית יותר אם ברצונה להשיג נקודות בבית . " אני מחבב את ארסן ונגר ,  אני אוהב את הדברים שהוא עושה .  ארסנל קבוצה חזקה ,  אבל לכל קבוצה יש חולשה .  אנחנו צריכים להתמקד בזה ",  הוסיף הישראלי .
 
גרנט האחרון לדעת ? 
המנג'ר הישראלי של פורטסמות טוען שהוא לא מכיר תכנית ,  לפיה עתידה למכור הקבוצה שחקנים מרכזיים כדי לאזן את התקציב

