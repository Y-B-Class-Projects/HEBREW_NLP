הפורטל המהולל נפתח מחדש
חברת Valve הודיעה כי משחק הפאזלים Portal 2 צפוי להגיע לחנויות כבר בסוף השנה הנוכחית
השער של Portal נפתח שוב .  חברת המשחקים Valve חשפה כי Portal 2  כותר ההמשך לאחד המשחקים הכי מעניינים של 2007 ,  יגיע לחנויות בתקופת חגי החורף הקרובה .  הפרטים הראשונים על המשחק החדש צפויים להתפרסם במגזין המשחקים GameInformer ,  שמקדיש ל-Portal 2 את כתבת השער של הגליון הקרוב שלו .
 ההכרזה על משחק ההמשך מגיעה לאחר כשבוע של שמועות ,  שנבעו מעדכונים מסתוריים לגרסת המחשב האישי של Portal הראשון .  זה הכל בטלאי ש"עדכן את תדרי הרדיו "  עבור מכשירי הרדיו שנמצאים בעולם המשחק כך שאלה ינגנו מסר סודי בקוד מורס כשהשחקן לוקח מכשיר ונעמד איתו במקום הנכון ,  והמשיך עם טלאי שמשנה את סיום המשחק .
 Portal ,  שושק ב-2007 כחלק מחבילת Orange Box ,  שכללה גם את Team Fortress 2 ואת שתי חבילות ההרחבה של Half Life 2 ,  זכה לביקורות מהללות בזכות הפאזלים ומנגנוני המשחק המתוחכמים שלו .
 
הפורטל המהולל נפתח מחדש
חברת Valve הודיעה כי משחק הפאזלים Portal 2 צפוי להגיע לחנויות כבר בסוף השנה הנוכחית

