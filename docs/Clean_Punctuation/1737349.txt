אפל צפויה לאשר את שירות Google Voice אותו פסלה בעבר לשימוש באייפון
החברה פסלה עד כה את יישום השיחות באינטרנט אף כי אישרה יישומים מתחרים של חברות אחרות
חברת אפל צפויה לאשר את היישום google voice עבור מכשיר האייפון בשבועות הקרובים ,  לאחר שלפני כמה חודשים פסלה אותו ,  מדווח בלוג הטכנולוגיה טק קראנץ' .  בזמנו טענה אפל כי היישום ,  המאפשר לבצע שיחות טלפון באמצעות שירות האינטרנט של גוגל ,  אינו מוסיף יכולות חדשות למכשיר הסלולרי ,  אך מאוחר יותר אישרה יישומים מתחרים של חברות אחרות ,  מה שהוביל לפתיחת חקירה בנציבות התקשורת הפדרלית .  עם זאת ,  לא נראה היה שהחקירה מתקדמת או כי אפל מתכוונת לשנות את עמדתה .  לפי טק קראנץ' ,  ב-9 בספטמבר עדכנה אפל את הקווים המנחים לאישור או לפסילה של יישומי אייפון בחנות היישומים שלה ,  ונראה היה שאף אחד מהם אינו תקף ל-google voice .  מאז העדכון אושרו כמה יישומי google voice בלתי רשמיים ,  אשר פותחו על ידי מפתחים חיצוניים ולא על ידי ענקית האינטרנט .  כעת מדווח טק קראנץ' כי לפי מקור המקורב לגוגל גם היישום הרשמי ,  לו מספר אפשרויות ייחודיות ,  צפוי לקבל אישור לשימוש באייפון בקרוב.בתגובה לדיווח אמרו בגוגל כי  " אנו מציעים כיום יישומי google voice בסלולר במכשירי בלאקברי ואנדרואיד ,  כמו גם יישום אינטרנט ב-html5 לאייפון .  אין לנו כל הכרזות על מוצרים חדשים ברגע זה ". אפל וגוגל ,  ששיתפו פעולה בעבר במגוון תחומים ,  נחשבות כיום ליריבות ,  לאחר שגוגל נכנסה לתחום הטלפונים הסלולריים .  מאז נפתחו מספר חזיתות בין שתי החברות - בתחום הפרסום ,  הטלוויזיה המקוונת ובקרוב גם בתחום מחשבי הטאבלט .
 
אפל צפויה לאשר את שירות Google Voice אותו פסלה בעבר לשימוש באייפון
החברה פסלה עד כה את יישום השיחות באינטרנט אף כי אישרה יישומים מתחרים של חברות אחרות

