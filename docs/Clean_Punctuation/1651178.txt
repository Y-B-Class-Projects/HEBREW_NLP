אמפא תנפיק קרן ריט לפי שווי של 1.3 מיליארד ש' ותנסה לגייס יותר ממיליארד ש'
 >  >  קבוצת אמפא בע"מ שבשליטת משפחת פוגל משלימה בימים אלה הכנה של תשקיף לקראת הקמת קרן ריט חדשה  ( קרן השקעות בנדל"ן מניב הנהנית מתנאי מיסוי מיוחדים )  .  לתוכה יוכנסו שני נכסים איכותיים בתל אביב - מגדל משרדי היוקרה אלקו טאואר ברחוב יגאל אלון ובית אמפא טי.אל.וי  ( tlv )  - ששוויים הכולל מוערך ב-1.3 מיליארד שקל .  לאחר סיום הכנת התשקיף והתחלת פעילות הקרן ,  תנפיק אמפא את הקרן בחודשים הקרובים בבורסה של תל אביב לפי שווי של 1.3 מיליארד שקל ,  ותנסה לגייס יותר ממיליארד שקל - כך שעם סיום ההנפקה אמפא תישאר עם האחזקה של 10%-15% בריט וכן תנהל את הנכסים .  את ההנפקה צפויה להוביל כלל פיננסים חיתום .  את התשקיף של אמפא מכין משרד עורכי הדין שטיינמץ ,  הרינג ,  גורמן ושות' .  שוויו של מגדל אלקו עם השלמת בנייתו והשכרתו המלאה מוערך במיליארד שקל .  המגדל ,  הצפוי לכלול 45 קומות שיתנשאו לגובה של 165 מ"ר עם שטח של 54 אלף מ"ר ,  מוחזק בידי אמפא  ( 50% )  ,  אלקטרה בע"מ  ( 25% )  ואלקטרה נדל"ן  ( 25% )  שבשליטת אלקו אחזקות של משפחת זלקינד .  במסגרת ההנפקה המתוכננת צפויות אלקטרה בע"מ ואלקטרה נדל"ן לממש את אחזקותיהן במגדל .  שוויו של בית אמפא tlv ,  שהוא בניין משרדים ,  המושכר בעיקר למרפאות מכבי-אסותא בחוזים ארוכי טווח ,  מוערך ב-300 מיליון שקל .  בנוסף לכך תיק הנכסים המניבים של אמפא בישראל ,  המרוכז תחת החברה הבת אמפא נדל"ן ,  המוחזקת בחלקים שווים בידי משפחת פוגל ומשפחת נקש ,  כולל בין השאר את בית אמפא הרצליה ובית אמצור בהרצליה .  כפי שנחשף ב-themarker ,  אמפא ניהלה מגעים בחודשים האחרונים למכירת מלוא תיק הנכסים המניבים שלה תמורת 1.3-1.5 מיליארד שקל .  ואולם בשל ההתנגדות של משפחת נקש למימוש מלא של התיק ,  המגעים לא הבשילו לכדי עסקה מחייבת .  משפחת נקש היא מבעלי השליטה בחברת התעופה ארקיע ,  וכן מחזיקה בין השאר במלון אורכידאה באילת .  מלבד אמפא הודיעה באחרונה חברת קרדן נדל"ן כי בכוונתה להקים קרן ריט יחד עם חברת פרסידא .  ההנפקה מצטרפת להנפקות נוספות של חברות נדל"ן מניב הצפויות להתקיים בחודשים הקרובים ,  כמו לוינשטיין וויתניה .
 
אמפא תנפיק קרן ריט לפי שווי של 1.3 מיליארד ש' ותנסה לגייס יותר ממיליארד ש'
nan
