צ'ו האדא ? 
אחרי שהפכה נעל בית מפרוות כבשים לפריט אופנתי מבוקש ,  חברת UGG משתפת פעולה עם מותג נעלי היוקרה ג'ימי צ'ו
חברת נעלי הבית האוסטרלית UGG הצליחה להפוך מגף פרוות כבשים בעל גזרה שמנמנה ולא אטרקטיבית  ( המיועד במקור לתפקד כנעל בית )  ,  לאחד מפרטי המפתח בארונה של כל נערת  " אפר איסט סייד "  בניו יורק .  שלוש שנים אחרי ,  חברת UGG עושה שוב את הבלתי ייאמן ;  יומון האופנה WWD.com חשף בסוף השבוע כי החברה תחבור למותג נעלי היוקרה הבריטי ג'ימי צ'ו ,  בשיתוף פעולה אקסצנטרי במיוחד .
 שיתוף הפעולה בין ג'ימי צ'ו ,  המהווה מילה נרדפת לנעלי ערב עתירות דיטיילים ודקיקות עקב ,  לבין המותג בעל התדמית השימושית והיומיומית מפתיע ויוצא דופן .  למעשה ,  קשה עד מאוד למצוא קשר עיצובי או עולם תוכן משותף בין שתי החברות ,  שכל אחת מהן מייצגת גישה מנוגדת לאופנה ביחס לאחרת .  שיתוף הפעולה עתיד להכיל חמישה דגמים ,  שיתבססו על צורתם המוכרת של מגפי עור-הכבשים ועליהם ישולבו אלמנטים עיצוביים המאפיינים את ג'ימי צ'ו .
 טרם שוחררו תמונות מהפרויקט ,  אך המחיר הגבוה כבר פורסם :  תוספת הדיטיילים המפוקפקת תזניק את מחיר המגפיים ,  המתומחרים בימים כתיקונם סביב 170 דולר ,  למחיר התחלתי של 595 דולר וצפונה .
 הצעד הזה מוכיח כי טרנד שיתופי הפעולה ,  אולי אחד הסממנים המובהקים של האופנה בעשור הראשון של המילניום הנוכחי ,  ממשיך לבעוט והולך אף רחוק יותר ממה שניתן היה לצפות . " UGG אלו הנעליים היחידות האחרות שיש בארון שלי "  אמרה תמרה מלון ,  נשיאת ג'ימי צ'ו ,  על הסיבה שהובילה ליצירת הקולקציה המשותפת .  נגיד שאנחנו מאמינים לה .
 
צ'ו האדא ? 
אחרי שהפכה נעל בית מפרוות כבשים לפריט אופנתי מבוקש ,  חברת UGG משתפת פעולה עם מותג נעלי היוקרה ג'ימי צ'ו

