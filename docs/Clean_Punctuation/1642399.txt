לאומית :  קרית שמונה זכתה בפיינל פור
גברה על רמה"ש 0:1 והגדילה את הפער בפסגה לשש נקודות אחרי שעראבה ניצחה את בת ים ,  במחזור של משחקי צמרת
המחזור ה-22 בליגה הלאומית ,  שנפתח היום  ( שישי )  ,  היה גם אחד מהמחזורים המבטיחים ביותר עד עתה .  הסיבה הייתה שכבר היום התעמתו ארבע הראשונות אחת עם השנייה וגם אם לא נכבשו הרבה שערים ,  שינויים בחלק העליון דווקא נרשמו .
 המנצחת הגדולה של המחזור הייתה עירוני קרית שמונה ,  שגברה 0:1 על עירוני רמת השרון ובזכות העובדה שאחווה עראבה ניצחה בתוצאה זהה את עירוני בת ים ,  הגדילה את הפער שלה בפסגה לשש נקודות .  עראבה מצידה ,  התקדמה למקום השלישי בזכות אותן נקודות שאספה בדוחא .  
בשבת המתח עבר ישירות לתחתית ,  כשבני לוד המשיכה במגמת ההתקדמות שלה עם 0:2 על הפועל ירושלים האומללה ,  והכח עמידר רמת גן חזרה מראשון לציון עם תיקו 0:0 .  המחזור יושלם ביום שני עם שלושה משחקים :  בית"ר/שמשון תל אביב - הפועל נצרת עילית ,  הפועל אשקלון - מכבי באר שבע ,  ס.כ .  נס ציונה - הפועל מרמורק .
 הקבוצה של אייל לחמן נעצרה בשבוע שעבר אחרי ארבעה ניצחונות רצופים ,  אבל כשבקופה היו מונחות שלוש נקודות חשובות במאבק העלייה ,  ידעה לחזור למסלול הניצחונות בזכות שער בודד של מחמוד עבאס בדקה ה-77 .  עראבה ידעה לעצור את אקקי מקוצ'בזה שכבש העונה כבר תשעה שערים ומבעקבות הניצחון צימקה את הפער מיריבתה לנקודה אחת בלבד ובתוך כך עלתה למקום השלישי .
 הפועל כפר סבא התרחקה לאחרונה ממאבקי האליפות ולמשחק היום גם הגיעה אחרי תבוסת 5:0 ללא תנאי למכבי חיפה בגביע ,  אלא שבמחינת תומר קשטן ושחקניו כנראה שלא הייתה יריבה נוחה יותר מאשר הרצליה כדי לצבור שלוש נקודות .  נתן שקורי העלה את האורחים ליתרון בדקה ה-10 ,  טל משעלי הכפיל בדקה ה-72 והירוקים בהחלט חזרו למאבקי העלייה .  הרצליה הגיעה למשחק עם מאזן 7-7-7 בניצחונות ,  תוצאות תיקו והפסדים ,  לצערה השוויון נשבר לכיוון השלילי .
 אחרי שלושה ניצחונות רצופים ,  שכללו גם חזרה מפיגור בשבוע שעבר נגד הפועל ירושלים ,  הגיע הקבוצה של רן בן שמעון כפייבוריטית לנצח בביתה את הקבוצה מהמקום השלישי בטבלה והיא הראתה מדוע .  
קרית שמונה אמנם הודחה השבוע על ידי מכבי קביליו יפו מהגביע ,  אבל הפעם לא נתנה לשאננות לעצור אותה ונטלה את השליטה במגרש משריקת הפתיחה .  אחרי כמה החמצות ,  הגיע השער היחיד במשחק ,  כשבדקה ה-41 קיבל עמיר נוסבאום קיבל כדור בצד שמאל והעביר הגבהה בחצי גובה לכיוון רחבת החמש ,  תומר סוויסה הגיע ראשון ובנגיעה קטנה ורכה עם החלק החיצוני של הנעל שלח את הכדור פנימה .  שער תשיעי העונה של החלוץ הכשרוני .
 סוויסה עוד החמיץ הזמדנות להכפיל את התוצאה בתוספת הזמן של המחצית הראשונה אחרי שיצר לעצמו הזדמנות בתוך הרחבה ,  לפני שבמחצית השנייה הצליחה רמת השרון לאזן במעט את המשחק .  יחד עם זאת ,  ההגנה של קרית שמונה ,  שספגה 17 שערים עד כה ,  ידעה להרחיק את ההתקפות האדומות מהרחבה שלה ,  הקבוצה של רן בן שמעון הצליחה להתקרב לשער שני ולמרות שלא כבשה אותו ,  ניצחה והגדילה את הפער בפסגה .
 הקבוצה הלוהטת של ניסן יחזקאל כבר עם שישה משחקי ליגה רצופים ללא הפסד ,  ואחרי הניצחון על מרמורק בגביע באמצע השבוע הם התפנו לחלוף על פני הפועל ירושלים המידרדרת בדרך למקום ה-13 ,  ממנו חלום ההישארות בליגה נראה הרבה יותר מבטיח .
 מנגד שלומי עמר ושחקניו הולכים ושוקעים עם הפסד רביעי ברציפות ,  והרשת המחוררת של הקבוצה מהבירה ,  שספגה את מספר השערים הגבוהה ביותר בליגה ,  סבלה גם מנחת זרועה של לוד .   ,  שאחרי מחצית מאופסת עלתה ליתרון בדקה ה-57 משער של מוחמד כבהא ,  וארבע דקות לסיום נעץ חמודי כיאל את השני והבטיח ששלוש הנקודות יישארו בלוד .
 אחרי תיקו ביתי נגד נס ציונה בשבוע שעבר ,  ירדה הכח פעם נוספת אל מתחת לקו האדום .  רונן וינשטיין ושחקניו היו יכולים לשאוב עידוד מהמשך השקיעה של הפועל ירושלים ,  אך לא הצליחו לחזור מאצטדיון הסופרלנד עם יותר מנקודה בודדת ,  שלא תרמה יותר מדי לאורחים מרמת גן וגם לא לראשל"צים ,  שעדיין לא ברחו סופית מקרבות התחתית .  המקומיים קיבלו הזדמנות פז להבקיע כבר בדקת הפתיחה כשנסים אסייג הוכשל ברחבה על ידי השוער גיא חיימוב ,  שפתח במפתיע במקומו של תום אלמדון ,  אך מסאיי דגו החטיא את הפנדל .
 
לאומית :  קרית שמונה זכתה בפיינל פור
גברה על רמה"ש 0:1 והגדילה את הפער בפסגה לשש נקודות אחרי שעראבה ניצחה את בת ים ,  במחזור של משחקי צמרת

