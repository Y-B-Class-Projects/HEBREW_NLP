המתנחלים נרתמים לסייע לנפגעים בהאיטי
עשרה מתנדבים מארגון  " מצילים ללא גבולות "  כבר עושים את דרכם לאזור האסון . " ההלכה פוסקת שמותר לחלל שבת כדי להציל גוי "  הם אומרים .  צוות של צה"ל ייצא ככל הנראה היום
צוות הסיוע הישראלי הראשון יצא להאיטי :  ארגון  " מצילים ללא גבולות "  שיגר הלילה  ( חמישי )  כעשרה מתנדבים לאזור האסון ,  שם הם צפויים לחבור למתנדבים צרפתיים מטעם הארגון על מנת לסייע לתושבי האיטי שנפגעו מרעידת האדמה .  המתנדבים הם פעילי ארגון 'הצלה יהודה ושומרון' שהמריאו הערב למיאמי ,  משם הם צפויים לטוס לרפובליקה הדומיניקנית ,  ומשם יעשו את דרכם בנסיעה יבשתית עד להאיטי כשהם מביאים עמם ציוד רפואי ומכונות החייאה .
" המתנדבים הם חלק מארגון בינלאומי שהמיוחד בו הוא ההגעה המיידית לאירועי אסונות בכל העולם ,  כך שפעיליו צריכים להיות זמינים בכל העת ",  מספר אריה לוי ,  סגן יו"ר  " מצילים ללא גבולות "  לוואלה !  חדשות .  העובדה שמתנחלים הם דווקא אלו שיוצאים להאיטי התאפשרה לדבריו הודות לשקט הביטחוני השורר כעת בגדה המערבית . " מדובר באנשים שעזבו את המשפחות שלהם ונסעו על מנת להציל חיים ",  אומר לוי , " ההלכה אפילו פוסקת שמותר לחלל שבת על מנת להציל גוי .  מעבר לכך ,  המתנדבים שיגיעו להאיטי הם ההסברה הישראלית הטובה ביותר ".  לוי מספר כי בעבר סייעו המתנדבים גם באסונות אחרים ,  כדוגמת הצונאמי באסיה ואסונות באירופה .  
בתוך כך ,  בצה"ל עדיין ממתינים לאישורים סופיים ליציאת משלחת הסיוע של פיקוד העורף ומגן דוד אדום להאיטי .  במשלחת ,  שתכלול למעלה ממאתיים רופאים ,  חובשים ופרמדיקים ,  יעמדו יחידות החילוץ וההצלה של פיקוד העורף ,  שכבר הוציאה מוקדם יותר צוות חלוץ לאיזור האסון ,  על מנת לאמוד את הנזקים שגרמה רעידת האדמה .
 
המתנחלים נרתמים לסייע לנפגעים בהאיטי
עשרה מתנדבים מארגון  " מצילים ללא גבולות "  כבר עושים את דרכם לאזור האסון . " ההלכה פוסקת שמותר לחלל שבת כדי להציל גוי "  הם אומרים .  צוות של צה"ל ייצא ככל הנראה היום

