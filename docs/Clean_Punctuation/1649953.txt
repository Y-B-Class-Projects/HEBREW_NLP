 " רמת החי"ל מימשה את הפוטנציאל שלה "
 בעל הבית
 >  >  חברת רד בינת נכסים יוזמת ומקימה מתחמי משרדים ,  בעיקר באזור רמת החי"ל בתל אביב ובהר חוצבים בירושלים .  לראשונה ,  בוחנים בחברה מעבר לפריפריה הקרובה סביב תל אביב ושוקלים לרכוש קרקע להקמת משרדים בראשון לציון ,  הוד השרון או מודיעין . " רמת החי"ל מימשה את הפוטנציאל שלה ",  אומר מנכ"ל החברה ,  רונן אילון . " כיום אנחנו מחפשים את האזור הבתולי הבא ,  שיש בו פוטנציאל עסקי ".   " בראשון לציון למשל ,  יש היום נגישות תחבורתית גבוהה והעלויות שם הן בסדרי גודל של רבע מרמת החי"ל - ניתן למצוא בראשון לציון דונם קרקע בחצי מיליון דולר בעוד שברמת החי"ל קרקע כזאת תעלה 2 מיליון דולר .  לשכור משרד ברמת החי"ל עולה 70 שקל למ"ר ,  ובראשון לציון זה יעלה 50 שקל למ"ר ,  מה עוד שהארנונה שם בהשוואה לתל אביב היא מצחיקה ".  מה כן קרה בשנה האחרונה בשוק המשרדים ברמת החי"ל ?   " הכניסה של בית החולים אסותא הביאה פתאום דרישה לקליניקות ,  וביצענו בחודשים האחרונים כמה עסקות של השכרה עבור מרפאות שיניים ועיניים .  באותה נשימה היתה לנו אכזבה מהמסחר .  קיווינו לראות רופאים מנתחים עם מדי בית חולים יושבים בצהריים במתחמי המסעדות ,  וזה לא קרה .  מסתבר שיש להם חדר אוכל משלהם ".  ובהר חוצבים ?   " יש ביקושים להרבה ייעודים למתחם שממוקם בכניסה להר חוצבים ,  למרות שהתב"ע מייעדת את המתחם להיי-טק .  כך ,  בקומפלקס  ? ירושלים של כסף' ,  הכולל 30 אלף מ"ר ,  השכרנו 510 מ"ר ל-10 שנים למשרדי ארגון  " תגלית ",  המתוקצב חלקית על ידי המדינה ,  במחיר ממוצע של 60 שקל למ"ר ועוד תקציב גמר של 1,900 שקל למ"ר עד לרמת גימור מלא . " בשנת 2004 מכרנו 9,000 מ"ר מהמתחם ב-12 מיליון דולר ברמת מעטפת לחברה אמריקאית כי באותה תקופה לא היו ביקושים לשטחים בהר חוצבים .  ביוני 2009 הרגשנו שהשוק בהר חוצבים מתעורר וקנינו 8,000 מ"ר מתוך מה שמכרנו בחזרה ,  גם כן ב-12 מיליון דולר ,  אך ברמת גימור מלאה ".  מה צפוי בשוק המשרדים בשנת 2010 ?   " בשנת 2010 שוק המשרדים יתעורר בשטחים בינוניים וקטנים .  לא יהיו עסקות של שטחים גדולים .  יהיה הרבה יותר קל ליזמים שיהיו מוכנים לפצל שטחים ,  ולתת אופציות יציאה מהחוזה ;  אין היום הרבה עסקות ל-10 שנים ".  

" רמת החי"ל מימשה את הפוטנציאל שלה "
 בעל הבית

