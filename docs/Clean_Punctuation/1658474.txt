הסטארט-אפים הישראליים שמעניינים את מיקרוסופט
במרכז המחקר והפיתוח של מיקרוסופט בישראל בחרו מתוך מאות סטארט-אפים ישראליים 20 חברות ,  שיוצגו באירוע החדשנות 10 Think Next בנמל תל אביב ב-14 באפריל .  בין הפיתוחים המקומיים המעניינים אפשר למצוא דמויות צפות בתלת-ממד ,  טבעת ייחודית שמפעילה את מסך המחשב וכלי לאבח
 >  >  הקשר של מיקרוסופט עם תעשיית הסטארט-אפים הישראלית הוא קשר חזק ויציב .  מיקרוסופט העולמית היא אחת מחברות הטכנולוגיה הגדולות שביצעו בישראל בשנים האחרונות מספר רב של רכישות .  בעשור האחרון רכשה בארצנו עשר חברות ,  כשהאחרונה בהן היתה 3dv systems ב-2009 בעבור סכום המוערך ב-30 מיליון דולר .  מיקרוסופט אינה משקיעה בסטארט-אפים באופן ישיר .  אחת השאלות ששואלת את עצמה כל חברת סטארט-אפ ישראלית ,  היא כיצד לשתף פעולה עם ענקית התוכנה מרדמונד .  האמת היא שאין דרך אחת נכונה .  שיתוף הפעולה מתבצע באמצעות תוכנית השותפים של מיקרוסופט  ( bizspark )  .  בסופו של דבר אחת מחטיבות המוצרים של מיקרוסופט צריכה לומר שהפיתוח הישראלי מעניין אותה ,  ואז הדרך לרכישה מתקצרת בהרבה .  לעתים מרכז המחקר והפיתוח  ( המו"פ )  של מיקרוסופט בישראל ממליץ על טכנולוגיות ישראליות .  משה ליכטמן ,  נשיא מרכז המו"פ ,  וצחי וייספלד ,  דירקטור בכיר לאסטרטגיה ופיתוח עסקי במרכז המו"פ ,  עבדו במטה של מיקרוסופט העולמית ומכירים בכירים במטה שניתן לפנות אליהם במידת הצורך .  עובדה זו מסייעת מאוד בשיפור הקשר בין טכנולוגיות מקומיות למטה ברדמונד .  20 חברות שנבחרו מתוך מאות במרכז המו"פ של מיקרוסופט ישראל בחרו 20 סטארט-אפים ישראליים שיציגו באירוע החדשנות שלה בנמל תל אביב ב-14 באפריל .  החברות נבחרו מתוך רשימה ראשונית של מאות חברות ,  ומתוך כ-100 חברות שהגיעו להציג את הטכנולוגיה שלהן במרכז המו"פ בפני ליכטמן ,  וייספלד ויורם יעקבי ,  מנהל הטכנולוגיות במרכז .  באירוע החדשנות  " think next 10 "  צפויים להשתתף כ-1,500 אנשי תעשיית ההיי-טק ,  ובהם מפתחים ,  מנהלי פיתוח ,  טכנולוגים ראשיים ,  יזמים ומנהלי חברות סטארט-אפ ,  מנהלי קרנות הון סיכון ,  סטודנטים וחוקרים מהאקדמיה .  האירוע יתחלק לשני מוקדים עיקריים :  הראשון ,  תערוכה עם תצוגות חיות של כ-40 טכנולוגיות חדישות פרי פיתוח של חברות סטארט-אפ ישראליות ושל מרכזי המו"פ של מיקרוסופט בישראל ובעולם ;  המוקד השני - מליאה תחת הכותרת  " best ways to think next ".  בנוסף ,  מרכז המו"פ של מיקרוסופט ישראל יציג לראשונה בישראל את טכנולוגיית natal ,  המבוססת על טכנולוגיה של הסטארט-אפ הישראלי פריים-סנס .  themarker קיבל לידיו בלעדית את רשימת חברות הסטארט-אפ ,  שלדעת מיקרוסופט הן המעניינות ביותר בסצינה המקומית .  הבחירה ב-20 החברות על ידי מרכז המו"פ של מיקרוסופט אינה מלמדת ,  כמובן ,  על היכולת של הענקית מרדמונד לחזות את הצלחתן העסקית בעתיד .  החברות שנבחרו הן פשוט המתאימות ביותר לדעת מיקרוסופט להצגתן בפני הקהל הרחב והבכירים הרבים מתעשיית ההיי-טק וההון סיכון שצפויים להשתתף באירוע .  3bot  >  >  3bot היא חברת הפקות לתכני augmented reality  ( מציאות רבודה )  ,  שמתמחה במשחקים ובאפליקציות לסלולרי ולאינטרנט .  החברה פיתחה כמה אפליקציות אייפון ונותנת שירותים של מציאות רבודה למפרסמים .  3bot תציג באירוע שתי אפליקציות אייפון ,  משחק איות ואפליקציה שיווקית של מותג בישראל .  אמימון  >  >  אמימון  ( amimon )  היא ספקית של פתרונות מוליכים למחצה להעברת וידאו אלחוטי high definition  ( hd )  .  החברה תדגים העתקה אלחוטית של מסך טלפון סלולרי למסך ענק של hdtv .  החיבור האלחוטי יתבצע ללא השהייה וברזולוציה גבוהה .  ההדגמה תהיה של משחקים ,  סרטים ,  וידאו ביתי ותמונות .  רינגבואו  >  >  רינגבואו  ( ringbow )  היא חברת סטארט-אפ שמציעה קונספט שונה בכל הנוגע לממשק משתמש .  החברה פיתחה  " טבעת "  שמאפשרת להפעיל מסכי מגע באמצעותה .  למשל ,  ניתן באמצעותה להפעיל אפליקציה של ציור באייפון ולשנות את עובי הקווים בהזזה קלה של הטבעת בלבד ,  מבלי שיש צורך לפתוח תפריט ,  להקיש על עובי הקו ולחזור לציור .  פייג'וואנס  >  >  פייג'וואנס  ( pageonce )  עוסקת בפיתוח יישומים לטלפונים חכמים בתחום ניהול המידע הפיננסי האישי .  ברשות החברה טכנולוגיה המאפשרת איסוף וניתוח נתונים אישיים בבטחה והצגתם בנוחות במכשירי טלפון חכמים ,  כדוגמת אייפון ובלקברי .  החברה תציג כיצד משתמש יוכל לנהל את כל חשבונותיו הפרטיים המקוונים על גבי טלפונים חכמים .  אוגמנטיקס  >  >  אוגמנטיקס  ( ogmentix )  ,  נציגת חברת total immersion בישראל ,  מתמחה בפרויקטים וביישומים מבוססי augmented reality .  החברה תדגים יישומי augmented reality מבוססי טכנולוגיית fusion'd של total immersion .  ההדגמה תמחיש שיווק דיגיטלי וקידום מוצרים באמצעות הטכנולוגיה ,  ותסביר מה דרוש לחוויית augmented reality טובה .  קלאוד-שר  >  >  שרות הענן של קלאוד-שר  ( cloudshare )  מספק דרך מהירה לשיתוף עותקים מלאים של סביבות מערכות מידע מורכבות באופן מקוון ,  כדי שמשתמשים יוכלו לשתף פעולה עם אנשים אחרים .  החברה תציג באירוע כיצד שירות cloudshare מאפשר למשתמשים לייצר ענן מיחשוב פרטי בפחות מ-5 דקות .  מקנטו  >  >  הטכנולוגיה של מקנטו  ( mecanto )  מאפשרת סנכרון ,  ניהול וגישה למאגרי מוסיקה בארכיטקטורת ענן ,  תוך שימוש במחשב ,  אינטרנט וסלולר .  פלטפורמת החברה תומכת במערכות הפעלה ניידות ,  כמו אנדרואיד ואייפון ,  ומקושרת לרשתות חברתיות כמו פייסבוק ומייספייס .  החברה תציג אפליקציה בארכיטקטורת ענן ,  שתאפשר לשמוע מוסיקה מהמחשב והסלולר בשליטה מרחוק .  סנטקום  >  >  סנטקום  ( scentcom )  מפתחת טכנולוגיית ריח דיגיטלי .  טכנולוגיה זו מאפשרת קבלת ריח דיגיטלי למגוון של שווקים ויישומים כמו משחקי מחשב ,  טלפונים ניידים ,  קולנוע ביתי ,  צעצועים ,  מכוניות וסימולטורים צבאיים .  המצגת של החברה באירוע תדגים את חזונה של סנטקום לעתיד הקרוב ,  בו הטכנולוגיה תאפשר למפתחים להוסיף את ממד הריח למגוון אפליקציות ומוצרים .  לייב-יו  >  >  הטכנולוגיה של לייב-יו  ( liveu )  מאפשרת ביצוע שידורים חיים מהשטח לאינטרנט ,  לסלולר ולטלוויזיה באמצעות רשתות אלחוטיות-סלולריות ,  fi-wi ו-wimax ,  בפריסה מיידית וללא צורך בהקמת תשתית כלשהי .  השידורים מאופיינים באיכות וידאו גבוהה ובעלויות נמוכות .  באירוע תציג החברה את הטכנולוגיה שלה ותראה כיצד גם אתרי אינטרנט יכולים להציע שידורים חיים .  טיונוויקי  >  >  טיונוויקי  ( tunewiki )  הוא נגן מוסיקה למכשירי סלולר ,  המציג את מלות השירים יחד עם השמעת מוסיקה ,  וידאו או רדיו .  הטכנולוגיה של טיונוויקי מאפשרת תרגום מיידי ל-40 שפות ,  והופך את המוסיקה לחוויה חברתית על ידי שיתוף הקהילה בתרומה לתוכן ,  ובהצגת מפות מוסיקה וטבלאות מצעדים עולמיות .  גו-מי  >  >  גו-מי  ( goome )  מציעה פתרון שמאפשר לאופרטורים להציע ללקוחותיהם ממשק אחד שכולל תוכן מערוצי טלוויזיה ,  vod ,  אינטרנט ,  המחשב האישי ,  רשתות חברתיות ,  המלצות אישיות ועוד .  התוכן זמין ללקוחות לא רק בטלוויזיה ,  אלא גם בסלולרי ובמחשב .  שידוני  >  >  שידוני  ( shidonni )  הוא עולם וירטואלי מבוסס אינטרנט למטרות חינוך ובידור לילדים בני 5-12 .  הפלטפורמה של החברה מאפשרת לצייר חיות ,  לשחק אתן ולחלוק אותן עם חברים ברשת חברתית .  החברה תדגים באירוע פעילויות של ציור חיות ש"מתעוררות לחיים "  באמצעות הנפשה ,  משחק עם החיות ,  שיתוף היצירות עם חברים ועוד .  מיי-צ'יק  >  >  מיי-צ'יק  ( mychic )  מספקת חוויית רכישה מקוונת שונה למשתמשים באינטרנט ובטלפונים הניידים .  הפתרון של החברה מאפשר ליצרנים להגדיל את מכירותיהם על ידי הצגת המוצרים בשיטת augmented reality ,  שבה ניתן לדמות כיצד ייראו המוצרים ולבצע התאמה אישית למוצר תוך כדי הצגתו .  מיי-צ'יק תציג באירוע את פתרונה לבחירת משקפיים באינטרנט .  אייסייט  >  >  אייסייט  ( eyesight )  פיתחה טכנולוגיה להפעלת מוצרים אלקטרוניים באמצעות מגע חופשי .  טכנולוגיה זו מאפשרת בין השאר למשתמשים להפעיל טלפונים ומכשירים ניידים באמצעות תנועת יד .  הטכנולוגיה מבוססת על טכנולוגיית עיבוד תמונה ואלגוריתמים מתקדמים בראייה חישובית .  היא מזהה את תנועות היד מול המצלמה המובנית ,  ומתרגמת אותן לפקודות הנשלחות ליישומים .  פרופיילר1  >  >  פרופיילר1  ( profiler1 )  מאפשרת לאבחן באופן אוטומטי אישיות של אדם על בסיס תווי הפנים שלו .  השירות חושף מאפיינים אישיותיים בתוך שניות על גבי האינטרנט והסלולר .  הוא צפוי להיות זמין ברשתות חברתיות ,  אתרי הכרויות ובמכשירי סלולר .  בדמו שיוצג באירוע ייבחנו שתי שאלות :  האם אדם ישלם על הארוחה שלו ,  והאם הוא נאמן ?  אן-טריג  >  >  אן-טריג  ( n-trig )  מציעה פתרון ש"הופך "  מחשבים ניידים לאייפון ,  כלומר מאפשר תפעול באמצעות מגע יד .  החברה פיתחה את טכנולוגיית duosense ,  שתומכת במגע של ארבע אצבעות ובעט במקביל ,  לרבות רגישות העט לרמות שונות של לחץ ,  ובכך מאפשרת כתיבה טבעית על גבי מסך המחשב .  my6sense  >  >  my6sense עוסקת בתחום של  " אינטואיציה דיגיטלית ",  טכנולוגיה שנועדה לרסן את הכמויות האדירות של מידע הזורם אל תוך המרחב הפרטי של המשתמשים .  הטכנולוגיה מדרגת תכנים מערוצי המידע של כל משתמש בצורה אינטואיטיבית בכדי להציף את התכנים הרלוונטיים .  החברה פיתחה ,  בין היתר ,  אפליקציות לאייפון ואנדרויד .  וויקס  >  >  חברת וויקס  ( wix )  מאפשרת לכל גולש ,  גם ללא רקע טכני ,  להקים אתר אינטרנט מעוצב .  הטכנולוגיה של החברה מאפשרת להקים אתרי פלאש תוך שימוש בתבניות קיימות ועם עשרות אלמנטים עיצוביים שונים .  משתמשים שלא מעוניינים להשקיע בפיתוח ועיצוב אתר חדש ,  יכולים לעשות זאת לפי טעמם האישי ובעלות נמוכה .  החברה תציג באירוע כיצד ניתן לעצב אתר בתוך 2 דקות .  פאוורמאט  >  >  חברות טכנולוגיה ישראליות מעטות בלבד יכולות להתפאר בהישג של מכירות בהיקף של מיליון דולר ביום אחד ,  בוודאי כשמדובר בכאלה המייצרות מוצר עבור השוק הפרטי .  חברת פאוורמאט  ( powermat )  הישראלית ,  המייצרת משטח טעינה לסלולרי שאינו מצריך כבלים ,  היא מאלו שיכולות .  במהלך סוף השבוע של  " יום שישי השחור ",  היום בו האמריקאים יוצאים בהמוניהם לקניות ,  מכרה החברה בהיקף של כמיליון דולר .  הטכנולוגיה של מוצרי פאוורמאט עושה שימוש בהשראה חשמלית ,  יצירת זרם חשמלי או שדה מגנטי ללא מגע ישיר .  החברה השיקה באחרונה גם סוללות להטענת מכשיר הסלולר ללא צורך במתאם .
 
הסטארט-אפים הישראליים שמעניינים את מיקרוסופט
במרכז המחקר והפיתוח של מיקרוסופט בישראל בחרו מתוך מאות סטארט-אפים ישראליים 20 חברות ,  שיוצגו באירוע החדשנות 10 Think Next בנמל תל אביב ב-14 באפריל .  בין הפיתוחים המקומיים המעניינים אפשר למצוא דמויות צפות בתלת-ממד ,  טבעת ייחודית שמפעילה את מסך המחשב וכלי לאבח

