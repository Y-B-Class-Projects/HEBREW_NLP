חברת טורבינות הרוח קוריוליס נסגרת 
בלעדי קוריוליס ווינד ,  שבה הושקעו 5 מיליון דולר ,  מומנה על ידי קרן פריסיד של אורני פטרושקה ורפי גידרון ועל ידי קרן פיטנגו .  פטרושקה : " החברה נזקקה להשקעה נוספת ,  אך לא נמצאו משקיעים חדשים "
  >  >  חברת קוריוליס ווינד ,  הממומנת על ידי קרן פריסיד של אורני פטרושקה ורפי גידרון ועל ידי קרן פיטנגו ,  נסגרת .  קוריוליס ווינד פיתחה טורבינות רוח מודולריות לייצור חשמל ליישומים שונים ,  כולל תחנות כוח ירוקות ומערכות ביתיות באזורי מגורים .  בקוריוליס הושקעו כ-5 מיליון דולר ובשיאה עבדו בה כ-15 איש .  היא נוסדה ב-2007 על ידי פריסיד טכנולוגיות ,  חי תורן וד"ר שוקי שיינמן .  פטרושקה אומר בשיחה עם themarker כי קוריוליס ווינד נסגרה לאחר שהתברר שהחברה תזדקק לעוד 40-50 מיליון דולר עד שתגיע לאיזון תפעולי ,  אך לא נמצאו משקיעים נוספים מלבד פיטנגו ופריסיד שיהיו מוכנים להמשיך ולממן את החברה בהמשך הדרך . " החברה לא היתה צריכה סכום זה באופן מיידי ,  אבל בהמשך הדרך ,  עד להגעה לאיזון תפעולי ,  זה הסכום שהיא היתה צריכה .  לא הצלחנו לעניין משקיעים חדשים להיכנס להשקעה בחברה ",  הסביר .  פטרושקה אומר שטרם החליט אם ימשיך להשקיע באמצעות פריסיד בחברות קלינטק חדשות : " עוד מוקדם לי מדי להחליט ".  טורבינות רוח גדולות ,  המהוות כוח ייצור משמעותי לחשמל נקי ,  יעילות כלכלית בעיקר באתרים בהם יש רוחות חזקות מאוד .  ואולם אתרים אלה מרוחקים בדרך כלל מסביבת הצריכה שבה נעשה שימוש בחשמל ,  ולכן נדרשת השקעה גדולה בתשתיות להולכת החשמל .  יתרה מזאת ,  זמינות אתרים כאלה בעולם פוחתת והולכת .  הטכנולוגיה הקיימת של טורבינות גדולות אינה מתאימה לאתרים המאופיינים ברוחות חלשות יותר המצויות בקרבת אזורי מגורים .  קוריוליס ווינד פיתחה רשמה פטנט על עיצוב אווירודינמי של הלהבים המאפשרת המרת אנרגיה משופרת עד 40% בהשוואה לפתרונות אחרים לרוחות בעוצמה נמוכה .  קוריוליס ווינד אינה חברת הקלינטק היחידה שמנסה בימים אלה לפתח טכנולוגיות חדשות לתחום הרוח .  פנטאלום הישראלית עוסקת בפיתוח וייצור של מערכות בקרה ואופטימיזציה לחוות רוח .  החברה מפתחת מערכת שמאפשרת למדוד רוח ,  שלאחר מכן ניתן להמיר את האנרגיה שלה לאנרגיה חליפית נקייה באמצעות קרן לייזר .  חברה ישראלית נוספת בשם iqwind מפתחת תיבות תמסורת לטורבינות רוח .  לאחר הסגירה של קוריוליס נותרת קרן פריסיד של פטרושקה וגידרון עם שתי חברות בלבד בפורטפוליו :  פיתגורס וסולאר פאוור  ( שאינה חברת סטארט-אפ אלא חברת שירותים )  .
 
חברת טורבינות הרוח קוריוליס נסגרת 
בלעדי קוריוליס ווינד ,  שבה הושקעו 5 מיליון דולר ,  מומנה על ידי קרן פריסיד של אורני פטרושקה ורפי גידרון ועל ידי קרן פיטנגו .  פטרושקה : " החברה נזקקה להשקעה נוספת ,  אך לא נמצאו משקיעים חדשים "
 
