בנתניה מחכים לתוצאת המפגש בין הפועל ת"א נגד ליון
ביום חמישי יחליטו ההנהלה והמשטרה אם לפתוח את שער 5 ,  ההערכה :  רק 2,000 אוהדים אדומים יגיעו במקרה של הפסד
משטרת ישראל הודיעה למכבי נתניה כי נכון לעכשיו לא תוכל לפתוח את שער 5 בקופסא למשחק מול הפועל תל אביב .  היציע הקטן ,  המכיל כ-700 מקומות ,  שנפתח רק במשחקים גדולים או מאכלס את ילדי מחלקת הנוער הנכנסים חינם ,  עשוי להיפתח בהתאם לתוצאה של הפועל תל אביב מול ליון ביום רביעי .  מכבי נתניה ואנשי המשטרה יערכו פגישה נוספת ביום חמישי בו יוחלט האם לפתוח את היציע או לא .
 גם במכבי נתניה מעריכים שאם האדומים לא יוציאו תוצאה טובה בבלומפילד ,  לא יבואו יותר מ-2,000 אוהדים של הפועל תל אביב .  פתיחת היציע הנוסף תגרור הוצאות כספיות על פתיחת קופה נוספת ,  וכן העסקת עוד סדרנים בתשלום בעלות של אלפי שקלים ,  שככל הנראה לא יכוסו על ידי מכירת כרטיסים נוספים .
 
בנתניה מחכים לתוצאת המפגש בין הפועל ת"א נגד ליון
ביום חמישי יחליטו ההנהלה והמשטרה אם לפתוח את שער 5 ,  ההערכה :  רק 2,000 אוהדים אדומים יגיעו במקרה של הפסד

