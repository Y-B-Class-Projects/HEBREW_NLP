אוברדוביץ' : " יש לנו קבוצה איכותית ,  אבל זה לא הספיק "
 מאמן פנאתינייקוס נפרד מתואר אלוף היורוליג : " אפשרנו ליריבות לתקוף בלי הפרעה ".  שאראס : " קשה להתמודד עם הסיטואציה "
 בהגרלת הטופ 16 איש לא שיער כי אלופת אירופה ,  פנאתינייקוס אתונה ,  תנשור מהמסע כבר בשלב הזה .  איש לא האמין שהקבוצה המעוטרת והאימתנית של ז'ליקו אובראדוביץ' ,  תקרוס מול מארוסי ,  פרטיזן בלגרד וברצלונה .  אמש  ( חמישי )  ספגה פאו את הפסדה הרביעי בשלב הטופ 16 ,  והיא מדורגת אחרונה בבית ה' עם מאזן מביש ומדהים כאחד :  4:0 .  אלופת אירופה נפרדה מהתואר אחרי שנוצחה אמש 70:67 ,  בביתה ,  על ידי מי שמסומנת כיורשת שלה ,  ברצלונה . 
" אני מצטער מאוד על ההפסד שלנו ועל כך שלא נוכל להגן על התואר שלנו ",  אמר מאמן פאו אוברדוביץ' ,  במסיבת העיתונאים . " אני והשחקנים צפינו במשחק הראשון נגד ברצלונה מהסיבוב הראשון ושאלתי אותם אם הם הפסידו בגלל שברצלונה הייתה גדולה או שאנחנו שיחקנו רע .  הם ענו שהפסדנו בגלל ששיחקנו רע .  הערב פתחנו מצוין ואני לא מבין למה הפסקנו לשחק בדקות האחרונות .  הפסדנו בכל משחקי הבית ,  לפרטיזן ,  מארוסי וברצלונה .  המשותף לכל ההפסדים האלה זה שלא ביצענו עבירות ואפשרנו ליריבות לתקוף בלי הפרעה .  אין לי טענות כלפי השחקנים ,  הם ניסו הכל ושיחקו עם הרבה רצון .  איבדנו את הריכוז בדקות המכריעות וזה עלה לנו ביוקר .  יש לנו קבוצה איכותית ,  אבל זה לא הספיק העונה ביורוליג ". 
שרונאס יאסיקביצ'יוס ,  ששיחק עשר דקות בלבד נגד ברצלונה ולא קלע אף נקודה ,  היה מאוכזב מאוד בסיום . " קשה מאוד להתמודד עם סיטואציה כזאת ",  אמר הקוסם הליטאי , " לצערי ,  לא נוכל להגן על התואר ועכשיו אנחנו צריכים לחשוב רק על האליפות ביוון והמאבקים נגד אולימפיאקוס .  הובלנו במשחק ,  אבל לא הצלחנו לשמור על היתרון .  יש לנו דה ז'ה וו מהמשחקים הקודמים .  משחק כדורסל נמשך 40 דקות ולא 35 ". 

אוברדוביץ' : " יש לנו קבוצה איכותית ,  אבל זה לא הספיק "
 מאמן פנאתינייקוס נפרד מתואר אלוף היורוליג : " אפשרנו ליריבות לתקוף בלי הפרעה ".  שאראס : " קשה להתמודד עם הסיטואציה "
 
