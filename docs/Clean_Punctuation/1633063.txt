מעלות S & P הורידה ב-2 דרגות את דירוג האג"ח מסדרה א' של אלעד יו.אס ,  חברה הבת של אלעד גרופ
הדירוג ירד מרמה של AA- לרמה של A ,  והותירה את הדירוג ברשימת מעקב עם השלכות שליליות
חברת דירוג האשראי מעלות s & p הורידה היום ב-2 דרגות את דירוג האג"ח מסדרה א' של חברת אלעד יו.אס רסידנטיאל מרמה של aa- לרמה של a ,  והותירה את הדירוג ברשימת מעקב עם השלכות שליליות ,  כלומר תיתכן הורדת דירוג נוספת בתקופה הקרובה.אלעד יו.אס רזידנטיאל הנה חברה הבת של אלעד גרופ הפרטית ,  המרכזת את פעילות הנדל"ן של יצחק תשובה בצפון אמריקה .  החברה מחזיקה בבעלותה ב-11 פרויקטים למגורים ומשרדים ברחבי מדינות פלורידה וג'ורג'יה .  אם כי נראה שבדומה להרבה חברות נדל"ן אחרות ,  גם במקרה הנוכחי במעלות נזכרו קצת מאוחר להוריד את הדירוג לאלעד יו.אס ,  שכן דירוג aa- מזמן כבר לא משקף את רמת הסיכון של חברה שפועלת בתחום הבנייה למגורים באחד האזורים שנפגעו הכי קשה מן המשבר ,  כמו פלורידה ,  גם אם מדובר בדירות להשכרה שהתזרים בגין לא נפגע בצורה משמעותית .  אלעד גרופ מנוהלת על ידי מיקי נפתלי.אלעד יו.אס ניצלה את הגאות בשוק האשראי החוץ בנקאי וגייסה ביוני 2007 אג"ח בישראל בהיקף של כ-1.46מיליארד שקל .  האג"ח נסחרות בפלטפורמת רצף המוסדיים ,  והבטוחות בגינן הינם התזרימים שמייצרת החברה מהשכרה ומכירה של הדירות .  לחברה לא צפוי במהלך השנה הקרובה עומס תשלומים ,  כשהיא אמורה לשלם באמצע יוני הקרוב למחזיקי א' ריבית של כ-63 מיליון שקל .  אולם החל משנת 2011 עומס התשלומים יגדל ל-300 מיליון שקל במהלך השנים 2011-2015 .  בשבוע שעבר אלעד גרופ ניצלה את ירידת מחירי האג"ח של אלעד יו.אס .  וביצעה רכישה עצמית של האג"ח לפי מחיר של 80 אגורות ,  ובתמורה כוללת של 11.6 מיליון שקל ערך נקוב של האג"ח.מלבד אלעד יו.אס ,  גם החברה האחות אלעד קנדה ,  וחברה האם אלעד גרופ ,  ניצלו את מחיר הכסף הזול בישראל וגייסו במהלך השנים האחרונות אג"ח של 3.5 מיליארד שקל .  מתוך הדו"חות הכספיים של אלעד גרופ לרבעון השלישי ולתשעת החודשים הראשונים של 2009 שנחשפו לאחרונה ב-themarker עולה כי סך ההתחייבויות של אלעד  ( הכוללות בעיקר תשלומי אג"ח ,  משכנתאות בגין הנכסים ,  מסגרות אשראי בנקאיות והתחייבויות לצדדים שלישיים )  נאמדות ב-4.3 מיליארד דולר.בימים אלה מנסה אלעד גרופ להנפיק בת"א 10%-20% ממניות חברה הבת אלעד קנדה לפי שווי חברה של 500 מיליון דולר-1 מיליארד דולר .
 
מעלות S & P הורידה ב-2 דרגות את דירוג האג"ח מסדרה א' של אלעד יו.אס ,  חברה הבת של אלעד גרופ
הדירוג ירד מרמה של AA- לרמה של A ,  והותירה את הדירוג ברשימת מעקב עם השלכות שליליות

