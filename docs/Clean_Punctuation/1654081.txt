שותפות תמר בעקבות ההפגנה בחוף הכרמל : " התועלת הכלכלית של הקידוח היא עשרות מיליארדי שקלים "
  >  >   " הגז הטבעי שנמצא בקידוח תמר הוא משאב הטבע הגדול ביותר שנמצא בישראל אי פעם .  התועלת הכלכלית של הבאת הגז ליבשה נאמדת בעשרות מיליארדי שקלים למשק ,  והיא תוזיל את עלויות החשמל ,  תקטין מאוד את הזיהום שנגרם מייצור חשמל ותביא לעצמאות משק האנרגיה הישראלי "  - כך הגיבה אתמול שותפות קידוח תמר להפגנת תושבי יישובי חוף הכרמל .  התושבים קיימו שלשום הפגנה במחאה על הכוונה להקים את מתקן קליטת הגז מתמר סמוך למתקן טיהור השפכים של קיבוץ מעיין צבי ,  בטענה כי מיקומו באזור יהיה סכנה בטיחותית לתושבי הסביבה .  לדברי שותפות תמר ,  נקודת קבלת הגז הטבעי אינה מזהמת .  בשותפות אומרים כי ועדת התכנון הארצית אישרה את מיקום המתקן תוך התחשבות בשיקולים נופיים ומיזעור התנגדויות תושבים ,  ולכן בחרה במיקום בשטח מרוחק . " הנהלת תמר רואה בתושבי חוף הכרמל שותפים מלאים למימוש הפרויקט הלאומי ,  והיא פנתה לרשויות המקומיות על מנת לשתפם בתהליכי התכנון של המתקן .  נשמח להמשיך ולהידבר עם נציגי התושבים ,  מתוך רצון להיטיב עמם ",  נמסר מן השותפות .
 
שותפות תמר בעקבות ההפגנה בחוף הכרמל : " התועלת הכלכלית של הקידוח היא עשרות מיליארדי שקלים "
 nan
