מצב החוב הישראלי - כמו של גרמניה
לפי  " אקונומיסט ",  גרמניה היא המדינה שמצב החוב שלה הוא הטוב ביותר .  ישראל דומה לה בשני נתונים חשובים :  היקף הגירעון הממשלתי ושיעור המחזור של החוב הממשלתי מדי שנה - כ-10% מהתוצר
 >  >  מחזור החוב של ישראל דומה לזה גרמניה - כך עולה מניתוח של אגף החשב הכללי באוצר .  מהניתוח עולה כי ישראל דומה לגרמניה בשני פרמטרים חשובים של החוב הלאומי :  גובה הגירעון הממשלתי ושיעור המחזור של החוב הממשלתי מדי שנה .  ב"אקונומיסט "  הופיעה לפני כמה שבועות כתבה שעסקה בדרך שבה מנהלות מדינות את גיוסי החוב שלהן - בעידן שבו החוב הלאומי של מרבית המדינות תפח בשיעור חד .  בין השאר דן ה"אקונומיסט "  בהתלבטות שבה נתונות מדינות :  האם לגייס חוב בעיקר לטווחי זמן קצרים ,  מה שמוזיל מאוד את הריביות .  ואולם ,  לגיוס חוב לטווח זמן קצר יש מחיר ,  שעלול להתגלות ככבד - חוב קצר צריך להיות מוחלף כל הזמן בחוב חדש  ( מחזור חוב )  ,  מה שמחייב מדינות לבצע יותר גיוסי חוב בשוקי ההון .  בתקופה של משבר ,  כאשר הביקוש בשוקי ההון צונח ,  מדינות עלולות להתקשות למחזר את חובותיהן ,  וכך להיקלע למצב הנורא ביותר מבחינתה של מדינה - כישלון בהנפקה של חוב .  כך ,  ארה"ב מממנת את הגירעון העצום שלה בעיקר באמצעות הנפקות של חוב קצר מאוד ,  בריבית נמוכה מאוד ואפילו שלילית .  אירלנד ,  לעומתה ,  על אף שהיא שקועה בגירעון עצום ומחויבת להגדיל מאוד את גיוסי החוב שלה ,  בחרה להנפיק בעיקר חוב לטווח זמן ארוך .  כלומר ,  אירלנד מעדיפה לשלם ריבית גבוהה יותר בגיוסי החוב - ולא להסתכן בכישלון בהנפקות חוב בגלל עומס הגיוסים בשוק ,  שנובע מהנפקת חוב לטווח זמן קצר .  ה"אקונומיסט "  חולק שבחים לאירלנד על מדיניות ניהול החוב הזו שלה .  מההשוואה שביצע ה"אקונומיסט "  עולה כי המדינה שמצב החוב שלה הוא הנוח ביותר היא גרמניה .  הגירעון הממשלתי של גרמניה הוא נמוך יחסית ,  כ-4% מהתוצר הגרמני ,  והיקף המחזור של חובה מדי שנה גם הוא נמוך יחסית - כ-10% מהתוצר .  מתברר שישראל נמצאת במצב דומה לזה של גרמניה .  מנתונים שמסר החשב הכללי במשרד האוצר עולה כי היקף הגירעון של ישראל מגיע ל-4% מהתוצר ,  וכי ישראל מתמקדת בהנפקת חוב לטווח ארוך - מה שגורם לכך שישראל ממחזרת כל שנה רק כ-11% מהיקף החוב שלה .  11% מהחוב הם כ-10% מהתוצר השנתי של ישראל - בדומה לשיעור בגרמניה .  ההתמקדות של ישראל בגיוס חוב לטווח ארוך היא מסורתית .  מאז עידן ההיפר-אינפלציה הקפידו בישראל על מדיניות חוב אמינה מאוד ,  ולשם כך ישראל היתה מוכנה לשלם מחיר גבוה בתשלומי הריבית שלה .  עד היום ,  מרכיב הריבית הוא כ-35% מהיקף התקציב השנתי של ממשלת ישראל .  השוואה מעניינת נוספת היא של היקף הגירעון הממשלתי ביחס לתקציב  ( ולא ביחס לתוצר )  .  בארה"ב ,  היקף הגירעון הוא כ-40% מהתקציב הפדרלי ,  מה שמעיד על גידול עצום בהוצאות הריבית של ארה"ב בשנים הקרובות .  בישראל ,  לעומת זאת ,  שיעור הגירעון ביחס לתקציב קטן בהתמדה - השנה הוא מגיע ל-9.5% וצפוי לרדת ל-7.5% בשנה הבאה .
 
מצב החוב הישראלי - כמו של גרמניה
לפי  " אקונומיסט ",  גרמניה היא המדינה שמצב החוב שלה הוא הטוב ביותר .  ישראל דומה לה בשני נתונים חשובים :  היקף הגירעון הממשלתי ושיעור המחזור של החוב הממשלתי מדי שנה - כ-10% מהתוצר

