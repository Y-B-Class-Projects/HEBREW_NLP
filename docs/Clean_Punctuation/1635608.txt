צפו בויטוריה מנצחת בדרבי
אליהו לא שותף ב-71:86 על בילבאו ,  10 נק' לבורשטיין בתבוסת פואנלברדה 98:71 למורסיה .  סיינה מוכנה למכבי
המחזור ה-19 בספרד נמשך היום  ( ראשון )  ,  כאשר קאחה ויטוריה ניצלה את הפסדה של ברצלונה לולנסיה אמש על למנת להיצמד אליה בפסגת הליגה הספרדית ,  לאחר שניצחה 71:86 את בילבאו .  טיאגו ספליטר הוביל את המנצחת עם 19 נקודות ,  בעוד חברו לקו הקדמי ,  מירזה טלאטוביץ' ,  הוסיף 18 .  ליאור אליהו לא שותף .  ברצלונה ממשיכה להוליך את הטבלה עם מאזן של 2:17 ,  כאשר ויטוריה דולקת בעקבותיה עם 3:16 .
 הישראלי השני בליגה ,  טל בורשטיין ,  המשיך את כושרו האישי הלא-רע ,  כשקלע 10 נקודות ב-22 דקות משחק ,  אלא שפואנלברדה ,  שנמצאת בכושר איום ונורא ,  שקעה הערב לתהומות חדשים כשהובסה 98:71 לאחרונה בטבלה ,  מורסיה .  ג'ראלד פיץ' הוביל את המפסידים עם 26 ,  כאשר את אותו מספר נקודות קלע עבור נועלת הטבלה מילוש וויאניץ' ,  המוכשר והדועך .
 ריאל מדריד ,  שמנסה להיצמד לויטוריה וברצלונה בפסגה ,  לא התקשתה להביס את סן סבסטיאן 72:96 ,  כאשר רימאס קאוקינאס הנהדר הוביל שבעה שחקנים בספרות כפולות בשורות הבלאנקוס עם 16 .  מרקו יאריץ' ואנטה טומיץ' ,  שחקני הרכש החדשים של מסינה ,  קלעו 11 ו-5 בהתאמה .
 אלופת איטליה סיינה ,  שתתמוד ביום חמישי נגד מכבי תל אביב במסגרת המחזור הראשון של שלב הטופ 16 ,  ממשיכה לעשות חיל בליגה האיטלקית .  שחקניו של סימונה פיאניג'אני הביסו בביתם את וירטוס בולוניה 70:100 .  סיינה פתחה יתרון של 9 בתום הרבע הראשון ,  עצרה את וירטוס על 13 ברבע השני וירדה למחצית ביתרון 29:47 .  ברבע השלישי וירטוס התעוררה והפער נותר בעינו ,  אולם ברבע הרביעי סיינה עצרה את האורחים על 15 ,  והגדילה את הפער עד לבאזר .  רומיין סאטו הוליך את סיינה עם 23 נקודות  ( 8 מ-11 מהשדה )  ,  קשישטוף לברינוביץ' והנרי דומרקאנט קלעו 13 כל אחד ,  טרל מקינטאייר ודיוויד הוקינס קלעו 12 כל אחד .  הגארד האמריקאי של וירטוס ,  אנדרה קולינס ,  הוליך את קבוצתו עם 21 נקודות .  סיינה מוליכה את הליגה האיטלקית עם מאזן 0:15 .
 
צפו בויטוריה מנצחת בדרבי
אליהו לא שותף ב-71:86 על בילבאו ,  10 נק' לבורשטיין בתבוסת פואנלברדה 98:71 למורסיה .  סיינה מוכנה למכבי

