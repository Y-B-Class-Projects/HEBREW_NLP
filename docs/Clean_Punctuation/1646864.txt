המשטרה חשפה רשת לזיוף כדורי ויאגרה
12 בני אדם נעצרו בחשד כי זייפו כדורי ויאגרה והונו עשרות אלפי אנשים תוך סיכון חייהם .  במהלך פשיטה על בית אריזה במרכז הארץ נתפסו אלפי כדורים מזוייפים
שוטרי מפלג הקניין הרוחני ביחידה הארצית למאבק בפשיעה הכלכלית נאבקים באין אונות .  השוטרים עצרו 12 בני אדם ועיכבו לחקירה 23 בני אדם נוספים בחשד שהם מעורבים בהפצה ופרסום של כדורי ויאגרה מזויפים ותרופות נוספות לאין אונות .  המעצרים בוצעו בעקבות חקירה סמויה ממושכת וחיפושים בבתים ,  משרדים ובתי עסק ברחבי הארץ .
 במהלך החיפושים נחשף במושב במרכז הארץ בית אריזה לכדורי ויאגרה ,  ונתפסו אלפי כדורים .  בין העצורים גם בעלי חברת פרסום מתל אביב שסייעו לביצוע העבירה בעצם פרסום הכדורים בעיתונים .  על פי החשד הונו המעורבים עשרות אלפי לקוחות אשר רכשו את הכדורים ללא מרשם וצרכו תרופות מזויפות תוך סיכון חייהם .
 עו"ד רוויטל סוויד ,  המייצגת חשודה שנעצרה במסגרת רשת ההברחה ואשר על פי החשד שימשה כמחסנאית בבית האריזה אמרה כי החשודה הינה אם לארבעה שעבדה כפקידה במחסן ו"אם אכן בוצעו העבירות הנטענות ,  הריי שהיא לא הייתה מודעת לכך "
 בנוסף חשודים העצורים בהלבנת הון בהיקפים גדולים ובעבירות מס הנחקרות על ידי חוקרי רשות המסים .  חברי הרשת חשודים בגרימת נזק כלכלי רב לחברות המייבאות את כדורי הוויאגרה והסיאליס לישראל .  העצורים חשודים בשורה של עבירות :  בין היתר ,  שימוש שלא כדין בסימני מסחר ,  מסירת תרופות ללא מרשם ,  מעשה פזיזות ורשלנות ,  זיוף בנסיבות מחמירות ,  מרמה בנסיבות מחמירות ועבירות על חוק מע"מ ופקודת מס הכנסה .  העצורים יובאו היום להארכת מעצר בבית משפט השלום בתל אביב .
 
המשטרה חשפה רשת לזיוף כדורי ויאגרה
12 בני אדם נעצרו בחשד כי זייפו כדורי ויאגרה והונו עשרות אלפי אנשים תוך סיכון חייהם .  במהלך פשיטה על בית אריזה במרכז הארץ נתפסו אלפי כדורים מזוייפים

