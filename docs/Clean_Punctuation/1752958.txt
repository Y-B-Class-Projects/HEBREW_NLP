סרטי אופנה במוזיאון העיצוב בחולון
תחת הכותרת  " סיפורי בדים ",  יוקרנו בחולון במהלך שלושת החודשים הקרובים ,  סרטי אופנה שונים שילוו בהרצאות של אורחים מחו"ל
הקרבה בין מוזיאון העיצוב בחולון ,  שבו מוצגת בימים אלה התערוכה  " אופנה מכאנית "  לסינמטק חולון ,  הולידה את שיתוף הפעולה  " סיפורי בדים ",  במסגרתו יוקרנו במהלך החודשים נובמבר דצמבר וינואר סרטים שעוסקים באופנה .  הקרנות אלה ילוו בהרצאות של מומחים מהתחום .  
האירוע המרכזי של שיתוף הפעולה הזה הוא ביקורו של הבמאי הצרפתי הדוקומנטרי לואיק פריז'אן ,  שביים את הסדרה ה"יום שלפני ".  הסדרה שמתעדת ומלווה בתי אופנה ב-36 השעות שנותרו להם לפני תצוגת האופנה ,  הוקרנה בערוץ 8 .  בעונה הראשונה שלה הוקדשו בין היתר פרקים שעקבו אחר המעצבת סוניה ריקל והמעצב קרל לאגרפלד לשאנל .  ב-17 בנובמבר יציג פריז'יאן בסינמטק חולון שני פרקים מן העונה השנייה של הסדרה ,  שעליה הוא עובד בימים אלה .  הפרקים שיוקרנו יעסקו בבית האופנה דולצ'ה וגבאנה ובמעצבת דיאן פון פירסטנברג .  
בהמשך החודש ,  ב-23 בנובמבר ,  יוקרן סרטו של פריז'יאן שעוסק בבית האופנה לואי ויטון .  סרט זה מספק הצצה מרתקת לבית האופנה המיתולוגי תחת הנהגתו של המעצב הכוכב שלו ,  מרק ג'ייקובס .  
הקרנה מעניינת נוספת תיערך בנוכחות העיתונאי איתי יעקב ,  שיציג את סרטו הגנוז של במאי הקולנוע הישראלי עמוס גוטמן .  הסרט שעוסק באופנה בישראל חושף אופנאים שונים מאותה התקופה כמו דורין פרנקפורט ופיני לייטנסדורף .  להקרנה שתיערך בהשתתפות בני משפחתו של הבמאי לא נקבע עדיין תאריך ,  ולכן מומלץ לעקוב אחר תוכניית חודש דצמבר של סינמטק חולון .  
אורחים נוספים שאמורים לקחת חלק בסדרת ההקרנות הם יובל כספין ,  אירה גולדמן לקום איל פו והמעצבת מאיה נגרי .
 
סרטי אופנה במוזיאון העיצוב בחולון
תחת הכותרת  " סיפורי בדים ",  יוקרנו בחולון במהלך שלושת החודשים הקרובים ,  סרטי אופנה שונים שילוו בהרצאות של אורחים מחו"ל

