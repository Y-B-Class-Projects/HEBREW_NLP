נסללה הדרך לסיוע ליוון :  סרקוזי התקפל - נכנע לדרישת מרקל לשלב את קרן המטבע בסיוע
לפי  " וול סטריט ג'ורנל "  ראשי שתי הכלכלות הגדולות בגוש היורו תומכים כעת בחבילת סיוע משותפת
קנצלרית גרמניה ,  אנגלה מרקל ,  הצליחה לשכנע את נשיא צרפת ,  ניקולא סרקוזי ,  לתמוך במעורבות קרן המטבע הבינ"ל  ( imf )  בחבילת הסיוע המתגבשת ליוון ,  אמר היום גורם בממשלת גרמניה ,  דיווח העיתון  " וול סטריט ג'ורנל ". ראשי שתי הכלכלות הגדולות בגוש היורו נפגשו היום לקראת פסגת מנהיגי האיחוד האירופי בבריסל .  עד כה התנגד סרקוזי עקרונית למעורבות של קרן המטבע בסיוע למדינות בגוש היורו .  שותפו המרכזי לעמדה זו היה נשיא הבנק המרכזי של אירופה  ( ecb )  ,  ז'אן-קלוד טרישה.מוקדם יותר היום ,  בטרם צאתה לפגישת שרי האיחוד האירופי בבריסל ,  אמרה מרקל בברלין כי  " אירופאי טוב הוא לא בהכרח אחד שרץ לתת סיוע .  אירופאי טוב הוא זה אשר נוהג לפי החוקים האירופים ודואג ליציבות גוש היורו .  זוהי ההנחיה שעומדת בפני עינינו בכל החלטותינו היום ,  מחר ובעתיד ". כלכלני בנק גולדמן סאקס העריכו היום כי קרן המטבע צפויה לספק ליוון סיוע בסך 20 מיליארד יורו  ( 27 מיליארד דולר )  .  אריק נילסן ,  הכלכלן הראשי של גולדמן סאקס באירופה ,  העריך במכתב ששלח היום ללקוחות הבנק כי יוון צפויה לפנות לקרן המטבע בבקשת סיוע בשבועות הקרובים וצפויה לקבל חבילת סיוע בסך 20 מיליארד יורו ,  שתיפרש על פני 18 חודשים.מנהיגי האיחוד האירופי מתכנסים הערב בבריסל כדי לדון בחבילת הסיוע האירופית ליוון . " הפגישה היום תהיה ההזדמנות האחרונה של מנהיגי האיחוד לדון בצרותיה של יוון לפני שליוון יאזל המזומן .  המגעים כשיתחילו ,  יתרכזו בתוכנית שתזרים ליוון בסך 20 מיליארד יורו במשך 18 חודשים ",  אמר היום נילסן .
 
נסללה הדרך לסיוע ליוון :  סרקוזי התקפל - נכנע לדרישת מרקל לשלב את קרן המטבע בסיוע
לפי  " וול סטריט ג'ורנל "  ראשי שתי הכלכלות הגדולות בגוש היורו תומכים כעת בחבילת סיוע משותפת

