דינמו קייב ביקשה לשחק נגד מכבי חיפה
צפוי משחק בין הקבוצות בינואר ,  במסגרת מחנה החורף של האוקראינים .  בימים הקרובים :  פגישות עם שחקנים שמסיימים חוזה
דינמו קייב תגיע בקרוב לישראל ותשחק נגד מכבי חיפה ,  כך מסתמן מתוך שיחות שהתנהלו בימים האחרונים בין ראשי המועדונים .  קייב אמורה להגיע ב-16 בינואר למחנה אימונים בישראל ,  ולכן הגישה לפני מספר ימים בקשה לשחק מול חיפה .  בין השחקנים הבולטים של הקבוצה האוקראינית ניתן למצוא את אנדריי שבצ'נקו ,  אולג גוסב וארטם מילבסקי .
 קייב הגיעה לישראל מספר פעמים בעבר במסגרת מחנה האימון המסורתי שהיא עורכת בחודשי החורף ,  בזמן שהליגה המקומית יוצאת לפגרה . " הפרטים הסופיים טרם נקבעו ,  אבל כנראה שיהיה משחק ",  אישרו הבוקר בחיפה .  שתי הקבוצות נפגשו כבר ב-2007 ,  כשרוני לוי הדריך את הקבוצה ,  והמשחק הסתיים בתוצאה 1:1  ( רפאלוב כבש )  .
 החלוץ מוחמד גדיר מבקש לעבור את ניתוח הבקע שלו בימים הקרובים ,  ומחכה לתשובה ממכבי חיפה .  ניר דוידוביץ' אמור להיות כשיר למשחק ביום שני נגד מכבי תל אביב .  במהלך הימים הקרובים אמורה חיפה להיפגש עם השחקנים שמסיימים חוזה בסוף העונה על מנת לדון איתם בהארכת ההסכם .  מדובר בתום אלמדון ,  אייל משומר ,  גוסטבו בוקולי ,  ג'ון קולמה ותומר חמד .
 
דינמו קייב ביקשה לשחק נגד מכבי חיפה
צפוי משחק בין הקבוצות בינואר ,  במסגרת מחנה החורף של האוקראינים .  בימים הקרובים :  פגישות עם שחקנים שמסיימים חוזה

