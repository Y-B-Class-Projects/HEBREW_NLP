שטיינמץ יערוב לחוב בסקורפיו - והתשלום יידחה ב-3-4 שנים
בעל השליטה בחברת הנדל"ן ,  בני שטיינמץ ,  יערוב אישית לחוב של 400 מיליון שקל לבנק הפועלים ,  שיהפוך לנחות לעומת החוב למחזיקי האג"ח ,  יעניק ערבויות למחזיקים ויזרים נכסים בעשרות מיליוני דולרים
 >  >  האג"ח מסדרה א' של סקורפיו נדל"ן ,  הנמצאת בשליטת בני שטיינמץ ,  זינקו אתמול בכ-4% והן נסחרות כעת בתשואה לפדיון של 70% .  שלשום אחר-הצהריים חלה התקדמות משמעותית במגעים בין חברי נציגות מחזיקי האג"ח מסדרה א' של סקורפיו לראשי החברה בנוגע להסדר פריסת החובות - ובעקבות זאת נרשם זינוק באג"ח .  מדובר בהסדר החוב הגדול ביותר המתנהל בימים אלה ,  לאחר ההסדר עם מחזיקי האג"ח שסוכם באפריקה ישראל ,  הנמצאת בבעלות לב לבייב ,  ובצים ,  הנמצאת בבעלות עידן וסמי עופר .  מקורבים למגעים בין הצדדים ציינו כי ראשי סקורפיו מתנהגים בהגינות ומנסים לעשות הכל כדי להשלים את ההסדר בהקדם .  היקף החוב למחזיקי האג"ח מסדרה א' של סקורפיו ,  המנוהלת על ידי שמעון מנחם ,  נאמד ב-580 מיליון שקל .  נוסף על כך חייבת סקורפיו כ-400 מיליון שקל לבנק הפועלים .  נציגות מחזיקי האג"ח של סקורפיו מורכבת מנציגי פסגות ,  מנורה מבטחים ,  כלל ביטוח ,  מגדל והפניקס .  מחזיקי האג"ח מיוצגים על ידי עו"ד גיל אורן ,  והיועץ הכלכלי ורו"ח עופר כהן .  עוה"ד רם ויאיר כספי מייצגים את סקורפיו .  לפי ההסדר המתגבש ,  תשלומי הקרן והריבית בגין האג"ח יידחו בשלוש עד ארבע שנים ,  ושטיינמץ עתיד להעניק ערבויות למחזיקי האג"ח בגין תשלומי הריבית .  נוסף על כך יכניס שטיינמץ אל סקורפיו חלק מנכסיו הפרטיים בהיקף של עשרות מיליוני דולרים .  בין הצדדים סוכם כי אם סקורפיו לא תעמוד בתשלום הריבית הקרובה של כ-15 מיליון שקל ,  שטיינמץ ירכוש מידי סקורפיו נכס ,  והתמורה תשמש לתשלום למחזיקי האג"ח .  עדיין לא סוכם אם תועלה הריבית בגין האג"ח המגיעה כיום ל-6.25% .  כמו כן עדיין לא סוכמו ביטחונות נוספים שיינתנו למחזיקי האג"ח .  סקורפיו הגיעה להבנות גם עם בנק הפועלים לגבי החוב כלפיו .  תמורת ערבות אישית של שטיינמץ להלוואה ,  הסכים בנק הפועלים כי החוב יהפוך לנחות לעומת ההתחייבויות למחזיקי האג"ח .
 
שטיינמץ יערוב לחוב בסקורפיו - והתשלום יידחה ב-3-4 שנים
בעל השליטה בחברת הנדל"ן ,  בני שטיינמץ ,  יערוב אישית לחוב של 400 מיליון שקל לבנק הפועלים ,  שיהפוך לנחות לעומת החוב למחזיקי האג"ח ,  יעניק ערבויות למחזיקים ויזרים נכסים בעשרות מיליוני דולרים

