נקסוס 1 ?  נקסט ! 
הסמארטפון של גוגל נועד להסעיר את השוק ,  אך מתברר כפלופ .  מכירותיו זעומות והאייפון והדרויד לא סופרים אותו
הוא נועד להסעיר את השוק ,  להתחרות חזיתית באייפון ולהפוך את גוגל לשחקן של ממש במגרש הסלולרי  אבל חודשיים וחצי לאחר שיצא ,  מוכתר ה"נקסוס 1 "  כאכזבה ,  ואפילו כפלופ .  מסתבר שמאז השקתו נמכרו רק 135,000 יחידות של המכשיר  אפילו פחות ממה שמכר מחשב הלוח אייפד של אפל במכירה מוקדמת של מספר ימים בודדים .  לשם השוואה  האייפון של אפל והדרויד/מיילסטון של מוטורולה מכרו בתקופה המקבילה של השקתם מעל למיליון מכשירים כל אחד .
 חברת המחקר Flurry ,  ששחררה נתונים אלו ,  הסבירה כי בחרה לבדוק את מדד המכירות לאחר 74 יום מצאת המכשיר ,  מכיוון שבזמנו הגיע האייפון למכירות של מיליון מכשירים תוך זמן זה .  כדי לתת פרופורציות הוסיפה החברה גם את הדרויד של מוטורלה לבדיקה ,  ובכך הובלט הפער העצום בין מכירותיהן של אפל ומוטורולה לאלו של גוגל . " זו השוואה מעניינת ,  מכיוון שהאייפון והנקסוס 1 מייצגים את הניסיון המלא הראשון של חברות אלו בשיווק טלפונים עם שם המותג שלהם ",  נכתב באתר של Flurry .
 בחודש שעבר ניתח האתר businessinsider.com את הסיבות לכשלונו של הנקסוס ,  וקבע שבין הדברים שעוצרים את הצלחתו נמצאת העובדה שהוא נמכר רק באינטרנט ,  שידוע על בעיות הקיימות בו בנוגע ל-3G וששירות הלקוחות של גוגל התגלה כבעייתי מאוד . " אם המשימה של גוגל היא לשנות את הדרך בה אנשים רוכשים טלפון נייד ,  כפי שהצהיר מנכ"ל החברה אריק שמידט  הנקסוס 1 הוא פלופ ",  קבע האתר .
 
נקסוס 1 ?  נקסט ! 
הסמארטפון של גוגל נועד להסעיר את השוק ,  אך מתברר כפלופ .  מכירותיו זעומות והאייפון והדרויד לא סופרים אותו

