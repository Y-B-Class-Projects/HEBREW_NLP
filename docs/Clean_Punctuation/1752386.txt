לראשונה :  ישראלים יוכלו לעלות על אוניית נופש בינלאומית בנמל חיפה 
בלעדי האונייה מגניפיקה תפקוד את נמל חיפה בינואר ובפברואר ותאפשר לישראלים להצטרף לקרוז בינלאומי ללא צורך בטיסה
 >  >  פריצת דרך בתחום הקרוזים :  לראשונה יתאפשר לישראלים לעלות על שיט בינלאומי בנמל חיפה .  עד כה יצאו מנמלי ישראל רק אוניות ישראליות כמו אלה של החברות מנו וכספי .  לדברי יוסי שטר ,  מנהל מחלקת השיט של חברת msc בישראל ,  שאונייתה מגניפיקה תאפשר עליית נוסעים ישראלים לסיפונה בחיפה ,  בחברה התאמצו באחרונה לשכנע את רשות הנמלים ואת השב"כ ,  שלא הסכימו עד כה שישראלים יעלו על אונייה בישראל עם אזרחים ממדינות אחרות . " אני מקווה שזה יפתח פתח לעוד חברות ,  וגם לנו ,  שיאפשר להגיע ב-2012 לכך שישראלים יוכלו לעלות לקרוזים בינלאומיים על בסיס קבוע ,  ולא רק בחורף ",  אמר שטר .  השיוטים הקרובים יהיו בני 13 ימים ו-12 לילות .  המסלול ,  שתחילתו בוונציה ,  עובר באולימפיה שביוון ,  דוברובניק בקרואטיה ,  איטליה  ( ראוונה ,  ונציה ובארי )  ,  אלכסנדריה שבמצרים ולימסול בקפריסין .  לדברי שטר ,  הישראלים שירצו לרדת מהאונייה באלכסנדריה יצטרכו להצטייד בוויזה ,  אם כי בענף מסייגים את הדברים וטוענים שלשם כך נדרשת הסכמה של המצרים .  מגניפיקה היא אונייה חדישה שיכולה להכיל יותר מ-3,000 נוסעים ועוד 1,200 אנשי צוות .  יש בה 15 קומות ,  שבהן כל המותרות המקובלים בספינות ברמה של 5 כוכבים .  ב-3 בינואר ,  בהפלגה הראשונה ,  תטיס החברה את הישראלים לוונציה ,  לחצי סבב שיביא את האונייה לחיפה .  אלה ישלמו 470 דולר  ( לא כולל טיסה )  להפלגה של שישה ימים .  להפלגה המלאה המחיר היומי יהיה 66-100 דולר לאדם בתא ,  כולל כל הארוחות והבידור ,  אך לא כולל סיורי חוף ואקסטרות .  היתרון של הפלגה מחיפה ברור - בכך נחסכת טיסה לעיר אירופית שעלותה לפחות 500 דולר לאדם ,  וכן לינה של לילה או שניים בעיר .  מחיר חבילה כזאת יכול להיות כ-1,000 דולר ל-13 יום  ( בחורף )  .  תיירות הקרוזים היא פלח שוק צומח בישראל ,  הכולל יציאות של ועדי עובדים .  25-30 אלף ישראלים יוצאים מדי שנה להפלגות אלה .  שטחיה הציבוריים של המגניפיקה כוללים חידושים כמו ה"מגרודום ",  שהוא גג הזזה המכסה את שטח הבריכה הפנימית ,  מסלולי באולינג ,  חדר ביליארד ואולם קולנוע אינטראקטיבי .  עיצוב הספינה זיכה אותה בכמה פרסים נחשבים .
 
לראשונה :  ישראלים יוכלו לעלות על אוניית נופש בינלאומית בנמל חיפה 
בלעדי האונייה מגניפיקה תפקוד את נמל חיפה בינואר ובפברואר ותאפשר לישראלים להצטרף לקרוז בינלאומי ללא צורך בטיסה

