3 מיליון מפגינים צפויים לצאת לרחובות בצרפת במחאה על השינויים המתוכננים בפנסיה
כ-300 הפגנות צפויות להתרחש ;  דובר איגוד : " האווירה משפחתית מאוד .  אנשים יוצאים עם עגלות התינוקות "
 כ-3 מיליון מפגינים צפויים לצאת הערב לרחובות צרפת במחאה על הרפורמה המתוכננת במערכת הפנסיה הממשלתית .  אל איגודי העובדים הצטרפו משפחות ,  סטודנטים ועובדים מהמגזר הפרטי ,  במאות הפגנות שמתוכננות להיערך ברחבי המדינה.זוהי הפעם הרביעית בחודשים האחרונים שבה יוצאים תושבי צרפת להפגנות במחאה על השינוי המתוכנן במדיניות הפנסיה .  הצעת החוק תעלה לדיון בסנאט הצרפתי ב-5 באוקטובר.כ-300 הפגנות מתוכננות להיערך ברחבי צרפת ,  במחאה על מדיניותו של סרקוזי . " אנחנו רבים יותר היום  ( בשבת )  מאשר במהלך השבוע ",  אמר קסוויאר פטרצ'י ,  נציג מטעם איגוד cgt בטולסו . " יש אווירה מאוד משפחתית ,  אנשים יוצאים עם עגלות התינוק .  צרפת מוחה ". איגודי העובדים ,  שמתכננים שביתה כללית ב-12 באוקטובר ,  מקווים למשוך כ-2 מיליון איש עד 3 מיליון איש להפגנות הערב ומסקרים שפורסמו בימים האחרונים עולה כי כוחה של ההתנגדות לרפורמה מתגבר.בסקר שפורסם על ידי העיתון היומיl'humanite עולה כי יותר מ-70% מאזרחי צרפת מגבים את המחאה ." אנחנו צריכים להראות את עוצמתנו ",  אמר ז'אן-קלוד מיילי ,  ראש איגוד פורס אווייר הרדיקלי יותר . " הממשלה קפואה ;  הם נחושים בדעתם לעמוד ביעד הגירעון של בריסל של 3% ונמצאים תחת לחץ השווקים הפיננסיים ". הממשלה טוענת כי החקיקה חיונית לצמצום הגירעון התופח בקרנות הפנסיה ,  לרסן את העלייה בחוב הציבורי ולשמר את דירוג האשראי המושלם של צרפת ,  שמאפשר לה ללוות כסף בתעריפים נמוכים בשווקים הפיננסיים.ביום ההפגנה הקודם ,  שנערך ב-23 בספטמבר ,  שובשו הלימודים בבתי הספר ,  הטיסות והתחבורה הציבורית .
 
3 מיליון מפגינים צפויים לצאת לרחובות בצרפת במחאה על השינויים המתוכננים בפנסיה
כ-300 הפגנות צפויות להתרחש ;  דובר איגוד : " האווירה משפחתית מאוד .  אנשים יוצאים עם עגלות התינוקות "
 
