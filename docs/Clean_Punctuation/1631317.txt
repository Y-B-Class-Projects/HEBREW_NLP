אודי רצה עם הזרם
אודי כל כך התלהבה מה-E טרון החשמלית ,  שהיא החליטה להציג גם גרסה קומפקטית שמתחברת לשטקר .  זורמת כזאת
אודי כבר הבטיחה כי בעוד שנתיים תייצר את ה-E טרון ,  מכונית 'על' חשמלית שהוצגה כקונספט בתערוכת פרנקפורט 2009 .  הקופה העילאית שמחזיקה במרכולתה קרבה ויזואלית עזה ל-R8 הספורטיבית ,  מחליפה את שאיבת הבנזין במערכת הנעה כפולה חשמלית המפיקה כ-460 קג"מ דימיוניים של מומנט .  פרט לכך ,  לרשותה 313 כ"ס מארבעה מנועים חשמליים בכל גלגל המאיצים בה ל-100 קמ"ש בפחות מ-5 שניות ומנגנוני אנרגיה שמכסים טווח נסיעה של 250 ק"מ בין טעינות  ( טעינה אורכת 6 שעות פלוס )  .  
מסתבר שהסנונית המהפכנית של אודי מפרנקפורט אכן הייתה רמז לבאות .  החברה הגרמנית חושפת בתערוכת דטרויט את האחות הקטנה שטרם זכתה לתג שמי מבדיל ,  אך בהחלט מפזרת את הערפל סביב התוכניות להרחבת שורותיה של החטיבה ,  בחזיתה ה-R8 וסגניתה האופנתית והמסורתית אודי TT .  הייתכן חשמלית קופה מופחתת מחיר בדרך לזירה ?  
האחות הצעירה זהה רעיונית למכונית ה'על' הגאוותנית וחולקת עימה את מבנה האלומיניום בחיפוי אריחי סיבי פחמן ויריעות אלסטיות מחוסמות מפלסטיק קשיח .  חומרים אלה מקנים למכונית החשמלית משקל מופחת של 1.3 טון .  אופייה מכתיב כי הצנעת הממדים באופן משמעותי לעומת החלוצה ,  כאשר התקרה ניצבת על 1.22 מ' ,  הרוחב 1.78 מ' והאורך כמעט 3.95 מ' בסך הכול .  
סט הסוללות נתחב במרכז השלדה ומעניק לה חלוקת כובד משוחדת כלפי העכוז  40 אחוזים לפרונט ,  60 אחוזים אחורנית .  שלא כמו האחות הגדולה ,  הבייבי E טרון שולחת את מעוז כוחה שנאמד ב-204 כ"ס לסרן האחורי בלבד ומוסיפה לחובתה עוד שנייה בדרך ל-100 קמ"ש ונעצרת באיזור ה-206 קמ"ש המרביים בהגבלה אלקטרונית .  טווח נסיעתה מייצר כ-250 ק"מ בין טעינות ומשך הטענת הסוללות אורך כמעט חצי יום משקע ביתי או שעתיים מעמדת טעינה זריזה .  
היות והדגם הראשון עומד לחצות תג מחיר של מעל 200 אלף יורו ,  אודי מקווה שדרך הבייבי E טרון היא תנצל את הגל האקולוגי לצרכים קצת יותר מציאותיים ,  כמו אחות קונווציונלית ועממית לאודי TT .  כפי שהדברים מתגלגלים בקונצרן פולקסווגן שמפזר המחאות בהתאם לגחמות ,  לא נראה שעומדות בפני מי מאחת החטיבות בקונצרן מגבלות כלכליות ליישום .
  .
 
אודי רצה עם הזרם
אודי כל כך התלהבה מה-E טרון החשמלית ,  שהיא החליטה להציג גם גרסה קומפקטית שמתחברת לשטקר .  זורמת כזאת

