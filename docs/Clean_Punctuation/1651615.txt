תשובה אירח בניו יורק את משווקי המוצרים של הפניקס
הפניקס הקפיצה את הסטנדרטים במבצעים לסוכנויות :  12 מנהלי סוכנויות הוטסו לארה"ב ,  לנו בפלאזה בניו יורק וסעדו עם יצחק תשובה - בתמורה לגיוס של עשרות מיליוני שקלים
 >  >  בשבועות האחרונים הקפיצה הפניקס את הסטנדרטים במבצעי הצבירה לסוכנים שיוזמות חברות הביטוח .  מבצעים של חברות הביטוח למשווקים הפנסיוניים ,  שמגייסים כספים חדשים למוצרי הפנסיה שלהן ,  שכללו חלוקה של מוצרי חשמל יקרים ,  חופשות בבורמה וכרטיסי טיסה ליורו-דיסני הפכו לדבר שבשגרה .  ואולם בהפניקס החליטו בשבועות האחרונים לעלות מדרגה .  זאת ,  הן בקהל היעד של המבצעים - פנייה לבכירים המנהלים סוכנויות ביטוח - והן בתגמול שהם מציעים .  בלילה שבין רביעי לחמישי בשבוע שעבר מצאו עצמם בכירים של 12 סוכנויות ביטוח שונות במלון הפלאזה בניו יורק ,  בפאתי סנטרל פארק .  בכך הסתיים  " מבצע מנכ"ל "  שיזמה הפניקס ,  בהנהלת אייל לפידות ,  לסוכנויות הביטוח בשוק .  במבצע המכירות הזה נדרשו מנהלי הסוכנויות ,  כל אחת בהתאם לגודלה ,  להשיג בחודשים דצמבר-ינואר גיוסים חריגים במגוון המוצרים הפנסיונים של הפניקס :  קופות גמל ,  ביטוחי מנהלים וקרנות הפנסיה של החברה .  הגיוסים שנדרשו כדי להשתתף הגיעו להיקפים של עשרות מיליוני שקלים .  לזוכים הובטחו סיור בניו יורק בלוויית בעל השליטה בפניקס יצחק תשובה ולינה במלון הפלאזה שבבעלותו .  בין הזוכים היה אפשר למצוא את אייל גורן ,  מנכ"ל סוכנות הביטוח דווידוף ;  את ירון כספי ,  מנכ"ל סוכנות ידידים של חברת הביטוח הראל ;  את דורון ראובני מסוכנות דורון ראובני ;  את עמית ריקמן ,  מנהל מחוז הצפון בסוכנות הביטוח שקל שרכשה הפניקס ;  את איציק עוז ,  מנכ"ל אגם לידרים ,  שגם אותה רכשה הפניקס ;  ואת אורן כהן ,  שמכר לפני חודשיים 50% מהסוכנות שלו להפניקס .  סוכנויות נוספות שזכו לשלוח נציגים לחופשה היו אופק ,  עמיתים וסוכנות דני עובדיה .  את פניהם של הזוכים קיבלו במלון הפלאזה מנכ"ל הפניקס לפידות והרכש החדש שלו לקבוצה ,  אורן אל-און ,  מנהל חטיבת הלקוחות .  האטרקציה הראשונה היתה סיור במסדרונות המלון .  לאחר מכן זכו הסוכנים לביקור בסוויסרי - מבטח משנה מהגדולים בעולם .  בסוויסרי נחשפו מנהלי הסוכנויות למוצרי הביטוח של העתיד ,  שאומרים להגן על קרנות הפנסיה וחברות הביטוח מההתארכות הצפויה בתוחלת החיים .  סוויסרי פעילה כעת בעיקר בארה"ב ,  אך הציפיה היא שמוצרים שלה יגיעו בקרוב גם לישראל .  אז הגיעה גולת הכותרת של הביקור - סדרת ארוחות עם תשובה .  מעורבותו של תשובה בביקור עשויה להעיד על הרמה שבה איש העסקים שם את הזרקור העסקי שלו בימים אלה על הפניקס .  זה התחיל בארוחת בוקר שבה הוא השתתף .  למחרת הזמין תשובה את הסוכנים למשרדו שבשדרות מדיסון .  תשובה סיפר להם על כוונתו לפתח את הפניקס כזרוע הפיננסים של קבוצת דלק .  לדברי אחד ממנהלי הסוכנויות במקום ,  תשובה מאמין כי הפניקס עוד תגיע לדרגה של אימפריה בתחום .  בהמשך סיפר תשובה על תגלית הגז בקידוח תמר - שלה הוא שותף באמצעות דלק קידוחים . " גילוי הגז צפוי לשנות את כלכלת ישראל ,  לא נהיה תלויים יותר בגורמים חיצוניים ",  הוא אמר .  חזון אחר שזכה להרחבה מתשובה הוא פרויקט תעלת הימים האמור לחבר בין ים סוף לים המלח .  תשובה טען כי אם המדינה תאשר לו את הפרויקט הוא מוכן לפנות לכך את כל זמנו . " זה גם יקדם את השלום ". 

תשובה אירח בניו יורק את משווקי המוצרים של הפניקס
הפניקס הקפיצה את הסטנדרטים במבצעים לסוכנויות :  12 מנהלי סוכנויות הוטסו לארה"ב ,  לנו בפלאזה בניו יורק וסעדו עם יצחק תשובה - בתמורה לגיוס של עשרות מיליוני שקלים

