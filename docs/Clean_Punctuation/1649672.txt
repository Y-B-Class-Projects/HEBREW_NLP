השופט הציע :  להוסיף ליגאל עמיר שותף לחדר
ביהמ"ש המחוזי בנצרת קבע כי רוצח ראש הממשלה רבין יישאר בהפרדה בכלא למשך ששת החודשים הבאים .  עם זאת ,  השופט חשין הציע לבחון בתום התקופה להעביר את עמיר לתנאי הפרדה זוגית
יגאל עמיר ,  רוצח ראש הממשלה יצחק רבין ,  יישאר בהפרדה בכלא שישה חודשים נוספים ,  כך קבע היום  ( חמישי )  נשיא ביהמ"ש המחוזי בנצרת ,  השופט דוד חשין .  חשין נימק את החלטתו בכך שהפרדתו דרושה כדי למנוע פגיעה בביטחון המדינה .  יחד עם זאת ,  ציין הנשיא כי לו תימשך המגמה ,  במסגרתה יפחית עמיר בעקיפת ההגבלות שהוטלו עליו , " ייטיבו שב"כ ושב"ס לעשות אם יבחנו שוב את אפשרות החזקתו בתנאי הפרדה זוגית ".  כך לדברי חשין , " תיגרם פגיעה פחותה בזכויותיו ". 
חשין אמר כי המגבלה העיקרית והקשה ביותר שהוטלה על עמיר היא החזקתו בנפרד מיתר האסירים ,  הפוגעת בזכות יסוד של האסיר .  הוא הוסיף כי במסגרת חלקו החסוי של הדיון שנערך בפניו ,  סקרו נציגי השב"כ מידע רב שנאסף במהלך השנים אודות האסיר .
 מעיון בפרטים עולה כי עמיר המיוצג על ידי עורך הדין אבי מוסקוביץ' מהסניגוריה הציבורית ,  עקף באופן שיטתי את ההגבלות שהוטלו עליו בנושא שיחות הטלפון ונעזר רבות באחרים בתוך הכלא ומחוצה לו ,  על מנת להעביר מסרים .  השופט חשין הבהיר כי אין מדובר בהפרות משמעתיות גרידא ,  אלא בדרך התנהלות המהווה כלי בידיו להרחיב את מעגל האנשים איתם הוא מורשה לעמוד בקשר נוכח ההגבלות שהוטלו עליו כ"אסיר ביטחוני ".  
עם זאת ציין חשין כי עולה שבמקרים רבים בחודשים האחרונים ,  נדמה כי דווקא בני משפחתו ומקורביו של האסיר גורמים במעשיהם להכשלתו .  בתוך כך ,  עמיר לא הפנה עורף להזדמנויות שניקרו בדרכו לפרוץ את ההגבלות .  חשין הבהיר כי הוא אינו משוכנע שתהליך השיפור שנרשם משקף ירידה בסיכון הביטחוני הנשקף מעמיר .
 
השופט הציע :  להוסיף ליגאל עמיר שותף לחדר
ביהמ"ש המחוזי בנצרת קבע כי רוצח ראש הממשלה רבין יישאר בהפרדה בכלא למשך ששת החודשים הבאים .  עם זאת ,  השופט חשין הציע לבחון בתום התקופה להעביר את עמיר לתנאי הפרדה זוגית

