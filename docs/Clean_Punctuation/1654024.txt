נציבות התקשורת הפדרלית אישרה תוכנית מרחיקת לכת להרחבת הגישה לאינטרנט בארה"ב
ההצעה הוגשה היום לקונגרס במטרה להגדיל את שיעור החדירה של אינטרנט בפס רחב בארה"ב ל-90% עד שנת 2020
נציבות התקשורת הפדרלית בארה"ב  ( fcc )  אישרה היום פה אחד תוכנית שאפתנית ל-10 שנים ,  שתשנה את סדר העדיפות התקשורתי במדינה .  התוכנית תבסס את האינטרנט בפס רחב כרשת התקשורת הדומיננטית בארה"ב ,  במטרה לחזק את מעמדה התחרותי של ארה"ב בעולם.ההצעה ,  שהוגשה היום לקונגרס ועדיין תלויה באישורו , " חיונית כדי לאפשר לארה"ב לעמוד באתגרי התחרות הגלובלית ולרתום את כוחו של הפס הרחב כדי לסייע בטיפול בסוגיות לאומיות בווערות ",  אמר היום יו"ר ה-fcc ,  ג'וליוס ג'נצ'אוסקי.המסמך ,  בן 376 עמודים ,  מכיר בכך שהאינטרנט בפס רחב הופך במהרה למדיום התקשורתי המרכזי בארה"ב ,  על חשבון הטלפון והטלוויזיה .  התוכנית כוללת מתן סובסידיות לספקיות אינטרנט לצורך חיבור אזוריים כפריים בארה"ב לאינטרנט בפס רחב ,  מכירות פומביות של תדרים כדי לפנות מקום לאינטרנט סלולרי ואלחוטי ,  ופיתוח ממיר אוניברסלי אשר יתחבר לאינטרנט ולשירותי הכבלים.התוכנית שואפת להעלות את שיעור החדירה של אינטרנט בפס רחב ל-90% עד 2020 ,  לעומת כ-65% כיום .  היא כוללת גם יוזמה ממשלתית שנועדה לצייד 100 מיליון משקי בית עם חיבור אינטרנט במהירות של 100 מגה-בייט לשנייה עד סוף העשור הנוכחי .  כיום ,  לפי נתוני קומסקור ,  משתמש האינטרנט הממוצע בארה"ב נהנה מחיבור במהירות של 3-4 מגה-בייט לשנייה.התוכנית עתידה להשפיע על מיליארדי דולרים מהתקציב הפדרלי ,  למרות שטענת ה-fcc היא שהתוכנית תממן את עצמה באמצעות המכירות הפומביות של התדרים .  חלק מההצעות ,  כמו מכירה פומבית של תדרים והוזלת תעריפי החיבור ,  צפויות להיתקל בהתנגדות רחבה מצד ענקיות טלקום כמו קומקאסט ו-at & t ,  בעוד שיישומן של הצעות אחרות ידרשו שנים.ראשיהן של מפעילות הסלולר והאינטרנט בארה"ב בירכו על התוכנית .  בריאן רוברטס ,  יו"ר ומנכ"ל קומקאסט ,  אמר כי  " לאור העובדה שהביקוש לפס רחב מכפיל עצמו כל שנתיים ,  כולנו מזהים את הצורך החיוני בהשקעה פרטית ובשיפור התחרותיות בין רשתות הפס הרחב ,  כמו גם את החשיבות של שימור מסגרת רגולטורית לקידום השקעות ". 

נציבות התקשורת הפדרלית אישרה תוכנית מרחיקת לכת להרחבת הגישה לאינטרנט בארה"ב
ההצעה הוגשה היום לקונגרס במטרה להגדיל את שיעור החדירה של אינטרנט בפס רחב בארה"ב ל-90% עד שנת 2020

