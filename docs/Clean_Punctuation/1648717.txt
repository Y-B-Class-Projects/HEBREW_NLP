טמבור :  גידול בשוק המקומי חיפה על המציאות האפורה ביצוא 
הרווח התפעולי צמח ב-7% בזכות עלייה במכירות בישראל ,  שיפור תמהיל המוצרים וויתור על מכירות באוקראינה ,  רוסיה וספרד
 >  >  גידול כמותי במכירות וירידה חדה בהוצאות המימון הביאו לעלייה של 157% ברווח הנקי של חברת טמבור ברבעון הרביעי ,  לרמה של 4.9 מיליון שקל .  מכירותיה של יצרנית הצבעים המובילה במשק מקבוצת גרנית צמחו ב-7.8% ברבעון החולף ,  לעומת המקביל לו ב-2008 ,  והגיעו ל-138 מיליון שקל - כתוצאה מצמיחה של 6.8% במכירות לשוק המקומי ומגידול של 34% במכירות של מוצרי צבע משלימים כמו חומרי איטום ,  דבק ותוספים לבנייה .  המכירות לשוק המקומי גדלו ב-10.1%  ( 12 מיליון שקל )  ברבעון ,  אבל הצמיחה קוזזה חלקית בירידה של 2.1 מיליון שקל  ( 25.6% )  ביצוא ברבעון הרביעי לעומת הרבעון המקביל ב-2008 ,  ככל הנראה על רקע המשבר הכלכלי במדינות יצוא מסורתיות של טמבור כמו רוסיה ,  אוקראינה ,  ספרד ויוון .  מיכאל דיין ,  מנכ"ל טמבור ,  אמר כי מכירות החברה לתחום התעשייתי נפגעו מהמשבר - כפי שבא לידי ביטוי בירידה של 18% במכירות של צבעי מתכת - בעוד המכירות של צבעים דקורטיוויים לשוק המקומי לא נפגעו .  הרווח הגולמי של טמבור צמח ב-17% ברבעון הרביעי והסתכם ב-42.3 מיליון שקל - 30.6% מהמחזור - בהשוואה ל-28.2% מהמחזור ברבעון המקביל ב-2008 .  השיפור ברווחיות הגולמית נבע ,  ככל הנראה ,  מהגידול הכמותי במכירות שהביא לשיפור בנצילות כושר הייצור של החברה ,  בעיקר בתחום הצבעים .  בתחום הצבעים המשלימים וצבעי הדפוס חלה ירידה קלה בנצילות כושר הייצור .  גורם נוסף לשיפור ברווחיות הגולמית היה ,  לדברי דיין ,  תמהיל מכירות רווחי יותר תוך ויתור על מכירות ליצוא .  הרווח התפעולי של טמבור גדל ב-7.3% ברבעון הרביעי והסתכם ב-8.5 מיליון שקל ,  שהם 6.1% מהמחזור ,  בהשוואה ל-6.2% מהמחזור ברבעון המקביל .  הירידה ברווחיות התפעולית - למרות הגידול במכירות וברווחיות הגולמית - נבעה מגידול של 10.9% בהוצאות המכירה והשיווק על רקע עלייה בהוצאות השכר ,  הפרסום וההפרשות לחובות מסופקים .  גורם נוסף לירידה היה ירידה של 41% בהכנסות האחרות ברבעון הרביעי בהשוואה לרבעון המקביל ב-2008 שבו קיבלה טמבור החזר של 1.1 מיליון שקל מחברת הביטוח על שריפה .  הגידול ברווח הנקי ברבעון החולף הסתייע בירידה של 50% בהוצאות המימון של החברה ברבעון הרביעי לעומת המקביל לו ב-2008 ,  ל-2.6 מיליון שקל .  פעילותה השוטפת של טמבור ייצרה עודף של 73 מיליון שקל בתזרים המזומנים ב-2009 - עלייה של 29% בהשוואה לעודף התזרימי ב-2008 .  עלות שכרו של המנכ"ל מיכאל דיין הסתכמה ב-1.7 מיליון שקל ב-2009 .
 
טמבור :  גידול בשוק המקומי חיפה על המציאות האפורה ביצוא 
הרווח התפעולי צמח ב-7% בזכות עלייה במכירות בישראל ,  שיפור תמהיל המוצרים וויתור על מכירות באוקראינה ,  רוסיה וספרד

