באטיסטה : " אני רוצה לזכות בכל מה שאנחנו חולמים "
 אחרי שמונה רשמית למאמן נבחרת ארגנטינה ,  זימן באטיסטה את ביגליה מאנדרלכט לקראת ברזיל .  טבז הפצוע נכלל בסגל
צילום :  רויטרס ,  עריכת וידאו :  רן צימט
סרחיו באטיסטה מונה הלילה  ( בין שלישי לרביעי )  למאמנה של נבחרת ארגנטינה ,  אותה הוביל מאז עזיבת דייגו מראדונה . " מרגע זה ועד 2014 באטיסטה יהיה המאמן הלאומי ",  הודיע יושב ראש ההתאחדות הארגנטינאית ,  חוליו גרונדונה . " כל מה שנשאר לי הוא לאחל לו בהצלחה ".  המאמן עצמו הציב יעד ברור : " אני רוצה שב-2014 נזכה בכל מה שאנחנו שואפים - לנצח במשחק האחרון בגביע העולמי בברזיל ". 
עוד קודם לכן פירסם המאמן את הסגל לקראת משחק הידידות נגד ברזיל ב-17 לחודש .  אלא שהפציעות של אסטבן קמביאסו ופרננדו גאגו אילצו את באטיסטה לזמן את קשרה של אנדרלכט ,  לוקאס ביגליה ,  שעשוי לערוך את הופעת הבכורה שלו במדי האלביסלטה .
 ביגליה ,  ששיחק בעבר בארגנטינוס ג'וניורס ואינדפנדיינטה ,  היה חלק מהסגל של הנבחרת הצעירה של ארגנטינה וזכה עימה בגביע העולמי ב-2005 .  יתר הפנים בסגל של באטיסטה מוכרות ,  וכוללות בין השאר את קרלוס טבז ,  למרות שקשרה של מנצ'סטר סיטי סוחב פציעה .  הסגל של באטיסטה כולל 25 שחקנים .
 הסגל המלא :
 שוערים :  סרחיו רומרו ,  מריאנו אנדוחאר .
 שחקני הגנה :  חאבייר זאנטי ,  גבריאל מיליטו ,  וולטר סמואל ,  ניקולאס בורדיסו ,  פאבלו זבאלטה ,  מרטין דמיקליס ,  גבריאל היינצה ,  ניקולאס פארחה .
 שחקני קישור :  אנחל די מריה ,  חאבייר מסצ'ראנו ,  אבר באנגה ,  חוסה סוסה ,  מריו בולאטי ,  חאבייר פסטורה ,  ניקולאס גאיטן ,  אנדרס ד'אלסנדרו ,  לוקאס ביגליה .
 שחקני התקפה :  גונזאלו היגואין ,  לאונל מסי ,  סרחיו אגוארו ,  דייגו מיליטו ,  אזקייל לאבצי ,  קרלוס טבז .
 
באטיסטה : " אני רוצה לזכות בכל מה שאנחנו חולמים "
 אחרי שמונה רשמית למאמן נבחרת ארגנטינה ,  זימן באטיסטה את ביגליה מאנדרלכט לקראת ברזיל .  טבז הפצוע נכלל בסגל

