זה כבר הפך להרגל
עמרי כספי רשם עוד דאבל דאבל  ( 11 נק' ,  11 ריב' )  ,  סקרמנטו רשמה עוד הפסד ,  109:88 לאורלנדו .  30 נק' ו-16 ריב' להאוורד
עמרי כספי המשיך גם הלילה  ( רביעי )  לספק מספרים מרשימים במדי סקרמנטו ,  אבל הקינגס רשמו הלילה הפסד נוסף ,  כשנוצחו 109:88 על ידי אורלנדו .  הפורוורד הישראלי קלע 11 נקודות וקטף 11 ריבאונדים ,  אבל סקרמנטו  ( 22:15 )  רשמה הפסד חמישי בששת משחקיה האחרונים והפסד שמיני בעשרת משחקיה האחרונים .  סקרמנטו עוד עלתה לרבע האחרון עם יתרון 76:78 ,  אבל קריסה התקפית והגנתית ב-12 הדקות האחרונות  ( 10:33 ברבע האחרון למג'יק )  ,  יחד עם יכולת נהדרת של דווייט הווארד  ( 30 נקודות ,  16 ריבאונדים ,  5 אסיסטים ,  3 גגות ,  3 חטיפות )  ,  הבטיחו למג'יק  ( 12:26 )  את ניצחון החוץ .
 כספי שוב פתח בחמישייה ,  שוב שיחק הכי הרבה דקות בקבוצה  ( 40 דקות )  ,  שוב סיים עם הכי אסיסטים וריבאונדים בקבוצה ,  ובסופו של דבר שוב רשם שורה סטטיסטית לא רעה  ( יחד עם חמישה אסיסטים וחטיפה אחת )  ,  אבל כל עוד הקינגס מפסידים ,  המאזן שלו מאבד מעט מערכו .  כספי התקשה הלילה בקליעה ,  עם 5 מ-13 מהשדה ו-1 מ-6 בלבד מעבר לקשת ,  אבל חיפה על כך עם מאמץ הגנתי גדול ,  שלא הועיל בסיום .  ההתלהבות של סקרמנטו הספיקה לשלושה רבעים בלבד ,  וברגע שאורלנדו החלה לשמור וללחוץ בהגנה ,  הקינגס לא מצאו פתרונות התקפיים  ( רק 4 נקודות וסל שדה אחד ב-7 הדקות הראשונות של הרבע )  .  כמו כן ,  לסקרמנטו לא הייתה תשובה להווארד ,  והמג'יק סיימו עם 52 נקודות דומיננטיות בצבע .
 מלבד לסופרמן המפלצתי ,  גם מייקל פייטרוס נהנה מערב טוב באורלנדו עם 18 נקודות ו-10 ריבאונדים ,  ג'ייסון וויליאמס הוסיף 12 נקודות ו-6 אסיסטים ,  ריאן אנדרסון קלע 12 גם הוא ,  ומט בארנס וג'מיר נלסון תרמו 10 כל אחד למנצחים .
 טייריק אוונס סיים כקלע הבולט של סקרמנטו עם 18 נקודות ,  אבל עם 5 מ-16 בלבד מהשדה ורק 2 אסיסטים .  בנו אודריך קלע 15 ,  וסקרמנטו סיימה את המשחק עם 34 אחוזים מהשדה .
" כואב לי שברבע האחרון זרקנו לפח את כל הדברים הטובים שעשינו במשך שלושה רבעים מול אחת הקבוצות הכי טובות שי בכדורסל ",  אמר בסיום מאמן סקרמנטו פול ווסטפאל , " זה משאיר טעם רע אחרי משחק די טוב שהיה לנו .  הייתה לנו בחירה רעה מאוד של זריקות ,  ושיחקנו ממש לידיים שלהם ,  לתוך כל היתרונות שלהם .  לא הצלחנו לעצור את הווארד ,  והיום הוא הוכיח כמה הוא התבגר ". 
טייריק אוונס התייחס לחזרתו המתקרבת של קווין מרטין : " איתו יהיו לנו הרבה יותר אפשרויות ,  ואני מאמין שזה יוריד ממני את הלחץ .  מקווה שהוא יחזור מהר מאוד לקצב ,  ושהדברים יזרמו ". 

זה כבר הפך להרגל
עמרי כספי רשם עוד דאבל דאבל  ( 11 נק' ,  11 ריב' )  ,  סקרמנטו רשמה עוד הפסד ,  109:88 לאורלנדו .  30 נק' ו-16 ריב' להאוורד

