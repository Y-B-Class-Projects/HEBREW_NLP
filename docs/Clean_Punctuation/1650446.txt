חברת החדשות של ערוץ 2 משיקה ערוץ חדשות אינטרנטי
הערוץ ישדר במבנה של אולפן פתוח החל מ-9:00 בבוקר ועד 16:45 ,  כאשר לאחר מכן יתאחד עם השידורים הרגילים
חברת החדשות של ערוץ 2 משיקה ערוץ חדשות אינטרנטי בהשקעה של כמה מיליוני שקלים בשנה - כך הודיע הבוקר מנכ"ל החברה אבי וייס .  הערוץ ישדר במבנה של אולפן פתוח החל מהשעה 9:00 בבוקר ועד ל-16:45 ,  כאשר לאחר מכן יתאחד הערוץ עם השידורים הרגילים בערוץ ,  הכוללים תוכניות כמו שש עם עודד בן עמי ,  תוכנית חיסכון ,  המהדורה המרכזית ועוד.צוות המגישים והכתבים יכלול את מגישי המבזקים בערוץ 2 שאליהם יצטרפו החזאי דני דויטש וטלי מץ ,  זאת בנוסף לכתבים שיעבדו באופן ייעודי עבור הערוץ האינטרנטי .  הערוץ יתמקד בעדכונים חיים מהמתרחש בארץ ובעולם כאשר מדי רבע שעה יהיה מבזק חדשות ובנוסף ישודרו מבזקים בנושאי כלכלה ,  בידור ,  מזג אוויר ועוד.וייס הסביר כי  " אנו מאמינים שזה הדבר הנכון לעשות .  חדשות 2 שולטים בזירת הטלוויזיה ואתר החדשות נמצא בעלייה מתמדת כאשר במהלך השנה האחרונה עלינו ביותר מפי 2.5 בכמות הגולשים היחודיים .  במהלך הזה אנחנו מרחיבים את שעות השידור של חדשות 2 בצורה משמעותית :  תוספת של תשע שעות שידור חי של חדשות מהארץ ומהעולם ".  וייס הוסיף כי כיום מעלה אתר חדשות 2 כ-100 קטעי וידיאו ביום .  בנוגע לאפשרות כי הערוץ יביא בסופו של דבר לפגיעה ברייטינג של המהדורה המרכזית אמר וייס כי  " אני מעריך שזה לא יקרה .  גם ככה אנו מעלים כיום הרבה מהחומרים המצולמים לאתר ,  והרבה אנשים גם נחשפים אליהם במהדורות השונות שלפני המהדורה המרכזית ". סמנכ"ל מדיה אינטראקטיבית בחברת החדשות ,  לירן דן ,  הסביר כי בשלב הראשון לא יהיו פרסומות בשידורים .  בנוגע ליעד הגולשים שהחברה רוצה להגיע אליה סירב דן למסור הערכה אך אמר כי  " אנו רואים את המשמעותיות של כל מה שהוא וידיאו באינטרנט ואנחנו מקווים להמשיך לעלות במספרי הגולשים ". 

חברת החדשות של ערוץ 2 משיקה ערוץ חדשות אינטרנטי
הערוץ ישדר במבנה של אולפן פתוח החל מ-9:00 בבוקר ועד 16:45 ,  כאשר לאחר מכן יתאחד עם השידורים הרגילים

