מצטייני השימוש במדיה חברתית :  קוטקס וגודייבה
השתיים ,  יחד עם עוד 14 מותגים ,  עלו לגמר התחרות שעורכת חברת המחקר פורסטר לשימוש עסקי אפקטיבי במדיה חברתית
 >  >  שוקולד גודייבה ,  מותג ההיגיינה הנשית קוטקס ,  חברת המשלוחים ups ועוד 13 מותגים נבחרו כעולים לשלב הגמר בתחרות forrester groundswell של חברת המחקר פורסטר לשימוש עסקי אפקטיבי במדיה החברתית .  לצד גודייבה ,  קוטקס ו-ups העפילו לגמר בתחום קשרי יצרן-לקוח חברת ההיגיינה הנשית secret ,  חברת ייעוץ המס turbotax ,  מלונות אינטרקונטיננטל ,  חברת הביטוח הרפואי bcba ואיגוד שירותי הרכב usaa .  בתחום ה-b2b  ( business business to )  העפילו לשלב הגמר לצד חברת התוכנה אדובי ,  it spiceworks ויבמ .  בין שיקולי הבחירה ציינו השופטים כי הרשת החברתית שהקימה communispace בעבור גודייבה סייעה לחברת השוקולדים להחליט כי יש לשווק את מוצריה גם במרכולים וברשתות פרמצבטיקה ,  וליצור את מותג השוקולד gems ,  שאחראי להכנסות של כ-35 מיליון דולר בשנה - כ-10% מכלל הכנסות גודייבה ב-2010 . " קימברלי-קלארק שמה לעצמה מטרה לא פשוטה :  לגרום לנשים לדבר בגלוי על המחזור החודשי שלהן ",  כותבים השופטים בין שיקוליהם בבחירת המותג u של קוטקס .  כדי לעשות זאת יצרה החברה  " נוכחות חזקה בפורומים ורשתות חברתיות והקימה אתר שמזמין נשים לחלוק את הרגלי ההיגיינה הנשית ".  בפורסטר מדווחים כי מאז מארס 2010 נרשמו 1.7 מיליון כניסות לאתר קוטקס ,  17,500 ציוצים בטוויטר ו-93 אלף לייקים בפייסבוק .  88.5 מיליון תגובות נספרו במדיה החברתית לדיונים שקידמה החברה ,  ו-750 אלף נערות ביקשו לקבל דוגמית של מוצרי החברה .  ups ביקשה למתג את עצמה כפתרון עסקי לארגונים ולא רק כחברת משלוחים .  לשם כך יצרה לוח מודעות כלכלי משלה ,  באתר brown.popurls.com .  נתוני פורסטר הצביעו על גידול של 25% בכניסות חוזרות לאתר החברה ,  32 אלף צפיות בווידאו וזמן שהייה ממוצע באתר של 7 דקות .  הזוכה במקום הראשון בתחרות יוכרז בכנס של השנתי של פורסטר שיתקיים בחודש הבא בלונדון .
 
מצטייני השימוש במדיה חברתית :  קוטקס וגודייבה
השתיים ,  יחד עם עוד 14 מותגים ,  עלו לגמר התחרות שעורכת חברת המחקר פורסטר לשימוש עסקי אפקטיבי במדיה חברתית

