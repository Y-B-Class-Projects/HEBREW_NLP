עיריית ראשון לציון עתרה לבג"ץ נגד ההחלטה לייקר את תעריפי המים
מכיוון שעלויות הפקת המים שונות בכל עיר ,  קבעה רשות המים תעריפים שונים לקניית מים ממקורות לכל תאגיד
תאגיד המים של ראשון לציון עתר לבג"ץ נגד ההחלטה לייקר את תעריפי המים ,  לאחר שב-1.1.2010 נכנסו לתוקפם תעריפי המים החדשים .  התעריפים החדשים ,  שפורסמו רק שעות ספורות לפני כניסתם לתוקף ,  אמורים לייקר את מחיר המים בכ-40% ,  בממוצע ארצי.תאגיד המים העירוני של ראשון לציון  " מניב "  הגיש היום  ( יום א' )  עתירה לבג"ץ נגד ההחלטה לייקר את תעריפי המים לתושבים .  במסגרת העתירה ,  שהוגשה על ידי עו"ד אחיקם שוסטר ממשרד אברהם בר ,  מבקשת חברת  " מניב "  לבטל את מנגנון התעריף הארצי האחיד שקבעה רשות המים ואת העמסת פיתוח מערכות מים וביוב על האגרה השוטפת.בעתירה מבקשת  " מניב "  לבטל את ההחלטה לקבוע תעריפים ארציים אחידים עבור השירותים שמסופקים על ידי תאגידי המים והביוב ,  שנקבעו במנותק מעלות אספקת שירותים אלה לצרכן בכל אחד מתאגידי המים והביוב .  כמו כן ,  מבקשת  " מניב "  לבטל את ההחלטה לגבות תעריף שונה בכל עיר למים המסופקים ממקורות .  תעריף שהוחלט עליו באופן שרירותי וללא כל בסיס כלכלי ,  כדי ליצור תעריף אחיד בכל הארץ.ב"מניב "  מסבירים ,  כי מכיוון שעלויות הפקת המים שונות זו מזו בכל עיר ועיר ,  קבעה רשות המים תעריפים שונים לקניית מים ממקורות לכל תאגיד ,  כך שמחירי קניית המים ממקורות 'מגשרים' על הפער בין העלויות של ספק המים המקומי לתעריף הארצי שקבעה רשות המים .  כלומר ,  כדי שמחירי המים במודיעין ובראשון לציון יהיו זהים ,  נדרשים תושבי ראשון לשלם כמעט 2 שקלים יותר מתושבי מודיעין עבור כל מ"ק מים.ראש עירית ראשון לציון ,  ויו"ר דירקטוריון  " מניב ",  דב צור ,  אמר כי  " התעריף האחיד גורם לתושבי ראשון לציון לשלם על אוזלת ידה של המדינה .  אנחנו לא יכולים להשלים עם מצב שבו תושבי העיר נאלצים לסבסד את השירותים בישובים אחרים ,  במקום ליהנות מהיעילות של חברת המים העירונית - שהם בעצם בעליה .  היעילות התפעולית שלנו מאפשרת לנו להוזיל את תעריפי המים והמדינה מונעת זאת מאיתנו .  אנו מבקשים מבג"ץ שייתן לתושבי העיר ליהנות מפירות היעילות שלנו ". עו"ד אחיקם שוסטר ,  המייצג את  " מניב "  בעתירה ,  מציין כי רשות המים אינה מוסמכת לקבוע את תעריפי המים לתאגידי המים באופן שרירותי .  החוק דורש במפורש שהתעריפים ישקפו את עלות אספקת השירותים בצורה מהימנה.מנכ"ל  " מניב ",  דני לב ,  מדגיש ,  כי מה שמקומם במיוחד הוא שהשינוי הזה נעשה על אפם וחמתם של מרבית תאגידי המים והביוב בארץ ,  המעריכים כי השינוי יפגע קשות בכושר שלהם לפתח תשתיות.צור : " מצד אחד המדינה מצפה מאיתנו לפתח תשתיות שיאפשרו בנייה מואצת של שכונות מגורים ומצד שני היא מחליטה ,  דווקא בעת הזו ,  לערוך ניסוי בקנה מידה כלל ארצי במודל אקדמי למימון תשתיות מוניציפאליות ,  שלא נוסה אפילו על שכונה בודדת ". 

עיריית ראשון לציון עתרה לבג"ץ נגד ההחלטה לייקר את תעריפי המים
מכיוון שעלויות הפקת המים שונות בכל עיר ,  קבעה רשות המים תעריפים שונים לקניית מים ממקורות לכל תאגיד

