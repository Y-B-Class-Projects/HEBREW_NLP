כולם בסדר
אבל זה לא אומר שתמיד צריך להקשיב להם .  ת"נ בחרה לשבת דווקא בארנלדו האלמוני ולא התחרטה לשנייה
בכלל התכוונתי ללכת ל"אווטאר ",  כי כולם אומרים שצריך לראות אותו ,  שהעלילה צפויה ומשעממת ,  ששלוש שעות זה זמן יותר מדי ארוך ושכל עניין התלת ממד הזה עושה כאב ראש ,  אבל שחייבים ,  פשוט חייבים לראות אותו .  אז הלכתי .  מובן שיחד איתי נזכר גם כל עם ישראל שיש כזה דבר קולנוע גת ,  וכך מצאתי את עצמי תוהה בשאלה האם להידחס בין כל אותם כולם ,  שהקשיבו לכולם שאמרו להם ללכת לסרט ,  או שאולי לחכות שההיסטריה תירגע .  אז החלטתי שכרגע אני יכולה לחכות עוד קצת עד שסוף סוף אהיה כמו כולם .  לפחות בעניין הזה .  
כשתקועים בחוסר מעש וכרטיס באמצע אבן גבירול אפשר להיות כמו כולם ,  וללכת לשתות קפה בלנדוור ,  או שאפשר לבחור דווקא בבית הקפה הקטנטן שניצב ממול לקולנוע .  הפעם החלטתי להיות מיוחדת .  סביר להניח שבשום הזדמנות אחרת לא הייתי מבחינה בארנלדו ,  ונראה שגם האנשים שאכלסו אותו מכירים את המקום רק כי הם עובדים בסביבה .  לזכותו יאמר שהם בחרו לשבת דווקא בו ולא בשאר אלפי המקומות שבאזור ,  וכנראה יש לזה סיבה טובה .  
כמו כל בתי הקפה ,  גם התפריט של ארנלדו כולל סלטים ,  ארוחות בוקר ופסטות ,  כי ככה כולם החליטו שתפריט של בית קפה צריך להראות .  אני בכלל התכוונתי להזמין סלט ,  כי לכולם יש סטנדרטים די ברורים לאיך אשה צריכה להראות ומה היא צריכה לאכול כדי להראות ככה .  כולם גם יודעים שסלטים בבתי קפה הם לאו דווקא דלי קלוריות ,  כי יש רטבים שמנוניים וגבינות דשנות ולרוב זה גם מגיע עם לחם חמים וחמאה בטמפרטורת החדר ,  אבל כולם אומרים שצריך לאכול סלט .  אז התלבטתי אם ללכת בהתאם לחוקים של כולם ,  ולהזמין סלט שכמוהו יש בכל בתי הקפה ,  או שאולי דווקא להזמין את המנה המקורית ביותר שמצאתי בתפריט - אספינקה  ( 30 שקל )  .  המלצרית ,  שהיתה חביבה כמעט יותר מכל המלצריות שבהן אי פעם נתקלתי ,  האיצה בי ללכת בעקבות הלב ולא להיות כמו כולם .  אז חשבתי שאם לא להיות כמו כולם יגרום לי לחייך כמוה ,  אולי באמת כדאי לי ללכת על זה .  
ואכן ,  לא טעיתי .  האספינקה המדוברת היא למעשה ביצת עין שמונחת על תרד ובצל מוקפצים ,  שמונחים על עיגולי גבינת עזים שמונחת על פוקצ'ה טרייה וחמה .  וכמו שזה נשמע ,  כך זה גם היה - טעים מאוד .  בצד היה גם סלט ירקות קטן שהגיע עם רוטב מתוק מדי .  אני מניחה שככה הם חשבו שכולם מתבלים היום .  האספרסו  ( 8 שקלים )  שהזמנתי בסוף היה לא טוב ,  ונראה לי שכולם יסכימו איתי .  לפחות בעניין הזה .  
ארנלדו הוא מקום די משונה .  בניגוד לבית התה ההולנדי ,  למשל ,  שבו ביקרתי לפני מספר שבועות ,  אין לו את הביטחון העצמי שמאפשר להגיד שהוא לא כמו כולם ,  ושהוא גם לא מנסה לעמוד בתכתיבים .  מצד שני ,  הוא לא כמו כולם - הוא לא מספיק יהיר ,  או ער באמת לטרנדים המתחלפים .  עכשיו הוא רק צריך להבין שהוא גם לא חייב לנסות להיות כמו כולם ,  כי כולם אומרים שחייבים לראות את  " אווטאר "  ולאכול סלט .  אני ,  מאידך ,  אדחק בכם לראות את  " 500 ימים עם סאמר "  ולאכול אספינקה בארנלדו .
 סקס אפיל :  אם אתם באים לשם אחרי צפייה בסרט ,  וגם אז - תלוי בסרטאנשים :  מקומיים ,  או כאלו שלא מצאו כרטיסים בקולנוע גת עיצוב :  פונקציונלי שירות :  מצויןהפוך קטן :  10 שקליםליד ההפוך :  הרבה חיוכים מהצוותגישה לנכים :  כניסה יש שירותים איןטיפ :  יש גם אמפנדס שורה תחתונה :  לא כמו כולם
קפה ארנלדו .  צייטלין 1 .  טל' 6911122 .  פתוח :  א'-ה' 8:00-22:00 ,  ו' 8:00-16:00 .
 
כולם בסדר
אבל זה לא אומר שתמיד צריך להקשיב להם .  ת"נ בחרה לשבת דווקא בארנלדו האלמוני ולא התחרטה לשנייה

