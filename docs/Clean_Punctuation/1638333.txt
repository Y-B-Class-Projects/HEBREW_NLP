חברת הנדל"ן של יולי עופר קיבלה מימון של 45 מיליון שקל לפרויקט מגורים בהונגריה 
 >  >  ההתאוששות בשווקים הפיננסיים מאפשרת לחברות נדל"ן לקבל מימון להמשך פיתוח הפרויקטים במרכז אירופה ומזרחה .  חברת הנדל"ן סנטראל יורופיאן אסטייטס  ( cee )  ,  שבשליטת יולי עופר ונמרוד רינות ,  דיווחה אתמול כי הגיעה להסכמה עקרונית עם תאגיד בנקאי אירופי לקבלת מימון של כ-8.5 מיליון יורו  ( כ-44 מיליון שקל )  לשלב השני של פרויקט המגורים בשם terasz park בבודפשט ,  הונגריה .  השלב השני צפוי לכלול הקמה של 183 יחידות דיור .  הקמת השלב הראשון של הפרויקט ,  שכלל מספר זהה של יחידות דיור ,  הסתיימה והדירות בו מצויות בשלבי שיווק מתקדמים .  cee נכנסה לפרויקט זה ב-2004 ,  כשרכשה יחד עם חברת לנדמארק גרופ קרקע בשטח של כ-42 דונם תמורת כ-620 מיליון פורינט  ( כ-2.5 מיליון יורו )  ,  שעליה ניתן להקים פרויקט מגורים שאמור לכלול 849 יחידות דיור בשישה בניינים בני חמש עד שש קומות .  הקרקע ממוקמת בפרברי בודפשט ,  סמוך לצירי תנועה מרכזיים המקשרים לשדה תעופה .  על רקע היקלעותה של לנדמארק גרופ למשבר נזילות רכשה cee באפריל 2009 את זכויותיה של לנדמארק  ( 49% )  בפרויקט תמורת 850 אלף יורו .  כמו כן דיווחה cee כי קיבלה מידי תאגיד בנקאי מימון של מיליון יורו  ( כ-5 מיליון שקל )  המיועד ,  לדברי החברה ,  בין היתר למימון פעילות החברה במסגרת שיתוף פעולה עם חברת ביג מרכזי קניות בהקמת פאואר-סנטרים בסרביה .  cee עוסקת בתחום בנייה למגורים ,  נדל"ן מניב ומלונאות במרכז אירופה ומזרחה .  החברה אינה נסחרת בבורסה ,  אך מכיוון שהנפיקה אג"ח מסדרה א' בהיקף של 142 מיליון שקל ,  היא מחויבת לדווח על תוצאותיה לציבור .  החברה סיימה את ינואר-ספטמבר 2009 עם הכנסות של 55.8 מיליון שקל - ירידה של 41% בהשוואה לתקופה המקבילה ב-2008 .  את תשעת החודשים הראשונים של 2009 סיימה החברה בהפסד נקי  ( המיוחס לבעלי המניות )  של כ-5 מיליון שקל ,  בהשוואה להפסד של כ-52 מיליון שקל בתקופה המקבילה ב-2008 .  איגרות החוב מסדרה א' של cee הן בעלות מח"מ  ( משך חיים ממוצע )  של כ-2.5 שנים ,  והן נסחרות בתשואה לפדיון של 19.5% .  באחרונה רכשה החברה תמורת כ-108 מיליון שקל את השלד הבורסאי אינוונטק ,  שלתוכו תוצק פעילות המלונאות של cee .cee מנהלת בימים אלה מגעים עם אפריקה ישראל לרכישת אפריקה מלונות .
 
חברת הנדל"ן של יולי עופר קיבלה מימון של 45 מיליון שקל לפרויקט מגורים בהונגריה 
nan
