אירן :  סימני התקדמות במו"מ עם שש המעצמות
שר החוץ האירני הביע אופטימיות ביחס לשיחות הגרעין ואמר : " ישנם כמה סימנים קטנים ,  המראים על גישה ריאליסטית ".  עם זאת ,  הוא הכריז כי ארצו תשקול מחדש היחסים עם בריטניה
אירן רואה סימנים של התקדמות בחילופי המסרים בינה לבין שש המעצמות בנוגע לתכנית הגרעין שלה .  כך אמר היום  ( שני )  שר החוץ האירני מנושהר מותקי . " מתקיימים דיונים והחלפת מסרים ,  אז צריך להמתין ולראות .  ישנם כמה סימנים קטנים ,  המראים על גישה ריאליסטית ",  אמר מותקי במסיבת עיתונאים בטהרן . " אנו מוכנים לעזור כדי לקדם גישה ריאליסטית שכזאת ,  והיא עשויה לשאת פרי ". 
הדברים נאמרו לאחר שבסוף השבוע הסתיימה ללא תוצאות הפגישה אודות גרעין האירני בין נציגי ארצות הברית ,  בריטניה ,  צרפת ,  גרמניה ,  רוסיה וסין ,  ששלחה לפגישה נציג בדרג נמוך והתנגדה להטלת סנקציות נוספות .  
במקביל ,  נראה כי היחסים בין בריטניה לאירן נמצאים על מסלול התנגשות .  מותקי ,  הודיע הבוקר כי ארצו תשקול מחדש את יחסיה עם בריטניה ב-12 תחומים .  לדבריו ,  בששת החודשים האחרונים נבחנו היחסים עם בריטניה תחת זכוכית מגדלת .  לפי הדיווח בטלוויזיה האירנית ,  בשבוע שעבר העלו עשרות מחברי הפרלמנט ברפובליקה האיסלמית הצעת חוק ,  לפיה על אירן לנתק את יחסיה עם בריטניה ,  משום שזו מתערבת בענייניה הפנימיים של טהרן .
 בחודש שעבר עצר כוח של חיל הים האירני חמישה אזרחים בריטים שחדרו למימיה הטריטוריאליים של אירן ,  עם סירת היאכטה שלהם .  הם שוחררו רק לאחר שבוע בו הוחזקו במעצר .  זאת אינה התקרית הראשונה בין אירן ובריטניה בחודשים האחרונים .  עם פרוץ המהומות בהן הפגינו הרפורמיסטים נגד השלטונות ,  נעצרו עובדים בשגרירות הבריטית בטענה שנטלו חלק במחאה .  בריטניה תבעה את שחרורם המיידי וכינתה את המהלך  " מעשה של בריונות ". 

אירן :  סימני התקדמות במו"מ עם שש המעצמות
שר החוץ האירני הביע אופטימיות ביחס לשיחות הגרעין ואמר : " ישנם כמה סימנים קטנים ,  המראים על גישה ריאליסטית ".  עם זאת ,  הוא הכריז כי ארצו תשקול מחדש היחסים עם בריטניה

