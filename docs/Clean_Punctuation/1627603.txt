הפועל עכו - מכבי חיפה :  אלופת התיקו מול האלופה
הקבוצה של הוכנבוים עם 9 תיקו פוגשת את הירוקים  ( 17:00 ,  ספ' 1 )  .  גדיר עשוי להחליף את ארבייטמן ,  קולמה לא צפוי לפתוח
הפועל עכו ערכה ביום שישי את האימון המסכם שלה לקראת המשחק נגד מכבי חיפה  ( אצטדיון גרין בנצרת עילית ,  17:00 ,  שידור ישיר בספורט 1 )  ,  במסגרת המחזור ה-16 שיפתח את הסיבוב השני בליגת העל .
 בעכו מעודדים מאוד מהנקודה שהוציאו במשחק הדחוי מול הפועל תל אביב  ( 1:1 )  באמצע השבוע ,  והקבוצה תגיע למשחק באמונה שהיא יכולה לעשות יותר מרק  " צרות "  לחיפה .  בעכו אף מאמיניפ שגם ניצחון הוא אפשרי ,  זאת חרף העובדה שהקבוצה לא ניצחה עדיין משחק ליגה אחד באצטדיונה הביתי .  לאחר המשחק ייחל המאמן ירון הוכנבוים במאמצים של ממש לחזק את הקבוצה ,  כאשר כבר בימים הקרובים אמורים להגיע לארץ נבחנים נוספים .
 עוד לפני האימון קיים הוכנבוים אסיפת קבוצה ,  בה דיבר על משמעות הניצחון : " אם ננצח את חיפה זה משהו שיזכרו לשנים .  אנחנו מציגים יכולת טובה מול הקבוצות הגדולות ,  אבל אנחנו צריכים גם לדעת לנצח ולא רק להסתפק בתיקו ". 
עכו תעלה עם מערך זהה לזה שפתח במשחק מול הפועל תל אביב ,  אך עם שינוי אחד בטוח ואחד בסימן שאלה .  הקשר בן בנימין יעבור מבחן כשירות בבוקר המשחק ואם יימצא כשיר ,  יעלה בהרכב .  אם לא יהיה כשיר ,  הרי שמי שיתפוס את מקומו יהיה אחד מהשניים - אבי אלפסי או רון בן נחום ,  לגביהם הוכנבוים עדיין מתלבט .  גבע ברקאי יחזור למרכז ההגנה ,  לאחר שלא שותף במשחק האחרון עקב חמישה כרטיסים צהובים .
 הרכב משוער :  דודו גורש ,  ליאור ראובן ,  גבע ברקאי ,  איציק כהן ,  דודי פדלון ,  עמנואל אמנגואה ,  אבי אלפסי  ( בן בנימין )  ,  ג'וני טננבוים ,  שחר סימנטוב ,  עומרי אלמקייס ,  אושרי גיטא .
 מכבי חיפה ערכה בבוקר יום שישי את האימון המסכם לקראת המשחק מול הפועל עכו .  המאמן אלישע לוי לא ערך שינוי בהרכב שתורגל אמש ,  שכולל בין היתר את ולדימיר דבאלישווילי בחוד ואייל גולסה כקשר אחורי לצד בירם כיאל .  הבשורה העיקרית שעולה מהאימון היא ששלומי ארבייטמן הצליח להתאמן ,  אך בחיפה טוענים כי השחקן אינו כשיר ב-100 אחוז לשחק תשעים דקות ,  ולכן לא תורגל בהרכב .  
בשלב זה לוי משאיר את אופציית השחקן הנוסף בחלק ההתקפי לצד רפאלוב ,  קטן ודבאלישווילי ,  פתוחה ,  כשמוחמד גדיר צפוי להשתלב בהרכב מידה וקולמה וארבייטמן אכן לא יהיו כשירים להתמודדות .  הקשר האחורי הקולומביאני לא התאמן היום ,  נראה כי מצבו רק החמיר והוא לא צפוי להיכלל בסגל למשחק .  עם זאת ,  ההחלטה הסופית תתקבל בשבת ,  לפני האסיפה המסכמת .  
הבלם שי מימון ,  שהביע לאחרונה מספר פעמים את רצונו לעזוב ,  ביקש באמצעות סוכנו דדה חדד לקבל הבהרות מהקבוצה בנוגע למעמדו .  בינתיים אלישע לוי עדיין לא מוכן לשחרר את השחקן אך בחיפה הבהירו כי אם מימון יתעקש ,  ולא ירצה להיות חלק מהסגל ,  ייתכן והם יאפשרו לו לעזוב .  הקשר הגיאורגי ,  לבאן חמלדזה ,  ממשיך להתאמן בשורות האלופה .
 הקשר ישראל זגורי יבקש ככל הנראה במהלך השבוע לעזוב את מכבי חיפה ,  להפועל פתח תקוה .  אם חיפה אכן תסכים לשחררו ,  הוא צפוי להתחיל להתאמן בקבוצה של אלי מחפוד עוד לפני מועד ההעברות .
 הרכב משוער :  ניר דוידוביץ' ;  אייל משומר ,  דקל קינן ,  ז'ורז'ה טשיירה ,  פיטר מסיללה ;  בירם כיאל ,  אייל גולסה ,  מוחמד גדיר ,  ליאור רפאלוב ,  יניב קטן ;  ולדימיר דבאלישווילי .
 
הפועל עכו - מכבי חיפה :  אלופת התיקו מול האלופה
הקבוצה של הוכנבוים עם 9 תיקו פוגשת את הירוקים  ( 17:00 ,  ספ' 1 )  .  גדיר עשוי להחליף את ארבייטמן ,  קולמה לא צפוי לפתוח

