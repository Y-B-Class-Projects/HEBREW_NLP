השריפה בכרמל :  מת מפצעיו צוער שב"ס ג'לאל ביסאן
צוער שב"ס ג'לאל ביסאן שנפצע אנושות באוטובוס הסוהרים בכרמל מת מפצעיו לאחר תשעה ימים בהם נאבק על חייו .  הוא הותיר אחריו אישה ושני ילדים .  בכך עלה מספר ההרוגים בשריפה ל-43
צוער שב"ס מישר ג'לאל ביסאן ,  בן 29 ,  שנפצע אנושות באוטובוס הסוהרים בשריפה בכרמל ,  מת הבוקר  ( שבת )  מפצעיו בבית החולים רמב"ם בחיפה  .  ג'לאל ,  תושב הכפר ג'ת שבגליל ,  היה מאושפז במשך תשעה ימים ללא הכרה במחלקה לטיפול נמרץ כשהוא סובל מכוויות כ-90 אחוזים מגופו .
 ג'לאל הותיר אחריו אישה ושני ילדים .  בתפקידו האחרון שירת בכלא ניצן כסגן מפקד משמרת .  הוא יובא למנוחות מחר בשעה 12 בצהרים בבית העלמין בכפרו .  בכך עלה מספר הנספים בשריפה לארבעים ושלושה ,  ומספר הקורבנות משירות בתי הסוהר עלה ל-37 .
 ביום חמישי נפגש החובש הבכיר ,  עידן לוי ,  עם משפחתו של ביסאן בבית החולים וסיפר להם כיצד חילץ את יקירם מהלהבות : " כשהגעתי למקום ראיתי את ג'לאל שוכב בספסל האחורי כשהוא בהכרה מלאה .  הוא היה עם כוויות קשות בכל חלקי גופו ,  אך היה בהכרה מלאה .  הוא סיפר שהוא שהוא סובל מכאבים וביקש נטפל בו .  שפכנו עליו ג'ריקן עם מים לצנן אותו .  העברנו אותו לאמבולנס ,  הענקנו לו טיפול ראשוני ומיהרתי להעביר אותו לידי צוות ניידת טיפול נמרץ שהמתינה לנו סמוך לכלא שש ". 
לדברי לוי ,  בדרך לבית החולים הספיק ביסאן לדבר עם איתו : " הוא ביקש שנטפל בו ושכואב לו .  מיהרנו להעבירו לפרמדיקים שם כשהוא מונשם ומורדם תוך כדי פינוי מהיר לחדר הטראומה ברמב"ם ".  בני משפחתו של ג'לאל התרגשו במהלך הביקור ואביו חיבק את לוי והודה לו על הטיפול המסור בבנו .
 מצבו של הכבאי דני חייט ,  המאושפז אף הוא בבית החולים רמב"ם ,  מוסיף להיות קשה מאד .  חייט ,  שנלכד בלהבות גם כן ,  סובל מכוויות ברוב חלקי גופו .
 
השריפה בכרמל :  מת מפצעיו צוער שב"ס ג'לאל ביסאן
צוער שב"ס ג'לאל ביסאן שנפצע אנושות באוטובוס הסוהרים בכרמל מת מפצעיו לאחר תשעה ימים בהם נאבק על חייו .  הוא הותיר אחריו אישה ושני ילדים .  בכך עלה מספר ההרוגים בשריפה ל-43

