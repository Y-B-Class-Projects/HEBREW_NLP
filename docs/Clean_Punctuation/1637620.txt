ראגבי בשבת :  משחק השלמה בין אשקלון לרעננה
שתי הקבוצות ייפגשו בקיבוץ אור הנר למשחק השלמה ,  לו השלכות רבות על הפלייאוף .  פעילות גם לנערים והוותיקים
ביום שבת בשעה 11:00 יתקיים בקיבוץ אור הנר משחק ההשלמה מהמחזור התשיעי בליגת הראגבי הישראלית לגברים בין הפועל אשקלון להפועל רעננה .  שתי הקבוצות אינן יכולות להרשות לעצמן להפסיד במשחק הזה ,  שכן הפסד של אשקלון ישלח אותה לקרב ישיר על המקום בפליאוף מול מועדון ראגבי חיפה במחזור האחרון ,  והפסד של רעננה יהפוך את העפלתה לפלייאוף לתלויה בתוצאות אותו המחזור ,  בו תשחק מול יזרעאל החזקה .
 באותה השעה יתקיים בקיבוץ יזרעאל טורניר נוער ארצי ,  בפעם השלישית בארבעת השבועות האחרונים .  הטורניר ישמש גם אקורד הסיום למחנה האימונים הראשון של סגל נבחרת הנוער שיתקיים בקיבוץ במשך יומיים ,  החל מהיום  ( שישי )  .  הנבחרת עד גיל 18 תיסע לאליפות אירופה 2010 לנבחרות דרג ד' שתיערך במולדובה .
 במקביל ,  ייערך בספורטק ת"א בשעה 12:00 משחק נוסף בליגת הוותיקים .  מטרתם של משחקים אלו היא להכין את  " זקני ציון ",  נבחרת הוותיקים של ישראל ,  לטורניר ה"גולדן אולדיז ",  אליפות אירופה לוותיקים ,  אליו היא נוסעת בכל שנה ושיתקים השנה בווילס .
 
ראגבי בשבת :  משחק השלמה בין אשקלון לרעננה
שתי הקבוצות ייפגשו בקיבוץ אור הנר למשחק השלמה ,  לו השלכות רבות על הפלייאוף .  פעילות גם לנערים והוותיקים

