הלייבל פית/קית יחגוג חמש שנים להיווסדו
לייבל האינדי יארח את אמניו ומוזיקאים אורחים לפסטיבל בן יומיים שייערך בתחילת פברואר בבית הלייבל בתל אביב .  באירוע יושק אוסף רביעי שיכלול קטעים של אמני הלייבל בעבר ובהווה
לייבל האינדי הישראלי פית/קית יחגוג חמש שנים להיווסדו בפסטיבל בן יומיים שייערך ב-5 וב-6 בפברואר בבית הלייבל שברחוב פרנצויז 14 בתל אביב .הפסטיבל יכלול הופעות של דני הדר ,  אלי לס ,  ערופי שפתיים ,  ZAKA ,  PITS ,  פג אדיר ,  רם אוריון ,  רייסקינדר ,  דיויד בלאו ,  רועי צ'יקי ארד ומורה מחליפה ,  שהוא גלגול חדש של להקת מורה חיילת .  אמנים נוספים צפויים להצטרף לליין אפ של הפסטיבל .  
פית/קית נחשב לאחד הלייבלים הבולטים בתחום האינדי בישראל .  מאחוריו 35 ריליסים של אמנים שונים וכן הוצאות מחדש של אלבומי אינדי ישראלי שלא יצאו במקור באף לייבל ,  כמו האלבומים של מיכל קהן ,  אריאל קליינר ,  צ'ארלי מגירה ועוד .  
הלייבל ינצל את האירוע להשקת האוסף הרביעי שלו ,  שיכלול קטעים של אמניו בעבר ובהווה .  את שלושת האוספים הקודמים ניתן להוריד חינם  ( בלינק המצורף )  .  בקרוב יחגוג הלייבל אלבומי בכורה ללהקת ערופי שפתיים ולנגה שלו ,  וכן אלבום שני להרכב ZAKA .
 
הלייבל פית/קית יחגוג חמש שנים להיווסדו
לייבל האינדי יארח את אמניו ומוזיקאים אורחים לפסטיבל בן יומיים שייערך בתחילת פברואר בבית הלייבל בתל אביב .  באירוע יושק אוסף רביעי שיכלול קטעים של אמני הלייבל בעבר ובהווה

