יו"ר סמסונג לשעבר קיבל חנינה מנשיא דרום קוריאה כדי שיקדם את אירוח אולימפיאדת החורף ב-2018
לי קון-הי ,  חבר בועד האולימפי העולמי ,  הורשע בהעלמת מס ובמעילה בכספי סמסונג
נשיא דרום-קוריאה ,  לי מיונג-בק ,  העניק היום חנינה ליו"ר סמסונג לשעבר ,  לי קון-הי ,  שהורשע בהעלמת מס ומעילה בכספי ענקית האלקטרוניקה .  הנשיא החליט להעניק לאיש העסקים את החנינה על מנת לאפשר לו לשמור על חברות בועד האולימפי העולמי  ( ioc )  ,  ולסייע בקמפיין של דרום קוריאה לאירוח אולימפיאדת החורף ב-2018.לי הורשע לאחר שכמה קבוצות אזרחיות ,  אליהן הצטרף היועץ המשפטי לשעבר של סמסונג ,  טענו כי לי ניהל סכום אדיר של כספים בלתי חוקיים ,  וסייע לבנו ,  לי ג'יי-יונג ,  בכיר בסמסונג אלקטרוניקס ,  החברה הבת של סמסונג ,  לרכוש מניות בחברות בנות אחרות במחירים זולים בצורה בלתי-הוגנת ,  בניסיון להעביר את הקונצרן הגדול במדינה לבן .  לי קון-הי התפטר מתפקידו כיו"ר סמסונג באפריל 2008 ,  לאחר הגשת כתב האישום נגדו ,  שכלל העלמת מס בסך 39 מיליון דולר .  הוא החזיר את המסים ,  ושילם גם קנס נוסף בסך 94 מיליון דולר.הקבוצות שהובילו את התביעה נגד לי קון-הי ,  הביעו ביקורת על חנינתו על ידי הנשיא  " לטובת המדינה ".   " החנינה מאשרת אמירה נפוצה בדרום קוריאה ,  לפיה סמסונג נמצאת מחוץ להישג ידו של החוק והממשל ",  אמר קים סנג-ג'ו ,  כלכלן באוניברסיטת הנסונג ,  ומנהל הארגון 'סולידריות למען רפורמה כלכלית' . " הנשיא לי דיבר על אינטרס לאומי ,  אך אדם בעל הרשעה פלילית הנוסע בעולם ומקדם את הקמפיין של דרום קוריאה לאירוח האולימפיאדה ,  רק תפגע באינטרס ובדימוי הלאומי ". 

יו"ר סמסונג לשעבר קיבל חנינה מנשיא דרום קוריאה כדי שיקדם את אירוח אולימפיאדת החורף ב-2018
לי קון-הי ,  חבר בועד האולימפי העולמי ,  הורשע בהעלמת מס ובמעילה בכספי סמסונג

