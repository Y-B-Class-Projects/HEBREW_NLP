קצרים
אתר האינטרנט של אמנון רפאל  >  >  משרד עורכי הדין א .  רפאל ושות' ,  השיק אתר אינטרנט ייחודי המכיל תקצירי חוות דעת מקצועיות שניתנו ללקוחות ,  כנגד החלטות המיסוי הניתנות על ידי רשות המסים והמפורסמות באתר האינטרנט של הרשות .  חוות הדעת עוסקות במיסוי חברות ,  מיסוי נאמנויות ,  מיסוי בינלאומי ,  מיסוי מקרקעין ,  מע"מ ועוד .  האתר מופיע בכתובת law.co.il-www.rafael והוא מתעדכן באופן שוטף .  יאיר גרין מחליף את ברודט  >  >  עו"ד יאיר גרין נבחר ליו"ר הוועד המנהל של אוניברסיטת בן גוריון .  גרין ,  שייכנס לתפקידו ב-1 במאי ,  יחליף את דוד ברודט ,  המסיים שלוש קדנציות בתפקיד .  הוועד המנהל של האוניברסיטה אישר את בחירתו של גרין לאחר שאימץ את המלצתה של ועדת החיפוש לתפקיד בראשותו של עו"ד אשר חלד .  גינזבורג מונתה לדח"צית  >  >  עו"ד ענת גינזבורג ,  לשעבר סגנית לפרקליטת מחוז ת"א  ( אזרחית )  ,  ובעלת משרד העוסק בנזיקין ,  מונתה לתפקיד דירקטורית מטעם הציבור  ( דח"צ )  בחברה הלאומית לפחם ,  חברה בת של חברת החשמל .  גדעון פישר חי בסרט הוליוודי  >  >  משרד עוה"ד גדעון פישר ושות' נבחר לתת ליווי משפטי לפעילות הבינלאומית של מיזם חדש המקשר חברות הפקה בינלאומיות המחפשות שיתופי פעולה עסקיים עם משקיעים ישראלים למימון סרטיהם .  המיזם ,  אותו הקים שי איזין ,  שכיהן כקונסול הכלכלי של ישראל בלוס אנג'לס ,  שוקד למציאת משקיעים ישראלים לשלושה סרטים שיצולמו בישראל .  פישר כיהן כיו"ר הוועדה לתמריצי מס לקולנוע וטלוויזיה בעשר השנים האחרונות .  קרן צלטנר מחלקת פרסים  >  >  פרופ' אוריאל פרוקציה מבית הספר למשפטים במרכז הבינתחומי בהרצליה ;  פרופ' רון חריס מהפקולטה למשפטים באוניברסיטת תל אביב ,  ופרופ' אסף חמדני מהפקולטה למשפטים באוניברסיטה העברית בירושלים זכו בפרסים מטעם קרן צלטנר למחקר .  את הקרן הקימה תנועת רוטרי בישראל על שמו של פרופ' זאב צלטנר המנוח ,  שופט בית המשפט מחוזי בתל אביב וחתן פרס ישראל במדעי המשפט .  הקרן מעניקה את הפרסים לאנשי משפט וחברה לשם עידוד פעילותם בתחום שבו הצטיינו וכן להבעת הערכה על פעילות רבת שנים לבכירים בתחומים אלה .  אות המצוינות לנשיץ  >  >  עורך הדין הוותיק גד נשיץ קיבל באחרונה את אות המצוינות בתחום המשפטי בטקס הגאלה השנתי של חברת המידע העסקי - דן אנד ברדסטריט ,  שהתקיים במוזיאון תל אביב .  נשיץ מתמחה בדיני נזיקין ומשרדו - נשיץ ברנדס - הוא אחד הבולטים בתחום .
 
קצרים
nan
