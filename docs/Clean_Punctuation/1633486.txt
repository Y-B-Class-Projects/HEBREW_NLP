העיר החדשה :  מכירות של חצי מיליארד בשבוע
קבוצת הרכישה , " העיר החדשה ",  בניהולם של דרור הלוי ורביב צולר הודיעה היום כי מכרה עד כה כ-100 מתוך 155 הדירות בפרויקט אסותא בהיקף של כחצי מיליארד שקלים
קבוצת הרכישה ,  העיר החדשה ,  בניהולם של דרור הלוי ורביב צולר הודיעה היום כי מכרה עד כה כ-100 מתוך 155 הדירות בפרויקט אסותא בהיקף של כחצי מיליארד שקל .  
בחברה מתגאים כי המכירות בוצעו בתוך שבוע בלבד מרגע השקת המכירות באופן רשמי .  עם זאת יש לציין כי הקרקע נמצאת בידי הקבוצה מזה כשלושה חודשים לאחר שבתחילת אוקטובר 2009 קיבלו הלוי וצולר אופציה לרכוש אותה תמורת 343 מיליון שקל מבעלי המתחם - חברת בוימלגרין קפיטל ,  שבשליטת שעיה בוימלגרין ואיש העסקים חן למדן .
 מתחם בית החולים אסותא ממוקם בין הרחובות ז'בוטינסקי ,  יהושע בן-נון ,  וורמיזה וקורדובה .  גודלו של המגרש עומד על 8.5 דונם ובו 3 מבנים לשימור לא מחמיר ,  על פי תוכנית השימור המאושרת של העירייה .  
על פי זכויות הבנייה ניתן לבנות במתחם כ-19 אלף מ"ר עיקרי  ( שטח ללא ממ"דים וללא מרפסות )  .  כמו כן יש אפשרות לשימוש מסחרי במבנים לשימור ,  אם כי בקבוצת הרכישה הודיעו כי הם מתעתדים לשנות את היעוד של המבנים הללו לשימור לטובת מגורים ולבנות בהם בעיקר דירות גן .  
לדברי מארגני הקבוצה מחירי הדירות בפרויקט מתחילים בכ-2.2 מיליון שקל המשקפים מחיר של כ-26 אלף שקל למ"ר ,  הנחשב נמוך מול מרבית מגדלי היוקרה האחרים בתל אביב .
 כחלק מהמסרים השיווקים של המארגנים נמסר : " בין הטרנדים הבולטים של השבוע הראשון לשיווק היה מעבר של אוכלוסייה חזקה מאוד מבתי יוקרה ביישובים כגון סביון ,  הרצליה פיתוח וכפר שמריהו לדירות גדולות ויקרות בפרויקט .  טרנד נוסף הוא של רכישת כל יחידות הדיור בקומה ואיחודן ליחידת דיור אחת בשטח מאות מטרים ".  
בקבוצה אף ציינו כי כל העסקות שבוצעו עד כה נעשו על ידי ישראלים ולא על ידי תושבי חוץ וכי  " רובם המכריע עשו זאת למטרת מגורים במקום ולא למטרת השקעה ". 

העיר החדשה :  מכירות של חצי מיליארד בשבוע
קבוצת הרכישה , " העיר החדשה ",  בניהולם של דרור הלוי ורביב צולר הודיעה היום כי מכרה עד כה כ-100 מתוך 155 הדירות בפרויקט אסותא בהיקף של כחצי מיליארד שקלים

