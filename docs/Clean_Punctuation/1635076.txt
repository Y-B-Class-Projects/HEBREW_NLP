לברון : " בשביל רגעים כאלה אני חי "
 קליבלנד שוב גברה על הלייקרס ,  אך ג'יימס לא נסחף : " האליפות עוברת דרך אל איי ".  קובי : " בשנה שעברה היינו רעבים יותר "
 קליבלנד נתנה הלילה  ( שישי )  הצהרת כוונות נוספת לגבי יומרותיה ללכת השנה עד הסוף ,  כשגברה בבית על האלופה לוס אנג'לס לייקרס 87:93 והשלימה סוויפ עונתי על הזהובים .  הקרב הפיקנטי של הערב היה כמובן זה שבין שני כוכבי הליגה ,  לברון ג'יימס וקובי בריאנט ,  וגם בקרב הפרטי ידו של לברון הייתה על העליונה ,  אחרי שקלע 37 נקודות ,  12 מתוכן ברבע האחרון ,  לעומת 31  " בלבד "  של קובי .  קליבלנד ,  שכבר ניצחה את הלייקרס במשחק חג המולד ,  זכתה בניצחון חמישי בששת משחקי הבית שלה מול ההוליוודים ,  לברון השלים ניצחון שביעי בתשעת המפגשים האחרונים שלו מול קובי ,  ועל אף שמדובר בסך הכל במשחק מהעונה הרגילה ,  מסתמן כי יש משהו במאץ' אפ בין הקבוצות שהולך לטובת הקאבס .
 לברון ,  כאמור ,  סיפק רבע אחרון דומיננטי ,  וכמעט ניצח לבדו את המשחק ,  לאחר שבדקה האחרונה נתן גג גדול על גאסול ,  דהר למתפרצת ובחדירה נפלאה קבע 87:89 .  לברון גם יכול היה לגמור את המשחק ,  אבל במצב של 87:90 ,  20 שניות לסיום ,  החטיא אחת חשובה מהקו ,  אך למזלו אנדרסון ורז'או היה שם כדי להשתלט על הריבאונד בהתקפה ,  והברזילאי סחט עבירה מפוקפקת ששלחה אותו לקו .  ורז'או השחיל שתיים ,  קבע 87:92 ,  וסגר את הסיפור . " לא אהבתי את השריקה הזו ",  אמר בסיום מאמן הלייקרס פיל ג'קסון , " זה היה פאול של ורז'או ". 
לברון ,  כאמור ,  סיים עם 37 נקודות ,  עם 13 מ-25 מהשדה  ( רק 1 מ-9 מהשלוש )  ,  10 מ-13 מהקו ,  5 ריבאונדים ו-9 אסיסטים .  שאקיל אוניל הסתפק ב-13 נקודות ו-6 ריבאונדים מול קבוצתו לשעבר ,  בעוד ג'יי-ג'יי היקסון קלע 11 וקטף 14 בדאבל דאבל ראשון בקריירה .  הקאבס  ( 11:33 )  ,  במשחק הראשון ללא מו וויליאמס  ( שייעדר לפחות בחודש הקרוב בגלל פציעה בכתף )  ,  הוכיחה הסתגלות מרשימה למצבה החדש ,  וממשיכה להוביל את המזרח . " בשביל רגעים כאלה אני חי ",  אמר לברון ,  ששמע את הקהל שואג M-V-P בחלקים גדולים של הערב .  
בריאנט קלע 31 נקודות ב-12 מ-31 מהשדה ,  אבל יתנחם בכך שהגיע ל-25 אלף נקודות קריירה במהלך המשחק ,  השחקן הצעיר ביותר בליגה שמגיע להישג כזה .  פאו גאסול קלע 13 וקטף 8 עבור הלייקרס  ( 10:32 )  ,  אבל ירצה לשכוח את השתיים האומללות שהחטיא מהקו בדקה האחרונה שיכלו להשוות את התוצאה .  למאר אודום הוסיף 10 ו-10 ,  אך היה בלתי מורגש .
 לברון יודע שלניצחון אין משמעות אמיתית מלבד תנופה מנטלית ,  ושהקרבות האמיתיים יהיו בפלייאוף . " זה ניצחון ענק ,  אבל אי אפשר להתלהב יותר מדי מלנצח קבוצה פעמיים ",  אמר ג'יימס , " האליפות עדיין עוברת דרך ל.א .,  וזה לא משנה גם אם היינו מנצחים אותם ארבע פעמים ,  מה שחשוב זה לנצח אותם בגמר ". 
בריאנט ,  מנגד ,  מפקפק בקשיחות ובנחישות של חבריו . " המצב המנטלי חייב להשתנות כשפוגשים קבוצות כאלה ",  אומר קובי , " הקבוצות האלה פיזיות ,  קשוחות ומלאות מוטיבציה .  זה לא חלק מהדי-אנ-איי שלנו .  אנחנו חייבים להעלות רמה ולהשתוות אליהם בתחומים האלה ,  ועדיין לשחק כדורסל כישרוני .  אני חושב שבשנה שעברה היינו קצת יותר רעבים ושיחקנו קצת יותר חזק ". 
 *  במשחק נוסף שנערך הלילה הביסה דנבר  ( 14:28 )  את הקליפרס  ( 23:19 )  85:105 ורשמה ניצחון חמישי ברציפות ,  כשכרמלו אנתוני קולע 28 נקודות וקוטף 10 ריבאונדים וצ'ונסי בילאפס מוסיף 20  ( 13 מתוכן במהלך הריצה הגדולה של הנאגטס ברבע השלישי ,  17:34 )  .  קניון מרטין הוסיף 13 נקודות ו-14 ריבאונדים למנצחים ,  קרייג סמית בלט בשורות הקליפרס עם 21 נקודות .  דנבר פגעה ב-50 אחוז מעבר לקשת  ( 11 מ-22 )  ,  בעוד הקבוצה מ-ל.א קלעה רק 1 מ-17 מהשלוש ,  שהם שישה אחוזי הצלחה ,  ו-34 מ-90 מהשדה  ( 37 אחוז )  .
 
לברון : " בשביל רגעים כאלה אני חי "
 קליבלנד שוב גברה על הלייקרס ,  אך ג'יימס לא נסחף : " האליפות עוברת דרך אל איי ".  קובי : " בשנה שעברה היינו רעבים יותר "
 
