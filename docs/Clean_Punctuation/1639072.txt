אר.אר לווינים :  הרווח התפעולי ירד ל-2.5 מיליון דולר לעומת 4.5 מיליון דולר ברבעון המקביל
החמיצה את התחזיות ברבעון הרביעי למרות עלייה של 13% בהכנסות ל-24.8 מיליון דולר
 ,  העוסקת בהעברת שידורי טלוויזיה ורדיו על גבי מגוון תשתיות תקשורת ,  סיימה את הרבעון הרביעי עם הכנסות של 24.8 מיליון דולר ,  עלייה של 13% לעומת הכנסותיה ברבעון המקביל שעמדו על 22 מיליון דולר .  אנליסטים חזו לחברה הכנסות של 25.2 מיליון דולר.למרות העלייה בהכנסות ,  על רקע העלייה בעלות המכר ,  ירד הרווח הגולמי של החברה ל-6.8 מיליון דולר לעומת רווח גולמי של 7.3 מיליון דולר.במקביל ,  עלו גם הוצאות התפעול של החברה ,  מ-2.8 מיליון דולר ל-4.6 מיליון דולר ,  מה ששחק את הרווח התפעולי של החברה ל-2.2 מיליון דולר לעומת רווח תפעולי של 4.5 מיליון דולר ברבעון המקביל .  עם זאת ,  חלק מהוצאות התפעול כללו עלות של 1.5 מיליון דולר על מחיקות בגין עסקה שבוטלה עם לקוח ,  שאף הקטינה את צבר ההזמנות של החברה.בשורה התחתונה ,  סיימה החברה את הרבעון עם רווח נקי של 2.7 מיליון דולר לעומת רווח נקי של 3.6 מיליון דולר ברבעון המקביל .  בניכוי מחיקות ,  הסתכם הרווח הנקי ב-2.3 מיליון דולר או 13 סנט למניה לעומת 2.8 מיליון דולר או 16 סנט למניה ברבעון המקביל .  אנליסטים חזו לחברה רווח מתואם של 22 סנט למניה.בסיכום שנתי ,  עמדו הכנסותיה של אר.אר לוויינים על 93.7 מיליון דולר ,  עלייה של 19% לעומת הכנסות של 79 מיליון דולר בשנת 2008 .  הרווח הנקי הסתכם ב-11.6 מיליון דולר לעומת 13.4 מיליון דולר ב-2008.במקביל לפרסום הדו"חות ,  החליט דירקטוריון החברה בתחילת פברואר לחלק דיווידנד של 23 סנט למניה ,  ובהיקף כולל של 4 מיליון דולר .  הדיווידנד ישולם ב-2 במארס למחזיקי המניות של החברה ,  כאשר היום הקובע הוא ה-16 בפברואר .  ביחס לשנת 2010 ,  אמר דוד ריפשטיין ,  מנכ"ל החברה כי החברה צופה הכנסות של 107-110 מיליון דולר ב-210 וברבעון הראשון צופה החברה הכנסות של 25.5-26.5 מיליון דולר .  אנליסטים חזו לחברה הכנסות של 107.3 מיליון דולר ב-2010 והכנסות של 26.8 מיליון דולר ברבעון הראשון .
 
אר.אר לווינים :  הרווח התפעולי ירד ל-2.5 מיליון דולר לעומת 4.5 מיליון דולר ברבעון המקביל
החמיצה את התחזיות ברבעון הרביעי למרות עלייה של 13% בהכנסות ל-24.8 מיליון דולר

