הפרח בגני
חמי בן אדרי שמע ש"גברים אוהבים פרחות ",  ויצא מגדרו .  לכן החליט להסביר לכם למה זה כ"כ לא נכון
בתור רב שגל שהוא נזק סביבתי לסביבה  ( ולאחיות שלכם ,  החברות שלכם ובמקרים מסוימים לאמא שלכם )  הרגשתי מחויב להעמיד פה טענה על מקומה .  בכל פעם שחברים שלי רואים איזו נערה שוטה ומטופשת ,  פרחה מן המניין שמנענעת ישבנה ,  ללא שימוש פרקטי בגרעין הקטן והנאלח שאלוהים נתן לה ,  הנקרא גם לפעמים  " מוח "  - הם מתרגשים .  וכעת אני ,  בחור די מגניב ,  שאמנם לא תמיד בוחר את הבחורות הכי מחודדות במגירת הסכינים ,  זועק לאומה  נמאס לי שאומרים כל הזמן שבחורים אוהבים פרחות .  בחורות אינטליגנטיות הן כוס התה שלי .
 ברור שלא אצא עם מנתחת מוח או מדענית אטום ,  כי אם אמצא בחורה כזו היא בטח תהיה בת 70 ותראה כמו סנטה קלאוס .  ברור שהייתי מעדיף מישהי שתתן לי לגעת לה בציצים כמה שיותר מהר ,  ובאופן הכי פחות מבוקר .  אבל גם בחורות איכותיות מרשות לך לעשות את זה ,  לפעמים .  לכן הסטיגמה הזאת שקיימת בקרב כולם ,  שגברים מתים על פרחות ,  היא שגויה ביותר .  אפילו גיא גיאור העדיף את יסמין והעיף פרחולות מזדמנות בפרק הראשון של  " הרווק ",  אז איך ניתן להאשים את המין הגברי בהערצה עיוורת כלפי ענטוזים ,  מבט סתום ,  שפה לקויה ,  חוטיני מציץ וטיפשות יוקדת ?  הם נפלאים ,  כולם .  אין ספק .  אבל לא תמיד .
 להשיג את מה שאתה רוצה זה נפלא ,  אבל צריך להתאמץ לפעמים כדי להשיג אותו ,  אחרת מה הטעם ?  בכל זאת ,  למרות שבדרך כלל אני לא בקטע של דיבורים ,  נחמד לקבל תשובה שהיא לא איזו נהימת דוב פרואני וזרם איחולי  " כפרה נשמה עיניים זונות חיבוקים חמוד מאלף מטמטם חולה עלך מאמי ".  שלא תביני לא נכון ,  לפעמים זה נחמד כשאת קוראת לי מאמי ,  מאמי .  אבל לרוב אני רוצה אתכן חכמות ,  שנונות ,  מתנשאות ,  קשות להשגה .  אילנה דיין ביום ,  חתולת מין פראית וחסרת ערכים בלילה .
 אני מאמין שאומרים על גברים שהם אוהבים פרחות בגלל התיאוריה  ( שבוודאי הומצאה על ידי פמיניסטית עם זקן )  שגברים רוצים הכל מהר ובקלות ,  נהנים מבחורות טיפשות וזולות ואישה חזקה וחכמה היא אתגר .  וזה נכון ,  אין ספק בכך .  אבל פרחות ?  אני אמנם ברוב היום נוטף זיעה ויש לי שיערות בתוך המוח ,  אבל אפילו הגבר הניאנדרטל בתבל לא ישפיל את עצמו בצורה שכזו .  עדיף לקיים שיח עם פשטידת תרד ,  זה לפחות רגשני פחות .  
לסיכום ,  די עם זה .  חברים יקרים ,  אנחנו המין החזק .  תפסיקו להשפיל אותנו ולהוציא אותנו מטומטמים ומעפנים .  נשים זה נפלא ,  נשים זה ה-דבר .  אז למה להסתפק בחגורה מהשוק שעלתה לך שני שקל ,  וגם זה אחרי שעשית עיניים למוכרת ,  כשאפשר להתאמץ ולקנות חגורה איכותית שתחזיק מעמד ותהווה גאווה ?  נשים זה כמו סטייק טוב .  לא מתפשרים .
 
הפרח בגני
חמי בן אדרי שמע ש"גברים אוהבים פרחות ",  ויצא מגדרו .  לכן החליט להסביר לכם למה זה כ"כ לא נכון

