מיאמי :  הנין מחכה לקלייסטרס בדרבי בלגי
הנין גברה על ווז'ניאקי בקרב של כמעט שלוש שעות ,  קלייסטרס גברה על סטוסור .  גברים :  נדאל פירק את צונגה ,  מחכה לרודיק
שלב רבע גמר בטורניר מיאמי  ( סך פרסים של 4.5 מיליון דולר )  נמשך הלילה  ( חמישי )  עם קרבות מרתקים ומשחקים איכותיים בין טובי הטניסאים בעולם ,  ותמונת חצי הגמר כמעט שהשולמה .
 טורניר הנשים כבר סיפק לנו קרב קלאסי בין צמד הבלגיות ז'סטין הנין וקים קלייסטרס ,  שתיים מהטניסאיות האהובות בסבב שהשלימו לאחרונה קאמבקים מתוקשרים היישר אל פסגת הטניס .  
הנין עלתה לשלב הבא אחרי ניצחון גדול על קרוליין ווז'ניאקי בתוצאה 7:6 ,  3:6 ,  4:6 .  הבלגית המתקאמבקת לא נשברה גם אחרי שהפסידה בשובר שוויון של המערכה הראשונה מול המדורגת שנייה בעולם ,  והשיגה את אחד הניצחונות המרשימים שלה מאז שחזרה לסבב לפני שלושה חודשים .
 הנין ,  המדורגת 33 בעולם ונזקקה לכרטיס חופשי כדי להתברג בטורניר היוקרתי ,  הייתה קרובה לנצח גם במערכה הראשונה בה הגישה ביתרון 5:6 ,  אבל הדנית המוכשרת כפתה שובר שוויון וניצחה בו 5:7 .  הנין המנוסה המשיכה לחכות להזדמנות והחלה ללחוץ על הדוושה במצב של 3:3 ,  עם שלושה משחקונים רצופים שנתנו לה 3:6 במערכה ,  וגם במערכה הרביעית ידה הייתה על העליונה בדרך ל-4:6 וניצחון במשחק כולו אחרי שעתיים ו-45 דקות מפרכות .
 קלייסטרס ,  מנגד ,  ניצחה 3:6 ,  5:7 את סמנתה סטוסור האוסטרלית ,  במאבק קל יותר מזה של הנין ,  כדי לספק למארגני הטורניר את הקרב שלו קיוו .  בחצי הגמר השני ייאבקו ונוס וויליאמס ומריון ברטולי .
 רפאל נדאל העפיל הלילה  ( חמישי )  לחצי גמר טורניר מיאמי ,  לאחר שמחץ ברבע הגמר את ג'ו ווילפריד צונגה  ( 10 בעולם )  3:6 ,  2:6 .  ששת המשחקונים הראשונים עוד היו צמודים ,  אך מהרגע שהספרדי שבר במשחקון השביעי ,  הוא שייט לעבר ניצחון  ( זכה ב-9 מתוך 11 המשחקונים הבאים )  תוך הצגת יכולת מרהיבה . " הגשתי היום מצוין ",  אמר נדאל ,  המדורג רביעי בעולם ,  שאחרי שמשך מספר שיא של צופים  ( 13,580 איש )  כבר מתכונן לאתגר הגדול שמחכה לו בחצי הגמר :  אנדי רודיק .  האמריקאי ,  המדורג שמיני בעולם ,  שניצח במיאמי ב-2004 ,  גבר 3:6 ,  3:6 על ניקולס אלמגרו הספרדי  ( 38 בעולם )  תוך תצוגת הגשה מעולה . " נגד אנדי זה תמיד אתגר ענק ",  אמר נדאל .
 היום יתבררו המשתתפים בחצי הגמר השני ,  כשברבע הגמר ישחקו מיכאיל יוז'ני  ( 15 בעולם )  נגד רובין סודרלינג  ( 7 בעולם )  ותומס ברדיך  ( 20 בעולם )  נגד פרננדו ורדאסקו  ( 12 בעולם )  .
 עדכון ראשון :  31.3 ,  22:55עדכון אחרון :  1.4 ,  8:00

מיאמי :  הנין מחכה לקלייסטרס בדרבי בלגי
הנין גברה על ווז'ניאקי בקרב של כמעט שלוש שעות ,  קלייסטרס גברה על סטוסור .  גברים :  נדאל פירק את צונגה ,  מחכה לרודיק

