למי שיתפוס אמריקה :  הנחות ומוכרים דוברי יידיש בניו יורק 
המומלצים /סיילים בחו"ל
 >  >  בניו יורק נפתחת עונת הסיילים ב-26 בדצמבר ,  וב-2 בינואר מתחיל סיבוב הסיילים הסופי ,  שבמהלכו ינסו הרשתות למכור את כל הסחורה שעוד נותרה על המדפים .  למי שמעוניין במוצרי אלקטרוניקה ,  בסט ביי היא אחת הרשתות הכדאיות לקניית טלוויזיות ,  מחשבים ,  מצלמות וכל מוצר אלקטרוניקה אחר .  לרשת עשרות סניפים ברחבי מנהטן ,  המציעים הנחות ענק על רוב המלאי .  ב-26-27 בדצמבר תתקיים בחנויות ובאתר החנות מכירה גדולה ,  והמבצעים צפויים להימשך עד ינואר .  h & b ,  חנות הצילום המפורסמת שהממוקמת על השדרה התשיעית בין רחוב 33 ל-34 ,  נהפכה מזמן לחנות למוצרי אלקטרוניקה ומציעה בנוסף לציוד צילום גם ציוד וידיאו ומחשבים .  באתר של h & b ניתן להתרשם מהמבצעים שהיא מציעה בחגים ,  אך הביקור בחנות הוא חוויה בפני עצמה - עם סלי קניות שנעים מעל ראשי הקונים ומוכרים שדוברים יידיש .  sephora ,  רשת חנויות האיפור ,  מציעה הנחות לאורך כל תקופת החגים ,  מנובמבר ועד ינואר .  סניפים הרשת ,  הבולטים בעיצוב של שחור-לבן ,  פרוסים בכל העיר .  גם bath  &  body works מתכננת לחתוך במחירים .  הסיילים בחנויות הרשת יתחילו ב-27 בדצמבר ויימשכו לתוך ינואר עם מכירת החורף השנתית .  מבצעי הרשת כוללים קנה שלושה מוצרים וקבל שלושה במתנה ,  והנחות של עד 75% .  רשת ההלבשה התחתונה ויקטוריה סיקרט מקיימת שתי מכירות מדי שנה - אחת בחורף ואחת בקיץ .  מכירת החורף תחל ב-2 בינואר ותימשך כשבועיים .  המחירים אטרקטיביים  ( עד 50% הנחה )  ,  אך ראו הוזהרתן :  בתקופת הסייל ,  החנויות עמוסות ביותר והמידות הסטנדרטיות נגמרות מהר .  סיילים נוספים תמצאו גם בכל החנויות של וודברי קומון ,  האאוטלט שנמצא צפונית למנהטן .  הסיילים שם מתחילים ומסתיימים בתאריכים שונים וכדאי לבדוק באתר הקניון .  אדידס ,  אמריקן איגל ,  בננה ריפבליק ,  דיזל ,  דיור ,  גוצ'י ונייק הם רק חלק מהמותגים שמחכים לכם במרחק כשעה נסיעה מניו יורק .  אוטובוסים לאאוטלט יוצאים מניו יורק מדי שעה ,  ויש גם רכבת שעוצרת לא רחוק .
 
למי שיתפוס אמריקה :  הנחות ומוכרים דוברי יידיש בניו יורק 
המומלצים /סיילים בחו"ל

