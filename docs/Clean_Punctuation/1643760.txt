קטנה ומשקיעה :  קרן טרה הובילה את דירוג הקרנות הפעילות בישראל ב-2009
לפי דו"ח של חברת המחקר IVC ,  דווקא קרנות ההון סיכון הקטנות המשיכו להשקיע ב-2009 .  אחרי טרה מדורגות שבע קרנות ההון סיכון הגדולות - פיטנגו ,  כרמל ,  גיזה ,  מגמה ,  טריוונצ'רס ,  סקויה ו-JVP
 >  >  קרן טרה הובילה את דירוג הקרנות הפעילות ביותר בישראל ב-2009 כך פירסמה אתמול חברת המחקר ivc .  טרה ,  שמתמקדת בהשקעות בתחום הקלינטק ,  ביצעה במהלך 2009 שש עסקות .  במקום השני בדירוג נמצאות שבע קרנות הון סיכון ,  עם חמש השקעות חדשות כל אחת :  פיטנגו ,  כרמל ,  גיזה ,  מגמה ,  טריוונצ'רס ,  סקויה ו-jvp .  ג'נסיס וג'מיני מדורגות במקום השלישי ,  עם ארבע השקעות כל אחת .  טרה וטריוונצ'רס הן קרנות הון סיכון קטנות יחסית בהשוואה לקרנות האחרות ,  שתיהן מנהלות הון של 25 מיליון דולר כל אחת .  קרן טריוונצ'רס היא קרן חדשה שמתמקדת בחברות מכשור רפואי בשלבי פיתוח מוקדמים והמשקיעה העיקרית בה היא חברת הטכנולוגיות הרפואיות מדטרוניק .  קרנות ההון סיכון הישראליות ביצעו ב-2009 77 השקעות ראשונות בחברות טכנולוגיה ,  בהשוואה ל-119 השקעות ב-2008 .  כפי שפורסם בדו"ח ivc לרבעון הרביעי 2009 ,  היקף ההשקעות הדולריות של הקרנות בעסקות ראשונות ירד ב-50% ב-2009 לעומת השנה הקודמת ,  והסתכם בכ-120 מיליון דולר .  38% מההשקעות הראשונות של הקרנות ,  כלומר 29 עסקות ,  נעשו בחברות בשלב סיד  ( seed )  ,  בהשוואה ל-28% ב-2008 .  קרן jvp ביצעה את מספר ההשקעות הגדול ביותר בחברות סיד ,  עם ארבע עסקות .  jvp מחזיקה ב-jvp מדיה סטודיו ,  חממה לחברות בשלבי סיד ,  שמתמקדת בטכנולוגיות למדיה .  מתוך 26 קרנות ההון סיכון הישראליות שביצעו השקעות ראשונות במשך 2009 עשר לא ביצעו כלל השקעות בחברות סיד .  תוכנה ,  מדעי החיים ואינטרנט היו הסקטורים שמשכו את מספר ההשקעות הראשונות הגדול ביותר ב-2009 - כל סקטור עם 17 עסקות או 22% מסך ההשקעות הראשונות .  ב-2008 סקטור התוכנה דורג במקום הראשון עם 22% ,  מדעי החיים במקום השני עם 21% ,  ואינטרנט במקום השלישי עם 20% .  לדברי דורון רוזנבאום ,  סמנכ"ל מידע ב-ivc , " ההון הפנוי להשקעות של קרנות ההון סיכון הישראליות מצטמצם ולהערכתנו לא צפויים גיוסי הון חדש בהיקפים משמעותיים בשנה הקרובה .  אנו מצפים להמשך הירידה בהקצאות הון לעסקות ראשונות ב-2010 ". 

קטנה ומשקיעה :  קרן טרה הובילה את דירוג הקרנות הפעילות בישראל ב-2009
לפי דו"ח של חברת המחקר IVC ,  דווקא קרנות ההון סיכון הקטנות המשיכו להשקיע ב-2009 .  אחרי טרה מדורגות שבע קרנות ההון סיכון הגדולות - פיטנגו ,  כרמל ,  גיזה ,  מגמה ,  טריוונצ'רס ,  סקויה ו-JVP

