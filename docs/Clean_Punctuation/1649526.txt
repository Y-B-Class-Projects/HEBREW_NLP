אורי פז ימונה למנכ"ל בנק ירושלים 
 >  >  אורי פז צפוי להתמנות כבר בימים הקרובים לתפקיד מנכ"ל בנק ירושלים .  זאת לאחר שדירקטוריון הבנק התכנס השבוע והחליט פה אחד להציע לו את התפקיד .  מינויו של פז כפוף לאישור בנק ישראל .  פז יחליף בתפקיד את אבי בזורה ,  שכיהן כמנכ"ל הבנק בשנתיים האחרונות .  בהודעה שפירסם הבנק צוין כי  " דירקטוריון בנק ירושלים שואף להמשכה ולהרחבתה של הפעילות הקיימת בתחום הקמעוני לטובת ציבור לקוחותיו ובהקשר לכך הציע לאורי פז לקבל עליו את ניהול הבנק .  פעילות חדשה ומורחבת זו תתאפשר בזכות התשתית האיתנה של הבנק ".  פז  ( 41 )  ,  בעל תואר שני בכלכלה ,  כיהן במגוון תפקידים בבנק הפועלים במהלך 14 השנים האחרונות .  את דרכו בבנק החל כעוזר אישי למנכ"ל הבנק ,  עמירם סיון ז"ל ,  ואחרי כן כיהן בין היתר כמנהל אגף שיווק ותכנון אסטרטגי בחטיבה הקמעונית ,  מנהל אזור השרון ובתפקידו האחרון היה משנה למנכ"ל הבנק ומנהל החטיבה הקמעונית .  בנק ירושלים הוא הבנק הקטן בישראל ונמצא בשליטת משפחת שובל .  אחד מתחומי הפעילות העיקריים בבנק הוא הענקת משכנתאות וליוויי קבוצות רכישה .  את 2009 סיים הבנק ברווח נקי של 58.7 מיליון שקל והציג תשואה של 10.2% על ההון .  עם זאת ,  התרומה הגדולה לרווח לא הגיעה מפעילות בנקאית אלא ממימוש ניירות ערך בהיקף של 48.7 מיליון שקל .
 
אורי פז ימונה למנכ"ל בנק ירושלים 
nan
