 " הרבנים שחתמו על המכתב הם נאורים ויוצאי צבא "
 בכירים במשרד הדתות יוצאים אל מול הגינויים לרבנים שקראו שלא למכור דירות לנכריים . " זהו מוסר סלקטיבי ".  ארגון יד ושם פרסם הודעת גינוי : " פגיעה חמורה בערכי היסוד של חיינו כיהודים "
  ( צילום :  גדעון צנטנר .  עריכה :  גדי וינסטוק ) 
מכתב הרבנים בדבר איסור מכירה והשכרת דירות לגויים ממשיך לעורר זערה ותגובות נזעמות ,  משני צדי המתרס .  גורם בכיר במשרד לשירותי דת תקף היום  ( חמישי )  את התקשורת ואת רבני צהר בעקבות הביקורת הקשה שמתחו על הרבנים . " עד היכן תגיע הצביעות של התקשורת וארגוני הנשים ושתיקת הכבשים של רבני צהר ?  ",  אמר הגורם , " הרוב המכריע של הרבנים החתומים במכתב הם דתיים לאומיים נאורים ויוצאי צבא ,  כפי שהם אוהבים וסוגדים להם .  את זה הם לא מזכירים .  זהו מוסר סלקטיבי ". 
בתגובה לדברים אלה אמר יו"ר ארגון רבני צהר ,  הרב דוד סתיו : " ארגוננו כבר הצהיר כי הוא חולק על פסק הרבנים שפורסם .  הייתי מצפה מהגורם ,  שבוחר להישאר בעילום שם ,  לשאול מדוע הרבנים הראשיים בישראל שותקים כשהם המופקדים על רבני הערים ".  
בתוך כך , " יד ושם ",  רשות הזיכרון לשואה ולגבורה ,  הודיעה כי היא  " רואה בגילוי הדעת החתום ע"י הרבנים פגיעה חמורה בערכי היסוד של חיינו כיהודים וכבני אדם במדינה דמוקרטית ".  בהודעת  " יד ושם "  נאמר כי  " ניסיון העבר מלמד אותנו עד כמה חשובים ומאידך עד כמה שבירים הם הערכים הבסיסיים של קיום הדדי וכבוד לאחר .  אנו יודעים שהעם היהודי ,  שידע סבל ורדיפות וחווה נידוי ושלילת זכויות יסוד ,  ביטא את עמדתו בנושאים אלו גם בקולות אחרים מאלו הנשמעים היום בגילוי הדעת ". 
במקביל לדברים אלו ,  חברי ארגון  " באנו חושך לגרש "  ערכו הבוקר משמרת מחאה בירושלים בה קראו לראש הממשלה בנימין נתניהו להנחות את היועץ המשפטי לממשלה יהודה וינשטיין להקפיא את משכורות הרבנים ואף לפטרם לאלתר .  גם ח"כ דב חנין  ( חד"ש )  ביקר בחריפות את הימנעות היועץ המשפטי מלפעול נגד קבוצת הרבנים .  במכתב דחוף ששלח ליועץ המשפטי דרש ממנו ח"כ חנין לפתוח מיד בהליכים פליליים נגד הרבנים .  ח"כ חנין טען במכתבו כי גם היועץ המשפטי מחויב לפעול על פי החוק האוסר הסתה לגזענות ו"אסור לו להימנע מלהפעיל את סמכויותיו בעניין ".  

" הרבנים שחתמו על המכתב הם נאורים ויוצאי צבא "
 בכירים במשרד הדתות יוצאים אל מול הגינויים לרבנים שקראו שלא למכור דירות לנכריים . " זהו מוסר סלקטיבי ".  ארגון יד ושם פרסם הודעת גינוי : " פגיעה חמורה בערכי היסוד של חיינו כיהודים "
 
