פוטבול :  המשקולת כבר לא על הצוואר
פחות מחצי שנה לאחר תאונת המשקולת הטראגית ,  סטאפון ג'ונסון מוכן לקומביין .  דאלאס תשמר את טריו הרצים
סטאפון ג'ונסון ,  רץ אחורי מאוניברסיטת דרום קלירפוניה ,  ינסה להוכיח את יכולתו בקומביין של הליגה .  הניסיון שלו מלווה בטראומה פיזית נוראית שחווה ב-28 בספטמבר ,  במהלך אימון שיגרתי במכון המשקולות של האוניברסיטה .  באחד הסטים הראשונים של האימון ,  דחק ג'ונסון 125 קילו ,  איבד את האחיזה בבאר המשקולת וזו נפלה על צווארו .  הוא מיד החל להשתעל דם ,  לדמם מאף ולהתקשות בנשימה ,  והואץ לבית חולים ,  בו עבר ניתוח בהול לשחזור  ( איחוי )  הגרון ,  הגרוגרת ושרירי צוואר קרועים .  לטענת הרופא המטפל ,  חוסנו הפיזי ובעיקר שרירי הצוואר המאוד מסיביים שלו היו אלמנט מרכזי בשרידותו את האירוע ,  בכך שיצר נתיב אוויר מספק ,  והרגליו הספורטיביים עזרו לו לשמור על קור רוח ולמלא הוראות חיוניות . 
" לא ידעתי כמה חמור זה היה ",  מספר סטאפון ,  רק ניסיתי להישאר מפוקס ולנשום ".  לאחר שבע שעות של ניתוח מצבו הוגדר קריטי אך יציב ,  ולמרבה התדהמה לאחר יומיים הוא כבר תקשר עם אימו ומבקריו דרך כתיבה . " הייתי חייב לחזור בשביל הבן שלי ",  הוסיף השחקן ,  והבהיר את הרגישות שלו למצב הנפוץ של ילדים הגדלים ללא אב בסביבתם .  סטאפון היה מחובר למשך זמן מה לצינור הנשמה ולצינור תזונה שחובר ישירות לקיבתו .
 תאונה של נפילת משקולת על דוחק אינה כזו נדירה לדברי מאמנים אחדים ,  אך מקרה בו הבאר ייפול ישירות על הצוואר הוא אכן חריג ביותר .  ג'ונסון ,  1.80 מטר ו-95 ק"ג ,  היה במקום השני בקבוצתו ביארדים על הקרקע והיה 'מומחה' מצבי  " קו-השער "  בעונת הסיניור שלו  ( בעונת הג'וניור הוא הוביל את הקבוצה ביארדים על הקרקע עם 705 )  ,  עם חמישה טאצ'דאונים ו-157 יארדים על הקרקע בממוצע של 4.9 יארד לנשיאה ,  עד לפציעה .  כיום ,  ג'ונסון מסוגל לדבר  ( בצרידות )  וכאמור יעבור את הקומביין ,  כולל את המבחן שבו השחקנים הנבחנים נדרשים לדחוק באר במשקל של 101 ק"ג למספר הפעמים הרב ביותר שהם מסוגלים ללא עצירה .
 חדשות נוספות מהליגה :  לאחר שלא שמה את תג הפרנצ'ייז על מיילס אוסטין ,  הודיעה דאלאס כי תשאיר בקבוצה את שלושת הרצים - מריון בארבר ,  פליקס ג'ונס וטשארד צ'ויס .  בכך מתכוונים הקאובויס לשמר את הטריו שהווה בעונה החולפת איום גדול על הקרקע .  
ג'קסונוויל זכתה בבחירה העשירית בדראפט ,  לאחר הטלת מטבע בינה לבין שיקגו .  מכיוון שלדנבר יש את בחירת הדראפט הראשונה של הברס ,  היא תהיה זו שתבחר במקום ה-11 .  
מינסוטה ממשיכה לקחת את הזמן עם ברט פארב .  הווייקינגס שוב שלחו לקוורטרבק מסר לא למהר לגבי ההחלטה על עתידו .  במקרה שיחליט פארב לפרוש ,  המאמן בראד צ'ילדרס נחוש ללכת עם אחד משני המחליפים בעונה החולפת ,  טרוואריס ג'קסון או סייג' רוזנפלס .  
סטיבן ג'קסון ,  הרץ הכוכב של סט .  לואיס ,  יודע מה טוב לקבוצתו ,  שאמורה לבחור במקום הראשון בדראפט . " עשו טרייד למטה ",  אמר השחקן ,  שמבטא רחשי לב רבים בקבוצה .  בסט .  לואיס נוטים לוותר על הבחירה מספר 1 בשל סכום הכסף הרב שצריכה הקבוצה להקצות לבחירה שכזו . " אני חושב שנוכל להיעזר בעוד בחירת סיבוב שני או סיבוב שלישי ,  כי יש לנו המון דברים לתקן ",  אמר ג'קסון ל-ESPN .
 
פוטבול :  המשקולת כבר לא על הצוואר
פחות מחצי שנה לאחר תאונת המשקולת הטראגית ,  סטאפון ג'ונסון מוכן לקומביין .  דאלאס תשמר את טריו הרצים

