המו"מ למניעת השביתה הסתיים ללא תוצאות
השיחות בין יו"ר ההסתדרות לנציגי האוצר הסתיימו ללא בשורה והשביתה ביום שלישי ממשיכה לאיים על המשק .  ההסתדרות הודיעה כי עיני ייפגש עם שר האוצר להמשך המגעים
הסתיימה ללא תוצאות שיחת המשא ומתן שנערכה אמש  ( ראשון )  בין יו"ר הסתדרות העובדים ,  עופר עיני ,  לנציגי האוצר .  בשיחות שנועדו למנוע את השביתה במגזר הציבורי ביום שלישי ,  לא הצליחו הצדדים להגיע לפשרות בנוגע לדרישת ההסתדרות להעלאת השכר במגזר הציבורי .  
עקב כך ,  ההסתדרות הודיעה כי היום ,  אחר הצהריים תתקיים פגישה בין שר האוצר יובל שטייניץ לעיני ,  במשרד האוצר בירושלים .  בפגישה הערב נכחו יו"ר ההסתדרות עופר עיני ,  יו"ר האגף לאיגוד מקצועי ,  אבי ניסנקורן ,  ונציגי האוצר ,  הממונה על השכר ,  אילן לוין וראש אגף התקציבים ,  אודי ניסן .
 כזכור ,  ביום שישי ישבו שר האוצר ויו"ר ההסתדרות מבלי שהגיעו לתוצאות כלשהן .  נכון לשעות אלו ,  דורש עיני תוספת שכר בעלות כוללת של 10.5% לשלוש שנים לכלל המיגזר הציבורי ,  ואילו שטייניץ מוכן לתוספת של 1.5% בלבד לאותן השנים .  עם זאת ,  מסתמן כי הצדדים מעוניינים להגיע לפשרה וכי ההסתדרות אינה מעוניינת להביא להשבתת המשק .  על פי מנכ"ל משרד האוצר אחת ההצעות העומדות על הפרק היא תוספת שכר תלוית שכר ,  כך שאלו המשתכרים 5,000 שקל בחודש יהנו מתוספת גבוהה יותר .  אחת ההשערות היא כי יהיה מדובר בתוספת שקלית שאינה תלויה באחוזי משרה ,  
אם תצא השביתה לפועל ,  צפויים להשתתף בה מרבית מקומות העבודה במגזר הציבורי ,  לרבות רשויות מקומיות ,  משרדי ממשלה ,  רשות המיסים ,  נמלי ישראל ,  רשות שדות התעופה ,  ביטוח לאומי ,  רכבת ישראל ,  חברת הדואר וכדומה .  עם זאת ארגוני המורים לא צפויים לקחת חלק בשביתה ,  אך לראשונה יצטרפו לשביתה פרקליטי המדינה .
 עדכון ראשון :  22:22

המו"מ למניעת השביתה הסתיים ללא תוצאות
השיחות בין יו"ר ההסתדרות לנציגי האוצר הסתיימו ללא בשורה והשביתה ביום שלישי ממשיכה לאיים על המשק .  ההסתדרות הודיעה כי עיני ייפגש עם שר האוצר להמשך המגעים

