במכבי חיפה שוקלים לתבוע את דראפיץ'
הסיבה :  מעורבותו ,  לכאורה ,  בעסקת גולסה .  גורם במועדון : " הנושא בטיפול משפטי ".  דרסיליה קיבל אזרחות ישראלית
מכבי חיפה שוקלת לתבוע את מאמן מכבי הרצליה ועוזר המאמן שלה בעבר ,  סלובודאן דראפיץ' ,  זאת בעקבות מעורבותו לכאורה בעסקת אייל גולסה .  כזכור ,  על פי מידע שהגיע למועדון ,  עוזר המאמן לשעבר הוא זה שיצר את הקשר עם סוכן השחקנים הסרבי ניקולה דמיאנץ' .  גורם במועדון אמר הבוקר : " הנושא נמצא בטיפול משפטי .  אם יתברר שהוא אכן היה מעורב ,  כפי שכבר הובהר לנו ,  האפשרות הזאת בהחלט נלקחת בחשבון ". 
למרות מספר ניסיונות ,  את תגובתו של דראפיץ' לא ניתן היה להשיג .  בחיפה הסבירו אתמול כי  " היה ראוי שעובד מועדון לשעבר יודיע לנו על כוונה עתידית שלו לקחת שחקן תחת חוזה ולשווק אותו לכאורה לקבוצה אחרת .  דיני האתיקה והמוסר הבסיסיים דורשים זאת ". 
עוזר המאמן הנוכחי של מכבי חיפה ,  גיאורגי דרסיליה ,  קיבל הבוקר  ( רביעי )  הודעה ממשרד הפנים לפיה הוא ומשפחתו יקבלו אזרחות ישראלית מלאה ,  לאחר 14 שנים בהן הוא שוהה בישראל .  משרד הפנים העניק לדרסיליה ,  לבנו הבכור גיאורגי  ( 17 )  ולבנו הצעיר ג'יג'י  ( 12 )  את האזרחות .
 דרסיליה אמר הבוקר : " אני וילדיי גאים להיות אזרחי ישראל .  חיכינו זמן רב לקבלת האישור הסופי .  אנו אוהבים את המדינה ,  מרגישים חלק בלתי נפרד ממנה ונתרום למענה את כל מה שנוכל ויידרש מאיתנו ".  דרסיליה שיחק במהלך השנים בהפועל תל אביב ,  הפועל כפר סבא ,  צפרירים חולון ומכבי כפר קנא .  לישראל הוא הגיע מדינמו טביליסי .  דרסיליה עצמו החמיא אתמול לאחר המשחק מול הפועל כפר סבא  ( 5:0 )  לחלוץ ולדימיר דבאלישווילי .  גם ליאור רפאלוב קיבל מחמאות על יכולתו .
 
בחיפה מתכוונים לחדש בקרוב את החוזה של המגן הצעיר טאלב טואטחה ,  אבל טרודים לא מעט מהעובדה שמספר שחקנים שואפים להגיע לאירופה בעונה הבאה .  סוכן השחקנים דודו דהאן ,  שביקש לאחרונה להיפגש עם מכבי חיפה ,  מייצג את החלוץ שלומי ארבייטמן ,  הקשר בירם כיאל והחלוץ מוחמד גדיר .  כזכור ,  אתמול עקב סקאוט בלגי אחר ארבייטמן ודקל קינן ,  שמיוצג על ידי סוכן השחקנים גלעד קצב .  בחיפה ינסו לשכנע את קינן להישאר בתום העונה בקבוצה ,  אך השחקן נחוש לעזוב לאירופה .
 בימים הקרובים אמור להיחתם החוזה החדש של אייל גולסה בקבוצה ,  כאשר עדיין לא נקבע מה יהיה גובה סעיף השחרור של השחקן לחו"ל .  בחיפה מעוניים שהסעיף יקבע פיצוי גבוה ככל האפשר .
 
במכבי חיפה שוקלים לתבוע את דראפיץ'
הסיבה :  מעורבותו ,  לכאורה ,  בעסקת גולסה .  גורם במועדון : " הנושא בטיפול משפטי ".  דרסיליה קיבל אזרחות ישראלית

