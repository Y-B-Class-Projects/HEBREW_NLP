משרד התקשורת מתכנן להרחיב את מערך ערוצי החינם - ולהפריטו
בלעדי הצעד ,  שאמור להגביר את התחרות ב-yes וב-HOT ,  אינו צפוי להתרחש לפני סוף 2011
 >  >  מערך שידורי ה-dtt ,  המכונה גם עיד"ן פלוס ,  יימכר ויעבור מידי ממשלת ישראל לידי יזם פרטי .  המערך ייהפך לפלטפורמה שידורים שלישית בת כ-15 ערוצים ,  שתתחרה ב-yes ו-hot .  המהלך יתרחש רק אחרי שיפור והרחבת פרישת המערך הנוכחי ,  ולא לפני סוף 2011 .  לדברי שר התקשורת משה כחלון , " עם הרחבת מערך ה-dtt הדבר הנכון יהיה שהתשתית לא תוחזק על ידי רגולטור .  אנחנו מדינה עם כלכלה חופשית ".  ההפרטה תיעשה בעצה אחת עם משרד האוצר והרשות השנייה לטלוויזיה ולרדיו .  שלושת הגופים הקימו צוות dtt ,  שדן בימים אלה בעתיד המיזם .  מערך עיד"ן פלוס הושק בישראל באוגוסט 2009 .  נכון לעכשיו המערך משדר חמישה ערוצים חינמיים בישראל :  1 ,  2 ,  3 ,  33 ו-99 .  מדובר בשידור בסיגנל דיגיטלי הניתן לקליטה ברוב חלקי ישראל באמצעות ממיר ייעודי שמחירו מתחיל ב-99 שקל .  ההערכה היא שלמערך רשומים כ-120 אלף מנויים ,  והוא הצליח כבר לפגוע בבסיס המנויים של hot .  למערך במתכונתו הנוכחית אין ערך כלכלי ,  אבל הרשות השנייה לטלוויזיה ולרדיו מתכוונת להשביחו טרם ההפרטה .  כך זה יקרה :  בפברואר 2011 תסגור הרשות את השידור האנלוגי בישראל ,  שבו משודרים כרגע הערוצים 1 ו-2 בסיגנל אנלוגי  ( תדרי uhf )  .  על כל ערוץ אנלוגי שייסגר ניתן יהיה להעלות כחמישה-שישה ערוצים דיגיטליים חדשים ,  ובסך הכל יכולה פלטפורמת עיד"ן בשלב זה לתמוך בכ-15 ערוצים - חלקם אפילו באיכות שידור hd .
 
משרד התקשורת מתכנן להרחיב את מערך ערוצי החינם - ולהפריטו
בלעדי הצעד ,  שאמור להגביר את התחרות ב-yes וב-HOT ,  אינו צפוי להתרחש לפני סוף 2011

