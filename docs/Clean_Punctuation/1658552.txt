הגידול ביצוא מתמתן :  קצב העלייה החודשי ירד מ-3% בחודשי הקיץ ל-0.3% בינואר-פברואר
מנכ"ל מכון היצוא :  תיסוף של 8% בשקל מול סל המטבעות מאפריל 2009 מאיים על קצב הגידול
מניתוח נתוני היצוא נטו  ( כולל יהלומים )  לחודשים ינואר-פברואר 2010 עולה כי יצוא הסחורות של ישראל בחודשים ינואר-פברואר עלה בכ-29% לעומת תקופה מקבילה אשתקד והסתכם בכ-7.5 מיליארד דולר .  עם זאת ,  ניתוח המגמה של נתוני היצוא מצביע על ירידה משמעותית בקצב גידול יצוא הסחורות  ( למעט יהלומים )  מקצב חודשי של עלייה בשיעור של כ-3% בחודשים יולי-אוגוסט 2009 לקצב גידול חודשי של כ-0.3% בחודשים ינואר-פברואר 2010 .  כך מסר אבי חפץ ,  מנכ"ל מכון היצוא בהסתמכו על ניתוח היחידה הכלכלית במכון.הסיבה נובעת ,  בין היתר ,  מהירידה ביצוא בענף הרכיבים האלקטרוניים ,  המושפע מחברת אינטל .  בענף זה נרשמה ירידה מהיקף חודשי ממוצע של כ-543 מיליון דולר באוגוסט-ספטמבר 2009 ,  להיקף חודשי ממוצע של כ-377 מיליון דולר  ( בניכוי עונתיות )  בחודשים ינואר-פברואר 2010 .  גם בנטרול השפעת ענף הרכיבים האלקטרוניים והמחשבים ניכרת מגמת הירידה בקצב גידול היצוא החודשי ,  מכ-2.8% בחודש ספטמבר 2009 לכ-0.9% בחודש פברואר.לדברי חפץ ,  גידול היצוא מושפע בעיקר מהתאוששות בכלכלה העולמית .  לצד זה ,  התפתחות שער החליפין בחודשים האחרונים מאיימת על המשך קצב הגידול ביצוא .  יצוין כי מאז החודשים אפריל-מאי 2009 חל תיסוף של כ-8% בשער החליפין האפקטיבי של השקל מול סל המטבעות המשוקלל של המדינות העיקריות אליהן מייצאת ישראל.ענפים שלא מתאוששיםעל פי ניתוח היחידה הכלכלית במכון היצוא מסתבר כי ישנם ענפי יצוא בהם טרם ניכרת ההתאוששות מהשפעות המשבר .  כך בחודשים ינואר-פברואר 2010 .  יצוא ענף התרופות הסתכם בכ-712 מיליון דולר ,  ירידה של כ-15% במונחים דולריים ,  לעומת תקופה מקבילה אשתקד .  זאת בהמשך לירידה של כ- 6.7% בשנת 2009.יצוא ענף מכונות וציוד הסתכם בכ-332 מיליון דולר המהווים ירידה של כ-10.6% ,  לעומת התקופה המקבילה אשתקד ,  בהמשך לירידה של כ- 17.8% בשנת 2009 .  יצוא ענף הגומי והפלסטיק הסתכם בכ-224 מיליון דולר ,  ירידה דולרית של כ-8% לעומת תקופה מקבילה אשתקד ,  בהמשך לירידה של כ-28% בשנת 2009.יצוא ענף התכשיטים הסתכם בכ-55 מיליון דולר המהווים ירידה דולרית חדה של כ-25% בחודשים ינואר-פברואר 2010 לעומת ינואר-פברואר 2009 ,  בהמשך לירידה של כ-18% בשנת 2009.יצוא ענף המזון והמשקאות הסתכם בכ-121 מיליון דולר - ירידה של כ-3% ,  בהמשך לירידה של 17.7% ביצוא הענף בשנת 2009 .  ביצוא ענפי הריהוט ,  נייר ודפוס חלה ירידה דולרית של כ- 5% ביצוא בחודשים ינואר-פברואר 2010 בהמשך לירידה של 2.7% בשנת 2009  ,  והוא הסתכם בכ-52 מיליון דולר.לעומת זאת ,  בחודשים ינואר-פברואר חלה התאוששות בענף הכימיקלים  ( למעט תרופות )  ,  כאשר היצוא הסתכם בכ-1.1 מיליארד דולר .  מדובר בעלייה של כ-44% ,  זאת לאחר ירידה ביצוא בענף בשנת 2009 בשיעור דולרי של כ-% 33 .  גם ביצוא ענפי ציוד תקשורת ,  בקרה וציוד רפואי חלה התאוששות ונרשמה עלייה של כ-13% לעומת התקופה המקבילה אשתקד .  היצוא הסתכם בכ-939 מיליון דולר ,  זאת לעומת ירידה של כ-20.5% ביצוא הענף בתקופה המקבילה בשנת 2009 .  ההתאוששות המשמעותית ביותר חלה ביצוא ענף היהלומים המלוטשים ,  שהסתכם בכ-1.87 מיליארד דולר ורשם עליה של כ-50% בחודשים ינואר-פברואר לעומת תקופה מקבילה אשתקד ,  אז קרס היצוא בכ-70% לעומת התקופה המקבילה ב-2008 .
 
הגידול ביצוא מתמתן :  קצב העלייה החודשי ירד מ-3% בחודשי הקיץ ל-0.3% בינואר-פברואר
מנכ"ל מכון היצוא :  תיסוף של 8% בשקל מול סל המטבעות מאפריל 2009 מאיים על קצב הגידול

