ברוכיאן : " עם הקהל בטדי נוכל לעלות שלב "
 הגרלת שמינית גמר הגביע זימנה מפגש בין בית"ר ירושלים למכבי ת"א .  אלישע לוי ,  שיפגוש את הפועל ר"ג : " זה כבר הרגל "
 צילום ועריכת וידאו :  יותם רונן
שוב לא משעמם בשמינית גמר גביע המדינה .  הערב  ( שלישי )  נערכה הגרלת המשחקים שזימנה משחק מרתק כבר בשלב 16 האחרונות ,  כשבית"ר ירושלים ,  מחזיקת הגביע ,  תארח את מכבי תל אביב ,  כאשר אחת מהן תיפרד כבר מהחלומות על התואר השני העונה כבר בחודש מרץ .  ההגרלה נערכה הערב במסעדת 'ליליות' בתל אביב ,  וזימנה שבעה משחקים מעניינים נוספים .
 אז אחרי שסיבוב ח' של גביע המדינה לא סיפק יותר מדי דרמות ,  מתח והפתעות ומרבית הסינדרלות התעופפו להן ,  נראה שהמתח במפעל יחל ב-23 במרץ ,  אז יתקיימו המשחקים .  בהגרלה השתתפו 11 קבוצות ליגת העל ,  ארבע קבוצות מהליגה הלאומית ומכבי קביליו יפו מליגה ב' ,  שחתומה על הסנסציה של הסיבוב הקודם ,  אחרי שהדיחה את עירוני קרית שמונה .
 הסינדרלה מיפו תפגוש למשחק מעניין מאוד את הפועל תל אביב ,  כאשר יוסי אבוקסיס וגבי בורשטיין כנראה יצטרכו לשבת בצד בשל כפל התפקידים שלהם .  אבוקסיס ,  עוזרו של אלי גוטמן בהפועל תל אביב ,  הוא גם שחקנה של יפו ,  וגבי בורשטיין ,  שוערה של יפו הוא גם מאמן השוערים בהפועל .  משחק מרתק נוסף שלא איכזב בשנים האחרונות הוא בין הפועל רמת גן למכבי חיפה .  הירוקים זוכרים היטב את ההדחה מעונת 2006/6 ,  אז הם הפסידו במכתש לרמת גן הצנועה ,  ששיחקה אז בליגה הלאומית .
 במשחק על טהרת ליגת העל תארח מ.ס .  אשדוד ,  שניצחה בסיבוב הקודם את הכח עמידר רמת גן 0:1 ,  את בני סכנין ,  שהתגברה בדרבי המגזר על עירוני אום אל פאחם 0:2 .  עירוני רמת השרון ,  שניצבת במקום השני של הליגה הלאומית ,  תנסה להדיח את הפועל באר שבע ,  שניצחה בקושי בסיבוב הקודם את עירוני נתיבות  ( 0:1 )  .  בני יהודה ,  שהתגברה כבר על הפועל עכו ,  תנסה לא להיתקל בקשיים מיוחדים נגד הפועל אשקלון .
 שתי הקבוצות מפתח תקוה נתקלו בהגרלות נוחות יחסית ,  כאשר מכבי והלוזונים יתארחו אצל הפועל בני לוד ואילו הפועל תארח באורווה את הפועל נצרת עילית ,  שנזקקה לפנדלים כדי לגבור על הפועל ערד בסיבוב ח' .  כנהוג המשחקים מתקיימים בשיטת נוק אאוט של משחק אחד :  המפסידה מודחת מהמפעל .  בסימן כדורגל הנשים ,  הוזמנו סילבי ז'אן ומורן לביא להשתתף בהגרלה ולהוציא את הכדורים .
 המשחקים :
 מכבי קביליו יפו - הפועל תל אביבעירוני רמת השרון - הפועל באר שבעהפועל רמת גן - מכבי חיפהבני יהודה - הפועל אשקלוןמ.ס .  אשדוד - בני סכניןבית"ר ירושלים - מכבי תל אביבהפועל בני לוד - מכבי פתח תקוההפועל פתח תקוה - הפועל נצרת עילית
במכבי תל אביב מבינים אחרי ההגרלה הזו שלא יהיה פשוט לעבור את בית"ר ירושלים בשמינית הגמר .  אחרי הניצחון על מכבי נתניה בסיבוב הקודם ,  אבי נמני וקבוצתו יקוו לנצל את חוסר הוודאות אצל מחזיקת הגביע כדי לעבור את היריבה .  בינתיים נמני אמר לאחר ההגרלה כי  " מדובר בהגרלה קשה ,  אך כרגע אנחנו מתמקדים בליגה ובמשחק שנקיים בשבת מול מכבי פתח תקוה באורווה ". 
גם חלוץ בית"ר ירושלים לא ממש הצליח להתלהב מההגרלה ,  ואמר לאתר הרשמי של המועדון : " מכבי תל אביב זו הגרלה קשה מאוד ואנחנו נותנים להם את כל הכבוד .  יתרון הביתיות יהיה חשוב לנו מאוד במשחק הזה .  עם תמיכה של הקהל שלנו אני מאמין ומקווה שנעלה לשלב הבא .  למרות המשחק הקשה זו תהיה הזדמנות טובה לראות את טדי מלא ונבוא במטרה לשמור על התואר שלנו בשנתיים האחרונות ". 
אבירם ברוכיאן הקפטן הוסיף : " קיבלנו הגרלה קשה מאוד ,  אבל כמו שידענו לזכות בגביע בשנתיים האחרונות ,  זו גם המטרה שלנו השנה למרות היריבה הקשה .  עצם העובדה שאנחנו מארחים בבית תיתן לנו יתרון יחסי ואני מאמין שעם הקהל שלנו ובבית נוכל לעלות שלב ,  אבל זאת לא תהיה משימה פשוטה ". 
גם במכבי חיפה קיבלו באיפוק רב את ההגרלה ,  שזימנה להם מפגש מול הפועל רמת גן .  הירוקים מקווים שהתוצאה מהשנה שעברה במפגש נגד רמת גן מסיבוב הפתיחה בהשתתפות קבוצות ליגת העל ,  אז יניב קטן סידר 0:1 קטן משער בדקה ה-103 .  יניב קטן אמר לאחר ההגרלה : " הוגרלנו מול קבוצה עקשנית שהדיחה אותנו בעבר הקרוב .  נזדקק למאמץ גדול ונעשה הכל כדי לעבור אותם ולהגיע לרבע הגמר ". 
מאמן מכבי חיפה ,  אלישע לוי ,  התייחס אף הוא להגרלה : " לא היה צריך בכלל הגרלה ,  כי כל הזמן אנחנו מקבלים את ר"ג ,  זה כבר הרגל .  בגביע כל משחק קשה ,  ואני מקווה שנעבור לשלב הבא .  נבוא עם רמת מוכנות מאוד גבוהה .  כדי שנזכה בדאבל אנחנו צריכים קודם כל לזכות באליפות .  בוודאי שזה חלום לזכות בדאבל ". 
גבי בורשטיין ,  שוער קביליו יפו ומאמן השוערים של הפועל תל אביב ,  אמר לאחר ההגרלה : " אני מאוד רוצה לשחק במשחק הזה ,  אני בטוח שאוהדי הפועל יפרגנו לי .  לא בטוח שאני אשחק ,  אבל כעובד הפועל ת"א רציתי את קביליו יפו ,  כי זה הכי נוח .  15 קבוצות רצו לקבל אותנו .  אני רוצה לשחק עם יפו ולנצח ". 
קפטן הפועל תל אביב ,  וואליד באדיר ,  לא מזלזל ביריבתו הקטנה : " ראינו מה יפו עשתה לקריית שמונה לפני שבועיים ,  אסור לזלזל .  בסופו של דבר אנחנו נצטרך לעשות את העבודה .  אני סומך על גבי שלא ידליף להם מידע ".  
מאמן מכבי פתח תקוה ,  פרדי דוד ,  לא מזלזל גם כן : " אי אפשר להגיד שהלוזונים סידרו לי הגרלה קלה ,  כי הם רצו קבוצה אחרת .  אבל אם להתייחס ברצינות אז יש לנו מספיק זמן ללמוד את לוד .  זו קבוצה טובה ,  במיוחד בבית שלה .  ננסה למנף דברים מהליגה לגביע .  ללא ספק מכבי פ"ת יכולה לרוץ עד הסוף במפעל הזה .  לא פעם ולא פעמיים קראו לנו קבוצת גביע טיפוסית .  תמיד היינו נכנסים לפיינל פור ואני מקווה שנביא השנה את המומנטום לגביע ". 

ברוכיאן : " עם הקהל בטדי נוכל לעלות שלב "
 הגרלת שמינית גמר הגביע זימנה מפגש בין בית"ר ירושלים למכבי ת"א .  אלישע לוי ,  שיפגוש את הפועל ר"ג : " זה כבר הרגל "
 
