נתניהו :  אנו מעצמה כלכלית אזורית ונהיה מעצמת טכנולוגיה עולמית
ראש הממשלה בכנס הרצליה : " הדרך היחידה לממן את צרכי הביטחון שלנו היא לעודד צמיחה "
 ראש הממשלה בנימין נתניהו ,  נאם היום בכנס הרצליה ה-10 ,  וציין בכנס הרצליה ,  כי מדינת ישראל היא כבר מעצמה כלכלית אזורית . " אני רוצה להבהיר שמדינת ישראל היא כבר מעצמה כלכלית אזורית ובחזון שלי אנחנו נבסס ונעמיק את מעמדנו במעצמה טכנולוגית עולמית ".  נתניהו המשיך והסביר כי  " אין דרך לענות על צרכי הביטחון בעשור הקרוב בלי השקעה כספית .  הכסף יבוא רק מצמיחה כלכלית .  אין מקור אחר לממן את הצרכים הללו בהיקפים של מיליארדים רבים ". נתניהו ציין כי על מנת לתת מענה לכלי הנשק הפרימטיביים של האויב ,  טילי הקאסם ,  אותם כינה  " כדורי ברזל "  יש להשקיע כסף רב . " אין שום דרך שמשתווה לצמיחה של התוצר של 4%-5% של התוצר ,  כפי שראינו בעשור האחרון ,  אין דבר שמשתווה לזה מבחינת יכולתנו לממן את צרכי הביטחון שלנו ".  האם מדינה עם הכנסה של 30 אלף דולר יכולה להמשיך לצמוח ב-5% אחוז לשנה ?  אני מאמין שכן .  הדרך לעשות זאת עוברת דרך שחרור מתמיד של הכלכלה ,  כל עוד יש רמת מיסוי מהנמוכות בעולם - יש לנו מנועי צמיחה ,  על ידי שחרור הכלכלה והפחתת שיעורי המס ,  כל הזמן נצמח ,  ונקבל מיסים שיאפשרו לנו לממן את הקיום שלנו .  אנו עומדים להציג רפורמה בתחום התחבורה - רשת כבישים ארצית ,  ובתחום התכנון והבנייה - קבלת אישורי בנייה באופן מיידי ולא באמצעות בירוקרטיה ארוכה .
 
נתניהו :  אנו מעצמה כלכלית אזורית ונהיה מעצמת טכנולוגיה עולמית
ראש הממשלה בכנס הרצליה : " הדרך היחידה לממן את צרכי הביטחון שלנו היא לעודד צמיחה "
 
