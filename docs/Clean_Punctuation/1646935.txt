מחקר :  הנוער שמחה בהתנתקות סובל מדיכאון
מחקר חדש חושף כי בני הנוער שמחו נגד פינוי גוש קטיף נקלעו בעקבות כשלון מאבקם למשבר עמוק שתוצאותיו מוצאות ביטוי במצוקה נפשית ,  דיכאון וחרדה
בני הנוער שהצטרפו למחאה נגד פינוי גוש קטיף נקלעו למצוקה נפשית .  כך עולה ממחקר חדש שבוצע בקרב בני הנוער תושבי יהודה ושומרון .  המחקר חושף כי אותם נערים שמחו נגד הפינוי אך לא גרו ביישובים המפונים נקלעו למצוקה המתבטאת בדיכאון ,  פחדים והפרעות קשב וריכוז . 
" הממצאים מראים כי לתהליכים המתרחשים בזירה הפוליטית השפעה גדולה על בריאותם הנפשית של בני הנוער ",  קבעו עורכות המחקר ד"ר אביטל לאופר מהחוג למדעי התנהגות במכללה האקדמית נתניה וד"ר מלי שחורי מאוניברסיטת בר אילן ומהמרכז האוניברסיטאי אריאל .  המחקר השווה בין מצבם של בני נוער שהשתתפו במחאה נגד ההתנתקות לבין בני נוער שהתגוררו ביו"ש בעת האינתיפאדה וגילה כי השפעת ההתנתקות טראומתית בהרבה עבור המוחים נגד ההתנתקות .
 עוד התגלה במחקר כי בין הבנות לבנים שהשתתפו במחאה ,  סובלות הבנות ממצוקה רבה יותר ,  אולם המצוקה הגבוהה ביותר נרשמה בין בני הנוער המתגוררים ביישובים העשויים להיות מפונים בעתיד .  
המחקר מגלה כי רמת המצוקה והשבר הייתה גבוהה יותר ככל שהנשאלים היו קרובים יותר לאנשים שפונו ,  כך גם ככל שעמדותיהם היו ימניות יותר ,  ולכן חוו שבר גדול יותר בגלל כישלון מאבקם בהתנתקות .  המצוקה שנמצאה בקרב בני הנוער מצאה ביטוי ביחסים הבין אישיים שלהם ,  בדיכאון ,  תחושות פרנויה וחרדה ,  ביטויי עוינות ועוד .
 
מחקר :  הנוער שמחה בהתנתקות סובל מדיכאון
מחקר חדש חושף כי בני הנוער שמחו נגד פינוי גוש קטיף נקלעו בעקבות כשלון מאבקם למשבר עמוק שתוצאותיו מוצאות ביטוי במצוקה נפשית ,  דיכאון וחרדה

