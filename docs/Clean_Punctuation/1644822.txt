מנכ"ל פועלים IBI ,  קיבל אופציות  " בתוך הכסף "  בשווי 4.1 מ' ש'
עוד עדות להתאוששות בשוק ההנפקות :  החברה מפנקת את עובדיה באופציות בתוך הכסף ובהלוואה נון ריקורס
אם נדרשה עוד הוכחה להתאוששות שוק ההנפקות היא התקבלה אתמול כאשר חברת החיתום הציבורית פועלים אי.בי.אי הודיעה על הענקת אופציות בשווי של 10 מיליון שקל ל-7 מעובדיה .  הבכירים שבהם - ארז גולדשמידט ,  מנכ"ל חברת החיתום וירון מוזס ,  היועץ המשפטי שלה - קיבלו כל אחד אופציות בשווי של 4.1 מיליון שקל ו-2.85 מיליון שקל בהתאמה.סימן נוסף להתאוששות הוא גם מחיר המימוש של האופציות .  נכון ליום הדיווח  ( אתמול - רביעי )  ,  מחיר המימוש היה  " בתוך הכסף "  כלומר ,  מתחת למחיר המניה ולא מעליה .  מחיר המימוש עומד על 9 שקלים כאשר מחיר המניה הינו 9.7 שקלים.מתן אופציות בתוך הכסף מעורר בדרך כלל תמיהה בשל העובדה ,  שהוא אינו מדרבן מנהלים כמו מחיר אופציה שנמצא מחוץ לכסף .  לפועלים אי.בי.אי היה הסבר מעניין בדיווח לנתון הזה ,  לפיו נכון ליום הדיווח - מחיר המימוש היה נמוך ממחיר המניה אבל ההחלטה על עקרונות התגמול התקבלו כבר ב-12 בנובמבר - אז מחיר המימוש היה גבוה ממחיר המניה שעמד בשוק על 7.6 שקלים.בכל מקרה ,  האופציות ניתנו לעובדים בארבע מנות כך שיוכלו לממש רבע מכמות האופציות בכל שנה החל מ-2011.מלבד האופציות ,  התנאים של מנכ"ל החברה ארז גולדשמידט כוללים משכורת חודשית של 36 אלף שקל  ( ברוטו )  ותנאים סוציאלים נוספים .  התנאים של היועץ המשפטי ,  ירון מוזס ,  כוללים משכורת של 40 אלף שקל ברוטו ומענק של 2.5% מרווחי החברה לפני מס מתחום החיתום.הדיווח של פועלים אי.בי.אי חושף גם כי מוזס נטל בסוף 2009 ביחד עם אשתו הלוואה שנועדה לרכישת 250 אלף מניות המהוות כ-1.3% מהחברה .  ההלוואה שקיבלו היא צמודת מדד הנושאת ריבית של 4% בשנה ומיועדת לפרעון בתוך חמש שנים .  ההלוואה ניתנה למוזס ואשתו בדרך של הלוואת נון ריקורס כלומר ,  הבטוחה היחידה לפרעון ההלוואה שקיבל היא המניות שרכש .  פועלים אי.בי.אי אינה מפרטת את גובה ההלוואה אך על פי נתונים שפרסמה מדובר על פי הערכות בסכום של כ-1.9 מיליון שקל .
 
מנכ"ל פועלים IBI ,  קיבל אופציות  " בתוך הכסף "  בשווי 4.1 מ' ש'
עוד עדות להתאוששות בשוק ההנפקות :  החברה מפנקת את עובדיה באופציות בתוך הכסף ובהלוואה נון ריקורס

