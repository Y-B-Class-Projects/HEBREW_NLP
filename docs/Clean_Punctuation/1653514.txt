בית המשפט קבע :  אין אפליה בפלייליסט של רשת ג'
בית משפט השלום בתל אביב דחה את תביעתו של הזמר לירן טל ,  שהוציא סינגל שהתקבל לשידור בתחנה רק אחרי ששיקר וכתב שמחבר השיר הוא אריק ברמן
אחת התקריות המביכות בעולם התרבות הישראלית הגיעה לסיומה ,  עם דחיית תביעתו של הזמר לירן טל ואמרגנו נגד רשות השידור .  
כזכור ,  סינגל שהוציא טל בשנת 2007 לא התקבל לרשימת ההשמעה של רשת ג' ,  אך לאחר ששלח את אותו השיר שוב תוך ציון שאת השיר כתב והלחין אריק ברמן והשיר יוצא בחברת הד ארצי ,  השיר עבר את וועדת הסינון ונכנס לרשימת השמעה .  לאחר מכן תבעו טל ומארגנו ,  אדיר שלום את רשות השידור בסכום של 100 אלף שקלים בטענה כי רשת ג' פעלה באופן מפלה על רקע עדתי 
היום  ( שני )  דחה בית משפט השלום בתל אביב את תביעה וחייב את טל ואמרגנו בהוצאות משפט בסך 5,000 שקלים .  השופטת שושנה אלמגור קיבלה את טענת רשות השידור ובתוכה מנהל רשת ג' דאז ,  אמנון שילוני ,  כי התובעים לא הוכיחו כי בדחיית השיר וקבלתו לאחר מכן נעשתה הפליה כלשהי על רקע עדתי .  בית המשפט אף דחה את טענות התביעה על פגיעה של רשות השידור בחופש העיסוק ,  בכך שאי קבלת השיר לרשימת ההשמעה לא מאפשרת תשלום תמלוגים ליוצריו .
 עו"ד אסף שרעף ,  בא כוחם של אדיר שלום ולירן טל מסר בתגובה : " נלמד את פסק הדין ונגיב בהתאם "  

בית המשפט קבע :  אין אפליה בפלייליסט של רשת ג'
בית משפט השלום בתל אביב דחה את תביעתו של הזמר לירן טל ,  שהוציא סינגל שהתקבל לשידור בתחנה רק אחרי ששיקר וכתב שמחבר השיר הוא אריק ברמן

