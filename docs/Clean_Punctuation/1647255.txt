לאונרדו : " רוח הלחימה ניצחה לנו את המשחק "
 מאמן מילאן דאג להחמיא לשחקנים שלו אחרי המהפך נגד פיורנטינה .  נסטה הודה : " זה היה משחק מוזר .  היה לנו הרבה מזל "
 אחרי המהפך הדרמטי של מילאן ,  שצימק את הפער של הרוסונרי מאינטר המוליכה לארבע נקודות ,  נראה שגם האופטימים ביותר לא האמינו שזה אפשרי .  השערים של יאן קלאס הונטלאר  ( 81 )  ופאטו  ( 90 )  מחקו את היתרון של פיורנטינה ,  שירדה מנוצחת 2:1 אחרי דרמה אדירה .
" זה היה משחק מוזר ",  הודה אלסנדרו נסטה אחרי המשחק . " היה לנו הרבה מזל שהצלחנו להבקיע פעמיים .  במחצית השנייה ביקש משחקני ההגנה להתאבד על המגרש .  את המחמאות שלי אני נותן לשוער שלנו כריסטיאן אביאטי ,  שהציל פעמיים בצורה אדירה .  אחרי הרבה זמן שהוא לא שיחק ,  הוא חזר ביום ראשון נגד בארי ונתן שני משחקים מצוינים ". 
על האינטנסיביות במילאן והתוצאות שלא מספיק טובות ,  הוסיף נסטה : " הקבוצה שיחקה הרבה בשבועות האחרונים והשחקנים קצת עייפים .  רואים את זה בטעויות שאנחנו מבצעים .  הדבר הכי חשוב זה לנצח ,  ואנחנו רוצים לעושת את זה גם ביום ראשון נגד אטאלנטה .  אם נעשה את זה ,  יהיה לנו שבוע שלם להתכונן לרומא ". 
גם לאונרדו היה עסוק במחמאות אחרי הניצחון ,  ואמר : " נאבקנו עם משחק מצוין של פיורנטינה במחצית הראשונה .  במחצית השנייה שיחקנו עם אופי והגיע לנו לקחת הביתה את התוצאה הזו .  לא משנה מה הייתה הטקטיקה ,  רוח הלחימה היא זו שהביאה לנו את הניצחון .  אנחנו קבוצה מאוחדת ,  משפחה אמיתית .  הודות לרונאלדיניו ,  שבישל פעמיים ,  היה לנו משחק נהדר וניצחנו ".  

לאונרדו : " רוח הלחימה ניצחה לנו את המשחק "
 מאמן מילאן דאג להחמיא לשחקנים שלו אחרי המהפך נגד פיורנטינה .  נסטה הודה : " זה היה משחק מוזר .  היה לנו הרבה מזל "
 
