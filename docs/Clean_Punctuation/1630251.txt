ראשי האיחוד האירופי :  רק עם שיתוף פעולה ותיאום כלכלי נחדש את הצמיחה ;  אתגרים גדולים ניצבים בפנינו
נשיא האיחוד האירופי : " כדי לרסן את הגרעונות ,  אנחנו זקוקים לרפורמות מבניות ולצמיחה כלכלית "
 שלושת הנציגים הראשיים של האיחוד האירופי קראו ביום שישי להגברת התיאום הכלכלי בקרב חברות האיחוד כדי לחדש את הצמיחה בגוש היורו בעקבות המשבר העולמי . " רק על ידי עבודה משותפת בתיאום הדוק בכל הרמות נוכל לעמוד באתגרים הגדולים שניצבים בפנינו ",  אמר הנשיא הקבוע החדש של האיחוד האירופי ,  הרמן ואן רומפוי ." ששת החודשים הקרובים יהיו מאתגרים עבור כולנו .  אנו ניצבים בפני גרעונות תקציביים אדירים בכל המדינות שלנו עקב המשבר הכלכלי ",  אמר ואן רומפוי . " כדי לרסן את הגרעונות ,  אנו זקוקים לרפורמות ,  אך אנו זקוקים גם לצמיחה כלכלית ,  לרפורמות מבניות ".  לדבריו ,  במידה שלא ייעשה דבר ,  הצמיחה הכלכלית לא תעלה על 1%.ואן רומפוי אמר את הדברים במסיבת עיתונאים עם נשיא הנציבות האירופית מנואל ברוזו ,  וראש ממשלת ספרד חוזה לואיס רודריגז ספאטרו ,  שמדינתו קיבלה ב-1 בינואר את נשיאות האיחוד כחלק מהרוטציה החצי שנתית ." היעד העיקרי שלנו בתקופה הזאת הוא לאחד את המדיניות ,  בעיקר בתחום הכלכלי ",  אמר ספאטרו . " אם נוכל להניע את כלכלת אירופה ,  כולנו נשגשג בעתיד .  זהו היעד העיקרי שלנו לתקופה הזאת ויעד שמשותף לכולנו ". ברוזו תמך בעמדות של ספאטרו ואמר כי  " רק אם נעבוד ביחד עם יעדים שאפתניים נוכל למצוא פתרונות לבעיות שמטרידות את כל תושבי אירופה ".  לדבריו , " העדיפות הראשונה שלנו היא התאוששות כלכלית ויצירת משרות ". 

ראשי האיחוד האירופי :  רק עם שיתוף פעולה ותיאום כלכלי נחדש את הצמיחה ;  אתגרים גדולים ניצבים בפנינו
נשיא האיחוד האירופי : " כדי לרסן את הגרעונות ,  אנחנו זקוקים לרפורמות מבניות ולצמיחה כלכלית "
 
