פאר : " אם אזכה ,  זה יראה שהפוליטיקה לא משחקת תפקיד "
 הישראלית שוב זכתה להפגנות ,  אבל ניצחה את קירילנקו וממתינה כבר הלילה לוויקמאייר  ( 01:00 ,  ספורט 2 )  בחצי הגמר
משטרת ניו זילנד עצרה הלילה  ( בין רביעי לחמישי )  חמישה אנשים שהפגינו מחוץ למגרש בו שיחקה שחר פאר באוקלנד .  המפגינים ,  רובם פעילים פלסטינים ,  שוב הרעישו ,  הביעו את מחאתם וניסו להפריע לשחר פאר  ( 30 בעולם )  במשחקה בשלב רבע גמר הטורניר  ( סך פרסים 220 אלף דולר )  נגד מריה קירילנקו  ( 62 בעולם )  .  אבל הטניסאית הבכירה של ישראל לא התרגשה מ"תנועת השלום והצדק העולמית "  הניו זילנדית וניצחה את קירילנקו 0:6 ,  6:3 ,  1:6 .  
פאר פתחה את המשחק בסערה ,  שלטה לחלוטין במערכה הראשונה וטסה לניצחון 0:6 בתוך 23 בלבד ,  כשהיא שוברת את יריבתה במשחקון הראשון ,  ובהמשך בשלישי ובחמישי .  המחאה מחוץ לתחומי המשחק פגעה ,  כך נראה ,  בעיקר בקירילנקו ודעתה הוסחה .  קירילנקו התאוששה במערכה השנייה ,  ושבירה אחת במשחקון הרביעי הספיקה לה כדי להשוות את מניין המערכות עם 3:6 .
 אבל פאר ,  שהיתה חדורת מוטיבציה ומרוכזת ,  לא אפשרה לרוסיה להפתיע ,  ופתחה היטב את המערכה השלישית עם שבירה במשחקון השני ועלתה ל-0:3 .  שבירה נוספת בהמשך סגרה עניין ולא הותירה לקירילנקו סיכוי ,  פאר ניצחה 1:6 ועלתה שלב . " אני מאוד שמחה שניצחתי במשחק ",  אמרה פאר בסיום , " אני בכושר טוב וזאת רק ההתחלה .  אני מרגישה טוב ומקווה להמשיך הכי רחוק שאני יכולה ".  על האירועים מחוץ לאיצטדיון ,  אמרה : " אני מנסה להתמקד בעצמי ולא אם הם באים או לא באים ,  מנסה כמה שיותר להתרכז בטניס שלי .  אם אזכה בטורניר ,  זה רק יראה שאני לא צריכה לחשוב על זה ופוליטיקה לא צריכה לשחק תפקיד ". 
פאר תתמודד בחצי הגמר נגד המדורגת שלישית ,  הבלגית ינינה וויקמאייר ,  שהדיחה מהטורניר את היפנית הוותיקה קימיקו דאטה-קרום עם ניצחון 2:6 ,  2:6 .  המשחק יועבר בשידור ישיר הלילה ב-01:00 בלילה .  קרום בת ה-39 ,  שחזרה ב-2008 לשחק טניס אחרי 12 שנות פרישה ,  לא יכלה לעמוד בקצב המהיר ובהגשות החזקות של יריבתה . " הייתי צריכה מאוד לשפר את ההגשה שליף עבדתי על זה וזה הוכיח את עצמו היום ",  אמרה וויקמאייר בסיום .  
המדורגת ראשונה בטורניר ,  האיטלקיה פלאביה פנטה ,  נעזרה בחבטות הגשה מצוינות וחזקות כדי לגבור על הסלובקית דומיניקה סיבולקובה 2:6 ,  2:6 .  שלוש שבירות במערכה הראשונה ושתי שבירות במערכה השנייה סייעו לאיטלקיה לעלות לחצי הגמר . " זה היה משחק לא ייאמן ,  שיחקתי מעולה ",  אמרה פנטה בסיום , " כשאני משחקת ככה כיף לי להיות על המגרש ". 

פאר : " אם אזכה ,  זה יראה שהפוליטיקה לא משחקת תפקיד "
 הישראלית שוב זכתה להפגנות ,  אבל ניצחה את קירילנקו וממתינה כבר הלילה לוויקמאייר  ( 01:00 ,  ספורט 2 )  בחצי הגמר

