 " לבנון "  מועמד ל-6 פרסי אוסקר אירופאי
סרטו של שמואל מעוז מועמד לפרס הסרט הטוב ביותר ,  הבמאי הטוב ביותר ,  התסריטאי הטוב ביותר ,  הצלם הטוב ביותר והעורך הטוב ביותר ,  שמצטרפים למועמדות הסרט לפרס סרט הביכורים
האקדמיה האירופאית מספקת כבר עתה הכרה רחבה ב"לבנון ",  סרטו של שמואל מעוז :  הסרט מועמד ללא פחות מ-6 פרסים בטקס המרכזי של האקדמיה ,  המכונה גם  " האוסקר האירופאי ":   " לבנון "  נכלל במועמדות לפרס הסרט הטוב ביותר לצד  " סופר הצללים "  של רומן פולנסקי  ( המועמד המוביל בטקס )  , " הסוד שבעיניים "  זוכה האוסקר  ( במקור נציג ארגנטינה ,  כאן גם נציג ספרד שהיתה שותפה להפקה )  , " על אלים ואנשים "  מצרפת , " סול קיצ'ן "  מגרמניה ו-"דבש "  הטורקי .  
לצד מועמדות זו ,  מועמד  " לבנון "  בקטגוריית הבימוי ,  התסריט  ( בשניהם המועמד הוא מעוז עצמו )  ,  הצילום  ( גיורא ביח )  והעריכה  ( אריק להב לייבוביץ' )  .  מחוץ לקטגוריות אלו , " לבנון "  מועמד גם לפרס ה"דיסקברי ",  המוענק לסרטי ביכורים . 
" נחתי לפני שעתיים מפסטיבל בברזיל ובדיוק אמרתי לעצמי שזו הנסיעה האחרונה ",  אומר מעוז לוואלה !  תרבות . " אמרתי לעצמי שהגיע הזמן לעזוב את 'לבנון' ולצאת לדרך עם הפרויקט הבא ,  אבל כנראה שאצטרך ליהנות מזה עוד קצת .  אני שמח על כך בשביל הסרט אבל בעיקר בשביל גיורא הצלם ואריק העורך ,  שאני חייב לו המון המון ".   
" אני חייב להגיד שקיבלתי את זה בהפתעה ",  מוסיף מעוז . " יש בערך 2,200 חברי אקדמיה ומהם מעט מאד ישראלים ,  אבל זו ההוכחה שההצלחה של ההקרנות של הסרט באירופה לא היתה מקרית ".  
" שתדע שהסרט הזה עושה דימוי מאד טוב לישראל באירופה .  יש מקומות ,  כמו שוודיה למשל ,  שהצעירים שם באמת חושבים שחיילי צה"ל הם רוצחי ילדים שמבלים בקזינו של עזה ותולים ערבים שמגיעים לתל אביב והסרט ,  שמראה דילמות בלתי אפשריות של חיילים  מוכיח להם אחרת .  הוא נותן להם זבנג רגשי .  בכל הקרנה כמעט נוכח קונסול ישראלי מקומי ,  שאומר לי שההקרנות והשיחות אחרי ההקרנות שוות לו ים הסברות שהוא צריך לעשות .  אבל תראה מה זה ,  בסוף בארץ אומרים 'זה סרט שמאלני' ".  
טקס פרסי האוסקר האירופאי ייערך ב-4 בדצמבר בטאלין ,  בירת אסטוניה .

" לבנון "  מועמד ל-6 פרסי אוסקר אירופאי
סרטו של שמואל מעוז מועמד לפרס הסרט הטוב ביותר ,  הבמאי הטוב ביותר ,  התסריטאי הטוב ביותר ,  הצלם הטוב ביותר והעורך הטוב ביותר ,  שמצטרפים למועמדות הסרט לפרס סרט הביכורים

