מלחמת חברות התעופה על אנשי העסקים בישראל :  אייר פראנס KLM תעניק 2,010 מיילים לנוסעים חדשים
החברה מנסה לעודד הצטרפות למועדון הנוסע המתמיד שלה ,  ה-Flying blue
יריית הפתיחה ל-2010 במלחמה על מגזר אנשי העסקים בין חברות התעופה בישראל :  לרגל פתיחת השנה האזרחית יצאה קבוצת התעופה אייר פראנס klm בישראל ,  בפעילות עידוד הצטרפות למועדון הנוסע המתמיד ,  מועדון ה-flying blue.למצטרפים החדשים שיטוסו עם חברות התעופה ,  יוענק בונוס של 2,010 מיילים ,  בהתאם לשנה האזרחית שנפתחה זה עתה .  המיילים נצברים בכרטיס המועדון של הנוסע ,  לטובת ניצול עתידי לשדרוג כרטיס או לקבלת כרטיסי טיסה בחינם .  את המיילים ניתן לקבל גם בהצטרפות למועדון באתרי האינטרנט של החברה.במסגרת המבצע הוצב דוכן הרשמה בלובי מגדל משה אביב הממוקם בצומת עלית ברמת-גן .  בניין משה אביב הוא הבניין הגבוה בישראל ,  יש בו 68 קומות וגובהו מגיע ל244 מטרים .  במשרדים בבניין נמצאות חברות מסחריות גדולות רבות ואנשי עסקים בכירים .  בעת ההצטרפות למועדון יקבלו כאמור הנרשמים בונוס של 2010 מיילים ותיערך הגרלה בין המצטרפים לשני כרטיסי טיסה לפאריס.מועדון ה-flying blue הוא מועדון הנוסע המתמיד של קבוצת התעופה הגדולה באירופה ,  אייר פראנס klm .  הקבוצה שותפה בברית התעופה העולמית skyteam ,  המקנה לחברי המועדון את האפשרות לצבור ולנצל מיילים בכל אחת מ-11 חברות התעופה החברות בברית וביניהן דלתא ,  אלאיטליה ועוד .  בנוסף מציעה הברית 15 אלף טיסות יומיות ל-827 יעדים ב-149 ארצות.מקבוצת אייר פראנס klm בישראל נמסר כי  " משרדי החברה מוקפים באנשי עסקים המגיעים למשרדיהם מדי בוקר ,  וכן אנשי עסקים המתארחים במשרדים השונים .  הבנו כי במקום לנסות להגיע בדרכים יצירתיות לאותה הקבוצה כדאי לנצל את העבודה הפשוטה שהיא מגיעה אלינו מדי יום .  אנחנו למעשה משתמשים בנכס שעומד לרשותנו כל יום ,  במטרה להגדיל את קהל אנשי העסקים במועדון הנוסע המתמיד של החברה ". אייר פראנס מפעילה מדי שבוע 14 טיסות בקו נתב"ג-פאריס ובחזרה .  klm מפעילה מדי שבוע 7 טיסות בקו נתב"ג-אמסטרדם ובחזרה .
 
מלחמת חברות התעופה על אנשי העסקים בישראל :  אייר פראנס KLM תעניק 2,010 מיילים לנוסעים חדשים
החברה מנסה לעודד הצטרפות למועדון הנוסע המתמיד שלה ,  ה-Flying blue

