ירוק עד
תמונת מצב :  הדרבי חזר לחיפה אחרי חמש שנים ,  והאקשן לא נראה רק על המגרש אלא בעיקר מסביב .  ברני ארדוב עם התמונות
קצת קשה להיכנס לראש של האוהדים המסורים באדום .  עד אמצע שנות ה-70 ,  הפועל הייתה הקבוצה הבכירה בעיר ,  אבל מאז עברו הרבה ספינות בנמל חיפה וגם יעקב שחר אחד .  מה היו הציפיות שלהם אתמול ?  ניצחון ,  תיקו ,  אולי בכלל הפסד מינימלי הוא הרע במיעוטו כשמדובר ביריבה עירונית כל כך עדיפה ?  אף פעם לא היה פשוט להיות אוהד של הפועל חיפה ,  אבל לפחות את האידיאולוגיה האדומה של המועדון הם מצליחים לשמר יפה
ובצד השני ,  הענק הירוק .  אם בדרבי התל אביבי ,  למשל ,  אנחנו רגילים לדומיננטיות של הקהל  " הביתי ",  כאן חלוקת האוהדים הייתה מאוזנת ,  במקרה הטוב ,  שלא לדבר על הגרונות הירוקים שהכריעו את הכף ביציעים .  אבל לא מדובר פה רק בדרבי ,  אלא במשהו הרבה יותר גדול :  הדחיפה של אוהדי מכבי חיפה חשובה לקבוצה בעיקר כדי לשמור עליה מנפילת מתח אחרי ליגת האלופות .  האוהדים האלה יודעים שהפועל תל אביב לא מתכוונת לוותר ,  ובמידה רבה הניצחון ,  שהושג במשחק פושר מאוד של האלופה ,  שייך להם
הוא טאלנט צעיר עם עתיד ועל גבו מתנוסס מספר 15 .  כשרואים את גולסה עם הכדור ,  אי אפשר שלא לקבל דה ז'ה וו ממספר 15 אחר ששיחק בקרית אליעזר ,  ולפני שבע שנים עזב לטובת קריירה מפוארת באירופה .  הטאץ' המדהים וחוכמת המשחק רק גורמים לנו להאמין שגולסה בדרך להיות היוסי בניון הבא .  כדי לעשות עוד צעד בכיוון הוא צריך ,  בראש ובראשונה ,  להתבגר .  הכרטיס הצהוב הכי מיותר בכדורגל הוא זה שנשלף על הורדת החולצה .  אתמול זה לא עלה לו ביוקר ,  אבל לפני הפעם הבאה שהוא עושה את זה ,  שידבר עם שלומי ארבייטמן .  חבר ,  שמור את החולצה על הגוף
אין הרבה שחקנים פעילים בליגה שלנו שהרזומה הרפואי שלהם מלא כמו זה של ניר דוידוביץ' .  בכל קיץ או חורף אנחנו שומעים על בעיה אחרת אצל השוער של מכבי חיפה ,  ובדרבי אפשר היה לקבל עוד דוגמה לכך ,  אחרי יציאה שהשביתה אותו לדקות ארוכות .  אפשר להגיד על דוידוביץ' הרבה דברים ,  אבל כשהכדור מגיע לרחבה הוא לא יבחל בשום אמצעי להגיע אליו .  בכל שבוע אנחנו עדים למחזות של שוערים שמשחקים על הקו ,  לא יוצאים נכון ברחבה וסופגים מכדורים שהיו צריכים לקחת .  לא שאצל דוידוביץ' אין תקלות ,  אבל בליגה שלנו הוא היה ונשאר אחד הגדולים
דבר אחד היה ברור לפני המשחק :  הקבוצה של שלומי דורה הרבה פחות טובה מהיריבה העירונית .  ובכל זאת ,  אי אפשר להתעלם מהעובדה שהפועל חיפה לא הגיעה למצבים ,  שלא בעטה אפילו פעם אחת לשער .  וזה לא שהיא לא מסוגלת - היא נתנה בראש למכבי תל אביב ,  שלטה בטדי במחצית הראשונה וחזרה בשבוע שעבר עם ניצחון גדול מבאר שבע .  נראה שדורה הגיע למשחק עם גישה של  " לספוג כמה שפחות ",  ובהכירנו את היכולת של השחקנים שלו ,  נותר רק להצטער שלא קיבלנו משחק טוב יותר אתמול
יניב קטן לא הצטיין במשחק הזה ,  ובכלל ,  במשחקים האחרונים הוא לא אותו קטן של תחילת העונה .  וזו ,  עד כמה שזה מפתיע ,  לא בשורה רעה למכבי חיפה ,  משום שאתמול היא שוב הוכיחה שהיא יכולה להסתדר גם כשהוא פחות טוב .  מצד שני ,  בינוני ככל שיהיה ,  קטן חייב להיות על המגרש .  המנהיגות שלו לא מוטלת בספק .  תשאלו את ערן לוי ,  שבמהומה שהתפתחה במחצית השניה הבין מהר מאוד מי הבוס 
ואם כבר הגענו לערן לוי ,  אפשר לנחש שעל הבחור לא עבר שבוע קל .  לוי הוא האיש שמזוהה יותר מכולם עם פערי הרמות בחיפה - מה שמספיק כדי להיות כוכב בהפועל לא יכול לקנות לך מקום בסגל של מכבי .  בדרבי הזה לוי רצה להוכיח אחרת ,  לגרום לירוקים להתחרט ,  ולו לתשעים דקות ,  שהוא משחק באדום .  הפעם זה לא הלך ,  בעוד שלושה חודשים וחצי תהיה לו הזדמנות נוספת

ירוק עד
תמונת מצב :  הדרבי חזר לחיפה אחרי חמש שנים ,  והאקשן לא נראה רק על המגרש אלא בעיקר מסביב .  ברני ארדוב עם התמונות

