טוני בלייר לא מתחרט על הפלישה לעירק
ראש ממשלת בריטניה לשעבר העיד בפני וועדת החקירה לבדיקת המלחמה בעירק .  בעדותו אמר כי סדאם חוסיין היווה איום על העולם .  מפגינים מחוץ לאולם בו העיד בלייר האשימו אותו בפשעי מלחמה
ראש ממשלת בריטניה לשעבר טוני בלייר העיד בפני ועדת החקירה לבדיקת מלחמת עירק .  בעדותו אשר נמשכה שש שעות אמר בלייר כי אינו מתחרט על הפלישה לעירק ב-2003 וכי סדאם חוסיין היווה איום על העולם .  בנוסף אמר בלייר כי מצבם של רוב אזרחי עירק טוב יותר מאשר בתקופת שלטונו של חוסיין . " אם ישאלו אותי האם אני מאמין שאנו בטוחים יותר ושלעירק טוב יותר עכשיו כשסדאם ושני בניו מחוץ לשלטון אגיד שאני מאמין שכן ",  אמר בלייר .  
בלייר אמר עוד כי ההיסטוריה של סדאם חוסיין של שימוש בנשק להשמדה המונית וסירובו לשתף פעולה עם פקחי האו"ם הפכה לאיום שלא ניתן להתעלם ממנו .  בלייר הוסיף כי היה בטוח שסדאם חוסיין היה נחוש בדעתו לחדש את תוכנית הנשק להשמדה המונית של עירק .  יש לציין כי הכוחות מעולם לא מצאו נשק להשמדה המונית בעירק .  
מבקריו של בלייר טענו זמן רב כי כבר ב-2002 הבטיח לנשיא דאז ג'ורג' בוש שבריטניה תתמוך בפעולה צבאית שמטרתה להפיל את שלטונו של סדאם חוסיין .  בתגובה לשאלת הוועדה אודות נושא זה אמר בלייר כי  " ההתחייבות היחידה שנתתי הייתה מחויבות לטפל בסדאם במידה והמאמצים להגיע לפתרון באמצעות האו"ם ייכשלו ".  
מפגינים רבים התאספו מחוץ לאולם בו העיד בלייר ביניהם גם משפחותיהם של 179 החיילים הבריטים אשר נהרגו במלחמה בעירק .  המפגינים האשימו את בלייר בפשעי מלחמה .
 
טוני בלייר לא מתחרט על הפלישה לעירק
ראש ממשלת בריטניה לשעבר העיד בפני וועדת החקירה לבדיקת המלחמה בעירק .  בעדותו אמר כי סדאם חוסיין היווה איום על העולם .  מפגינים מחוץ לאולם בו העיד בלייר האשימו אותו בפשעי מלחמה

