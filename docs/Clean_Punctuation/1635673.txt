התוצרת החקלאית הטרייה התייקרה ב-2009 ב-30% יותר מהמדד הכללי
מי משלם את המחיר ?  השכבות הבינונית והחלשות באוכלוסייה ,  שצורכות שיעור גבוה יחסית של תוצרת חקלאית טרייה
התוצרת החקלאית הטרייה התייקרה ב-5.1% בשנת 2009 ,  30% יותר מעליית מדד המחירים לצרכן ,  כך עולה מנתוני הלמ"ס והרשות לתכנון חקלאי במשרד החקלאות .  את מחיר ההפרש הזה שילמו השכבות הבינוניות והחלשות ,  הצורכות שיעור גבוה יחסית של תוצרת חקלאית טרייה - בעיקר של ירקות - בהשוואה לכלל האוכלוסייה .  מדד התוצרת החקלאית הטרייה כולל בין היתר את מרבית מוצרי היסוד ,  בהם ירקות ופירות טריים ,  בשר ,  דגים ,  עופות ,  חלב ומוצריו וביצים .  להבדיל ממוצרי מותרות ,  התוצרת החקלאית הטרייה מצוייה בכל בית ולכן השפעתה רבה יותר על סל הצריכה של השכבות הבינוניות והחלשות .  מדד התוצרת החקלאית הטרייה מתבסס על נתוני מדד המחירים הכללי ,  אך אינו בר השוואה איתו ,  כיוון שמדד המחירים לצרכן כולל גם מוצרי ירקות ופירות שאינם טריים ,  כגון שימורי ירקות ופירות .  מפירוט ההתייקרויות במוצרי התוצרת הטרייה ב-2009 ,  עולה כי הירקות הטריים התייקרו ב-14.1% והפירות הטריים ב-7.7% ,  בעוד שהמזון ללא ירקות ופירות טריים התייקר ב-1.1% בלבד .  מאז החל משרד החקלאות לפרסם את נתוני מדד המזון הטרי - בינואר 2006 - התייקרה התוצרת החקלאית הטרייה ב-23.4% - פי 2 או ב-100% יותר מעליית המדד הכללי .  עליית מדד המחירים לצרכן ללא סעיפי ירקות ופירות הסתכם לאותה תקופה ב-20.6%.עוד עולה מהנתונים כי בדצמבר 2009 חלה הוזלה של 0.7% במחירי התוצרת החקלאית הטרייה לעומת חודש נובמבר ,  שהושפעה מהוזלת הבשר ,  העופות והדגים  ( 1.4% )  ומהוזלת ירקות ופירות  ( 0.5% )  .  את ההוזלה בסעיף ירקות ופירות הובילו המלפפונים  ( 25.1% )  והקישואים  ( 15.15 )  .
 
התוצרת החקלאית הטרייה התייקרה ב-2009 ב-30% יותר מהמדד הכללי
מי משלם את המחיר ?  השכבות הבינונית והחלשות באוכלוסייה ,  שצורכות שיעור גבוה יחסית של תוצרת חקלאית טרייה

