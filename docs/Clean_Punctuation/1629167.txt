אין עשן בלי אש :  מטאלינק מכרה את עסקיה ללאנטיק בסכום שעשוי להגיע ל-16.9 מיליון דולר
אם מטאלינק תעמוד ביעדים שהוצבו ,  מדובר בפרמיה של 126% על שווי השוק של החברה
אחרי חודשים של שמועות על מכירתה המתקרבת של חברת מטאלינק ,  המפתחת שבבי תקשורת לרשתות אלחוטיות ,  מגיעות החדשות המבשרות כי השמועות לא היו לשווא :  מטאלינק מוכרת את עסקי השבבים האלחוטיים  ( wlan )  תמורת סכום שעשוי להגיע ל-16.9 מיליון דולר ללאנטיק ,  חברה חדשה שתוקם על ידי גולדן גייט.החברה תקבל 5.7 מיליון דולר במועד סגירת העסקה ,  1.2 מיליון דולר נוספים במארס ,  ושני מיליון דולר שישולמו בארבעה תשלומים במהלך 2010 ,  ובסך הכל כ-8.9 מיליון דולר .  בנוסף ,  ובכפוף לעמידה ביעדים שונים ,  עד מארס 2012 ,  החברה תקבל תגמולים תשלומים נוספים בגובה 8 מיליון דולר .  העסקה צפויה להיסגר בשבועות הקרובים.למרות שזינקה ב-20% בשני ימי המסחר האחרונים ,  מחירה של מניית מטאלינק עמד אמש בתום המסחר על 29 סנט בלבד ,  המשקף לחברה שווי של 7.49 מיליון דולר ,  כך שאם אכן מטאלינק תעמוד ביעדים שהוצבו ,  מדובר בפרמיה של כ-126% על שווי השוק של החברה.בנוסף ,  הגיעה החברה להסכם בנוגע להלוואה שנטלה ממשקיע מוסדי ,  לפיו היא תשלם לו כ-4.1 מיליון דולר ,  כאשר 3.75 מיליון דולר ישולמו במועד סגירת העסקה והיתרה תשולם בשלושה תשלומים לפני סוף מארס 2011 .  החברה מתעתדת להשתמש בתקבולים כדי לחפש אפשרויות סינרגיה בתחום ההתחמות של מטאלינק .  יובל רוחמה ,  סמנכ"ל הכספים ,  יעזוב את תפקידו בעקבות העסקה ,  כאשר הוא ילווה את החברה כיועץ עד סוף 2010.מטאלינק נוסדה בשנת 1993 על ידי צביקה שוכמן ועוזי רוזנברג ,  המחזיקים כיום בכ-43.2% ממניות החברה .  החברה הונפקה לראשונה בנאסד"ק ב-1999 לפי שווי של 192 מיליון דולר ומכרה אז כ-4 מיליון מניות במחיר של 12 דולר למניה וגייסה כ-48 מיליון דולר .  מאוחר יותר ביצעה החברה הנפקה משנית ,  בשנת 2000 ,  שיא הבועה ,  וגייסה 135 מיליון דולר ,  כאשר היא מכרה 3 מיליון מניות במחיר של 45 דולר למניה .  בשיא בועת ההיי טק נסחרה מטאלינק לפי שווי של 680 מיליון דולר.בשנים האחרונות התדרדר מצבה הכלכלי של החברה ,  כאשר הכנסותיה בתשעת החודשים הראשונים של 2009 עמדו על 4.2 מיליון דולר בלבד לעומת 4.1 מיליון דולר בתקופה המקבילה .  ההפסד הנקי של מטאלינק עמד על 11.8 מיליון דולר לעומת 19.5 מיליון דולר בתקופה המקבילה ,  כאשר בקופת המזומנים של החברה היו נכון לסוף הרבעון כ-3.8 מיליון דולר בלבד.בעקבות ההתדרדרות במצבה ,  חיפשה החברה משקיע או מכירה אפשרית ,  כאשר למעשה היא החלה את חיפושיה כבר ביולי 2008 ,  על פי פרסומיה דאז .  בסופו של דבר ,  מכרה החברה את נכסיה .
 
אין עשן בלי אש :  מטאלינק מכרה את עסקיה ללאנטיק בסכום שעשוי להגיע ל-16.9 מיליון דולר
אם מטאלינק תעמוד ביעדים שהוצבו ,  מדובר בפרמיה של 126% על שווי השוק של החברה

