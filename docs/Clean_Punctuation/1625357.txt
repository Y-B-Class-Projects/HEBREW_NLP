חמאס : " נשיב להצעת ישראל תוך שלושה ימים "
 בכיר חמאס עיזת א-רישק הבהיר כי התשובה של ארגונו בנוגע לעסקת שליט תגיע  " תוך יומיים-שלושה לכל היותר ".  על ההצעה הישראלית : " יש נקודות חיוביות ויש נקודות שליליות "
" חמאס ישיב להצעה הישראלית לעסקת שליט תוך יומיים-שלושה לכל היותר "   כך אמר היום  ( שישי )  בכיר חמאס וחבר הלשכה המדינית של הארגון ,  עיזת א-רישק .  לדבריו ,  הנהגת הארגון בדמשק תדון ביומיים הקרובים בתשובה הישראלית למתווה העסקה לפני שהארגון יעביר את תשובתו הסופית למתווך הגרמני .  
א-רישק אישר כי  " הנהגת חמאס בעזה קיבלה ביום רביעי את תשובתה של ישראל באמצעות המתווך הגרמני "  אך סרב למסור פרטים על תוכן התשובה .  א-רישק לא הסכים לומר אם הוא אופטימי הוא פסימי לגבי האפשרות שעסקת שליט תגובש בקרוב : " יש נקודות חיוביות ויש נקודות שליליות ",  השיב .  
 מקורות בחמאס מסרו הבוקר לעיתון  " אל-חיאת "  היוצא לאור בלונדון כי ההצעה הישראלית שהועברה לחמאס על ידי המתווך הגרמני לפני יומיים  " איננה מתקבלת על הדעת ".  המקורות תיארו את ההצעה כ"עסקת גירוש ולא עסקה לשחרור אסירים "  בהתייחסם לדרישה הישראלית לגרש 120 אסירים פלסטינים לרצועה ולחו"ל .  הם טענו עוד כי סירובה של ישראל לשחרר בעסקה בכירים בחמאס  " משמעו שישראל אינה רצינית במשא ומתן ". 
 המקורות הזהירו את ישראל שהיא עלולה להמתין זמן רב לשחרור שליט אם היא לא תשלם את המחיר הנדרש במשא ומתן .  יחד עם זאת הבהירו כי חמאס מוכן לגלות גמישות אם העסקה תכלול גירוש של אסירים מועטים ולא רבים . " רוב המגורשים חייבים להישאר בשטחי פלסטין ",  הבהירו . " בין אם בגדה ובין אם בעזה .  הגירוש לחו"ל הוא עקרון שאנחנו דוחים ". 

חמאס : " נשיב להצעת ישראל תוך שלושה ימים "
 בכיר חמאס עיזת א-רישק הבהיר כי התשובה של ארגונו בנוגע לעסקת שליט תגיע  " תוך יומיים-שלושה לכל היותר ".  על ההצעה הישראלית : " יש נקודות חיוביות ויש נקודות שליליות "
 
