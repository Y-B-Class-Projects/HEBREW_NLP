כרטיסים אחרונים מישראל לונקובר
אליפות אירופה בהחלקה אומנותית תצא לדרך ביום שלישי ,  כאשר שלושה ישראלים ייאבקו על הקריטריון למשחקי החורף
אליפות אירופה בהחלקה אומנותית תצא לדרך מחר  ( שלישי )  בבירת אסטוניה טאלין .  שישה נציגים מישראל ישתתפו באליפות ,  כאשר שלושה מהם ייאבקו על הקריטריון הישראלי להשתתפות במשחקי החורף האולימפיים ,  שיתקיימו בחודש הבא בונקובר .  
כדי להבטיח את ההשתתפות במשחקים ,  יצטרכו הנצגים הישראלים להשיג את אחד מעשרת המקומות הראשונים באליפות .  אלכסנדרה ורומן זרצקי ,  שיתחרו בריקוד על הקרח ,  נראים הכי קרובים להשלמת המשימה ערב האליפות .  הזרצקים ,  שמאומנים על ידי גלית חייט ,  כבר סיימו בעבר במקום השמיני באליפות אירופה .  בשנה שעברה הם לא הצליחו להשיג את הקריטריון אחרי שמעידה הורידה אותם למקום ה-13 .  
נציגה נוספת שיכולה לזכות בכרטיס לונקובר היא תמר כץ ,  שתשתתף בתחרות היחידות .  כץ סיימה בעבר במקום ה-13 באליפות אירופה .  במידה ולא תתברג בין 10 הראשונות ובמקביל האחים זרצקי יעשו זאת ,  כץ עדיין תוכל להגיע למשחקים האולימפיים אם תסיים תדורג גבוה יותר מהמקום ה-14 .  במקרה כזה ,  היא תעמוד בקריטריון הצעירים ,  שיופעל לטובת ספורטאי אחד במשלחת הישראלית .  
בנוסף ,  יתחרו באליפות מקסים שיפוב  ( יחידים )  והצמד דניאל מונטלבאנו וייבגני קרסנפולסקי  ( זוגות )  .  במקרה שלהם ,  המטרה העיקרית תהיה לשפר הישגים קודמים ולצבור נסיון בזירה הבינלאומית .  
משחקי החורף האולימפיים ייפתחו בונקובר ב-12 לפברואר ,  כאשר המחליקים שישיגו את הקריטריון ייצטרפו לגולש הסקי האלפיני ,  מיכאל רנז'ין ,  וכך תורכב המשלחת הישראלית הקטנה לקנדה .
 
כרטיסים אחרונים מישראל לונקובר
אליפות אירופה בהחלקה אומנותית תצא לדרך ביום שלישי ,  כאשר שלושה ישראלים ייאבקו על הקריטריון למשחקי החורף

