הטייסים נגד הדיילים :  טייסי אל על סירבו להיות מיוצגים יחד עם עובדי הקרקע ועברו להסתדרות הלאומית
בהסתדרות הכללית שבה היו חברים הטייסים עד עתה ,  התנגדו לייצוג נפרד
הסתדרות העובדים הלאומית מכריזה היום על ייצוגה את ציבור הטייסים בחברת אל על .  מדובר במהלך דרמטי בו ישלימו כ-550 טייסי חברת התעופה את עזיבתם כגוף אחד את ההסתדרות הכללית החדשה ויעברו בראשונה להיות חברים בהסתדרות העובדים הלאומית.טייסי אל על רצו בהקמתו של גוף עצמאי ,  כדי שיוכל לייצגם באופן נפרד במשא ומתן מול הנהלת החברה .  להערכת הטייסים ,  לנוכח הפסדיה הכספיים של החברה הצפויים ב-2009 יידרשו עובדי החברה ובכלל זה ציבור הטייסים ,  לצעדי התייעלות וצמצום בכח אדם מצד ההנהלה ב-2010 .  הם חששו ,  כי נציגות העובדים במתכונתה הנוכחית - בה יש רוב למגזרים של עובדי הקרקע - לא תוכל לייצג באופן מובהק את האינטרסים והדרישות של ציבור הטייסים .  לפיכך ,  החליט בתחילה וועד הטייסים לפרוש מנציגות העובדים של החברה .  ההסתדרות הכללית החדשה ,  בה חברים עובדי אל על ,  התנגדה למהלך זה של פיצול הנציגות .  משום כך החליט ועד הטייסים ,  בראשותו של קברניט איתי רגב לנקוט בצעד מרחיק לכת ,  לעזוב את ההסתדרות הכללית החדשה ולעבור כגוף אחד להסתדרות העובדים הלאומית.המהלך לווה בהצבעה של טייסי אל על - בו תמכו 94% מכלל טייסי החברה - והיה כרוך במילוי טפסי הצטרפות אישיים ע"י כל אחד מטייסי החברה להסתדרות העובדים הלאומית - צעד שהושלם בסוף השבוע.סמנכ"לית האגף לאיגוד מקצועי בהסתדרות העובדים הלאומית ,  בטי מצר-לוי ,  אמרה בתגובה כי  " בכוונתנו לפנות היום להנהלת אל על ולהודיע להם ,  שאנו הארגון היציג ,  מכאן ואילך ,  של ציבור טייסי החברה ,  בכל ענין ודבר הקשור ליחסי העבודה מול ההנהלה .  טייסי אל על החליטו להצטרף אילנו ,  לאחר תהליך ארוך מאוד ,  בו בחנו איזה גוף ייצגם בצורה המיטבית ביותר .  מדובר מבחינתנו בצעד משמעותי ,  כאשר נצטרך להיכנס לנעלי ארגון העובדים היציג הקודם ,  בכל מה שקשור לתנאי העסקה של הטייסים ". 

הטייסים נגד הדיילים :  טייסי אל על סירבו להיות מיוצגים יחד עם עובדי הקרקע ועברו להסתדרות הלאומית
בהסתדרות הכללית שבה היו חברים הטייסים עד עתה ,  התנגדו לייצוג נפרד

