רוני לוי במגעים עם אוניראה
המאמן מועמד לאלופת רומניה ,  שהרשימה בליגת האלופות .  סוכנו בודק עבורו אופציות אחרות באירופה .  לוי : " שום דבר אינו סגור "
 רוני לוי ,  שהתפטר מאימון מכבי פתח תקוה ,  נמצא במגעים עם קבוצת אוניראה הרומנית .  מי שהציע את המאמן לקבוצה הוא סוכן השחקנים דודו דהאן ,  שבודק עבור המאמן גם אופציות אחרות באירופה .  לוי ,  שלא הסתיר את הנטייה שלו לאמן באירופה אמר בתגובה : " הסוכן שלי מנהל מגעים עם קבוצות ,  שום דבר אינו סגור ". 
דן פטרסקו ,  ששיחק בעבר ב'צלסי ,  הוא זה שהתפטר מאימון האלופה הרומנית לפני מספר ימים ,  ואילץ את הקבוצה לחפש מחליפים אפשריים .  לאחרונה הוצע ללוי לאמן גם במספר קבוצות בליגת ה-MLS האמריקאית ,  אבל הוא סירב להצעות משום שהוא מעוניין לאמן באירופה .
 אוניראה היא אלופת רומנית ,  ששיחקה בעונה החולפת בליגת האלופות .  מדובר באחת הקבוצות הבכירות ברומניה ,  שהצליחה לעשות קמפיין מכובד מאוד במפעל האירופאי הבכיר ,  כשסיימה את בית ז' עם שמונה נקודות ,  כולל נצחונות מרשימים על סביליה וריינג'רס .  בסופו של דבר סיימה הקבוצה במקום השלישי ,  ולנשירה לליגה האירופית ,  שם היא תפגוש את ליברפול .  בימים הקרובים אמורים נציגיו של לוי להיפגש עם נציגי הקבוצה הרומנית במטרה לנסות ולסכם את הפרטים .
 
רוני לוי במגעים עם אוניראה
המאמן מועמד לאלופת רומניה ,  שהרשימה בליגת האלופות .  סוכנו בודק עבורו אופציות אחרות באירופה .  לוי : " שום דבר אינו סגור "
 
