 " להפריד את הפיקוח על הפנסיה מהאוצר "
 בדוח שפרסמה קרן המטבע הבינ"ל על כלכלת ישראל לשנת 2009 ,  ממליצה הקרן להדק את מסגרת הפיקוח על הבנקים ולהפריד את הפיקוח על הפנסיה והביטוח מהאוצר ,  כנהוג בעולם 
" הפרדת הפיקוח על הפנסיה והביטוח ממשרד האוצר תשקף את הנהוג בעולם ",  כך נכתב בדו"ח על כלכלת ישראל לשנת 2009 שפרסמה אתמול קרן המטבע הבינ"ל .
 בקרן ציינו כי העמידות של הכלכלה הישראלית במהלך המשבר העולמי שיקפה את תגובת המדיניות החזקה למשבר ואת התנאים הכלכליים היציבים ,  הפיקוח ההדוק על הבנקים ,  הפחתת החוב הציבורי והרפורמות המבניות בשנים שקדמו למשבר .  
עם זאת ,  הזהירו בקרן על חוסר ודאות בהתפתחויות הגלובאליות וצמיחה איטית יותר בכלכלה העולמית בטווח הבינוני ,  שעלולות להשליך על פוטנציאל הצמיחה של ישראל .
 בקרן המטבע הסכימו כי יש לחזק את העוגנים של הטווח הארוך במסגרת המדיניות ,  כדי לאפשר גמישות בתגובת המדיניות להתפתחויות בטווח הקצר ,  ולעודד היצע של הטווח הארוך .  
הדירקטורים בקרן בירכו על הצעדים שננקטו בכיוון זה ,  בהם אימוץ הכלל של הפחתת החוב הציבורי ,  הידוק המדיניות המוניטארית בתקופה האחרונה ,  ההתקדמות לקראת אימוץ חוק בנק ישראל חדש ופעולות שונות להידוק הפיקוח על הסקטור הפיננסי .  
יחד עם זאת ,  בקרן מכירים בכך כי נותרו עדיין אתגרים :  אמינות הכלל החדש של תקרת הגירעון עדיין לא מבוססת היטב והחוב הציבורי גבוה וצפוי לגדול בטווח הקצר לפני שיחזור למסלול הירידה .  
למרות שהפעילות הכלכלית התאוששה מוקדם יחסית ,  לחצים לעלייה בערך השקל עלולים להציב סיכונים חדשים .  בהקשר זה ציינו בקרן כי נחוצים מאמצים נוספים כדי לטפל בסיכונים ,  בעיקר מיתון הסדרי השכר הקרבים בסקטור הציבורי ,  גם כאיתות להסדרי השכר בסקטור הפרטי .
 עוד נכתב ,  כי בהינתן ההתאוששות הכלכלית ,  וההיסטוריה של אינפלציה גבוהה בעבר ,  הדירקטורים ברכו על הצעדים שננקטו להתחלת הנסיגה מהצעדים הלא קונבנציונאליים של המדיניות המוניטארית - לרבות ההתערבות המתוכננת מראש בשוק המט"ח והעלאת שער הריבית .  הם ציינו את המחויבות של הרשויות להימנע מקביעת יעד ספציפי לשער החליפין .  
לדבריהם ,  יש להפסיק את ההתערבות על פי שיקול דעת בשוק המט"ח באופן פורמאלי ,  ולהשאירה למצבים קיצוניים בלבד .  זאת ,  לאחר שריבית הבנק המרכזי תתבסס מעל לרצפתה האפקטיבית .  הדירקטורים המליצו לזרז את ההליכים הנדרשים לאימוץ חוק בנק ישראל .
 למרות שמערכת הבנקאות הישראלית התמודדה היטב עם המשבר הפיננסי ,  בקרן המטבע סברו שיש מקום לחזק עוד את מסגרת הפיקוח . " מבחני מאמץ מקיפים למערכת הבנקאות ,  פרסום תקופתי של דו"ח יציבות פיננסית ע"י בנק ישראל ותיאום רב יותר בין המפקחים השונים יגבירו את השקיפות והיציבות ",  נכתב .

" להפריד את הפיקוח על הפנסיה מהאוצר "
 בדוח שפרסמה קרן המטבע הבינ"ל על כלכלת ישראל לשנת 2009 ,  ממליצה הקרן להדק את מסגרת הפיקוח על הבנקים ולהפריד את הפיקוח על הפנסיה והביטוח מהאוצר ,  כנהוג בעולם

