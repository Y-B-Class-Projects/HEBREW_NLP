שני רעשי משנה פקדו את בירת צ'ילה
שתי רעידות האדמה ,  אחת בעוצמה של 7.2 בסולם ריכטר ,  פקדו את סנטיאגו בירת צ'ילה בזמן השבעת הנשיא החדש .  עד כה לא דווח על נפגעים .  בעקבות הרעש פורסמה אזהרת צונאמי
 ( צילום רויטרס ,  עריכה :  דורון שטיין ) 
שני רעשי משנה חזקים פקדו הערב  ( חמישי )  את סנטיאגו בירתה של צ'ילה דקות מספר לפני תחילת טקס ההשבעה של הנשיא החדש של צ'ילה סבסטיאן פיניירה שהתקיים בבניין הקונגרס הצ'יליאני .  עוצמת רעש האדמה הראשון עמדה על 7.2 בסולם ריכטר .  בעקבות הרעש ,  נמלטו אלפי בני אדם מבתיהם .
 לאחר טקס ההשבעה אמר נשיא צ'ילה הנכנס כי מדיווחים ראשונים על רעידות המשנה החזקות שפקדו את המדינה עולה שנגרם נזק רב בעיר רנקגואה ,  הנמצאת כמאה קילומטרים מהבירה סנטיאגו .  טרם ידוע אם היו נפגעים ברעש האדמה ומה היקף הנזקים .
 בתוך כך הודיע הצי הצ'יליאני על פרסום אזהרת צונאמי בעקבות רעשי המשנה החזקים .  לאחר רעידת האדמה החזקה שפקדה את צ'ילה בסוף החודש שעבר שטפו גלי צונאמי את כל חופי האוקיאנוס השקט והגיעו אף ליפן ולרוסיה .
 בשבועים האחרונים המשיכו כוחות הסיוע והחילוץ לעבוד באזורים שנפגעו ברעידת האדמה החזקה שפקדה את צ'ילה .  מניין ההרוגים הגיע לכ-800 בני אדם .  הרעש החזק בעוצמה 8.8 בסולם ריכטר הורגש בשעות הבוקר בשבת לפני שבועים סמוך לעיר קונספסיון בדרום המדינה .  מוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בבירת המדינה סנטיאגו המרוחקת בכ-320 קילומטר ממוקד הרעידה וגרם לקריסת בניינים ופגע במערכת החשמל והתקשורת .
 
שני רעשי משנה פקדו את בירת צ'ילה
שתי רעידות האדמה ,  אחת בעוצמה של 7.2 בסולם ריכטר ,  פקדו את סנטיאגו בירת צ'ילה בזמן השבעת הנשיא החדש .  עד כה לא דווח על נפגעים .  בעקבות הרעש פורסמה אזהרת צונאמי

