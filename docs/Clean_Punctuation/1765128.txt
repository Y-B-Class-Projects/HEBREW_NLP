לאומית :  10 מ-10 להפועל תל אביב
האדומים הביסו 58:86 את עפולה ושמרו על מאזן מושלם בראש הטבלה .  הבקעה התאוששה מההפסד להפועל עם 85:96 בבארי
גם הקבוצה העשירית שניסתה לעמוד בדרכה של הפועל תל אביב ,  נפלה שדודה לרגליה של מוליכת הליגה .  האדומים הביסו ללא קושי את עפולה ושמרו על מאזן מושלם בתום 10 מחזורים .  מ.כ .  הבקעה ,  שהפסידה להפועל תל אביב במחזור הקודם ,  ניצחה בבארי 85:96 .  ניצחונות גם לאליצור יבנה ,  הפועל יקנעם/מגידו ואליצור רמלה .
 הפועל עפולה - הפועל תל אביב 86:58
אחרי שלושה הפסדים רצופים ,  עפולה הציגה את הזר החדש בריאנט מרקסון  ( בעונה שעברה באליצור יבנה )  ,  אך גם הוא לא עזר מול האדומים הבלתי ניתנים לעצירה .  הפועל תל אביב דהרה לניצחון ליגה עשירי רצוף העונה ושמרה על מאזן מושלם ,  כשהיא מביכה את המארחים גם ללא מתן נאור וטוהר חיימוביץ' הפצועים .  האדומים שלטו מתחת לסלים  ( 50 ריבאונדים לעומת 26 של עפולה )  ונהנו מ-24 נקודות ו-8 ריבאונדים של בריאן אוסברי ,  18 ו-11 של אדריאן אוטר ו-15 של אלעד אליהו .  מרקסון קלע 17 וקטף 10 אצל עפולה .
 אליצור יבנה - אליצור כוכב יאיר/כפר סבא 92:108
הפסד הבית לבארי במחזור הקודם הוציא את אליצור יבנה מהשאננות שאפפה אותה ,  והפעם היא קלעה באחוזים משופרים מחוץ לקשת בדרך לניצחון ליגה שביעי העונה .  אלעד הופמן השכיח את המשחק החלש מהשבוע שעבר עם 34 נקודות וצ'אד טימברלייק הוסיף 25 .  אריק טרמייל הוביל עם 20 את כוכב יאיר/כפר סבא .
 הפועל בארי - מ.כ .  הבקעה 96:85
הקבוצה של אבי אשכנזי השכיחה את ההפסד להפועל תל אביב בעזרת ניצחון חוץ על בארי ,  שמצידה חזרה להפסיד אחרי ההפתעה שחוללה ביבנה .  הבקעה קלעה באחוזים טובים במחצית הראשונה ונהנתה מיכולת טובה של איתי לב  ( 13 נקודות עד ההפסקה )  שהוריד אותה למחצית ביתרון 40:53 .  נועם מטלון וסטפון ברדפורד קלעו 18 כל אחד ושמרו את הבקעה עם מקדמה מספקת עד הסיום .  יותם שירן הוביל את המפסידים עם 21 נקודות .
 למרות שהיא עם זר אחד בלבד ,  הגיעה אחרי חמישה הפסדים רצופים ונקלעה לפיגור של 20:0 בפתיחה ,  אליצור רמלה ביצעה קאמבק מרשים וזכתה בניצחון שלישי העונה .  דרור דוידי היה האיש של רמלה עם 30 נקודות ,  כשבצד השני בלט טרמיין סטיבנס עם 22 .
 מכבי הוד השרון - מכבי באר יעקב 102:110
גם שני הזרים המצוינים של באר יעקב  ( ג'רמיין הול עם 30 נקודות וג'וש גומז עם 22 )  לא הפריעו להוד השרון לצאת מהמשבר ולהשיג ניצחון ביתי מול אחת מקבוצות החוץ היותר טובות בליגה .  ג'יטים יאנג צלף 31 עבור המנצחים ,  ונעזר ב-22 של גרי גנדל ו-17 ו-12 ריבאונדים של סטנלי 'שן זהב' ברנדי .
 הפועל לב השרון - הפועל יקנעם/מגידו 112:111  ( לאחר שתי הארכות ) 
חבורת המושאלים ממכבי תל אביב רצתה להשיג ניצחון חמשי ברציפות ,  נגררה לשתי הארכות מול לב השרון הביתית ובסופו של דבר עשתה את העבודה בצורה דרמטית .  נייט מילר  ( 32 )  ורמון קלמנטה  ( 26 )  להטו אצל יקנעם והתגברו על 25 של ינעם אירם ו-24 של אנטוני דובי .  
עירוני נהריה - עירוני רמת גן 93:81
הקרב בין שתי היורדות היה צמוד במחצית הראשונה ,  אך בשנייה ברחה רמת גן והשיגה ניצחון חוץ קליל .  אייזיק רוזפלט וארמון באסט הובילו עם 20 כל אחד את המנצחים מרמת גן .  ג'ייסון ג'ונסון קלע 19 למפסידים .
 
לאומית :  10 מ-10 להפועל תל אביב
האדומים הביסו 58:86 את עפולה ושמרו על מאזן מושלם בראש הטבלה .  הבקעה התאוששה מההפסד להפועל עם 85:96 בבארי

