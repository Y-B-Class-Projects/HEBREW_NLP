תובע ההתאחדות הגיש כתב אישום נגד עמוס לוזון
כצפוי ,  עקב העלבת שופט המשחק נגד אשדוד .  גורם : " אשדוד קבוצה של בכיינים ".  אופיר : " מאכזב לספוג בתוספת הזמן "
" היינו צריכים לקחת שלוש נקודות ,  אבל כשהתוצאה הייתה 2:1 לא הצלחנו להבקיע את השלישי ,  אין הסבר לשוויון שלהם ".  כך אמר הבוקר  ( ראשון )  קשר מכבי פתח תקוה ,  יוסי אופיר ,  שרשם הופעה מוצלחת במשחק אתמול מול האקסית מאשדוד ,  מה שלא עזר לקבוצתו להימנע מספיגת שער בתוספת הזמן ,  בהתמודדות שהסתיימה בתיקו 2:2 . " מאוד מאכזב שספגנו בתוספת הזמן .  שיחקנו טוב מאוד ,  חבל שאנחנו לא יוצאים לפגרה עם שלוש נקודות .  אסור להתעכב במה שקרה ",  המשיך הקשר .
 כפי שפורסם אתמול ,  נשיא מכבי פתח תקוה עמוס לוזון יעמוד לדין בעקבות התבטאויותיו כנגד השופט לירן ליאני .  היום הגיש תובע ההתאחדות שלום אבן עזרא כתב אישום נגד לוזון באשמת העלבת שופט המשחק .  חלק מההתבטאויות נרשמו גם בדו"ח המשקיף מטעם ההתאחדות .  לוזון ביקר את ליאני על ההחלטה לא להעניק עבירה שהתבצעה לכאורה על דובב גבאי ,  מה שהוביל בסופו של דבר לשער השוויון בתוספת הזמן .  כזכור ,  לוזון התעמת גם עם ג'קי בן זקן ,  כשלטענת עדי שמיעה אמר לו : " כל השבוע מאז מכבי תל אביב בכית ,  זאת התוצאה ".  בן זקן ענה : " למה שלא אבכה ?  ".  מאוחר יותר שוחח בן זקן ארוכות עם יו"ר ההתאחדות אבי לוזון . " אשדוד קבוצה של בכיינים ",  אמר גורם בקבוצה הבוקר .
 החלוץ עומר דמארי שהובהל לבית החולים  " השרון "  סובל מחבלה בקרסול והוא יתאושש תוך מספר ימים .  נכון לעכשיו ,  דמארי מתכוון להתייצב לאימוני הנבחרת בהמשך השבוע ,  אך ההחלטה האם לזמן חלוץ אחר במקומו תהיה של לואיס פרננדז .  בכל מקרה ,  השחקן עצמו אמור להיות כשיר למשחק מול קרואטיה ,  למרות שספק אם ישותף בו .
 
תובע ההתאחדות הגיש כתב אישום נגד עמוס לוזון
כצפוי ,  עקב העלבת שופט המשחק נגד אשדוד .  גורם : " אשדוד קבוצה של בכיינים ".  אופיר : " מאכזב לספוג בתוספת הזמן "
 
