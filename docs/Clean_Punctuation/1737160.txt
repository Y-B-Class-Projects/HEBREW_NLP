קרן פועלים הדסון מכרה את חברת ריקרנט אנרג'י לשארפ תמורת 305 מיליון דולר
מבין משקיעי הקרן שיהנו מן האקזיט נמנית פועלים שוקי הון
קרן השקעות פרטית  ( פרייבט אקוויטי )  אמריקאית בשם קרן הדסון קלינ אנרג'י  ( partners hudson clean energy )  קרן בת של הקרן פועלים הדסון ,  דיווחה אתמול על אקזיט ראשון שביצעה .  הקרן התקשרה באמצעות הפועלים הדסון ,  בהסכם מחייב למכירת חברת האנרגיה הסולארית ריקרנט אנרג'י  ( energy recurrent )  מקליפורניה לידי הקונצרן היפני שארפ  ( sharp )  תמורת סכום של עד 305 מיליון דולר במזומן.לפי ההערכות ,  הקרן השקיעה בריקרנט אנרג'י כ-100 מיליון דולר .  השלמת העסקה צפויה להיות עד סוף השנה.מבין הנהנות מן האקזיט תהיה גם חברת פועלים שוקי הון ,  זרוע הבנקאות להשקעות של בנק הפועלים .  פועלים שוקי הון השקיעה לפי הערכות כמה עשרות מיליוני דולרים ולא ציינה מה הרווח שהיא תרשום בעקבות המכירה .  פועלים שוקי הון גם צירפה משקיעים מוסדיים ישראליים אל הקרן.ריקרנט אנרג'י ,  מתמחה בפיתוח מתקני אנרגיה סולארית ,  וצבר הפיתוח העתידי שלה מגיע ל-2 ג'יגה-וואט ,  מהם 330 מגה-וואט בהתקשרויות קיימות .  מטה החברה מוקם בסן פרנסיסקו ,  כשבין לקוחותיה נמנים ספקי חשמל גדולים בקנדה וקליפורניה.החברה הנרכשת תהפוך לחברה בת של שארפ ,  תוך שמירה של שמה ועל הצמרת הניהולית שלה בקליפורניה .  מלבד הפעילות בתחום מוצרי אלקטרוניקה בידורית ,  שארפ פועלת גם בפיתוח מתקני אנרגיה סולארית במשך למעלה מ-50 שנה ביפן.קרן הדסון קלינ אנרג'י נוסדה בשנת 2007 .  היא גייסה כמיליארד דולר והשקיעה עד כה כמחצית מהיקף הגיוס ב-7 חברות העוסקות באנרגיות מתחדשות כמו אנרגיית רוח ומערכות סולאריות ,  וכן בחברות מתחום התשתיות ,  אחסון אנרגיה וטכנולוגיות מבוססות אנרגיה חלופית.את הקרן מובילים ,  כשותפים מנהלים ,  ניל אורבך ,  שייסד והוביל את מערך ההשקעות באנרגיה חלופית בארה"ב של גולדמן סאקס וג'ון קאבליר ,  לשעבר סגן יו"ר בחטיבה לבנקאות השקעות בקרדיט סוויס וראש יחידת בנקאות להשקעות של הבנק באנרגיה נקייה.אמיר אביב ,  מנכ"ל פועלים שוקי הון ציין כי :"  תחום האנרגיה הנקייה הינו בעל פוטנציאל צמיחה משמעותי ,  לאור הביקוש העולמי הגבוה לייצור והפקת אנרגיה ממקורות רוח ,  אנרגיית שמש ומקורות אחרים שאינם מזהמים ,  ואני בטוח שהצוות הניהולי של הקרן ימשיך להוביל אותה להצלחות נוספות ". 

קרן פועלים הדסון מכרה את חברת ריקרנט אנרג'י לשארפ תמורת 305 מיליון דולר
מבין משקיעי הקרן שיהנו מן האקזיט נמנית פועלים שוקי הון

