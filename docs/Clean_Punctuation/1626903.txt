משקה האנרגיה BLU בניסיון נוסף לעקוף את XL
המשקה ישווק מעתה גם בשופרסל .  צפי המכירות ברשת :  10 מיליון שקל
 >  >  מותג משקאות האנרגיה blu יוצא בצעד נוסף בכדי לנסות ולעקוף את מותג האנרגיה xl .  ל-themarker נודע כי המותג יושק ברשת המזון הגדולה בישראל 'שופרסל' .  המוצר נמכר עד כה במכולות ,  פאבים ופיצוציות .  לפני שלושה חודשים החל המשקה להיות משווק גם ברבוע הכחול ,  הכולל את הרשתות מגה ,  מגה בעיר ומגה בול .  מהחברה נמסר כי צפי המכירות שלה  ( במחירים לצרכן )  בשופרסל מוערך בעשרה מיליון שקל בשנה הקרובה .  משקה האנרגיה blu הושק לפני כשנה ,  בדצמבר 2008 ,  לאחר שבספטמבר החליטה xl לוותר על שירותיו של ענאן שמשום כמשווק המוצר שלה ולחבור לחברת ההפצה הגדולה סידס ,  שבעבר החזיקה בזיכיון להפצת רדבול .  שמשום לא נשאר חייב והשיק את המשקה המתחרה blu .  במקביל ,  שמשום גם תבע מ-250 xl מיליון שקל ,  בטענה כי החוזה עמו תקף לשנים נוספות וכי אובדן הזיכיון גרם לו להפסדים כבדים .  xl טענה בתגובה כי היו דיונים שלא בשלו להסכם חתום בין הצדדים .  לפני כחודשיים עבר השיווק וההפצה של xl לידי חברת טמפו .  על אף ששוק משקאות האנרגיה מגלגל 300 מיליון שקל בשנה בלבד ,  הוא מושך הרבה כותרות עקב היותו ענף רווי אינטריגות ,  שבו יש מעברים בין חברות הפצה ,  שחקנים חדשים ומלחמות רבות בין השחקניות בקטגוריה .  כיום מובילה את xl את שוק משקאות האנרגיה ,  והיא מחזיקה בנתח שוק כספי של 49% ו-blu מחזיקה בנתח של 35% .  למעשה ,  xl ובלו הם שני השחקנים העיקריים בקטגוריה .  רדבול ,  שהיה תקופה ארוכה המותג המוביל בקטגוריה מחזיק ביום ב-6% בלבד .  רד ריין של יפאורה שהושק לפני כשבעה חודשים ,  מחזיק ב-4.5% בלבד ,  כך לפי נתוני סטורנקסט .  לדברי גורם באחת מהחברות המתחרות ,  הכניסה לשופרסל לא תביא את blu להוביל את השוק ולעקוף את xl .  זאת מכיוון שרוב המכירות בקטגוריית משקאות האנרגיה מגיעות מהפיצוציות ומהברים ולא מרשתות השיווק הגדולות .  בראיון עם שמשום שפורסם לפני כמה חודשים אמר כי blu לא נמצא בשופרסל כי  " הם רצו הרבה כסף ".  שמשום הגיב כעת לידיעה ומסר כי  " ישנו מעבר מובהק לרכישת משקאות אנרגיה ,  והשוק חם .  blu ושופרסל זיהו את המגמה ,  וכשני מותגים מובילים החליטו שזה טוב ומתאים וחתמו על הסכם סחר שממנו נהנים שני הצדדים ".  עוד מסר שמשום כי  " כניסת המותג blu לרשת שופרסל הינה הוכחה נוספת להצלחתו וחוזקו של המותג ולכך שהוא מצליח לכבוש עוד ועוד יעדים כל הזמן ". 

משקה האנרגיה BLU בניסיון נוסף לעקוף את XL
המשקה ישווק מעתה גם בשופרסל .  צפי המכירות ברשת :  10 מיליון שקל

