דרוש :  מתמחה אותנטי 
לפעמים כדאי להניח בצד את כל ה"עצות "  לקראת ראיון התמחות במשרד עורכי דין ולהיות מי שאתה באמת
 >  >  לפני כמה שנים חיפשנו מתמחה חדש .  זה היה משרד גדול והאנשים בו היו עסוקים ורוב הזמן נראו מודאגים וטרודים ממשהו .  הטלפונים שם צלצלו ,  כל הזמן .  האנשים דיברו רוב הזמן מהחדרים שלהם .  בשלב מסוים מצאתי את עצמי עוזר לחפש ,  למיין ולמצוא סטודנט למשפטים ,  שיתחיל לעבוד כמתמחה ,  ויוכל לעזור קצת בעבודה .  הראשון שהגיע לראיון היה בחור עם עיניים כחולות בהירות ושיער ג'ינג'י שבמרכזו קרחת גדולה מדי ביחס לגילו הצעיר .  היה לו שפם חום שנראה כמו מברשת נעליים ישנה שקונים מרוכל בתחנה המרכזית הישנה של תל אביב .  הוא נראה כמו אחד שיישב ויעשה את העבודה שלו בשקט .  שמתי לב שהוא כמעט ולא מדבר .  הוא נראה לי די מסתורי .  הוא התבונן באיזו נקודה דמיונית מאחורי הכתף שלי ונראה כל כך תלוש .  הוא לא שאל יותר מדי שאלות ,  העיקר לקבל את העבודה ולהגיע הביתה בשלום .  גם אני לא שאלתי יותר מדי שאלות .  ניסיתי לחשוב איך הוא מקבל ממישהו איזו משימה במשרד ,  ומתחיל לאבד את הראש .  הבחור השני שהגיע היה איש קטן קומה ומטופח ומשום מה הזכיר לי במראהו את הזמר הצרפתי הוותיק שארל אזנבור .  הוא התכונן לראיון הזה כמו שצריך והיה בעל ביטחון עצמי מופרז .  לאפטר שייב שלו היה נוכחות מעיקה .  היה לו מבט של אדם שמנסה לסדר אותך .  של אחד שיודע משהו יותר טוב ממך .  דמיינתי אותו מסתובב בין החדרים ,  מסתודד עם עורכי דין וזומם מזימות לא ברורות ,  או סתם נהנה לריב על כל דבר .  הרגשתי כאילו הוא מסתכל עלי באיזה סוג של לעג ,  ולא הצלחתי להבין על מה .  אולי הוא באמת ניסה לסדר אותי במשהו .  או שאולי באמת ידעתי משהו פחות טוב ממנו .  הבחור השלישי שהגיע נראה קצת מבולגן .  חלק מהחולצה שלו בצבץ מעל למכנסיו .  אבל הוא לא שיחק משחקים ,  לא חייך יותר מדי ובטח שלא צחק .  הוא לא החמיא ולא  " ליקק ",  אבל הוא היה מלא בשאיפות להצליח .  הסקרנות שלו נראתה אותנטית .  שום דבר אצלו לא היה מזויף .  והעיקר ,  הוא רצה את המשרה הזו ,  הרבה יותר מכולם .  לא היתה ברירה אלא לקבלו לעבודה .  הוא היה כל כך אמיתי .  אין לי מושג איפה הוא ומה הוא עושה היום .  אולי הוא בעצמו בעלים של משרד גדול .  עסוק ,  מודאג וטרוד .  או סתם מחפש מתמחה שיוכל לעזור לו קצת בעבודה .  - הכותב הוא עורך דין

דרוש :  מתמחה אותנטי 
לפעמים כדאי להניח בצד את כל ה"עצות "  לקראת ראיון התמחות במשרד עורכי דין ולהיות מי שאתה באמת

