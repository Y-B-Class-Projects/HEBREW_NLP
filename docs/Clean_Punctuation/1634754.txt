בנו של בן לאדן :  חיסול אבי יוביל לאסון
לדברי בנו של מנהיג אל קאעדה ,  מות אביו עלול להביא להתקפה  " מאוד קשה ".  בראיון למגזין  " רולינג סטון "  אמר בן לאדן הצעיר כי אוסמה כבר השיג את מטרתו והשפיל את ארה"ב
בנו של אוסמה בן לאדן חושב שחייו של אביו שווים לארצות הברית הרבה יותר מאשר מותו .  בראיון למגזין  " רולינג סטון "  אמר עומר אוסמה בן לאדן ,  כי מותו של אביו עלול להביא להתקפה  " מאוד מאוד קשה "  על ידי מורדים .  לדבריו , " זה יהיה אסון ".  
בן לאדן ,  בן ה-27 ,  ערך חלקים מהראיון במועדון חשפניות בדמשק .  לדבריו ,  נשיא ארצות הברית ברק אובמה טועה בכך שהוא מגדיל את מספר החיילים באפגניסטן . " זה כמו להוסיף מים לחול ",  אמר , " כמו שאנו אומרים בעולם הערבי  זה רק הופך את החול לכבד יותר ".  בן לאדן הבן אינו חוסך גם בעצות לאובמה . " אם הייתי במקומו ",  הסביר , " הדבר הראשון שהייתי עושה הוא להכריז על הפסקת אש .  לשישה חודשים ,  או לשנה ,  בלי לחימה ,  בלי חיילים .  לעולם לא יוכלו לנצח באפגניסטן .  זה לא קשור לאבי ,  זה קשור לעם האפגני ".  
ב-2007 עלה עומר בן לאדן לכותרות כשהתחתן עם אישה בריטית המבוגרת ממנו ביותר מ-20 שנה ,  לאחר שפגש אותה בטיול בפירמידות במצרים .  מאז החתונה נאסרה כניסת בני הזוג לקטאר ,  מצרים ובריטניה .  
בספרו האוטוביוגרפי תיאר עומר את ילדותו הביזרית במחנה צבאי בסודן ובאפגניסטן בעוד אביו רקח את כוונות הג'יהאד שלו .  הוא עזב את אביו באפגניסטן מספר חודשים לפני התקפות ספטמבר ה-11 .  לפי הרולינג סטון ,  בן לאדן עוסק במכירת פסולת מתכות בג'דה שבערב הסעודית ,  ומשווה את עצמו לכוכב הקולנוע מל גיבסון .  הוא חולם לעבוד באו"ם ולפגוש את ברק אובמה ומזכירת המדינה האמריקאית הילרי קלינטון ,  שאת בעלה ביל הוא מאוד מעריך . " בתקופת קלינטון אמריקה היתה מאוד חכמה ",  אמר . " לא כמו שור ששועט לעבר הצעיף האדום ".  
לגבי אביו ,  אמר עומר כי הוא לא ראה אותו מאז 2001 וכי הוא אינו מאמין שבן לאדן מרגיש צורך לתכנן התקפה גדולה נוספת . " הוא לא צריך .  ברגע שארצות הברית הלכה לאפגניסטן ,  התכנית שלו הצליחה .  הוא כבר ניצח ",  אמר אמר בן לאדן .
 
בנו של בן לאדן :  חיסול אבי יוביל לאסון
לדברי בנו של מנהיג אל קאעדה ,  מות אביו עלול להביא להתקפה  " מאוד קשה ".  בראיון למגזין  " רולינג סטון "  אמר בן לאדן הצעיר כי אוסמה כבר השיג את מטרתו והשפיל את ארה"ב

