משרד הביטחון בודק חשד לפיו חברה ישראלית הכשילה זכייה של אלביט במכרז בקולומביה
מדובר במכרז למטוסים ללא טייס בהיקף של 50 מיליון דולר
משרד הביטחון בודק חשד לפיו חברה ישראלית פעלה להכשיל זכייה של חברת במכרז בקולומביה .  מדובר במכרז למטוסים ללא טייס בהיקף של כ-50 מליון דולר בו זכתה אלביט לפני כחודשיים ,  כך מסרו מקורות מקורבים לתעשיות הבטחוניות.לדברי המקורות ,  במכרז השתתפו חברות זרות וכן התעשייה האווירית .  לאחר הזכייה של אלביט מערכות הופצו בתקשורת המקומית פרסומים המטילים ספק באיכות מוצריה .  כתוצאה מכך הקפיא משרד הביטחון בקולומביה את הזכייה.בישראל מייחסים חשיבות גדולה לשיתוף פעולה עסקי בטחוני עם קולומביה .  על רקע זה ,  מנכ"ל משרד הביטחון ,  אודי שני ,  טס לקולומביה על מנת להסדיר את הסוגיה .  שני הבטיח לפתוח בחקירה בנסיון לחשוף האם חברה ישראלית מתחרה עמדה מאחורי הפרסומים ,  וביקש להפשיר את המכרז שהוקפא .  עם זאת ,  ציינו המקורות ,  אין כל הוכחה לכך שגורם ישראלי עמד מאחורי הפרסומים ,  ובמכרז השתתפו גם חברות זרות.מהתעשייה האווירית נמסר בתגובה כי כל נסיון לקשור אותה לפרסומים הוא נסיון נואש ,  וכי היא מכחישה כל קשר אליהם .  במשרד הביטחון ובאלביט מערכות סרבו להתייחס לידיעה.לפני כחצי שנה ,  מנכ"ל משרד הביטחון לשעבר ,  פנחס בוכריס ,  הקים ועדה לקביעת כללים לתחרות בין חברות בטחוניות בחו"ל .  הוועדה הגישה את המלצותיה ,  ואלה נבחנות בימים אלה בלשכת מנכ"ל משרד הביטחון החדש ,  שני .  הוועדה הוקמה לאחר שתחרות בין חברות ישראליות במכרזים בחו"ל הפכה פרועה ,  וחברות ישראליות  " שחטו זו את זו כדי לזכות במכרז ",  כפי שהעידו בכירים בתעשיות הבטחוניות ,  שהתלוננו בעניין בפני בוכריס .
 
משרד הביטחון בודק חשד לפיו חברה ישראלית הכשילה זכייה של אלביט במכרז בקולומביה
מדובר במכרז למטוסים ללא טייס בהיקף של 50 מיליון דולר

