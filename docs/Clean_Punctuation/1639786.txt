הודו הציעה לחדש את השיחות עם פקיסטן
בממשלת הודו הביעו נכונות לחדש את הדיאלוג הישיר בין המדינות ,  לראשונה מאז מתקפת הטרור במומביי .  בפקיסטן בירכו על היוזמה וציינו כי ידרשו שבמו"מ תעלה גם סוגיית קשמיר
 ( צילום :  רויטרס .  עריכה :  דורון שטיין ) 
ממשלת הודו הציעה לקיים שיחות בדרג רשמי עם פקיסטן ,  כך דיווחו היום  ( חמישי )  תחנות הטלוויזיה במדינה .  ההצעה אמורה לאפשר את חידוש המגעים בין המדינות ,  שהושהו לאחר התקפות הטרור במומביי בסוף 2008 .  על פי הדיווח ,  השיחות תתקיימנה בדרג שרי חוץ ,  אך לא נמסר מועד לתחילת השיחות .  על פי הדיווחים ,  משרד החוץ הפקיסטני הגיב בחיוב להצעה ,  וגם הממשל האמריקאי הביע את שביעות רצונו .  
רשת הטלוויזיה NDTV ציטטה גורמים ממשלתיים ,  שאמרו כי הודו תיכנס לשיחות  " בראש פתוח "  ותהיה מוכנה לדון  " בכל הנושאים שעל השולחן מבלי לשפוט את התוצאה של הדיונים ".  
בפקיסטן בירכו על הנכונות ההודית לנהל משא ומתן ,  אולם הבהירו כי לא יסכימו על פחות מחידוש הדיאלוג המלא בין המדינות ,  כולל הנושא של חבל קשמיר . " אנחנו רוצים דיאלוג מכוון מטרה ולא נסכים לקבל מתכונת של מגעים במקום דיאלוג מקיף ",  אמר דובר משרד החוץ הפקיסטני ,  עבדול בסיט ,  לעיתון דואן .  הוא ציין כי פקיסטן לא מוכנה לשיחות  " רק בשביל עצם קיום השיחות ".  
השיחות הישירות בין הודו לפקיסטן ,  שנלחמו ביניהן שלוש פעמים בעבר ,  הופסקו בפעם האחרונה לאחר מתקפת הטרור במומביי בסוף נובמבר 2008 .  בהודו האשימו גורמים בסוכנויות הביון של פקיסטן בכך שהיו מעורבים בפיגוע בו נהרגו 166 בני אדם ,  אולם בפקיסטן הכחישו את הטענות .  
בארצות הברית הבהירו לא פעם בעבר כי הם רוצים לראות שיפור ניכר ביחסים בין הודו לפקיסטן ,  על מנת שממשלת פקיסטן תוכל להתמקד בלחימה בקיצונים האיסלמים הנמצאים לאורך הגבול עם אפגניסטן .
 המתיחות בין הודו לפקיסטן מקבלת ביטוי ביחסים בין ההינדים ,  המהווים כ-80% מאוכלוסיית הודו ,  לבין המוסלמים ,  המהווים כ-14% מהאוכלוסייה .  היחסים בין שתי הקבוצות הם שקטים בדרך כלל וכך היה מאז שפוצלה הודו ,  שהייתה נתונה תחת שלטון בריטי ,  לפקיסטן ולהודו העצמאית ב-1947 .  עם זאת ,  מדי פעם נרשמות תקריות אלימות על רקע מתיחות סביב חבל קשמיר השנוי במחלוקת ,  שחולק בין שתי המדינות .  במשך כל 2002 שתי המדינות עמדו על סף מלחמה והציבו כוחות לאורך הגבול המשותף .  החשש הגדול שהתעורר בעקבות הפיגוע במומביי היה שבין הודו ופקיסטן ,  שניהלו ביניהם בעבר שלוש מלחמות מאז עזב השלטון הבריטי את האזור ,  תתעורר מלחמה רביעית .  
 ( דיווח ראשון :  13:30 ) 

הודו הציעה לחדש את השיחות עם פקיסטן
בממשלת הודו הביעו נכונות לחדש את הדיאלוג הישיר בין המדינות ,  לראשונה מאז מתקפת הטרור במומביי .  בפקיסטן בירכו על היוזמה וציינו כי ידרשו שבמו"מ תעלה גם סוגיית קשמיר

