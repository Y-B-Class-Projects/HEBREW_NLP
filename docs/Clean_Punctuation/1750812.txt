אירועי חודש נובמבר ברשות הטבע והגנים
הסתיו מביא איתו פריחת חלמוניות מרהיבה בסביבות ירושלים ,  שטפונות מרטיטים באזור הנגב ושלל עופות נודדים שעוצרים כאן לתפוס קצת שמש .  ההמלצה שלנו :  צאו מהמאורה האורבנית ובואו לחזות בהם מקרוב

עמק החולה מהווה מקום מנוחה ו"תדלוק "  חשוב לעופות בדרך הנדודים מאירופה לאפריקה .  האגם והביצות משמשים מעון לעשרות ציפורים צבעוניות ומעניינות .  אנו מזמינים אתכם להצטרף לסיור מרתק בהדרכתו של הצפר ליאור כסליו ובו נגלה את עולם הציפורים של השמורה .
 היכן :  בשמורת החולהמתי :  שבת 20.11 ,  שבת 27.11שעות :  8:30 ,  12:00 ,  15:00חשוב לדעת :  אורכו של הסיור כשעתיים וכדאי מאוד להצטייד במשקפות  ( ישנה אפשרות לשכור במקום ) .בהרשמה ובתשלום מראש - חייגו באותיות  * בטבע או 3639 * 
סיור בשעות בין הערביים ,  השמיים נצבעים בכתום וסגול ,  העגורים מתארגנים ללינה וחיות אחרות רק מתעוררות לפעילות הלילה .  
היכן :  בשמורת החולהמתי :  שישי 19.11 ,  שישי26.11בשעות :  17:00-15:30 בהרשמה ובתשלום מראש - חייגו באותיות  * בטבע או 3639 * 
סיור בשמורת חי בר בכרמל בין הנשרים ,  היחמורים ,  אייל הכרמל ,  עזי וכבשי הבר ,  ששוטטו בו בחופשיות עוד בתקופת המקרא .  חוויית בראשית מול נופי הכרמל המדהימים .
 היכן :  חי בר כרמלמתי :  בכל שבתשעות :  10:00 ,  12:00 ,  14:00
סיור בעקבות אורחות חייהם של הקדמונים הפרהיסטוריים ,  מי חי בנחל וכיצד הצליח לשרוד ?  עטלפים ,  מאובנים ומערות קרירות ילוו אותנו במהלך הסיור ,  כולל חיזיון אורקולי בתוך המערה .
 היכן :  שמורת טבע נחל מערותמתי :  בכל שבת שעות :  10:00 ,  12:00 ו-14:00
סתיו בשמורת נחל תנינים  פריחת החצבים ,  נדידת הציפורים והתחדשות טחנות הקמח .  סיורים מודרכים משולבים בהדגמה על רטוב של הפעלת טחנות הקמח העתיקות .  
היכן :  שמורת טבע נחל תניניםמתי :  בכל שבת שעות :  10:00 ,  12:00 ו-14:00
סיור בעקבות מתקני המים העתיקים בציפורי .  נרד לבטן האדמה ונהלך במאגר המים המרשים בגודלו .  נמשיך לאורך האמות למרכז העיר ,  נחפש את בורות העיר ,  נהפוך למהנדסי המים של העיר במשחק חווייתי ונעלה לתצפית אל מוביל המים הארצי .  
היכן :  גן לאומי ציפורי מתי :  בכל שבת בנובמברשעות :  11:00 ו-13:30
בואו לבקר בתל מגידו אשר ידע תקופות רבות של התיישבות ,  כל אחת מרתקת יותר מהשנייה .  בואו לראות את שער העיר שבו ישבו הנביאים ונערך המסחר ,  את המקדשים הרבים הפזורים בעיר ,  את הפולחן המסתורי שכלל קריאה בכבד ,  את האורוות ואת מפעל המים המפואר .  סיור בדגש ארכיאולוגי - בשפה הרוסית .  במקביל יצאו גם סיורים בעברית .  ללא תשלום .
 היכן :  גן לאומי מגידומתי :  שבת 6.11 ,  שבת 20.11שעות :  10:00 ו-12:00הערות :  מותנה במזג האוויר
עושר בתי הגידול של הנחל וגדותיו ,  צמחיית הסבך ,  שטחי בריכות נרחבים ,  חוף וים  כל אלו מושכים אליהם מיני ציפורים ,  חלקן יציבות ואחרות חורפות או נודדות ,  ויחד איתן גם את הצפרים .  אנא הצטיידו במשקפות .  
היכן :  שמורת טבע נחל תניניםמתי :  בכל שבת שעות :  9:00 ו-11:30
בואו לקבל דרישת שלום חמה מהעבר .  סיור בהדרכת מתנדבי גן-קהילה במערות תת קרקעיות עם עיטורים ,  כתובות ועדויות לחיים של העם היהודי בארץ ישראל לפני 1800 שנה .  נחזור להווה בהליכה דרך ואדי יפה ופורח .
 היכן :  גן לאומי בית שעריםמתי :  בכל שישי ושבתשעות :  9:30 ו-10:30בהרשמה בלבד - חייגו באותיות  * בטבע או 3639 * 
סיור ייחודי בשמורת חי בר כרמל ,  המספק הצצה נדירה אל פרויקט הצלת אוכלוסיית הנשרים בצפון .  בואו להכיר את סיפורו של הנשר משלב הביצה ,  בקיעת הגוזל ,  דרך האקלום ועד לשחרורו לטבע במצוקי הכרמל .  בסוף הסיור יבוצע שחרור של נשר לטבע ,  וכן טיבוע וסימון במידת הצורך .  
היכן :  חי בר כרמלבהרשמה ובתשלום מראש - חייגו באותיות  * בטבע או 3639 * 

סיור בעקבות 5,000 שנות היסטוריה שבו נכיר את הכנענים ,  הרומים ,  הצלבנים ,  המוסלמים והיהודים .  בשל מגבלת מקום כל הקודם זוכה .  קיום הסיור מותנה במזג האוויר .
 היכן :  גן לאומי אשקלון מתי :  בכל שבת שעות :  11:00 ו-13:00
לעת ערב נערוך סיור שיספר על חייהם ומותם של תושבי ארסוף ,  היא רשף ,  ארסור ואפולוניה .  נתוודע לתרבויות השונות שהותירו חותם בשרידים שנחשפו באתר ,  ועל רגל אחת נשמע על אורח החיים ליד הים ,  פרנסה ,  ויחסי הכוחות במרחב .
 היכן :  גן לאומי אפולוניהמתי :  שבת 20.11בהרשמה ובתשלום מראש - חייגו באותיות  * בטבע או 3639 * 
בואו להכיר את המרכז הארצי להצלת צבי ים ,  שבו מטפלים אנשי רשות הטבע והגנים בצבי ים פצועים וחולים .  במרכז ההצלה ,  הסמוך למכמורת שבעמק חפר ,  נראה את הצבים ,  נשמע את סיפורם ,  נבין את הבעיות שעימן הם מתמודדים ונלמד כיצד אנו יכולים לעזור להם .  
היכן :  המרכז הארצי להצלת צבי יםמתי :  שבת 6.11 ,  שבת 20.11בהרשמה ובתשלום מראש - חייגו באותיות  * בטבע או 3639 * 
צבי הים הם מין שראה את הדינוזאורים אך נמצא היום בסכנת הכחדה בגלל פעילות בני האדם .  נצא לסיור לאורך חוף הים כדי להבין את השימושים הרבים של הים ,  נבקר במרכז הארצי להצלת צבי ים שם נפגוש צבים פצועים ,  נאזין לסיפורם ונגלה שגם אנחנו יכולים להציל אותם .  
היכן :  המרכז הארצי להצלת צבי ים וחוף בית ינאימתי :  שבת 27.11בהרשמה ובתשלום מראש - חייגו באותיות  * בטבע או 3639 * 
לקראת כ"ט בנובמבר נערוך טיול יום לשמורת המסרק ותצפית על הדרך לירושלים ,  נדמיין את הקשיים בהעברת שיירות אספקה לעיר הנצורה ,  ונעבור בין המשלטים .  משם נסע לגן לאומי קסטל ,  נלך בתעלות הקשר ונגלה את סיפורו המופלא והמרגש של הקסטל ,  אשר כיבושו היווה את אחת מנקודות התפנית של מלחמת העצמאות .  
היכן :  שמורת טבע המסרק וגן לאומי קסטלמתי :  שבת 27.11בהרשמה ובתשלום מראש - חייגו באותיות  * בטבע או 3639 * 

סיור במקום בו בחר המלך הורדוס הגדול להקים את אחוזת הקבר שלו .  תצפית נוף מרהיבה ,  ביקור בארמון מבוצר ,  ירידה למאגרי המים והתרשמות משרידי קבר הורדוס .  בואו לגלות מה צופן בחובו ההר ! 
היכן :  גן לאומי הרודיון מתי :  בכל שישי ושבתשעות :  12:00הערות :  משך הסיור המודרך כשעתיים ,  15 דקות נסיעה מירושלים דרך הכביש משכונת הר חומה .
 סיור ב"שמורה החבויה "  המסתתרת בין מעיינות וצמחייה עשירה .  נשמע את סיפורן של הנמלה האורגת וברקנית האשל שחיות על שפת האגם הנמוך בעולם ומתמודדות עם נסיגתו .  בשמורה מקום מוצל לפיקניק ובריכות לשכשוך במים .
 היכן :  שמורת הטבע עיינות צוקים מתי :  כל שישי בשעות 10:00 ו-12:00 ,  וכל שבת בשעות 10:00 ,  12:00 ו-14:00
חולמים לראות שיטפון רב עוצמה ?  הירשמו לסיור דרך מוקד המידע שלנו ואנו ניקח אתכם לטיול ביום שבו תהיה סבירות גבוהה לשיטפון .  נצא לשטח וננסה למצוא את הנחלים המדבריים הזורמים בעזרת עדכונים מעובדי השטח של רשות הטבע והגנים .  בנוסף ,  נלמד על דרכי היווצרות שיטפונות ,  על האקלים המדברי ועל הסכנות הכרוכות בכך .
 היכן :  צפון מדבר יהודה :  עין פרת  ( נחל פרת )  ,  תצפיות לנחל אוג ,  תצפית לנחל קומראן ועוד.מתי :  בהתראה קצרה ,  הרשמה מראש למעוניינים.בהרשמה ובתשלום מראש - חייגו באותיות  * בטבע או 3639 * 
סיור בעקבות פריחת החלמוניות ליד היישוב מעלה רחבעם הכולל תצפית להרודיון מטיילת ארמון הנציב בירושלים וביקור בגן לאומי הרודיון ,  מקום קברו של המלך הורדוס .  
היכן :  מזרח גוש עציון ,  ליד גן לאומי הרודיוןמתי :  שישי 19.11 ,  שבת 20.11 ( במקרה של עיכוב בפריחה הסיורים יידחו לסופשבוע אחד מאוחר יותר ) בהרשמה ובתשלום מראש - חייגו באותיות  * בטבע או 3639 * 

נטייל לאורכו של נחל בשור ונחצה אותו על גשר חבלים מרהיב ,  נגיע לבאר קדומה ולתל שממנו תצפית מקיפה על אזור הנגב הצפון-מערבי .  נראה פסיפס יפה ברצפת בית כנסת עתיק ,  נבקר בחורבת מעון ונהנה מפעילות סביב בעלי חיים במים ,  במעיין ובנחל בפארק אשכול .
 היכן :  נגב צפונימתי :  שבת 6.11 ,  שבת 27.11 בהרשמה ובתשלום מראש - חייגו באותיות  * בטבע או 3639 * 
מסלול קצר המבליט את יופיו של מכתש רמון .  תצפית על בקעת ארדון ומזרח המכתש מראש גבעת חרוט ,  מבט על תופעות גיאולוגיות מרשימות כמו חדרים וולקנים ,  שכבות חרסית צבעוניות ועוד .  לאורך הנחל נראה צמחיית מעיינות ,  עצי שיטה ,  שיחי רותם ,  אטד ובעלי חיים .
 היכן :  נגבמתי :  שבת 27.11בהרשמה ובתשלום מראש - חייגו באותיות  * בטבע או 3639 * 

אירועי חודש נובמבר ברשות הטבע והגנים
הסתיו מביא איתו פריחת חלמוניות מרהיבה בסביבות ירושלים ,  שטפונות מרטיטים באזור הנגב ושלל עופות נודדים שעוצרים כאן לתפוס קצת שמש .  ההמלצה שלנו :  צאו מהמאורה האורבנית ובואו לחזות בהם מקרוב

