מ.ס .  אשדוד ניצחה את בני יהודה 2:3
דימיטאר מקרייב ,  שמועמד להפועל ומכבי תל אביב ,  כבש צמד בבלומפילד והוליך את אשדוד לניצחון 2:3 על בני יהודה
האם המשבר השתלט לגמרי על בני יהודה ?  הקבוצה של גיא לוזון ,  שהודחה במפתיע בשבוע שעבר מגביע הטוטו על ידי הפועל רעננה ,  נחלה הערב  ( שבת )  הפסד ביתי כואב במיוחד מרגליה של מ.ס אשדוד 3:2 ,  בבלומפילד .  בני יהודה אמנם הוליכה פעמיים במהלך המשחק ,  אבל האורחים ,  שחסרו את משה אוחיון ושי רביבו ,  ניצלו עד תום את הרחקתו של דין מורי בדקה ה-57 ,  ביצעו מהפך נהדר ושברו רצף של ארבעה משחקים ללא ניצחון .  
המארחים פתחו מצויין את המשחק ,  וחתכו ללא קושי את הגנת אשדוד כבר מהפתיחה ,  והשער הראשון עמד באוויר .  בדקה ה-11 הפך פדרו גלבאן את היתרון במגרש לשער ,  כשקיבל כדור ברחבה ,  ומצא את הרשת .  אלא שהיתרון של בני יהודה לא החזיק מעמד זמן רב ,  ובדקה ה-17 חזרה אשדוד משחק .  ההתקפה הראשונה האמיתית של האורחים הגיעה ממתפרצת ,  ברוך דגו שלח כדור עומק מדוד שמצא את דימיטאר מקרייב ,  וזה מצא את הרשת כדי להשוות ל-1:1 .  
בדקה ה-43 חזרה בני יהודה להוביל ,  כשאיבוד כדור קריטי של גונזאלס במרכז המגרש הפך להתקפה מתפרצת ,  גלבאן הניע מצויין את ההתקפה ושלח כדור שמאלה שמצא את משה ביטון ,  וזה מול שוערה של אשדוד שלח את הכדור לרשת כדי לקבוע 1:2 .  המומנטום המשיך לעמוד בצידם של המארחים גם בפתיחת המחצית השניה ,  אבל אז הגיעה הדקה ה-57 .  כדור ארוך של הגנת אשדוד נשלח לשריקי ,  וזה הוכשל מאחור על ידי דין מורי ,  שראה את הכרטיס האדום מאשר כהן ,  והותיר את המארחים ב-10שחקנים .  
אשדוד ניצלה זאת עד תום והחלה לשלוט ללא עוררין במשחק .  בדקה ה-71 הפכה השליטה לשער השיוויון ,  כשברק בדש שלח כדור ימינה לעידן שדה ,  זה הגביה לרחבה ושריקי בנגיחה גדולה השווה ל-2:2 .  המומנטום של אשדוד נמשך גם בדקה ה-83 ,  כשצ'קול החל לתעתע בהגנת המארחים ,  ושיחרר בעיטה לכיוון השער ,  שם עמד מקרייב וזה שלח את הרגל ודחק פנימה כדי להשלים את המהפך .  
בני יהודה :  רן קדוש ,  עוז ראלי ,  איבן גארידו ,  דין מורי ,  כפיר אדרי ,  סיניסיה ליניץ' ,  לירוי צעירי ,  עומרי אפק ,  פדרו גלבאן ,  משה ביטון ,  אלירן עטר .
 מ.ס .  אשדוד :  דרגאן סטויקיץ' ,  ניר נחום ,  כריסטיאן גונזאלס ,  ישראל ראש ,  רחמים צ'קול ,  ניר ביטון ,  סטפן קינגווה ,  ברוך דגו ,  עידן שדה ,  עידן שריקי ,  דימיטר מקרייב .
 
מ.ס .  אשדוד ניצחה את בני יהודה 2:3
דימיטאר מקרייב ,  שמועמד להפועל ומכבי תל אביב ,  כבש צמד בבלומפילד והוליך את אשדוד לניצחון 2:3 על בני יהודה

