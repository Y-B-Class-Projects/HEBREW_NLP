כדורעף :  מכבי תל אביב נמנעה מהפסד ראשון
הצהובים נגררו לחמש מערכות נגד מטה אשר ,  אבל רובינשטיין להט במאני טיים וסידר ניצחון מספר 20  ( 2:3 )  לדאבליסטית
אחרי 19 משחקים רצופים מאז תחילת העונה שמכבי תל אביב לא הפסידה ,  הערב  ( שלישי )  זה כמעט קרה ,  כשהדאבליסטית הייתה קרובה לרשום הפסד ראשון העונה לסגניתה בטבלה ,  הפועל מטה אשר ,  שכפתה משחק דרמטי בן חמש מערכות ,  שהסתיים בניצחון 2:3 לצהובים .
 בסיבוב הראשון מכבי תל אביב איבדה שתי מערכות נגד שחקניו של נועם כץ ,  אבל הצליחה להיחלץ מהמצב הזה עם ניצחון 2:3 .  בתחילת החודש הצהובים זכו לחיים קלים הרבה יותר ,  אך הפעם הם הסתבכו למרות שיצאו מהסיטואציה עם ניצחון גדול שמקנה לקבוצה ניצחון שני בבית העליון ,  שמגדיל את הפער חמש נקודות מהמקום השני .
 המערכה הראשונה נפתחה בשליטתם של הצהובים ,  שניצחו 20:25 ,  אבל מטה אשר נתנה פייט ועם מערכה מצוינת היא השוותה ל-1:1 אחרי 17:25 .  הצהובים החזירו לעצמם את היתרון עם מערכה חד צדדית יחסית וניצחון 15:25 ,  אבל מטה אשר ,  שהייתה בפיגור 16:14 במערכה הרביעית ,  הצליחה לצאת מהמצב הזה וניצחה 22:25 בדרך למערכה חמישית מכרעת .  במערכה הזו היתרון עבר מצד לצד ואף קבוצה לא הצליחה לברוח ,  עד שעומר רובינשטיין העלה את את הצהובים ל-12:14 והשלים את הניצחון במו ידיו  ( 12:15 )  .
 הפועל עירוני קרית אתא ,  שנאבקת על המקום השלישי ,  עשתה צעד חשוב בדרך למטרה אחרי 0:3 בחוץ על עירוני בת ים ,  שהעפילה לבית העליון ברגע האחרון .  האורחים ניצחו 17:25 ,  19:25 ו-19:25 כשבשורותיהם הצטיין שחף הרטמן .
 100 צופים ראו את ארזים רעננה ניצחה 1:3 את הפועל כפר סבא .  כפר סבא פתחה טוב יותר וניצחה במערכה הראשונה 14:25 ,  אך המארחים מרעננה ,  בראשות מיכאל ויסוצקי וויאצ'יסלב ברקל ,  השתלטו על המשחק וניצחו בשלוש המערכות הבאות 19:25 ,  17:25 ו-19:25 .  רעננה מצמקת כעת את הפער מכפר סבא לנקודה אחת בלבד .  בעקבות ההפסד של כפר סבא ,  השתוותה אליה קריית אתא הרביעית עם 33 נקודות .
 הערב נפתחו גם משחקי הבית התחתון בליגת העל ,  כאשר מכבי הוד השרון ניצחה במשחק דרמטי את העולה מליגת המשנה 2:3 .  האורחים ,  מהמקום הלפני אחרון ,  פתחו יפה וניצחו את המערכה הראשונה 21:25 ,  אבל הוד השרון חזרה למשחק עם 17:25 .  עילבון ניצחה שוב במערכה השלישית 23:25 ,  ובהמשך הוד השרון ניצחה בשיניים 27:29 ו-12:15 .
 א.ס .  רמת השרון ניצחה 1:3 את אליצור כרמיאל ,  שנותרה עם ניצחון אחד בלבד מתחילת העונה ובמקום האחרון .  רמת השרון ניצחה 23:25 ,  15:25 ,  25:17 ,  19:25 .
 
כדורעף :  מכבי תל אביב נמנעה מהפסד ראשון
הצהובים נגררו לחמש מערכות נגד מטה אשר ,  אבל רובינשטיין להט במאני טיים וסידר ניצחון מספר 20  ( 2:3 )  לדאבליסטית

