אל תבנו על נפילה במחירי הדירות 
לפישר אין עניין לסדר לזוגות צעירים דירה נוחה וזולה .  תשכחו מזה .  כל מה שהוא רוצה הוא להבטיח את יציבות הבנקים ולמנוע מהם לייצר כאן בועת נדל"ן .  למעט רוכשי הדירות ,  איש בישראל אינו רוצה בירידת מחירי הדירות
 >  >  יצליח או לא יצליח ?  יש רק איש אחד בישראל שעובד בניסיון לקרר את שוק הדירות הרותח של ישראל .  קוראים לו סטנלי פישר והוא לא עובד בדיבורים והכרזות ,  אלא במעשים .  מעשיו לא מוסיפים ולו יחידת דיור אחת בשוק ,  אלא מתמקדים בדיכוי ובצינון הבהלה לרכישת נדל"ן .  בשנה האחרונה פישר ,  נגיד בנק ישראל ,  עשה כמה דברים כדי לצנן את השוק ,  אך עד כה לא הצליח במשימתו .  הוא העלה את הריבית במשק כמה פעמים ,  אך ריבית המשכנתא נותרה ברמתה הנמוכה ביותר בהיסטוריה של ישראל ;  הוא הקשיח את המגבלות על קבוצות רכישה - ועדיין מחירי הדירות המשיכו לעלות ;  הוא הגדיל את דרישות ההון העצמי מרוכשי הדירות ,  ואלו המשיכו לקנות ולקנות דירות ;  הוא ניסה לנתב את רוכשי הדירות למסלולי ריבית קבועה ,  ובכך הפחית את חשיפתם לשינויי ריבית בעתיד - אבל הרוכשים לא התרגשו והמשיכו להתעלם מהסיכון העתידי .  השבוע נמאס לו מהלווים ,  מהבנקים שנותנים אשראי ביד נדיבה ומהממשלה שרק מדברת על  " רפורמת קרקעות "  ולא עושה דבר .  הוא קבע כלל שמייקר מיידית את ההלוואות בסכומים של 800 אלף שקל ויותר ,  בעיקר אם הלווים נוטלים נתח הגבוה מ-25% מההלוואה בריבית משתנה .  כך מבטיח לעצמו הנגיד שהעלאות הריבית הבאות שלו לא ייקרו את ההחזר החודשי של נוטלי המשכנתאות באופן דרמטי .  פישר יודע היטב שהאש תופנה אליו במצב כזה ,  והלחץ שמופעל עליו להימנע מהעלאת ריבית יגיע לא רק מהיצואנים ,  אלא גם את מרוכשי הדירות - וכאן מדובר כבר בכל עם ישראל .  החשש של פישר בעניין בועת הנדל"ן שעלולה להתפתח או שמא כבר מתפתחת כאן ,  הוא ליציבות הבנקים .  אין לו עניין לסדר לזוגות צעירים דירה נוחה וזולה .  תשכחו מזה .  כל מה שהוא רוצה הוא להבטיח את יציבות הבנקים ולמנוע מהם לייצר כאן בועת נדל"ן .  פישר הוא האיש היחיד שפועל כרגע בניסיון לקרר את שוק הדירות גם משום שהוא חש שמדיניות הריבית הנמוכה שלו  ( בהשראת עמיתיו בבנקים המרכזיים האחרים בעולם )  היא אחת הסיבות המרכזיות לניפוח המחירים בשוק הדירות .  מנצח על הריבית פישר מכיר בקשר ההדוק שבין הכסף הזול שהוא מספק לבין הלהט של ישראלים לרכוש דירות - ראשונות ,  שניות ויותר מכך .  הכסף הזול מסמם את הישראלים משני כיוונים :  הוא מדכא את התיאבון שלהם להשקיע באפיקים סולידיים כמו מק"מ ,  פיקדונות או קרנות נאמנות שקליות - כי אין שם ריבית - ומנגד הוא מעודד רבים לקחת הלוואות משכנתא כדי לקנות נכסים .  לכן ,  פישר מצמיד בחודשים האחרונים את ההודעה החודשית שלו על הריבית למשק לסקירה של מצב שוק הנדל"ן ומחירי הדירות .  הנגיד אינו מתעלם מהקשר הישיר בין שני הגורמים ,  אבל הוא גם מזכיר את הצד השני במשוואה :  היצע הדירות .  על הצד הזה אחראית הממשלה ,  ואם נוצרת כאן בועת נדל"ן - יש לה אחריות כבדה נוכח מדיניות רשלנית ביצירת היצע קרקעות שהולם את צורכי המשק .  לפישר יש ארסנל שלם של כלים שיכולים לדכא את נוטלי המשכנתאות .  אפשר להעלות ריביות ,  להטיל עוד מגבלות ולאסור כליל הלוואות בריבית משתנה .  בסופו של דבר משהו מהכלים האלה יעבוד ויעצור את הדהרה של השוק והמחירים .  ככל שהוא ישתמש ביותר כלים ,  כך תתגלה אוזלת ידה של הממשלה בטיפול בשוק הנדל"ן .  לפישר יש כלים מיידיים שיכולים לצנן את השוק ואילו לממשלה יש כלים קצרי טווח וארוכי טווח .  ניתן היה לצפות שהממשלה תשלים את צעדי הנגיד ותפעל להגדלת ההיצע ,  אלא שעד כה היא נכשלה בכך .  תחת זאת ,  נבחנים במשרדי האוצר צעדים מיידיים בתחום המיסוי שיעשו בדיוק את מה שהנגיד עושה :  יצננו את הביקוש .  כך ,  במקום שנראה צד אחד שמטפל בביקוש וצד שני שמטפל בהיצע ,  נקבל שני מקבלי החלטות שמטפלים רק בביקוש .  זהו מתכון לעיוותים בניהול שוק הנדל"ן בישראל .  הממשלה צריכה לעסוק לא בדיכוי הביקושים ,  אלא בעידוד ותמרוץ בנייה ויצירת אזורי מגורים אטרקטיביים מחוץ לגוש דן .  זה כולל כמובן מכירת והפשרת קרקעות ,  אבל גם טיפול בהיבטים נוספים כמו תחבורה ,  תשתיות ,  מערכות חינוך ובריאות טובות ,  תעסוקה ומוקדי בילוי ותרבות .  בנק ישראל נמנע בעקביות מלהגדיר את שוק הנדל"ן כבועתי ,  על אף שבשוק יש כמה אלמנטים שבהחלט מעלים את החשש שיש כאן בועה .  ההימענות של הבנק המרכזי מהגדרת השוק כבועה ,  לצד הפעלתנות בהטלת מגבלות שונות על השוק ,  היא רק עניין של סגנון .  הנגיד יודע שדבריו נשתים בצמא ואם הוא יקרא לילד בשמו זה עלול לזעזע את המערכת ,  והרי מטרת הצעדים שלו היא למנוע זעזועים .  שוק לא משוכלל איך יודעים שהשוק נגוע בעיוותים שיכולים לייצר כאן בועה ?  הולכים לספרי הכלכלה העוסקים בביקוש והיצע ומגלים את הדברים הבאים :  בכל המודלים של ביקוש והיצע ,  נקודת המוצא היא שמדובר ב"שוק משוכלל "  - משמע ,  שוק שיש בו מוכרים רבים וקונים רבים ,  ושלא מתקיימים בו הסדרים כמו קרטל ,  מונופול או חרם צרכנים .  שוק הדירות בישראל קרוב להגדרה של שוק משוכלל שכן יש בו שחקנים רבים ,  למעט בתחום אחד :  הקרקע .  המדינה שולטת במרבית הקרקעות ויש לה מעמד מונופוליסטי בתכנון שוק הנדל"ן ובקביעת מכסת הקרקעות שעומדת למכירה בזמן נתון .  לכן ,  שוק הדירות הוא שוק משוכלל ,  אבל שוק הקרקעות - שעליו בנוי שוק הדירות - אינו שוק משוכלל .  למה הדבר דומה ?  לכך ששוק הקפה יהיה תחרותי ופתוח ,  אבל שוק הסוכר יישלט על ידי הממשלה שתקבע את המכסות למכירתו .  במצב כזה ,  המרכיב הממשלתי בהיצע ובמחיר של המוצר המוגמר המכונה  " כוס קפה עם שניים סוכר "  הוא קריטי .  העיוות הזה מכתיב גם עיוותים אחרים .  על פי המודל של ביקוש והיצע ,  ככל שמחירו של מוצר גבוה יותר כך הביקוש אליו יורד .  זה לא המצב בשוק הדירות הישראלי .  מחירי הדירות עלו בשנתיים האחרונות בכ-30% ובכל זאת רמת הביקושים אינה יורדת .  ההסבר הכלכלי לכך הוא שמחירי הדירות לבדם אינם הרכיב היחיד שמכתיב את רמת הביקושים ,  אלא גם מחיר ההון - הריבית .  הכסף הזול משחק תפקיד מרכזי בהסתכלות של הלווים על כלל מרכיבי העסקה וגורם לביקושים גדולים לדירות .  השילוב של מחירים שעולים בהתמדה ובקצב מהיר על רקע ריבית נמוכה ,  מייצר אצל הרוכשים תחושה שזהו מצב של קבע כל עוד לא חל שינוי מהותי במחיר הכסף .  יש לזכור שבשנתיים האחרונות לא חל שינוי מהותי בשכר הממוצע במשק ,  כך שמספר המשכורות הדרוש לרכישת זירה זינק בחדות .  על פי המודל של ביקוש והיצע ,  ככל שמחירו של מוצר גבוה יותר כך ההיצע של היצרנים  ( בעלי הנכסים )  צריך להיות גבוה יותר .  כאן הבעיה ברורה יותר .  המדינה כאמור אינה מגדילה את היצע הקרקעות ולמעשה בכל העשור האחרון היא סיפקה הרבה פחות קרקעות מכפי שהשוק דרש .  גם חברות הבנייה שמחזיקות בצבר קרקעות אחראיות לעליית המחירים ,  משום שהן לא מעוניינות להציף את השוק בדירות ולהפיל את מחירן .  כך יוצא שלמעט רוכשי הדירות ,  איש בישראל אינו רוצה בירידת מחירי הדירות - לא הממשלה שנהנית מתקבולי מסים גדולים  ( ומיצירת תחושת עושר בקרב בעלי הנכסים )  ,  לא הקבלנים שמצליחים להגדיל את המרווחים שלהם בשוק עולה ולא בעלי הנכסים כמובן .  אפילו בנק ישראל לא רוצה לראות כאן ירידה במחירי הדירות ,  שמא הדבר יפגע בביטחונות שבידי הבנקים .  במקרה הטוב ,  הגורמים האלה מעוניינים בהאטת קצב עליית מחירי הדירות ,  אבל לא בירידת מחירים .  לכן ,  הם עושים מעט .  אל לנו לצפות לירידה חדה במחירי הדירות .  אם זה יקרה ,  זה יהיה רק הודות לשינוי דרמטי במדיניות הממשלתית ,  או חלילה במצב של מיתון כבד וממושך .
 
אל תבנו על נפילה במחירי הדירות 
לפישר אין עניין לסדר לזוגות צעירים דירה נוחה וזולה .  תשכחו מזה .  כל מה שהוא רוצה הוא להבטיח את יציבות הבנקים ולמנוע מהם לייצר כאן בועת נדל"ן .  למעט רוכשי הדירות ,  איש בישראל אינו רוצה בירידת מחירי הדירות

