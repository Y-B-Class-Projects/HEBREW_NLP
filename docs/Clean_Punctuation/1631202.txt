מחיר הנפט נסוג משיא של 15 חודשים ;  התקרב במהלך המסחר ל-84 דולר לחבית
מחיר רכז תפוזים צלל ב-13% ;  מחיר הזהב עלה ביותר מ-1% ונסגר מעל ל-1,150 דולר לאונקייה
מחיר הנפט נסוג משיא של 15 חודשים על רקע הערכות כי צפויה ירידה בצריכת האנרגיה בעולם עקב תחזיות להתחממות מזג האוויר בארה"ב ובסין .  מחיר הזהב עלה ביותר מ-1% ,  ונסגר מעל לרמה של 1,150 דולר לאונקייה ,  על רקע היחלשות הדולר בעולם ,  אשר הגבירה את הביקוש למתכת היקרה בתור השקעה חלופית .  מחיר רכז התפוזים ,  אשר נסק בשבוע שעבר ב-17% עקב חשש לנזקים לגידולים בפלורידה עקב מזג האוויר הקר ,  צלל היום ב-13% .  החוזים על הנפט הגולמי למסירה בפברואר נסגרו במחיר של 82.52 דולר לחבית ,  ירידה של 0.3% - ירידה יומית שנייה ב-13 ימי המסחר האחרונים בבורסת הסחורות של ניו יורק .  מחיר הנפט ,  אשר קפץ בשבוע שעבר ב-4.3% ,  עלה במהלך המסחר היום לרמה של 83.95 דולר לחבית - רמתו הגבוהה ביותר מאז אמצע אוקטובר 2008 - לאחר שעלייה ראשונה זה 14 חודשים ביצוא מסין חיזקה את ההערכות כי התאוששות הכלכלה העולמית צוברת תאוצה .  היצוא מסין זינק בדצמבר ב-17.7% לעומת החודש המקביל בשנה הקודמת ,  צמיחה ראשונה זה 14 חודשים ,  מסרה אתמול לשכת המכס של סין .  היבוא לסין נסק ב-55.9% .  תחזית להתחממות מזג האוויר בארה"ב גררו נפילה חדה במחירי רכז התפוזים ,  אשר מחקה כמעט את כל הזינוק של 17% שרשמו בשבוע שעבר על רקע חששות מנזקי קרה לגידולי תפוזים במדינת פלורידה .  החוזים על רכז תפוזים למסירה במארס נסגרו במחיר של 1.32 דולר לליברה ,  נפילה של כמעט 13% ,  בבורסת הסחורות של ניו יורק .  מחיר הזהב ,  אשר עלה בשבוע שעבר ב-3.9% ,  המשיך בתנופה החיובית גם היום ,  על רקע היחלשות הדולר בעולם .  החוזים על הזהב למסירה בפברואר נסגרו בניו יורק במחיר של 1,151.4 דולר לאונקייה ,  עלייה של 1.1% .
 
מחיר הנפט נסוג משיא של 15 חודשים ;  התקרב במהלך המסחר ל-84 דולר לחבית
מחיר רכז תפוזים צלל ב-13% ;  מחיר הזהב עלה ביותר מ-1% ונסגר מעל ל-1,150 דולר לאונקייה

