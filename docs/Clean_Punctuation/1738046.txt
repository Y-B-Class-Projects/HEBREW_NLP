סליחה מאוחרת מדוד לוי
בשבוע שעבר שמעתי ברדיו את פרופ' שלמה בן ? עמי מתראיין בנושא יחסי ישראל ? סין .  או שאולי היה זה דניאל בן ? סימון .  או פרופ' סמי סמוחה .  או אלי עמיר .  היה קשה לזהות ,  אבל מהרדיו בקע קולו של אינטלקטואל ,  בעל ידע במדיניות ,  ובמחילה - אחד שבזנב מבטאו ניכרו שמץ מזרחיות .  לקראת סוף הראיון הגברתי ,  מהרהרת מי מבין האפשרויות הוא האדם הרהוט והבקי .  כשהמראיין הודה לדוד לוי חיפשתי את הכיסא הקרוב .  דוד לוי .
 תנו לי להזכיר לכם מי הוא דוד לוי עבור מי שנולדה בסוף שנות ה ? 70 ושיחקה גומי וקלאס בשנות ה ? 80 :  כשדוד לוי שואל את קלינטון אם הוא יודע שהבית הלבן אינו לבן ,  וקלינטון עונה יס איי דו ,  הוא חוזר לפמלייתו ומרגיע אותם שזה בסדר ,  יסיידו ;  כשהדיילת במטוס מציעה לו מרטיני ,  הוא מתקן אותה ואומר  " מר לוי ";  וכשהוא מקבל מחשב חדש הוא מיד נוגס בו ,  כי הוא  " תואם אי.בי.אם ".  דוד לוי ,  אמרו הבדיחות הלועגות ,  אינו יודע אנגלית ,  הוא קריקטורה של מזרחי עילג ונלעג ,  הוא דמות מביכה .  והנה מגיח דוד לוי האמיתי מתוך ארגז הבדיחות ,  מנער מעליו את פירורי המופלטה ,  ומשמיע מתוך מקלט הרדיו שלי תובנות של שלמה בן ? עמי .  
דור שלם גדל על דוד לוי שאינו אלא אגדה .  יותר מזה ,  דור שלם גדל על חלוקה קטגורית של  " תואמי דוד לוי ":  במשחק הניחושים שעברתי אני כשהאזנתי לרדיו - זהה את האינטלקטואל המזרחי - העליתי בחכתי רק שמות של אנשי שמאל .  זה לא מקרי .  הנלעגות היא נחלת מחנה פוליטי אחד בלבד .  הנה משחק חברתי לערבי הסתיו :  אימרו בקול את הצירוף  " אנסטסיה מיכאלי "  ותראו איך הסלון שלכם מתגלגל מצחוק .  עכשיו נסו את זה עם  " יולי תמיר ".  לא עובד .  כמה קל ופשוט להדביק בדיחות על גבן של גילה גמליאל או לימור לבנת .  באופן מוזר ,  אותן בדיחות לעולם לא יעבדו על אורית נוקד או שלי יחימוביץ' .  הן לא הרבה יותר חכמות :  זו פשוט מחבת הטפלון של  " הצד הנכון "  שמונעת מהלכלוך להידבק .  והרי ח"כ מיכאל בן ? ארי הוא לא יותר אבסורדי מסרבן השמאל הקיצוני יהונתן שפירא .  אבל רק על אחד מהם כותבים שירים רומנטיים .
 במקום להתמודד עם היריב הפוליטי ,  השמאל מיזער אותו לממדי גרגר אבק .  והוא עשה את זה כל כך הרבה שנים ,  שכבר שכחנו לאן באמת נוטים המאזניים .  הימין זוכה כבר 30 שנה לרוב מובהק בקרב האוכלוסייה היהודית בישראל ,  אבל החבורה המצומצמת של קובעי הטעם ונותני הטון עשו ממנו מיעוט .  מיעוט מגוחך ומטומטם .  הם שיכנעו אותנו שלהפגין נגד צה"ל בימי עופרת יצוקה זה יותר הגיוני מאשר להפגין נגד דחפורי הרס בחוות גלעד .  הם הכניסו לנו לראש שחיים רמון טוב יותר מאלי ישי .  הם סיבנו לנו את האונה הימנית עד כדי כך שגם אותנו אנסטסיה מיכאלי מצחיקה .  
העניין המעודד הוא שאנו חיים בעיצומה של מהפכה .  תגובת הרחוב הישראלי לחרם האמנים על היכל התרבות באריאל הוכיחה שהשמאל הקיצוני חוזר לגודלו האמיתי .  המנטרות האוטומטיות שלו כבר לא מקובלות על רוב הישראלים .  אני בספק אם הם יצליחו לברוא את דוד לוי הבא באותה קלות .  בפני דוד לוי הקודם כולנו צריכים לבקש סליחה .
 
סליחה מאוחרת מדוד לוי
nan
