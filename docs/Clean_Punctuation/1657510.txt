פרנקו : " הטורניר בגרמניה מהווה אתגר גדול עבורנו "
 נבחרת הנוער שוהה בצפון כדי להתכונן לטורניר אלברט שוויצר בשבוע הבא .  בין השאר תתמודד הנבחרת נגד ארה"ב וספרד
נבחרת הנוער בהדרכת דני פרנקו יצאה בסוף השבוע האחרון למחנה אימונים ראשון כחלק מהכנות הנבחרת לטורניר 'אלברט שוויצר' וטורניר אליפות אירופה לנוער שיתקיים הקיץ בתל אביב .  הנבחרת תשהה במשך שלושה ימים בכפר בלום בגליל ,  ומקיימת שם אימונים אינטנסיביים כדי לגבש את סגל הנבחרת לקראת היציאה לטורניר אלברט שוויצר ,  שיחל בסוף השבוע הבא בעיר מנהיים שבגרמניה .
 לנבחרת מצפה טורניר שנחשב לאליפות העולם הבלתי רשמית לנבחרות נוער בכדורסל .  בין השאר יתמודדו השחקנים נגד ארצות הברית ,  אוסטרליה ,  ארגנטינה ,  ספרד ,  יוון ,  ועוד .  בסגל של דני פרנקו נמצאים 15 שחקנים ,  בהם 12 שחקנים שייצאו לטורניר בגרמניה .
" עם סיום משחקי הליגה לנוער כבר בשבוע הקרוב ,  תאיץ הנבחרת את קצב האימונים על מנת שתוכל להתמודד בצורה הטובה ביותר בטורניר היוקרתי המצפה לנו ",  אומר פרנקו . " בשלב זה הנבחרת עדיין נמצאת בתחילת ההכנות .  הטורניר בגרמניה מהווה אתגר גדול עבורנו .  אני בטוח שהשחקנים יפיקו ממנו את המיטב וילמדו על הנבחרות אשר אנו אמורים להתמודד נגדן הקיץ במהלך טורניר אליפות אירופה בתל אביב ". 

פרנקו : " הטורניר בגרמניה מהווה אתגר גדול עבורנו "
 נבחרת הנוער שוהה בצפון כדי להתכונן לטורניר אלברט שוויצר בשבוע הבא .  בין השאר תתמודד הנבחרת נגד ארה"ב וספרד

