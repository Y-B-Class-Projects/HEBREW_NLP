על הגריד :  קוביצה כן נכנס למוסך
פורמולה 1 :  שומאכר נהג העשור ,  שוב ;  WRC :  רייקונן קורא לאח הגדול ;  IRC :  קוביצה כן נכנס למוסך ;  מוטו GP :  רוסי עושה חיים ;  נאסקאר :  מה ההבדל בין כנף לספוילר ? 
בכל העולם זה לא היה מעלה גבה ,  אבל בארה"ב ?  !  בסקר שערך אתר ESPN האמריקני ,  דורג הגרמני כנהג המירוצים הטוב של העשור האחרון .  למה זה מפתיע ?  כי במדינה שסוגדת לנהגים שפונים רק שמאלה ושפורמולה 1 נחשב בה לפדיחה גדולה ,  סביר שהיו מעדיפים את אלוף הנאסקאר בארבע השנים האחרונות ג'ימי ג'ונסון .
 הסקר העמיד למעשה חמישה מועמדים ,  אותם התבקשו הגולשים לדרג .  פרט לשומאכר וג'ונסון היו שם גם ולנטינו רוסי  ( מוטו GP )  ,  סבסטיאן לואב  ( WRC )  ומי שרשם שבע אליפויות במירוצי הדראג של ה-NHRA טוני שומאכר שלא מחזיק בשום קירבה משפחתית לשומאכר הגרמני .
 מפתיע הוא כי דווקא רוסי דורג ראשון במרבית הפעמים ולא שומי שליקט את מרב הנקודות .  רוסי גם פספס את המקום השני לג'ונסון ,  כדי להסתפק במקום השלישי .  רביעי דורג לואב ואחריו ושומאכר האמריקני .
 חודש וחצי לפתיחת העונה ,  זה זמן מצויין ללוחמה פסיכולוגית .  רוס בראון מנצל את 'בילד' הגרמני כדי לקבוע כי שומאכר יהיה האלוף ,  פשוט כי אין עליו שום לחץ נפשי או צורך להוכיח משהו והוא מלא בכוח רצון להשיג זאת .  אלא שההצלחה לדבריו לא תבוא מייד כי יקח לו קצת זמן להסתגל שוב לתנאים הלחוצים של נהיגת מירוץ תחרותית .  כמה זמן ?  בכלל לא הרבה הוא אומר .  בינתיים ,  נהג העבר סטרלינג מוס מצנן את ההתלהבות בטענה שלשומי מחכים חיים מאוד קשים .  שומי עצמו ניצל את השבוע האחרון לעוד אימונים וגם כדי לקחת מבן קבוצתו ניקו רוזברג את מכונית מס' 3 .  הגרמני מאמין כנראה באמונות תפלות ,  כי דרישתו הייתה מספר אי זוגי כפי שהיה לו בכל עונה בהן לקח אליפות .
 בן חסותו של בראון עד לא מזמן ג'נסון באטון ,  רוצה לשמור את תואר האליפות בכיס .  לכל מאן דבעי הוא ממשיך לספר את המנטרה של  " המעבר למקלארן הוא הצעד הכי טוב בקריירה שלי ואני חזק יותר מתמיד ".  הדרך להצלחה לדבריו ,  תלויה בנהיגה נחושה במירוצים הראשונים של העונה והוא מוכן לכך .  השבוע הוא גם גילה כי הוא מוכן לתקופה שאחרי הפרישה שתבוא מתי שהוא בעתיד ,  במהלכה ירצה לנסות את ראלי דקאר .  
ומה עם פרננדו אלונסו ?  לאחר שנהג השבוע לראשונה במכונית פרארי ,  הספרדי אומר כי ייקח לו קצת זמם להתאקלם ושאין לצפות ממנו להשיג נצחונות כבר במירוצים הראשונים .  מי לדעתו היריבים העיקריים ?  צמד נהגי מרצדס ,  צמד נהגי מקלארן ,  צמד נהגי רד בול ובן קבוצתו פליפה מאסה .
 טלנובלת פלאביו בריאטורה לא נגמרת .  לאחר שבית המשפט בצרפת זיכה את האיטלקי מעונש ההרחקה לצמיתות שקיבל מהתאחדות ה-FIA בעקבות פרשת סינגפור 2008 ,  הוא מספר השבוע שברצונו לנקות את שמו שהוכתם .  הדרך לכך היא בתביעה אותה הוא שוקל כנגד ההתאחדות ,  בה הוא יתבע את כל הכסף שהפסיד מאז התפוצצה הפרשה .
 פרט לשכר כמנהל קבוצת רנו ,  בריאטורה שימש כמנהלם האישי של מספר נהגים בראשם אלונסו והייקי קובליינן .  הרחקתו לצמיתות חייבה אותו לנתק את הקשרים העסקיים עימם ,  מה שהרחיק מארנקו כמה מיליונים מאוד לא מיותרים .  חזרה לסבב כמנהל קבוצה אגב ,  הוא שולל בתוקף .
 הקבוצה הספרדית אמנם מחפשת נואשות אחר משקיע ,  אולם זה לא מפריע לה להמשיך ולהתקדם לקראת הצגת מכונית הפרומולה 1 לעונת הביכורים שלה בסבב .  השבוע עברה המכונית את מבחן הריסוק המחייב של ה-FIA כפי שמגלה 'אוטוספורט' ,  מה שמאשר לה עוד סעיף בדרך למסלול .  את השלדה מייצרת חברת דאלארה האיטלקית ,  שברזומה שלה עשרות שנים בענפי ספורט מוטורי שונים .  
באמצע החודש הבא תעלה קאמפוס על המסלול למבחנים ראשונים כשאת הקבוצה יוביל ברונו סנה .  בשבועות האחרונים נרמז כי הקבוצה לא תעמוד בלוחות הזמנים בגלל מחסור במזומנים וכי סנה פוזל לכיוון טורו רוסו .  זה הוכחש כמובן יחד עם הצהרה של בעל הקבוצה אדריאן קאמפוס שהוא קרוב לעסקה עם משקיע פוטנציאלי .
 סאובר :  תמו הספקולציות עם החתמתו של פדרו דה לה רוסה הוותיק כנהג השני של הקבוצה לצידו של קאמוי קובייאשי .  הספרדי בן ה-38 שימש בשבע השנים האחרונות כנהג המבחן של מקלארן והמירוץ האחרון בו השתתף היה בגרנד פרי הברזילאי של 2006 כשהחליף את חואן פאבלו מונטויה .
 מקלארן :  למרות שהוא הגיע ממרצדס ,  גארי פאפט ישאר נהג מבחן בקבוצה .  המכונית החדשה MP4-25 תיחשף ב-3 בפברואר במסלול המירוצים בוולנסיה .
 מרצדס :  חשיפת המכונית החדשה תיעשה ב-25 בינואר במוזיאון היצרנית בשטוטגארט .
 קאמפוס :  החתמתו של דה לה רוסה מותירה את הכיסא לצידו של סנה פנוי והצורך בכסף יביא אולי את ויטלי פטרוב הרוסי שמחזיק בכיס לא מעט ספונסרים .  אופציה נוספת היא שיתוף פעולה עם סטפן GP כמשקיעה אסטרטגית וזו נקשרה השבוע עם ראלף שומאכר .  גם כריסטיאן קלין בתמונה כנראה .
 רנו :  גם כאן נמצא קלין ,  יחד עם ניק היידפלד ,  טאקומה סאטו ,  רומן גרוסז'אן ,  הו-פין טונג ,  ג'רום דאמברוסיו ופטרוב .  את המכונית החדשה R30 יחשוף רוברט קוביצה ב-31 בינואר .  
USF1 :  השם קלין נרמז גם כאן כשותפו של חוזה מריה לופז שטרם אושר סופית .  שם נוסף הוא של הבריטי הצעיר ג'יימס רוסיטר .
 טורו רוסו :  יחד עם ביטול השמועה על סנה ,  מאשרת הקבוצה כי חיימה אלגואסוארי ימשיך בשורותיה למרות שחוזה עימו טרם נחתם .
 לוטוס :  הקבוצה המלזית תשיק את המכונית החדשה שלה ב-12 בפברואר .
 קימי רייקונן ציין השבוע כי רק לקראת האמצע העונה ,  הוא יחליט אם ירצה לחזור לפורמולה 1 .  בינתיים ,  הוא ממתין בקוצר רוח למירוץ הבכורה שלו עם הסיטרואן C4 WRC שיערך בסוף החודש ב'ארקטיק ראלי' של לפלנד ,  לשם הוא יגיע בגיבוי משפחתי .  רייקונן יעביר את הפיאט אבארת' S2000 עימה התחרה עד כה לאחיו הגדול רמי ,  שספק אם יעניין אותו שהיא עברה איזו תאונה או שתיים .  
נהג נוסף שיתייצב לצידו של רייקונן חמוש גם הוא בסיטרואן C4 זהה הוא דני סורדו .  לספרדי שנוהג בקבוצה הרשמית של היצרנית מצרפת אין הרבה ניסיון בנהיגת שלג ,  כך שמדובר עבורו באימון חשוב לקראת מירוץ פתיחת עונת ה-WRC בשוודיה המושלגת שבועים אחר כך .  מעניין מי מהם יצליח יותר .
 עד שקוביצה מתייצב למירוץ ראלי אמיתי ,  הוא אפילו לא מצליח לזנק לסטייג' הראשון .  מייד לאחר שסיים את קטע הפתיחה בן ה-8.8 ק"מ של מירוץ פתיחת עונת ה-IRC במונטה קרלו ,  נתקל הפולני בתקלת מנוע טורדנית ברנו קליאו R3 שלו שאילצה אותו לאסוף את הפקלאות ,  לסור לשדה התעופה ועל הדרך להתקשר אולי לעידו רוזנבלום בזעם .  
פרישה נוספת במירוץ רשם אלוף 2009 כריס מיק שריסק את הפיג'ו שלו לאחר שהחליט לעבור דרך גוש שלג .  גם מנצח השנה שעברה סבסטיאן אוג'ייה ריסק את הפיג'ו שלו לאחר שהחליק על מרבדי שלג באדיבותם הרבה של הצופים המשועממים שפשוט זרקו אותו לאמצע הכביש .  עד לתאונה היה הצרפתי מרוחק רק 4 שניות ממיקו הירבונן שהגיע כדי לבחון את הפורד פיאסטה S2000 החדשה ונתן לכולם בראש .
 ה-4 בפברואר הוא תאריך היעד של קבוצת ימאהה לחשיפת גרסת 2010 של אופנוע המוטו GP במסלול ספאנג במלזיה ,  רגע לפני שרוסי וחורחה לורנצו יחלו לבחון אותו .  בין השניים צפוי העונה קרב מרתק כשעל הפרק תרצה הקבוצה לקבוע עוד אליפות יצרניות ורוסי ירצה לחתום אליפות עשירית בקריירה המפוארת שלו .
 בינתיים ,  אלוף העולם השתעשע השבוע בעוד נסיעת מבחן במכונית הפורמולה 1 של פרארי על המסלול בברצלונה ,  מה ששוב העלה את השאלה אם עתידו אחרי המוטו GP הוא סבב המירוצים הנ"ל .  יום הנהיגה החל בסחרור מביך במסלול הרטוב כשהוא נוהג על גרסת 2008 ,  אולם לאחר מנוחת הצהריים כבר היה יבש ועם צמיגי סליקס קבע הדוקטור זמן הקפה של 1:21.9 דקות .  שיא המסלול לשם השוואה עם אותה המכונית שייך לקימי רייקונן שקבע 1:21.67 דק' וזאת עוד עם צמיגים מחורצים .  אולי בכל זאת כדאי לו להגיע לכאן ולא לראלי ? 
ה-COT ,  'מכונית המחר' של סבב הספרינט קאפ בנאסקאר ,  עוברת שדרוג .  מספר נהגים החלו לבחון השבוע את הספוילר האחורי החדש שיחליף במהלך העונה את הכנף שהייתה בשימוש בשנתיים האחרונות מאז עברו כל הקבוצות למכונית החדשה .  הספוילר מחזיר אותנו למעשה לימים שלפני ה-COT ,  כאשר רק הוא דאג לתת מעט כוח הצמדה לגלגלים מאחור .
 הספוילר החדש יאלץ את הנהגים להתמודד עם פחות כוח הצמדה מאחור מכפי שהעניקה הכנף ,  כך שסחרור על המסלול עשוי להגיע בקלות .  זה כמובן יגביר את האקשן והתחרותיות בעיקר כשלא מעט חובבי נאסקאר טוענים כי ה-COT העלימה את הגנים האמיתיים של המכוניות .  לדברי הנהגים שניסו את התצורה החדשה ,  השינוי אכן מורגש אולם הוא אינו משמעותי עבורם .  מעניין אם הצופים ירגישו בו יותר .
 
על הגריד :  קוביצה כן נכנס למוסך
פורמולה 1 :  שומאכר נהג העשור ,  שוב ;  WRC :  רייקונן קורא לאח הגדול ;  IRC :  קוביצה כן נכנס למוסך ;  מוטו GP :  רוסי עושה חיים ;  נאסקאר :  מה ההבדל בין כנף לספוילר ? 

