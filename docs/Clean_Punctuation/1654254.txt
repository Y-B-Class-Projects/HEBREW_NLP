חשד :  הטריד קטינות באמצעות SMS
הורי נערה בת 16 ,  תושבת דרום הארץ ,  התלוננו כי צעיר הטריד את בתם באמצעות הודעות טקסט בטלפון שהכילו מסרים מיניים .  חברות של הנערה קיבלו מסרים דומים
הורי נערה בת 16 ,  תושבת דרום הארץ ,  הגישו השבוע תלונה במשטרה נגד גבר ,  שלטענתם הטריד את בתם באמצעות הודעות טקסט בטלפון הסלולרי .  
הנערה סיפרה לאחר הגשת התלונה : " קיבלתי SMS בטלפון מגבר שאני לא מכירה .  הוא הזדהה בשמו ,  אמר שהוא בן 26 ,  והוא רוצה להפגש איתי .  סירבתי בגלל הפרשי הגילים והוא השיב שעשר שנים הבדל הן לא משהו .  לחברה שלי הוא שלח הודעה בה שאל אותה אם היא בתולה ואם היא יודעת מה זה אורגזמה ועוד כל מיני מסרים מיניים .  זה מפחיד !  ".  
הנערה המפוחדת סיפרה על ההתכתבות הסלולרית להוריה ,  שהחלו לבדוק את העניין לעומק .  מבדיקתם התברר ,  שבתם וחברתה אינן יחידות וכי האיש נוהג זה מספר שבועות לשלוח הודעות טקסט לילדות ונערות מאזור הדרום ,  שמרביתן לומדות בבית ספר אזורי . " ראיתי את המסרים שהבת קיבלה ונדהמתי ",  סיפר אביה , " התברר לנו שהיא לא יחידה ובעצם האיש הזה ניסה ליצור קשר ולפגוש עוד לפחות שתי ילדות מבית הספר שבו הבת שלנו לומדת ". 
לדברי האב ,  נהג האיש לשלוח לבתו הודעות טקסט שבהן שאל אם היא יודעת מהי אורגזמה וכיצד מגיעים אליה ,  מהם יחסי מין ועוד .  הורי הנערה ניסו לברר מי האיש שעומד מאחורי ההודעות האלה .  מבדיקתם עלה שמדובר ככל הנראה בנהג מונית צעיר ,  אך הם לא הצליחו לאתר את זהותו .  ההורים התרשמו שמדובר באדם העלול לסכן את בנותיהם ,  ובעקבות זאת הגישו תלונה במשטרה .  
בעקבות התלונה גילו ההורים כי אינם בודדים בהתמודדות עם האדם ,  וכי בנות נוספות מאותו האזור קיבלו מסרים דומים . " אחרי שהיגשנו תלונה במשטרת שדרות על העניין הזה ,  שמענו מעוד הורים שגם בנות שלהם קיבלו מסרים דומים ,  בעלי אופי מיני או מטריד ",  סיפר האב והוסיף : " אני יודע שהחוקרים יודעים במי מדובר בגלל תלונות נוספות ,  ויש להם גם מספר הטלפון שלו ". 
לדברי ההורים ,  חוקרי המשטרה הביעו עניין בפרשה ,  אך לטענתם ,  החוקרים רמזו על מספר פעולות שניתן היה לנקוט לצמצום הפגיעה בבנות . " אחד החוקרים אמר לי שזה שהבת ענתה לשאלות של החשוד ,  זה כאילו שהם שוחחו ביניהם ",  סיפר אחד האבות שהתלוננו . " אני לא מבין מה זה קשור .  היא לא רגילה שאנשים פונים אליה בצורה כזאת ,  והיא לא ממש יודעת מה עושים במקרים כאלה .  אני מקווה שהפעילות של החוקרים תהיה מהירה ,  וזה שיש להם ביד כמה עדויות ,  יעזור להם בחקירה ",  אמר .
 חקירת הפרשה הועברה למשטרת דימונה לאחר שהתברר שהאיש הוא תושב העיר .
 מבית הספר שבו לומדות התלמידות נמסר ,  שפרטים על הפרשה הובאו לידיעת שתי היועצות החינוכיות ,  והן פתחו מיד בפעולות הסברה וטיפול בילדות שאיתן ניסה האיש ליצור קשר .
 
חשד :  הטריד קטינות באמצעות SMS
הורי נערה בת 16 ,  תושבת דרום הארץ ,  התלוננו כי צעיר הטריד את בתם באמצעות הודעות טקסט בטלפון שהכילו מסרים מיניים .  חברות של הנערה קיבלו מסרים דומים

