אימו של בכיר רומני נעצרה כשוהה לא חוקית
יחידת  " עוז "  לכדה אישה מרומניה ששהתה באופן בלתי חוקי מאז שנת 2007 בישראל .  היא סיפרה בחקירתה שבנה מכהן כקצין בכיר במחלקת ההגירה בארצה
פקחי יחידת  " עוז "  לכדו אמש  ( שלישי )  מהגרת מרומניה ששהתה בארץ באופן לא חוקי משנת 2007 .  בחקירתה סיפרה האישה כי היא אימו של קצין בכיר במשטרת ההגירה של רומניה .
 האישה ,  בת 54 ,  הגיעה לארץ לראשונה בשנת 1995 כמטפלת סיעודית .  בשנת 2007 נפטרה הקשישה בה טיפלה ובזמן שחלף פג תוקף אשרת השהייה שלה בארץ .  צביקה שבירו ,  ראש צוות עוז צפון סיפר כי בעקבות מידע מודיעיני הגיעו הפקחים לשכונת הדר בחיפה ותפסו את האישה , " אשר מאז שפגה אשרת השהייה שלה עסקה בעבודות ניקיון מזדמנות ".  היא הובאה לשימוע ,  שם סיפרה כי לאחר מות בעלה ,  החליטה להישאר בישראל כי  " טוב לה פה ". 
פרט נוסף שסיפרה בחקירתה הוא כי היא אימו של הוא קצין בכיר במשטרת ההגירה ברומניה . " היא אמרה שהיא מתביישת מאחר ובנה ,  שלטענתה משרת כקצין בכיר במשטרת ההגירה של רומניה ,  התקשר אליה לפני מספר חודשים וביקש ממנה לחוזר לארצה ",  מספר שבירו , " הוא אמר לי - אל תעשי בושות בישראל ",  סיפרה האישה והוסיפה כי , " ידעתי שאתפס אז הכנתי בצד כסף לכרטיס טיסה בחזרה ". 
שבירו מוסיף כי  " כששאלנו את האישה עד כמה בכירה דרגתו של בנה היא השיבה שהוא הקצין הבכיר ביותר במשטרת ההגירה של רומניה ".  בנוסף ,  מספר שבירו כי  " האישה אמרה שמזל שהיא נתפסה בישראל ,  כי בכל מדינה אחרת היו שולחים אותה לכלא עם פושעים ורק בישראל יש בית מעצר שמיועד רק לעובדים זרים ". 
הייחוס המשפחתי של האישה והאירוניה הרבה שבלכידתה נוכח תפקידו של בנה ,  לא יסייעו לה והיא תורחק בחזרה לרומניה .
 
אימו של בכיר רומני נעצרה כשוהה לא חוקית
יחידת  " עוז "  לכדה אישה מרומניה ששהתה באופן בלתי חוקי מאז שנת 2007 בישראל .  היא סיפרה בחקירתה שבנה מכהן כקצין בכיר במחלקת ההגירה בארצה

