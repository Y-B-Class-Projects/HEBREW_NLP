האב האופנוען הפקיר את בנו הפעוט ונמלט
שוטרי אגף התנועה במחוז י-ם הבחינו בגבר שמסיע את בנו הפעוט בן השנתיים על קטנוע והורו לו לעצור .  הגבר החליט להשאיר את התינוק על המדרכה ונמלט מהמקום
שוטרי אגף התנועה של מחוז ירושלים ,  הבחינו הבוקר  ( שני )  בגבר הנוהג בקטנוע בשכונת גבעת שאול בעיר ,  כשמאחוריו יושב תינוק כבן שנתיים .  השוטרים הורו לרוכב הקטנוע לעצור ,  אך הוא סירב להישמע לבקשתם .  
רוכב הקטנוע המשיך בנסיעה ,  עצר לפתע ,  הניח את התינוק על מדרכה ולאחר מכן הוא המשיך להימלט בנסיעה .  השוטרים ערכו סריקות ואיתרו את אמו של התינוק ,  שסירבה לשתף עמם פעולה .  
לאחר חקירה ,  מסרה האישה את מספר הטלפון של בעלה ובעקבות כך זומן אביו של התינוק לתחנת המשטרה ונחקר במרחב מוריה בחשד להזנחת קטין ,  נהיגה בחוסר בטיחות ואי ציות להוראת שוטר .  מחקירת האירוע עולה כי האב החשוד העמיד את בנו בין מושב הנהג לכידון והסיעו לגן .  לטענתו הוא נמלט מהמקום משום שחשש לקבל דו"ח .  האב צפוי להשתחרר בערבות והמשטרה תמליץ להעמידו לדין .
 
האב האופנוען הפקיר את בנו הפעוט ונמלט
שוטרי אגף התנועה במחוז י-ם הבחינו בגבר שמסיע את בנו הפעוט בן השנתיים על קטנוע והורו לו לעצור .  הגבר החליט להשאיר את התינוק על המדרכה ונמלט מהמקום

