אלו הקידומות של חברות הסלולר החדשות
הגרלת הקידומות הסתיימה :  שש החברות שקיבלו רישיון סלולר וירטואלי יפעלו בקידומת 055 .  לקידומת זו ,  יתווספו שתי ספרות עוקבות שיבדילו בין החברות .  לרמי לוי סלולר - הקש על ה-6
משרד התקשורת סיים לפני דקות אחדות הגרלה על קידומות המספור שאותן יקבלו מפעילות הסלולר הוירטואליות  ( MVNO )  .  בהגרלה השתתפו 6 חברות אשר קיבלו כבר רישיון סלולר וירטואלי .  כולן יפעלו בקידומת 055 וההגרלה הייתה למעשה על שתי הספרות העוקבות .  
חברת T2T ,  עלתה ראשונה בהגרלה ובחברה ראשונה את המספרים שלה .  החברה תפעל בקידומת 055-55 .  חברת איתוראן בחרה שנייה את קידומת הספרות שלה והיא תקים פעילות סלולר בקידומת 055-44 .  הום-סלולר ,  בבעלות הום-סנטר ,  תהיה מפעילה סלולרית עם קידומות 055-22 .  בינת סמך קיבלה את הספרות 055-77 ,  Free טלקום קיבלה את הספרות 055-33 ורמי לוי  ( שיווק השקמה )  ,  עלה אחרון בהגרלה ובחר את הספרות 055-66 .  כל חברה קיבלה למעשה טווח מספור של 100 לקוחות שלמעשה אמור להספיק לטווח הרחוק היות שמרבית הלקוחות ממילא יניידו את המספרים הקיימים אל המפעילות החדשות .  
מנכ"ל משרד התקשורת עדן בר טל ניהל את התהליך ומסר : " 2011 תהיה שנת המפנה בשוק התקשורת .  אנחנו דואגים לכניסה של מפעילים חדשים כי החופש לבחור בין מספר ספקים הוא חשוב ביותר .  ביצענו כבר מהלכים של ביטול כנסות היציאה ,  פתיחת המכשירים לכל SIM ופתיחת שוק יבוא המכשירים ללא הגבלה ,  ובמפעילים הווירטואליים אנחנו רואים צעד חשוב נוסף על מנת שהלקוח יחזור להיות במרכז ".  
חגי אריאל ,  מנכ"ל חברת T2T התייחס לקשיים שמערימות חברות הסלולר על ספקיות ה-MVNO ואמר : " אין דרך חזרה .  ב-2011 יהיו מפעילים נוספים ".  אהרון מידן ,  יו"ר הום-סנטר ,  נשמע יותר סקפטי ואמר : " אני מאמין שלשר התקשורת תהיה עוד הרבה עבודה ",  רומז על כך שמפעילות הסלולר לא ימכרו למפעילות החדשות דקות במחיר כדאי להקמת פעילות MVNO .  
בעוד שבוע יסתיים פרק זמן של 6 חודשים שניתן לחברות החדשות להגיע להסכמה עם משרד התקשורת על תעריף הדקה .  במידה ומהלך זה ייכשל יתערב שר התקשורת ויקבע את מחיר הדקה .  

אלו הקידומות של חברות הסלולר החדשות
הגרלת הקידומות הסתיימה :  שש החברות שקיבלו רישיון סלולר וירטואלי יפעלו בקידומת 055 .  לקידומת זו ,  יתווספו שתי ספרות עוקבות שיבדילו בין החברות .  לרמי לוי סלולר - הקש על ה-6

