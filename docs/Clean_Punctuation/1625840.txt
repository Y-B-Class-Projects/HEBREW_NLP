עיריית רהט : " להשאיר נשקי החיילים בבסיס "
 בעקבות רצח החייל הבדואי בידי חברו בקניון בבאר שבע קרא ראש עיריית רהט ,  המשתייך לתנועה האיסלמית ,  לא לתת לחיילי צה"ל הבדואים לצאת עם נשק אישי מבסיסם בסוף השבוע
 ( צילום :  יוסף בדלוב ושי מכלוף ,  עריכת וידאו :  גדי וינסטוק ) 
ראש עיריית רהט ,  פאיז אבו סהיבן ,  קרא היום  ( ראשון )  בעקבות הרצח של חייל מגדוד בסיור הבדואי בידי חברו בקניון באר שבע ,  לא לתת לחיילים בדואים לצאת לביתם בסופי השבוע עם נישקם האישי .  לדבריו ,  הנשק משמש במקרים רבים את החיילים לביצוע ירי בחתונות או ירי פלילי אחר . " מדובר בצעירים חמומי מוח לעיתים הם קלי יד על ההדק ,  זה התבטא היום בקניון וזה יכול להתבטא גם במקומות אחרים ",  אמר .  אבו סהיבן משתייך לתנועה האיסלמית המתנגדת לשירות של חיילים בדואים בצה"ל .
 חייל בן 19 נהרג הבוקר לאחר שחברו - גם הוא חייל - פתח לעברו בירי בקומה התחתונה בקניון בבאר שבע .  החייל נפגע משלושה כדורים בגבו ,  נפצע באורח אנוש ,  ומת מפצעיו בבית החולים .  הירי ,  שבוצע מטווח קצר ,  אירע ככל הנראה על רקע סכסוך שהתפתח בין שני החיילים ,  תושבי רהט ,  המשרתים בגדוד הסיור הבדואי  ( גדס"ר )  .  
מפקד המחוז הדרומי במשטרה ,  ניצב יוחנן דנינו ,  אמר לוואלה !  חדשות שמחקירה ראשונית עולה ,  כי ככל הנראה התלהט ויכוח בין השניים שהתפתח על רקע שימוש במכשיר טלפון סלולרי .  הוויכוח הוביל לאחר מכן לירי .
 
עיריית רהט : " להשאיר נשקי החיילים בבסיס "
 בעקבות רצח החייל הבדואי בידי חברו בקניון בבאר שבע קרא ראש עיריית רהט ,  המשתייך לתנועה האיסלמית ,  לא לתת לחיילי צה"ל הבדואים לצאת עם נשק אישי מבסיסם בסוף השבוע

