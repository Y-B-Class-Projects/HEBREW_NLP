עובדי אקרשטיין בירוחם פתחו בשביתה - במחאה על השעיית עובד
העובדים חוסמים במלגזות את שערי המפעל ומונעים כניסה ויציאה של כלי רכב וחברי הנהלה
עובדי מפעל ארקשטיין לייצור מרצפות בירוחם פתחו הבוקר בשביתה ,  בתגובה על החלטת ההנהלה להשעות את אחד העובדים ,  גברוש חיימוב .  העובדים חוסמים במלגזות את שערי המפעל ומונעים כניסה ויציאה של כלי רכב וחברי הנהלה .  העובדים ,  שהצטרפו לארגון כוח לעובדים ,  טוענים שהעובד הושעה לאחר שהגיע לבית הדין לעבודה שדן בסכסוך שבין הנהלת אקרשטיין לעובדים.לטענת ההנהלה ,  חיימוב הושעה מעבודתו לאחר שהחליט לנסוע לדיון למרות שלא קיבל אישור מהממונה עליו להיעדר מעבודתו .  בארגון כוח לעובדים אומרים שההשעיה היא חלק מניסיונות ההנהלה לחבל בקיומו של ועד עובדים חוקי .  לדברי הארגון ,  הדבקר בא לידי ביטוי בין היתר בניסיונות להעביר תבניות ייצור מהמפעל בירוחם למפעלים בראש פינה ,  ועל ידי השמעת איומים כלפי חברי ועד העובדים.הנהלת מפעל אקרשטיין תעשיות מסרה בתגובה : " צר לנו שנציגות העובדים במפעל ממשיכה להתנהל כאילו מדובר בתנועת מחאה מיליטנטית ולא בארגון עובדים .  הסיבה האמיתית לעיצומים עליהם הורה הוועד היא ניסיון כוחני לבצע מחטף ולהשפיע על הנהלת החברה להיכנס למו"מ מקומי בטרם פסק בית הדין הארצי לעבודה בעניין שבסכסוך .  ההנהלה לא תיכנע להליכי סחטנות ".  הנהלת החברה הוסיפה כי לא תשלם שכר לעובדים עבור ימי השביתה .
 
עובדי אקרשטיין בירוחם פתחו בשביתה - במחאה על השעיית עובד
העובדים חוסמים במלגזות את שערי המפעל ומונעים כניסה ויציאה של כלי רכב וחברי הנהלה

