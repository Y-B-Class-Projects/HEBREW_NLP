ההימור החדש של ורשבסקי ?  גיא פינס מנהל משא ומתן מתקדם עם ערוץ 10
המהלך עשוי להיתקל בביקורת ,  מאחר שערוץ 10 הצהיר כי הוא מתכוון למתג את עצמו כערוץ תחקיר ותעודה
איש הבידור גיא פינס נמצא במשא ומתן מתקדם עם ערוץ 10 על הגשת תוכנית חדשות בידור בשעות הלילה .  ייתכן כי ההסכם ייסגר במהלך סוף השבוע הקרוב .  אם המשא ומתן יבשיל להסכם ,  צפוי פינס לעבור לערוץ 10 עם הצוות הנוכחי שלו ולהפיק בו תוכנית בידור יומית .  העונה ה-13 והאחרונה של פינס ב-hot תסתיים בסוף חודש זה .  המהלך עשוי להיתקל בביקורת ,  מאחר שערוץ 10 מצהיר בחודשים האחרונים כי הוא מתכוון למתג את עצמו כערוץ תחקיר ותעודה .  כמו כן מדגיש הערוץ כי מצבו הכלכלי קשה ביותר ,  וכעת מסתמן כי הוא ישקיע כסף רב בתוכנית בידור .  עלות תוכניתו של פינס מוערכת במיליוני שקלים בשנה ,  מאחר שהיא מצריכה קיום של מערכת חדשות המפיקה תכנים על בסיס יומי .  בכל מקרה ,  מדובר בהימור גדול מצד הערוץ .  גורם בערוץ 10 אישר כי מדובר במשא ומתן מתקדם שטרם הסתיים .  כמו כן הסביר כי הערוץ זקוק לחתכנים חדשים בדחיפות .
 
ההימור החדש של ורשבסקי ?  גיא פינס מנהל משא ומתן מתקדם עם ערוץ 10
המהלך עשוי להיתקל בביקורת ,  מאחר שערוץ 10 הצהיר כי הוא מתכוון למתג את עצמו כערוץ תחקיר ותעודה

