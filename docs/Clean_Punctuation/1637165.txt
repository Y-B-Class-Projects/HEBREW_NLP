עתירה :  לשכת עורכי הדין היא מונופול ולכן אסור לה להפעיל מוסד בוררות
 >  >  יש לאסור על לשכת עורכי הדין להקים או להפעיל מוסד בוררות למטרות רווח שיעסוק בבוררויות מסחריות שאינן בין עורכי דין ללקוחותיהם - כך דורש עו"ד גיא אופיר בעתירה מינהלית שהגיש אתמול לבית המשפט לעניינים מינהליים בתל אביב .  אופיר מבקש עוד כי בית המשפט יאסור על הלשכה למנות בעלי תפקידים למוסד ולפרסם אותו באתר האינטרנט שלה או בכל פעילות שהיא מקיימת .  בלשכה מתכוונים להשיק את מוסד הבוררות ב-1 בפברואר .  לטענת אופיר ,  הקמת מוסד בוררות אינה נמנית עם הסמכויות שהוקנו ללשכה כרשות ציבורית .  הוא מוסיף כי פעילותו של המוסד תהיה שימוש שלא כדין בכוח המונופוליסטי של הלשכה וכן הסדר כובל .  לדבריו ,  המוסד יגרום לניגוד עניינים קיצוני מפני שהלשכה מפקחת אתית על עורכי דין המשמשים בוררים במוסדות המתחרים בזה שלה . " ההחלטה להקים מוסד בוררות נגועה בשיקולים זרים ,  כגון האדרה עצמית ,  חלוקת תוארי כבוד וצבירת כוח ,  השפעה ושררה - לרבות רווחי עתק ,  שיצטברו בגוף שגם כך משופע בתקציבים ",  נכתב בעתירה .  כיום פועלים בישראל שלושה מוסדות בוררות .  אופיר טוען כי כניסת לשכת עורכי הדין לתחום הבוררות מאיימת על קיומם של המתחרים מכיוון שללשכה קשרים פוליטיים ויכולת לסבסד הון ראשוני ללא התחייבות להחזר . " בעוד שבכירי הלשכה הכריזו כי המטרה המוצהרת של הקמת המוסד לבוררות היא הפחתת העומס בבתי המשפט ,  הרי מסתמן כי זוהי כסות למטרות מונופוליסטיות שאותן הלשכה מסתירה :  השתלטות על שוק הבוררות וחיסול התחרות בו ויצירת פעילות כדי להצדיק את עצם קיום הלשכה ",  כותב אופיר .  אופיר שואל מדוע לא נערך מכרז שקוף שאיפשר הזדמנות שווה לכל עורך דין לשאת בתוארי הכבוד המחולקים לנושאי תפקיד במוסד הבוררות .  מלשכת עורכי הדין נמסר בתגובה : " קיבלנו את העתירה .  נלמד אותה ונגיב לבית המשפט .  בכל מקרה ,  פעילות הלשכה מתבצעת לפי כל דין ". 

עתירה :  לשכת עורכי הדין היא מונופול ולכן אסור לה להפעיל מוסד בוררות
nan
