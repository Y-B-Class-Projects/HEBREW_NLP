פואנלברדה - מלאגה 86:81
בורשטיין קלע 19 נקודות ,  אבל קבוצתו נוצחה 86:81 על ידי מלאגה .  5 נקודות לאליהו ב-64:78 של ויטוריה על מורסיה
טל בורשטיין המשיך בקו העלייה מבחינה אישית ,  וזאת למרות ההפסד הביתי היום  ( ראשון )  של פואנלברדה 86:81 למלאגה ,  במסגרת המחזור ה-18 בליגה הספרדית .  הגארד הישראלי קלע 19 נקודות ,  כולל 3 מ-5 מחוץ לקשת וחמישה ריבאונדים ,  אבל קבוצתו קרסה ברבע הראשון בסיומו פיגרה 26:11 ומשם עסקה כל העת במרדף אחר מלאגה .  מלבד בורשטיין ,  גם ג'ראלד פיץ' בלט אצל המארחים עם 20 נקודות ,  בעוד בצד השני היה זה חואן דיקסון שהוביל את המנצחים עם 20 .  
המוליכה ברצלונה לא התקשתה להשיג את ניצחונה ה-17 העונה ,  כשהביסה 82:103 את אוברדוירו .  בארסה סגרה עניין כבר במחצית ,  בה הוליכה ב-23 נקודות הפרש .  חואן קרלוס נבארו צלף 17 בפחות מ-20 דקות והוליך את רשימת קלעי הקטלאנים ,  להם הוסיף מיקאל פיט 16 וטרנס מוריס 11 .  וסילאידיס ניסה לעשות משהו עבור אוברדוירו ,  עם 18 נקודות .
 במקום השני עדיין ניצבת קאחה ויטוריה ,  שגברה באולמה הביתי על מורסיה 64:78 .  ליאור אליהו שותף ל-11 דקות ותרם 5 נקודות עבור הקבוצה של דושקו איבאנוביץ' ,  שנהנה מחלוקה נאה של נקודוץ בין כוכביו .  טיאגו ספליטר הוביל עם 16 ושמונה ריבאונדים ,  מירזה טלטוביץ' תרם 14 ,  פרננדו סן אמטריו 12 וקרל אינגליש 11 .  במורסיה ,  שעוד הייתה במשחק עד למחצית ,  בלט מילוש וויאניץ' עם 19 נקודות .
 במחזור ה-12 בליגה היוונית ,  דרסה פנאתינייקוס בחוץ 47:85 את א.א.ק אתונה .  אחרי רבע ראשון צמוד ,  פאו ברחה ברבע השני וירדה להפסקה ביתרון 13 ,  שרק הלך וצמח ברבע השלישי והרביעי .  מייק באטיסט וקוסטס צרצריס הובילו את המנצחים עם 13 כל אחד .  למונט מק ופרודרו ניקולאידיס היו היחידים בא.א.ק שקלעו בספרות כפולות כשסיימו עם 10 כל אחד .
 אלופת איטליה ,  סיינה ,  עשויה להיות אחת מיריבות מכבי תל אביב בשלב הטופ 16 .  סיינה הביסה הערב בחוץ את קאנטו 56:87 ,  ושמרה על מאזן מושלם של 0:14 בתום מהחזור ה-14 בליגה האיטלךקית .  קשישטוף לברינוביץ' קלע 20 נקודות ב-24 דקות לטוסקנים ,  והוריד 6 כדורים חוזרים .  רומיין סאטו הוסיף 14 וטרל מקנטאייר תרם 11 למנצחים .  מישל מיאן הוליך את קאנטו עם 11 .  

פואנלברדה - מלאגה 86:81
בורשטיין קלע 19 נקודות ,  אבל קבוצתו נוצחה 86:81 על ידי מלאגה .  5 נקודות לאליהו ב-64:78 של ויטוריה על מורסיה

