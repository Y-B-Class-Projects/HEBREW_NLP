 " מבול תנ"כי "  באוסטרליה :  אישה נהרגה בשיטפון
השיטפונות הקשים במדינה זה לפחות יובל ,  מכסים שטח בקווינסלנד העולה על שטחן של צרפת וגרמניה יחד .  הבוקר נמצאה גופת אישה ברכבה ,  2 ק"מ מהמקום בו נסחפה .  חיפושים אחר נעדרים נוספים
 ( צילום :  רויטרס ;  עריכה :  יאיר דניאל ;  קריינות :  אביב אברמוביץ' ) 
אישה שנסחפה במים וגופתה התגלתה הבוקר  ( ראשון )  היא הקורבן הראשון בנפש שגובים שיטפונות הענק במזרח אוסטרליה ,  שכבר מזמן חרגו מגבולות ההצפות השגרתיות .  לפי הדיווחים מסוף השבוע ממדינת קווינסלנד ,  השיטפונות ,  שהולכים ומתרחבים כבר שבועות ככל שהגשמים נמשכים ,  הם הקשים ביותר במדינה זה לפחות 50 שנה ,  ומכסים שטח העולה של שטחן של גרמניה וצרפת יחד .
 השיטפונות פגעו כבר בשטח שבו חיים למעלה מ-200,000 בני אדם .  אלפים מהם פונו מבתיהם ,  חלקם בניגוד לרצונם ,  ומסוקים עוסקים בהעברת סיוע לכ-20 מקומות יישוב שנותקו מאספקה .  הנזק הכלכלי ,  בעיקר לחקלאות ולתעשיית המכרות באזור ,  מוערך במיליארדי דולרים ,  והכותרות באוסטרליה כבר משוות את האסון למבול של נוח . " במובנים רבים ,  זה אסון בממדים תנ"כיים ",  אמר לסוכנות הידיעות הצרפתית שר האוצר של ממשלת קווינסלנד ,  אנדרו פרייז'ר .
 האישה ההרוגה נעלמה אתמול עם מכוניתה כשניסתה לחצות עם מכוניתה אזור מוצף באזור מפרץ קרפנטריה שבצפון מזרח המדינה .  מכונית נוספת נסחפה באותו מקום ,  אך צוותי חילוץ הצליחו לאתרה ולהציל גבר ושלושה ילדים שהיו בתוכה ,  אך המכונית השנייה לא אותרה .  רק הבוקר ,  אחרי ליל חיפושים מאומץ ,  נמצאה גופתה של האשה ,  שני קילוטמטרים מהמקום בו נסחפה במים .  
במקביל נמשכים חיפושים אחרי נעדר נוסף שיש חשש לחייו - דייג שסירתו נסחפה ונעלמה אתמול סמוך לעיר גלאדסטון .  כמו כן ,  נבדקים דיווחים של עדי ראייה שדיווחו על אדם נוסף שנסחף בזרם ,  בעיר רוקהמפטון .
 באוסטרליה מזהירים כי הצפות קשות עדיין לפנינו . " עדיין לא ראינו את השיא ",  אמרה אתמול ראש ממשלת אוסטרליה ,  ג'וליה גילארד .  בעין הסערה נמצאת העיירה רוקהמפטון ,  שם נמצאים כמה אלפי בתים בסכנת הרס מוחלט ,  בעוד הנהר העובר במקום ממשיך לעלות על גדותיו .  לפי הדיווח האחרון ,  גובה פני המים כבר עבר ב-9.4 מטר את הגובה הרגיל של הנהר ,  והעיר צפויה להיות מבודדת מהעולם לפחות לעוד עשרה ימים .

" מבול תנ"כי "  באוסטרליה :  אישה נהרגה בשיטפון
השיטפונות הקשים במדינה זה לפחות יובל ,  מכסים שטח בקווינסלנד העולה על שטחן של צרפת וגרמניה יחד .  הבוקר נמצאה גופת אישה ברכבה ,  2 ק"מ מהמקום בו נסחפה .  חיפושים אחר נעדרים נוספים

