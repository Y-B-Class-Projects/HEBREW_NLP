מקלדת למהירי לחיצה
מקלדת הגיימרים החדשה של מיקרוסופט מאפשרת לכם ללחוץ על 26 מקשים בו זמנית בלי לבלבל אותה 
מיקרוסופט מציגה מקלדת חדשה לגיימרים ,  משווקת אותה באמצעות טענה מוזרה קמעה .  על פי ההודעה לעיתונות ,  מקלדת ה-Sidewindex X4 החדשה של החברה ,  נועדה לתת לגיימרים יותר שליטה מאי פעם במתרחש ,  זאת באמצעות טכנולוגיה חדשה שמונעת איחור בזיהוי לחיצות כשהמשתמש לוחץ על מספר כפתורים בו זמנית .  ועל כמה כפתורים תוכלו ללחוץ בו זמנית ב-X4 בלי שהיא תתקע ?  26 ,  לא פחות !   
" כיוון שכל מקש נסרק באופן עצמאי על ידי החומרה ,  כל לחיצה על מקש מזוהה באופן נכון בלי קשר למספר הכפתורים שנלחצים בו זמנית .  ה-Sidewinder X4 מצטיינת במקום בו מקלדות אחרות נכשלות ,  כשהיא נותנת למשתמשים להשתמש בשילובי מקשים ולנצל את כישוריהם ומהירותם במלואם "  נכתב בהודעה .  
מעבר לכך ,  כוללת המקלדת החדשה כפתורי מאקרו המאפשרת למפות שילובי מקשים לכפתורים ייעודיים ,  אפשרות  " לנגן "  את שילובי המאקרו בלופ ,  יכולת ליצור פרופילים שונים למשחקים שונים ,  ותאורת מקשים .  המקלדת תגיע לארה"ב במרץ השנה ,  ומחירה ימעוד על 59.95$ ,  זאת כשהיא כוללת אחריות לשלוש שנים .  

מקלדת למהירי לחיצה
מקלדת הגיימרים החדשה של מיקרוסופט מאפשרת לכם ללחוץ על 26 מקשים בו זמנית בלי לבלבל אותה 

