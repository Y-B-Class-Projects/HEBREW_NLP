פייטון מאנינג .  לא חשבתם אחרת
הקוורטרבק של הקולטס זכה בתואר ה-MVP באופן ברור ומוחץ ,  והפך לראשון אי פעם שעושה זאת ארבע פעמים בקריירה
הקוורטרבק של אינדיאנפוליס פייטון מאנינג ,  ה-MVP של ה-NFL ב-2003 ,  2004 ו-2008 ,  זכה הערב  ( שבת )  בתואר בפעם הרביעית בקריירה .  זו הפעם הראשונה בתולדות הליגה ששחקן עושה זאת בפעם הרביעית ,  כשמאנינג שבר שוויון עם ברט פארב . 
" אני שמח לקבל את התואר הזה ,  ואני חושב שהוא משקף את הקבוצה שלנו ",  אמר מאנינג ,  שהוביל את הקולטס למאזן 2:14 , " אני מאמין שפתיחה של 0:14 עם שבעה ניצחונות בקאמבק הם הסיבה לתואר הזה ,  ורוצה להודות לכל החברים לקבוצה ".  
מאנינג זכה ב-39.5 מתוך 50 קולות הבוחרים של AP ,  כשדרו בריס מניו אורלינס מסיים אחריו עם 7.5 קולות .  פיליפ ריברס מסן דייגו קיבל שני קולות וברט פארב ממינסוטה קיבל קול אחד .  כריס ג'ונסון ,  הרץ של טנסי שנכנס למועדון 2,000 היארד ,  לא זכה בקולות .  
מאנינג נתן עונה פנומנלית והתגבר על עזיבתו של מרווין הריסון ,  שותפו הבכיר להתקפת הקולטס בעשור האחרון ,  ועל פציעה של אנטוני גונזאלס .  הוא השתמש היטב ברג'י ויין ,  בטייט אנד דאלאס קלארק ובתופסים אלמוניים כאוסטין קולי ופייר גארסון ,  כדי לרשום 4,500 יארד ו-33 טאצ'דאונים ב-68.8 אחוזי השלמה .
 
פייטון מאנינג .  לא חשבתם אחרת
הקוורטרבק של הקולטס זכה בתואר ה-MVP באופן ברור ומוחץ ,  והפך לראשון אי פעם שעושה זאת ארבע פעמים בקריירה

