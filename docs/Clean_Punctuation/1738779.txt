גרמניה :  דורטמונד ניצחה 0:2 את באיירן מינכן
הקבוצה של קלופ השיגה ניצחון שישי ברציפות משערים של באריוס  ( 52 )  ושאהין  ( 60 )  ,  ושמרה על הסגנות .  הפסד לשטוטגרט
אחרי שאתמול  ( שבת )  שמרה מיינץ על מאזנה המושלם ,  שאלקה רשמה הפסד נוסף והמבורג הצליחה לרשום ניצחון חשוב שהעלה אותה למקום השביעי ,  ננעל הערב המחזור השביעי בבונדסליגה .  במשחק המרכזי ניצחה בורוסיה דורטמונד 0:2 את באיירן מינכן .  שטוטגרט פתחה את משחקי היום עם עוד הפסד מביש ,  הפעם 2:1 בבית לאיינטרכט פרנקפורט .  לשחקניו של כריסטיאן גרוס זהו הפסד שישי בשבעה מחזורי ליגה והם כמובן נותרו במקום האחרון בטבלה .  באייר לברקוזן ו-ורדר ברמן נפרדו בתיקו 2:2 .
 כך נראה משחק בין שתי קבוצות שנמצאות במגמות הפוכות לחלוטין .  בורוסיה דורטמונד הצעירה והתוססת שטפה את המגרש וניצחה בקלות 0:2 את באיירן מינכן העייפה והכבדה משערים של לוקאס באריוס ונורי שאהין .  שחקניו של יורגן קלופ הנחילו לבווארים הפסד שלישי בשבעה מחזורי ליגה ,  כשהצהובים שומרים על המקום השני ,  שלוש נקודות מתחת למיינץ המושלמת .  מנגד ,  לואיס ואן חאל והדאבליסטית נמצאים כבר במקום ה-12בליגה ונראים רע מאוד .
 דורטמונד הייתה עדיפה כבר מהדקות הראשונות ושלטה במשחק ,  אך לא הצליחה לכבוש במחצית הראשונה .  השער הראשון שלה הגיעה בדקה ה-52 כשבסיום ערבוביה וטעות של מרטין דמיקליס הכדור הגיע ללוקאס באריוס שבעט פנימה את הרביעי שלו העונה והעלה את הצהובים-שחורים ל-0:1 .  שמונה דקות בלבד חלפו וזה כבר 0:2 .  הפעם נורי שאהין ביצע כדור חופשי טוב ,  האנס יורג בוט אפילו לא זז וזה 0:2 לקבוצה של קלופ .
 ורדר ברמן כבר ראתה איך היא מתאוששת מהתבוסה המחפירה 4:0 לאינטר בליגת האלופות באמצע השבוע ,  כשהצליחה לחזור מפיגור ולהוביל 1:2 בחוץ מול באייר לברקוזן .  שערים של הוגו אלמיידה בדקה ה-53 ומרקו מארין ב-62 סידרו לה את היתרון ,  לאחר שפטריק הלמס העלה את הקבוצה הביתית ליתרון בדקה ה-16 .  
דווקא אז ,  כשהירוקים של תומאס שאף כבר הריחו את ניצחון הליגה השני ברציפות ,  הגיע ארן דרדיוק וקבע 2:2 בדקה ה-78 .  הנקודה הזו העלתה את לברקוזן למקום הרביעי ,  בעוד ורדר ברמן ממשיכה לסבול מפתיחת העונה החלשה שלה והיא תקועה במקום ה-13 גם אחרי המחזור השביעי .
 שטוטגרט ממשיכה לצלול ואם בהתחלה עוד דיברו שם על הפגיעה שנגרמה בשל עזיבתו של סמי חדירה לריאל מדריד ,  עכשיו יכולים להאשים שם רק את עצמם .  אמנם לקבוצה של כריסטיאן גרוס היו רק שלושה ימי מנוחה מאז הניצחון 1:2 על אודנסה בליגה האירופית ,  אך גם זה לא תירוץ ליכולת החלשה ולהפסד בית 2:1 18לפרנקפורט .  
החגיגה של האורחת התחילה בדקה ה-18 כשהגבהה של כריס הגיע לראשו של גקאס היווני ,  שנגח מקרוב פנימה והעלה את פרנקפורט ל-0:1 .  פרנקפורט כבשה את השני בדקה ה-68 ,  הפעם מבשל השער הראשון ,  כריס ,  התכבד בעצמו בנגיחה מוצלחת לאחר בישול של חאליל אלטינטופ .  אם זה לא הספיק ,  אז בדקה ה-84 נראה היה שהמצב של שטוטגרט הופך לחמור יותר כשדלפייר הורחק בדקה ה-84 .  אמנם דקה לאחר מכן הצליח פאבל פוגרבניאק לצמק בנגיחה לאחר מתפרצת של שטוטגרט ,  אבל בסיום זה 1:2 לפרנקפורט ,  שמסבכת את שטוטגרט עוד יותר .
 
גרמניה :  דורטמונד ניצחה 0:2 את באיירן מינכן
הקבוצה של קלופ השיגה ניצחון שישי ברציפות משערים של באריוס  ( 52 )  ושאהין  ( 60 )  ,  ושמרה על הסגנות .  הפסד לשטוטגרט

