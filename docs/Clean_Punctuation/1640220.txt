ניגריה פיטרה את שייבו אמודו
המקום השלישי באליפות אפריקה לא הספיק למאמן לשמור על תפקידו עד המונדיאל ,  חוס הידינק בין המועמדים להחליפו
התאחדות הכדורגל הניגרית הודיעה הבוקר  ( שבת )  על סיום דרכו של שייבו אמודו כמאמן הנבחרת .  שבוע אחרי סיומה של אליפות אפריקה ,  אותה סיימו הנשרים במקום השלישי ,  החליטו ראשי ההתאחדות לפטר את אמודו ולחפש שם גדול שיוביל את הנבחרת המוכשרת הקיץ במונדיאל בדרום אפריקה ,  שם שובצו הירוקים לבית ב' יחד עם ארגנטינה ,  יוון ודרום קוריאה .
 המאמן הניגרי בן ה-51 סיים בכך את הקדנציה הרביעית שלו כמאמן הלאומי ,  הפעם אחרי שנתיים  ( קודם לכן אימן את הנבחרת בין 1994 ל-1995 ,  בין 1998 ל-1999 ובין 2001 ל-2002 )  .  המועמד המוביל להחליפו על פי התקשורת המקומית הוא לא אחר מאשר חוס הידינק ,  כשההערכות הן שבין המועמדים נמצאים גם חסן שחאטה ,  מאמן אלופת אפריקה הטרייה מצרים שלא העפילה למונדיאל ,  וגם הרווה רנאר ,  מאמנה המוערך של זמביה .
 
ניגריה פיטרה את שייבו אמודו
המקום השלישי באליפות אפריקה לא הספיק למאמן לשמור על תפקידו עד המונדיאל ,  חוס הידינק בין המועמדים להחליפו

