ירידות חדות בשוקי יוון לאחר הנפקת אג"ח ממשלתית ;  אירלנד צפויה להלאים בנקים נוספים
עלייה בעלות נגד חדלות פירעון של יוון ,  אירלנד ,  ספרד ופורטוגל ;  מניות הבנקים באירלנד צוללות
ירידות נרשמות בשוקי המניות והאג"ח של יוון לאחר שהממשלה מכרה אג"ח ממשלתיות בהיקף של 5 מיליארד דולר ,  בניסיון לפרוע את חובותיה .  בורסת אתונה יורדת ב-1.7% .  מצדה השני של אירופה ,  נרשמות ירידות בשוקי אירלנד ,  בהובלת מניות הבנקים ,  על רקע הודעתה הצפויה של הממשלה היום על צעדים חדשים לפתרון המשבר במגזר הבנקאי המקומי ,  אשר צפויה לכלול גם הלאמה של שניים או שלושה בנקים נוספים .  בורסת אירלנד יורדת ב-1% בהובלת מניות הבנקים .  מניית אלייד אייריש בנקס נופלת ב-20% ;  מניית בנק אוף איירלנד יורדת ב-10%.החששות לגבי יכולתה של יוון לפרוע את חובותיה שוב התעוררו ,  ובמסחר בחוזי cds  ( credit default swap )  עולה זה היום השני ברציפות העלות השנתית של ביטוח כנגד חדלות פירעון באג"ח של ממשלת יוון ב-0.11% לרמה של 3.275% - הרמה הגבוה זה שבוע - לפי נתוני cma דאטאוויז'ן .  העלות כנגד חדלות פירעון של אירלנד ,  ספרד ופורטוגל אף היא עולה היום.ירידות נרשמות בשוק האג"ח הממשלתיות של יוון ,  והתשואה על האג"ח ל-10 שנים מזנקת ב-0.15% לרמה של 6.47% .  הפער בין התשואה על האג"ח הללו לבין האג"ח המקבילות של גרמניה גדל ב-0.14% לרמה של 3.3% ,  לפי נתוני בלומברג .  הפער בין התשואה על האג"ח לשבע שנים של יוון לבין האג"ח המקבילות של גרמניה גדל היום ב-0.05% לרמה של 3.39% .  ממשלת יוון הנפיקה ביום שני אג"ח לשבע שנים בהיקף של חמישה מיליארד יורו  ( 6.7 מיליארד דולר )  בריבית של 6% - ריבית זהה לזו שנושאות אג"ח קיימות מסוג זה של יוון ,  לדברי בנקאים המעורבים בהנפקה ,  אשר ביקשו לשמור על עילום שם מכיוון ההנפקה טרם הושלמה.הביקוש מצד המשקיעים להנפקה הסתכם בשישה מיליארד יורו לעומת ביקוש של 15 מיליארד יורו - פי שלושה מההיצע - להנפקת אג"ח ל-10 שנים שביצעה ממשלת יוון בתחילת מארס ,  אשר הריבית שלה היתה גבוהה ב-0.32% מהריבית על אג"ח קיימות מסוג זה.הנפקת האג"ח שביצעה ממשלת יוון ביום שני היתה הראשונה מאז הודעת מנהיגי האיחוד האירופי על גיבוש חבילת סיוע משותפת ליוון של האיחוד וקרן המטבע .  ממשלת יוון העריכה בינואר כי תידרש לגייס השנה 53 מיליארד יורו בהנפקות אג"ח .  מתחילת השנה ,  מכרה הממשלה אג"ח בסך 18 מיליארד יורו .
 
ירידות חדות בשוקי יוון לאחר הנפקת אג"ח ממשלתית ;  אירלנד צפויה להלאים בנקים נוספים
עלייה בעלות נגד חדלות פירעון של יוון ,  אירלנד ,  ספרד ופורטוגל ;  מניות הבנקים באירלנד צוללות

