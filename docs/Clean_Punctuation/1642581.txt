 " אליס בארץ הפלאות "  יוחרם באנגליה ? 
רשת בתי הקולנוע הגדולה במדינה מתנגדת להחלטת דיסני לקצר את זמן ההרצה של הסרט לפני יציאתו לדי.וי.די .  הנזק הכלכלי הצפוי אם הסרט לא יוקרן :  40 מיליון לירות שטרלינג
רשת בתי הקולנוע לסרטי תלת מימד הגדולה באנגליה מאיימת לא להקרין את הסרט  " אליס בארץ הפלאות ",  סרטו של הבמאי טים ברטון ,  בשל מחלוקת על זמני שחרור הסרט לדי.וי.די .  
על פי הגרדיאן ,  אולפני דיסני ,  העומדים מאחורי הסרט ,  מעוניינים לשחרר את הסרט לדי וי די 12 שבועות ממועד הפצתו בבתי הקולנוע ,  ולא לאחר 17 שבועות ,  המועד המקובל .  רשת בתי הקולנוע הכוללת את המותגים Odeon ,Vue ,  ו - Cineworld  ,  אשר חולשים על 95 אחוזים מבתי הקולנוע המציגים סרטים בטכנולוגית תלת מימד ,  מסרבת לכך והודיעה כי במידה ודיסני לא תסכים לפשרה ,  הסרט לא ישודר בכל בתי הקולנוע שלה .
 במידה והסרט לא יוצג בבתי הקולנוע ,  מדובר בנזק מצטבר של 40 מיליון פאונד לדיסני ובעיקר פגיעה קשה בברטון עצמו ,  המתגורר בלונדון ושדאג לצלם את אליס בארץ הפלאות באנגליה ,  בעיקר במחוזות דבון וקורנוול  .  בנוסף ,  כולל הסרט קאסט עם שחקנים בריטים רבים ,  ביניהם לנה בונהם קרטר ,  מאט לוקאס ,  סטיבן פריי ,  מייקל שין ,  אלן ריקמן ,  כריסטופר לי וברברה ווינדזור .
 ראשי ההפצה של דיסני אמורים לטוס בימים הקרובים מהוליווד לאנגליה על מנת לדון עם אנשי רשת הקולנועים הבריטית בנושא .  אולם ,  מקורות המעורבים במשא ומתן אמרו כי דיסני אינה מתכוונת להציע הסדר הכנסות נוח יותר למפיצים בתמורה להסכמתם לקיצור זמן שחרור הסרט לדי.וי.די .

" אליס בארץ הפלאות "  יוחרם באנגליה ? 
רשת בתי הקולנוע הגדולה במדינה מתנגדת להחלטת דיסני לקצר את זמן ההרצה של הסרט לפני יציאתו לדי.וי.די .  הנזק הכלכלי הצפוי אם הסרט לא יוקרן :  40 מיליון לירות שטרלינג

