בית יהונתן :  סוגיה ציונית ערכית
כשהגיעו היהודים התימנים כהי העור לפני 127 שנה לעיר העתיקה של ירושלים וביקשו להשתקע בין חומותיה ,  חשדו התושבים הוותיקים שאין מדובר כלל ביהודים .  היהודים מתימן ,  שהיטלטלו במדבריות ערב חולים ,  רעבים ובלויי סחבות ,  נפגעו עד עמקי נשמתם אך לא ויתרו על חלום ירושלים שלהם .
 הם התיישבו במערות ובכוכים במורדות הר הזיתים בסמוך לסילוואן ,  בדיוק במקום שבו עומד היום בית יהונתן - בלב שכונת סילוואן הערבית - ונאחזו בציפורניהם באדמת הטרשים . " נטושים ועזובים על פני שדה ,  עטופים ברעב ,  קטן וגדול ,  עולל ויונק ,  שואלים לחם ואין פורס להם "  תיאר אז ר' שלום אלשייך .
 עיתון אחד , " חבצלת ",  היה להם לפה ,  ועורכו ,  ישראל דב פרומקין ,  ייסד את חברת  " עזרת נידחים ",  וזו בנתה עבורם את כפר התימנים .  ב ? 1885 נחנכו הבתים הראשונים .  שש שנים מאוחר יותר עמדו על תילם 65 מבנים ונרכשה אדמה .  ביצירת המופת שלו , " כפר השילוח ",  תיאר הסופר ישראל זרחי את בני המקום בונים את בתיהם , " לאור הירח והכוכבים ,  נדבך על נדבך ".  אלא שסופם היה פחות רומנטי :  בתרפ"ט פרעו בהם הערבים וב ? 1938 הם נאלצו לעזוב .
 רק לפני שנים אחדות שבו יהודים למקום .  הם נטלו על עצמם משימה ,  שבמצב דברים נורמלי היתה ממשלת ישראל צריכה ליטול על עצמה .  אלא שדווקא את מלאכת ההתיישבות באזורים הקשים אך המשמעותיים ביותר בירושלים - כמו למשל העיר העתיקה שמחוץ לרובע היהודי ,  עיר דוד ,  כפר השילוח והר הזיתים - הותירו ממשלות ישראל לקומץ של משוגעים לדבר .
 האנשים הללו מזכירים לנו שוב ושוב את שכבר הספקנו לשכוח :  מי שחפץ בירושלים יצטרך להיאבק למענה .  הפלסטינים הפנימו זאת היטב .  הם נאבקים על ירושלים כמי שמנהלים מלחמה על זהותם ,  ודווקא אנו לוקים בחולשת הדעת בנקודה זאת .  רבים מדי בחברה הישראלית מוכנים כיום לשלם כמעט כל מחיר ,  ובלבד שחלילה לא ייקלעו למצב של קושי או סיבוך הדורש התמודדות .  זה ,  בתמצית ,  גם סיפורו של בית יהונתן ,  כי בחברה שהורגלה לא להתמודד - מי שמוכן להקרבה מצטייר כמוזר ומשונה .  פעם סבל ומאמץ היו נחלתם של רבים יותר בקרבנו .
 אמנם בית יהונתן נבנה ללא היתר ,  אבל להתעקשות להרוס אותו ולפנות את תושביו אין קשר עם שלטון החוק .  לא הרחק מהמקום שאליו שבו היהודים ,  ב"אל ? בוסתאן ",  הלוא הוא גן המלך  ( גנו של דוד )  ,  בנו הערבים ללא היתר עשרות רבות של בתים .  הם עושים זאת כבר שנים בכל רחבי מזרח ירושלים ,  בהיקפים של אלפי ועשרות אלפי עבירות בנייה ,  וכמעט דבר לא נעשה מולם .  
אלה שמבקשים לסלק את היהודים מכפר התימנים אינם חוששים ,  אפוא ,  לשלטון החוק ,  אלא חוששים שהנוכחות היהודית במקום תכשיל את תוכניתם לחלוקת ירושלים .  מותר להתווכח על חלוקת ירושלים .  ניתן גם לשאול אם חזרת יהודים לכפר התימנים אינה מעניקה לגיטימציה לדרישה פלסטינית מקבילה לשוב למקומות שבהם חיו עד 1948 .  
אבל להציג את בית יהונתן כמבחן לקיום החוק זו צביעות ממדרגה ראשונה .  טוב עשו שר הפנים אלי ישי וראש עיריית ירושלים ניר ברקת בכך שהבהירו כי החוק שווה לכולם .  אם הורסים - הורסים לכולם .  ואם מכשירים בנייה לא חוקית לערבים ,  ניתן להכשיר אותה גם ליהודים .
 
בית יהונתן :  סוגיה ציונית ערכית
nan
