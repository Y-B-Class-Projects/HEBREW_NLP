עכשיו ,  בקליבלנד מתחילים לספור את ההפסדים
אחרי רצף 13 הניצחונות ,  הקאבס הפסידו בפעם השלישית ברציפות ,  הפעם 101:95 לאורלנדו .  דנבר - בוסטון 105:114
שני משחקים מוקדמים ב-NBA התקיימו כבר ביום ראשון ,  כשבראשון שבהם ניצחה אורלנדו את קליבלנד 95:101 .  זה היה הפסדה השלישי ברציפות של קליבלנד ,  שלפני כן רשמה רצף מרשים של 13 ניצחונות .  המג'יק ,  מנגד ,  השיגו ניצחון ראשון על הקאבס העונה ,  אחרי שהפסידו להם פעמיים .  בזכות הניצחון ,  אורלנדו עלתה למאזן של 19:38 ,  בעוד שקליבלנד עומדת על מאזן של 14:43 .  
בהמשך הלילה  ( בין ראשון לשני )  אירחה דנבר את בוסטון ,  וניצחה אותה 105:114 ,  כשהיא קוטעת לסלטיקס רצף של שלושה ניצחנות .  סן אנטוניו הגיעה לדטרויט במסגרת משחקה האחרון במסע משחקי החוץ הקצר שלה ,  וספגה הפסד שני רצוף ,  הפעם 109:101 לאחר הארכה .  
תוצאות משחקי הלילה :
 אורלנדו  ( 19:38 )  - קליבלנד  ( 14:43 )  95:101דנבר  ( 19:37 )  - בוסטון  ( 19:35 )  105:114ניו ג'רזי  ( 51:5 )  - ממפיס  ( 27:28 )  104:94דטרויט  ( 35:20 )  - סן אנטוניו  ( 23:31 )  101:109  ( הארכה ) מינסוטה  ( 44:13 )  - אוקלהומה סיטי  ( 21:33 )  109:107ניו אורלינס  ( 26:30 )  - יוסטון  ( 27:28 )  94:102גולדן סטייט  ( 39:16 )  - אטלנטה  ( 20:34 )  104:108פיניקס  ( 23:34 )  - סקרמנטו  ( 38:18 )  88:104פורטלנד  ( 26:32 )  - יוטה  ( 19:36 )  93:89  ( הארכה ) 
דוויט הווארד הצהיר כוונות כבר מפתיחת המשחק במאצ'-אפ הטעון מול שאקיל אוניל וקלע 11 נקודות ברבע הראשון כדי להוביל את המג'יק ליתרון 18:25 בסיומו .  שאקיל התעורר בפתיחת הרבע השני כדי להחזיר את הקאבס לחיים וקלע 9 נקודות רצופות כדי לצמק למינוס שלוש .  מצד שני ,  אורלנדו פתחה בריצה משלה ושלשה של של ג'יי ג'יי רדיק העלתה אותם ליתרון דו ספרתי .  לברון ג'יימס לא נתן לה לברוח ותוך כדי שהוא משלים 21 נקודות במחצית הראשונה הוא הוריד למינוס שש במחצית .  אנטואן ג'יימיסון פתח את הרבע השלישי בטירוף ,  ו-8 נקודות רצופות שלו ,  אחרי תצוגת הנפל שלו מול שארלוט ,  הובילו למהפך ,  כשקליבלנד עלתה ליתרון 49:51 .  מאותו רגע הקאבס נטלו את ההובלה וסיימו את הרבע השלישי ביתרון 74:75 .  קצת פחות משבע דקות לסיום מו וויליאמס העלה אותם הקאבס ליתרון 80:85 ,  אבל אז זה נגמר :  אורלנדו התעוררה בזמן כדי להגיב בריצת 0:9 ,  כששלשה של ג'מיר נלסון קבעה 85:89 לזכותה קצת פחות מארבע דקות לסיום .  וינס קרטר הצטרף לחגיגה כדי לא לאפשר ללברון וחבריו לחזור ,  בדרך לניצחון 95:101 .  
דוויט הווארד הצטיין באורלנדו עם 22 נקודות ו-16 ריבאונדים ,  ג'מיר נלסון קלע 18 ,  רשארד לואיס 15 ומייקל פייטרוס 13 .  לברון ג'יימס סיים עם 33 נקודות ,  9 ריבאונדים ו-6 אסיסטים ,  שאקיל אוניל קלע 20 ואנטואן ג'יימסון סיים עם 19 .
 דנבר  ( 19:37 )  - בוסטון  ( 19:35 )  105:114
כשהנאגטס פוגשים קבוצת צמרת מהמזרח ,  זה עושה להם רק טוב .  דנבר עלתה למאזן 0:4 מרשים מול מובילות המזרח ,  ולפורוורד שלה ,  כרמלו אנתוני יש הסבר פשוט לכך : " אנחנו רק משחקים כדורסל טוב ,  זה הכל ,  ניתן לאחרים להחליט אם אנחנו קבוצה ששייכת לטופ של הליגה ".  מלו קלע 23 ומסר 8 אסיסטים ,  צ'ונסי בילאפס היה נהדר עם 26 נקודות  ( 7 מ-11 מהשדה )  ומסר 7 אסיסטים ,  וג'יי.אר סמית היה מצוין מהספסל כשתרם 19 נקודות ,  מתוכן 16 ברבע הרביעי .  ריי אלן הוליך את הסלטיקס עם 25  ( 9 מ-14 מהשדה )  ,  קווין גארנט  ( 5 ריבאונדים )  ,  רייג'ון רונדו  ( 11 אסיסטים )  ומארקיס דניאלס תרמו 15 נקודות כל אחד .  פול פירס היה נוראי עם 5 נקודות ב-2 מ-10 מהשדה .  נייט רובינסון לא שותף בשורות בוסטון .
 דטרויט  ( 35:20 )  - סן אנטוניו  ( 23:31 )  101:109  ( הארכה ) 
27 שניות לסיום מאנו ג'ינובילי חדר פנימה וקלע עבור סן אנטוניו ,  לבן גורדון וטיישון פרינס הייתה אפשרות לנצח את המשחק עבור הפיסטונס ,  אך הם החטיאו והדו-קרב הלך להארכה אחרי 93:93 בתום הזמן החוקי .  דאנקן היה היחיד שתפקד בתוספת הזמן וקלע את כל 9 הנקודות של הספרס ,  אבל לא הספיק לבדו מול פרינס והמילטון ,  והפיסטונס השאירו את הניצחון בבית . " המשחק היה יכול לברוח לנו בקלות ,  אבל נשארנו מפוקסים ",  אמר בסיום מאמן דטרויט ג'ון קיוסטר .  ריפ המילטון הוליך את דטרויט עם 27 נקודות ,  בן גורדון תרם 21 מהספסל ,  רודני סטאקי קלע 20 ומסר 6 אסיסטים וטיישון פרינס הוסיף 16 ו-9 ריבאונדים .  דאנקן היה מצוין בשורות סן אנטוניו עם 29 נקודות ו-10 ריבאונדים ,  ג'ינובילי הוסיף 21 נקודות ,  ג'ורג' היל הוסיף 17 ו-5 אסיסטים ,  וכל השלושה לא הצליחו להתגבר על חסרונו של טוני פארקר ,  שסובל מפציעה במותן .
 ההוקס כבר הוליכו ביתרון 18 ונראה היה במשך שלושה רבעים שהמשחק הולך לכיוון ניצחון של האורחים .  ברבע הרביעי גולדן סטייט הסבירה לאטלנטה מה זה ניצחון הרואי ,  כשעצרה את האורחים על 14 נקודות ב-12 דקות ,  וטסה ל-35 נקודות וניצחון גדול . " התפרקנו ",  אמר גארד אטלנטה מייק ביבי  ( 3 נקודות בלבד ב-1 מ-6 מהשדה )  , " לקבוצה בקליבר שלנו אסור להפסיד משחק שבו היא מובילה בהפרש גדול .  זה קרה ,  ואסור לנו לתת לזה לחזור ".  סטפן קרי היה מצוין בשורות הווריורס עם 32 נקודות ו-9 ריבאונדים ,  מונטה אליס הוסיף 26 וסי.ג'יי .  ווטסון הוסיף 15 מהספסל ,  כשהמארחים קלעו ב-53.6 אחוז מהשדה לעומת 45.5 של אטלנטה .  ג'ו ג'ונסון קלע 31 למפסידים ,  אל הורפורד קלע 26 והוריד 11 ריבאונדים ,  ג'וש סמית הוסיף 14 ו-17 ריבאונדים .
 ניו אורלינס  ( 26:30 )  - יוסטון  ( 27:28 )  94:102
בהעדרו של כריס פול ,  לקח דייויד ווסט את המושכות ,  ניצל את הרוחב והגובה שלו והצטיין בשורות ההורנטס עם 27 נקודות ו-9 ריבאונדים .  הרוקי דארן קוליסון ממשיך ללהוט ,  והפעם נעצר על 26 נקודות ,  אליהן הוסיף 9 אסיסטים . " אני רק מנסה לתקוף כמה שאני יכול ",  אמר קוליסון בסיום , " הרגשתי שאני יכול לנצל את המהירות שלי והחברים שלי מנסים להשתמש במהירות הזאת ".  מוריס פטרסון הוסיף 15 נקודות לניו אורלינס .  קווין מרטין שוב עלה מהספסל של הרוקטס ,  והפעם קלע 13 ב-5 מ-12 מהשדה ,  הרוקי צ'ייס באדינגר הצטיין עם 18 מהספסל ,  ארון ברוקס קלע 15 .
 מינסוטה  ( 44:13 )  - אוקלהומה סיטי  ( 21:33 )  109:107
קווין דוראנט הוכיח מדוע הוא אחד הגדולים ,  על אף שהוא רק בשנתו השלישית בליגה .  דוראנטולה עקץ את הוולבס עם 10 נקודות ב-2:20 הדקות האחרונות ,  והעניק לת'אנדר ניצחון חוץ שהושג לאחר מאמץ רב . " KD יציב מאוד כשחקן והיציבות מבוססת על הגישה שלו למשחק וההכנה שלו למשחק ",  החמיא מאמן אוקלהומה סיטי סקוט ברוקס , " הוא עובד על עצמו בכל יום כדי להפוך לשחקן טוב יותר ".  דוראנט עבר במשחק הזה את אלן אייברסון ,  כשרשם משחק 28 רצוף עם לפחות 25 נקודות והיה לשיאן בפרט טריוויה זה ,  וזאת בזכות 32 הנקודות שקלע .  ראסל ווסטברוק עזר לעכביש עם 22 נקודות ,  ג'ף גרין תרם 17 .  קווין לאב  ( 14 ריבאונדים )  וג'וני פלין הצטיינו עם 19 כל אחד עבור מינסוטה ,  קורי ברואר ודמיין ווילקינס הוסיפו 18 כל אחד .
 ניו ג'רזי  ( 51:5 )  - ממפיס  ( 27:28 )  104:94
הנטס כבר הוליכו ב-18 ,  אבל ניו ג'רזי של העונה היא רכיכה פתטית ,  ושום הפרש לא מבטיח לה ניצחון .  ממפיס ידעה לצאת מהבור בעזרת 29 נקודות של רודי גיי ,  ו-10 של או.ג'יי .  מאיו בסוף הרבע השלישי ותחילת הרבע .  באותו שלב הדובים ביצעו ריצה של 17 נקודות ,  הפכו את התוצאה ושייטו לניצחון .  מאיו סיים עם 24 נקודות עבור המנצחים ,  זאק רנדולף קלע 18 והוריד 10 ,  מארק גאסול הוסיף 16 ו-8 ריבאונדים .  ברוק לופז הצטיין בנטס עם 26 נקודות ו-9 ריבאונדים ,  דווין האריס הוסיף 17 ומסר 13 ,  אבל איבד 8 .
 פורטלנד  ( 26:32 )  - יוטה  ( 19:36 )  93:89  ( הארכה ) 
קרלוס בוזר הציל את יוטה מהפסד עם הוק-שוט מוצלחת כשעל הלוח עשירית שנייה בלבד .  ההילוך החוזר הוכיח כי הסל היה חוקי ,  ושתי הקבוצות הלכו להארכה .  הג'אז קיבלו רוח גבית בזכות הסל של בוזר ,  והגיבו לשלשה של ברנדון רוי ב-8 נקודות רצופות שיצרו עבורה יתרון קטן בהארכה .  זה הספיק ללהקה של ג'רי סלואן ,  שיצאו מרוז גארדן עם ניצחון .  בוזר ,  כאמור ,  היה המצטיין בשורות יוטה ,  אבל לא רק בזכות הסל הדרמטי ,  אלא גם הודות ל-22 נקודות שקלע ו-23  (  !  )  ריבאונדים ששאב .  דרון וויליאמס הוסיף 18 ו-12 אסיסטים ,  פול מילסאפ ו-וסלי מתיוס עזרו לשמור על הגרוב עם 12 כל אחד .  ברנדון רוי הוליך את הבלייזרס עם 23 ,  מרכוס קמבי קלע 2 ואסף 18 כדורים חוזרים ,  ולמרקוס אולדרידג' הוסיף 15 ו-10 ריבאונדים .
 
עכשיו ,  בקליבלנד מתחילים לספור את ההפסדים
אחרי רצף 13 הניצחונות ,  הקאבס הפסידו בפעם השלישית ברציפות ,  הפעם 101:95 לאורלנדו .  דנבר - בוסטון 105:114

