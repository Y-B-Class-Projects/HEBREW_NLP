אליפות אפריקה :  גם האריות ניתנים להכנעה
קמרון ,  אחת הפייבוריטיות לזכייה בטורניר ,  נפלה גם היא קורבן להפתעות ,  כשנוצחה 1:0 בידי גאבון .  1:1 בין זמביה לטוניסיה
היום האחרון של הסיבוב הראשון באליפות אפריקה יצא ביום רביעי לדרכו עם שני משחקים ,  וכפי שהתרגלנו טמן בחובו גם הפתעה גדולה .  קמרון הגיעה כפייבוריטית ברורה למשחק מול גאבון ,  אותה ניצחה פעמיים במוקדמות המונדיאל ,  אבל שחקניו של אלן ז'ירס לא חששו והדהימו עם ניצחון 0:1 משער של דניאל קוזאן .  במשחק השני נפרדו זמביה וטוניסיה ב-1:1 שמבשר על בית פתוח לחלוטין .
 פול לה גואן ביצע שינוי מהותי בנבחרת קמרון מאז הגיע כמאמן ,  הציל את האריות מאי העפלה נוספת למונדיאל וטרם חווה הפסד בתפקיד .  עד שרשם משחק ראשון כמאמן במסגרת אליפות אפריקה ,  שממשיכה להפתיע בגדול .  מול לה גואן ניצב שחקן צרפתי גדול אחר לשעבר ,  אלן ז'ירס ,  שהפסיד פעמיים לקמרון בשלב הבתים ,  הספיק לחזור בו מהתפטרותו ורשם ניצחון אדיר הערב .
 ריגוברט סונג עשה היסטוריה כשעלה לאליפות אפריקה שמינית שלו ,  אבל הוא והבלם העולה ניקולא נ'קולו כשלו לרגע בדקה ה-17 וזה עלה לנבחרתם במשחק .  רוגי מייה הכניס כדור עומק חלש לדניאל קוזאן ,  הבלמים נרדמו וחלוצה של האל הכניע בקלות את קרלוס קאמני .  
גאבון ,  שעברה את השלב הראשון בפעם האחרונה ב-1996 ולא העפילה לטורניר היבשתי מאז שנת 2000 ,  עברה למגננה לאחר השער ונהנתה מיכולת מצוינת של השוער דידייה אובונו .  שוערה של לה מאן תיסכל את סמואל אטו ,  פייר וובו ושאר החברים בירוק ,  שנראו אובדי עצות ככל שמחוגי השעון נעו קדימה .  גאבון החזיקה מעמד גם בשש דקות תוספת הזמן ,  והוכיחה  ( בפעם המי יודע כמה )  כי באליפות אפריקה הכל אפשרי והבדלי הרמות לא כאלה גדולים .
 זמביה ,  או כפי שהיא מכונה כדורי הנחושת ,  ידעה שהיא צריכה או אפילו חייבת להשיג תוצאה טובה ,  לא רק בגלל שהיא רוצה ,  אלא כי נשיא המדינה רופיה בנדה חייב אותה לעשות כך .  הנשיא מפנטז על הגביע ,  אבל אם להיות ריאליים העפלה לשלב הבא תהיה גם היא מעל המצופה עבור הזמבים .
 שחקני טוניסיה ידעו שסקאוטים מרחבי אירופה באים לעקוב אחריהם ,  אבל פתחו את המשחק בצורה איומה ונורואה .  הגנה מזעזעת איפשרה לזמביה לעלות ליתרון בדקה ה-ה-17 ,  כשג'ייקוב מולנגה ,  חלוצה של אוטרכט ההולנדית ,  כבש לאחר חילופי מסירות עם ג'יימס צ'מאנגה .  
זמביה הודחה בשלב הבתים בחמש הפעמים האחרונות שלה בטורניר ,  וגם הפעם לא ידעה להתמודד עם היתרון .  בדקה ה-40 הגיע השיוויון של טוניסיה ,  אלופת אפריקה ב-2004 ,  כשיוסף מסקאני בישל לדהוואדי .  המחצית השנייה הייתה בשליטה של המזבים ,  אבל הם לא השכילו לנצח .
 
אליפות אפריקה :  גם האריות ניתנים להכנעה
קמרון ,  אחת הפייבוריטיות לזכייה בטורניר ,  נפלה גם היא קורבן להפתעות ,  כשנוצחה 1:0 בידי גאבון .  1:1 בין זמביה לטוניסיה

