הנפקות האג"ח הקונצרניות בעולם עלו על 3 טריליון דולר ב-2010 - שנה שנייה ברציפות
הנפקות האג"ח הקונצרניות הסתכמו ב-2010 ב-3.2 טריליון דולר ,  ירידה לעומת 3.9 טריליון דולר ב-2009
הנפקות האג"ח הקונצרניות ברחבי העולם עלו לרמה הגבוהה מ-3 טריליון דולר ב-2010 ,  זו השנה השנייה ברציפות ,  בעקבות הנפקות שיא של אג"ח זבל ובעקבות ירידה חדה במיוחד בתשואות לרמתן הנמוכה מזה לפחות 14 שנים ,  כך דיווחה סוכנות הידיעות בלומברג.עם זאת ,  הנפקות האג"ח הקונצרניות ירדו ב-18% לעומת 2009 ,  אז הסתכמו ב-3.9 טריליון דולר ,  לאחר שהממשלות הפסיקו להעניק ערבויות להנפקות אג"ח של חברות פיננסים .  החששות מפני התפשטותו של משבר החובות באירופה הובילו גם הן להאטה בהנפקת האג"ח הקונצרניות באזור .  הנפקות האג"ח זבל בארה"ב הגיעו לשיא של 287 מיליארד דולר ב-2010 ,  לעומת 162.7 מיליארד דולר ב-2009.התשואה על אג"ח קונצרניות ברחבי העולם ירדה ל3.36% בממוצע ב-11 באוקטובר ,  רמתה הנמוכה ביותר מאז 1996 ,  אז החל תיעוד הנתונים ,  לפי נתוני בנק אוף אמריקה-מריל לינץ' .  במארס 2009 הגיעו התשואות לשיא של 7.41% ,  והירידה בתשואות חסכה למנפיקות האג"ח 4 מיליון דולר בשנה על כל אג"ח בסך 100 מיליון דולר שהנפיקו .  מתחילת השנה הרווח על השקעה באג"ח קונצרניות היה בממוצע 4.26% ,  לפי מדד ברקליס קפיטל העולמי  ( נכון ל-30 בדצמבר ) .שוק האג"ח הקונצרניות המשיך להתאושש גם ב-2010 בעקבות התחזקות ההערכות כי הכלכלה העולמית תתאושש מהמשבר הכלכלי ,  ובכך תחזק את יכולתן של החברות לפרוע את חובותיהן .  כלכלני ה-oecd צופים כי התמ"ג הגלובלי יעלה ב-4.2% ב-2011 וב-4.6% ב-2012.שתי הנפקות האג"ח הקונצרניות הגדולות ביותר בארה"ב השנה נערכו ב-4 בפברואר ,  אז ענקית המזון קראפט פודס הנפיקה אג"ח בסך 9.5 מיליארד דולר כדי לממן את רכישת קדבורי וברקשייר התאוויי של וורן באפט הנפיקה אג"ח בסך 8 מיליארד דולר כדי לסייע במימון רכישתה של מפעילת הרכבות ברינגטון נורתרן סנטה פה.ge קפיטל ,  חטיבת הפיננסים של ענקית התעשייה ge ,  הובילה את הנפקות האג"ח הקונצרניות בעולם השנה לאחר שגייסה הון בתשעה שווקים מרכזיים .  ge קפיטל מתכננת גם להנפיק אג"ח קונצרטיות בסך 25-30 מיליארד דולר ב-2011 .  ב-2011 גם ייפרעו אג"ח שהנפיקה בסך 62 מיליארד דולר ,  וב-2012 יגיעו אג"ח בסך 81 מיליארד דולר שהנפיקה ge למועד פרעונן .
 
הנפקות האג"ח הקונצרניות בעולם עלו על 3 טריליון דולר ב-2010 - שנה שנייה ברציפות
הנפקות האג"ח הקונצרניות הסתכמו ב-2010 ב-3.2 טריליון דולר ,  ירידה לעומת 3.9 טריליון דולר ב-2009

