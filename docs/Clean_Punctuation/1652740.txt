הזמר הצרפתי ז'אן פרה הלך לעולמו
היוצר שהתפרסם הן בשל שיריו והן בשל דעותיו הקומוניסטיות מת בבית חולים בגיל 79 .  הנשיא סרקוזי : " כל אחד מאיתנו נוצר בליבו את שיריו "
 הזמר והיוצר הצרפתי ז'אן פרה הלך לעולמו אמש  ( שבת )  ,  בגיל 79 .  פרה אושפז בבית חולים לפני שלושה ימים ,  אולם סיבת המוות טרם פורסמה .  בעקבות מותו יצאו הנשיא סרקוזי ושר התרבות פרדריק מיטראן בהודעות מיוחדות הסופדות לזמר הוותיק . " כל אחד מאתנו נושא בליבו את שיריו ",  מסר סרקוזי בהצהרה .  
פרה נולד בפריז בשם ז'אן טננבאום ואיבד את אביו היהודי באושוויץ .  פרה עצמו הצטרף ללוחמי הרזיסטנס בזמן מלחמת העולם השניה .  באמצע שנות ה-50 החל להופיע בקברטים שונים ובשנות ה-60 החל להוציא אלבומים שזכו להצלחה גדולה .  
למרות היותו זמר אהוב ,  פרה לא ויתר על שירים בעלי אג'נדה קומוניסטית שהביאה לא אחת לסערה .  בין השירים אפשר למצוא את  " פוטמקין "  ו"צרפת שלי "  שעם השנים נהפכו לקלאסיקות .  בשנת 1973 חדל פרה להופיע וחזר לכך רק בשנת 2002 .  לאחר מותו אמר עליו מגיש הטלוויזיה הפופולרי מישל דרוקר : " היה ז'אק ברל ,  ג''ורג' ברסנס ,  ליאו פרה וז'אן .  הוא היה אחרון המוהיקנים ". 

הזמר הצרפתי ז'אן פרה הלך לעולמו
היוצר שהתפרסם הן בשל שיריו והן בשל דעותיו הקומוניסטיות מת בבית חולים בגיל 79 .  הנשיא סרקוזי : " כל אחד מאיתנו נוצר בליבו את שיריו "
 
