 השנה הקרובה - שנת הטלוויזיה מבוססת האינטרנט 
 >  >  דיון חם התנהל אתמול בכנס איגוד האינטרנט בעולם השידורים ,  על מה שמכונה -  ( ott )  over the top יכולת להעביר תוכן טלוויזיוני באמצעות רשת האינטרנט הפתוחה ולא דרך הכבלים והלווין .  ל-ott יש פוטנציאל לשנות מודלים עסקיים בעולם הטלוויזיה ,  כאשר בעלי תוכן יוכלו לשדר ישירות לצרכן ולא דרך הכבלים והלווין כפי שהיה נהוג עד כה .  יוני השקס ,  בכיר בחברת nds המפתחת ממירי כבלים ולוויין ,  אמר בכנס כי הרבה ספקיות טלוויזיה מסורתיות מגלות כעת את ה-ott . " השנה הקרובה היא שנת ה-ott .  בבת אחת נראה שהמפעילים הגדולים בעולם מתחילים לאפשר ott ללקוחות בזכות קופסאות חדשות .  אני מאמין שמפעילות יתנו מענה לא רק לטלוויזיות אלא גם למחשבים ניידים ".  חגי בראל מחברת אורקה ,  שנרכשה על ידי פראנס טלקום ,  סיפר כי לחברה הצרפתית כבר כמיליון משתמשים העושים שימוש בטכנולוגיה זו .  הוא ציין כי עבור פראנס טלקום ,  מהווה ה-ott פיתרון משלים לשירותיה .  החברה מספקת שירותי טלוויזיה רגילים באמצעות הלוויין ושירותי vod באמצעות האינטרנט .  מי שנשמעו פחות נלהבים הם נציגי הטלוויזיה הרב ערוצית .  יורם מוקדי מ-hot אמר כי  " ה-ott הוא בסך הכול ערוץ הפצה חדש במקום הכבלים והלווין ,  אבל הספק עדיין צריך לרכוש תוכן ,  לארוז אותו ולהוציא כסף על הפקות מקור בישראל .  יונה ויזנטל ,  סמנכ"ל התוכן של yes אמר כי  " אתמול ישבו בארה"ב 60 מיליון איש וראו בשידור חי או את אולימפיאדת החורף או את  " אמריקן איידול ".  גם בעידן החדש ,  יש עדיין כוח אדיר לשידור החי ". 

 השנה הקרובה - שנת הטלוויזיה מבוססת האינטרנט 
nan
