עכשיו גם הפוליטיקאים נגד דומנק
שרת הספורט הצרפתית קיבלה מכתב מפוליטיקאי מקומי שדרש את פיטוריו של מאמן הנבחרת : " אנחנו שוקעים ממשחק למשחק "
 ריימונד דומנק לא ממש פופולארי בצרפת ,  זה לא סוד .  מאמן הנבחרת הלאומית ,  שהוביל את הצרפתים לסדרה של שנים רעות למדי ,  היה קרוב לפיטורים מספר פעמים ,  אלא שבכל פעם הוא הצליח לעשות את המינימום הנדרש על מנת להישאר בתפקיד .  היום  ( שישי )  מתברר כי לא רק הקהל הצרפתי שונא את דומנק ,  ולא מספיק שחלק משחקני הנבחרת יצאו כנגדו ,  כעת הצטרפה גם הפוליטיקה למאבק כנגד המאמן הכושל .
 מספר ימים אחרי ההפסד 2:0 לספרד במשחק ידידות ,  פרנסואה מישל גונו ,  חבר במפלגת UMP ,  שלח היום מכתב לשרת הספורט הצרפתיה ,  ראמה יאדה ,  בה דרש שהשרה תעשה ככל שביכולתה על מנת למצוא לדומנק מחליף . " ממשחק למשחק ,  הנבחרת שוקעת עמוק יותר והופכת מושא ללעג ",  הסביר גונו ,  במכתב שהתפרסם בעיתון  " פוטבול 365 ".   
" פרשנים ואזרחים הבינו שהאחריות חוזרת למאמן הנבחרת הזאת ,  ריימונד דומנק .  הציבור הצרפתי סבל באופן קשה מהמשבר הכלכלי ,  הם לא צריכים את ההשפלה הגלובלית שמחכה להם בדרום אפריקה בקיץ הקרוב ",  הוסיף גונו בחריפות .  אגב ,  פיפ"א אוסרת על התערבות פוליטיקאים בהחלטות שנוגעות לנבחרות לאומיות ,  ובין כה וכה ,  ההתאחדות הצרפתית כבר הודיעה שדומנק יסיים את חוזהו המקורי ,  שיפקע עם תום הגביע העולמי בדרום אפריקה .
 
עכשיו גם הפוליטיקאים נגד דומנק
שרת הספורט הצרפתית קיבלה מכתב מפוליטיקאי מקומי שדרש את פיטוריו של מאמן הנבחרת : " אנחנו שוקעים ממשחק למשחק "
 
