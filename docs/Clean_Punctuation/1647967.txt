גווארדיולה : " אחד ממשחקי הבית הטובים שלנו העונה "
 מאמן ברצלונה היה מרוצה מהיכולת של ברצלונה ב-1:2 על מלאגה .  פלגריני : " יש מקום לשיפור ,  אנחנו עדיין לא מושלמים "
 שער של ליונל מסי בדקה ה-83 העניק לברצלונה ניצחון 1:2 דרמטי על מלאגה אמש  ( שבת )  בקמפ נואו .  הבלאוגרנה השיגו את ניצחונם ה-19 העונה מתוך 24 משחקי ליגה וחזרו למקום הראשון ,  אותו איבדו לשעתיים לטובת היריבה הגדולה ריאל מדריד ששיחקה לפני כן . 
" שיחקנו טוב ומשחקים מהסוג הזה נותנים ביטחון לקראת ההמשך ",  אמר הקשר אנדרס אינייסטה , " זה היה משחק מתוח וקשה ,  אבל השגנו תוצאה טובה מאוד ". 
המאמן פפ גווארדיולה הוסיף : " הדבר החשוב הוא ששיחקנו טוב מאוד ,  החזקנו בכדור ושלטנו במשחק .  זה היה אחד ממשחקי הבית היותר טובים שלנו ושיחקנו הרבה יותר טוב מאשר במשחקים האחרונים שלנו .  בזמן האחרון נראה היה שאנחנו יכולים להפסיד לכל קבוצה ,  אבל היום הראנו שאנחנו קבוצה ברמה מאוד גבוהה ".  
" זה היה משחק גדול ,  עם הרבה ארועים והזדמנויות ",  אמר הנשיא ז'ואן לאפורטה , " שיחקנו נגד קבוצה מצוינת שהקשתה עלינו .  היה מתח עד הסיום ,  כך שאני מברך את השחקנים שהראו את הרוח הנכונה .  אנחנו יודעים שיהיה לנו קשה ,  אבל אנחנו מוליכים את הטבלה הודות למאמצים שאנחנו משקיעים בכל משחק .  הלה-ליגה מאוד תחרותית ולא ננוח עד שריקת הסיום ". 
קבוצה שניצחה בקלות הרבה יותר גדולה מברצלונה הייתה ריאל מדריד ,  שהביסה 1:5 את טנריפה ועלתה למקום הראשון בטבלה למשך שעתיים .  הבלאנקוס היו שבעי רצון מהניצחון ומהדרך בה הוא הושג וגונזלו היגואין הנהדר ,  שכבש צמד ,  אמר : " אני מאוד מרוצה מהשערים שלי ומהתוצאה .  היה חשוב לנו להפעיל לחץ על ברצלונה .  חבל שלא השלמתי שלושער ".  
" תמיד יש מקום לשיפור ,  אנחנו עדיין לא מושלמים "  הוסיף המאמן מנואל פלגריני ,  שפירט : " אנחנו עדיין צריכים להחזיק יותר בכדור ,  אבל אם נמשיך במאמצים שלנו ,  בקרוב זה יקרה .  היום ניצחנו כי עבדנו קשה לאורך כל המשחק ".  
פלגריני הצ'יליאני התייחס גם לרעידת האדמה הקשה שפקדה את מולדתו : " אני מקווה שהמדינה תתאושש ותצליח לעבור את זה ".  חלוץ סראגוסה ,  הומברטו סואזו ,  שכבש אמש צמד עבור קבוצתו ב-0:2 שלה על חטאפה וחשף חולצה עליה נכתב 'Fuerza Chile'  ( צ'ילה היי חזקה )  ,  הוסיף : " הרבה אנשים מתו ואני מאוד עצוב .  כל המשפחה שלי שם .  אני לא מצליח לדבר איתם הרבה כי הקווים של הטלפון נפלו .  היה חשוב לי לחשוף היום את החולצה וידעתי שבשביל זה אני צריך לכבוש .  עשיתי מאמץ גדול כדי לשמח את המדינה שלי ". 

גווארדיולה : " אחד ממשחקי הבית הטובים שלנו העונה "
 מאמן ברצלונה היה מרוצה מהיכולת של ברצלונה ב-1:2 על מלאגה .  פלגריני : " יש מקום לשיפור ,  אנחנו עדיין לא מושלמים "
 
