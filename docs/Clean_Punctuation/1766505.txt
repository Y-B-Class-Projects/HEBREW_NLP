ארבע קרנות השקעה פרטיות הגישו הצעות לרכישת נטפים לפי שווי מינימלי של 875 מיליון דולר
מדובר בקרנות KKR ,  ג'נרל אטלנטיק ,  פרמירה ואיפקס .  לפי הערכות ,  גיוס ההון נועד לשמור על מעמדה בשוק מול מתחריה :  ג'יין ההודית שרכשה את נען דן הישראלית וג'ון דיר שרכשה את פלסטרו גבת
 >  >  קרנות ההשקעה הפרטיות kkr ,  ג'נרל אטלנטיק ,  פרמירה ואיפקס הגישו הצעות לרכישת אחזקותיהן בחברת נטפים של קרנות מרקסטון וטנא ,  ואולי גם את כל או חלק מהאחזקות של הקיבוצים מגל ,  יפתח וחצרים .  ארבע הקרנות הגישו הצעות לרכישת החברה הגדולה בעולם בתחום ההשקיה בטפטוף תמורת ערך חברה  ( שווי מניות+חוב פיננסי נטו )  של 875 עד 900 מיליון דולר .  סכום זה כולל חוב פיננסי נטו של 150 מיליון דולר ,  שיהיה על פי הערכות לנטפים בסוף 2010 .  ערך זה משקף מכפיל ev/ebitda של 10 על פי הרווח התפעולי התזרימי  ( ebitda )  הצפוי לנטפים ב-2010 .  כמה מהמציעים היתנו את הצעתם לרכוש את אחזקותיהן של מרקסטון  ( 14% ואופציה לרכישת 5% נוספים על פי שווי חברה של 500 מיליון דולר )  וטנא  ( 10% )  בהשגת שליטה .  כלומר ,  ברכישת חלק משמעותי או כל אחזקות הקיבוצים בחברה - חצרים  ( 43% )  ,  מגל  ( 25% )  ויפתח  ( 8% )  .  על פי הסכם ההשקעה של מרקסטון וטנא בנטפים ועל פי הסכם המייסדים שנחתם בין חצרים ,  יפתח ומגל ,  יש לחצרים ,  שסירב בעבר להיפרד מאחזקותיו בחברה ,  זכות להודיע תוך 20 יום כי הוא מעוניין לרכוש את האחזקות של מרקסטון ,  טנא או כל אחד משני הקיבוצים האחרים במחיר שבו מתוכננת עסקה במניותיה של נטפים .  נראה כי קיבוץ יפתח ימכור את כל אחזקתו בנטפים ,  וכי מגל ימכור את מרבית האחזקה בחברה .  גם חצרים עשוי למכור חלק מאחזקתו - אם ערך החברה  ( ev )  יגיע למיליארד דולר לפחות .  על פי הערכות ,  ישראל מקוב יו"ר נטפים סבור כי עדיף לבעלי מניותיה של החברה להנפיק את מניותיה בארה"ב ,  כדי למקסם את ערך אחזקותיהם ולא לאבד את השליטה בחברה .  על פי הסכם ההעסקה של מקוב ,  שנחתם במחצית הראשונה של 2009 ,  היו"ר זכאי לשכר של 130 אלף שקל בחודש בעבור העמדת שירותיו במשך יומיים בשבוע לרשות החברה ,  לאופציות ל-2% מהחברה מעל שווי מינימלי של החברה בהנפקה ציבורית ,  למענק בשיעור מסוים מהתמורה מכל גיוס עתידי וכן למענק של 1% מהרווח השנתי של החברה לפני מס .  הליך המכירה של אחזקות מרקסטון וטנא ,  וככל הנראה של חלק ניכר מאחזקות הקיבוצים ,  יחודש במחצית ינואר 2011 ,  לאחר פגרת חג המולד וראש השנה האזרחי .  השלב הבא של ההליך יהיה פתיחת חדר מידע לארבע הקרנות ,  כשעל פי הערכות העסקה תושלם עד אמצע 2011 .  נטפים זקוקה ,  על פי הערכות ,  לגיוס הון כדי לשמור על מעמדה התחרותי מול מתחריה העיקריים :  ג'יין ההודית ,  שרכשה את חברת נען דן הישראלית ,  וחברת ג'ון דיר שרכשה את פלסטרו גבת .  נטפים מפגרת אחר ג'יין בשוק ההודי למוצרי השקיה בטפטוף ,  שנאמד ב-500 מיליון דולר לשנה ומתאפיין בקצב צמיחה גבוה .  החברה מתמודדת גם עם תחרות קשה מצד ג'ון דיר בשוק האמריקאי ,  אחד השווקים העיקריים של נטפים .  נטפים מינפה עצמה וסיבכה את מצבה הפיננסי כשרכשה את חברת revaho ההולנדית ,  שהתמחתה בייצור ושיווק ציוד השקיה ,  ציוד בקרת אקלים והקמת חממות בשיטת  " עד מפתח "   ( turn key )  תמורת 100 מיליון דולר ביולי 2007 - זמן קצר לפני פרוץ המשבר בכלכלה העולמית שגרם למצוקת מזומנים בקרב החקלאים ואילץ את נטפים להאריך את האשראי שנתנה ללקוחותיה .  נטפים צפויה לסיים את 2010 במחזור של 600 מיליון דולר וברווח תפעולי תזרימי  ( ebitda )  של 85 עד 90 מיליון דולר .
 
ארבע קרנות השקעה פרטיות הגישו הצעות לרכישת נטפים לפי שווי מינימלי של 875 מיליון דולר
מדובר בקרנות KKR ,  ג'נרל אטלנטיק ,  פרמירה ואיפקס .  לפי הערכות ,  גיוס ההון נועד לשמור על מעמדה בשוק מול מתחריה :  ג'יין ההודית שרכשה את נען דן הישראלית וג'ון דיר שרכשה את פלסטרו גבת

