אקסלנז חתמה על הסכם מעבדה בארה"ב - תתחיל למכור מוצר לבדיקת מחלות כבד
בתגובה לעסקה עולה מניית אקסלנז במסחר בבורסה בשיעור קל של 4%
ימים ספורים לאחר נכשלה בניסוי קליני השוואתי ,  שלב שלישי ,  למחלות הכבד ,  מודיעה החברה על הסכם עם חברת metabolic solution - אחת מהמעבדות העצמאיות הגדולות בארה"ב להקמת מרכז אנליזה  ( breath test center )  שישרת את כלל 50 המדינות בארה"ב.שיתוף הפעולה יתמקד בבדיקת הימצאותו של חיידק ה-h.pylori בקיבה .  במרכז האנליזה יוצבו בשלב ראשון מכשירי breathid של אקסלנז ובהמשך גם מכשירי irms שיאפשרו אלפי בדיקות חודשיות .  הודעתה של אקסלנז מגיעה כשבוע לאחר שהחברה הודיעה כי קיבלה את אישור ה-fda למכור את החומר המשמש לבדיקה .  בתגובה לעסקה עולה מניית אקסלנז במסחר בבורסה בשיעור קל של 4% .  סטיבן איתן ,  מנכ"ל אקסלנז אומר : " הקמת המרכז בארה"ב הינו שלב חשוב ביותר במסגרת ההיערכות של אקסלנז למכירות בארה"ב  .  כאמור ,  אנו פונים לשוק קיים ,  עם מוצר שפיתוחו ורישומו הושלם .  למוצר החברה קיים שיפוי ביטוחי  ( reimbursement code )  בארה"ב בקוד שיפוי  ( cpt )  של כ-100 דולר לבדיקה .  אנו מצפים להתחיל למכור בשוק משמעותי המוערך במאות מיליוני דולרים כבר ברבעון הראשון של 2010 ".  אישור המוצר נעשה כאישור תרופה  ( nda new drug approval )  ,  כך שלמתחרה נוסף ידרשו מספר שנים והשקעה של מיליוני דולרים על מנת לחדור לשוק ,  שרק בארה"ב מוערך בכ-8-6 מיליון בדיקות בשנה.בסוף השבוע האחרון ,  אקסלנז נכשלה בניסוי פיבוטלי  ( השוואתי )  הבדק את יעילות הבדיקה אותה מפתחת החברה למחלות כבד ,  אל מול הבדיקה המקובלת כיום בשוק  ביופסיה של הכבד .  באותו היום ירדה מניית החברה בשיעור חד של 36% ,  במחזור מסחר הגבוה פי 10 מהמחזור הממוצע שלה .  אקסלנז נסחרת כיום לפי שווי שוק של 100 מיליון שקל ,  כאשר התשואה שלה מתחילת השנה הינה כ-340% .  בעל המניות העיקרי של אקסלנז הוא מורי ארקין ,  המחזיק ב-36% מהון המניות בחברה .
 
אקסלנז חתמה על הסכם מעבדה בארה"ב - תתחיל למכור מוצר לבדיקת מחלות כבד
בתגובה לעסקה עולה מניית אקסלנז במסחר בבורסה בשיעור קל של 4%

