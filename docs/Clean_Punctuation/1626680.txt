משחק מהגהינום
בעקבות ההתעניינות של EA בקומדיה האלוהית ,  גם יצרנית משחקים לאייפון החליטה לבקר את דנטה בגהינום
כשחברת המשחקים EA החליטה לעשות משחק שמבוסס ,  בערך ,  על  " הקומדיה האלוהית "  של דנטה ,  גם מפתחי משחקים אחרים התחילו  משום מה  להתעניין בסיפור הזה .  וכיוון שהוא כבר מזמן לא מוגן בזכויות יוצרים ,  אין מניעה מלהשתמש בו עבור משחקים נוספים .  
קחו ,  למשל ,  את מפתחת המשחקים Xpressed .  היא החליטה שגם לה מגיע ,  ואם אנשים יקנו את המשחק שלה בעקבות זה שהם שיחקו בכותר של EA ,  מה רע ?  התוצאה היא Inferno ,  משחק מבוכים לאייפון בו דנטה צריך לאסוף נשמות טהורות  ( תרתי משמע )  כדי לעבור את המבוכים .  
המשחק החדש כולל 121 שלבים בחמישה אזורים שונים ,  וחוץ מלקיחת הרעיון מ"הקומדיה האלוהית "  הוא גם משלב חלקים מהסיפור עצמו .  כמו כן ,  הוא מגביל את שחקניו ל-4 שעות בלבד ,  בהם צריך לסיים את כל השלבים .  והמחיר ?  99 סנט ל-50 השלבים הראשונים .  

משחק מהגהינום
בעקבות ההתעניינות של EA בקומדיה האלוהית ,  גם יצרנית משחקים לאייפון החליטה לבקר את דנטה בגהינום

