אוריגו תלווה 80 מיליון שקל לאינספייר לפירעון חובות וסיוע לחברות בנות 
בעקבות העסקה קפצה מניית אינספייר ב-10.5% ואג"ח ד' זינקה ב-15%
 >  >  יממה אחרי שפרשה מהמירוץ על רכישת השליטה בחברת הנדל"ן אנגל משאבים ,  מבצעת קרן המנוף אוריגו בראשות גבי טרבלסי וגיא זוקין עסקה חדשה .  חברת אינספייר השקעות שבשליטת אבי ורטהיים  ( אחיינו של מוזי ורטהיים ,  מבעלי השליטה בבנק מזרחי טפחות והחברה המרכזית למשקאות קלים )  אישרה אתמול את הפרסום ב-themarker כי היא מנהלת מגעים עם קרנות המנוף .  החברה דיווחה כי חתמה על מזכר הבנות עם קרן אוריגו להעמדת ההלוואה שתשמש את אינספייר לפירעון תשלום ראשון של קרן בהיקף של 36 מיליון שקל למחזיקי אג"ח מסדרה ב' ;  הזרמה של 25 מיליון שקל לחברות הבנות רבינטקס תעשיות ותדיר גן באמצעות הנפקת זכויות המתוכננת בחברות האלו ;  וכן לצורך פירעון מוקדם של 10 מיליון שקל לבנק הפועלים ,  כך שהחוב לבנק יישאר בהיקף של 60 מיליון שקל .  במסגרת ההסכם בין הצדדים תעמיד אוריגו לאינספייר הלוואה של 80 מיליון שקל צמודת מדד ,  שתישא ריבית שנתית של 6.9% ,  בעלת מח"מ של 4.6 שנים שיתפרע בשלושה תשלומים .  התשלום הראשון של 10 מיליון שקל יתבצע בסוף דצמבר 2012 ,  תשלום שני של 10 מיליון שקל בסוף יוני 2014 והתשלום האחרון בסוף מארס 2015 .  בעקבות ההסכם זינקה אתמול מניית אינספייר ב-10.5% ואג"ח ב' זינקה ב-15.1% והתשואה לפדיון שלה ירדה ל-15% .  כן סוכם בין הצדדים כי במועד השלמת העסקה תקבל אוריגו מאינספייר עמלה חד-פעמית בשיעור של 1% מהיקף ההלוואה  ( בתוספת מע"מ )  ,  כלומר 800 אלף שקל ,  לשם הקמת ההלוואה וכיסוי הוצאות .  אוריגו גם תהיה זכאית לדמי ניהול שנתיים צמודי מדד בשיעור של 0.9%  ( בתוספת מע"מ )  מיתרת הקרן הבלתי מסולקת .  בנוסף ,  סוכם כי אוריגו תקבל 15.2 מיליון אופציות ,  הניתנות למימוש עד לפירעון מלוא ההלוואה ,  למניות אינספייר לפי מחיר מימוש של 1.5 שקלים למניה .  האופציות מצויות כיום מחוץ לכסף ,  שכן מניית אינספייר נסחרת לפי מחיר של שקל .  סוכם עוד כי מספר האופציות יגדל אם מחיר המניה בפועל של אינספייר בעת המימוש יהיה 4.5 שקלים או פחות .  כך ,  אם מחיר המניה יהיה 3.5 שקלים ,  מספר האופציות יגדל ל-25.2 מיליון .  אם מחיר המניה יהיה 3.5-4.5 שקלים ,  מספר האופציות יגדל ל-20.2 מיליון .  נכון להיום חייבת אינספייר כ-100 מיליון שקל למחזיקי אג"ח מסדרה ב' .  בעקבות התמורה שתתקבל מאוריגו ,  מתכוונת אינספייר לכנס בעוד כמה שבועות אסיפת מחזיקי האג"ח ב' ,  שבה יוצע להם לשנות את לוח הסילוקין של החוב ,  כך שהתשלום הראשון של 36 מיליון שקל ,  שהיה אמור להתבצע בסוף דצמבר 2010 ,  יוקדם למארס .  שני התשלומים הנוספים יאוחדו לתשלום אחד שייפרע בנובמבר 2012 .
 
אוריגו תלווה 80 מיליון שקל לאינספייר לפירעון חובות וסיוע לחברות בנות 
בעקבות העסקה קפצה מניית אינספייר ב-10.5% ואג"ח ד' זינקה ב-15%

