הרשת גואשת
מדור 'חולצת רשת' יצא לתפוס קצת צבע לקראת השרב שבדרך והגיע לאתר של 'קוסטו' בברצלונה .  שימו משקפי שמש שלא תסתנוורו
שם :  קוסטו ברצלונה
לוקיישן :  http :/ /www.custo-barcelona.com/en
משמעות השם :  קוסטו הוא שמו של אחד האחים שהקימו את החברה .  בשנים הראשונות היה שם החברה 'קוסטו ליין' ,  ורק לאחר מספר שנים ,  כשהקולקציה התרחבה שונה השם ל'קוסטו ברצלונה' ,  על שם עיר המוצא של האחים .
 ז'אנר :  אתר הבית של חברת האופנה הבינלאומית שמציג גם אתר קניות אונליין .
 לאחים קוסטו ודיוויד דלמאו מייסדי החברה ,  הייתה חיבה עזה לטיולים בעולם ובשנות ה-80 המוקדמות הם יצאו למסע עולמי .  המסע שלהם איפשר להם לגלות לא רק נופים חדשים אלא גם ביטויים שונים ומגוונים של אמנות ,  תרבות ופילוסופיה .  ביקורם של שני הספרדים בקליפורניה ארה"ב ,  הותיר עליהם רושם עז במיוחד ,  סגנון הלבוש הצבעוני של הגולשים בדרום המדינה ,  והצבעים הפסיכודלים בצפונה ,  חשפו אותם למגמות אופנה ,  צבעים חדשים וגזרות שלא הכירו קודם .
 האחים חזרו לספרד והחלו ללמוד את כל מה שיש על טכניקות הדפסה ,  תוך דגש על עיצוב גרפי .  ככל שהמחקר שלהם התעמק ,  העיצובים הפכו נועזים יותר ומתוחכמים .  הקו הראשוני של החברה כלל בעיקר חולצות טי ולאחר מספר שנים התפתח לפריטים נוספים שהרכיבו קולקציה שלמה .  החברה הפכה למזוהה עם ההדפסים הגרפיים יוצאי הדופן והשימוש בחומרים מיוחדים והיא מציגה בשבוע האופנה בניו יורק .  מלבד פריטי לבוש לנשים וגברים ,  מציגה החברה גם אביזרי אופנה מגוונים ובושם משלה .
 כבר בעמוד השער של האתר אפשר להתרשם מהאלמנטים הגרפיים המאפיינים את המותג ,  המוצגים בבגדי הקולקציה החדשה .  האתר נטען עם תמונות צבעוניות מאד בפריטים נועזים בגוונים חזקים שמתחלפות לתמונות הדוגמנים מהמסלול בניו יורק .  האתר מחולק לקטגוריות נגישות :  גברים ,  נשים ,  אאוטלט ואביזרים .  הכחול הוא הצבע השולט בעמוד הגברים בעוד שהפוקסיה שולט בנשים .  בכל אחת מהקטגוריות אפשר למצוא את כל הפריטים מהקולקציה החדשה אביב-קיץ ,  כמו גם את קולקציית החורף האחרונה ופרטי וינטג' מעונות קודמות .
 אפשרות אחת היא לבחור קולקציה מעונה מסוימת ולהכיר אותה מקרוב על כל חלקיה ,  אפשרות אחרת היא לבחור פריט מסוים ולראות איך הוא נראה בכל קולקציה .  בכל עמוד-פריט מספר תמונות ,  מידע על סוג הבד כמו גם הוראות הכביסה .  בקטגוריית האביזרים אפשר למצוא תיקים ,  נעלים ,  שעונים ,  משקפים ,  צעיפים ובושם ממותג .  פיצ'ר מיוחד באתר מפנה את הגולש לחוויה של קוסטו ברצלונה בשבוע האופנה בניו יורק .  אינפורמציה על הקולקציה שהוצגה שהתאפיינה באלמנטים מטאלים בשילוב אלמנטים גרפיים המזוהים עם המותג ,  פלייר וידאו מהתצוגה עצמה ומהשמחה האמתית מאחורי הקלעים .
 יונת דואר :  יש .  באתר מבטיחים לא להכביד על הנרשמים ולהעביר הטבות ומבצעים .
 החוויה הישראלית :  האתר מזהה את המדינה בה נמצא הגולש והמשלוח מגיע גם אלינו .
 
הרשת גואשת
מדור 'חולצת רשת' יצא לתפוס קצת צבע לקראת השרב שבדרך והגיע לאתר של 'קוסטו' בברצלונה .  שימו משקפי שמש שלא תסתנוורו

