 " ילדים בני 5 מזמינים תוכני VOD בעצמם "
 חמש שנים אחרי ההשקה ,  מנויי ה-VOD מכניסים לחברת הכבלים 91 מיליון שקל בשנה - לפני הזמנות בתשלום  ?  מנהלת אגף VOD ב-HOT ,  נאוה כהן-דיין ,  מאמינה שהשירות הצליח בזכות הילדים  ?  על השקת השירות המקביל של חברת הלוויין : " עשינו ל-yes חיים קלים "
  >  >  חברת הכבלים hot חוגגת החודש חמש שנים להשקת שירות vod .  לפי נתוני החברה ,  ב-2009 הזמינו 450 אלף מנויים כ-190 מיליון תכנים בשירות .  המשמעות היא שכל מנוי הזמין בממוצע יותר מתוכנית אחת ביום .  לדברי נאוה כהן-דיין ,  מנהלת אגף vod וניו מדיה של hot ,  ה-vod נמנה על חמשת הערוצים הנצפים ביותר של חברת הכבלים .  ל-hot יש 450 אלף לקוחות vod שמשלמים דמי מנוי של 16.9 שקל מדי חודש ,  כך שהחברה מכניסה כ-91 מיליון שקל בשנה עוד לפני שנערכה הזמנה אחת בתשלום מן השירות .  כהן-דיין אומרת כי החברה מצפה לגידול של כ-15% בשימוש בשירות ב-2010 .   לדבריה ,  מרבית ההזמנות מהשירות ב-2009 היו של תוכן חינמי ,  אך גם אם מיעוטן היו לתכנים בתשלום ,  הרי שמדובר בהכנסה של עשרות מיליוני שקלים .  לכהן-דיין אין ספק בנוגע לסיבה והאופן שבו נולדה הצלחת השירות : " הילדים הם המאמצים הכי גדולים של ה-vod ,  ומי שהביא לתחילת ההצלחה של השירות .  משם זה התגלגל לכל המשפחה ".  לפי נתוני hot ,  על כל שעה שבה ילדים צופים בתכנים בערוצים הרגילים ,  הם צופים בשעתיים של תוכני vod .  לדברי כהן-דיין , " ילדים בני 5 מזמינים תכנים בעצמם ,  ובגיל הרבה יותר צעיר כבר יודעים להגיד להורים מה הם רוצים ".  כהן-דיין מאמינה כי ל-vod חלק נכבד בהצלחת כוכבי הילדים בישראל ,  שתכנים שלהם זמינים בשירות .  לדבריה ,  הפופולריות של vod מעניקה לשירות כוח רב : " אני יכולה להרשות לעצמי להצביע על מי יהיו כוכבי הילדים הבאים .  אנחנו לא צריכים להישען על כוכבים קיימים ,  אלא יכולים לבנות אותם בעצמנו ".  העתיד :  יותר תכנים ייעודיים במסגרת תפקידה אחראית כהן-דיין על ניהול שלושת ערוצי ה-vod  ( רגיל ,  סרטים ויאנג )  ,  איתור תוכן ורכישתו ,  סידור המדפים במערכת והפקות המקור .  לדבריה , " יש שילוב של שלושה דברים שהובילו להצלחה - עצם זה שכל התוכן נמצא במקום אחד ,  שיעור התוכן בחינם וההשקעה בהפקות המקור הייעודיות ".  בנוגע להפקה הייעודית של תכנים ל-vod ,  שאינם משודרים במקביל בערוץ אחר ,  אומרת דיין-כהן כי  " כיום זה אולי נראה מובן מאליו ,  אבל היו חששות מאוד גדולים .  הסדרות 'חצויה' ו'רד בנד' היו סימן שאלה גדול .  הצלחנו בקרב הילדים ,  אבל לא ידענו מה יקרה בקהלים אחרים . " פחדנו שלהפקה יהיה קשה להצליח בלי תמיכה של ערוץ ליניארי ,  אבל 'חצויה' נהפך לאחר המותגים החזקים שלנו ב-2009 .  מסקרים שאנו עושים עולה שזה המותג שהכי חסר לבני הנוער ולגילאי 9 פלוס שהם לקוחות yes ".  לדברי כהן-דיין ,  ב-hot מתכננים להרחיב משמעותית את תחום ההפקה הייעודית ל-vod .  נראה שבישראל עדיין לא התערער כוחם של ערוצי הברודקאסט . " שיעור הצפייה הממוצע של צופה בישראל גדל והולך ,  אז מן הסתם כולם מרוויחים - השידור הלינארי ,  ערצי הברודקאסט וה-vod .  כמו כן ,  הצפייה בברודקאסט היא בפריים טיים .  רוב שעות היום הצפייה היא בטלוויזיה הרב-ערוצית ".  למה צריך לשלם דמי מנוי גם לפני שהזמנתי משהו ?   " תוכן עולה כסף .  מנכ"ל החברה בזמנו ,  רם בלינקוב ,  חשב שצריך לקחת כסף למנוי וכמעט אף אחד אחר לא הסכים אתו .  אבל בזכות הכסף שיפרנו את השירות .  אין vod בעולם שבו יש היקף תוכן כמו אצלנו ,  בטח מבחינת כמות שעות התוכן בחינם ".  בגלל זה אתם משקיעים יותר בשיווק ה-vod ולא בממיר המג'יק המקליט ?   " הסיבה האמיתית שלא שיווקנו בעבר את המג'יק היא כי התמקדנו במוצר האסטרטגי שלנו ,  ולא במוצר שיש גם למתחרים .  תחושת ההחמצה של לקוחות yes היא על ה-vod - מוצר שהם לא מכירים ורק שומעים עליו מאחרים .  בכל העולם תוכן עולה כסף .  בשביל לעמוד במודל עסקי צריך לקחת דמי מנוי .  בסופו של דבר יש 450 אלף לקוחות שמוכנים לשלם את הכסף הזה ולקבל את התוכן שהוא נותן ".  בחודשים הקרובים צפויה המתחרה ,  חברת הלוויין yes להשיק שירות vod משלה ,  לאחר שנים שבהן שלטה hot לבדה בשוק .  yes התעכבה בהשקת השירות בתחילה מטעמי רגולציה ולאחר מכן בשל בעיות טכניות . " ללא ספק עשינו ל-yes חיים קלים ,  גם בחינוך השוק וגם ברמה של ספקים שבאמת רוצים להיות שם והחששות שלהם נעלמו ",  אומרת כהן-דיין על התחרות המתקרבת .  בנוגע לשירות החדש של חברת הלוויין ,  אומרת כהן-דיין כי  " ביס מדובר בטכנולוגיה שונה לחלוטין משלנו ,  ה-vod שלהם מבוסס על אינטרנט ,  עם כל הבעיות שבכך ,  בעוד אצלנו מדובר ברשת פנימית שלנו .  נכון לעכשיו ,  כנראה שיש להם סיבה לעיכוב ההשקה ,  זה לא יהיה לא מקצועי מצדי להתייחס למוצר שנמצא בשלבי הרצה של פיתוח וגיבוש ".  איך אתם נערכים להשקה של yes ?   " יש לנו מוצר שעובד חמש שנים ואנחנו נערכים כל הזמן ומשפרים אותו .  זה לא שפתאום אנחנו מתעוררים ואומרים 'yes הגיעו' ".  כהן-דיין מעידה שההשקעה ב-vod מסתכמת בעשרות מיליונים בשנה ,  בתוכן ובנושא התשתית והתפעול .  בנוגע לרווחיות של המוצר לעומת חברות בחו"ל היא אומרת כי  " אנחנו די דומים לחברות אחרות בעולם בתחום הזה ,  לפחות ממה שאני מכירה ,  אולי יותר מחלק מהמדינות ".  באחרונה הסיר ערוץ 10 את תכניו מה-vod של hot והשאיר כמות מצומצמת בלבד של תכנים בלבד .  דיין-כהן אומרת כי אינה מצויה במערך השיקולים של ערוץ 10 : " אני מעריכה מאוד את אנשי ערוץ 10 ואת התוכן שלהם ,  אך אני חושבת שהם עשו טעות .  אני מקווה ומאמינה שעוד יחזרו אלינו ".  

" ילדים בני 5 מזמינים תוכני VOD בעצמם "
 חמש שנים אחרי ההשקה ,  מנויי ה-VOD מכניסים לחברת הכבלים 91 מיליון שקל בשנה - לפני הזמנות בתשלום  ?  מנהלת אגף VOD ב-HOT ,  נאוה כהן-דיין ,  מאמינה שהשירות הצליח בזכות הילדים  ?  על השקת השירות המקביל של חברת הלוויין : " עשינו ל-yes חיים קלים "
 
