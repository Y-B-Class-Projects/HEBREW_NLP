האשה השנייה בתפקיד יו"ר דירקטוריון ממשלתי :  עו"ד רבקה דותן-ילין מונתה ליו"ר החברה לתיירות
דותן הקימה וניהלה את המחלקה המשפטית ברכבת ישראל ;  עבדה בשנים האחרונות כמרצה וכעורכת דין עצמאית
שר התיירות ,  סטס מיסז'ניקוב ,  מינה את עו"ד רבקה דותן-ילין ליו"ר הדירקטוריון של החברה הממשלתית לתיירות ,  שהיקף פעילותה בתכנון וביצוע מיזמי תיירות עומד על כ-250 מליון שקל .  החברה הממשלתית לתיירות  ( חמ"ת )  ,  הוקמה בשנת 1955 ומאז היא משמשת כזרוע המבצעת של משרד התיירות ליישום מדיניות פיתוח התשתיות בתחום התיירות.לראשונה מכהנת אישה בתפקיד זה ,  לאחר כ-3.5 שנים שלא מונה יו"ר לחברה .  עם מינוי זה ,  מכהנות בישראל רק שתי נשים בתפקיד יו"ר דירקטוריון חברה ממשלתית .  דותן הקימה וניהלה את המחלקה המשפטית ברכבת ישראל במהלך תקופת הפיתוח המואץ של הרכבת בין השנים 2008-2004 .  המחלקה המשפטית בניהולה טיפלה בתקציבי הפיתוח של הרכבת בסדרי גודל של כ-2.5 מיליארד שקל לשנה וקידמה את פיתוח והקמת תשתיות הרכבת.קודם לכן כיהנה עו"ד דותן-ילין כפרקליטה בכירה בפרקליטות האזרחית וייצגה את המדינה בהליכים אזרחיים מורכבים ,  בין היתר בפרויקטים בולטים של תשתית שיזמה מדינת ישראל .  כיום ,  דותן היא עורכת דין עצמאית ,  ומרצה בבתי ספר למשפטים ולמינהל עסקים .  מינויה של עו"ד דותן-ילין אושר פה אחד על ידי חברי דירקטוריון החברה בתחילת החודש .  שר התיירות ,  סטס מיסז'ניקוב הביע את בטחונו ביכולתה של עו"ד דותן להצעיד את החמ"ת להישגים משמעותיים .  לדבריו ,  מינוי זה יסייע בהגברת שיתוף הפעולה בין החברה לכלל הגורמים העוסקים בתחום התשתיות התיירותיות ו"לביצוע השקעות שיביאו לפיתוח תעשיית התיירות בכל רחבי הארץ ". תקציב משרד התיירות לפיתוח תשתיות תיירותיות בשנת 2010 עומד על כ-100 מיליון שקל .  תקציב ייעודי נוסף יופנה לפיתוח תשתיות בעיר אילת ,  בסך של 35 מיליון שקל מתקציב משרד התיירות .  עלות התוכנית כולה היא 60 מיליון שקל .
 
האשה השנייה בתפקיד יו"ר דירקטוריון ממשלתי :  עו"ד רבקה דותן-ילין מונתה ליו"ר החברה לתיירות
דותן הקימה וניהלה את המחלקה המשפטית ברכבת ישראל ;  עבדה בשנים האחרונות כמרצה וכעורכת דין עצמאית

