תשובה משתלט על משק האנרגיה :  ממאגר הגז - עד למים בברז
בקבוצת דלק לא רואים בעיה בבעלות הצולבת של בעל השליטה ,  יצחק תשובה ,  בענף הגז הטבעי ,  הולכתו ,  אחסונו וקליטתו ,  או באחזקות הרבות בשוקי החשמל וההתפלה ,  הכרוכים זה בזה ;  אבל בדלק לא לוקחים סיכון ,  והממונים לשעבר על ההגבלים העסקיים מלווים את עסקי הקבוצה
 >  >  לפני כשלושה שבועות געשה הזירה הכלכלית בישראל ,  לאחר שיצחק תשובה צירף לעסקיו את ד"ר יורם טורבוביץ' ,  ומינה אותו ליו"ר חברת דלק אנרגיה .  כלי התקשורת הסבירו טורבוביץ' ,  מביא לתפקיד בעיקר את קשריו עם מערכת הבנקאות וניסיונו הבינלאומי .  גם בשוק התייחסו בעיקר ליתרונות אלה כאשר ניסו לנמק את הניסיונות העיקשים של תשובה למנות את טורבוביץ' לתפקיד במשך יותר מחודשיים .  העובדה כי טורבוביץ' כיהן כממונה הראשון של הרשות להגבלים עסקיים ,  שהוקמה ב-1994 ,  זכתה להתייחסות מינורית יחסית .  ניסיונו הרב וקשריו הענפים של טורבוביץ' בעולם הרגולטורי של ההגבלים נותרו יחסית בצל ,  אולם מידע שנחשף בימים האחרונים עשוי לעורר מחשבה מחודשת באשר לנסיבות המינוי .  זאת לאחר שהתברר כי גם דוד  ( דודי )  תדמור ודרור שטרום ,  שכיהנו כממונים על ההגבלים העסקיים לאחר טורבוביץ' ,  מצאו דרכם לסביבת הפעילות העסקית של קבוצת דלק .  תדמור החליף את טורבוביץ' בתפקיד בינואר 1997 ,  וכיהן כממונה על ההגבלים במשך ארבע שנים .  לאחר שסיים את תפקידו פתח תדמור משרד עורכי דין ,  המתמחה בין היתר בסוגיות של הגבלים עסקיים .  לפני כשנה שכרה קבוצת sdl את שירותי משרד תדמור ושות' לטובת הגשת הצעותיה למכרזי הענק להקמת מתקני ההתפלה בשורק ובאשדוד .  sdl נשלטת  ( 51% )  בידי חברת הנדסת התפלה  ( ide )  ,  המוחזקת בבעלות שווה בידי קבוצת דלק וכי"ל מקבוצת החברה לישראל .  ב-49% הנותרים מחזיקה קרן האצ'יסון העולמית .  משרדו של תדמור לא מייצג את קבוצת דלק בענייני הגבלים עסקיים ,  ותדמור אינו מייצג אישית את ide .  ואולם ,  משרדו משמש מעת לעת גם כבא כוחה של חברת דלק ישראל .  במקביל נודע כי שותפתו של תשובה לקידוחי הנפט והגז בים התיכון ,  חברת נובל אנרג'י האמריקאית ,  פנתה למחליפו של תדמור בתפקיד ,  עו"ד שטרום .  שטרום שימש יועצה המשפטי של רשות ההגבלים העסקיים וסגנו של תדמור ב-1997-2001 .  בפברואר 2001 החליף שטרום את תדמור בתפקיד הממונה על ההגבלים ,  שבו כיהן ארבע שנים .  כיום משמש שטרום יועץ בשוק הפרטי ,  ומכהן במקביל כיו"ר המכון הישראלי לתכנון כלכלי .  שטרום ליווה את נובל במשך פרק זמן קצר ,  אך פרש באחרונה מתפקיד הייעוץ לחברה .  נערך לתגליות הבאות ב-1999 איתרה שותפות ים-תטיס את מאגרי הגז הטבעי  " מארי "  ו"נועה ",  17 ק"מ מערבית לאשקלון ,  בהם נמצא גז טבעי בנפח משוער של כ-36 מיליארד מ"ק  ( bcm )  .  ב"ים-תטיס ",  שהחלה בהזרמת הגז לחופי ישראל בסוף 2004 ,  מחזיקות דלק קידוחים  ( 26.5% )  ואבנר חיפושי נפט  ( 26.5% )  מקבוצת דלק של תשובה ,  וכן נובל אנרג'י האמריקאית  ( 47% )  ,  המשמשת כמפעילת הקידוח .  תגלית זו הביאה את השותפות להרחיב את מעגל חיפושיהן במימי הים התיכון .  השותפות החלו לפעול כשותפות  ( 77% )  בקידוחי  " תמר "  ו"דלית ",  שגם בהם התגלה גז טבעי .  תשובה מחזיק באמצעות דלק קידוחים ואבנר חיפושי נפט בכ-31% מהזכויות במאגרי הגז  " תמר "  ו"דלית ",  וב-53% מהזכויות במאגרי  " ים-תטיס ".  היקף הגז בקידוחים אלה מסתכם בכ-250 bcm ,  שמהווים למעשה את כלל עתודות הגז הטבעי המוכחות בשטח מדינת ישראל ,  וכן 56% מהגז הזמין בפוטנציה עבור המשק הישראלי בעתיד .  במהלך השנתיים האחרונות בלבד רכשו דלק ושותפתה האמריקאית זכויות בחמישה שטחי רישיונות חיפוש ימיים סביב מאגר  " תמר "   ( לרבות שטחי היתר  " רציו-ים ")  ,  וכן זכויות קידוח במשבצת הימית המקבילה מהצד הקפריסאי של הגבול הימי .  השותפות של חברות דלק קידוחים ואבנר חיפושי נפט מחזיקה בזכויות גם בשטחים נוספים - בים וביבשה .  בסך הכל מחזיקה השותפות בשתי חזקות וב-23 רישיונות חיפוש נפט וגז ימיים - החולשים על שטח של 13.2 קמ"ר ומהווים 60% משטח המים הכלכליים של ישראל .  בנוסף ,  לשותפות שני רישיונות קידוח נפט יבשתיים באזור ים המלח וערד .  פרישה נרחבת זו של זכויות חיפוש וקידוחים במימי האגן המזרחי של הים התיכון מגבירה את הסיכוי כי תגלית הגז או הנפט הבאה - אם אכן תימצא - תהיה גם היא בידי תשובה ושותפיו האמריקאים .  למעשה ,  גם אם יגלה בעל זיכיון אחר גז או נפט במים העמוקים שמול חופי ישראל - יהיה לו קשה למדי להתעלם מקיומן של דלק ונובל .  כך ,  מבנה  " אור ",  הנמצא 38 ק"מ צפונית-מערבית לאשקלון ,  הוכרז לפני כעשור כתגלית גז טבעי ,  לאחר שכמה שותפות בהובלת ישראמקו  ( 32.4% )  מצאו בו גז בנפח משוער של 1 bcm .  שוויו של גז זה עשוי להגיע ל-200 מיליון דולר ,  אולם הנחת צינור שיוליך את הגז מאתר הקידוח אל החוף והקמת תחנת קליטת גז יבשתית עלולים לעלות יותר .  כיוון שכך ,  קרוב לוודאי שישראמקו תיאלץ לפנות לקבוצת דלק ולבקש לעשות שימוש בתשתית הצנרת שכבר הניחו חברות בקבוצה עבור קידוחי  " מארי ",  תמורת השתתפות מסוימת ברווחי הגז שיימכר .  חיבור צנרת לתשתית הקיימת של ים-תטיס תוכל להוזיל משמעותית את עלות פרויקט ההפקה ,  ולהגדיל את רווחיו .  גם אם תסכם בעתיד ישראל על רכישת הגז הטבעי במאגר  " gaza marinne "  שמול חופי עזה  ( 28 bcm )  ,  קרוב לוודאי שהגז יובל בצינור לאסדה של ים-תטיס ,  כדי להימנע מהעלויות הכרוכות בהולכת הגז עד לחוף .  דוגמה בולטת ליתרון זה ניתן למצוא בקידוח  " תמר ".  הנחת צנרת במים עמוקים ,  מרחק 90 ק"מ מהחוף ,  ואולי אף צנרת באורך כפול מאתרי הקידוח לחוף דור  ( בצפון )  ולאשדוד  ( בדרום )  - תחייב נטילת סיכון לא מבוטל לצד השקעה של 2.5 מיליארד דולר לפחות .  אם אמנם יתברר כי ברצועת המים העמוקים שמול חופי ישראל נמצאים שלל מבנים עתירי גז ,  ניתן להניח כי בעלי הזיכיונות השונים ימהרו להתקשר עם נובל ודלק לשם עשיית שימוש בתשתית שבבעלותן תמורת תשלום .  ואולם ,  ככל הידוע לא קיימת כיום רגולציה שתאפשר לגוף ממשלתי כלשהו לפקח על המחיר שתגבה השותפות עבור השימוש בתשתיות .  גם אם יבחר הזכיין המתחרה להניח צינור משלו אל החוף ,  הוא עשוי לעשות שימוש במתקן הקבלה שהקימו השותפות על החוף .  שימוש מעין זה ימנע מהזכיין להסתבך בהליכים סטטוטוריים ממושכים הנחוצים להקמת מתקן חדש  ( ואולי אף מיותר )  ,  לצד השקעה נוספת הנאמדת במאות מיליוני שקלים .  ואולם ,  גם במקרה זה לא קיימת רגולציה שתוכל להגביל את המחיר שתדרוש השותפות תמורת השימוש במתקנים ,  על אף שהמדינה שותפה בעלויות הקמת פרויקט ההפקה ,  באמצעות ויתור על כ-15% מהתמלוגים להם היא זכאית על פי חוק .  הגז חשוב - התשתית גם בשוק תהליכי דוגמת שוק האנרגיה קיימת חשיבות לא רק לאחזקה במוצר הגולמי עצמו ,  אלא גם לתשתית שתביא אותו לצרכנים .  מסיבות אלה הופקדה תשתית ההולכה היבשתית  ( בלחץ גבוה )  בידי מונופול ממשלתי  ( חברת נתיבי גז )  .  עם זאת ,  את תשתית חלוקת הגז לצרכני קצה  ( בלחץ נמוך )  החליטה המדינה להפקיד בידי זכיינים פרטיים .  לשם כך פורסמו עד כה שני מכרזים לחלוקת הגז בנגב ובאזור המרכז ,  והחודש יינעל המכרז השלישי לחלוקת הגז באזור הדרום .  במכרזים אלה מתחייב הזכיין לחבר צרכנים פרטיים אל רשת הולכת הגז המרכזית ,  ולהעביר את הגז שירכשו מהספקיות בעבור עמלה .  בשוק הופתעו לשמוע את הודעתה של דלק כי בכוונתה להשתתף במכרז .  דלק חברה לצורך ההתמודדות לקבוצת ואוליה  ( veolia )  הצרפתית ,  שותפתה למתקן ההתפלה באשקלון .  זאת על אף שהחוק אוסר על בעל רישיון להולכת גז טבעי להתמודד במכרזים לחלוקת גז .  דלק מחזיקה מן הסתם ברישיון הולכה שכזה - אם כי ימי - והסוגיה אם יש בכך סתירה לתנאי הסף במכרז תונח בקרוב על שולחן הממונה על ההגבלים .  חשיבותה של התשתית באה לידי ביטוי גם לאחר שבעלי התשתית חדלים מלעשות בה שימוש .  במאגר הגז של  " ים תטיס "  מול אשקלון  ( מארי b )  ,  למשל ,  ייגמר הגז בעוד שלוש-ארבע שנים ,  אך השותפות כבר הודיעה כי אין בכוונתה לוותר כל כך מהר על התשתית שהקימה במקום ,  והזדרזה לבחון את האפשרות להקים במקום מתקן לקליטת גז טבעי נוזלי  ( lng )  ולגיזוזו .  מדובר במתקן שיוקם מעל המאגר המתרוקן ויאפשר לייבא לישראל lng ממקורות מגוונים ,  ולהתחרות בספקיות הגז הטבעי למשק .  כבר לפני שנתיים החליטה הממשלה להקים מתקן לקליטת lng ואף פירסמה את השלב הראשון  ( p.q )  במכרז להקמתו ,  אולם קשה להניח כי נובל ודלק יאפשרו תחרות לגז שמצאו זה עתה ב"תמר "  וב"דלית ",  והן לא יוותרו במהרה על הרעיון להקים את המתקן בשטח המאגר .  זאת כאשר במקום מתקן lng יכולות השותפות להקים במתחם מתקן הנזלה ,  שיאפשר בעתיד יצוא גז טבעי מישראל לחו"ל עבורן ועבור בעלי זיכיונות אחרים .  חשיבותה של תשתית תת-ימית זו באה באחרונה לידי ביטוי גם בדיווח שהוציאו חברות קבוצת דלק וחברת החשמל לפני כחודש ימים .  חברת החשמל הודיעה כי חתמה עם ספקית הגז ים תטיס על מסמך כוונות לרכישת גז ושירותי אחסון משדה הגז המתרוקן  " מארי b "  מול חופי אשקלון .  הגז במאגר עתיד להיגמר בעוד שלוש-ארבע שנים ,  והמהלך נסוב סביב רכישת חברת החשמל את הגז שנותר במאגר ,  כאשר זה יוסב לשימוש כמאגר אחסון גז אסטרטגי ותפעולי מרגע הזרמת הגז מ"תמר ".  כושר אחסון מצד ספקית גז הוא יתרון עצום לצרכנים ולמדינה :  הוא יאפשר להבטיח את אמינות אספקת הגז במקרה של כשל באספקה מהמקורות השוטפים ,  ויאפשר ויסות של ההזרמה בהתאם לביקושים ביבשה .  ואולם ,  מאגר  " מארי b "  שייך למדינה ,  והאחזקה בו ניתנה לקבוצת ים תטיס לתקופה של 30 שנה כדי להפיק גז - ולא לספק שירותי אחסון והזרמה .  הסבת הייעוד של המאגר כרוכה באישור של שר התשתיות ,  אך החברות כבר מיהרו לקבוע עובדות בשטח .  כך ,  אם וכאשר יינתן אישור שכזה ,  דלק ונובל אנרג'י יוכלו להציע ללקוחותיהן ב"תמר "  יתרון שאין ולא יהיה לאף אחת ממתחרותיהן ,  מכיוון שזהו מאגר הגז האסטרטגי הימי היחיד שעומד לרשות מדינת ישראל .  כלומר ,  המאגר היחיד העומד לרשות המשק נמצא בידי גוף פרטי אחד ,  ועוד כזה בעל אינטרס מובהק במשק הגז .  מונופול האחסון יאפשר לשותפות ים-תטיס לקבוע איזה מחיר אחסון לגבות מחברת החשמל ואילו תנאים יוענקו לה לעומת מתחריה הקטנים הפרטיים ,  כמו גם איזה מחיר יגבה כל אחד מיצרני החשמל הפרטיים עצמם .  סוגיה זו נהפכת קריטית נוכח השלב הבא בשרשרת האנרגיה בישראל ,  שבה מבקשת דלק לנגוס .  החוליה הבאה בשרשרת כבר לפני עשור הבין תשובה כי את האחזקה בעתודות הגז ניתן יהיה למנף לכניסה לשוק החשמל .  תשומת הגז מהווה 60%-70% מעלות ההפעלה של תחנת כוח ,  והשליטה באמצעי ההזרמה עשויה להכריע אם יש בכלל כדאיות בהפעלת התחנה .  כדי להיערך לתחילת הייצור הפרטי של חשמל ייסד תשובה חברה בת בשם דלק תשתיות ,  שפועלת כזרוע של דלק בתחום .  בתחילה עסקה דלק תשתיות בהקמת תחנת כוח באשקלון ,  סמוך למתקן ההתפלה .  התחנה ,  אגב ,  בהספק של 87 מגה-ואט ,  מוסקת בגז הטבעי של ים תטיס .  ואולם במהלך השנה החולפת סיכמה דלק תשתיות על שותפות  ( 57% )  בהקמת תחנת כוח במפעל נילית שבמגדל העמק  ( 45 מגה-ואט )  ובמחלבת אלון-תבור של תנובה  ( 55 מגה-ואט )  ,  וכן הודיעה על כניסה  ( 87% )  למיזם תחנת הכוח הפרטית של אשכולות-גת בקרית-גת  ( 240 מגה-ואט )  .  במקביל סיכמה החברה עם הקונסורציום הזוכה במכרז ההתפלה בשורק  ( ide והאצ'יסון )  על הקמת תחנת כוח בסמוך למתקן בהספק של 100-130 מגה-ואט ,  וכן הביעה עניין ברכישת 25% מתחנות הכוח המתוכננת של דליה אנרגיות  ( בהספק מצטבר של 870 מגה-ואט )  ,  עמה כבר התקשרה בעבר שותפות  " תמר "  בהסכם כוונות לרכישת גז .  כך הגיעה דלק תשתיות לצבר פרויקטים בתחום הגנרציה בהספק כולל של עד 560 מגה-ואט .  מדובר אמנם בכ-20% בלבד מייצור החשמל הפרטי המתוכנן כרגע במשק ,  אולם בהתחשב ברף הכניסה הגבוה לענף ,  ובעובדה כי דלק היא מהחברות הבודדות המחזיקות בניסיון מוכח בתחום ,  סביר להניח שבתוך שלוש-ארבע שנים תהפוך דלק תשתיות ליצרנית החשמל הפרטית המובילה במשק ,  כאשר היא נהנית מגיבוי של חברות אחיות המחזיקות בזכויות גז טבעי .  כניסתו של תשובה למשק החשמל הפרטי מספקת לו  ( לכאורה )  לקוחות מובטחים לגז הטבעי שגילה ב"תמר "  ו"בדלית ".  ואולם ,  אחיזה זו במשק החשמל גוררת בעקבותיה יתרון משמעותי בשוק נוסף - המים .  הכוונה היא לפעילות הממשלתית של מקורות - שבו מהווה האנרגיה 6% מסל תשומות הפקת המים והולכתם - אך בעיקר לשוק העתידי ,  שיתבסס על התפלת מי ים כתחליף למים השפירים הנשאבים מהכנרת וממי התהום .  זאת כאשר לפי התחזיות ,  בתוך כארבע שנים תספק ההתפלה מחצית מהמים לשימוש ביתי וכ-25% מכלל המים השפירים לצורכי המשק .  מתקני ההתפלה נשענים על תשומות אנרגיה קריטיות .  מחיר החשמל מהווה 30%-60% ממחיר קוב מים מותפלים ,  בהתאם למשטר ההפעלה .  כך ,  מחיר הגז הטבעי עשוי להוות בתקופות מסוימות עד 40% ממחיר המים המותפלים .  תשובה השכיל להבין יתרון זה ,  והשיג דריסת רגל משמעותית גם בענף ההתפלה .  קבוצת דלק מחזיקה ב-50% בחברת ההתפלה ide ,  כאשר חברת כי"ל מחזיקה ב-50% הנוספים .  ide מחזיקה כיום בשלושה ממתקני ההתפלה הקיימים והמתוכננים בישראל ,  באשקלון  ( 50% )  ,  בחדרה  ( 50% )  ובשורק  ( 51% )  .  בסך הכל תחזיק ide בכ-75% ממשק ההתפלה העתידי .  בנוסף ,  המדינה מתכננת לפרסם מכרז התפלה נוסף באזור הצפון ,  ועשויה לפרסם מכרז חלופי לזה של מקורות באשדוד אם יבוטל ,  כך ש-ide עוד תוכל להגדיל את אחיזתה בענף .  ניתן לשער כי ההצעות הזולות שהגישה ide במכרזים הושפעו באופן ישיר ממחיר החשמל הזול שהחברה מסוגלת להשיג .  הנחה זו מקבלת משנה תוקף נוכח העובדה שרשות המים מקדמת בימים אלה תוכנית להכפלת המים המותפלים במשק הישראלי ל-1.5 מיליארד מ"ק עד 2040 - שתכליתם לספק בעתיד את מרבית צורכי המגזר העירוני  ( 85% )  באמצעות מי ים מותפלים .  תשובה ,  חשוב לציין ,  לא עשה דבר בניגוד לחוק - וסביר שפשוט ידע לקרוא את המפה מהר מכולם .  ואולם שליטתו ב"שרשרת המזון "  של ענף האנרגיה בישראל אשר הולכת וצוברת תאוצה בימים אלה ממש ,  תפסה את הרגולטורים במשק לא מוכנים .  בעוד אלה עדיין מתמהמהים ,  עלול להירקם מולם מונופול אנכי מושלם .
 
תשובה משתלט על משק האנרגיה :  ממאגר הגז - עד למים בברז
בקבוצת דלק לא רואים בעיה בבעלות הצולבת של בעל השליטה ,  יצחק תשובה ,  בענף הגז הטבעי ,  הולכתו ,  אחסונו וקליטתו ,  או באחזקות הרבות בשוקי החשמל וההתפלה ,  הכרוכים זה בזה ;  אבל בדלק לא לוקחים סיכון ,  והממונים לשעבר על ההגבלים העסקיים מלווים את עסקי הקבוצה

