ונעבור לפרסומות
קמפיין טלוויזיוני לעיתון ידיעות אחרונות עלה ברשת ובערוץ 10 לראשונה מזה שנים רבות .  יחסי העיתון עם קשת מתחממים ,  אולם בשלב זה הקמפיין לא ישודר בזכיינית
האם זכיינית ערוץ 2 קשת והעיתון ידיעות אחרונות חוזרים לשתף פעולה ?  לוואלה !  ברנז'ה נודע ,  כי לאחרונה התקיימה פגישה בין מחלקות השיווק של שתי החברות לדיון בנושאים שוטפים ,  ובהם בין היתר אפשרות לשיתוף פעולה שיווקי-מערכתי עם הפקת  " כוכב נולד "  שעונתה השמינית תעלה בחודש מרץ וכן לקראת יציאת הסרט  " זוהי סדום "  של חברי  " ארץ נהדרת "  בקיץ .  
בין ידיעות אחרונות לקשת שררה לאחרונה מתיחות על רקע שיתוף הפעולה התוכני והשיווקי של הזכיינית עם העיתון ישראל היום בכל הנודע לתכנית הדגל  " האח הגדול ".  שיתוף פעולה זה הביא להחרמה של התכנית בידיעות אחרונות ואף גניזת ראיון עם מגיש התכנית אסי עזר ב-"7 לילות ". 
בתוך כך עלה הערב לראשונה מזה שנים רבות קמפיין טלוויזיוני לעיתון ידיעות אחרונות .  הקמפיין ,  של משרד הפרסום באומן בר ריבנאי ,  עלה בערוץ 10 וברשת לתקופה של שבועיים .  בשלב זה ,  למרות ההפשרה ביחסים ,  לא נרכש זמן פרסום בקשת .  הקמפיין מקדם את חגיגות 70 שנה לעיתון ועלייתו בערוץ 10 התאפשרה על רקע מפגש פיוס בין בכירים בישראל 10 לבכירים בידיעות אחרונות .  בין שני הגופים שרר נתק לאחר שידיעות אחרונות העניק לטענת בכירים בישראל 10  " סיקור בלתי הוגן "  למשבר הערוץ .
 בשנים האחרונות רושם ידיעות אחרונות ירידה מתמדת בסקר TGI .  בסקר לשנת 2009 שהתפרסם לאחרונה נבלמה מעט הירידה והחשיפה לעיתון בימי חול עומדת על 34%  ( 36.2% ב-2008 )  ובסופי שבוע על 46.7%  ( 47.1% ב-2008 )  .  מנגד ,  החשיפה לחינמון ישראל היום עולה בהתמדה ולאחרונה הודיע העיתון על הפצת 350 אלף עותקים בסוף השבוע .  
שיתוף הפעולה בין קשת לישראל היום כלל חסות של מאות אלפי שקלים שהעניק העיתון לתכנית וסיקור נרחב בעמודי החדשות ובמוסף סוף השבוע שלו .
 מקשת נמסר : " אנחנו לא נוהגים לשתף את התקשורת בפגישות העסקיות שלנו ".  בידיעות אחרונות סרבו להגיב .
 
ונעבור לפרסומות
קמפיין טלוויזיוני לעיתון ידיעות אחרונות עלה ברשת ובערוץ 10 לראשונה מזה שנים רבות .  יחסי העיתון עם קשת מתחממים ,  אולם בשלב זה הקמפיין לא ישודר בזכיינית

