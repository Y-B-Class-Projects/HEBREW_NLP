וייטנאם :  הממשל הפחית את המטבע המקומי לשער של 18,544 דונג לדולר - האזרחים אוגרים דולרים
ממשלת וייטנאם ביצעה פיחות שני בתוך שלושה חודשים בערך המטבע ,  והורידה אותו ב-3.4%
המטבע הוייטנאמי הדונג ,  נפל היום לשפל לאחר שהממשלה נאלצה לבצע פיחות בערך המטבע ב-3.4% בפעם השנייה בתוך פחות משלושה חודשים .  זאת לאחר שגידול בגירעון מאזן הסחר של המדינה עורר בהלה בקרב המשקיעים.ממשלת וייטנאם הורידה את שער הדונג מול הדולר ל-18,544 דונג לדולר ,  לעומת שער קודם של 17,941 דונג לדולר .  הבנק המרכזי גם הגביל את הריביות לפקדונות דולריים בבנקים ל-1% ,  במטרה למנוע אגירת דולרים על ידי באזרחים.עם זאת ,  בעקבות הציפיות כי הממשלה תמשיך לבצע פיחות בערך המטבע החלו רבים מתושבי וייטנאם לאגור דולרים .  בשוק השחור ואצל חלפני הכספים ,  מחירו של דולר אחד עלה ל-19,180 דונג .  ב-2009 החזיקה וייטנאם בגירעון של 12.25 מיליארד דולר במאזן הסחר ,  לאחר שהיבוא והיצוא נפלו בעקבות המשבר הכלכלי .  בחודש ינואר נפל היבוא לוייטנאם ב-16% ,  והיצוא נפל ב-10% לעומת דצמבר .
 
וייטנאם :  הממשל הפחית את המטבע המקומי לשער של 18,544 דונג לדולר - האזרחים אוגרים דולרים
ממשלת וייטנאם ביצעה פיחות שני בתוך שלושה חודשים בערך המטבע ,  והורידה אותו ב-3.4%

