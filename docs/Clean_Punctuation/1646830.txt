קנו לעצמכם אוזן
לכל העצלנים ,  וחסרי היכולת במטבח ,  שרוצים להרשים במשלוח מנות מושקע ,  קבלו את מגוון אוזני ההמן שתוכלו לקנות 
" שמו הקונדיטוריה "  מציעה לכבוד פורים אוזני המן מבצק חמאה פריך ,  בצק שמרים מסורתי ואוזני המן ללא תוספת סוכר .  בין המילויים השונים אפשר למצוא :  שזיפים ביין קברנה סובניון ,  שקדים ומרציפן ,  טופי אגוזים ,  קרם פטיסייר ,  רחת לוקום ומי ורדים וגם הטעמים הוותיקים של פרג ,  אגוזים ושוקולד .  מחיר מארז של 300 גרם :  30-32 שקלים .  סניפי הרשת :  רחוב טאגור 30 ,  רמת אביב ;  רחוב האיצטדיון 8 ,  קרית חיים ;  רחוב מוריה 30 ,  חיפה ;  רחוב שלום עליכם 2 ,  נווה שאנן ,  חיפה .
 רשת  " מתוקה "  אופים השנה ,  לצד סדרת אוזני ההמן הקלאסיות ,  גם אוזני המן במילוי שוקולד ,  חלבה טורקית ואגוזים קצוצים בקינמון ,  פרג שוקולד מריר וקוואנטרו וגם שוקולד שרי דובדבן .  מחיר מומלץ  28 שקלים לאריזה של 250 גרם .  רחוב קרליבך 14 ;  רחוב ויצמן 14 ;  רחוב דניאל פריש 1 ,  תל אביב ;  רחוב הבנאי 5 ,  חולון .
 רשת  " בונז'ור "  טוענת כי שיפרה השנה את מתכון בצק אוזני ההמן שלה .  בין המילויים המוצעים :  קלאסיקה נושנה של פרג ,  תמרים ,  שוקולד וחלבה ,  ומילוי אגוזים שהתווסף להיצע השנה .  המחיר :  30.90 שקלים לק"ג .
 רשת  " אורגניק מרקט "  משיקה :  אוזני המן עם תמר מג'הול אורגני עשויות קמח מנופה אורגני .  אוזני ההמן עשויות עבודת יד ללא מייצבים וללא חומרים משמרים .  מחיר לאריזה בת 310 גרם :  24.90 שקלים .  ניתן להשיג ברשת  " אורגניק מרקט "  ברחבי הארץ .
 לרגל חג פורים , " רולדין "  - רשת קונדיטוריות ובתי קפה ,  משיקה 7 סוגים שונים של אוזני המן במגוון בצקים על בסיס חמאה .  בין הטעמים אפשר למצוא :  מילוי קרם פטיסייר ושבבי שוקולד ,  מילוי תמרים ותערובת תבליני מסאלה וגם אוזני המן אמרטו ללא סוכר .  כמו כן ,  מציעה רולדין לקהל הלקוחות לרכוש אוזני המן קפואות במגוון המילויים לאפייה בבית .  מחיר מומלץ  8.5-6.5 שקלים ל-100 גרם .  להשיג ברשת חנויות רולדין .
 בקונדיטורית  " דודו אוטמזגין "  ימכרו אוזני המן בעבודת יד ובמילוי כגון ריבת פובידל ,  חלבה שוקולד ,  ריקוטה ,  וגם אוזני המן עם מילוי מרציפן .  מחיר אוזני המן יעמוד על 32 שקלים לקופסה בת 350 גרם .  דודו אוטמזגין - גן העיר ,  תל אביב .
 ב"נפוליאון "  פטיסרי מציעים מגוון רחב של ממתקים ,  עוגות גורמה ומתוקים לצד מאפים ,  לחמים ושאר מלוחים ,  כאשר הכל נעשה במקום .  לכבוד חג הפורים יגישו ב"נפוליאון "  מבחר אוזני המן במילוי כגון :  פרג אגוזים ,  תמרים וברס ,  טופי ,  ריבת חלב וקוקוס ומרשמלו .  מחיר מומלץ לצרכן :  30-40 שקלים לאריזה של 10 יחידות .  נפוליאון פטיסרי - ככר קדומים 15 ,  יפו .
 רשת קונדיטוריות  " אידלסון 10 "  מציעים אוזני המן במילוי קלאסי של פרג ,  אגוזים וחלבה שוקולד עשויות עבודת יד .  מחיר מומלץ - 16 שקלים ל-100 גרם .  להשיג :  רחוב בן יהודה 252 ;  רחוב דיזינגוף 117 ;  ככר מלכי ישראל 2 ,  רחוב וייצמן 71 ,  תל אביב .
 קונדיטוריה Piece of Cake מציעה אוזני המן מבצק עדין בניחוח תפוז ,  במילוי כגון :  פרג בטחינה כפולה ,  שקדים ,  שוקולד רוזמרי ,  וגם אוזני המן עשויות קמח מלא בציפוי שומשום ובמילוי פירות יבשים .  מחיר מומלץ  35 שקלים לאריזה של 350 גרם .  Piece of Cake - רחוב יהודה הימית 17 ,  יפו .
 אם נקלעתם לסניפי שופרסל ,  תוכלו להסתפק באוזני המן של חברת גידרון במבחר מילויים  תמרים ,  שוקולד ,  שזיפים ,  פרג או אגוזים ,  ויש גם גרסה מבצק  " שיש "  חום-לבן במילוי שוקולד .  האוזניים נמכרות לפי משקל או באריזת 500 גרם במחיר של 14.95 שקלים .
 קונדיטוריית בן עמי מציעה אוזני המן במילוי פרג ,  תמרים ,  אגוזים בקרמל ,  שוקולד או חלבה ,  הנמכרים ב-24 שקלים ל-250 גרם .  יש גם גרסת מיני במילוי פרג או שוקולד שמתומחרת ב-24 שקלים ל-200 גרם .  בנוסף ,  מוצעים בסניפים מאפים שונים זרועי פרג ,  ביניהם :  עוגיות ,  פאי פרג ותפוחים ,  עוגת פרג ואגסים ומגוון מאפי בוקר .
 המאפיה של מסעדת ליליות ,  שהיא גם פרויקט חברתי המכשיר ומעסיק נוער בסיכון ,  מציעה בפורים אוזני המן משני סוגי בצק  ( לבן או שוקולדי )  ובשלושה מילויים :  פרג ,  שוקולד ותמרים .  המחיר :  28 שקלים לאריזה של 250 גרם .  ליליות BAKERY - מתחם בית אסיה ,  רחוב ויצמן 4 ,  תל אביב .
 האופה אורי שפט הנדס לפורים אוזני המן מבצק חמאתי עם שקדים טחונים בשלל מילויים :  חלבה ,  פרג טורקי שנטחן מדי יום במקום ,  קרם פטיסייר שוקולד ,  מרציפן גרמני וגם קוביות תפוח עץ ותמרים ביין .  המחיר :  10.5 שקלים ל-100 גרם או 4.5 שקלים ליחידה .  גזרת האוזניים המלוחות כוללת מילויי תפוח אדמה עם פטרוזיליה ,  תרד טרי וגבינת פטה וסלק עם קוביות פטה ואגוזי לוז .  המחיר :  6 שקלים ליחידה .  מאפיית לחמים - רחוב החשמונאים 99 ,  תל אביב .
 
קנו לעצמכם אוזן
לכל העצלנים ,  וחסרי היכולת במטבח ,  שרוצים להרשים במשלוח מנות מושקע ,  קבלו את מגוון אוזני ההמן שתוכלו לקנות

