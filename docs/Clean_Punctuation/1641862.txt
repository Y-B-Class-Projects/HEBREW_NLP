UBS ייטול חזרה בונוסים בסך 282 מיליון דולר מבנקאיו הבכירים בעקבות הפסדיו ב-2009
UBS דיווח אתמול על הפסד של 2.6 מיליארד דולר ב-2009 ,  על אף שהרוויח ברבעון האחרון של השנה
ubs ,  הבנק שספג את ההפסדים הכבדים ביותר כתוצאה מהמשבר הפיננסי העולמי ,  ייטול חזרה בונוסים דחויים בסך 282 מיליון דולר שהיה אמור לחלק השנה לבנקאיו הבכירים .  זאת ,  לאחר שדיווח על הפסד ב-2009 - כך דיווחה היום סוכנות הידיעות בלומברג.בשנה שעברה חשף הבנק השווייצי תוכנית שבמסגרתה בונוסים בסך 900 מיליון פרנקים ישולמו לדירקטורים ודירקטורים המכהנים במשרות ניהוליות בשנים 2012-2010 .  אולם ,  אתמול דיווח הבנק על הפסד שנתי של 2.74 מיליארד פרנק  ( 2.6 מיליארד דולר )  ,  לעומת הפסד של 21.3 מיליארד פרנק בשנה קודם לכן ." התנאי ההכרחי לבונוסים ,  רווח נקי ב-2009 ,  לא הושג ",  אמר מנכ"ל ubs אוסוולד גרובל במזכר פנימי לעובדים .  גרובל התייחס גם לאווירה הציבורית העוינת כלפי הבונוסים במגזר הבנקאי ,  כשאמר : " המשכורות והבונוסים בבנקים מושפעים על ידי האווירה הפוליטית ,  והפכו לנושא שנוי במחלוקת יותר מאי פעם ,  לכן דחינו את שיעור המענקים הדחויים בחבילות השכר של בכירינו .  החלטות אלה מאפשרות שכר נדיב ,  ומצמידות במקביל את הבונוסים להצלחת החברה בטווח הארוך ". ubs דיווח אתמול גם על רווח של מיליארד פרנק שווייצי  ( 1.13 מיליארד דולר )  ברבעון האחרון של 2009 ,  בהשוואה להפסד של 9.56 מיליארד פרנק ברבעון המקביל שנה קודם לכן .  כמו כן ,  קיבל הבנק סיוע בסך 6 מיליארד פרנק מממשלת שווייץ ,  לאחר שנפגע קשה יותר מכל בנק אירופי אחר בעקבות המשבר הפיננסי .  הממשלה מכרה את מניותיה ב-ubs באוגוסט ,  וגרפה רווח של 1.2 מיליארד פרנק מהשקעתה בבנק.בסך הכל ,  יחלק הבנק 2.9 מיליארד פרנק בונוסים במזומן עבור שנת 2009 ,  עלייה של 34% לעומת השנה קודם לכן .  עם זאת ,  חלק גדול יותר של שכר הבנקאים יחולק להם בצורת מענקים דחויים שיוכלו לממש רק במשך מספר שנים .
 
UBS ייטול חזרה בונוסים בסך 282 מיליון דולר מבנקאיו הבכירים בעקבות הפסדיו ב-2009
UBS דיווח אתמול על הפסד של 2.6 מיליארד דולר ב-2009 ,  על אף שהרוויח ברבעון האחרון של השנה

