המגזינים  " ואניטי פייר "  ו"GQ "  בדרך לאייפד 
 >  >  הוצאת המגזינים קונדה נסט תיצור גירסאות דיגיטליות לכמה מהמגזינים הפופולריים ביותר שלה  - " wired " " gq ",   " ואניטי פייר ",   " ניו יורקר "  ו"גלאמור "  - עבור מחשב הלוח אייפד ,  כך עולה ממזכר פנימי של החברה שפורסם השבוע .  מגזין הגברים  " gq "  יהיה הראשון שיזכה לגרסה מיוחדת עבור מחשב הטאבלט של אפל ,  שתהיה מוכנה כבר עבור הגיליון של אפריל .  לקראת הקיץ יושקו גירסאות האייפד של שאר המגזינים ,  לתקופת ניסיון .  כיום קיימת כבר אפליקציית אייפון של  " gq ".  המגזינים ,  שמחיריהם באייפד עדיין לא נקבעו ,  נבחרו בשל הגיוון שבהם - לדברי תומאס ג'יי וואלאס ,  עורך ראשי בקונדה נסט .  במהלך תקופת המבחן ,  יימכרו המגזינים הדיגיטליים באמצעות חנות אייטיונז של אפל .  האייפד ,  מחשב הטאבלט החדש של אפל ,  שמשמש גם קורא ספרים אלקטרוני ,  הוצג לראשונה ב-27 בינואר באירוע מיוחד שערכה אפל .
 
המגזינים  " ואניטי פייר "  ו"GQ "  בדרך לאייפד 
nan
