תותח כבד ויקר
אבי אפרתי מציץ על הבחור החדש בשכונה ואפילו מפרגן .  הנה שני יינות ספיישל רזרב של רקנאטי שישדרגו לכם את החגים
עוד רגע מגיע פסח ,  והיקבים משחררים בימים אלו כמה מהתותחים הכבדים שלהם ,  לרגל חגיגת רכישת היינות המתרחשת בזמן זה .  מיקבי רקנאטי ,  שנראים לאחרונה בתנועת שיפור מתמדת ,  נשלחים לחנויות יינות הדגל ,  מסדרת ספיישל רזרב היוקרתית :  ספיישל רזרב אדום 2006 ולראשונה בתולדות הסדרה והיקב גם לבן  ספיישל רזרב White 2008 .  
נתחיל בבחור החדש בשכונה ,  הלבן .  מחמאות מגיעות לצמד הייננים גיל שצברג ועדו לוינסון על יין מוצלח במיוחד .  בלנד שמחבר ענבי ויונייה ושרדונה מכרם מנרה עם ענבי סוביניון בלאן מכרם בן זמרה .  8 חודשים בחביות עץ אלון מבורגון ובחירת מיטב התוצרת יצרו יין שבהחלט ראוי להימנות עם צמרת הלבנים בישראל .  מלא ,  עשיר ,  מאוזן ,  עם נוכחות לפירות ופרחים אבל ללא מתקפת ניחוחות ופרי ועם אופי 139 שקלים הם אולי די הרבה כסף בסטנדרטי המחירים של לבנים בישראל ,  אבל היין טוב בהחלט .  
ספיישל רזרב 2006 אדום מושתת על 82% ענבי קברנה סוביניון מכרם בכדיתא ו-18% מרלו ממנרה .  זה יין שממשיך את מסורת ספיישל רזרב של היקב .  ברור שהוא רציני איכותי וטוב .  גופו מלא ,  יש בו עומק וטוב לשתות ממנו .  הוא ילווה היטב אורחות בשר ופוטנציאל ההתיישנות שלו הוא בן שלוש שנים לפחות ,  ואלי יותר .  אבל 179 שקלים הם תמחור מעט מוגזם בעבורו .  כלומר ,  למרות שמדובר ביין מוצלח ,  במונחי תמורה בעבור הכסף הוא זוכה לציון בינוני בלבד .
 
תותח כבד ויקר
אבי אפרתי מציץ על הבחור החדש בשכונה ואפילו מפרגן .  הנה שני יינות ספיישל רזרב של רקנאטי שישדרגו לכם את החגים

