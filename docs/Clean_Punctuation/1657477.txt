הצייר והמאייר שמואל כץ הלך לעולמו
האמן שמאחורי האיורים המפורסמים של  " דירה להשכיר "  ו"חסמב"ה "  וממייסדי קיבוץ געתון הלך לעולמו בגיל 83 לאחר אירוע מוחי שעבר .  חותנו ,  ח"כ דב חנין : " הוא שיקף את הטוב והיפה שבאדם "
 האמן ,  הצייר והמאייר שמואל כץ הלך לעולמו אמש  ( שישי )  בגיל 83 בבית החולים בנהריה .  זאת ,  לאחר אירוע מוחי שעבר לפני מספר חודשים .  כץ הותיר אחריו שתי בנות ושישה נכדים .  חותנו הוא חבר הכנסת של מפלגת חד"ש ,  דב חנין .  כץ יובא למנוחות מחר בקיבוץ געתון ,  שהיה בין מייסדיו . 
" הוא היה אדם מקסים ,  אוהב אדם ואוהב חיים ",  אמר חבר הכנסת חנין לוואלה !  תרבות . " האיור שלו מאד שיקף את האדם ,  ציורי האקוורל מלאי הצבע והאור שלו ואיורי ספרי הילדים שלו היו מלאי אהבה ודמיון .  למרות שהוא ניצל מאימת השואה ועבר מסלול קשה של העפלה לישראל ,  הוא שמר על אופטימיות ,  ראיית החיובי שבחיים ומבחינתי הוא ממש שיקף את היפה והטוב שבאדם .  אהבתי אותו מאד ,  כמו כל מי שהכיר אותו ". 
כץ הוא יליד אוסטריה אשר נמלט מאימת הנאצים לפני תחילת מלחמת העולם השנייה ,  עת עבר עם משפחתו להונגריה .  בשנת 1944 נלקח למחנה ריכוז ביוגוסלביה ונמלט ממנו .  בשנת 1946 עלה במסגרת עלייה ב' לישראל ,  אולם נותר במחנה המעצר בקפריסין ורק בשנת 1947 הגיע לישראל .
 בישראל היה כץ ממייסדי קיבוץ געתון ובלט בעבודתו כצייר ומאייר לעיתונים כמו  " על המשמר "  ו"משמר לילדים ".  בנוסף ,  אייר כץ ספרים כמו  " דירה להשכיר "  ו"חסמב"ה ".  כץ אף הציג תערוכות עם יצירותיו שנוצרו בעקבות טיולים במדינות כמו אירן ומצרים .  
בין הפרסים בהם זכה כץ נמצאים פרס נורדאו לאמנות  ( 1974 )  ,  פרס עיריית תל אביב  ( 1985 )  וכן פרסים בינלאומיים מהונגריה ושוויץ .
 
הצייר והמאייר שמואל כץ הלך לעולמו
האמן שמאחורי האיורים המפורסמים של  " דירה להשכיר "  ו"חסמב"ה "  וממייסדי קיבוץ געתון הלך לעולמו בגיל 83 לאחר אירוע מוחי שעבר .  חותנו ,  ח"כ דב חנין : " הוא שיקף את הטוב והיפה שבאדם "
 
