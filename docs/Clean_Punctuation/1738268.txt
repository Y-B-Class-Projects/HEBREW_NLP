הנהגת אש"ף : " לא יתקיים מו"מ בצל הבנייה "
 לאחר שישבו על המדוכה החליטו ראשי אש"ף לקרוא ליו"ר הרשות הפלסטינית לעצור את המו"מ עם ישראל על רקע חידוש הבנייה בשטחים .  אולם ,  לא מדובר בהחלטה מחייבת של הרשות והפלסטינים מסכימים להמשיך במגעים עם האמריקאים בכדי להביא לפתרון המשבר
לא יתקיימו שיחות ישירות עם ישראל כל עוד זו ממשיכה בבנייה בשטחים עליהם צפויה לקום המדינה הפלסטינית ,  כך אמר אחר הצהרים  ( שבת )  נביל אבו-רודיינה ,  דוברו של יו"ר הרשות הפלסטינית אבו מאזן .  גם בכיר פתח ,  יאסר עבד רבו התייחס לסוגיה ואמר כי  " ההנהגה הפלסטינית רואה בישראל כאחראית להכשלת המשא ומתן ".  עבד רבו הוסיף כי  " ההנהגה אישרה שלמען חידוש השיחות נדרשים צעדים ממשיים שהראשון בהם הוא הקפאת הבנייה ".  
כאמור ,  דוברו של אבו מאזן התייחס להחלטת הוועד הפועל של אש"ף "  לקרוא ליו"ר הרשות להקפיא את המשא ומתן הישיר עם ישראל כל עוד היא עומדת בסירובה לחדש את הקפאת הבנייה בהתנחלויות . " עמדתנו לא השתנתה .  לא נלך למשא ומתן בזמן שישראל בונה בהתנחלויות ",  אמר אבו-רודיינה .
 יחד עם זאת ,  דוברו של אבו מאזן הבהיר כי הפלסטינים מסכימים להמשיך במגעים עם האמריקאים כדי למצוא פתרון למשבר הבנייה בהתנחלויות . " עמדתנו התקבלה בשל העקשנות הישראלית בעניין הבנייה בהתנחלויות .  לא יהיו מגעים כל עוד הבנייה נמשכת ",  אמר .  הכרעה סופית בעניין תתקבל בישיבת שרי החוץ של הליגה הערבית שתיערך במהלך השבוע .
 ראש הממשלה בנימין נתניהו התייחס אמש לנושא הקפאת הבנייה בהתנחלויות .  לדבריו , " כולם יודעים שבנייה מתונה ומרוסנת ביהודה ושומרון בשנה הקרובה ,  לא תשפיע במאומה על מפת השלום ".  נתניהו אמר בשיחה עם יועציו כי  " הקהילה הבינלאומית צריכה לקרוא לפלסטינים להישאר בשיחות השלום .  זה אינטרס של הפלסטינים ,  בדיוק כמו שזה אינטרס שלנו ".   
" ממשלתי עשתה שורה ארוכה של מחוות חד צדדיות ,  כדי להניע את שיחות השלום .  לצערי ,  בניגוד אלינו ,  הפלסטינים רק מקשיחים עמדות ",  המשיך נתניהו לספר באוזניי שומעיו . " 17 שנה הם ניהלו משא ומתן עם ממשלות ישראל תוך כדי בנייה ,  כולל בשנה האחרונה של הממשלה הקודמת .  זה לא היה קל עבורנו להקפיא את הבנייה החדשה ביהודה ושומרון לעשרה חודשים ,  אבל עמדתי בכל התחייבויותינו כלפי הפלסטינים ,  הממשל האמריקאי והקהילה הבינלאומית ". 
נתניהו נפגש אמש בלשכתו עם השליח האמריקאי ג'ורג' מיטשל ולאחר מכן עם שרת החוץ של האיחוד האירופי קתרין אשטון .  כמו כן ,  שוחח ראש הממשלה טלפונית עם מזכ"ל האו"ם באן קי מון .  בפתח פגישתו עם מיטשל אמר נתניהו כי  " אנו עושים מאמצים יחד עם הסנאטור מיטשל להמשיך ולקיים את השיחות עם הנשיא אבו מאזן .  אנו רוצים בהמשך השיחות ,  ואני רוצה בזה .  יש לנו משימת שלום ". 
עדכון ראשון - 13:20

הנהגת אש"ף : " לא יתקיים מו"מ בצל הבנייה "
 לאחר שישבו על המדוכה החליטו ראשי אש"ף לקרוא ליו"ר הרשות הפלסטינית לעצור את המו"מ עם ישראל על רקע חידוש הבנייה בשטחים .  אולם ,  לא מדובר בהחלטה מחייבת של הרשות והפלסטינים מסכימים להמשיך במגעים עם האמריקאים בכדי להביא לפתרון המשבר

