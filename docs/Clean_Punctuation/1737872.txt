ארגנטינה :  אם לעלות לפסגה ,  אז ככה
אסטודיאנטס ניצחה 0:2 בדרבי של לה פלאטה את חימנסיה השקועה בתחתית ,  וגרמה להתפטרותו של מאמנה דייגו קוקה
אסטודיאנטס כבשה הלילה  ( בין רביעי לחמישי )  את פסגת הליגה הארגנטינאית והיא עשתה זאת בדרך הכי מתוקה שאפשר .  הקבוצה של אלחנדרו סאבלה ניצחה בדרבי הגדול והצבעוני של לה פלאטה את חימנסיה 0:2 ,  השאירה את היריבה העירונית במקום הלפני אחרון בליגה וגרמה להתפטרותו של מאמנה ,  דייגו קוקה .
 מחזיקת גביע ליברטדורס מודל 2009 ממשיכה את ההסתערות שלה על הליגה ,  ובסיום המחזור השמיני היא עם 19 נקודות ,  שתיים לפני ולז סארספילד וארבע לפני סן לורנצו .  פדריקו פרננדז  ( 37 )  והקפטן הוותיק חואן סבסטיאן ורון  ( 45 )  חתומים על שני השערים .  פביאן רינאודו מחימנסיה הורחק בכרטיס צהוב שני דקתיים לסיום .  במחזור הבא תצא אסטודיאנטס למשחק חוץ מרתק במיוחד נגד סנלו בנואבו גסומטרו .
 הדרבי החם עבר בשלום ,  לאחר שרק אוהדי הקבוצה המארחת ,  אסטודיאנטס ,  שמארחת את משחקיה הביתיים באצטדיונה של קילמס בגלל שמגרשה נמצא כרגע בשיפוצים ,  הורשו להיכנס ,  לאור תקריות העבר .
 בסיום המשחק ,  ולאחר שצבר 5 נקודות בלבד בשמונה מחזורים שם קוקה את את המפתחות . " עשינו ככל שביכולתנו אבל כנראה שצריך להחליף אווירה בקבוצה כדי לצאת מהמצב אליו נקלענו ",  אמר קוקה .  קוקה ,  יש לציין ,  הוא כבר המאמן הרביעי בליגה הבכירה בארגנטינה שהולך הביתה בטורניר האפרטורה הנוכחי ,  זאת לאחר שדניאל גראנרו באינדפנדיינטה ,  אנטוניו מוחמד בקולון והקטור ריבוירה בהורקאן פינו את מקומם .
 
ארגנטינה :  אם לעלות לפסגה ,  אז ככה
אסטודיאנטס ניצחה 0:2 בדרבי של לה פלאטה את חימנסיה השקועה בתחתית ,  וגרמה להתפטרותו של מאמנה דייגו קוקה

