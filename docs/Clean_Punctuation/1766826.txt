עובדי מפעל יוניליוור בערד פתחו בשביתה :  דורשים להתחלק ברווחים
יו"ר ועד העובדים :  למפעל רווחים גבוהים - ואנו רוצים להיות מתוגמלים על כך
ההסתדרות במרחב הנגב המרכזי הכריזה על שביתה במפעל יוניליוור שפע ערד ,  המייצר דגני בוקר וחטיפים ומעסיק 250 עובדים .  במסגרת השביתה ,  שהחלה היום בשעות הצהריים ,  הופסקה כל פעילות הייצור והאספקה והעובדים לא מאפשרים הוצאת תוצרת גמורה משערי המפעל.יו"ר האיגוד המקצועי במרחב הנגב המרכזי ,  קלריס ויניג ,  אמרה שההסתדרות החליטה על השביתה ,  לאחר שוועד העובדים נפגש הבוקר עם נציגי הנהלת המפעל אצל הממונה על יחסי העבודה במשרד התמ"ת שביקשה לתווך בסכסוך ,  אך הפגישה בין הצדדים נקלעה למבוי סתום.עילת סכסוך העבודה ביוניליוור ערד היא דרישת הוועד בראשות נפתלי אטיאס לחתום עמו על הסכם קיבוצי שיקבע תוספות שכר לעובדים .  לטענת אטיאס ,  למפעל רווחים גבוהים , " ואנו רוצים להיות מתוגמלים על כך ". מחברת יוניליוור נמסר בתגובה : " מזה למעלה משנה וחצי מתנהל משא ומתן בין ההנהלה לבין הוועד בנוגע לחידוש ההסכם הקיבוצי בחברה .  למרות המאמץ מצד ההנהלה להגמיש את עמדותיה במטרה להגיע להבנות ,  בחר הוועד ,  בשיתוף עם ההסתדרות ,  לפתוח בשביתה במפעל .  צר לנו שהוועד וההסתדרות בוחרים לנקוט פעולות שאינן מקדמות את המו"מ ואף מסכנות את מקור הפרנסה של העובדים .  אנו קוראים לוועד ולנציגי ההסתדרות לחזור לשולחן המו"מ ". 

עובדי מפעל יוניליוור בערד פתחו בשביתה :  דורשים להתחלק ברווחים
יו"ר ועד העובדים :  למפעל רווחים גבוהים - ואנו רוצים להיות מתוגמלים על כך

