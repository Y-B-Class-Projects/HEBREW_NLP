בצה"ל לא מתרגשים מהשלג : " חיים עם החורף "
 שלג רב הצטבר עד כה במוצב החרמון ,  אולם בצה"ל ערוכים לכל תרחיש והכינו מבעוד מועד טונות של מלח לפזר על הכבישים . " לא נלחמים בחורף ,  חיים לצדו ",  אומרים בצה"ל
בצה"ל ערוכים ומוכנים לחורף :  שלג בגובה של כמעט מטר נערם עד כה  ( ראשון )  במוצבי צה"ל בפסגת החרמון ,  ועד מחר בבוקר צופים בחטיבת החרמון שייערם מטר נוסף .  בפיקוד הצפון נערכים מאז סיום החורף הקודם לחורף הנוכחי ,  והם ציידו את החיילים במוצבים בציוד מיוחד .  
רנ"ג אבי בצלאל ,  מפקד יחידת פינוי השלגים בחטיבת החרמון ,  סיפר לוואלה !  חדשות על ההיערכות באזור : " הסערה לא הפתיעה אותנו ,  הכנו 42 טונות של מלח לפיזור על הכבישים בכדי שלא יקפאו ,  וגם במהלך הסערה אנחנו ממשיכים לנוע על השלג עם ציוד מיוחד .  אנחנו לא נלחמים בחורף אלא חיים לצדו .  אנחנו נוסעים על השלג עם מגוון כלים ומגיעים לכל מוצב בכל רגע שצריך .  את האספקה הבאנו מבעוד מועד ". 
בשל הרוחות העזות בפסגת החרמון ,  החיילים לא יוצאים מהמוצבים אלא לפעילות מבצעית שנעשית בעיקר על ידי חיילי יחידת האלפיניסטים שכן בפיקוד הצפון חוששים בעיקר מתקלות בטיחות .  רס"ן צביקה פלדהיים ,  ראש מדור הבטיחות הפיקודי אמר : " אנחנו מרעננים את הפקודות לפני כל סערה .  לשמחתי מעט תאונות קורות בגלל שלג ומדובר בעיקר במקרים בודדים של החלקות .  דבר נוסף שאנחנו שמים עליו דגש הוא השרפות בחדרים .  חיילים מפעילים תנורים ושמים עליהם ציוד לייבוש .  המפקדים עוברים ובודקים על מנת למנוע תקלות מסוג זה "   .  בעקבות השלג שירד בחורף שעבר ,  הגיעו המוני בית ישראל לבלות ברמת הגולן .  במהלך הקיץ הובאו כוחות ששיקמו גדרות ושלטים וסימוני שדות מוקשים .  בתקופה הזו ,  כשיורד שלג ,  מוגברים הסיורים שנעים על הצירים על מנת למצוא נקודות בעיתיות ,  כדי שמטיילים לא ייכנסו לשדות מוקשים כפי שאירע בשנה שעברה ברמת הגולן .  בצה"ל מבקשים מהטיילים שלא לחצות גדרות ולשים לב לשילוט .  
בענף הלוגיסטיקה בצה"ל ציידו את החיילים בציוד חורף ,  החל מתחתונים וגופיות טרמיים וכלה בחליפות סערה מיוחדות .  אל"מ ,  יוסי כהן ,  קצין הלוגיסטיקה של פיקוד הצפון אומר כי  " מרבית הפעילות נמשכת כרגיל .  הכנו את כל המוצבים וכלי הרכב לחורף .  כולל שרשראות לנהיגה וסולר שלא קופא .  בעמדות השמירה יש מפזרי חום מיוחדים כך שגם כשהחלון פתוח ,  העמדה מחוממת ". 

בצה"ל לא מתרגשים מהשלג : " חיים עם החורף "
 שלג רב הצטבר עד כה במוצב החרמון ,  אולם בצה"ל ערוכים לכל תרחיש והכינו מבעוד מועד טונות של מלח לפזר על הכבישים . " לא נלחמים בחורף ,  חיים לצדו ",  אומרים בצה"ל

