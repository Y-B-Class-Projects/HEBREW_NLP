ידלין נפרד ורמז על סוריה : " שתי תוכניות גרעין "
 ועדת החוץ והביטחון של הכנסת של הכנסת נפרדה מראש אמ"ן היוצא .  במהלך דבריו רמז האלוף ידלין על התקיפה שביצעה ישראל לפי פרסומים זרים במתקן הגרעיני בסוריה . " עברתי שתי מלחמות ושתי תוכנית גרעין "
 ועדת החוץ והביטחון של הכנסת נפרדה הבוקר  ( שלישי )  מראש אמ"ן היוצא ,  האלוף עמוס ידלין .  בישיבת הפרידה אמר ידלין כי  " את כל המחמאות שקיבלתי היום ,  אני מעביר לאנשי .  עמדתי בראש קבוצה של אלפי אנשים טובים שעובדים 24/7 כדי להוציא אינפורמציה ,  לעבד אותה ,  לחקור ולהביא תובנות ".  ידלין הוסיף כי  " הצרכן הראשי ששמתי באתו גובה עם ראש הממשלה ושר הביטחון זה החייל בשטח - זה שלוחץ על ההדק וצריך לנצח את המלחמה .  דאגתי לעדכן את הוועדה עד הפרט האחרון ".  
בדבריו רמז ידלין כי מעבר להתמודדות של ישראל מול הגרעין האירני ,  נעשתה התמודדות גם עם המתקן הגרעיני בסוריה ,  שהותקף לפי פרסומים זרים על ידי ישראל .  לדבריו , " החלפתי שלושה שרי ביטחון ,  שני רמטכ"לים ושני ראשי ממשלה ועברתי שתי מלחמות ושתי תוכניות גרעין .  אני נוהג לומר לחיילים שלא יחשבו שלבנון ועזה זה מלחמה ,  אלה היו מבצעים מורחבים ".  לדברי ידלין , " ראשי ארגוני מודיעין צריכים לכהן בתפקידם חמש שנים - לא פחות ,  משום שאז לא מצליחים להניע תהליכי שינוי בארגון ,  ולא יותר משום שאז יכולים להתנוון מנגנוני ההגנה לכן קבעתי את תהליכי העזיבה שלי כדי להעביר את השרביט לאיש נמרץ  תא"ל אביב כוכבי ". 
יו"ר הוועדה ,  ח"כ צחי הנגבי אמר כי  " ידלין משתחרר אחרי 40 שנה ואנחנו נפרדים ממנו בצער ".  הנגבי פנה לידלין ואמר : " הוועדה נהנתה לפקח עליך במשך חמש שנים רצופות ,  אם כי אתה המבקר התובעני ביותר של עצמך .  היינו שותפים להישגים מדהימים שרוב הציבור לא יודע ולא ידע עלייהם .  גם כשהיו תקלות ,  מעולם לא טייחת ולא הסתרת .  מילאת את החובה לשים את הדברים על השולחן .  אני מקווה שלא תיעלם לעשות לביתך ותמצא דרך להשתלב בדרך של סבך ואביך ושתמשיך להיות לעזר לעם ישראל ". 
יו"ר האופוזיציה ציפי לבני סיפרה כי הכירה את ידלין מכהונתה כשרה . " נהגת ביושר והגינות ולא מתוך רצון לרצות .  אנחנו מדברים על החלטות של חיים ומוות ועם ישראל חב לך תודה ",  אמר לבני לידלין .  עמיר פרץ שבתקופתו מונה ידלין סיפר שבעבר בתו היתה ראש לשכתו של ידלין . " עבורי במיוחד ,  כמי שהיה זקוק לחוות דעת אמיצה ולעיתים מנוגדת ,  הענקת תמונה רחבה עם ניתוח של דברים לא פשוטים .  אתה שייך לאותם אלופים שאומרים בסוף מה דעתם באומץ לב המיוחד שלך ",  אמר פרץ .
 הנגבי העניק לידלין שי בשם הוועדה - קופסת עץ עם חריטה של ירושלים .  ידלין אמר : " כאשר שרתי בוושינגטון כולם אמרו שוושינגטון זה מרכז העולם .  יכול להיות ,  אבל ירושלים זה לב העולם .  עץ הזית זה סמל השלום שאליו אנחנו מכוונים ". 

ידלין נפרד ורמז על סוריה : " שתי תוכניות גרעין "
 ועדת החוץ והביטחון של הכנסת של הכנסת נפרדה מראש אמ"ן היוצא .  במהלך דבריו רמז האלוף ידלין על התקיפה שביצעה ישראל לפי פרסומים זרים במתקן הגרעיני בסוריה . " עברתי שתי מלחמות ושתי תוכנית גרעין "
 
