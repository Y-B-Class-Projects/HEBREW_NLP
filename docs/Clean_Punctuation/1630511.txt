מס הבונוסים בבריטניה מתרחב :  בנקאים שיקבלו שכר בן שבע ספרות ישלמו מס של 60% על הבונוס
המעסיקים הגדולים צפויים לספוג את עלויות המסים ולא להקטין את הבונוסים של בכיריהם
בנקאים בריטיים המרוויחים למעלה ממיליון ליש"ט  ( 1.6 מיליון דולר )  לשנה עלולים לשלם מס נוסף בשיעור 50% על הבונוסים ,  כך הודיעה הרשות לניירות ערך בארה"ב  ( fsa ) .עד ל-5,000 בנקאים בסיטי צפויים להיכלל בחוק המסים החדש ,  אשר מגיע בנוסף למס הבונוסים .  הבנקים בבריטניה צפויים לשלם בונוסים בשווי מיליארדי ליש"ט כבונוסים לבכירים במהלך השבועות הקרובים ,  על אף המס בשווי 50% אותו ישלמו הבנקאים שיקבלו בונוס הגבוה מ-25 אלף ליש"ט .  לפי ההצעה החדשה ,  כל עובד במגזר הפיננסים אשר ירוויח סכום של שבע ספרות ומעלה ישלם מסים בשיעור של 60% על הבונוסים למשך שלוש שנים .  לפי הנחייה קודמת את המס בשיעור של 60% אמורים היו לשלם עובדים הקשורים ישירות להנהלת החברה .  ההנחייה היתה אמורה להיות תקפה רק למנהלים בעלי משכורות של 500 אלף ליש"ט ומעלה.ההנחייה החדשה נוגעת למרוויחים מיליון ליש"ט בשנה במשכורות ובונוסים ,  אך המיסוי יהיה רק על הבונוסים .  הרחבת החוק עשויה לעודד את הבנקים להעלות את המשכורות של העובדים ,  במקום לשלם להם בונוסים גדולים.אך על אף המאמצים של ממשלת בריטניה להביא להקטנת הבונוסים ,  בנקים ברחבי העולם צפויים לשלם במהלך השבועיים הקרובים בונוסים בשווי 65 מיליארד דולר לעובדיהם ,  ולהראות לעולם גישה של  " עסקים כרגיל "  פחות משנה לאחר שכספי משלמי המסים חילצו אותם מקריסה .  מומחים בסיטי של לונדון מאמינים שהמעסיקים הגדולים ביותר יספגו את עלויות המסים במקום להקטין את הבונוסים של בכיריהם .  משמעות הדבר היא שעל אף ההכנסות מהמסים - שעשויות להגיע ל-2 מיליארד ליש"ט - הממשלה נכשלה בניסיונותיה לשנות את מסורת מתן הבונוסים בסיטי .
 
מס הבונוסים בבריטניה מתרחב :  בנקאים שיקבלו שכר בן שבע ספרות ישלמו מס של 60% על הבונוס
המעסיקים הגדולים צפויים לספוג את עלויות המסים ולא להקטין את הבונוסים של בכיריהם

