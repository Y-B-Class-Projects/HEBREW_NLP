הבנק המרכזי של סין הורה לבנקים להגדיל את יחס הרזרבות ולהפסיק להעניק הלוואות
בנק ICBC בבייג'ינג קיבל הוראה שלא להעניק הלוואות חדשות עד לסוף חודש ינואר
הבנק המרכזי של סין הורה לבנקים גדולים במדינה להגדיל את יחס הרזרבות ואפילו ביקש מחלקם שלא להעניק הלוואות חדשות כדי למנוע התחממות יתר של הכלכלה המקומית .  הבנק המרכזי של סין הורה לבנק סיטיק ולבנק icbc להעלות את יחס הפיקדונות ב-0.5% ,  כדי להגביל את ההלוואות .  בשנה שעברה העניקו הבנקים הלוואות בשיעור שיא של 9.59 טריליון יואן ,  כך דיווחה רויטרס .  הבנק המרכזי של סין הורה לבנק icbc הממוקם בבייג'ינג שלא להעניק הלוואות חדשות עד לסוף חודש ינואר ,  כך אמרו מקורבים לאתר האינטרנט דאו ג'ונס ניוז ווייר .  עדיין לא ברור אם ההוראה תקפה רק לבייג'ינג או לסניפי הבנק בסין כולה .  בנק סיטיק קיבל הוראה להשעות הלוואות חדשות שנחאי בשבוע שעבר ,  לאחר שהסניפים העניקו את ההלוואות שהוקצו לבנק לחודש ינואר ,  לפי הדיווח . " הבנק המרכזי של סין הורה למטה הבנק לשלוט על קצב ההלוואות השנה ",  כך נמסר מהבנק לאתר האינטרנט .  הבנק ישוב להעניק הלוואות בחודש הבא .  גם בנק אוף צ'יינה קיבל הוראה להפסיק להעניק הלוואות חדשות ביואן בחודש ינואר ,  לפי הדיווח .
 
הבנק המרכזי של סין הורה לבנקים להגדיל את יחס הרזרבות ולהפסיק להעניק הלוואות
בנק ICBC בבייג'ינג קיבל הוראה שלא להעניק הלוואות חדשות עד לסוף חודש ינואר

