ציפי לבני מפחדת מליטל מעתוק
יו"ר האופוזיציה התייחסה בכנס שנערך באוניברסיטת ת"א ,  לדמות מהתוכנית 'ארץ נהדרת' ואמרה ,  כי  " אנו עדים לתהליך של שחיקה בערכים "
 האם ליטל מעתוק השתלטה על בתי הספר ?  יו"ר האופוזיציה ,  ציפי לבני ,  נשאה אמש  ( חמישי )  דברים בכנס של המרכז להעצמת האזרח בשיתוף בית הספר לחינוך באוניברסיטת תל אביב .  הכנס עסק בנושא מערכת החינוך כמעצבת את החברה האזרחית בישראל .  
לבני התייחסה בדבריה לדמות התלמידה המופרעת ,  ליטל מעתוק ,  מתוכנית הסאטירה 'ארץ נהדרת' ואמרה ,  כי  " אם לוקחים את הסאטירה כמשהו שמשקף ,  ולו במעט ,  את החברה הישראלית ,  ובהנחה שבתי ספר בישראל קרואים על שם אדם או דמות מתוך כוונה לאמץ ערכיהם  השאלה היא האם מערכת החינוך עוברת תהליך שבו מוחקים את בית הספר על שם יצחק רבין ,  במובן הערכי ,  ומתחילים לראות בתי ספר על שם ליטל מעתוק .  זה מצחיק כאשר רואים את זה בטלוויזיה ,  אך ממש לא כאשר מגיעים לבתי הספר ".   
" סאטירה אמנם מוגזמת בדרך כלל ,  אך השאלה היא האם בתי ספר בישראל מלמדים היום על בסיס אותם ערכים משותפים .  אנו עדים לתהליך של שחיקה בערכים ",  ציינה לבני .
 לבני הוסיפה ,  כי  " שוויון בתקציב אינו מוביל לשוויון הזדמנויות .  לא דומה ילד להורים עולים לילד להורים מבוססים .  תקציב בתי הספר חייב להיות דיפרנציאלי ,  בהסתכלות על כל בית ספר ובית ספר .  שונה רשות מקומית חזקה מרשות מקומית חלשה וגם במקומות שנחשבים לחזקים ניתן למצוא אוכלוסיות חלשות יותר ". 

ציפי לבני מפחדת מליטל מעתוק
יו"ר האופוזיציה התייחסה בכנס שנערך באוניברסיטת ת"א ,  לדמות מהתוכנית 'ארץ נהדרת' ואמרה ,  כי  " אנו עדים לתהליך של שחיקה בערכים "
 
