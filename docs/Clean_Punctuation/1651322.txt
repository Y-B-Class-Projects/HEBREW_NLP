כ-500 הרוגים בטבח בניגריה הובאו לקבורה
קורבנות הטבח האתני במרכז ניגריה הובאו לקבורה בקבר אחים .  הילרי קלינטון : " הממשלה הניגרית צריכה להבטיח שמבצעי אירועי האלימות האלה יישפטו תחת שלטון החוק "
  ( צילום:רויטרס ,  עריכת וידאו :  רן צימט ) 
במרכז ניגריה נערכה אתמול  ( שני )  הלוויה המונית למאות מקורבנות הטבח האתני סמוך לעיר ג'וס .  על פי ההערכות כ-500 בני אדם נהרגו כשחבורה של מוסלמים פשטה על כפר של נוצרים ושחטה את תושביו .  רוב ההרוגים הם נשים וילדים שנהרגו במהלך מנוסתם .
 לפי עדי ראייה ,  הקורבנות נתפסו במלכודות של חיות ורשתות דייג בזמן מנוסתם . " היריות נועדו כדי להוציא את האנשים מבתיהם ,  ואז כשהם יצאו הם התחילו לחתוך אותם עם המאצ'טות ",  אמר אחד מהתושבים .  התוקפים טענו שההתקפה היא בתגובה למהומות בין מוסלמים לנוצרים שהתרחשו באזור בינואר .  מזכירת המדינה האמריקאית הילרי קלינטון דחקה בניגריה לעצור ולהביא לדין את האחראים לטבח . " הממשלה הניגרית צריכה להבטיח שמבצעי אירועי האלימות האלה יישפטו תחת שלטון החוק ,  ולכבד את זכויות האדם בזמן שהסדר שב על כנו ",  אמרה קלינטון .  לטענת ארגונים לזכויות אדם במדינה ,  מקרי האלימות באזור נמשכים מכיוון שאף אחד לא נתן את הדין על אירועי העבר .
 
כ-500 הרוגים בטבח בניגריה הובאו לקבורה
קורבנות הטבח האתני במרכז ניגריה הובאו לקבורה בקבר אחים .  הילרי קלינטון : " הממשלה הניגרית צריכה להבטיח שמבצעי אירועי האלימות האלה יישפטו תחת שלטון החוק "
 
