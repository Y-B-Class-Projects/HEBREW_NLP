לאומית :  רמת השרון חזרה לפסגה
הקבוצה של יהודה זגורי חילצה 3:3 ביתי מהפועל ירושלים ,  וניצלה את התיקו המאופס של קרית שמונה מול כפר סבא
משחקי השבוע שעבר הוכיחו שלמרות שינוי מבנה הליגות ,  דבר לא משפיע על הליגה הלאומית ,  שממשיכה להיות צמודה ומסקרנת מתמיד ובכל שבוע מתחלפת שם מוליכה .  אחרי שאתמול עלתה זמנית עירוני קרית שמונה לפסגה למרות 0:0 מאכזב מול הפועל כפר סבא ,  חזרה עירוני רמת השרון למקום הראשון בזכות תיקו 3:3 דרמטי מול הפועל ירושלים .  הפועל מרמורק ,  שקיוותה להיחלץ מהמקום האחרון ,  התבזתה עם תבוסה 5:1 במגרשה של מכבי באר שבע .
 מסע ההתאוששות של בני לוד ,  תחת המאמן החדש ניסן יחזקאל ,  נמשך עם 1:1 מכובד מול הפועל נצרת עילית מהצמרת .  גם אחווה עראבה קמה לתחיה לאחר 0:1 על מכבי הרצליה .
 ביום שני יתקיימו שלושה משחקים נוספים שינעלו את המחזור ה-18 :  סקציה נס ציונה נגד עירוני בת ים ,  הפועל אשקלון נגד הכח עמידר רמת גן ובית"ר שמשון תל אביב מול הפועל ראשון לציון ,  שהחתימה היום שני חלוצים - רוברטו סאנצ'ז הפראגווי ,  ששיחק בהפועל רמת גן בעונה שעברה ,  והליברי הצעיר אלכס וויטמר .
 העונה המאכזבת שעוברת אחווה עראבה קיבלה אולי תפנית קלה באמצע השבוע האחרון כששחקניו של אייל לחמן  ( ששוב ראה את המשחק מהיציע )  עצרו את הסחף וסוף סוף השיגו ניצחון ראשון אחרי שמונה משחקים ב-1:2 על הפועל ירושליפ .  אפקט החלפת המאמן ממשיך לעורר פלאים כשהקבוצה השיגה ניצחון נוסף על חשבון מכבי הרצליה .  בעראבה יכולים רק להצטער על אובדן הנקודות על מהגרש ובוועדת המשמעת .  מנגד ,  הרצליה שלא ניצחה מאז השביעי בדצמבר  ( וכבשה מאז שער ליגה אחד )  ,  איבדה עוד הזדמנות להתבסס במקום ממנו מעפילים לפלייאוף העליון .  המשחק הוכרע בזכות שער בודד שכבש אלכס לויט כבר לאחר 18 דקות ועראבה נדבקה ליריבתה במקום השביעי כשלשתיים 24 נקודות .
 מדי שבוע אנו למדים כמה הפכפה היא הליגה הלאומית .  במחזור שעבר השיגה בני לוד מהתחתית ניצחון חוץ מדהים 0:1 על עירוני בת ים בעוד הפועל נצרת עילית עצרה רצף של תוצאות לא טובות דווקא על חשבון המוליכה מקרית שמונה .  היום ,  נפגשו שתי המפתיעות וחילקו ביניהן את הנקודות .  10 דקות הפרידו בין בני לוד לניצחון שני ברציפות .  מוראד אבו ענזה היה זה שהעלה את קבוצתו של ניסן יחזקאל ליתרון בדקה ה-53 ,  אך נצרת עילית השיגה שוויון דרמטי מרגלי יהודה זנו ונותרה במקום הרביעי .  לוד עלתה זמנית מעל הקו האדום ותייחל לאיבוד נקודות של מרמורק והכח .
 עירוני קרית שמונה הייתה משוכנעת שדרכה לליגת העל תהיה השנה סלולה ,  אבל מדי שבוע השחקנים של רן בן שמעון מגלים כמה קשה הליגה הלאומית .  אחרי ההפסד בנצרת עילית ,  קיוו בקריה לחזור לפסגה על חשבון כפר סבא הבלתי יציבה ,  אבל לירוקים היו תוכניות אחרות .  האיש של המשחק היה עומרי בוקסבוים ,  שוערה המחליף בן ה-23 של כפר סבא .  בוקסבוים הציל בגופו שערים בטוחים מרגלי תומר סויסה ופטי נימבה והשאיר את המקומיים מתוסכלים .  קרית שמונה חזרה זמנית למקום הראשון ,  עד משחקיהן של רמת השרון ובת ים .  כפר סבא שומרת על קשר עין עם החבורה המובילה .
 הקבוצה מהשרון עלתה למקום הראשון בשבוע שעבר ובניגוד לכל הציפיות ממנה בתחילת העונה .  שחקניו של יהודה זגורי השיגו ניצחון שני ברציפות ,  הפעם 0:2 קליל על הפועל מרמורק שהמשיך מומנטום טוב .  גם הפעם היה נדמה שהמקומיים יטיילו לניצחון מול ירושלים המידרדרת כשרותם שמול המשיך בכושר ההבקעה הטוב שלו עם הראשון בדקה השביעית ,  אבל שי אהרון איזן בפנדל בדקה ה-14 .
 אופיר עמרם הפך את התוצאה בדקה ה-40 עם השני של האורחים ,  אבל דימקאו פידליס ענה בדקה ה-55 ,  וכעבור שלוש דקות העלה משה בן לולו את רמת השרון ל-2:3 ,  אבל המילה האחרונה הייתה של אהרון ,  מלך שערי הליגה שכבש את ה-14 שלו העונה בפנדל נוסף בדקה ה-70 וחילק את הנקודות .
 ההפסד המשפיל 3:0 להכח עמידר רמת גן הבהיר לשחקני מכבי באר שבע כי הם חייבים לשפר את יכולתם ולהפגין יציבות ,  אם ברצונם לא להסתבך במאבקי התחתית .  מי שהגיעה לבירת הנגב היא הפועל מרמורק האחרונה ,  שניצחה רק פעמיים העונה והפסידה לבאר שבע בסיבוב הקודם .  לאורחים הייתה הזדמנות להיחלץ מהקו האדום ,  אך הם פשוט התפרקו .  
ינון ברדה ,  שהצטרף מהפועל אשקלון בתחילת החודש ,  כבש את הראשון שלו בקבוצה בדקה ה-27 .  גולן אמשקשווילי הצעיר סגר את תוצאת המחצית עם שער בדקה ה-39 ,  וברדה השלים צמד אישי בדקה ה-48 .  ערן זגר  ( 75 )  ורפי עמוס  ( 83 )  הצטרפו לחגיגה לקראת הסיום ,  רפי סגל צימק בתוספת הזמן .
 
לאומית :  רמת השרון חזרה לפסגה
הקבוצה של יהודה זגורי חילצה 3:3 ביתי מהפועל ירושלים ,  וניצלה את התיקו המאופס של קרית שמונה מול כפר סבא

