פוינטר רשמה רווח תפעולי של 4.2 מיליון דולר ב-2009 :  ירידה של 55.1% לעומת שנה שעברה
הכנסות החברה ב-2009 ירדו ב-14.8% ל-65.3 מיליון דולר ;  דני שטרן :  2010 החלה עם גידול במספר הלקוחות 
" התוצאות הכספיות של פוינטר לשנת 2009 הושפעו מאוד מההאטה הגלובלית המשמעותית ומהשפעתה על התעשיות הקשורות לתחום הרכב ",  אמר דני שטרן ,  מנכ"ל המתמחה בטכנולוגיות שליטה ובקרה מתקדמות ושירותי דרך לתעשיית הרכב.ואכן ,  בשנת 2009 ירדו הכנסותיה של פוינטר ב-14.8% לעומת השנה הקודמת ,  והסתכמו ב-65.3 מיליון דולר .  הירידה בסך ההכנסות הושפעה מהמיתון בכלכלה הגלובלית ובשוק הרכב ומיוחסת בעיקר לירידה בהכנסות ממכירת מוצרים ,  אשר בשנת 2009 היוו כ-31% מהמכירות בהשוואה לכ-40% מהמכירות ב-2008.הרווח הגולמי הסתכם ב-26.9 מיליון דולר ,  ירידה של 8.4% בהשוואה לרווח גולמי של 29.4 מיליון דולר בשנת 2008 .  שיעור הרווח הגולמי דווקא רשם שיפור ,  בעקבות צעדי התייעלות שנקטה החברה ,  ועמד על 41.2% לעומת שיעור רווח גולמי של 38.4% בשנה הקודמת.הוצאות התפעול של החברה עלו ביחס לשנה הקודמת ,  על רקע הפחתה חד פעמית של 3 מיליון דולר שלא במזומן ,  הקשורה לירידה בפעילות של אחד מלקוחות החברה ,  והסתכמו ב-22.8 מיליון דולר ,  עלייה של 13.1% לעומת הוצאות תפעול של 20.1 מיליון דולר בשנת 2008.על רקע ההפחתה ,  והירידה ברמת ההכנסות של החברה ,  הסתכם הרווח התפעולי ב-4.2 מיליון דולר ,  ירידה של 55.1% ביחס לרווח התפעולי בשנה הקודמת ,  שהסתכם ב-9.3 מיליון דולר.בשורה התחתונה ,  סיכמה פוינטר את שנת 2009 עם הפסד נקי של 2.1 מיליון דולר או 47 סנט למניה לעומת רווח נקי של 2.4 מיליון דולר או 50 סנט למניה שנה קודם לכן .  ה-ebitda  ( רווח לפני מס ,  הוצאות ריבית ומחיקות )  של החברה עמד על 11.7 מיליון דולר לעומת 15.4 מיליון דולר בשנת 2008.במקביל לירידה השנתית ,  תוצאותיה של פוינטר עדיין לא רשמו שיפור ברבעון הרביעי ,  כאשר הכנסותיה של החברה עמדו על 16.9 מיליון דולר ,  בדיוק כמו ברבעון הקודם .  הוצאות התפעול ירדו במקצת לעומת הרבעון הקודם ,  והסתכמו ב-5 מיליון דולר לעומת 5.3 מיליון דולר ברבעון הקודם .  הרווח התפעולי עמד על 1.4 מיליון דולר לעומת רווח תפעולי של 2.5 מיליון דולר ברבעון הקודם ,  על רקע הירידה בהכנסות החברה .  ההפסד הנקי הסתכם ב-183 אלף דולר לעומת רווח נקי של 704 אלף דולר ברבעון הקודם.בהקשר לשנת 2010 ,  אמר שטרן כי  " בתחום המוצרים והטכנולוגיה ,  התחלנו את 2010 עם גידול במספר הלקוחות .  אנו מאמינים ששיעורי הרווח הגולמי המשופרים שלנו ,  מוצרי הדור הבא שהשקנו ב-2009 ,  יחד עם מוצרים חדשים שצפויים לצאת במחצית השנייה של 2010 ,  יתמכו בצמיחת המכירות וברווחיות משופרת ". 

פוינטר רשמה רווח תפעולי של 4.2 מיליון דולר ב-2009 :  ירידה של 55.1% לעומת שנה שעברה
הכנסות החברה ב-2009 ירדו ב-14.8% ל-65.3 מיליון דולר ;  דני שטרן :  2010 החלה עם גידול במספר הלקוחות

