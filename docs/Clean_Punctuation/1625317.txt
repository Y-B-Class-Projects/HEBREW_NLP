בדרך לסוף העולם ? 
אז מה צפוי ב-2010 ?  לפי האסטרולוג גל ששון ,  המייעץ לאומה תורמן ,  מערכות יחסים ,  לטוב ולרע ,  יעמדו במרכז .  וב-2012 באמת יגיע הסוף הסופי ? 
לקראת סוף השנה וסוף העשור ,  האסטרולוג גל ששון ,  שמרצה ברחבי העולם על נושאים הקשורים לאסטרולוגיה ,  קבלה ,  מיתולוגיה ודתות ומשמש כיועץ רוחני לכוכבים רבים בהוליווד ביניהם אומה תורמן וג'ון קיוזק ,  מזמין אותנו להסתכל יחד איתו על הכוכבים והמספרים כדי לנסות להבין מה 2010 תביא עמה .  
התחזיות של ששון ,  מחבר הספר  " משאלה אחת יכולה לשנות את חייך :  איך להשתמש בחוכמה העתיקה של הקבלה כדי להגשים את חלומותיכם "   ( יחד עם סטיב ווינשטיין )  ,  קשורות לא רק לבני המזלות השונים אלא גם למדינות שונות בעולם וליחסים ביניהן .  הוא משלב את האישי עם העולמי ,  לפיו מדינות ועמים מושפעים גם הם מתנועת הכוכבים ,  ממש כמו בני האדם .
 לפי גל ,  למילה  " בינה "  משמעות מיוחדת גם ביהדות וגם ברמה הלשונית .  מהמילה  " בינה "  נובעות גם תובנות וגם הזמנה לבנייה של דברים שונים ;  ששון מרבה להשתמש בדימויים מעולם הקבלנות והמלאכות הפיזיות .  ב-2010 רבים מאיתנו ימצאו את עצמם מקדישים זמן רב לבנייה שתדרוש הרבה תבונה .  מחד ,  זו שנה של התחלות ,  ששיאה יגיע בחודשי יולי-אוגוסט ,  אבל הדים לשינוי נרגיש כבר באפריל ,  אז תתרחש תופעה נדירה בה יווצר צלב גדול בין שלושה כוכבים משמעותיים ולא קלים  פלוטו  ( גדי )  ,  אורנוס  ( טלה )  ,  שבתאי  ( בתולה )  .  
שלושת כוכבים אלה נחשבים לכוכבים קשים בעלי אנרגיות של אתגרים ,  מה שאומר שהשנה תתחיל עם אגרסיה מסוימת בשל החיכוך בין פלוטו ושבתאי .  פלוטו כבר נמצא בגדי  ( הוא שם מאז תחילת המשבר בארה"ב )  ,  ואילו שבתאי עובר למאזניים  מהלך שקורה פעם ב-29 שנה .  דווקא הטלאים יוצאים מהמהלכים הללו יותר בזול ,  ועדיין מושפעים ממיקומו של כוכב שבתאי בבתולה .  בתולה הוא מזל שנקשר באופן מסורתי עם רו"ח ,  עם כל מה שקשור לניקוי ,  ולתכניות  ובא לביטוי בעולם החל מ-2007  השנה שבה העולם הפך להיות נקי יותר מבחינה כלכלית ,  בה התגלו האותות הראשונים למיתון שחווינו אותו בשנה האחרונה וב- 2008 .
 הפוקוס יעבור למערכות יחסים עם הפיכתם של שבתאי ופלוטו לאנכיים זה לזה :  שני הכוכבים ממוקמים ביחס של 90 מעלות זה לזה ובשל כך  מעצבנים או מאתגרים אחד את השני .  לא מדובר רק ביחסים בין זוגות ,  נשואים או לא ,  אלא גם על קשרים בין אנשים שיש להם חוזים ,  או בין מדינות  כמו ארה"ב וישראל למשל  שגם ביניהן מתקיים חוזה הקובע את אופן התנהלותן .  
ששון צופה שאנשים שאין להם חוזים יפעלו לעגן את הקשרים ביניהם ובין סביבתם בחוזים וישאפו לבסס את תנאי ההתקשרות ביניהם .  כניסתו של שבתאי למאזניים תביאה לדרישה כללית לחוזים מה שמבטיח עבודה רבה לעורכי דין ורואי חשבון ששון צופה פתיחה של עסקים חדשים ,  דבר שיצריך חוזים חדשים ומבנים חדשים אותם צריך לבסס גם כן .
 לפי ששון ,  האינטנסיביות של שבתאי תניע את כל העולם לכיוון של תיקון מערכות יחסים .  כל בני מזל מאזניים שמתעסקים ביופי ,  באמנות ,  בעיצוב ובמוזיקה יהנו משבתאי שיאפשר להם לקדם דברים ולחבר אותם לאדמה  יכול להביא למימוש של אמנות .  כמו ב- 82 ,  הפעם הקודמת שזה קרה חווינו פריצה אמנותית כך גם השנה :  אמנים ואנשים יצירתיים יעברו שינויים מאוד משמעותיים .
 2010 יושפע מהצלב הגדול הזה  אורנוס ויופיטר יוצרים חיבור מאוד חזק שקורה פעם ב-14 שנה ,  וכל 42 שנים קורה בטלה ומאזניים .  אורנוס הוא כוכב החידושים וההמצאות ויופיטר מסמל התרחבות וגדילה .  היכולת לפרוץ קדימה בייחוד בחודש מאי יכולה לבוא לידי ביטוי גם בכל מה שקשור בהמצאות .  
מי שייהנה במיוחד מהיכולת לפרוץ דרך חדשה הם בני מזל טלה ,  שהוא כידוע אחראי על ההתחלות בהיותו המזל הראשון בגלגל .  הרבה דברים שהיו תקועים יוכלו להתניע כשיבוא האביב .  אנחנו עדין בעיצומו של הניקיון של מזל בתולה שהתרחש בשלוש השנים האחרונות  ( 2007-2010 )  .  כמו קבלנים שעושים שיפוצים  שברור שייצרו הרבה רעש ,  ושיהיה הרבה בלגן וקשיים במהלך השיפוצים  זה גם מה שקורה בעולם .  תיקון של החשבונות  מה שקרה בעולם מבחינה עולמית ,  תיקון של מערכות יחסים  לא רק ברמה הכלכלית אלא גם ברמה הפוליטית  למשל מבחינת סין וארה"ב שצריכות להחליט מה מערכת היחסים ביניהן .  כך גם ישראל וארה"ב ,  שיצטרכו לעבור שינוי מסוים במערכת יחסים שלהן .
 מצב לא קל זה בזירה העולמית יקרין גם על קשרים ברמה האישית :  ששון סבור שלאנשים שמתחתנים השנה יש גם קשרים שהולכים רחוק מאוד אחורה ,  למשל מגלגולים קודמים .
 מיולי גם כוכב מארס נכנס למאזניים .  משמעות הדבר שייתכנו מלחמות שקשורות למים ולדת  אך גם לחוזים ,  או הפסקות אש  כאמור בשנתיים הקרובות הרבה עבודה לעו"דים .  2010 היא שנה מאוד עקרונית ומכינה את השטח ל-2012 שלפי לוח השנה של בני המאיה זהו סוף הזמן ,  ולכן רבים ,  כמו שסרט האסונות 2012 מדגים לנו ,  מתחילים להתכונן לתאריך  .20.12.2012 לבני המאיה היו לוחות שנה מאוד מפורטים שהולכים אלף שנה קדימה  והסיבה שחובבי נבואות הזעם רואים ב-2012 את סוף הזמן היא משום שלוחות בני המאיה נפסקו בדיוק ביום בו מתחיל החורף .
 השנה כאמור מערכות היחסים במרכז ובחודש אוגוסט תחל תקופה נוספת שיכולה להיות משמעותית לאנשים מבחינת קשרים .  מסתמן מצב של פיצוץ שיביא איתו התחלה חדשה :  כוכב צדק - כוכב השפע וההתרחבות שבקבלה מחובר לחסד ,  יעבור לדגים ולכן כל האנשים שיש להם חיבור כלשהו עם דגים במפה האסטרולוגית שלהם יהנו כל השנה מחיוביות ,  הזדמנויות ושפע ,  הפעם האחרונה שזה אירע היתה ב- 1998 .  כאמור השנה נחווה אפשרות לתיקון ,  בניה ופוקוס לחדש את המערכת  הזדמנות שלא היתה לנו מאז 1982 או 1998 .  גם כאלו שאין להם מפה אסטרולוגית ורוצים להבין את המצב שלהם לעומק ולבדוק מהו שורש הבעיה  מה הדבר אותו צריך לתקן ,  מוזמנים לבדוק את הפעם קודמת בה היקום הזמין סדר בית .  לכן כדאי לשאול את עצמנו מה חווינו ב- 1980-82 מה ניסינו לבנות אז ?  מה היו האתגרים המחויבויות שלקחנו על עצמנו ?  מה היו ההזדמנויות שאולי פוספסו  כוכב התיקון שבתאי מאפשר לנו לתקן דברים שהתחילו כבר אז .  ששון מוסיף שבמקביל מתקיימת גם מחזוריות שניה :  כוכב צדק חוזר כל 12 שנה וכעת אפשר לבדוק  " איפה אלוהים נגע בי באותה פעם ?  "  משמע :  מה הרעיונות היצירתיים שלי שהיו לי אז ולא מימשתי .  השנה הברכה הזאת מצויה במזל דגים :  מזל שקרוב למיסטיקה ,  מדיטציה ,  יוגה ריקוד ואמפתיה ,  לטיפול ולדמיון  אבל זה תופס גם על בני שאר המזלות :  אם תהיו יותר מחוברים לדברים הללו תהפכו להיות יותר דגים ואז כוכב צדק יתן לנו אופטימיות.לכולנו מאידך כדאי קצת להזהר עם מה שקשור להתחלה של דברים חדשים משום שכוכב חמה  ( מרקורי )  בנסיגה עד 2015 מה שמבטיח בלגנים עם כל מה שקשור לעסקים ,  חתימות ואפילו משלוחים שיכולים להתעכב ברמה הפרקטית וגם המיסטית.בין ה- 17 לאפריל ל- 11 במאי נחוש את נסיגת כוכב חמה שיסוג שוב בין ה- 20 לאוגוסט ל- 12 בספטמבר ולכן צריך לשים יותר לב לתקשורת .  צפויים הרבה צירופי מקרים ,  אבל גם מריבות שקשורות לאי הבנות .
 העובדה שמתחילים את השנה החדשה בראשון לינואר היא עניין שרירותי ;  אפילו השנה היהודית מתחילה בירח מלא בחודש ספטמבר ,  מזכיר ששון שלא מתלהב מהנטייה העולמית להתחיל דברים דווקא בראשון בינואר : " זה כמו לנסות לתפוס גל כשאין גל .  אם אתם בעניין של החלטות לשנה החדשה ,  עדיף להתחיל אותן בפברואר ,  בראש השנה הסיני ,  זה יעזור לכם לממש החלטות ".  
רוב האנרגיות ב-2010 מתמקדות בבנייה ,  הקמה והתחלה של דברים ,  ולכן רוב הדברים המשמעותיים יקרו בסוף השנה .  ונוס נכנסת לנסיגה מ-8 לאוקטובר עד ה-18 בנובמבר ,  מה שישפיע בעיקר על עקרב .  מדובר בדבר די משמעותי כי ונוס לא אוהבת להיות בעקרב .  מדובר על מזל של מניפולציות רגשיות עמוקות  בני מזל ונוס ,  שאוהבים ליהנות ולבלות  " ייכנסו עכשיו לטיפול "  שיכלול הסרה של המייק אפ .  
הדגש על החיצוניות עומד להיעלם אפילו עבור בני מזל ונוס ,  שהוא כוכב של מערכות יחסים .  דווקא השנה זה קורה בעקרב ,  שיביא לכך שהפנים והחוץ מתהפכים  ולכן עד נובמבר צפו לבעיות במערכות יחסים  אנשים יגלו את הפרצוף האמיתי שלהם .  הנסיגה של ונוס מאפשרת לנו להבין מה קורה מבפנים וזה משמעותי לא רק באהבה אלא גם במערכות יחסים של חברות.לקראת סוף השנה מרקורי שוב נכנס לנסיגה ב-10 לדצמבר ויוצא ב-30 ,  ממש רגע לפני שעוברים ל-2011 .  
לסיכום ,  גם אם צפויים עוד בלגנים בסוף השנה ,  מדובר בשנת בניה ויצירתיות ,  שנה בה מערכות יחסים עומדות במרכז .  אמנם 2010 לא מצטיירת כשנה רגועה ,  בה הרבה דברים משתנים למעלה וייקח להם זמן מה להשתנות למטה ,  והשינויים לא תמיד ברורים ,  אפשר להכריז עליה כעל שנת מערכות יחסים  שנה בה תיווצר הזדמנות טובה לאנשים שמעולם לא היו במערכת יחסים זוגית למצוא שותף .
 ביום שבת ה-26.12.09 בשעה 19:00 יקיים גל ששון במרכז אלה יוגה את ההרצאה  " סיור אסטרולוגי קסום ומסתורי לשנת 2010 ".  

בדרך לסוף העולם ? 
אז מה צפוי ב-2010 ?  לפי האסטרולוג גל ששון ,  המייעץ לאומה תורמן ,  מערכות יחסים ,  לטוב ולרע ,  יעמדו במרכז .  וב-2012 באמת יגיע הסוף הסופי ? 

