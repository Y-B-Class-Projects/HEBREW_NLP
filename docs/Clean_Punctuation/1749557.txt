איטליה :  אינטר ניצחה 0:1 את גנואה
האלופה לא הייתה טובה ,  אבל נהנתה משער של מונטארי ,  שניצל טעות קשה של אדוארדו שוער גנואה .  סזאר וקמביאסו נפצעו
אחרי שנשרה למקום השלישי באיטליה וסיימה ב-1:1 מאכזב נגד סמפדוריה ,  אינטר בסך הכל קיוותה לחזור למסלול הניצחונות .  זה הלך לה קשה מאוד במשחק החוץ מול גנואה ,  אבל אלופת איטליה חזרה משם עם 0:1 שהספיק לה כדי לעלות זמנית למקום השני בטבלה במרחק נקודה מלאציו המוליכה ,  שתשחק ביום ראשון נגד פאלרמו .
 השבוע בישרה אינטר על החתמתו של ווסלי סניידר עד 2015 ,  וגם העובדה שדייגו מיליטו שב לסגל של הנראזורי  ( לא שיחק )  הביאה את אינטר ללא מעט ציפיות במשחק באיצטידון לויג'י פרריס .  אלא שהיריבה ,  שמדורגת תשיעית בליגה עשתה לאלופה חיים קשים .  האיום הראשון על השער של אדוארדו הגיע בדקה ה-12 אחרי שסניידר שלח בעיטה מסוכנת שנעצרה אצל שוער גנואה .
 לוקה טוני היה קרוב גם הוא להבקיע בדקה ה-21 ,  אבל הבעיטה שלו נעצרה אצל ז'וליו סזאר .  גם סמואל אטו הספיק להחמיץ ,  אבל אינטר מצאה את הרשת שלוש דקות בתוספת הזמן של המחצית הראשונה ,  כשסולי מונטארי ,  שנכנס כמחליף ,  ניצל טעות קשה של שוער גנואה כשקיבל כדור מסניידר ובעט פנימה מרחוק אל מרכז השער ,  ואדוארדו לא הצליח לעצור .  במחצית השנייה אינטר הורידה משום מה הילוך ומיעטה לסכן את השער ,  בעוד שההזדמנויות הטובות במשחק היו של גנואה ,  שיורדת מנוצחת בפעם הרביעית העונה .
 ובכל זאת אם יש סיבה לדאגה אצל אינטר זה בשל העובדה שאסטבן קמביאסו נפצע והוחלף כבר בדקה ה-19 ,  כמו גם ז'וליו סזאר שהוחלף בדקה ה-65 .  עדיין לא ברור מה מצבם של השניים ואם הם יהיו כשרים למשחק ליגת האלופות באמצע השבוע מול טוטנהאם .
  *  בנפיקה ,  יריבת הפועל תל אביב ,  ניצחה בפתיחת המחזור התשיעי של הליגה הפורטוגלית 0:2 את פאקוס פריירה .  פאבלו איימאר  ( 14 )  ואלן קארדץ  ( 65 ,  פנדל )  כבשו את השערים שהעלו את קבוצתו של ז'ורז'ה ז'סוס למקום השני כשכעת יש להם 18 נקודות .  זהו ניצחונה החמישי ברציפות של בנפיקה ,  שתתארח אצל האדומים ב-24 בנובמבר .
 
איטליה :  אינטר ניצחה 0:1 את גנואה
האלופה לא הייתה טובה ,  אבל נהנתה משער של מונטארי ,  שניצל טעות קשה של אדוארדו שוער גנואה .  סזאר וקמביאסו נפצעו

