איציק באדר יכהן כיו"ר גרנות - התאגיד הכלכלי הקיבוצי הגדול בארץ - 3 שנים נוספות
ב-2009 רשם התאגיד - המחזיק ב-7% מתנובה ובשיעור דומה מדור אלון - מחזור פעילות של 3 מיליארד שקל
איציק באדר  ( גבעת חיים מאוחד )  ימשיך לנהל 3 שנים נוספות את התאגיד הכלכלי הקיבוצי הגדול ביותר במשק - גרנות ,  שבעליו הם 41 קיבוצים ומושבים שיתופיים במישור החוף ,  כך הוסכם במסמך הבנות עליו חתמו היו"ר המכהן ומי שהודיע כי בכוונתו להתמודד מולו הכלכלן רן רונן מקיבוץ בית אורן .  כמו כן הוסכם כי משך כהונת היו"ר תיקצב בזמן ,  כמו גם כהונתם של בכירים אחרים בתאגיד .  התקנון הקיים אינו מחייב את התאגיד לקיים בחירות לתפקידי הניהול הבכירים וחברי הדירקטוריון נקראים לאשר ,  או לדחות ,  את המועמדים המוצעים לתפקידים הללו על ידי הנהלת התאגיד .  בגרנות ,  בשונה מתאגידים אזוריים אחרים של הקיבוצים ,  סמכויות הניהול הן בידי היו"ר .  ההסכם ושינויי התקנון המתחייבים ממנו עדיין דורשים את אישור האסיפה הכללית של קיבוצי גרנות.באדר מכהן בתפקיד הכלכלי החשוב ביותר בתנועה הקיבוצית ואחד החשובים בישראל ב-17 השנים האחרונות .  רונן ניהל בעבר מערכות כלכליות במגזר ההתיישבותי ועמד בראש המגזר העסקי בכמה קיבוצים .  על ההסכם שנחתם באחרונה מדווח מקומון הקיבוצים , " הדף הירוק ". גרנות רשם ב-2009 מחזור פעילות של 3 מיליארד שקל ומחזיק בין היתר ב-7% ממניות תנובה ובשיעור דומה מאחזקות דור אלון ,  בעלת השליטה בתשתיות אנרגיה וברשת תחנות דלק בארץ ובחו"ל .  כמו כן ,  מחזיק התאגיד בשליטה ברבוע כחול בעלת רשת המרכולים  " מגה ",  רשת השיווק השנייה בגודלה בישראל.אחת העסקות המשמעותיות ביותר של גרנות בשנים האחרונות היתה רכישת השליטה ברשת בתי האבות והסיעוד עמל ,  שצמחה מאז באלפי אחוזים .  באדר ,  המסיים קדנציה שלישית בתפקיד מציין במכתב לקיבוצים השותפים בגרנות כי הוא רואה את תפקידו המרכזי בימים אלה בייצוג הקיבוצים במאבק לעיגון זכויות המתיישבים בקרקע ,  בחיזוק חוסנם הכלכלי של הקיבוצים ובדאגה לרווחת הפרט .  תאגיד גרנות העמיד בשנים האחרונות 50 מיליון שקל להשלמת הסדרי החובות של כמה מקיבוצי מישור החוף שנקלעו לקשיים כלכליים ,  50 מיליון שקל להשתתפות ברפורמה במשק החלב וכ-100 מיליון שקל לנטיעת פרדסים ומטעי אבוקדו במישור החוף .  כמו כן ,  העמיד התאגיד 20 מיליון שקל לפיתוח תשתיות מים בישובים .  ב-5 השנים האחרונות חילק התאגיד 80 מיליון שקל דיבידנד מרווחיו לקיבוצים החברים בו.באדר גם הוביל את המהלך להישארות הקיבוצים בתנובה באמצעות התאגידים הכלכליים האזוריים ,  שרכשו חלק מאחזקות הקיבוצים באגודה  ( תנובה היא אגודה שיתופית )  .  התאגידים מחזיקים ב-23.2% מהאגודה .  שוויין של האחזקות הללו הוכפל מאז נרכשה השליטה בידי אייפקס בראשית 2008 .  מסמך ההבנות שנחתם בין שני המתמודדים גובש בידי מנכ"ל התאחדות מגדלי בקר וחבר קיבוץ מענית יעקב בכר ,  שכיהן בעבר כמנכ"ל גרנות .
 
איציק באדר יכהן כיו"ר גרנות - התאגיד הכלכלי הקיבוצי הגדול בארץ - 3 שנים נוספות
ב-2009 רשם התאגיד - המחזיק ב-7% מתנובה ובשיעור דומה מדור אלון - מחזור פעילות של 3 מיליארד שקל

