ג'וזף שטיגליץ :  החלטת הפדרל ריזרב שלא לחדש תוכנית רכישת האג"ח מסכנת את שוק הדיור 
" הנסיגה מהתוכנית מעלה את הסיכון לעליית ריביות ,  לעליית מספר עיקולי הבתים ולהחמרת המחנק והלחץ "
 החלטת הפדרל ריזרב לתת לתוכנית רכישת האג"ח מגובות משכנתאות להסתיים החודש עלולה להעלות את הסיכון לעליית עלויות המשכנתאות ולהידרדרות שוק הדיור בארה"ב - כך אמר זוכה פרס הנובל הנובל לכלכלה ג'וזף שטיגליץ לבלומברג ." הנסיגה מהתמיכה לכלכלה האמריקאית מעלה את הסיכון לעליית הריביות ,  לעליית מספר עיקולי הבתים ולהחמרת המחנק והלחץ איתו מתמודדות המשפחות באמריקה ",  אמר שטיגליץ לבלומברג בראיון שהעניק בטוקיו .  שטיגליץ הוסיף ואמר כי הבכירים טועים לפעמים בהערכותיהם וכי הוא צופה שמספר העיקולים וסגירות הבנקים יעלה על נתוני 2008 ו-2009.שטיגליץ אמר כי הסיכון העיקרי לכלכלה העולמית הוא שהבנקים המרכזיים  " יסוגו מוקדם מידי מהמהלכים אותם נקטו במהלך המשבר ,  בעקבות חששות לא רציונליים של מספר משקיעים כי האינפלציה תגבר ".   " הנזילות שנוצרה על ידי הבנקים המרכזיים בניסיונותיהם להיאבק במיתון לא נועדה לעודד את האינפלציה ",  אמר שטיגליץ.הבנק הפדרלי הותיר אתמול את הריבית בארה"ב ללא שינוי ברמה של 0.25%-0% ,  בהתאם לתחזיות הכלכלנים .  למרות הצהרה אופטימית יותר בנוגע למצבה של הכלכלה האמריקאית ,  חזר הבנק הפדרלי על ההערכה בה דבק מאז חודש מארס לפיה הריבית בארה"ב צפויה להישאר ברמה נמוכה באופן חריג לפרק זמן ממושך .  בהודעת הבנק נאמר כי מאז הפגישה הקודמת של ועדת השוק הפתוח של הבנק הפדרלי  ( fomc )  בינואר התחזקו הסימנים כי כלכלת ארה"ב מתחזקת ,  וכי שוק העבודה החל להתייצב ,  בנוסף לעלייה מתונה בצריכה ובשכר הממוצע .  עם זאת ,  ציינו כלכלני הבנק כי ההשקעה בנדל"ן מסחרי בירידה ,  התחלות הבנייה טרם התאוששו והמעסיקים עדיין חוששים מגיוס עובדים חדשים .  הבנק הפדרלי חזר על כוונתו לרכוש אג"ח מגובות במשכנתאות בסך 1.25 טריליון דולר כדי לתמוך בשוקי הדיור והמשכנתאות וציין כי ימשיך לעקוב אחרי מצב הכלכלה ,  וינקוט בצעדים המתאימים במקרה הצורך .  ההחלטה התקבלה ברוב של 9-1 ,  כאשר בכיר הבנק הפדרלי תומס הניג ביקש להסיר את ההערכה כי הריבית תישאר נמוכה באופן חריג במשך זמן ממושך ,  בטענה כי היא אינה נחוצה עוד.בעוד מיתון חוזר הוא מאוד נדיר ,  ישנו סיכון משמעותי מפני האטה כלכלית עולמית ,  אמר שטיגליץ .  הכלכלה האמריקאית צפויה לחוות האטה בצמיחה עד לסוף השנה ,  אמר שטיגליץ בן ה-67 ,  שבעברו היה גם הכלכלן הראשי של הבנק העולמי ." הסיכונים שאני רואה עבור הכלכלה העולמית טמונים בהיחלשות הכלכלה האמריקאית ",  אמר שטיגליץ .
 
ג'וזף שטיגליץ :  החלטת הפדרל ריזרב שלא לחדש תוכנית רכישת האג"ח מסכנת את שוק הדיור 
" הנסיגה מהתוכנית מעלה את הסיכון לעליית ריביות ,  לעליית מספר עיקולי הבתים ולהחמרת המחנק והלחץ "
 
