אבי כהן הלך לעולמו
פחות מיממה אחרי ההודעה על כך שכדורגלן העבר מת מוות מוחי ,  נדם ליבו סמוך לשעה 6:30 בבוקר .  בן 54 היה במותו
ליבו של כדורגלן העבר ,  אבי כהן ,  נדם ומותו נקבע הבוקר  ( רביעי )  סמוך לשעה 6:30 .  זאת פחות מיממה אחרי הודעת המשפחה על כך שהיא לא תנתק אותו מהמכשירים למרות שהוועדה הרפואית שהתכנסה בבית החולים איכילוב בו הוא מאושפז ,  הודיעה שהוא מת מוות מוחי .  
ארונו של כהן יוצב באצטדיון רמת גן בשעה 11:00 וכך יתאפשר לקהל הרחב להיפרד משחקן העבר ,  שהיה בן 54 במותו .  הלוויתו תתקיים בשעה 14:00 בבית העלמין ברמת השרון .  כל משחקי הכדורגל בישראל בסוף השבוע הקרוב ייפתחו בדקת דומייה לזכרו .
 שחקן העבר של מכבי תל אביב ונבחרת ישראל היה מאושפז מאז יום שני שעבר לאחר שעבר תאונת קטנוע ,  כשבכל התקופה הוגדר מצבו קריטי ,  הוא חובר למכונת הנשמה והורדם .  שלשום עבר כהן בדיקת דם נוספת על מנת לראות האם נותרו עדיין כמויות גדולות של התרופה שניתנה לו כחלק מהטיפול התרופתי שקיבל בשבוע שעבר .  בסיומה של הבדיקה ,  קבעה הוועדה שהתכנסה במרכז הרפואי כי הוא שרוי במצב של מוות מוחי .  על פי החוק הישראלי ,  קיבלה המשפחה תעודת פטירה כבר אתמול ב-13:15 עם הכרזת המוות המוחי .
 שחקן מכבי תל אביב לשעבר ,  צביקה רוזן ,  התארח הבוקר באולפן חדשות הבוקר של ערוץ 2 ואמר : " אבי היה דמות שפיארה את הכדורגל הישראלי .  פגשתי אותו בארוע ערב לפני התאונה והוא היה מאוד שמח .  הוא סיפר לי שהוא בדיוק חזר מאנגליה ושהוא שוחח עם מאמן בולטון ,  שאמר שתמיר יקבל יותר דקות משחק .  הוא היה רקדן בלט על המגרש .  מהרגע שראית אותו כילד ידעת שגדל כאן שחקן גדול ". 
אחיו ,  חיים כהן ,  אמר בגלי צה"ל : " היינו בציפייה כל השבוע שהוא בכל זאת יחזור לעצמו ולצערנו זה לא קרה .  אתמול התכנסנו כל המשפחה וקיבלנו החלטה משותפת שאנחנו רוצים לתת לו למות בקצב שלו .  זה לא היה פשוט ,  אבל אנחנו שלמים עם מה שהחלטנו .  אבי הוא הדמות החיה במשפחה שלנו ,  בין חמישה אחים הוא האח המאושר והשמח ,  האופטימי .  הוא בעל מצוין ואוהב ,  אבא נהדר לילדים שלו וסבא נהדר לנכדים שלו .  הוא תמיד עזר לכולם ,  לכל מי שנקלע למצוקה .  זה אביל'ה ". 
ממכבי תל אביב נמסר : " מועדון כדורגל מכבי תל אביב מקבל בצער ובכאב רב את פטירתו של אחד מגדולי שחקניה וסמליה בכל הזמנים ,  אבי כהן ז"ל ,  שהלך לעולמו בטרם עת .  המועדון מחבק ומשתתף בצערם של דורית ,  תמיר ,  לי ,  דביר ושאר בני משפחת כהן בתקווה כי לעולם לא יידעו עוד צער ". 
בתגובה למותו הטראגי של כהן אמר הבעלים מיטש גולדהאר : " נעצבתי עמוקות למשמע הבשורות על מותו של אבי כהן ז"ל ואני שולח את תנחומי למשפחה .  אבי היווה השראה כשחקן והיה מופת לאלה שהכירו אותו ואלה ששמעו אודותיו .  הוא היה שגריר מצוין עבור מכבי תל אביב והכדורגל הישראלי הן בישראל והן בתפוצות .  אבי היה אחד השחקנים הגדולים בתולדות המועדון ושימש כדוגמא ומודל לחיקוי עבור דורות רבים .  הוא יחסר לכולנו וייזכר על ידי כולם ". 
שחקן העבר של ליברפול ,  פיל תומפסון ,  אמר היום : " אבי היה שחקן גדול ,  מוביל דרך לשחקנים זרים שהגיעו לאנגליה .  היה קשה לבוא מבחוץ ולשחק בליגה הבכירה ,  אבל זה שהוא היה בחור נהדר סייע לו להתאקלם בליברפול .  היו לא יכולות ואיכויות פנטסטיות ".  
אתר האינטרנט של  " ליברפול אקו "  הקדיש עמוד לאוהדים ,  בו הם השאירו הודעות פרידה . " שלום אבי ותודה ",  כתב אוהד אחד ואחרים הוסיפו : " תנחומינו למשפחת כהן .  תנוח על משכבך בשלום ,  אבי "  ו-"נוח על משכבך בשלום .  ממה שראיתי ממנו ,  היום הוא היה מוצא את מקומו בקבוצה ".  
יו"ר ההתאחדות לכדורגל ,  אבי לוזון ,  אמר : " אבי היה אבא ,  חבר והרבה יותר משחקן כדורגל .  בימים האחרונים כולנו נשאנו תפילה להחלמתו ,  אולם כל מה שנותר כעת הוא להשתתף בצערם של דורית והילדים ולבקש לחזק אותם בשעה קשה זו .   ,  שהיה אחד מעמודי התווך של נבחרת ישראל לאורך שנים .  מדובר באיש יקר שייחסר בנוף הכדורגל הישראלי ". 
שרת הספורט ,  לימור לבנת ,  הוציאה הודעה רשמית : " אבי כהן קפטן נבחרת ישראל לשעבר ומכבי תל אביב ויו"ר ארגון השחקנים ,  ומעל לכל אדם אהוב ,  שתמיד תרם ,  נתן ואהב ,  והקדיש את כל כולו לחינוך וטיפוח ספורטאים צעירים .  לכל אורך הקריירה הספורטיבית שלו היה אבי דמות מופת למקצוענות ומודל הערצה לדורות רבים של שחקני כדורגל וספורטאים ,  ייצג אותנו בכבוד גדול והיה שגריר נאמן של הספורט הישראלי כששיחק בליברפול .  מותו הטראגי הוא אבידה קשה למשפחתו ולמשפחת הספורט כולה ". 

אבי כהן הלך לעולמו
פחות מיממה אחרי ההודעה על כך שכדורגלן העבר מת מוות מוחי ,  נדם ליבו סמוך לשעה 6:30 בבוקר .  בן 54 היה במותו

