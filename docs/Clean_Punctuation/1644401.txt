לא כל הנוצרים חושבים שפיוס ה-12 קדוש
קבוצת משכילים קתולים שלחה לאפיפיור בנדיקטוס ה-16 מכתב בו הם מפצירים שיעצור את תהליך הפיכתו של פיוס ה-12 לקדוש מחשש לפגיעה ביחסי הכס הקדוש עם היהדות
קבוצת משכילים קתולים בכירים שלחה מכתב לאפיפיור בנדיקטוס ה-16 בבקשה שיאט את תהליך קדושתו של האפיפיור בתקופת מלחמת העולם השניה פיוס ה-12 .  קיומו של המכתב התגלה לסוכנות הידיעות  " רויטרס ".  
זהו צעד נדיר מאוד ,  מכיוון שעד עתה ,  הביקורת נגד הפיכתו של האפיפיור שהואשם בהתעלמות מרצח היהודים במלחמת העולם השנייה ,  הגיעה בעיקר מארגונים יהודים .  
במכתב של 18 המשכילים הקתולים מארצות הברית ,  גרמניה ואוסטרליה צויין כי אם פיוס יהפוך לקדוש לפני שיוסדרו הרשומות ההיסטוריות בנוגע להתנהלותו בשואה ,  הדבר יגרום לנזק חסר תקנה ביחסי היהודים והקתולים ,  כך דיווחה  " רויטרס ".   " אבינו הקדוש ,  אנו מפצירים בך ,  פעל בחוכמתך כמשכיל ידוע ,  פרופסור ומורה ,  לגלות סבלנות בנוגע לפיוס ה-12 ",  כך נכתב לבנדיקטוס הגרמני .  למרות הביקורת הרבה על התנהגותו של פיוס ה-12 במהלך מלחמת העולם השנייה ,  הוותיקן טוען שפיוס בחר לעבוד מאחורי הקלעים ,  מחשש שהתערבות גלויה תחריף את המצב עבור הקתולים והיהודים תחת שלטון הנאצים .
 המשכילים טוענים כי עד שארכיון הוותיקן לא ייפתח ,  יש לדון את פיוס לחומרה . " בשלב זה ,  המחקר הקיים גורם לנו לחשוב שפיוס ה-12 לא הצהיר הצהרות שנוסחו בבירור ,  בהן הוא מגנה ללא תנאי את חיסולם הגורף ורצח היהודים באירופה ".  
בדצמבר הודיע הוותיקן כי בנדיקטוס קידם את תהליך הפיכתו של פיוס לקדוש ,  החלטה שעוררה זעם רב בעולם היהודי . " התקדמות בתהליך הקדושה של פיוס ה-12 מטרידה אותנו מאוד ",  כתבו המשכילים .  לדבריהם , " פיוס הפך למעשה ל"סמל של אנטי-יהדות נוצרית ואנטישמיות ".  
עותקים מהמכתב יישלחו גם לקרדינל וולטר קאספר ,  האחראי על יחסי הוותיקן עם היהודים ,  והארכיבישוף טימות'י דולאן מניו יורק ,  דמות מובילה בדיאלוג בין הקתולים ליהודים בארצות הברית .  
בתוך כך ,  הוותיקן הודיע השבוע כי הוא יעלה בקרוב לאינטרנט חלק מהארכיון שלו מתקופת מלחמת העולם השניה .  אולם ,  המסמכים לא יהיו קשורים ישירות לפיוס ה-12 .
 
לא כל הנוצרים חושבים שפיוס ה-12 קדוש
קבוצת משכילים קתולים שלחה לאפיפיור בנדיקטוס ה-16 מכתב בו הם מפצירים שיעצור את תהליך הפיכתו של פיוס ה-12 לקדוש מחשש לפגיעה ביחסי הכס הקדוש עם היהדות

