נעימי : " מצטער אם מישהו נפגע ,  ירושלים זה הבית "
 שחקן הפועל ירושלים התנצל באופן פומבי על דברי אביו ופרשת מוצרי החשמל .  במועדון האדום טוענים : " מבחינתו הנושא סגור "
 סוגיית יובל נעימי והפועל ירושלים קרובה לסיום ,  כך נראה היום  ( ראשון )  ,  כאשר רכז נבחרת ישראל שחרר הצהרה לתקשורת ובה הביע באופן רשמי ופומבי את התנצלותו .  נעימי התנער מדברי אביו ,  שביקר קשות את המועדון ,  וכן מכל  " פרשת מכשירי החשמל ",  ונראה מדובר בצעד הראשון לסיום הסכסוך המתארך .
" עברתי תקופה לא קלה בזמן האחרון ",  אמר נעימי בהודעה . " ברצוני לסיים את הפרשה ולהתמקד בכדורסל ובהצלחת הפועל ירושלים .  לאחר המשחק מול מכבי תל אביב פורסמו ידיעות בנוגע למכשירי החשמל .  חשוב לי להבהיר כי כל הפרסומים לא היו על דעתי וכי החזרת מכשירי החשמל תואמה איתי מראש .  ברצוני להביע את התנצלותי הכנה והעמוקה בפני המועדון ובמיוחד אלה היושבים בראשו ,  ההנהלה ,  הצוות המקצועי והאוהדים על כך ששמם הוכפש בצורה קשה ושלא בצדק ",  הוסיף השחקן . " אני מצטער על כך שמישהו במועדון נפגע .  אני רוצה להודות לכל האוהדים הנפלאים על התמיכה הבלתי פוסקת .  הפועל ירושלים זה הבית שלי ואני יודע ובטוח כי אף אחד לא ניסה או מנסה לפגוע בקריירה שלי ",  סיכם נעימי .
 למרות האידיליה שמנסים לצייר בקבוצה ,  גם אם נעימי תיאם את הגעתם של המובילים שלקחו מביתו את מכשירי החשמל ,  קשה להבין מדוע הפועל ירושלים החליטו לנקוט בצעד תמוה כזה .  ולמרות הודעתו המפויסת של נעימי ,  על קברניטי הקבוצה להאשים רק את עצמם בנזק לתדמית הקבוצה עקב הפרשה .  יש לציין שגם בישיבת דירקטוריון שקיימה הקבוצה לפני כשבועיים ,  דרשו מספר חברי דירקטוריון את עזיבתו של השחקן .  
בישיבה הבאה שהתקיימה חברי הדירקטוריון שתמכו בעזיבתו של השחקן ,  טענו כי השחקן לא התנצל ולא הכחיש את דברי אביו או את פרשת מכשירי החשמל ,  ועל כן עליו לעזוב .  טענות אלו עלו לישיבה לאחר שבשיחות פנימיות זעמו גורמים במועדון על כך שנעימי לא מתנצל ,  ושהפרשה  " הכפישה את שם המועדון ללא צדק ",  לטענתם  .  בסיומה של אותה ישיבה ,  הוחלט כי נעימי יישאר תחת תנאים מחמירים  .  נראה כי התנאי הראשון להישארותו היתה ההתנצלות הפומבית שיצאה הערב .  בירושלים טענו : " מבחינתו הנושא סגור .  אנו נעשה ככל שביכולתנו שיובל יצליח ויהיה שחקן מוביל במועדון .  יצוין כי אין בכוונתו לדון יותר בנושא בצורה כל שהיא ". 

נעימי : " מצטער אם מישהו נפגע ,  ירושלים זה הבית "
 שחקן הפועל ירושלים התנצל באופן פומבי על דברי אביו ופרשת מוצרי החשמל .  במועדון האדום טוענים : " מבחינתו הנושא סגור "
 
