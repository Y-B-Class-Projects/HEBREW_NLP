גבר נורה למוות מחוץ לבניין העירייה בלוד
אדם נורה למוות בראשו מרכב חולף בכיכר השוטר בלוד ,  סמוך לבניין העירייה .  בתו ישבה לצדו ברכב ,  אך לא נפגעה .  לפי ההערכות ,  הרקע לאירוע הוא פלילי ,  למרות שהרצח אינו מוכר למשטרה
 ( צילום :  יגור מזור .  עריכה :  דורון שטיין ) 
גבר נורה הערב  ( ראשון )  למוות בכיכר השוטר בלוד ,  סמוך לבניין העירייה .  בתו בת ה-17 ישבה לצדו במכונית ,  אך לא נפגעה .  כוחות משטרה גדולים הגיעו למקום .  הירי בוצע בצומת הרחובות הרצל והחשמונאים בעיר ,  סמוך מאוד לעיריית לוד ,  והדי הירי נשמעו גם בבניין העירייה עצמו .  ראש העירייה ,  אילן הררי ,  שמע את היריות במהלך ישיבה בלשכתו .  הוא מיהר למקום ,  ניסה לטפל בפצוע ולהרגיע את בתו .  
מחקירה ראשונית עולה ,  כי הגבר שנורה הוא סאמי חיג'אזי ,  תושב לוד בן 41 שאינו מוכר למשטרה בכעל עבר פלילי .  הוא נורה בראשו מרכב חולף בזמן שישב בו יחד עם בתו .  לאחר שטופל במקום הוא הועבר במצב אנוש לבית החולים אסף הרופא ,  שם נקבע מותו .  לפי ההערכות ,  הרקע לאירוע הוא פלילי ונערכים חיפושים אחרי היורים שנמלטו מהמקום והרכב ממנו בוצע הירי .
 בלוד מתרחשים מקרים רבים של ירי על רקע פלילי והיא ידועה כמוקד פשיעה .  רק לפני כשבוע נורו בעיר שתי צעירות בנות 28 ו-19 ונפצעו באורח קשה וקל ,  על רקע סכסוך על כבוד המשפחה .  שבועיים לפני כן נמצא גבר בן 26 כשהוא ירוי בתוך רכב ברחוב סן מרטין ,  סמוך לקניון לוד .  צוות מד"א שהוזעק למקום ביצע בו פעולות החייאה ,  אך בסופן נאלץ לקבוע את מותו .  
בחודש יולי נרצח אדם אחד ושלושה אחרים נפצעו בקטטה בין שתי חמולות בתחנה המרכזית שברחוב הרצל בלוד .  הנרצח בקטטה הוא סלמאן אזברגה ,  בן 47 .  לדברי גורמים במשטרה ,  הרקע למקרה הוא סכסוך בין חמולת אזברגה וחמולת אבו סעלוק .  הקטטה ,  שהחלה במסגד סמוך לתחנה המרכזית בעיר ,  פרצה כנראה לאחר שאחת המשפחות סירבה לתת למשפחה השנייה להתפלל במקום .  שבוע לפני כן אירע מקרה נוסף של סכסוך עקוב-מדם בלוד :  תושב ג'לג'וליה בן 35 ששהה במעצר בית בלוד נורה למוות ,  ככל הנראה על רקע סכסוך בין עבריינים .  הוא פונה לבית החולים אסף הרופא ,  שם נקבע מותו .  הרצח אירע בשכונת פרדס שניר בלוד ,  ומחקירת האירוע עולה כי מעט לפני השעה 01:00 בלילה הגיעו מספר גברים לבית קרובי משפחתו של הקורבן ,  בו שהה במסגרת מעצר הבית שהוטל עליו .  כפי הנראה ,  התוקפים קראו לו לצאת החוצה - ואז ירו בו מספר פעמים מטווח קצר .  לאחר מכן הם נמלטו מהמקום .
 
גבר נורה למוות מחוץ לבניין העירייה בלוד
אדם נורה למוות בראשו מרכב חולף בכיכר השוטר בלוד ,  סמוך לבניין העירייה .  בתו ישבה לצדו ברכב ,  אך לא נפגעה .  לפי ההערכות ,  הרקע לאירוע הוא פלילי ,  למרות שהרצח אינו מוכר למשטרה

