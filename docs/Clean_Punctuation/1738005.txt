המסחר בוול סטריט הסתיים בירידות
נתוני המקרו המעודדים לא סייעו לבורסה בניו יורקף שסיימה את יום המסחר במגמה שלילית .  דאו ג'ונב ירד ב-0.4% ,  נאסד"ק איבד 0.3% מערכו ו-S & P 500 נחלש ב-0.3%
המסחר בוול סטריט הסתיים בירידות שערים למרות נתוני מקרו מעודדים .  דאו ג'ונס החסיר 0.4% ל-10,788 נקודות ,  נאסד"ק ירד ב-0.3% ל-2,369 נקודות ו-S & P 500 השיל 0.3% ל-1,141 נקודות .  בשוק הסולידי ,  מחירי איגרות חוב לעשר שנים של ממשלת ארצות הברית ירדו ,  והתשואה עליהן עלתה ב-0.011% ל-2.52% .  
בזירת המקרו ,  מדד מנהלי הרכש לאזור שיקגו בארה"ב עלה החודש במפתיע לרמה של 60.4 נקודות לעומת 56.7 נקודות באוגוסט ,  מסר מכון המחקר ISM .  כלכלנים צפו ירידה של המדד לרמה של 55 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ואילו מדד מתחת לרמה זו משקף ירידה בפעילות .  מחר צפוי להתפרסם מדד מנהלי הרכש לארה"ב כולה ,  אשר לפי תחזיות הכלכלנים ירד החודש לרמה של 54 נקודות לעומת 56.3 נקודות בחודש אוגוסט .  
מספר תביעות האבטלה הראשונות ירד בשבוע שעבר ב-16 אלף לעומת השבוע הקודם ,  ל-453 אלף ,  מסר היום משרד העבודה האמריקאי .  הירידה היתה חדה יותר מתחזיות הכלכלנים אשר צפו 460 אלף תביעות ראשונות לעומת 465 אלף תביעות לפני שבועיים .
 מוקדם יותר היום פירסם משרד המסחר האמריקאי נתונים מעודכנים מהם עלה כי התוצר המקומי הגולמי  ( GDP )  של ארה"ב צמח ברבעון השני של השנה ב-1.7% לעומת צמיחה של 3.7% ברבעון הראשון של השנה וצמיחה של 5% ברבעון הרביעי של שנת 2009 .  עם זאת ,  למרות ההאטה לעומת רבעונים קודמים ,  הצמיחה ברבעון השני היתה גבוהה מעט יותר מהנתונים הראשוניים שפורסמו בחודש שעבר ומתחזיות הכלכלנים אשר צפו צמיחה של 1.6% ברבעון .  
סוכנות דירוג האשראי מודי'ס הורידה את דירוגה של ספרד ,  בעקבות מה שכינתה הצמיחה הכלכלית החלשה במדינה .  מודי'ס הורידה את דירוג האשראי של ספרד לרמה של Aa1 מהדירוג הגבוה ביותר - Aaa .  תחזית דירוג האשראי של מודי'ס יציבה .  ספרד איבדה את דירוג האשראי הגבוה ביותר גם בקרב סוכנות פיץ' בחודש מאי ובסוכנות סטנדרד אנד פורס בינואר 2009 .  
דירקטוריון AIG אישר תוכנית של משרד האוצר להמרת מניות בכורה למניות רגילות כדי שהממשל האמריקאי יוכל להתחיל להקטין את נתח הרוב שלו במניות החברה - כך דיווח מקור המקורב לחברה .  AIG ,  שפעם היתה חברת הביטוח הגדולה בעולם ,  צפויה לשמור על דירוג האשראי הנוכחי שלה במסגרת התוכנית - לפי המקור .  מארק הר ,  דובר החברה ,  סירב לבקשת בלומברג למתן תגובה .  
הורדות תרופות של ג'ונסון אנד ג'ונסון מהמדפים בארה"ב הסבו את תשומת ליבם של המחוקקים בארה"ב - אשר צפויים לתחקר את מנכ"ל החברה ובכיר ברשות הרגולטורית הבריאותית בארה"ב היום .  ג'ונסון אנד ג'ונסון הורידה מהמדפים בארה"ב מיליוני תרופות ללא מרשם שלהן פוטנציאל להיות מקולקלות ,  כמו טילנול לילדים ובנדריל .  הורדת התרופות מהמדפים הובילה לכך שמפעל אחד נסגר ויישאר סגור עד לשנה הבאה .  ההורדה גם עלולה להוביל לתביעות פליליות ואזרחיות נגד החברה .
 
המסחר בוול סטריט הסתיים בירידות
נתוני המקרו המעודדים לא סייעו לבורסה בניו יורקף שסיימה את יום המסחר במגמה שלילית .  דאו ג'ונב ירד ב-0.4% ,  נאסד"ק איבד 0.3% מערכו ו-S & P 500 נחלש ב-0.3%

