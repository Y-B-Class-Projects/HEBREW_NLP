העולם עוד לא ויתר על הנפט
הכלכלן ואנליסט האנרגיה ג'פרי רובין ,  צופה כי מחיר הנפט עתיד לחצות השנה את רמת 100 דולר לחבית ,  וצפוי בשנה הבאה לשבור את השיא של 147 דולר לחבית שנרשם לפני המיתון
הכלכלן ואנליסט האנרגיה הקנדי הנודע ,  ג'פרי רובין ,  צופה כי מחיר הנפט הגולמי עתיד לחצות השנה את רמת 100 דולר לחבית ,  וצפוי בשנה הבאה לשבור את השיא של 147 דולר לחבית שנרשם לפני המיתון העולמי האחרון .
 רובין ,  לשעבר הכלכלן הראשי לשווקים עולמיים של הבנק הקנדי CIBC ,  היה מהכלכלנים הראשונים שניבאו את הזינוק במחירי הנפט העולמיים ,  וצפה זאת כבר בשנת 200 .  בטור שפירסם היום בעיתון הקנדי  " גלוב אנד מייל "  העריך רובין כי מחיר הנפט צפוי לשוב לרמה תלת-ספרתית עד הרבעון הרביעי של השנה ,  וכי מחיר הנפט ישוב לשבור שיאים בשנה הבאה .
" אנחנו בקושי יצאנו מהמיתון ,  וכבר אנחנו עומדים מול רמת מחירים ,  שעד לפני מספר שנים נהגו הממשלה שלנו ,  מגזר הנפט שלנו והכלכלנים שלנו לומר כי לעולם לא נגיע אליה ",  כתב רובין .
" האם מישהו עדיין מאמין לתחזיות המרגיעות מארגונים לא אמינים כמו סוכנות האנרגיה הבינ"ל על כך שיימצאו מקורות נפט זולים חדשים ?  "  המשיך רובין . " אם כן ,  מאיפה צפוי להגיע הנפט החדש הזול הזה ?  בוודאי לא מחולות ביטומנים או קידוחים ימיים עמוקים ". 
באשר לצד ההיצע בשוק הנפט ,  רובין לא פחות נחרץ . " ומה בדיוק יכול לעצור פתאום את הביקוש העולמי בשנה הקרובה ,  וימנע מהמחירים להגיע לרמה תלת-ספרתית ?  האם מכירות המכוניות צפויות לצנוח בסין ובהודו בחודשים הקרובים ?  האם ארגון אופ"ק יתחיל פתאום לגבות מחיר מלא על הנפט שהוא מוכר לנהגים ולחברות החשמל במדינות החברות בארגון ?  ",  כתב רובין .  

העולם עוד לא ויתר על הנפט
הכלכלן ואנליסט האנרגיה ג'פרי רובין ,  צופה כי מחיר הנפט עתיד לחצות השנה את רמת 100 דולר לחבית ,  וצפוי בשנה הבאה לשבור את השיא של 147 דולר לחבית שנרשם לפני המיתון

