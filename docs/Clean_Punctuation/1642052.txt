איטליה :  1:1 מאכזב לאינטר בפארמה
האלופה נעצרה דווקא במגרשה של הקבוצה המידרדרת ,  במשחק השלמה מהמחזור ה-22 .  באלוטלי השווה לאחר שעלה מהספסל
עם יתרון שמונה נקודות על פני רומא השנייה ,  התייצבה הערב  ( רביעי )  האלופה אינטר למשחק החוץ באניו טארדיני אצל פארמה המצויה במשבר .  אינטר ,  שניצחה שישה משמונת משחקיה האחרונים הייתה כמובן פייבוריטית מול הקבוצה שהפסידה שישה משבעת האחרונים שלה והידרדרה עד למקום ה-13 ,  אך פארמה נענתה לאתגר וחילצה 1:1 שמעמיד את הפער של אינטר מהג'אלורוסי על תשע נקודות וממילאן על 11 .
 שחקניו של פרנצ'סקו גווידולין ,  שסיימו את 2009 במקום החמישי ומאז נמצאים בצניחה חופשית ,  עלו נחושים כדי לשנות את המומנטום וזאת למרות ההרכב החסר ,  ממנו נעדרו בין היתר הרנן קרספו הפצוע וכריסטיאן פאנוצ'י המורחק .  אינטר ,  עם השלישיה פאנדב-אטו-מיליטו ,  הגיעה למצבים רבים במחצית הראשונה ,  אבל לא מצאה את הרשת .
 בדקה ה-54 הגיע השער של פארמה ,  כשהבולגרי ואלרי בוז'ינוב הבקיע מקרוב לאחר כדור קרן וגרם לז'וזה מוריניו לקפוץ ממושבו ולשלוח למגרש את מריו באלוטלי כדי למחוק את הפיגור .  החלוץ האיטלקי הצעיר עלה בדקה ה-57 לכר הדשא ,  ושתי דקות אחר כך הרשית בעקבות כדור קרן בצד השני .  פרנצ'סקו וליאני עוד הורחק משורות פארמה בדקה ה-72 ,  אבל גם זה לא שינה את תוצאת המשחק .
 
איטליה :  1:1 מאכזב לאינטר בפארמה
האלופה נעצרה דווקא במגרשה של הקבוצה המידרדרת ,  במשחק השלמה מהמחזור ה-22 .  באלוטלי השווה לאחר שעלה מהספסל

