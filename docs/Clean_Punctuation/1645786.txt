עצב זאת בעצמך
החלטתם לעצב את הבית מחדש ,  לצבוע את הקירות או לשפץ רהיט ישן ?  לא תמיד חייבים את עזרתם של אנשי המקצוע .  מגוון סדנאות שמקנות כלים בסיסיים לשיפוץ ועיצוב הבית מוצעות לכל דורש .  מה תוכלו ללמוד וכמה זה עולה
 >  >  אם גם אתם נדבקתם בקדחת הניקיונות והשיפוצים לקראת פסח ,  הנה הזדמנות ללמוד איך לעשות זאת בעצמכם .  בדיוק כפי שבישול גורמה נהפך לתחביב נגיש לכל אחד ,  כך גם תחום עיצוב הבית הפסיק להיות נחלתם הבלעדית של בעלי המקצוע .  כל מי שרוצה לשלוח ידו בעיצוב ,  צביעת או שיפוץ הבית נתקל כיום בשפע סדנאות וקורסים המאפשרים ,  בתוך כמה פגישות בודדות ,  לקבל את הכלים הבסיסיים וללכת להתאמן בבית .  חברות צבעים או חנויות צבעים פותחות סדנאות מסוג זה לקהל .  גם המרכז הישראלי לבנייה עוסק בהדרכת קהל בתחומים אלה ,  וכך גם חנויות עיצוב ומשרדי מעצבי פנים ואדריכלים .  חלק מהסדנאות מועברות חינם לכל דורש וחלקן ,  לרוב סדנאות יותר מעמיקות שמעניקות גם אפשרות להתנסות ,  הן בתשלום שיכול להגיע לכמה מאות או אלפי שקלים לכמה מפגשים .  סדנה מעשית לציורי אווירה כדי להבין איך זה עובד ,  הצטרפנו לשתי סדנאות בתשלום .  הראשונה ,  סדנה לעיצוב ציורי אווירה בנירלט .  הסדנה כללה שני מפגשים ביום שישי בבוקר ,  בכיתת לימוד שנמצאת בחדר במרכז הצבעים של החברה בדיזיין סנטר ברמת גן .  סביב השולחן התקבצו שש נשים ומדריכה .  כולן עוסקות במקצועות חופשיים  ( רופאה ,  מנהלת שיווק ואפילו מדריכת באולינג )  ,  וכולן הגיעו כדי להעשיר את אהבתן ליצירה ואמנות .  אחרי הרצאה קצרה שבה הדגימו לנו במצגת כיצד ציורי אווירה משלימים למעשה את הריהוט בבית ,  הפשלנו שרוולים והתחלנו לעבוד .  מתברר שגם על בד הקנבס אפשר למרוח טיח ,  כרקע לציור ,  אז לבשנו סינר ,  לקחנו כף טייחים ושפכטל ,  והתחלנו למרוח שני סוגי טייחים ,  בתחילה על קרטון ביצוע - טיח מחוספס בשם מרמרינו וטיח חלק בשם אימפסטו .  הטייחים למעשה יוצרים טקסטורות שאחר כך מתבלטות בעבודה .  המורה איפשרה חופש יצירה :  בתחילה עבדנו עם צבעים אקריליים לקירות ולמדנו איך לערבב ביניהם ולהגיע לגוון הרצוי לנו .  למדנו עבודה עם שבלונות ,  וכיצד אפשר למלא שבלונות בצבע או אפילו בטיח כדי ליצור תבליט בקיר או בציור .  לאחר מכן עברנו לעבוד עם צבעים מבריקים יותר בשם ניר-ארט ,  שהעירוב ביניהם יוצר טקסטורות חדשות .  המדריכה עודדה אותנו לקבל השראה אחת מהשנייה ,  אך בסופו של דבר הצבעוניות והטקסטורות שהתקבלו היו מאוד שונות .  את התמונות שמכינים בסדנה לוקחים הביתה ,  לכן המדריכה ביקשה מכל אחת לדמיין את הסלון שלה ,  ולפני הבחירה בקנבס ,  בטקסטורה ובצבעים היא ביקשה להחליט על המיקום בבית ורק אז להתחיל לעבוד .  המפגש השני של הסדנה כלל היכרות עם סוגי טיח נוספים ועבודה חופשית עם החומרים שעליהם למדנו במפגש הראשון .  סדנה עיונית לצביעת קירות הסדנה השנייה שהצטרפנו אליה - סדנת צביעת קירות של חברת מעודד צבעים ,  היתה שונה לחלוטין .  בעוד שבנירלט היה זה סוג של חוג יצירה לנשים ,  הסדנה במעודד צבעים בראשון לציון כללה קהל שונה :  עירוב של גברים ונשים שעומדים לשפץ את ביתם במו ידיהם ורוצים לקבל כמה טיפים .  הסדנה התקיימה ביום חמישי אחר הצהריים והיה שם ערב רב של נשים  " שעושות הכל בבית ",  כהגדרתן ,  גברים מהאקדמיה שהחליטו להשתעשע ביצירתיות כתחביב לשעות הפנאי ,  צעירות תל אביביות שרוצות לשדרג את חדרן ,  חוזרים בתשובה שעובדים בצביעה לפרנסתם ורבים אחרים .  גם המיקום היה שונה - חדרון הרצאות ספרטני באזור התעשייה של ראשון לציון ,  עם כיסאות סטודנט בחצר האחורית של החנות .  הפאר נשאר למעלה ,  באולם התצוגה בקומה השנייה של החנות שממתגת את עצמה כמרכז לעיצוב וצביעת הבית ,  שבו היא מוכרת את כל הצבעים ,  הכלים והציוד המשלים לכך .  מדובר בסדנה עיונית לחלוטין ,  שבה נותן המדריך שלום ברבי ,  היועץ הטכני של החברה ,  הרצאה בת ארבע שעות על כמעט כל סוגי הצבעים ,  הטייחים והוושים  ( צבע מריחה )  הקיימים בישראל ובעולם ,  ומדגים גם את סוגי הטקסטורות וכלי העבודה שבהם משתמשים במהלך צביעה דקורטיבית .  הוא מדגים על הקיר ועל גבי לוח ,  והתלמידים מבקשים לרשום .  שלום מסביר שכלל אין צורך בכך - בסוף הסדנה מקבל כל אחד די.וי.די עם תיעוד מלא של הסדנה .  ואולם מה שחסר בסדנה זה ההתנסות האישית .  את זה עושים בקורסים הארוכים יותר שמציעה החנות .  סדנאות בחינם במקביל למגוון הסדנאות בתשלום ,  מוצעות גם לא מעט סדנאות ללא עלות .  למשל ,  במרכז הישראלי לבנייה ,  בשיתוף פורטל adira.co.il ,  מציעים מגוון סדנאות בנושאים משתנים כמו שימוש בגבס ,  עיצוב חדרי ילדים ,  צביעה דקורטיבית ,  תכנון תאורה וטיפים לניהול נבון של תקציב הבנייה .  גם גלריות ובתי עיצוב מציעים סדנאות חינמיות שהידע המצטבר בהן יכול להיות נכס רב למשתמש שרוצה לעצב את ביתו בעצמו .  ברשת ויה ארקדיה לדוגמה ,  מציעים סדרת סדנאות ללא תשלום בסניף החברה בדיזיין סנטר .  הסדנה מציעה טיפים וכלים מעשיים שבאמצעותם ניתן לערוך בבית שינויים מהותיים בתקציב נמוך .  למשל ,  צביעת קירות ,  החלפת אריחים ,  איבזור מחדש של חדר האמבט או תליית וילונות מחומרים שונים .  את ההרצאה מעבירים אדריכלים מתחלפים שעובדים עם הרשת .  בנוסף ,  החל מהחודש הבא תעמוד במתחם העיצוב בדיזיין סנטר עמדת ייעוץ של בוגרי בית הספר להנדסאים שנקר ,  שיתנו מענה לקהל בכל שעות פעילות המתחם בנושאי עיצוב שונים ,  ללא תשלום .  עוד סדנה חינמית מעניינת היא זו שמעבירה חברת לדיקו bosch ,  המעבירה סדנאות עשי זאת בעצמך לנשים בלבד ,  במשרדיה בראשון לציון .  החברה עורכת הדרכות ייעודיות בנושאים שונים חלקן מעשיות וחלקן תיאורטיות .  בסדנה לומדת קבוצה של נשים כיצד להתמודד עם בעיות טכניות בבית ובחצר ,  חלקן פשוטות יותר וחלקן פחות ,  ובעצם כך הן אמורות לפתח את היכולת להסתדר בזכות עצמן מתוך אמונה שנשים לא צריכות להיות תלויות בגבר או באיש מקצוע .  המשתתפות בסדנה מקבלות סקירה כללית על כלי עבודה ,  כיצד להבריג ,  כיצד לקדוח נכון ,  כיצד לתקוע מסמרים ומתי נכון להשתמש בכלי מסוים .   *  *  * רק תבחרו סדנהסדנאות בתשלוםמרכז נירלט מה ?  סדנה לצביעת קירות ,  במגוון טכניקות על גבי משטחים שונים מתי :  אמצע השבוע :  10:00-16:30 ;  יום שישי :  09:30-14:30 מחיר :  320-360 שקל מה ?  סדנת רהיטים - לחידוש או יישון רהיטים כדי ליצור מראה עתיק ,  כולל פתרונות מעשיים לצביעת פורמייקה ולרהיטים הצבועים בצבע שמן ולכות מתי :  אמצע השבוע :  10:00-16:30 ;  יום שישי :  09:30-14:30 מחיר :  320-360 שקל מה ?  סדנה לעיצוב תמונות אווירה על בדי קנבס מתי :  שני מפגשים בני ארבע שעות כל אחד ,  אחר הצהריים או בבוקר מחיר :  690 שקל לפרטים :  www.nirlat.com מעודד צבעים מה ?  סדנה עיונית של ארבע שעות ללמידת עולם הטייחים והצבעים לצביעה אמנותית ,  כיצד משתמשים בחומרים השונים ,  כיצד מיישמים אפקטים מיוחדים על הקירות ובאילו כלים להשתמש מתי :  אחת לשבועיים ,  בימי רביעי ב-15:00-19:00 מחיר :  100 שקל מה ?  ארבעה מפגשים מעשיים בני ארבע שעות כל אחד ,  הכוללת התנסות על גבי פלטות בכל סוגי הטייחים ,  הצבעים והוושים  ( צבע מריחה )  ,  ובכל סוגי הגימורים והטקסטורות מתי :  אחת לחודשיים במהלך השבוע האחרון של אותו חודש מחיר :  1,000 שקל לפרטים :  www.meoded.co.il טמבור מה ?  סדנת עיצוב ואפקטים - עקרונות בהתאמת גוונים בחדרי הבית .  מתי :  שני מפגשים בני שלוש שעות מחיר :  400 שקל מה ?  סדנה לצביעת רהיטים מחומרים שונים כמו עץ ,  מתכת ופלסטיק ,  היכרות עם סוגי הצבעים השונים עמם אנו משתמשים בבית וצביעת פריט באחת הטכניקות הנלמדות מתי :  שני מפגשים בני שלוש שעות מחיר :  400 שקל מה ?  סדנת צבע אישית .  סדנה במתכונת אחד על אחד ,  שבה ניתן ללמוד באופן אישי טכניקות צביעה מיוחדות לקירות מתי :  מפגש בן שלוש שעות בתיאום אישי מראש מחיר :  400 שקל לפרטים :  www.tambour.co.il סדנאות בחינם המרכז הישראלי לבנייה שבע סדנאות בחודש בנושאים שונים ומתחלפים מדי חודש .  כל סדנה נמשכת שעה עד שלוש שעות .  בין הנושאים שהוצעו בפברואר :  עיצוב מטבחים ,  עיצוב ותכנון דלתות לבית ,  תכנון תקציב בנייה ,  עיצוב חדרי אמבטיה ,  עיצוב פנים וגבס וטקסטיל לבית .  לפרטים :  adira.co.il רשת ויה ארקדיה אדריכלים המלמדים כללים בסיסיים לעיצוב עצמי של הבית .  הסדנאות מתקיימות כשלוש פעמים בחודש בסניף החברה בדיזיין סנטר ואורכן כשעתיים .  לפרטים :  via-arkadia.co.il חברת לדיקו bosch הדרכות ייעודיות בנושאים שונים המיועדות לנשים בלבד ,  כדי שיוכלו להתמודד בכוחות עצמן עם בעיות טכניות בבית ובחצר .  לפרטים :  www.ledico.com

עצב זאת בעצמך
החלטתם לעצב את הבית מחדש ,  לצבוע את הקירות או לשפץ רהיט ישן ?  לא תמיד חייבים את עזרתם של אנשי המקצוע .  מגוון סדנאות שמקנות כלים בסיסיים לשיפוץ ועיצוב הבית מוצעות לכל דורש .  מה תוכלו ללמוד וכמה זה עולה

