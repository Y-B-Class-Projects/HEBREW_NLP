קורבן נוסף בגל האלימות בתחנה המרכזית בת"א
חקירת שוד חנות בתחנה המרכזית החדשה בת"א הפכה לחקירת רצח עם מותו של עובד החנות ,  גבר כבן 60 .  עם מותו עלה מניין מקרי הרצח באזור לשישה
גל האלימות באזור התחנה המרכזית בתל אביב ממשיך לגבות קורבנות .  ביום חמישי מת מפצעיו גבר כבן 60 ,  אשר החנות בה עבד נשדדה בתחילת החודש .  החנות עוסקת בהעברת כסף של עובדים זרים לחו"ל וממוקמת בתחנה המרכזית החדשה בתל אביב .  
במהלך השוד ,  אשר עדיין נמצא בחקירת המשטרה ,  נגנב מהמקום סכום כסף רב והעובד הותקף ופונה במצב בינוני לבית החולים איכילוב .  במהלך אשפוזו בבית החולים הורע מצבו וכאמור הוא מת מפצעיו ביום חמישי .  חקירת האירוע הוטלה על מחלק התשאול במרחב יפתח .  עם מותו של העובד עלה מניין מקרי הרצח באזור התחנה המרכזית בתל אביב לשישה מקרים אך זו הפעם הראשונה בגל מקרי הרצח הללו בהם נרצח אדם שאינו עובד זר .  
לפני כשבועיים דקר עובד זר מסודן את אחיו בתוך חנות בגדים באזור התחנה המרכזית בתל אביב .  מחקירת המשטרה עלה כי הדקירה בוצעה במהלך קטטה בין שני האחים .  כוחות מגן דוד אדום ,  שהוזעקו למקום ,  ניסו לבצע החייאה בנדקר ,  בן 37 שגרונו שוסף ,  אך נאלצו לקבוע את מותו .  שוטרי מרחב יפתח עצרו את האח ,  בן 28 ,  בחשד לדקירה .  
שבוע לפני כן אירע רצח נוסף באזור .  במקרה זה נדקר למוות עובד זר כבן 30 מאריתריאה במהלך עימות שפרץ בינו לבין עובד מסודן .  מחקירת המשטרה עלה כי בין השניים התפתח וויכוח ובשלב מסוים שלף החשוד ברצח סכין ודקר את העובד מאריתריאה בחזהו .  צוותי מגן דוד אדום שהוזעקו למקום פינו אותו במצב אנוש לבית החולים ,  שם מת מאוחר יותר מפצעיו .  
לאחר מקרה זה מסרו גורמים במשטרה כי  " אזור נווה שאנן מרכז בתוכו בעיות רבות שהינן תוצאה של הזנחה מרובת שנים של כל הרשויות ומתאפיין בסחר בסמים וזנות .  הפליטים מסודן ,  תוך התערות בעולם התחתון המקומי ,  הפכו לחלק מגורמי הפשע באזור וגם קורבן שלו ,  כאשר רבים מהם מידרדרים לשימוש בסמים ואלכוהול ונקלעים לקטטות אלימות .  

קורבן נוסף בגל האלימות בתחנה המרכזית בת"א
חקירת שוד חנות בתחנה המרכזית החדשה בת"א הפכה לחקירת רצח עם מותו של עובד החנות ,  גבר כבן 60 .  עם מותו עלה מניין מקרי הרצח באזור לשישה

