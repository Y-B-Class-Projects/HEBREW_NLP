עדכון פסגות לאלקטרה נדלן :  המחיקות ברבעון הרביעי גבוהות משמעותית מהערכותינו
פינקו : " בעקבות המחיקות ,  אנו מורידים את מחיר היעד לחברה ל-37.5 שקל ,  כ-9% מעל מחיר המניה "
" על אף שתמיד הערכנו את נכסי בצורה שמרנית מכפי שהוצגו בדו"חותיה הכספיים ומחיר היעד הקודם התבסס על מחיקות בהיקף של 170 מיליון שקל ,  הופתענו מהיקף המחיקות הגדול שביצעה החברה הרבעון ",  כך אומר היום נעם פינקו ממחלקת מחקר sell side בפסגות בית השקעות.החברה רשמה ירידות ערך נטו של כ-170 מיליון שקל ,  בעיקר בגרמניה ,  שוויץ וארה"ב ,  בנוסף להפסד של כ-90 מיליון שקל מחברות כלולות באירופה בארה"ב ,  הנובע אף הוא מירידת ערך נכסים .  ירידות הערך נובעות מעליית תשואות וחשיפה אפשרית לקיצור תקופות השכירות על ידי מספר שוכרים ולשינוי במחירי השכירות ." האכזבה מבחינתו היא בעיקר בגרמניה ושוויץ ,  שם נרשמו מחיקות למרות דיווחי חברות ייעוץ הנדל"ן הבינלאומיות לפיהן נרשמה ברבעון האחרון של 2009 התייצבות בשווקים ",  אומר פינקו.כן רשמה החברה ירידת ערך של כמעט 50% ,  כ-12 מיליון ליש"ט  ( ירידה שעוברת ישירות בהון העצמי ולא דרך רווח והפסד )  בגין אחזקותיה במלונות הילטון ומריוט בבריטניה .  נציין ,  כי דלק נדל"ן מחקה את מלוא ההון העצמי בגיל השקעה זו ואף פרסמה הערכת שווי שמרנית יותר .  שיעור התפוסה בנכסים ירד מ-95% ברבעון השלישי ל-93.5%.מבחינה תפעולית הדו"ח סביר והחברה ייצרה ברבעון תזרים מזומנים מפעילות שוטפת של 32 מיליון שקל וברמה שנתית ייצרה כ-90 מיליון שקל ,  כאשר גם ה-ffo השנתי הסתכם ב-93 מיליון שקל לעומת כ-90 מיליון שקל בשנת 2008.החברה ממשיכה לפעול למימוש נכסים לצורך חיזוק מצבה הפיננסי ולאחרונה הודיעה על מימוש נכס בלונדון תמורת כ-100 מיליון שקל  ( תזרים נטו לחברה 21.1 מיליון שקל )  המצטרף לנכס שמכרה בקנדה בדצמבר תמורת סכום דומה  ( תזרים לחברה-32.7 מיליון שקל )  .  בנוסף ,  החברה ,  יחד עם אלקטרה ,  מנהלת מו"מ למכור את חלקן  ( 25% כל אחת )  במגדל אלקו לקרן ריט.כאמור ,  אלקטרה נדל"ן רשמה מחיקות גדולות יותר דווקא המתאפיינת בהתייצבות בשווקים .  פינקו : " לאור ההתייצבות בשווקים אנו מעריכים את נכסי החברה בהתאם להערכות השווי האחרונה .  בעקבות המחיקות ,  אנו מורידים את מחיר היעד לחברה ל-37.5 שקל ,  כ-9% מעל מחיר המניה ". עוד מעריך פינקו כי המחיקות המשמעותיות מאחורינו לאור סימנים של שיפור בשווקים בהם החברה פועלת ,  אם כי עדיין לא הסתיימו החששות מפני המשך ירידה בתפוסות ובדמי השכירות בשווקים אלה .  בפסגות מציינים גם כי מחיר היעד שלהם הושפע לרעה מירידת שער היורו  ( כ-1.5 שקל למניה )  ,  בו נקובות 54% מהכנסות החברה.אמנם בתקופה הקרובה בפסגות בית השקעות לא צופים מחיקות משמעותיות אך גם לא שערוכים כלפי מעלה . " להערכתנו החברה בשלב זה לא תיסחר מעל הונה העצמי ,  כך ששווי ההון העצמי מהווה תקרה בשלב זה .  בהתחשב בהיחלשות היורו לאחר ה-31.12.2009 ,  החברה נסחרת כיום ב-93% מהונה העצמי ,  מכאן ,  שפוטנציאל האפסייד מוגבל .  לאור זאת ,  אנו מורידים המלצתנו לתשואת שוק ."  ,  מסכם פינקו .
 
עדכון פסגות לאלקטרה נדלן :  המחיקות ברבעון הרביעי גבוהות משמעותית מהערכותינו
פינקו : " בעקבות המחיקות ,  אנו מורידים את מחיר היעד לחברה ל-37.5 שקל ,  כ-9% מעל מחיר המניה "
 
