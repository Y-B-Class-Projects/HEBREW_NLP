פינלנד :  התאבד היורה במרכז הקניות
הגבר החשוד שירה למוות בארבעה בני אדם במרכז קניות סמוך לבירה הלסינקי התאבד בביתו לאחר המקרה .  גופה נוספת ,  ככל הנראה של בת זוגו ,  נמצאה בדירה סמוכה
 ( צילום :  רויטרס ,  עריכת וידאו וקריינות :  ענת ברק )  
הגבר החשוד שירה למוות בארבעה בני אדם במרכז קניות בעיר הסמוכה להלסינקי התאבד בביתו ,  כך מסרה היום  ( חמישי )  המשטרה המקומית .  גם בת זוגו לשעבר של החשוד איברהים שקופולי ,  נמצאה מתה בדירה אחרת .  בין ההרוגים בקניון ,  שלושה גברים ואישה .  תקרית הירי אירעה הבוקר במרכז הקניות  " סלו "  בעיר אספו ,  הסמוכה לבירה הלסינקי .  
רשת ה-BBC דיווחה שבת הזוג של שקופולי עבדה בחנות הסופרמרקט בה בוצע הירי .  חוקרי האירוע מסרו שהמניע להרג היה ככל הנראה סכסוך משפחתי ,  ושלבת הזוג היה צו הרחקה נגד שקופולי .
 עדי ראייה מסרו שנראה היה ששקופולי ירה באופן אקראי .  הקורבנות היו עובדי החנות . " שילמתי עבור המצרכים שלי ורציתי ללכת לרכב כשאמרו לי שאני לא יכול לצאת לשם ",  אמר אחד האנשים שנכחו במקום . " הם האיצו באנשים לצאת וכולם שאלו למה ".  
זהו אירוע הירי שלישי בשנתיים האחרונות בפינלנד .  בשני האירועים הקודמים נהרגו 20 בני אדם .  אחרי תקרית הירי השנייה הוחמרו התקנות לקבלת רישיון נשיאת אקדחים .  על פי רשת ה-BBC ,  פינים המבקשים רישיון לאקדח בפעם הראשונה צריכים לעבור לפחות שנה של אימונים במועדון נשק לפני הגשת בקשה לרישיון .  בנוסף ,  כל המועמדים צריכים להציג אישור רפואי על בריאות הנפש שלהם ,  ולעבור ראיון במשטרה .
  ( עדכון ראשון :  11:00 ) 

פינלנד :  התאבד היורה במרכז הקניות
הגבר החשוד שירה למוות בארבעה בני אדם במרכז קניות סמוך לבירה הלסינקי התאבד בביתו לאחר המקרה .  גופה נוספת ,  ככל הנראה של בת זוגו ,  נמצאה בדירה סמוכה

