אסף אבידן והמוג'וז עוברים להיכל התרבות
הלהקה הופכת רשמית לאחת הגדולות בישראל עם הופעה ראשונה בהיכל בתל אביב ב-3 באפריל ,  שם תחגוג הלהקה גם קבלת אלבום זהב לאלבומה האחרון
אסף אבידן והמוג'וז יופיעו בהיכל התרבות בתל אביב .  הלהקה תגיע לאתר המכובד ב-3 באפריל להופעה ראשונה במקום ,  כשמדובר בהישג יפה במיוחד ,  בוודאי ללהקה ישראלית ששרה באנגלית .  למעשה ,  ההרכב הישראלי האחרון ששר באנגלית ועשה זאת היה מינימל קומפקט ,  בסיבוב האיחוד הראשון שלהם בשנת 2003 .  
בהופעה עצמה תחגוג הלהקה קבלת אלבום זהב לאלבומה האחרון , " Poor Boy/Lucky Man ",  שמכירותיו קרובות מאד כרגע ל-20,000 העותקים להם הוא זקוק כדי להגיע למעמד .  זהו אלבום זהב שני ברציפות ללהקה ,  אחרי שגם  " The Reckoning "  זכה בהישג דומה .  כרטיסים למופע ייצאו בימים הקרובים במשרד הכרטיסים  " לאן "  בתל אביב .  
לפני כן ,  ייצאו אבידן והצ'לנית הדס קליימן להופעה בקרנגי הול בניו יורק ,  שם תיערך מחווה ללהקת The Who המיתולוגית ,  באירוע בו ישתתף גם פטי סמית' ובלאק פרנסיס מהפיקסיז .  בהמשך 2010 תשהה הלהקה בסיבוב הופעות שיכלול גם פסטיבלי קיץ גדולים וכן הופעות במזרח הרחוק .  
לפני כן ,  תסיים הלהקה את סיבוב ההופעות הנוכחי שלה בישראל בהופעה במועדון הבארבי בתל אביב שתיערך ביום ד' הקרוב .  כל הכרטיסים להופעה זו אזלו

אסף אבידן והמוג'וז עוברים להיכל התרבות
הלהקה הופכת רשמית לאחת הגדולות בישראל עם הופעה ראשונה בהיכל בתל אביב ב-3 באפריל ,  שם תחגוג הלהקה גם קבלת אלבום זהב לאלבומה האחרון

