חברת התקליטים הבריטית EMI דיווחה על הפסד בסך 2.4 מיליארד דולר ב-2009
בעקבות ההפסד צפויה חברת ההשקעה הפרטית המחזיקה בשליטה ב-EMI להזרים לה כספים
emi גרופ ,  חברת התקליטים הבריטית ,  דיווחה על הפסד שנתי בסך 1.5 מיליארד ליש"ט  ( 2.4 מיליארד דולר )  בשנת 2009 .  טרה פירמה ,  חברת ההשקעה הפרטית של המשקיע גאי הנדס ,  שוקלת להזרים ל-emi מזומנים על מנת למנוע הפרת תנאי הלוואות ואג"ח שעלולים להוביל את החברה לחדלות פרעון .  לדברי שני אנשים המקורבים לנושא לסוכנות הידיעות בלומברג ,  טרה פירמה שוקלת להזרים 120 מיליון ליש"ט לחברה על מנת למנוע הפרת תנאי הלוואות מול בנק סיטי.לפי הצהרת emi ,  חובות החברה עלו על נכסיה ב-408 מיליון ליש"ט נכון למארס 2009 .  בנוסף ,  החברה רשמה הפחתת ערך במאזניה בסך 1.04 מיליארד דולר ,  וספגה עלויות ארגון מחדש בסך 136 מיליון ליש"ט .  החברה הצהירה כי ללא הזרמת הון כלשהי ,  היא צפויה להימצא בהפרת תנאים בנקודת הבקרה הבאה ,  ב-31 במארס .  הפרת התנאים עשויה להעביר את החברה לשליטת סיטי ,  לדברי המקורות לבלומברג.טרה פירמה ביקשה מ-emi להגיש תכנית עסקית חדשה על מנת להביא הזרמת הון לאישור משקיעי חברת ההשקעה .  לפי דיווחים בעבר ,  טרה פירמה הציעה להרים ל-emi מיליארד ליש"ט בנובמבר האחרון ,  בתמורה לאג"ח בשווי דומה שבידי סיטי ,  אך סיטי סירבה כיוון שהדבר היה מאלץ אותה למחוק חובות מבלי לקבל אחוזים ב-emi.הנדס הגיש בדצמבר תביעה נגד סיטי בטענה כי הבנק ,  ששימש כיועץ של emi בעסקה ,  היטעה אותו על מנת להאיץ את רכישת חברת התקליטים ,  המייצגת את להקת קולדפליי ,  את אלישה קיז ובעבר גם את פרנק סינטרה ,  תמורת 4 מיליארד דולר ב-2007 .  מאז ,  נאלצה טרה פירמה למחוק כמחצית מערך ההשקעה ממאזניה .  סיטי ,  לעומת זאת ,  לא הצליחה למכור את האג"ח שהנפיקה עבור טרה פירמה למימון הרכישה ,  ונשארה עם אג"ח רבות בידיה .
 
חברת התקליטים הבריטית EMI דיווחה על הפסד בסך 2.4 מיליארד דולר ב-2009
בעקבות ההפסד צפויה חברת ההשקעה הפרטית המחזיקה בשליטה ב-EMI להזרים לה כספים

