אכזבה לפרנק קואטרון וקרן בלקסטון :  שלוש הנפקות ראשונות היום בוול סטריט תומחרו נמוך מהצפוי
קווינסטריט גייסה 140 מיליון דולר ;  גרהאם פקגי'נג גייסה 167 מיליון דולר - מחצית מהסכום המתוכנן
שלוש חברות - בהן חברת שיווק באינטרנט לה מייעץ פרנק קואטרון ויצרנית מיכלי פלסטיק שבשליטת קרן בלקסטון - ביצעו היום הנפקות ראשונות לציבור  ( ipo )  בוול סטריט ,  אם כי התמחור של כל שלוש ההנפקות היה נמוך מהצפוי .  קווינסטריט  ( quinstreet )  ,  חברת השיווק באינטרנט אשר לה מייעץ בנקאי ההשקעות פרנק קואטרון ,  גייסה 140 מיליון דולר לאחר הוצאות בעקבות מכירת 10 מיליון מניות במחיר של 15 דולר למניה - פחות מטווח מחירי היעד של ההנפקה שהיה 17-19 דולר למניה .  חתמי ההנפקה היו קרדיט סוויס ,  בנק אוף אמריקה מריל לינץ' ו-ג'י.פי מורגן.פרנק קואטרון עשה את הונו בשלהי שנות ה-90 כאשר תיווך בעסקות רכישות ומיזוגים דוגמת רכישת חברת כרומטיס הישראלית על ידי לוסנט .  במארס 2008 הוא הקים את קטליסט פרטנרס - בנק בוטיק המתמחה בתחום הטכנולוגיה ,  ומספק ייעוץ בתחום הפיננסי ולגבי מיזוגים לחברות היי-טק.יצרנית הגנרטורים ג'נרק  ( generac )  גייסה היום בהנפקה ראשונה כ-244 מיליון דולר ממכירת 18.8 מיליון מניות במחיר של 13 דולר למניה .  החברה תיכננה במקור למכור 20.3 מיליון מניות בטווח מחירים של 15-17 דולר למניה.חברת גרהאם פקג'ינג ,  יצרנית מיכלי פלסטיק שנמצאת בשליטת קרן ההשתלטות בלקסטון ,  אף היא ביצעה הנפקה הראשונה לציבור היום ,  אולם גייסה רק במחצית מהסכום שתיכננה .  גרהאם פקג'ינט ,  ש-75% ממניותיה נמצאות בבעלות בלקסטון ,  גייסה כ-167 מיליון דולר ממכירת 16.7 מיליון מניות במחיר של 10 דולר למניה - לעומת טווח מחירי היעד של 14-16 דולר למניה.באחרונה הלכו ורבו הסימנים לקשיים בשוק ההנפקות הראשונות בארה"ב ,  לאחר שמספר חברות - החל מאימפריאל קפיטל גרופ וכלה בחברת פרנד-פיינדר נטוורקס ,  המוציאה לאור את המגזין  " פנטהאוס "  ומפעילה אתרי רשתות חברתיות למבוגרים ,  החליטו לדחות הנפקות מתכוננות על רקע הירידות בשוקי המניות בחודש החולף .
 
אכזבה לפרנק קואטרון וקרן בלקסטון :  שלוש הנפקות ראשונות היום בוול סטריט תומחרו נמוך מהצפוי
קווינסטריט גייסה 140 מיליון דולר ;  גרהאם פקגי'נג גייסה 167 מיליון דולר - מחצית מהסכום המתוכנן

