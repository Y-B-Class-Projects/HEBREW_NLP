כך טורפדה התכנית למניעת אפליה של בנות חרדיות
דו"ח מבקרת עיריית ירושלים חושף כי מנהלי סמינרים חרדיים בעיר הכשילו את תכנית העירייה למניעת אפליה של בנות ספרדיות במוסדות החינוך .  חברת מועצת העיר : " זה מזעזע "
 דו"ח מבקרת עיריית ירושלים לשנים 2010-2009 ,  שפורסם לפני מספר ימים באתר האינטרנט של העירייה ,  חושף כי מנהלי סמינרים חרדיים לבנות בעיר הכשילו תכנית של העירייה למניעת אפליה בהליך קבלתן של בנות ללימודים .  היום צפוי להתקיים דיון בנושא בוועדת הביקורת של העירייה .  
במסגרת הביקורת על האגף לחינוך חרדי בעיריית ירושלים ,  בחנה המבקרת ,  עורכת הדין שלומית רובין ,  את  " טיפול האגף בפיתוח מערכות מיון לקבלת תלמידות בבתי ספר על-יסודיים ".  על פי הדו"ח ,  הרקע לפיתוח מערכות המיון היה תלונות וביקורות שהצטברו נגד רשת החינוך החרדית לבנות  " בית יעקב ",  לפיהן קיימת אפליה לרעה בקבלת בנות ספרדיות למוסדות הלימוד .  
על פי התלונות ,  האפליה בוצעה על ידי קיומן של  " מכסות "  המגבילות את מספר התלמידות הספרדיות שיכולות להתקבל למוסדות הללו .  לפי עתירה שהוגשה בנושא בשנת 2006 על ידי האגודה לזכויות האזרח ,  מפעילים הסמינרים החרדיים מכסה של 30% בקבלתן של בנות ממוצא מזרחי .
 בשל כך ,  בתחילת שנת 2007 חבר אגף לחינוך חרדי בעיריית ירושלים ל"מכון הארצי למחקר במדעי ההתנהגות "  לשם עריכת בחינות מיון אחידות לכל הסמינרים החרדיים בירושלים .  זאת כדי לקבוע קריטריונים ברורים ואחידים ולמנוע אפליה בהליך הקבלה .
 לפי דו"ח המבקרת ,  בסוף חודש דצמבר של שנת 2007 ,  בישיבה שהתקיימה עם מנהלי הסמינרים החרדיים ,  הם הביעו את התנגדותם לקיום המבחנים .  זאת לאחר שלכל אורך השנה פעלו מנהלי הסמינרים בשיתוף פעולה מלא עם המכון ועם האגף לחינוך חרדי ,  ולאחר שמורות מתוך הסמינרים הועסקו על ידי המכון לסיוע בעריכת הבחינות ,  ואף לאחר שנערך פיילוט ניסיוני של המבחנים .  יצוין כי עד להתנגדותם של מנהלי הסמינרים הוציאה עיריית ירושלים למעלה מחצי מיליון שקלים על גיבוש המבחנים עצמם והתשתית לקיומם .
 הסיבה להתנגדותם של מנהלי הסמינרים הייתה בין היתר רצון לשמר את  " עצמאותו החינוכית של החינוך החרדי ".  כך נאמר במכתב שנשלח לעיריית ירושלים על ידי אחד ממנהלי הסמינרים יומיים לאחר קיום הפגישה בה הם הביעו את התנגדותם למבחנים .  המנהל ,  העומד בראש הסמינר הוותיק והגדול ביותר בעיר ,  הוסיף כי לא יאפשר ל"גוף שלטוני "  להתערב בהחלטותיו .  בעקבות זאת ,  בינואר 2008 נסוגה עיירית ירושלים מהתכנית והודיעה כי היא דוחה אותה .
 עורכת הדין רובין מתחה ביקורת קשה על התנהלותה של העירייה בנושא .  בין היתר ,  כתבה המבקרת ,  כי  " החובה למנוע אפליה והחובה לשמור על שוויון בעת רישום תלמידים מעוגנות בדין ובפסיקה של בתי המשפט ואין הן מותנות בהסכמה של מנהלי המוסדות ".  המבקרת הוסיפה כי  " חוסר ההסכמה מצדם של מנהלי הסמינרים לא אמור לפגוע בקידום התכנית ולהצדיק את הפסקתה ".  
לדברי המבקרת ,  על העירייה היה  " לפעול בנחישות "  למימוש התכנית .  בסיכום הדו"ח כותבת המבקרת כי  " יש חשיבות לסיים את פיתוחה של התכנית שהושקעו בה משאבים רבים ,  והביקורת ממליצה לקדם הליך זה לאלתר ". 
חברת מועצת עיריית ירושלים מטעם מרצ וחברת ועדת הביקורת של העירייה ,  לורה וורטון ,  אמרה לוואלה !  חדשות כי  " זה מזעזע שבשנת 2010 במדינת ישראל לא מקבלים ילדים על פי מוצאם ".  וורטון ציינה כי על אף התחייבותו של ראש העיר ניר ברקת כי יסייע לה לטיפול במקרים של אפליה במוסדות חינוך החרדים ,  תמך ברקת דווקא בנציגים החרדיים כשנתבקש לנושא .
 יו"ר תנועת נוער כהלכה הפועלת למניעת האפליה במוסדות החינוך החרדי ,  יואב ללום ,  מסר בתגובה ,  כי  " מצער מאוד שעיריית ירושלים לא השכילה לקיים את החוק המחייב אותה כרשם הראשי ,  ולוודא שכל ענייני הרישום יפעלו כיאות ובהתאם לחוק .  יתרה מזאת ,  עיריית ירושלים ממשיכה לגלות אזלת יד ואפילו המינימום הנדרש בהוראה לבתי הספר על נוהלי ההרשמה היא לא מצליחה לאכוף ,  וכל זאת למרות סמכותה המפורשת בחוק ".  לפי נתונים הקיימים בידי תנועתו של ללום ,  ישנן כיום לפחות 60 בנות ספרדיות בירושלים שנותרו ללא מוסד לימודי בעקבות הפעלתן של  " מכסות "  בסמינרים החרדיים ואפליה לרעה בהליכי הקבלה .
 לפניות לכתב :  moti.levi@walla.com

כך טורפדה התכנית למניעת אפליה של בנות חרדיות
דו"ח מבקרת עיריית ירושלים חושף כי מנהלי סמינרים חרדיים בעיר הכשילו את תכנית העירייה למניעת אפליה של בנות ספרדיות במוסדות החינוך .  חברת מועצת העיר : " זה מזעזע "
 
