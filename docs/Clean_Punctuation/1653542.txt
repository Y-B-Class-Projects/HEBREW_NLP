גזל ייעדר בין ארבעה לשישה שבועות
קשר נתניה עבר בדיקת MRI שגילתה כי הוא סובל מקרע קל במיניסקוס .  יאמר הבטיח לנירנברג להגיע להבנות בעניין אלמוג כהן
רביד גזל ,  שנעדר מהמשחק של נתניה מול אחי נצרת עקב כאבים בברכו קיבל הערב  ( שני )  את תוצאות בדיקת הMRI שעבר אמש .  בברכו של הקשר התגלה קרע קל במינסקוס החיצוני .
 השחקן יעבור ניתוח בברכו בהקדם האפשרי וצפוי להעדר מהמגרשים לתקופה של בין ארבעה לשישה שבועות .  עד אז יעבור גזל טיפולים פיזותרפים בברך הפגועה כדי לחזק את האיזור ולאפשר לו להחלים מהר יותר מהניתוח .
 המנהל הספורטיבי של פ.צ נירנברג ,  מרטין באדר ,  שוחח עם דניאל יאמר על דמי ההשבחה שדורשת נתניה עבור אלמוג כהן ,  שחתם במועדון מבוואריה לשלוש שנים .  יאמר הבטיח לבאדר כי יגיעו להבנות ללא התערבות הועדה למעמד השחקן של אופ"א וסיפר לו כי לא יעמוד בדרכו של אלמוג כהן להתפתח ולהצליח באירופה .  כהן צפוי לצאת בסוף יוני לגרמניה ולהצטרף לקבוצתו ,  שנכון לעכשיו נאבקת על חייה בבונדסליגה .
 
גזל ייעדר בין ארבעה לשישה שבועות
קשר נתניה עבר בדיקת MRI שגילתה כי הוא סובל מקרע קל במיניסקוס .  יאמר הבטיח לנירנברג להגיע להבנות בעניין אלמוג כהן

