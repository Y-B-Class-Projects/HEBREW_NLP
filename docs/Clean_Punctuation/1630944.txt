30 מיליון שקלים הועברו לפיצויי ההקפאה
משרד האוצר הודיע בוועדת הכספים של הכנסת כי 30 מיליון שקלים יועברו לפיצוי הנפגעים מהקפאת הבנייה בהתנחלויות .  עד כה התקבלו בוועדה רק חמש פניות של אזרחים בדרישה לפיצוי
הממשלה הקצתה סכום של 30 מיליון שקלים לפיצוי הנפגעים מהקפאת הבנייה בהתנחלויות .  כך מסרו היום  ( שני )  נציגי משרד האוצר בדיון שהתקיים בוועדת הכספים .  משרד המשפטים הודיע כי עד סוף השבוע יפורסמו התקנות לעניין זה .  
היועץ המשפטי של משרד הביטחון אמר בדיון בוועדה כי משרדו קיבל רק חמש פניות של אזרחים בדרישה לפיצוי על נזקים מהקפאת הבנייה בהתנחלויות .  יו"ר הוועדה ,  ח"כ משה גפני  ( יהדות התורה )  היה מופתע מהנתונים .  לדבריו , " הציבור אינו פונה למשרד כי הוא אינו יודע איך וזאת מכיוון שאמצעי הפנייה של הציבור לועדות התביעות השונות פורסמו רק בהודעת דובר של משרד הביטחון ". 
במהלך הדיון טענו ראשי רשויות ביהודה ושומרון כי אפילו הם אינם מודעים לדרכי הפנייה למשרד .  גפני הוסיף כי הוא מופתע כי דווקא שח"כים מהשמאל אינם מרימים את דגל הפיצוי לנפגעים מההקפאה . " מדובר בזכויות יסוד וזכויות אדם ,  לא בסוגייה של ימין או שמאל ". 
ח"כ פאינה קירשנבאום  ( ישראל ביתנו  )  אמרה בדיון כי  " הממשלה החליטה על ההקפאה ,  אך אני בטוחה כי ההחלטה לא התקבלה ברגע אחד .  למה לא הכינו את כל המערכות לתהליך ?  כשאני שומעת שיש בקרן 30 מיליון אני שואלת את מי זה יכסה ?  הכסף יספיק אולי לישוב אחד .  בהתנהלות הממשלה אני רואה שהמלך הוא עירום ". 

30 מיליון שקלים הועברו לפיצויי ההקפאה
משרד האוצר הודיע בוועדת הכספים של הכנסת כי 30 מיליון שקלים יועברו לפיצוי הנפגעים מהקפאת הבנייה בהתנחלויות .  עד כה התקבלו בוועדה רק חמש פניות של אזרחים בדרישה לפיצוי

