חוויית קניון
חוויית קניון
קניון ארנה פתיחה :  2003 מיקום :  המרינה של הרצליה פיתוח שטח :  28 אלף מ"ר שיעור תפוסה :  88% בעלות :  חברת מנופים פיננסיים  >  >  קניון ארנה הוא קניון חדש יחסית ,  שבעליו החדשים נאלצו לערוך בו עבודות שיפוץ מקיפות ,  עקב טעויות תכנוניות שנעשו בו בעבר .  בעקבות השיפוץ ,  מדובר כיום בקניון נעים ,  שבניגוד לעבר מהווה תחרות למתחרים הסמוכים לו - הקניונים רננים ,  שבעת הכוכבים ורמת אביב .  בניגוד לעבר ,  המעברים בקניון מוארים ,  בהירים וכמעט ישרים ,  ואולם אי אפשר להתעלם מכך שבעת הביקור הקניון היה כמעט ריק ממבקרים .  באחרונה ,  כדי להגביר את התנועה בקניון ,  שצבר לעצמו שם לא טוב בתקופה שלפני השיפוץ ,  אירגנו בעליו קמפיין פרסומי ,  שעדיין מוקדם לקבוע את מידת הצלחתו .  בשולי הקניון מבצבצות עדיין צלקות של כישלון העבר .  למשל ,  חנות ענקית בקומה הראשונה שסגורה ומכוסה בשלט שמבטיח כי בקרוב תיפתח במקום חנות של רשת רנואר .  חמור מכך ,  בקומה השנייה ,  ליד מתחם המזון הדל ,  יש חנות ריקה שמוסתרת תחת שלט ענק וצבעוני שעליו רשום coming soon ,  בלי שם החנות ,  בלי מותג ולידה מה שנראה כמו סופר עתידי .  בנוסף ,  מתחם המזון קטן מאוד וכולל סניף מקדונלד'ס ,  פיצריה ,  דוכן של פיתות עם זעתר ושלטים שמבטחים כי בקרוב תיפתח במקום  " קולקציית המזון החדשה ".  למעט h & m וזארה ,  אפשר למצוא בארנה את כל מותגים הנחשבים ,  ברמות מחיר בינוניות ומעלה .  בקניון נמצאת חנות ענקית של פקטורי 54 שמתפרסת על פני שתי קומות ,  וכמו כן סניפים של רזילי ,  טופ שופ ,  miss selfridge  ( שבה אפשר למצוא בגדים של abercrombie )  וחנות גדולה למדי של גאפ .  במרכז הקניון אין את שרשרת הדוכנים המטרידה ,  ובמקומם יש ריהוט אלטרנטיבי ,  לשמחת הגברים והילדים .  לאמהות המניקות יש חדר הנקה מואר ומרווח הכולל שלוש כורסאות ,  פינת החתלה ,  כיור ואפילו מיקרוגל .  עם זאת ,  החניון התת-קרקעי נותר עם פגמיו המוכרים - מעברים צרים וקצת חשוך .  כמו כן ,  אם הנהלת קניון מחליטה לגבות תשלום על החניון ,  עליה להציב מספיק עמדות יציאה ,  מה שלא קיים בארנה .  היתרון של ארנה הוא שיש לו מרינה צמודה עם בתי קפה ומסעדות ,  אך נראה שהקשר בין הקניון למרינה ,  שהיה בעייתי בעבר ,  לא ממוצה גם כיום .  - שורה תחתונה :  שיפוץ מוצלח וקניון מהנה ,  שיכול להתחרות בקלות עם המתחרים הוותיקים שבסביבתו .  ולא לשכוח - הוא פתוח גם בשבת ציון :  7.5

חוויית קניון
חוויית קניון

