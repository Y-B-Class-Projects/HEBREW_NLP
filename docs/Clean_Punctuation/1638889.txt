הרגע הגדול של עג'מי
היום ב-15:30 יוכרזו המועמדים הסופיים לאוסקר ויתברר אם ישראל תעשה היסטוריה ותשלח נציג לטקס בפעם השלישית ברציפות
תעשיית הקולנוע בישראל והקהל ההולך ומתרחב שלו כאן ממתינים לשעה 15:30 ,  עת תכריז השחקנית אן הת'אווי על המועמדים הסופיים לפרס האוסקר ה-82 ,  ביניהם הסרטים המועמדים בקטגוריית הסרט הזר הטוב ביותר . " עג'מי ",  סרטם של ירון שני וסכנדר קובטי ,  נמצא בין 9 המועמדים הסופיים ברשימה ,  מתוכם ייבחרו החמישה .  המועמדים החזקים והכמעט ודאיים בקטגוריה זו הם  " סרט לבן "  הגרמני של האנקה שזכה בגלובוס הזהב ו"נביא "  הצרפתי של אודיאר שהיה מועמד איתו לפרס . " עג'מי "  זוכה בהערכה של מבקרי קולנוע בכירים כמו סטיב פונד ורוג'ר אברט וכרגע הכללתו ברשימה נראית סבירה למדי ,  בתפנית חדה למעמדו של הסרט בחודשים האחרונים .  לצידו ,  מועמדים חזקים יותר לחמישייה הם שובר הקופות הארגנטינאי  " The Secret in Their Eyes "  ו-"Winter in Wartime "  ההולנדי ,  שאף נרכש אמש להפצה על ידי סוני .   חשוב לציין שגם אי מועמדותו של הסרט לא יכולה להיחשב ככישלון ,  משתי סיבות :  ראשית ,  מדובר באחת השנים החזקות ביותר של הקולנוע הזר בעת האחרונה ,  כשסרטים של ענקים כמו ג'וזפה טורנטורה האיטלקי ופדרו אלמודובר נשארו בחוץ ;  שנית ,  ישראל הייתה מועמדת פעמיים ברציפות עם  " בופור "  של סידר ו"ואלס עם באשיר "  של פולמן ומועמדות שלישית רצופה לתעשיית קולנוע בגודל של ישראל היא דבר לא סביר .  לשם השוואה גרמניה  " גנבה "  את  " סרט לבן "  של האנקה מאוסטריה ,  שם מקורו ,  מחשש שהאוסטרים לא יזכו למועמדות שלישית ברציפות .
 לצד העניין המקומי בקטגוריה הזו ,  חשוב לזכור שהסרט הזר נחשב לקטגוריה זניחה למדי באוסקר ,  שם הציפייה היא לקרב הגדול באמת   " מטען הכאב "  מול  " אווטאר ",  הסרט הרווחי בהיסטוריה מול הפקה צנועה וכמובן ג'יימס קמרון מול אשתו לשעבר קת'רין ביגלו . " אווטאר "  צפוי להיות הסרט המוביל במספר המועמדויות בשל שליטתו בקטגוריות הטכניות והעיצוביות .  השניים צפויים להתמודד ראש בראש בקטגוריית הסרט הטוב ביותר וכמובן  הבמאי הטוב ביותר ,  שם הנחילה ביגלו לקמרון מפלה רצינית בפרסי איגוד הבמאים החוזה בדיוק של 90% את הזוכה בקטגוריה המקבילה באוסקר .   לצד  " אווטאר "  ו"מטען הכאב ",  הסרטים הנוספים הנחשבים בטוחים להגיע לקטגוריית הסרט הטוב ביותר ,  שכולל השנה 10 מועמדים לראשונה מאז שנת 1943 ,  הם  " ממזרים חסרי כבוד "  של טרנטינו , " Precious "  של לי דניאלס ו"תלוי באוויר "  של ג'ייסון רייטמן ,  כשבמאיהם צפויים להתמודד זה מול זה בקטגורית הבימוי .  סרטים נוספים הצפויים להיכלל ברשימה ,  ברמת ודאות נמוכה יותר ,  הם  " מחוז 9 ",   " אינוויקטוס "  ו - " יהודי טוב ".  ייתכן שגם  " למעלה ",  סרט האנימציה המוביל של השנה ,  ייכלל גם הוא בקטגוריה זו .   בקטגוריות המשחק נראה שלא משנה מי יהיו המועמדים ,  הזוכים יהיו אלה שניצחו גם בפרסי גלובוס הזהב ופרסי גילדת השחקנים .  ג'ף ברידג'ס מוביל את המירוץ בקטגוריית השחקן הטוב ביותר על תפקידו ב-"Crazy Heart ",  אולם חשוב לזכור שגם מיקי רורק ב"המתאבק "  הופתע על ידי שון פן מ"מילק "  בשנה שעברה ,  משבצת שאולי ימלא ג'ורג' קלוני על תפקידו ב"תלוי באוויר ".  בקטגוריית השחקנית צפויה סנדרה בולוק  ( "The Blind Side ")  לנסות את מזלה מול המועמדת הנצחית ,  מריל סטריפ  ( "ג'ולי וג'וליה ")  כשמאחוריהן נמצאת גבי סידיבה ,  בתפקידה המשובח כילדה  " Precious "  בסרט בעל אותו שם .   בקטגוריית שחקני המשנה הדברים נראים סגורים עוד יותר :  כריסטוף וולץ שולט ללא עוררין בטקסים השונים עם תפקידו כקולנל לנדה ב"ממזרים חסרי כבוד "  ומוניק שולטת לא פחות בקטגוריה הנשית על תפקידה כאמא הנוראית ב-"Precious ".  השניים הם מועמדים ודאיים לפרס והפסד שלהם באוסקר עצמו ייחשב לסנסציה .   טקס האוסקר ה-82 יתקיים ב-7 במרץ בלוס אנג'לס .  הטקס ישודר בישראל בשידור חי בערוצי הסרטים של yes ואילו אירועי השטיח האדום שיקדמו לטקס ישודרו בערוץ הבידור  ! E .  את הטקס ינחו השנה אלק בולדווין וסטיב מרטין ,  לאחר שבשנה שעברה עשה זאת יו ג'קמן .
 
הרגע הגדול של עג'מי
היום ב-15:30 יוכרזו המועמדים הסופיים לאוסקר ויתברר אם ישראל תעשה היסטוריה ותשלח נציג לטקס בפעם השלישית ברציפות

