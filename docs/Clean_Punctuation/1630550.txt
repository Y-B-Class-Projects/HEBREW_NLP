ריט 1 תתבע את תפרון בגין הפרת חוזה שכירות לרבעון הראשון של השנה ב-660 אלף שקל
לתפרון חוזה עם ריט 1 לשלוש שנים נוספות בהיקף של 8 מיליון שקל
קרן השקעות בנדל"ן ריט 1 ,  שבשליטת בית ההשקעות אקסלנס ,  החליטה לנקוט באמצעים משפטיים כנגד חברת הטקסטיל תפרון שנקלעה למצוקה תזרימית ,  על מנת לגבות את מלוא דמי השכירות שתפרון חייבת לה ,  כך נודע ל-themarker .  תפרון לא שילמה את דמי השכירות בגין הרבעון הראשון ל-2010 בסך של כ-660 אלף שקל ,  המשקפים דמי שכירות שנתיים של כ-2.64 מיליון שקל .  לתפרון חוזה עם ריט 1 עד שנת 2012 ,  כלומר ,  מדובר בחוזה בהיקף של כ-8 מיליון שקל ,  עם אופציה להארכה בשלוש שנים נוספות.בשבועות האחרונים התנהל משא ומתן בין שני הגופים בנוגע לשינוי תנאי השכירות של תפרון אולם הצדדים לא הצליחו להגיע להבנות .  המקורבים למגעים ציינו כי ריט 1 הסכימה להפחית משמעותית את דמי השכירות באמצעות החזרה לידיה של אחד הבניינים ,  וכן הסכימה לבצע פריסה מחדש של חלק מדמי השכירות ,  בדומה למה שנעשה במתווה ההסדר של תפרון מול הבנקים.מקורבים לריט 1 אמרו עוד כי  " הקרן רואה לנגד עיניה את המשקיעים בה ואינה מוכנה לתספורות והסדרים שיקצצו את הסכומים המגיעים לה "  והוסיפו כי  " בריט 1 שוררת התחושה כי ניתנה הצעה ראויה והוגנת ,  אשר ביחד עם הצעת הבנקים מהווה פתרון למצוקה התזרימית של תפרון ,  תוך מתן סיכוי להתאוששות החברה והחזר חובותיה ". הנכס שבו ממוקם המפעל של תפרון משתרע על פני שטח של כ-44 אלף מ"ר ,  כשתפרון שוכרת כ-37 אלף מ"ר .  שוויו של הנכס רשום נכון לסוף ספטמבר 2009 בדוחות של ריט 1 בכ-97 מיליון שקל ,  והוא הניב לריט 1 כ-14% מסך ההכנסות של ריט 1 ב-2008 .  עם השלמת העסקה עם גזית גלוב ישראל ,  חלקו של הנכס בתיק של ריט 1 יירד לכ-8% .  בעבר ציינה ריט 1 כי היא מחזיקה בערבויות של תפרון בהיקף של 500 אלף דולר.תפרון ,  שהודיעה באחרונה על סכנה להמשך פעילותה ,  דיווחה לפני כמה ימים כי היא עומדת לחתום על מסמך כוונות עם שלושת הבנקים המממנים ,  לאומי  ( 50% )  ,  דיסקונט ובנק הפועלים  ( 25% כל אחד )  ,  להסדר מסגרת אשראי שוטף והלוואות לזמן ארוך .  ההסכם עשוי לסלול את הדרך להסרת האיום של סגירת החברה.לפי ההסדר המתגבש ,  תפרון תקבל משלושת הבנקים אשראי לזמן קצר וארוך בסכום של 30.7 מיליון דולר .  אשראי זה מבוסס על מסגרת האשראי הקיימת של החברה בסכום של 28.9 מיליון דולר ואשראי חדש בסכום של 1.8 מיליון דולר .  נורפת ,  המצויה בבעלותם השווה של מבטח שמיר וקרן פימי ,  תערוב לפירעון מלוא הסכום של האשראי הנוסף שתקבל תפרון מהבנקים ,  על אף שנורפת מחזיקה ב-20% בלבד ממניות תפרון.האשראי שתקבל תפרון מהבנקים יתחלק להלוואה של 15 מיליון דולר לטווח של עשר שנים .  מרבית הפירעון -­ 11.25 מיליון דולר ­- יתבצע בשנה העשירית ,  כך שמשך החיים הממוצע של ההלוואה מגיע ל-9.2 שנים .  תפרון תקבל הלוואה לשש שנים בהיקף של 5 מיליון דולר וסכום נוסף של 10 מיליון דולר כאשראי שוטף .
 
ריט 1 תתבע את תפרון בגין הפרת חוזה שכירות לרבעון הראשון של השנה ב-660 אלף שקל
לתפרון חוזה עם ריט 1 לשלוש שנים נוספות בהיקף של 8 מיליון שקל

