רשות השידור :  הערכות להחרפת צעדי החירום
הנהלת הרשות דורשת הפחתה בשכר הבכירים ,  מעבר לשידור ממוחשב ב-23:00 וביטול ניידות .  שקלאר :  לא ניתן לקצץ מאה מיליון שקל בשנה ללא צעדים דרסטיים ומשמעותיים
הועד המנהל ברשות השידור יבדוק אפשרות ליקצוץ 5% ממשכורות הבכירים והטאלנטים שמשתכרים למעלה מ-15 אלף שקל ברוטו בחודש .  בקשות נוספות להחרפת צעדי החירום ברשות החל מחודש פברואר הוגשו אתמול  ( חמישי )  לועד המנהל ברשות,בינהן גם ביטול פעילויות ניידות השידור של החדשות בסופי שבוע וכן את משמרת העריכה של שבת בבוקר שנטען כי אין בה צורך .  בנוסף ,  הנהלת הרשות ביקשה אישור לעבור לשידור טלוויזיוני ממחשב כבר בשעה 23:00 ולא בחצות כפי שקורה כיום .  הועד המנהל ביקש חוות דעת משפטית על מנת לוודא שכל הבקשות עומדות במסגרת הסכמי העבודה הקיימים ברשות ויאשרו את יישומם רק בכפוף לחוות דעת כזו .  
לוואלה !  ברנז'ה נודע ,  כי היום התכנסה גם ישיבה של ועדת ההתקשרויות ברשות ,  האחראית על כל ההפקות הקנויות המשודרות בה .  הועדה לא אישרה לרשות לבצע רכישות בתחום התוכן בתקופה הקרובה ,  אך לא דנה בבקשה לבצע רכישות בתחום שידורי הספורט ,  מה שגרם לכעס בקרב חלק מחבריה .  לדברי בכיר ברשות ,  לצעד זה יהיו משמעויות רבות מבחינת התוכן הנראה על המסך .
 במקביל ,  התקיימה היום ישיבה במשרד האוצר בנוכחות סגן הממונה על השכר באוצר ברק שטרוזברג ,  מנכ"ל הרשות מוטי שקלאר ,  היועץ המשפטי להסתדרות עורך הדין אבי ניסנקורן ונציגים נוספים ,  כחלק ממרתון הדיונים עליו הוחלט ביום חמישי שעבר .  פגישה זו עסקה במחלוקות שישנן בדיונים על הסכמי העבדה החדשים ברשות השידור אולם לא נרשמה בה פריצת דרך .  
מנכ"ל רשות השידור מוטי שקלאר מסר בתגובה : " הצעדים הללו הם הכרחיים !  לא ניתן לקצץ מאה מיליון שקל בשנה ללא צעדים דרסטיים ומשמעותיים שיביאו להורדת הגירעון .  אני מקווה שבדיון הנוסף שיתקיים בימים הקרובים הצעדים שהצעתי יאושרו על ידי הועד המנהל ". 
גורמים בועד הטכנאים אמרו היום לוואלה !  ברנז'ה : " שמענו שהם מתכננים להחריף את הצעדים וקיבלנו את זה לא בהפתעה אבל אנחנו נגיב .  עד עכשיו לא עשינו שום דבר שהוא סנקציה .  אנחנו נגן על עצמנו ונעשה פעולות הגנה ויש לנו ארסנל לא קטן .  אנחנו מפחדים שמי שבעיקר ייפגע זה העובדים כי המנהלים לא נפגעים ואם הם חושבים שככה נראה ניהול במאה ה-21 המציאות תטפח על פניהם .  הועד המנהל אמר להם לא לפעול בניגוד להסכמים קיימים אבל כל מה שהם עושים מהרגע הראשון הוא בניגוד להסכמים ואנחנו לא נעבור על זה בשתיקה ". 

רשות השידור :  הערכות להחרפת צעדי החירום
הנהלת הרשות דורשת הפחתה בשכר הבכירים ,  מעבר לשידור ממוחשב ב-23:00 וביטול ניידות .  שקלאר :  לא ניתן לקצץ מאה מיליון שקל בשנה ללא צעדים דרסטיים ומשמעותיים

