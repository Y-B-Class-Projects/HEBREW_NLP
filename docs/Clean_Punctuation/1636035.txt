דוידנקו : " מבחינתי פדרר תמיד פייבוריט "
 אחרי שגבר פעמיים ברציפות על השוויצרי ,  דוידנקו מוריד ציפיות לקראת רבע הגמר מולו .  הסיניות שולטות ,  נה לי : " רוצה טופ-10 "
 ככל שמתקרבים שלבי ההכרעה במלבורן ,  המשחקים הופכים קשים וקשים ויותר למתמודדים ,  ומסקרנים יותר ויותר עבור הצופים ,  וכך סבב הגברים מציג בפנינו ארבעה משחקים נהדרים ברבע הגמר :  פדרר - דוידנקו ,  דג'וקוביץ' - צונגה ,  רודיק- סיליץ' ,  ומארי - נדאל .  
אין ספק שהמשחק המרכזי יהיה בין נדאל למארי ,  שמגיעים בכושר נהדר למפגש ,  אבל גם ההתמודדות בין דוידנקו לפדרר צפויה להיות מסקרנת ,  לאחר שבשני המפגשים האחרונים ביניהם ניצח הרוסי ,  שמגיע לטורניר חם ולוהט .  היום דוידנקו גבר על פרננדו ורדסקו ,  והתייחס למשחק הבא .
" הוא מספר אחד ,  אני מספר שש ,  אז למה שאחשוב שאני פייבוריט אם אני לא מספר אחד בעולם ?  ",  שאל דוידנקו , " מבחינתי הוא תמיד הפייבוריט ,  אבל על המגרש אני מנסה לשנות את המחשבה שלי .  אני מרגיש שיש לי הזדמנות לנצח מערכה ,  ואז עוד מערכה ,  ואז אולי גם את את המשחק כולו ". 
פדרר ,  מנגד ,  התמוגג מאושר אחרי הניצחון שלו על לייטון יואיט . " זה אולי לא נראה ככה ,  אבל הייתי צריך לעבוד קשה בשביל הניצחון הזה ,  ונתתי כמה מכות מדהימות כדי לעשות את זה ",  אמר פדרר אחרי הניצחון החלק שלו בשלוש מערכות על אהוב הקהל המקומי , " אני בהחט מרוצה מהיכולת שלי ". 
ורדסקו ,  שנוצח על ידי דוידנקו ,  מסביר את העליונות של רוג'ר ורפא . " אני חושב שפדרר ונדאל יותר טובים מכל השאר במשחקים של חמש מערכות ",  אמר הספרדי , " בגלל זה הם תמיד זוכים בגראנד סלאמים .  דוידנקו ומארי נותרים מאחור בקטע הזה ,  אני לא חושב שהם ברמה שלהם .  דוידנקו אולי ינצח ,  אבל יהיה לו קשה מאוד ". 
ואם בחמש מערכות עסקינן ,  אז ג'ו ווילפרד צונגה הצרפתי שיחק היום את משחקו הראשון בקריירה שנמשך חמש מערכות ,  וניצח את ניקולס אלמגרו . " הפעם הראשונה היא תמיד משמחת ",  אמר הצרפתי ,  והתייחס למפגש שלו מול דג'וקוביץ' ,  שהוא שחזור הגמר של 2008 ,  אז זכה הסרבי : " אני לא יודע מה למדתי מאז המשחק מולו ,  אבל אני יודע שמאז ניצחתי אותו ארבע פעמים .  אז כנראה שפשוט למדתי לנצח אותו ". 
בסבב הנשים גם נרשמה הפתעה קלה ,  כשקרולין ווז'ניאקי הדנית ,  נוצחה על ידי נה לי הסינית ,  שהצטרפה לבת ארצה ז'י ז'אנג ברבע גמר שיכלול שתי סיניות . " זה מצוין עבורנו ,  וזה גם מגיע לנו ,  כי אנחנו עובדות כל כך קשה ",  אמרה לי , " אני לא יודעת מה המטרות של אחרות ,  אבל שלי הן להעפיל לטופ-10 ". 
לי בת ה-27 ,  הסינית הבכירה  ( 17 בעולם )  ,  העפילה לרבע גמר שלישי שלה בגראנד סלאם ,  מול ונוס וויליאמס ,  והיום התקשורת הסינית התעניינה האם מעתה הן זוכות לקצת יותר כבוד מהקולגות בסבב . " אנחנו אומרות שלום אחת לשנייה ,  זה בסדר ",  אמרה לי בחיוך , " אבל עכשיו במילא כבר אין יותר מדי בנות בחדר ההלבשה ". 

דוידנקו : " מבחינתי פדרר תמיד פייבוריט "
 אחרי שגבר פעמיים ברציפות על השוויצרי ,  דוידנקו מוריד ציפיות לקראת רבע הגמר מולו .  הסיניות שולטות ,  נה לי : " רוצה טופ-10 "
 
