סרט רע :  בלוקבאסטר בדרך לפשיטת רגל
ענקית השכרות הוידאו והדי.וי.די דיווחה לרשות ניירות ערך בארה"ב כי תפשוט את הרגל אם לא תוכל לעמוד בהתחייבויותיה הכספיות - זאת בשל ההפסדים הכבדים שספגה בשנים האחרונות
בלוקבאסטר העולמית ,  ענקית השכרות הסרטים ,  דיווחה בהודעה לרשות ניירות ערך בארה"ב כי קרוב לוודאי תפשוט את הרגל אם לא תוכל להתמודד עם חובותיה .  בדו"ח ציינה בלוקבאסטר את ההפסדים שלה לשנת 2009 ,  אותם פירסמה בחודש שעבר .  
בגלל ההפסד ו"העלייה בתחרותיות בשל תנאי השוק ,  לחברה ספקות בנוגע ליכולתה לעמוד בהתחייבויותיה ".  בלוקבאסטר מתקשה לעמוד בחובותיה לאולפני הסרטים אשר סיפקו לה dvd להשכרה ,  ולכן לא תוכל להמשיך להבטיח את אספקת ה-dvd ,  דבר אשר מעמיד בספק את יכולתה להמשיך בעסקיה ,  לפי החברה .  
בדיווח השנתי לרשות לניירות ערך בארה"ב  ( SEC )  הודיעה החברה כי היא נמצאת במגעים עם האולפנים לנסות ולהשתמש בחנויותיה בקנדה כעירבון ,  מכיוון שלא הצליחה להשיג מימון מהבנקים .  
אם החברה לא תוכל לרכוש סרטים חדשים להשכרה עלול הדבר להביא לכך שהחברה תבקש את הגנת בית המשפט מפני נושיה .  בנוסף החברה דיווחה כי היא שוקלת לגייס כספים על ידי הלוואות ושימוש בחטיבה הקנדית כעירבון .  
בלוקבאסטר דיווחה אתמול כי הפסדיה ברבעון הרביעי של 2009 התרחבו ל-434.9 מיליון דולר  ( 2.24 דולר למניה )  ,  לעומת הפסד של 359.8 מיליון דולר  ( 1.89 דולר למניה )  ב-2008 .  כמו כן ,  ירדו הכנסותיה של החברה ב-18% ,  ל-1.08 מיליארד דולר .
 בפברואר הודיעה החברה כי תסגור לפחות 500 מחנויותיה בארה"ב ,  בניסיון לצמצם את חובותיה הקרובים למיליארד דולר .
 
סרט רע :  בלוקבאסטר בדרך לפשיטת רגל
ענקית השכרות הוידאו והדי.וי.די דיווחה לרשות ניירות ערך בארה"ב כי תפשוט את הרגל אם לא תוכל לעמוד בהתחייבויותיה הכספיות - זאת בשל ההפסדים הכבדים שספגה בשנים האחרונות

