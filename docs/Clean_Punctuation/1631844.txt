פניני : " אחרי שננצח ,  נבדוק מה קורה במוסקבה "
 בצל חקירות המסים ,  מכבי ת"א מתכוננת ביוון למשחק החשוב מול מארוסי  ( ה' ,  20:00 ,  ספורט 5 )  .  הומאן : " אנחנו לא מפחדים "
 צילום ועריכת וידאו :  נועם אשל
מכבי תל אביב קיימה הערב  ( רביעי )  באתונה את האימון המסכם לקראת משחקה ביום חמישי נגד מארוסי  ( ספורט 5 ,  20:00 )  במסגרת המחזור האחרון בבית המוקדם ביורוליג .  הצהובים יקוו לניצחון על היוונים ,  וימהרו לשמוע את התוצאה במשחק המקביל בבית ,  בין צסק"א מוסקבה לקאחה ויטוריה ,  על מנת לראות אם יש להם סיכוי לסיים במקום השני בבית .
 כדי לסיים במקום השני בבית ,  מכבי תל אביב תצטרך לנצח ביוון ,  ולקוות לניצחון של קאחה ויטוריה על צסק"א .  מארוסי חייבת ניצחון על מכבי תל אביב כדי לעלות לשלב הבא ,  בלי קשר למשחקה של לובליאנה מול רומא .  
המשחק הקודם בין מכבי תל אביב למארוסי ,  שנערך ביד אליהו ,  לא היה באמת כוחות .  מכבי ניצחה 67:75 ,  אבל שלטה לאורך כל המשחק כשהשחקן המצטיין היה לא אחר ממאצ'יי לאמפה ,  שקלע 19 נקודות והוסיף תשעה ריבאונדים .  מאז אותו משחק הצליחה מארוסי להשתקם קלות ,  להגיע למצב של התמודדות על העלייה לשלב הבא ובעיקר להציג יכולת טובה בליגה היוונית ,  בה היא הפסידה רק פעמיים לאולימפיאקוס ופנאתינייקוס .
 עם היציאה ליוון ,  דיבר מאמן הקבוצה ,  פיני גרשון ,  שרק אתמול נחקר ברשות המסים ,  על מה שעובר על קבוצתו ובכלל על הכדורסל הישראלי : " יכול להיות שהיה עדיף אם הייתי שם מיליון שקל אצל מוני ומפסיד ולא היו חוקרים אותי ,  מאשר התרומות שאני נותן עם חשבוניות ואז קוראים לי להיחקר .  אולי בכלל היה עדיף לי להישאר ביוון והייתי מפרנס שם כמה משפחות ,  כי אני משלם כאן שניים וחצי מיליון שקל מס .  זה כמו 800 משפחות וזה מפרנס הרבה מאוד משפחות . 
" אמרתי כבר ברגע שחזרתי שאני חוזר מחופשה ויכול להיות שאפסיד מזה .  אם צריך לשלם משהו ,  אני אשלם .  יכול להיות שאנשים יחשבו פעמיים לפני שהם יצליחו בחו"ל ואז יחזרו לכאן .  אני סומך על עורך הדין שלי שהיה נציב מס הכנסה כי הוא יודע את החוק .  אני גם מקווה שרואי החשבון שלי עשו הכל כמו שצריך כי כמו שאתם מבינים ,  אני לא מדפיס לעצמי חשבוניות .  אני בקושי יודע לכתוב ,  בטח שלא להדפיס ".  
" החשיבות של המשחק למארוסי עלולה להפעיל עליהם לחץ ,  לגרום לעצבים בצד שלהם ואני מקווה שזה ישפיע על המשחק שלהם ",  הוסיף גרשון לקראת המשחק . " יותר קל לבוא למשחק כאנדרדוג ,  אבל עכשיו כשמופעל עליהם לחץ ,  יכול להיות זה יפעל לטובתנו .  בכל מקרה ,  קל זה לא הולך להיות בגלל שמארוסי היא קבוצה קשוחה שלא מאפשרת סלים קלים ליריבה שלה .  הם חייבים לנצח והם יעשו הכול בשביל לנצח .  אני בטוח שהם ישתמשו בכל טריק שיש בספר בשביל זה ואנחנו צריכים לבוא מוכנים ". 
ברוח קצת יותר רצינית ממאמנו ,  רכז הקבוצה רביב לימונד יודע שחבריו יצטרכו להתעשת מהר ולחזור מהר למסלול . " אני חושב שאנחנו צריכים להתרכז במשחק שלנו ",  יודע לימונד ,  שעלה בחמישייה במהלך הניצחון האחרון ביורוליג על רומא , " יהיה מאוד קשה ,  אבל אם ניצמד לקצב שאנחנו רוצים להכתיב ונשלוט בריבאונד ,  אני מאמין שננצח ". 
גם לימונד יודע שמכבי מתקשה להרשים עד עתה . " היו הרבה משחקים מכוערים השנה ,  אבל מה שחשוב זה שאנחנו מנצחים ",  אומר הגארד הישראלי , " בסוף גם המשחק היפה יותר יבוא ,  אבל עכשיו הכי חשוב זה הניצחונות ".  לסיום נשאל לימונד על החקירה ברשות המס . " אני לא יכול לדבר על זה ,  אבל זה לא קשור אליי בכלל ",  אמר , " זה לא המגרש הביתי שלי ,  אבל צריך לעשות מה שצריך ,  ולעזור במה שמבקשים ". 
גיא פניני התייחס גם כן למשחק ,  ואמר : " אנחנו רוצים לסיים את שלב הבתים עם ניצחון ,  אפילו אם זה לא הולך להשפיע על המיקום שלנו .  אנחנו נביא את ה-100 אחוז שלנו ביוון ואחרי שננצח ,  נבדוק מה קורה במשחק במוסקבה .  כמעט כל קבוצה ששיחקה מול מארוסי התקשתה ,  וזה לא היה במקרה .  אפילו אם הם לא הקבוצה עם הכי הרבה כישרון ביורוליג ,  הם גורמים לך לעבוד קשה ולהזיע בשביל לנצח אותם .  זה היה המקרה עבורנו בתל אביב ,  ואני בטוח שביוון זה לא יהיה שונה .  הם חזקים מנטאלית ולעולם לא מתפרקים ,  אז גם אם נפתח טוב את המשחק ,  נצטרך להיות מרוכזים לכל אורכו בשביל לחגוג בסיומו "
" מדובר ברגע היסטורי עבור מארוסי ",  סיפר מאמן הקבוצה היוונית ,  ג'ורג'יוס ברצ'וקס . " בתחילת העונה אף אחד מאיתנו לא ציפה להתמודד על המקום בשלב הטופ 16 .  בלי קשר לתוצאת המשחק הקרוב ,  אני חושב שהראינו שאנחנו יכולים להתמודד ברמה הזאת ובכל מקרה נעשה הכול בשביל לעלות לשלב הבא .  מכבי היא אגדת כדורסל ,  עם מסורת ארוכה והמון ניסיון ,  אבל מצד שני הראנו שאנחנו יכולים לשחק נגד כולם .  המפתח שלנו למשחק הוא לשלוט בקצב המשחק ולא לתת להם לרוץ ולשלוט עלינו באתלטיות ". 
ג'ארד הומאן ,  הסנטר של מארוסי ,  הוסיף : " אנחנו עומדים בפני אתגר גדול ויש לנו הזדמנות לעשות היסטוריה עבורנו ועבור המועדון שלנו .  אנחנו רוחשים הרבה כבוד למכבי ,  אבל אנחנו לא מפחדים מהם ונעשה הכול בשביל להעפיל לטופ 16 .  הדבר הכי חשוב עבורנו במשחק הוא לבוא מרוכזים ולשחק את המשחק הרגיל שלנו .  אני גם מקווה שהאוהדים שלנו יבואו לתמוך בנו ". 
עדכון ראשון :  12:21

פניני : " אחרי שננצח ,  נבדוק מה קורה במוסקבה "
 בצל חקירות המסים ,  מכבי ת"א מתכוננת ביוון למשחק החשוב מול מארוסי  ( ה' ,  20:00 ,  ספורט 5 )  .  הומאן : " אנחנו לא מפחדים "
 
