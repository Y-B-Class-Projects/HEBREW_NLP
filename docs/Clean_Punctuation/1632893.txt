נבחרי הציבור אוהבים אינפלציה 
1,700 נבחרים ובכירי השירות הציבורי מקבלים החודש תוספת של 2%-3.9% לשכרם .  נתניהו ,  שטייניץ ובכירי האוצר שותקים :  גם הם ייהנו
 >  >  במגזר הפרטי עדיין מקצצים שכר ,  מקצצים בהטבות ומפטרים עובדים ,  אבל 1,700 נבחרי הציבור ובכירי המגזר הציבורי מנותקים מהמשק ומהמצב הכלכלי :  החודש הם יקבלו תוספת שכר של 2%-4% .  ראש הממשלה בנימין נתניהו והשרים ,  ששכרם צמוד למדד ומתעדכן אחת לשנה בינואר ,  יהנו החודש מעדכון שכר של 3.9% ,  בהתאם לעלייתו של מדד המחירים לצרכן ב-2009 .  גם המנכ"לים בשירות המדינה ,  הסמנכ"לים וכל הבכירים הצמודים להם יהנו מעדכון שכר זהה ,  מאחר שגם שכרם מתעדכן אחת לשנה במשכורת ינואר .  לעומתם ,  נשיא המדינה שמעון פרס ,  נשיאת בית המשפט העליון דורית ביניש ויתר השופטים ,  וכן חברי הכנסת ,  ששכרם צמוד לשכר הממוצע במשק ומתעדכן החודש ,  יהנו מעדכון של כ-2% בלבד - שיעור עליית השכר הממוצע ב-2009 .  נתניהו ,  שבכהונתו כשר אוצר ב-2003 הירבה לדבר על הסקטור הציבורי ה"שמן "  והמשמין שרומס את הסקטור העסקי ה"רזה ",  ושר האוצר יובל שטייניץ ,  שהתבטא באחרונה כי  " המשק עדיין לא יצא מהמיתון ",  לא מנעו את העדכון .  בלשכתו של שטייניץ הסבירו באחרונה כי הוא כבר ספג לפני חצי שנה ביקורת מצד חבריו השרים ,  לנוכח ההצעה שהוביל לקיצוץ שכרם ב-5% .  ואולם כעת ,  עם קבלת התוספת של 3.9% ,  הקיצוץ שיזם שטייניץ ביולי כמעט נמחק .  לעומת זאת ,  שכרם של המנכ"לים והבכירים בשירות הציבורי ,  שלא קוצץ אשתקד ,  יעודכן גם הוא החודש ב-3.9% ,  בהיותו צמוד למדד .  גם סגניהם יהנו מהעדכון ,  מכיוון ששכרם נגזר משכר המנכ"ל .  נכון ,  עלותו של עדכון השכר ל-1,700 הבכירים האלה מוערכת בכ-3-4 מיליון שקל בשנה ,  שהם כסף קטן לעומת תקציב המדינה הגדול .  נכון ,  אשתקד הוקפא שכרם של הנשיא ,  ראש הממשלה ,  השרים ,  הח"כים והשופטים .  ובכל זאת ,  גם כיום נדרשת דוגמה אישית של הנבחרים ובכירי השירות הציבורי לציבור ,  ל"עמך "  ולעובדי המגזר הפרטי ,  שנאנקים מתנאים מקוצצים .  מי שכן רצה לתת דוגמה אישית למניעת העדכון ולקיצוץ של 5% בשכר הח"כים הוא ח"כ אורי אריאל  ( האיחוד הלאומי )  ,  שבגין כך ספג ביקורת מחבריו בכנסת .
 
נבחרי הציבור אוהבים אינפלציה 
1,700 נבחרים ובכירי השירות הציבורי מקבלים החודש תוספת של 2%-3.9% לשכרם .  נתניהו ,  שטייניץ ובכירי האוצר שותקים :  גם הם ייהנו

