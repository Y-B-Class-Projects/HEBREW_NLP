מה יקרה אם יוון תקרוס
משבר החובות של יוון מעלה חששות לביטחון האג"ח הממשלתיות ברחבי העולם - ועלול להחזיר את העולם למיתון
 >  >  מה המרחק בין אתונה לוושינגטון ואילו מדינות נמצאות בדרך ?  ייתכן כי זאת שאלה גיאוגרפית אזוטרית ,  אך זו השאלה ששואלים עצמם המשקיעים ,  כשמשבר החובות של יוון מעלה חששות בנוגע לביטחון האג"ח הממשלתיות ברחבי העולם .  עד כה פורטוגל ,  אירלנד ויוון ,  המדינות בעלות הגירעונות הגדולים ביותר בגוש היורו ,  נחשבו כבאות בתור .  במרבית הכלכלות העשירות היו התשואות יציבות ונמוכות בהרבה בהשוואה לממוצע ארוך-הטווח שלהן  ( ראו תרשים )  .  אך במקומות אחרים התמונה שונה .  עלות הביטוח מפני חדלות פירעון של אג"ח ממשלתיות עלתה ב-47 מתוך 50 המדינות שבהן קיימים מכשירים אלה .  מחירי חוזי הביטוח נגד חדלות פירעון של האג"ח הממשלתיות של דובאי ,  למשל ,  זינקו בשבוע שעבר לרמתם הגבוהה ביותר זה שנה ,  על רקע החששות בנוגע לתנאי פריסת החובות של דובאי וורלד ,  חברת ההשקעות הממשלתית .  באחרונה נשמעות טענות כי יוון היא רק תחילתה של בעיה גדולה בהרבה ;   " משבר ביוון מגיע לאמריקה ",  זעקה כותרתה של כתבה שפורסמה באחרונה ב"פיננשל טיימס "  מאת ניאל פרגוסון ,  היסטוריון פיננסי .  אובדן פתאומי של הביטחון באג"ח הממשלתיות לסוגיהן ,  ובייחוד באג"ח הממשלתיות של ארה"ב ,  שנחשבות לנכס נטול סיכונים ,  ישא השלכות הרות אסון בכלכלה שעדיין לא התאוששה מהמשבר .  בדומה ,  חשש מופרז מפני סכנות אג"ח הממשלתיות עשוי לגרום לממשלות לנקוט מדיניות צנע מוקדם מדי ,  שעשויה לדחוף את הכלכלה העולמית בחזרה למיתון .  הפסימיסטים הפיסקליים מסתמכים גם על ניסיון העבר כעדות לכך שמשבר אג"ח ממשלתיות עשוי להתפשט הרבה מעבר לגבולות יוון .  הלקח ההיסטורי ,  כפי שתועד במחקר של משברים פיננסיים שערכו כרמן ריינהרט וקנת רוגוף ,  הוא שבעקבות משברים אלה החובות הציבוריים נוטים לתפוח ועולים בממוצע ב-86% במונחים ריאליים .  פעמים רבות מתלווה לכך חדלות פירעון - השקולה לפשיטת רגל של מדינה .  הטיעון המתמטי לפסימיות הוא לא פחות משכנע .  לאף מדינה עשירה אין פוזיציית חוב בת קיימא ,  כלומר אף אחת מהן אינה שומרת על תקציב הדוק מספיק או צומחת מהר מספיק כדי לעצור את צמיחת נטל החובות שלה .  החוטאות הגדולות בהיבט זה הן כלכלות הפריפריה של גוש היורו ,  כמו גם בריטניה וארה"ב .  יוון מתבלטת בגודל החוב ובצמיחה הקלושה יוון מתבלטת בשל גודל החוב שלה ,  היקף הגירעון התקציבי שלה וסיכויי הצמיחה הקלושים שלה על רקע העלויות המקומיות הגבוהות - בין היתר בשל התנגדות האיגודים לקיצוצי שכר - וחוסר היכולת שלה לבצע פיחות במטבע .  החששות בנוגע למקורות הצמיחה העתידיים הם הסיבה העיקרית לכך שהקשיים ,  עד כה ,  התמקדו במדינות החלשות האחרות בגוש היורו ,  אם כי הנפקת האג"ח ל-15 שנה של ספרד ב-17 בפברואר זכתה לביקוש מפתיע .  ארה"ב ובריטניה אינן חסינות בפני החששות לגבי הצמיחה ודינמיקת החוב :  בינואר היה לבריטניה גירעון שיא היסטורי ;  הפסימיסטים חוששים גם מפני היקפן האדיר של ההלוואות הציבוריות של ארה"ב ,  ובייחוד מפני תפקידה של סין במימונן .  שטויות ,  טוענים במחנה האופטימיסטים ,  שעל חבריו נמנה פול קרוגמן ,  חתן פרס נובל לכלכלה .  לדעתם ,  אלה שחוששים מפני עלייה פתאומית בסיכון שנושאות אג"ח הממשלתיות ,  בייחוד בארה"ב ,  אינם מבינים כהלכה את הסיבות לגידול בחוב הממשלתי ומפחיתים בערך תפקיד אג"ח הממשלתיות כמפלטי השקעה בטוחים .  תשואות האג"ח הממשלתיות נמוכות משום שהביקוש הפרטי להון הוא חלש - והוא צפוי להישאר כך כל עוד משקי הבית האנגלוסקסים בונים מחדש את חסכונותיהם וחברות נמנעות מהשקעות .  יפן ,  כמדינה מלווה גדולה ,  אמנם יכולה לנצל את שיעור החסכונות המקומי הגבוה ,  בעוד שארה"ב תלויה במשקיעים זרים .  אך היקף המשבר הכלכלי בעולם העשיר - ומכאן הגידול המהיר יותר בחסכונות לעומת השקעות - גורם לכך שההבדל אינו כה גדול כפי שנראה .  יתרה מזאת ,  המשקיעים עדיין בורחים אל הנכסים האמריקאיים כשהם חוששים מפני סיכונים ;  הדולר עלה ב-4.8% מול היורו מתחילת השנה ;  ולמשקיעים המחזיקים באג"ח האמריקאיות ,  כגון סין ,  אין תמריצים להוריד את ערך הדולר עם מכירת חיסול של אחזקותיהם .  דרושה תוכנית אמינה אם המצוקה של יוון מראה כי תחושת המשקיעים יכולה להשתנות במהירות וההיסטוריה של יפן מוכיחה כי אין צורך בכך ,  מה מצבן של מדינות אחרות ?  עד כה התשואות הנמוכות הצדיקו את עמדת האופטימיסטים בכל מקום מלבד בקצוות המרוחקים של גוש היורו .  אך יש סיבות להאמין שהדבר עשוי להשתנות .  הראשונה היא חוזקם של השווקים המתעוררים .  שינוי הדרגתי בכלכלות המתעוררות לעבר צריכה פרטית מקומית חזקה יפחית בהדרגה את היצע החסכונות העולמי ,  גם אם הצמיחה במדינות העשירות תישאר נמוכה .  אך ההגדרה של מי היא לווה בטוחה עשויה להשתנות לתועלת ברזיל ,  לדוגמה ,  ולפגוע בארה"ב ובבריטניה .  שנית ,  בעיות החוב של כלכלות עשירות גדולות אינן קשורות רק להשפעות המיידיות של המשבר .  בגלל האוכלוסייה המזדקנת והעלייה בעלויות הבריאות והפנסיה ימשיך יחס החוב של ארה"ב לעלות בעשור הקרוב .  המשקיעים מתעלמים זה זמן רב משחיקה מבנית זו .  נראה כי השאננות פוחתת כשנקודת הפתיחה היא חוב גבוה בהרבה .  שלישית ,  עלייה בריביות ,  שמתלווה באופן טבעי להתאוששות כלכלית ולעלייה בביקוש להשקעות ,  עשויה בפני עצמה לגרור פרמיה גבוהה יותר על האג"ח הממשלתיים ,  בייחוד בארה"ב .  ריצ'רד ברנר ממורגן סטנלי צופה כי התשואה על אג"ח ל-10 שנים תעלה ל-5.5% עד דצמבר ,  לעומת 3.7% כיום .  אין באפשרויות אלה כדי להעיד על כך שארה"ב או בריטניה נמצאות במשבר חוב ,  שבו התשואה על האג"ח מזנקת בעוד המשקיעים בורחים .  אך יש בהן להעיד כי תיתכן עלייה גדולה מהצפוי בתשואות - ובעקבות כך החמרה במצב החובות שלהן .  הדבר דורש תוכנית אמינה לטווח הבינוני להפחתת הגירעונות .  אם לא יעשו כן ,  בעיותיה של יוון עשויות להיות רק ההתחלה של משהו גדול בהרבה .
 
מה יקרה אם יוון תקרוס
משבר החובות של יוון מעלה חששות לביטחון האג"ח הממשלתיות ברחבי העולם - ועלול להחזיר את העולם למיתון

