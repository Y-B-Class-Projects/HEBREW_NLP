מציב תחרות אמיתית לאייפון 
מה חדש
 >  >  המיילסטון הוא לא אבן דרך בעולם הסלולר ולא בעולם של גוגל .  המכשיר מבית מוטורולה עם מערכת ההפעלה אנדרואיד של גוגל כמעט שלא מציע חידושי תוכנה ,  אך מערכת ההפעלה שלו היא בדיוק מה שהיא צריכה להיות :  קלה ללמידה ולהפעלה ,  מהירה וידידותית .  כמו כל המכשירים מבוססי האנדרואיד ,  גם המיילסטון מציע התאמה מלאה של החשבון בגוגל :  אנשי הקשר ,  היומן ,  קורא ה-rss וכל שאר היישומים מתעדכנים במהירות .  רשימת אנשי הקשר יודעת להסתנכרן ביעילות עם רשימת החברים ברשתות החברתיות .  גם חנות האפליקציות של גוגל הולכת ומתרחבת ,  והיישומים שהיא מציעה לא נופלים מאלו של אפל .  אך הייחוד של המכשיר ,  שעושה אותו למכשיר הטוב ביותר בשוק היום ,  הוא דווקא הצד של מוטורולה בשיתוף פעולה .  מוטורולה כבר הציגה לפני חמש שנים טלפון שהוא גם נגן מוזיקה ,  שכלל ממשק מלא של האייפוד של אפל ותאימות לאייטיונס .  שיתוף הפעולה נכשל - אפל ייצרה את האייפון ומוטורולה החלה לחפש דרך חדשה .  כעת ,  חוזרת מוטורולה למגרש של האייפון עם מכשיר מצוין ומוערך ,  שכבר נמכר בכמות נכבדות בעולם וזכה בתואר מכשיר השנה של 2009 .  למכשיר ,  ששוקל 165 גרם ,  מסך מגע של 3.7 אינץ' שקוע .  המבנה הקשיח והשמרני - מעין גרסה עכשווית של מוטורולה razr v3 נהפך לידידותי לאחר שימוש של כמה ימים .  מעבר להכל ,  היתרון הגדול המיילסטון הוא מקלדת מלאה בתצורת qwerty שעשויה גומי קשיח ונפתחת הצדה .  המקלדת נוחה מאוד וכוללת מקש ייחודי למעבר בין אנגלית ועברית ,  הופכת את המכשיר מעוד מכשיר דמוי אייפון למכשיר מהיר ויעיל בכל שימוש עסקי ובגלישה ברשתות חברתיות .  למכשיר מצלמת 5 מגה-פיקסל עם פוקוס אוטומטי וממשק הפעלה נוח ,  כשחיישן ה-gps מצמיד לתמונה את נתוני המיקום שלה .  שימוש ראוי לציון במצלמה הוא תחום המציאות המועשרת  ( ar )  שתופס תאוצה :  בחנות האפליקציות של גוגל ,  האנדרואיד מרקט ,  יש כמה אפליקציות ממכרות שמיידעות אתכם על כל מה שקורה סביבכם .  חבל רק שהסוללה לא מרשימה - במכשיר בעל יכולות כאלה היא חייבת להספיק ליותר מיום שימוש .  שורה תחתונה :  האם המיילסטון הוא אייפון קילר ?  זה תלוי בכם .  אם אתם רוצים מכשיר איכותי שעושה את העבודה ,  אך גם מספיק אלגנטי ומתקדם - תשאירו את האייפון כמכשיר שני  ( כי עדיין יש לאפל אפליקציות שאין באנדרואיד מרקט )  ,  ותתקדמו למיילסטון .  מחיר :  כ-4,000 שקל בסלקום

מציב תחרות אמיתית לאייפון 
מה חדש

