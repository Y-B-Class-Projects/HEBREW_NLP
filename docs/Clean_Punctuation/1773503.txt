עוד בכיר פורש מההסתדרות
יו"ר האגף להתאגדות עובדים בהסתדרות ,  שי תקן ,  הודיע על עזיבתו את התפקיד בסוף חודש מרץ ,  לאחר 4 שנים בתפקיד .  תקן צפוי לעבור למגזר הפרטי
יו"ר האגף להתאגדות עובדים בהסתדרות ,  עו"ד שי תקן ,  המשמש גם ראש הלשכה המשפטית של האגף לאיגוד מקצועי ,  הודיע השבוע ליו"ר ההסתדרות ,  עופר עיני ,  על החלטתו לפרוש מתפקידו .  תקן יעבור למגזר הפרטי .
 תקן ,  שיעזוב בסוף מארס לאחר 4 שנים בתפקיד ,  היה שותף לכמה מהלכים משמעותיים שהוביל עיני ,  כגון המאבק נגד הלנת שכרם של עובדי הרשויות המקומיות והמועצות הדתיות ,  המו"מ שניהלה ההסתדרות לגבי 3 חוקי תקציב ,  חתימת שני הסכמי שכר קיבוציים לעובדי המגזר הציבורי וניסוח שורה של תיקוני חוק המקלים על עובדים להתארגן ולהקים ועד שייצג אותם .  כמו כן תקן היה שותף לניסוח החלק הכלכלי והחברתי בהסכם הקואליציוני שבין מפלגת העבודה והליכוד .
 תקן טיפל גם בהצטרפותם להסתדרות של עשרות קבוצות עובדים וסייע להן להקים ועדי פעולה שייצגו אותם .  הוא גם היה שותף לחתימה על הסכמי שכר ענפיים של עובדי שמירה והאבטחה ,  ניקיון ,  רשתות שיווק ,  בניין ודפוס .  בהסכמי אלה נקבע בין היתר שכר מינימום ענפי גבוה יותר משכר המינימום במשק הקבוע בחוק .  נודע שתקן יעבור להיות שותף במשרד עורכי הדין פישר ,  בכר ,  וול אוריון ושות' ויעמוד בראש מחלקת דיני עבודה במשרד .  תקן אמר בתגובה : " היתה לי הזכות לעבוד לצידו של עופר עיני בתקופה רבת הישגים .  אני יוצא לדרך חדשה ". 
תקן הוא הבכיר השלישי הפורש מההסתדרות השנה .  לפניו פרשו מנכ"ל ההסתדרות גדי לוטן ,  מנכ"ל חברת העובדים יגאל דן ומנכ"לית האגף לאיגוד מקצועי מירה ארינובסקי .  לפי הערכות גם יו ההסתדרות עצמו ,  עיני ,  עשוי לפרוש במהלך החודשים הקרובים  למגזר העסקי .
 
עוד בכיר פורש מההסתדרות
יו"ר האגף להתאגדות עובדים בהסתדרות ,  שי תקן ,  הודיע על עזיבתו את התפקיד בסוף חודש מרץ ,  לאחר 4 שנים בתפקיד .  תקן צפוי לעבור למגזר הפרטי

