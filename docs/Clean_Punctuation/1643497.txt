 " חנינה למתנגדי ההתנתקות היא אפליה "
 עצורי ההפגנות בשייח' ג'ראח יוצאים נגד חוק החנינה למתנגדי ההתנתקות בעתירה לבג"ץ : " על חוק החנינה להתייחס לכל מי שנעצר בגין פעולות מחאה "
 קבוצה של עצורים מההפגנות בשייח' ג'ראח עתרו היום  ( שני )  לבג"ץ נגד חוק החנינה למתנגדי ההתנקות . " החקיקה פוגעת בעקרונת היסוד של השיטה ובאושיות המשטר הדמוקרטי ",  נכתב בעתירה .  
בעתירה ,  שהוגשה באמצע עורכי הדין יפתח כהן ועומד שץ ,  טוענים פעילי השמאל שהם תומכים במתן חנינה למתנגדי ההתנתקות ,  כשם שהם תומכים בהענקת חנינה לכל אדם שנעצר או הואשם בעבירה  " שלידתה בפעולה על פי צו מצפונו ",  וזאת בשם חופש הביטוי .  אולם ,  הם מוסיפים שחוק חנינה שמיועד רק למי שמחה נגד ההתנתקות ולא מיועד לכל מי שנעצר בגין פעולות מחאה ,  הוא חוק מפלה ופסול .
" אין זה ראוי שעדת הרוב בבית המחוקקים תחליט מהו אירוע טראומטי ייחודי בעבור קולקטיב כה הטרוגני ,  כגון חברת המהגרים והתושבים הרב-תרבותית הישראלית ",  נכתב בעתירה . " הכל יודעים כי מעמד משמח בעבור הרוב - פעמים רבות אינו אלא אסונו של המיעוט ,  ולהיפך ". 
לטענת העותרים ,  החוק מהווה פגיעה בשיוויון ,  פגיעה בחירות ,  בחופש הביטוי ובחופש העיסוק ,  וזאת בשל הרישום הפלילי הנלווה למי שנעצר ונאשם בעקבות ההפגנות . " ההגנה על חירות המחאה וחופש הביטוי בשייח ג'ראח ובגוש קטיף ,  בכפר שלם ובבילעין ,  במצעד הגאווה בתל אביב וברחוב בר אילן בירושלים צריכה להיות בלתי תלויה במושאי ההפגנה ובתכניה הפוליטיים של המחאה ",  טוענים העותרים .
 חוק החנינה לעצורי ההתנתקות אושר בכנסת לפני כשלושה שבועות .  החוק קובע שהליכים פליליים בעבירות לא חמורות על רקע תוכנית ההתנתקות יופסקו ,  והרישום הפלילי בגינן יימחק .  עם זאת ,  החוק לא יחול על עבירות חמורות ולא על נאשמים שהוטל עליהם מאסר בפועל .
 לפי נתונים שנחשפו בוועדת החוקה של הכנסת ,  310 נאשמים כבר נשפטו בגין עבירות הקשורות להתנתקות .  כ-270 תיקים הסתיימו בקביעה שהנאשמים ביצעו את העבירה ,  אולם מרביתם הסתיימו באי-הרשעה ,  קביעה שמוחקת את הרישום הפלילי של הנאשם .  רק 75 נאשמים הורשעו כאשר על יותר ממחציתם הוטל עונש מאסר .  134 תיקים ,  מתוכם 46 של קטינים ,  עדין נדונים בבית המשפט .

" חנינה למתנגדי ההתנתקות היא אפליה "
 עצורי ההפגנות בשייח' ג'ראח יוצאים נגד חוק החנינה למתנגדי ההתנתקות בעתירה לבג"ץ : " על חוק החנינה להתייחס לכל מי שנעצר בגין פעולות מחאה "
 
