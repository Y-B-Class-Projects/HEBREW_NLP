רה"מ הציע תוספת 8% לשכר ,  הפרקליטים סירבו
מנכ"ל משרד רה"מ ,  אייל גבאי ,  העביר הצעה לפיה נשיא ביה"ד לעבודה ,  סטיב אדלר ,  ישמש כבורר בנושא שכר הפרקליטים .  לפי המתווה ,  הם יקבלו תוספת של 8% לשכר .  הפרקליטים סירבו להצעה
ארגון פרקליטי המדינה הודיע הערב  ( שלישי )  כי הוא דוחה את המתווה שהציע מנכ"ל משרד ראש הממשלה ,  אייל גבאי ,  לסיום שביתת הפרקליטים .  על-פי המתווה ,  הפרקליטים יקבלו תוספת של 12% למשכורותיהם :  8% לשכר ו-4% להוצאות טלפון ורכב .
" חבל שזאת ההצעה שבחר מר גבאי להעביר להחלטת ראש הממשלה .  הוא יודע היטב שהארגון אינו יכול לסיים שביתה בת 42 ימים ,  שבהם לא נוהל קצה קצהו של משא ומתן ,  בהצעה שנדחתה על ידו זה מכבר ",  נמסר מהארגון .  
עוד נמסר ,  כי  " אנחנו מקווים שראש הממשלה לא יתן ידו לנסיון לשבור את השביתה במקום להורות על ניהול משא ומתן .  אנחנו מצפים מראש הממשלה שיתערב לצורך פיתרון המשבר כפי שהבטיח ולא יהיה אדיש לכאוס במערכת המשפטית שנגרם עקב התנהלות האוצר ". 
מנכ"ל משרד ראש הממשלה הציע שבכדי לעקוף את המו"מ בין הצדדים שגוזל זמן יקר ,  האוצר והפרקליטים יטילו את ההכרעה על נשיא בית הדיון לעבודה ,  השופט בדימוס סטיב אדלר .  השופט בדימוס אדלר ישמש כבורר יחיד ויכריע תוך זמן קצר בנושא שכר ותנאי העבודה של פרקליטי המדינה . " הנשיא הסכים ליטול על עצמו את המשימה ואני סבור שהוא מוערך על ידי שני הצדדים ",  כתב גבאי לנתניהו .
 הסכם הבוררות יכלול שלושה סעיפים :  הראשון הוא החלת הסכם המסגרת הכללי במגזר הציבורי על דירוג הפרקליטים ,  למרות שלטענת גבאי הם חרגו ממנו .  הסעיף השני שיוכנס לפסק הבוררות קובע כי תמולא מצבת תקני הרכב ושדרוג הטלפונים של הפרקליטים .  בנוסף ,  אדלר יידרש לנושא תשלום שכר על ימי השביתה ,  בדגש על משכורת חודש דצמבר .
 בתמורה ,  תיבחן האפשרות שהפרקליטים יחזירו את ימי העבודה שהחסירו בשביתה מימי החופשה שצברו ,  או הסדר אחר שאדלר יגיע אליו .  התנאי לקבלת המתווה הוא סיום השביתה מיד עם קבלת המתווה , " הואיל ואמצעי השביתה אינו נחוץ ככלי בהליך הבוררות ". 
למרות האופטימיות שההצעה מביאה עמה ,  גבאי הבהיר כי  " הגעתי למסקנה כי בנסיבות הקיימות ,  הצעה זו הוגנת וראויה ביחס לשני הצדדים ,  וכי זה המתווה היחיד שעשוי להביא לפתרון הסכסוך בשלב המתקדם ורווי המתחים בו הוא מצוי .  אי לכך ,  על המדינה להציע לארגון הפרקליטים הצעה אחרונה זו ,  כמקשה אחת ,  כדי ליישב את הסכסוך בדרכים המקובלות בעולם יחסי העבודה ".  
עדכון ראשון :  20:43

רה"מ הציע תוספת 8% לשכר ,  הפרקליטים סירבו
מנכ"ל משרד רה"מ ,  אייל גבאי ,  העביר הצעה לפיה נשיא ביה"ד לעבודה ,  סטיב אדלר ,  ישמש כבורר בנושא שכר הפרקליטים .  לפי המתווה ,  הם יקבלו תוספת של 8% לשכר .  הפרקליטים סירבו להצעה

