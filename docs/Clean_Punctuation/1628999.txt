קרע בין הנהלת סוכנות הביטוח תמורה לבעלים שלה כלל ביטוח - המנכ"ל התפטר
סלע המחלוקת - דרישה כספית על מיזם שהקים המנכ"ל המתפטר יוני קופרמן
קרע בין הנהלת סוכנות הביטוח תמורה לבעלים שלה כלל ביטוח הובילה להתפטרות מנכ"ל הסוכנות ,  יוני קופרמן .  אתמול הודיע קופרמן למנכ"ל כלל ביטוח שי טלמון שהוא מתפטר מתפקידו ,  זאת לאחר תשע שנים שעבד בחברה .  הרקע להתפטרות הוא מחלוקת כספית על מיזם שיווק לקופות גמל וביטוחי מנהלים שהקים קופרמן ב-2007 .  גורמים המקורבים לסוכנות הסבירו כי קופרמן דרש תמורה בשל המיזם שהקים והסתמך בשביל כך על תכתובות אימיילים שהיו בינו לבין כלל ביטוח ,  עקב העובדה כי לא נחתם חוזה ברור בנושא .  לעומת זאת ,  מצד כלל נראו הדברים תמוהים בשל הזמן שחלף והעובדה שהנהלת כלל התחלפה במהלך השנתיים האחרונות.לאחר מספר חודשים של משא ומתן הסכימה כלל לפצות את קופרמן אך לא בסכום שדרש .  לאור זה החליט אתמול קופרמן לפרוש ולהמשיך להיאבק בחברת האם של הסוכנות דרך בית המשפט .  לפני כמה חודשים פרש סמנכ"ל תמורה ,  אלון רז ,  על רקע אותו הסכסוך ,  היות והיה שותף להקמת המיזם יחד עם קופרמן.סוכנות תמורה הוקמה ב-1987 והיא בבעלות מלאה של כלל ביטוח .  לתמורה יש כיום כ-65 אלף מבוטחים ומחזור עסקים של 1.75 מיליארד שקל .  קופרמן קודם לתפקיד המנכ"ל בסוכנות ב-2006 לאחר ששימש בה סמנכ"ל חטיבת הלקוחות.מכלל נמסר בתגובה : " מנכ"ל תמורה נפגש אמש עם מנכ"ל כלל שי טלמון והודיע על סיום תפקידו .  בקשתו נענתה והוא ימשיך למלא את תפקידו עד למציאת מחליף ". במכתב ששלח קופרמן נכתב : " לאחר הרבה לבטים ומחשבות החלטתי שהגיע זמני לפרוש כנפיים ". 

קרע בין הנהלת סוכנות הביטוח תמורה לבעלים שלה כלל ביטוח - המנכ"ל התפטר
סלע המחלוקת - דרישה כספית על מיזם שהקים המנכ"ל המתפטר יוני קופרמן

