 " לחברות הדירוג יש ניגוד אינטרסים "
 פרופ' אבי בן בסט יצא במתקפה כנגד חברות הדירוג הפועלות בשוק ההון .  לגבי בנק ישראל ,  טען בן בסט כי יש ליטול מידיו את הפיקוח על הבנקים 
" לחברות הדירוג יש ניגוד אינטרסים מובהק משום שהמשלם להם הוא המדורג עצמו ",  כך אמר היום  ( חמישי )  פרופ' אבי בן בסט במסגרת יום עיון של המרכז ללימודים אקדמיים אור יהודה ,  ובכך יצא במתקפה כנגד חברות הדירוג הפועלות בשוק ההון .  
בן בסט הוסיף כי יש לחייב את כל החברות הנסחרות בשוק ההון לעבור תהליך של דירוג ,  דבר שלא יצור כשל אפשרי בין חברות הדרוג ללקוחות .  כמו כן ,  לדבריו יש לחייב את חברות הדירוג בתשלום פיצויים בעבור כל כשל בדירוג .
 המלצה נוספת מבית מדרשו של בן בסט במהלך יום העיון הייתה הפרדת הפיקוח על הבנקים מבנק ישראל ,  וזאת במטרה ליצור פיקוח יעיל ואדוק יותר על מערכת הבנקים .  לדבריו ,  הוצאת הפיקוח מבנק ישראל תהיה מהלך שיסייע להגברת הפיקוח .
 המפקח על הבנקים רוני חזקיהו הבהיר ,  כי  " צריך לשפר את איכות הסיכונים במגזר האשראי בנקאי והחוץ בנקאי ".  חזקיהו הוסיף כי  " מי שסבור שאצלנו המשבר הכלכלי עבר באופן סביר יחסית ,  או לחילופין כי למדנו ממדינות אחרות ,  צריך לזכור שיש לשפר בשלב ראשון את איכות הסיכונים באשראי .  
המפקח על הבנקים הסביר כי  " מדובר בפעולה מתמשכת שעיקריה - ראיה של מדיניות התגמול אצל מנהלים בכירים ורצונם לקחת סיכונים גבוהים ולהשיג תשואות ,  דבר שמנוגד לחיסכון נטול סיכון ".  עוד אמר חזקיהו ,  כי בנקים ברחבי העולם ימשיכו להיסגר ,  בשל אי הערכת סיכונים ראויה .

" לחברות הדירוג יש ניגוד אינטרסים "
 פרופ' אבי בן בסט יצא במתקפה כנגד חברות הדירוג הפועלות בשוק ההון .  לגבי בנק ישראל ,  טען בן בסט כי יש ליטול מידיו את הפיקוח על הבנקים

