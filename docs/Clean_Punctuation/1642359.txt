הבל היופי
לא מחלקים מדליות על כאבי לב .  יוני כותב על רגשות ושר לכם שירים
מי שהקדיש מעט מזמנו לקרוא את הטור הקודם ,  בוודאי הצליח להבין שהוא נכתב מתוך כאב גדול על אהבה שאבדה .  כאב שאותו ניסיתי לכתוב מתוך פורקן ,  או אולי מתוך הרגל ,  ולשלוח לפרסום מבלי לחשוב על כך יותר מדי .  יצא שלמדתי ,  ולא בפעם הראשונה ,  שכשאתה נותן לרגשות שלך לדמם בחלון ראווה שנמצא על צומת מרכזי בעיר הגדולה ,  לבטח יהיה מי שישים לב לכך .  בימים שחלפו מאז פרסום הטור ,  חזרו אלי תגובות לא מעטות מקוראים באתר ,  מחברים ,  ואפילו מהבחורה האחת והמיוחדת שהייתה לנושא ומושא הכתיבה .  חלק מהתגובות היו מדממות לא פחות מהטור עצמו וריגשו אותי מאוד .  חלקן גם העירו והאירו על סגנון הכתיבה ,  על האיור ,  על הנושא שהתפספס או פגע להם בול ,  ואני כבר התחלתי לאבד את עצמי בתוך זה .  בסך הכל ניסיתי לכתוב את שעל לבי ,  ולא היה נראה לי שיש טעם לחלק מדליות על דמעות וציונים על רגשות .  בדיוק אז שמעתי שיר ישן שכתב דון גיבסון ,  אותו הכרתי בגרסת כיסוי מלאת רגש של ג'וני קאש .  השיר ,  שנקרא 'שמי יהיה לאגדה / השקר הגדול' ,  קצת מגזים את התחושה עליה דיברתי ,  מגזים ומפרק אותה .  אני מביא כאן את הגרסא העברית והאישית שלי אליו .   אם כאבי לב הם גאווה,במשחק האהבה,שמי יהיה לאגדה.אם יערכו תחרויות,לדמעות וחרטות,שמי יהיה לאגדה .  אבל פרסים לא נותניםלא משבחים ,  לא טופחיםעל לב שכאבאו על אהבת-שווא .  כשבדידות תביא תהילת עולםאת שמי ישאו שפתי כולםכך אהיה לאגדה .  אבל פרסים ,  לא נותניםלא מהללים ולא טופחיםעל לב שכאבאו על אהבת-שווא .  בעיתונים של בדידותאכתוב טורי רכילותואהיה לאגדה .
 
הבל היופי
לא מחלקים מדליות על כאבי לב .  יוני כותב על רגשות ושר לכם שירים

