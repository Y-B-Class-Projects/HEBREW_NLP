גרשון : " מול הקהל של פרטיזן לא נוכל להירדם "
 מאמן מכבי תל אביב מנסה להעביר את הלחץ ליריבה לפני המשחק השלישי  ( ג' ,  21:45 ,  5+ )  .  קאצ'מן : " מכבי טובה גם בחוץ "
 עונה שלמה מונחת על הכף בשני המשחקים הקרובים של מכבי תל אביב נגד פרטיזן בלגרד ,  כשהראשון שבהם ייערך ביום שלישי  ( 21:45 ,  שידור ישיר בספורט 5+ )  .  ההפסד במשחק הראשון לפרטיזן בשבוע שעבר הגיע לצהובים כסוג של מהלומה ,  אבל לאחר מכן הגיעה החגיגה במשחק השני ,  מה שפתח לגמרי את הסדרה .  כולם מדברים על המשחק השלישי כמשחק המפתח עבור הצהובים ,  כשניצחון בו יקרב אותם למשימה ואל הפיינל פור בפריס .
 אחרי שני המשחקים הראשונים השיח העיקרי עסק בשני נושאים .  הראשון היה אולמה הביתי של פרטיזן בלגרד .  בקבוצה הסרבית החליטו עם תחילת רבע הגמר להעתיק את המשחקים הביתיים לבלגרד ארנה ,  שמכיל כ-24 אלף מקומות ,  כשזו תהיה הפעם הראשונה העונה שפרטיזן תשחק באולם ,  מה שגם אמור לשבור את שיא הקהל למשחק יורוליג .  כל הכרטיסים למשחק הראשון כבר נמכרו ,  ו-24 שעות לפני המשחק הראשון ,  נותרו מספר כרטיסים בלבד למשחק השני .  מבחינת אבטחה ,  בבלגרד לא מתכוונים להיערך במיוחד לקראת מכבי תל אביב והאבטחה במשחק תהיה אותה אבטחה כמו בכל משחק יורוליג מול יריבה אחרת .
 העניין השני שעלה על הפרק היה השיפוט .  לא פחות מ-58 עבירות נשרקו לחובת שתי הקבוצות ביחד במשחק האחרון ,  כשבשני הצדדים הייתה הרגשה שלא שרקו מספיק לעבירות .  המשחק האגרסיבי של שני הצדדים יורגש גם בשני המשחקים הקרובים ,  כשבמכבי ימשיכו לעשות כל שביכולתם לאטום את אזור הצבע כדי שהכדור לא יגיע לגבוהים של פרטיזן .
 פיני גרשון ,  שניסה להנחית את שחקניו לקרקע אחרי הניצחון ב-20 הפרש ביום חמישי ,  מבין שהמלחמה על הפיינל פור רחוקה מסיום . " ההפסדים היחידים של פרטיזן בבית העונה היו לקבוצות שהם ניצחו אותן בחוץ ,  אז אני מקווה שנמשיך במסורת הזו ",  אמר המאמן לקראת המשחק . " אנחנו זקוקים לניצחון אחד כדי להחזיר את הניצחון לתל אביב ,  אבל כמובן שננסה להוציא את פרטיזן משיווי משקל ולנצח את שני המשחקים ". 
על האווירה שצפויה באולם בבלגרד ,  שיכיל 24 אלף מקומות ,  אמר גרשון : " אנחנו נדע את האפקט של הבלגרד ארינה רק כשניכנס לשם ,  אבל אני זוכר איך צסק"א ניצחה שם בעונה שעברה ,  אז זה אפשרי .  אני חושב ששיחקנו טוב יותר בשישה משמונת הרבעים ששוחקו עד כה ,  אז אם פרטיזן רוצה לנצח את שני המשחקים ,  הם יצטרכו להוכיח שהם יותר טובים מאיתנו .  שיחקתי במקומות לא קלים למשחק ,  ההשפעה היא לא משהו שצריך לגזול ממך 10-12 נקודות ".  
מבחינת יחסי הכוחות ,  לגרשון אין ספק שפרטיזן עושה עבודה מבחינת הלוחמה הפסיכולוגית ,  ואומר : " החוקים של המשחק שונים כשאתה משחק בחוץ .  פרטיזן כבר ניצחה קבוצות גדולות בבית ,  אז אם הם עדיין טוענים שהם אנדרדוג לקראת שני המשחקים ,  אני חושב שהם לא מעריכים את עצמם מספיק .  כנראה שנוח לפרטיזן לזרוק עלינו כל הזמן את עניין הפייבוריטיות .  אנחנו נעשה את השינויים הקטנים ונדאג להיות מוכנים .  אני חושב שהאוהדים כאן יכולים לשחק לטובתנו .  הסיבה שהפסדנו במשחק הראשון הייתה שנרדמנו ומול 20 אלף אוהדים של פרטיזן ,  אף אחד לא יכול להירדם .  השחקנים שלנו בוגרים מספיק בשביל להתמודד מול הלחץ של האוהדים .  פרטיזן רצתה להעביר את הסדרה לבלגרד ,  והיא הצליחה .  עכשיו היא צריכה להוכיח שהיא יכולה להתמודד עם המצב החדש ". 
דייויד בלות'נטאל : " המשחק הקודם והניצחון שמו אותנו במומנטום טוב לקראת המשחק בשלישי .  אנחנו צריכים להתרכז כרגע בזה שמדובר במשחק אחד ואנחנו כבר מצפים לשריקת הפתיחה .  לא הקהל יהיה הדבר העיקרי ,  אנחנו נהיה הדבר העיקרי ,  השחקנים על המגרש .  עשרת השחקנים שעל המגרש ועל הספסל צריכים לדאוג למה קורה על המגרש ולא למה שקורה ביציע עם הקהל .  ההפסד במשחק הראשון שם אותנו עם הגב לקיר וכאן זה אנחנו מול כל העולם .  אני מאוד מקווה שלא נגיע למשחק חמישי ,  אבל קודם כל המטרה לנצח בשלישי ונמשיך משם ". 
גיא פניני : " אני חושב שכל ההגדרות של אנדרדוג ופייבורטית זה כבר לא משנה במשחק כזה .  שתי הקבוצות כל כך רוצות את הניצחון ,  כך שמי שתרצה יותר ותילחם על המגרש ,  תנצח את המשחק .  אנחנו צריכים לדעת לנתק את כל מה שיהיה כאן מסביב ,  את כל הרעש ,  הפרובוקציות שאולי יהיו והטירוף ולנסות להתרכז רק במה שיש על המגרש ".  על האווירה הצפויה ,  אומר פניני : " ברור שלשחק בבית מול קהל גדול מאוד עוזר לקבוצה הביתית .  אני תמיד אומר לפני משחקים ביד אליהו שהקהל ידחוף אותנו ,  ואני בטוח ש-24 אלף ידחפו אותם יפה כאן ,  אבל אנחנו נצטרך לדעת מקצועית לנטרל אותם ואת ההתלהבות שלהם .  שתי הקבוצות מכירות מצוין אחת את השנייה ואני חושב שצריך לעשות את הדברים הפשוטים ". 
גם בפרטיזן בלגרד נערכים לאולם המלא ולאווירה שתהיה באולם הביתי . " אני חושב שהעובדה שלא היינו מוכנים לאגרסיביות של מכבי במשחק השני פגעה בנו ",  התייחס לעניין דושאן קצ'מאן ,  שחקנה של פרטיזן בלגרד . " לא הצלחנו להתמודד עם הקצב שלהם ,  ואם נצליח להיות מרוכזים ואגרסיביים 40 דקות ,  נוכל לנצח אותם ". 
קצ'מאן התייחס גם להמשך הסדרה ,  ואמר : " שתי הקבוצות כבר מכירות טוב אחת את השנייה ,  אבל כל משחק הוא לגופו ותמיד יכולות להיות הפתעות .  אני חושב רק על המשחק ביום שלישי ולא על זה ביום חמישי ,  או אם יהיה משחק חמישי או לא .  זה שניצחנו במשחק הראשון ועכשיו אנחנו בבית ,  לא עושה אותנו פייבוריטיים .  מכבי עדיין קבוצה טובה וחזקה גם כשהיא משחקת בחוץ ". 
מאמן פרטיזן ,  דושקו וויושביץ' ,  התייחס גם הוא למשחק ,  ואמר : " אף אחד לא האמין העונה בקבוצה .  היינו מעין קבוצה ניסיונית והנה הגענו להצלבה .  אני חושב שאנחנו לא צריכים להיות יותר מדי בלחץ .  לחץ עלול לפגוע קשה בשחקנים שלנו .  אנחנו צריכים להגיע ,  לשחק חזק ובעיקר משוחרר .  אין ספק שמכבי תל אביב היא קבוצה מאוד איכותית והיא הראתה את זה בשלב הטופ 16 .  הם הגיעו להצלבה מהמקום הראשון ומבחינתי הם עדיין פייבורטיים ". 
על המפתחות לקראת המשחק ,  הוסיף מאמן פרטיזן : " אנחנו נעשה את העבודה מהצד שלנו כדי לעצור אותם .  אני אמנם רוצה להתרכז רק במשחק ביום שלישי בלי לחשוב על המשחק הבא בחמישי ,  אבל אני כן יכול לומר שאני מתכונן בכל זאת למשחק חמישי כי אני מאמין שזה מה שיקרה בסופו של דבר .  אני מאמין שהעובדה שעברנו למגרש אחר תשפיע קצת על השחקנים ,  אבל אני מקווה שרק לטובה ". 

גרשון : " מול הקהל של פרטיזן לא נוכל להירדם "
 מאמן מכבי תל אביב מנסה להעביר את הלחץ ליריבה לפני המשחק השלישי  ( ג' ,  21:45 ,  5+ )  .  קאצ'מן : " מכבי טובה גם בחוץ "
 
