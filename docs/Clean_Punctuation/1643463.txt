ריבועים ופס גומי
מבין 4 הדוגמנים שמריצים את קמפיין התחתונים החדש של קלווין קליין ,  אנחנו מעדיפים את ההוליוודי קלן לוץ .  ייתכן שתחלקו על דעתנו
קלווין קליין שוב ממשיך להשפריץ סקס ממודעות ההלבשה התחתונה שלו .  הפעם מדובר במסע פרסום לקו הלבנים החדש לגברים X Underwear מבית CK .  לשם כך גויסו 4 גברים הורסים שיככבו בקמפיין המלווה בסלוגן  " סמן לעצמך נקודה "   ( Mark Your Spot )  .  המצולמים הם השחקן מיקאד ברוקס  ( 'דם אמיתי' )  ,  הטניסאי הספרדי פרננדו ורדאסקו ,  כוכב הכדורגל היפני הידטושי נקטה והשחקן קלן לוץ  ( הידוע בעיקר כמי שמגלם את אמט ,  אחד מאחיו של אדוארד בסאגת 'דמדומים' )  .
 נראה שלוץ בן ה-24 הוא החתיך ההוליוודי הבולט מבין ארבעת המצולמים .  לוץ נראה נינוח ומלא ביטחון גם כשהוא לבוש בכמעט כלום .  השחקן יליד צפון קרוליינה אשר שקל בעבר שירות ב'אריות הים' של חיל-הים האמריקאי ולימודי הנדסת כימיה ,  עלה לליגת מארק וולברג ,  קייט מוס וסלבריטאים אחרים מן הדרג הראשון שהתפשטו עבור לבני CK סקסיים .  
כל הארבעה צולמו בניו יורק על ידי צלם האופנה השבדי מיכאל ינסון .  הקמפיין יכלול ,  מלבד מודעות פרינט ,  שלטי חוצות ופרסומות טלוויזיה ,  גם פלטפורמות דיגיטליות ב'פייסבוק' ומיני-אתר מיוחד בכתובת XmarkYourSpot.com ,  שיעלה בקרוב ויציג ראיונות וסרטוני 'מאחורי הקלעים' .  לפי פרסום ביומון האופנה WWD ,  הראיונות עם הדוגמנים כוללים גם  " התבטאויות גסות "  שנמחקו על ידי סאונד ביפים וגרפיקת איקסים על הפה .  בשלב מאוחר יותר ישודרו גרסאות תלת-ממד של פרסומות הטלוויזיה .  קלן לוץ טופלס בתלת-ממד ?  כן ,  תודה רבה ! 

ריבועים ופס גומי
מבין 4 הדוגמנים שמריצים את קמפיין התחתונים החדש של קלווין קליין ,  אנחנו מעדיפים את ההוליוודי קלן לוץ .  ייתכן שתחלקו על דעתנו

