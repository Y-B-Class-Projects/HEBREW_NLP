המניות משאירות את האג"חים מאחור :  ת"א 100 עלה ב-5% בחודש לעומת ירידה של 2% במדד התל בונד 20
התל בונד 20 נסק לשיא לפני כחודש ומאז נחלש ;  160 מיליון שקל גויסו בקרנות המנייתיות ב-3 ימים
איגרות החוב הקונצרניות נעצרו מעט בחודשים האחרונים ,  אך אין ספק כי מי שזנח את האפיק הזה ועבר למניות בתקופה האחרונה השיג תשואה נאה .  היום אמנם עולים מדדי התל בונד בשיעורים קלים של עד 0.3% אבל בחודש האחרון ירד מדד התל בונד 20 ב-2% מאז השיא אליו הגיע ,  ואילו ת"א 100 עלה ב-5% .  מדדי התל בונד היו מהאפיקים החזקים ב-2009 עם תשואות של 20%-40% במדדי התל בונד .  גם מבחינת הגיוסים חלה התעוררות מסוימת בגיוסים בקרנות המנייתיות שבאופן יחסי לנכסים שם גייסו נתח גדול יותר .  בשלושת ימי המסחר הראשונים של השנה גויסו למעלה מ-160 מיליון שקל ,  והן מנהלות כיום 7.4 מיליארד שקל לעומת גיוסים של 240 מיליון שקל באגרות החוב הקונצרניות המנהלות כיום 36.9 מיליארד שקל.האיגרת היחידה ששמרה על יציבות במדד התל בונד 20 בחודש האחרון היא איגרת החוב של אמות .  קבוצת דלק מסדרה כ"ג איבדה 0.2% ואילו האיגרת הפחות טובה היא האיגרת של דיסקונט השקעות שירדה ב-4.6% .
 
המניות משאירות את האג"חים מאחור :  ת"א 100 עלה ב-5% בחודש לעומת ירידה של 2% במדד התל בונד 20
התל בונד 20 נסק לשיא לפני כחודש ומאז נחלש ;  160 מיליון שקל גויסו בקרנות המנייתיות ב-3 ימים

