האתגר הנשיאה החדשה של ברזיל :  להפחית העוני בלי להגדיל את הגירעון 
דילמה רוסף ,  לוחמת גרילה מרקסיסטית לשעבר ,  תנסה להמשיך את הדרך שהתווה הנשיא היוצא לולה דה סילבה ,  שהוביל את הכלכלה הגדולה ביותר באמריקה הלטינית לצמיחה חסרת תקדים בתוך שמונה שנים
בלומברג  >  >  דילמה רוסף ,  האשה הראשונה שזכתה בבחירות לנשיאות ברזיל ,  אמרה שהיעד העיקרי שלה הוא הטיפול בעוני בברזיל ,  מבלי לאפשר להוצאות הממשלה לצאת משליטה .  רוסף ,  שזו הפעם הראשונה שבה התמודדה בבחירות אישיות ,  זכתה ב-56% מהקולות ,  לעומת 44% שהצביעו עבור חוסה סרה ,  מושל מדינת סאו פאולו לשעבר .  יו"ר הקבינט הממשלתי לשעבר הקדישה את נצחונה לנשות ברזיל ,  ודמעות נקוו בעיניה כשנזכרה במורשת שהותיר המנטור שלה ,  הנשיא לואיס אינסיו לולה דה סילבה . " נטפל בכלכלתנו מתוך אחריות מלאה ",  אמרה רוסף ,  62 ,  לתומכיה בבירה ברזיליה . " אזרחי ברזיל לא יסכימו לקבל ממשלה שמבזבזת ברמות שאינן בנות-קיימא ,  ולכן נעשה כל מאמץ כדי לשפר את ההוצאות הציבוריות ".   " יש ציפיה שההיבטים התקציביים יעמדו בראש סדר העדיפויות של הממשלה החדשה ",  אמר אדוארדו קסטרו ,  מנהל בסטנדרדר אסט מנג'מנט ,  חברת ניהול הקרנות החמישית בגודלה בברזיל .  בקמפיין הבחירות שלה ,  הבטיחה רוסף להמשיך את דרכו של לולה ,  שמדיניותו הוציאה 21 מיליון ברזילאים ממעגל העוני מאז 2003 ,  ויצרה מספר שיא של 15 מיליון משרות .  עונתה בידי המשטר הצבאי רוסף אמנם חסרת הכריזמה שאפיינה את הבוס שלה לשעבר ,  שיעזוב את משרתו ב-1 בינואר עם שיעור תמיכה אדיר של 85% ,  אך הצמיחה המהירה של ברזיל בשני העשורים האחרונים תסייע לה .  בתקופת כהונתו של לולה ,  זינקה בורסת ברזיל ביותר מפי שישה והכלכלה התרחבה בשיעור כמעט כפול לעומת שמונה השנים שקדמו לה ,  בעוד שהאינפלציה נפלה בשליש משיא של 17.2% .  רוסף היא לוחמת גרילה מרקסיסטית לשעבר ,  שנכלאה ועונתה בידי המשטר הצבאי בברזיל בין 1964 ל-1985 .  היא הצטרפה למפלגתו של לולה ערב בחירתו לכהונה הראשונה כנשיא ב-2002 ,  לאחר שכיהנה כשרת האנרגיה במדינת ריו גרנדה דו סול .  היא כיהנה כשרת האנרגיה של ברזיל וכיו"ר חברת הנפט הממשלתית פטרולאו בריסיליירו ,  בטרם החליפה את חוסה דירסאו כיו"ר הקבינט .  הסוחרים דוחפים מעלה את עלויות ההלוואה עבור ברזיל ,  שחובה הממשלתי מסתכם ב-957 מיליארד דולר ,  בהימורים שרוסף תתקשה לרסן את ההוצאות - מה שייאלץ את קובעי המדיניות להעלות את הריבית ב-2011 .  החוזים העתידיים על הריבית של ברזיל לינואר 2015 - אז תסתיים כהונתה הראשונה של רוסף - נסחרו ב-29 באוקטובר בתשואה של 11.64% .  זו רמה שמעידה על כך שהסוחרים מצפים שהבנק המרכזי יעלה את הריבית בכמעט 1% בארבע השנים הקרובות - כך עולה מנתונים שאספה בלומברג .  מבחן האש הראשון של רוסף יהיה תקציב 2011 והשאלה אם תפעל כדי להעלות את שכר המינימום הנהוג במדינה ביותר מ-5.5% ל-317 דולר - כפי שהציע לולה ,  אמר פדרו טואסטה ,  כלכלן לאמריקה הלאטינית מ-4cast בוושינגטון .  סרה התחייב להעלות את שכר המינימום ל-350 דולר .  השבוע אמרה רוסף שהתוכניות הסוציאליות וההשקעות שברזיל זקוקה להן כעת לא יצומצמו .  בקמפיין היא התחייבה להפחית את החוב הציבורי עד 2014 לכ-30% מהתמ"ג ,  לעומת 41% כיום .  הכלכלה הגדולה באמריקה הלטינית תצמח השנה ב-7.3% - הקצב המהיר מאז 1986 ,  לפי הערכות הבנק המרכזי .  המשקיעים יעקבו מקרוב אחר פעולותיה של רוסף בניסיון להבין עד כמה היא נחושה לרסן את ההוצאות הציבוריות ,  אמרה מרסלה מיירלס ,  אנליסטית לשווקים מתעוררים בקבוצת twc .  נשיא הבנק המרכזי של ברזיל הנריקה מיירלס  ( אין קשר למרסלה מיירלס )  עשוי להישאר בתפקידו שישה חודשים נוספים כדי להקל על המעבר ,  אמרה מרסלה מיירלס .  נשיא הבנק ,  שנכח במסיבת הניצחון של רוסף השבוע ,  אמר כי  " אין שום תכנון "  לגבי הישארותו בתפקיד .  בחירת הקבינט רוסף תהנה מרוב בקונגרס .  מפלגת השלטון זכתה בחמישה מושבים נוספים בסנאט בבחירות בחודש שעבר ,  מה שמעלה את מספר מושביה ל-14 מתוך 81 .  מפלגות הקואליציה ישלטו ב-35 מושבים נוספים ,  ובבית הנבחרים הנמוך יותר זכתה הקואליציה שלה ב-311 מתוך 513 המושבים .  הסוחרים מהמרים שקובעי המדיניות ,  שהותירו את הריבית העיקרית ללא שינוי בשתי הפגישות האחרונות ,  לאחר שהעלו אותה ל-10.75% משפל שיא של 8.75% מוקדם יותר השנה ,  ייאלצו לחדש את העלאות הריבית בתחילת 2011 כדי לרסן את עליית האינפלציה .  הבנק המרכזי יצטרך להעלות את הריבית ב-2011 ל-12.25% - לפי הערכות בלומברג המבוססות על החוזים העתידיים על הריבית . " ברזיל תעמוד בפני בעיה אינפלציונית ,  בין אם אנשים מאמינים בכך כעת או לא ",  אמר אריק קונרדס ,  מנהל קרנות שווקים מתעוררים ב-ing אינווסטמנט מנג'מנט בניו יורק . " כשמרסנים את ההיבטים הפיסקליים ,  מוסיפים שמן למדורה .  העבודה הקלה הסתיימה - העבודה הקשה עוד לפנינו ". 

האתגר הנשיאה החדשה של ברזיל :  להפחית העוני בלי להגדיל את הגירעון 
דילמה רוסף ,  לוחמת גרילה מרקסיסטית לשעבר ,  תנסה להמשיך את הדרך שהתווה הנשיא היוצא לולה דה סילבה ,  שהוביל את הכלכלה הגדולה ביותר באמריקה הלטינית לצמיחה חסרת תקדים בתוך שמונה שנים

