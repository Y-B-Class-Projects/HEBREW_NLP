המגזר החרדי :  בעיה שמחריפה מתחת לאפנו
איומים חיצוניים מתמשכים מסיטים את תשומת ליבנו ומונעים מאיתנו להתעמת עם המשבר החרדי המתהווה ,  אשר עשוי להפוך בקרוב למשבר לאומי .  
המגזר החרדי מהווה מרכיב חיוני בחברה הישראלית .  הוא מייצג ניגוד למרדף המוגזם אחר עושר ורווחה שהפך לבסיס החברה החילונית וההדוניסטית שלנו .  קשרי המשפחה והאופן האוהב שבו הם מספקים את צורכי הנזקקים שביניהם מהווים מודל לחיקוי שכדאי לנו ללכת לאורו .  
אך בדומה למגזרים אחרים בחברה הישראלית ,  חרדים רבים הושחתו בידי הפוליטיקה .  הצלחתם המוגזמת כמפלגות חד ? ממדיות בסחיטת ויתורים מיוחדים עבור קהל הבוחרים שלהם הגבירה את נטייתם להתבודד ולהתמקד כמעט לגמרי באינטרסים הצרים שלהם .  
הדבר עולה בקנה אחד עם שיעורי הילודה הגבוהים שלהם  ( 8.8 ילדים למשפחה )  ,  אשר במונחים דמוגרפיים ללא ספק ישפיעו על ישראל .  אם בשנות ה ? 80 היוו החרדים רק ארבעה אחוזים מהאוכלוסייה ,  היום הם מהווים עשרה אחוזים .  בהיעדר שינוי דרמטי ,  בתוך פחות משני עשורים יהפכו החרדים לחמישית מהאוכלוסייה היהודית בישראל .  זו בעיה ערכית כי רבים מהם אינם חוגגים את יום העצמאות ,  אינם מכירים בדגל ישראל ומרפים את ידי הבחורים המשרתים בצה"ל .  
זו גם בעיה כלכלית ? חברתית .  אף שרוב גדול של משפחות חרדיות מדורג בעשירונים הסוציו ? אקונומיים הנמוכים ביותר של החברה וחי מתחת לקו העוני ,  רבים מהרבנים החרדים לועגים לסוגיית ה"פרנסה בכבוד ",  אף שהדבר מנוגד לגישה הדתית היהודית המסורתית אשר רואה בחיוב את ערכי העבודה וקיום משפחה בכבוד .  כתוצאה מכך אנו עלולים להגיע לידי קריסתה של מערכת הרווחה של המדינה .  דוגמה קשה נוספת בלטה בנוגע ליישום השמיטה ,  הציווי התנ"כי הידוע שלפיו אדמה בבעלות יהודים לא תעובד אחת לשבע שנים .  הממסד החרדי ניסה להפוך פסקי הלכה בני 80 שנה שניתנו בידי הרב הנערץ אברהם יצחק קוק ועקפו בחוכמה דרישה זו ,  ואלמלא התערב בית המשפט העליון היה הדבר מסתיים באסון כלכלי למגזר החקלאי בישראל .
 היבט דוחק נוסף הוא ההשתמטות החרדית משירות צבאי ,  אשר חסרה הצדקה דתית ומעוררת תרעומת אדירה .  דוד בן ? גוריון הסכים בשעתו לבקשת החזון אי"ש  ( הרב אברהם קרליץ )  לפטור 400 תלמידי ישיבה משירות צבאי .  למרבה הצער ,  הוא לא השכיל לקבוע מכסה לפטורים עתידיים .  היום חומקים מהשירות מעל 55 אלף תלמידי ישיבה .  
נושא חשוב נוסף קשור בנטייתם של הרבנים החרדים להחמיר את ההקפדה על חוקי היהדות ,  כמו למשל הקביעה שמעליות שבת אסורות ,  שכפכפי קרוקס נוחים מכדי להינעל בימי תענית ,  ואפילו ההוראה שלפיה כוהנים יתעטפו בשקים כאשר הם נמצאים במטוס שחולף מעל בית קברות יהודי .  קיצוניים כמו הרב אברהם שרמן מסוגלים לכפות את הפרשנות המחמירה ביותר של ההלכה כדי להרתיע מתגיירים פוטנציאליים .  הדבר הגיע לכדי שיא בביטול גיורים שכבר בוצעו ,  דבר שעד כה נחשב בלתי הפיך .  שלא במפתיע ,  על רקע אווירה זו של שנאת זרים מספר הגיורים צנח .  
נכון לעכשיו ,  למרבית החילונים זה לא משנה ,  כי הפסיקות החרדיות אינן נוגעות להם .  אבל ככל שהחרדים יהפכו קיצוניים יותר ,  כך יחריפו הפגנות מהסוג שראינו לאחרונה בירושלים .  ואז ירגישו גם החילונים את הבעיה בהחמרות הדתיות .  
לסיכום יש לציין כי חלק מהנאורים שבקרב החרדים מנסים לפשר ולגשר ,  כמו למשל חבר הכנסת מש"ס חיים אמסלם ,  שהציע ,  באומץ רב ,  בסיס הלכתי שיאפשר לרבנים לנהוג ביד רכה כלפי חיילי צה"ל הלא יהודים המבקשים להתגייר ,  בטיעון כי השירות הצבאי מוכיח את מחויבותם לעם היהודי .  אחרים מכירים בצורך במוסר עבודה חדש ובעידוד הכשרה של חרדים צעירים לעבודה .  הפתרון הוא לנסות לשלב את החרדים בזרם המרכזי ,  לחייב אותם לעבוד ולשרת בצבא או להשתתף בשירות לאומי .  על הממשלה מוטלת האחריות להידרש לסוגיה בעצמה כבר עתה ,  ולא להמתין לעתיד שעלול להביא למשבר חריף שיהיה קשה לפתרון .
 
המגזר החרדי :  בעיה שמחריפה מתחת לאפנו
nan
