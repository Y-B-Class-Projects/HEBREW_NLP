המשטרה נערכת לסילבסטר
אגף התנועה במשטרת ישראל נערך בכוחות מתוגברים לחגיגות השנה האזרחית החדשה .  הדגש :  נהיגה בשכרות ובריונות כביש
משטרה ישראל נערכת לחגיגות ערב השנה האזרחית החדשה שתצויין הלילה .  אגף התנועה השלים היערכותו לקראת הסילבסטר וכן לקראת סוף השבוע הקרוב בו תימשכנה החגיגות .  פריסת הכוחות המשטרתיים תתוגבר לרמה המקסימלית באמצעות ניידות תנועה גלויות וסמויות ,  הסיירת הארצית של יחידת האופנועים ,  מאות מתנדבים של מערך התנועה המשטרה הצבאית וכן מערך סיירים-בוחנים לאיתור כלי רכב לקויים .
 כצפוי מערב שכזה ,  את עיקר מאמצם יעשו השוטרים לאכיפת נהיגה בשכרות וכן ובריונות כביש המאופיינת באי ציות לרמזורים ,  סטיה מנתיב ,  מהירות וכדומה .  קציני היחידות גם הם יתפרסו יחד עם הכוחות ,  ויערכו שימועים במקום לנהגים לשם פסילת רישיון והחרמת כלי רכב לתקופה של 30 יום .
 הפריסה המשטרתית תחל בשעה 22:00 ועד לשעה 1:00 היא תתמקד בצירים המובילים אל מרכזי הבילוי .  החל מהשעה 3:00 ,  יתמקדו הצוותים בצירי היציאה מאותם מרכזי בילוי .  הפריסה תימשך עד לשעות הבוקר .  דובר אגף התנועה רפ"ק יגאל הבשור מוסר כי  " יש להקפיד על נהיגת חורף זהירה ובטוחה ,  בדגש על התאמת מהירות הנהיגה לתנאי הדרך וכמובן  מי ששותה אפילו קצת ,  פשוט לא נוהג ". 
צוות וואלה !  רכב מברך את ציבור הגולשים בשנה אזרחית חדשה וטובה ומזכיר כי הסוד לשמירת הבטיחות בכבישים והורדת מספר ההרוגים ,  טמון קודם כל בכם .
 
המשטרה נערכת לסילבסטר
אגף התנועה במשטרת ישראל נערך בכוחות מתוגברים לחגיגות השנה האזרחית החדשה .  הדגש :  נהיגה בשכרות ובריונות כביש

