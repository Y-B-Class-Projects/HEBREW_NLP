פאלאס תעשיות :  ירידה במחירי חומרי גלם וקיצוצים במטה העבירו את החברה לרווחיות התפעולית של 19 מ' ש'
עלות העסקתם של 5 בכירי ההנהלה בזרוע התעשייה של קבוצת ברונפמן פישר הסתכמה ב-2.8 מיליון שקל ב-2009
חברת פאלאס תעשיות  ( מדי-פל לשעבר )  ,  זרוע התעשייה של קבוצת ברונפמן פישר ,  שבשליטת מתיו ברונפמן ושולם פישר ,  פירסמה היום את דו"חותיה הכספיים לרבעון הרביעי של 2009 ולשנה כולה .  פאלאס עוסקת בתחום ייצור ושיווק מוצרים בתחומי ה-near food הכוללים מוצרי נרות ,  כלים חד פעמיים מפלסטיק ומאלומיניום ומגבונים לחים וכן מייבאת מוצרי צריכה כמו חומרי ניקוי ,  שקיות אשפה ,  אבקות ומרככי כביסה.הכנסות החברה עלו בשנת 2009 בכ-6% ל-310.5 מיליון שקל לעומת שנת 2008 .  כמו כן ,  בשנת 2009 עברה החברה לרווחיות מפעילות שוטפת לאחר גידול חד ברווח התפעולי שהסתכם בכ-19.2 מיליון שקל .  הכנסות ממכירות ברבעון האחרון הסתכמו בכ-69.4 מיליון שקל והצביעו על גידול של 4% לעומת התקופה המקבילה .  הרווח התפעולי של 3.3 מיליון שקל ברבעון האחרון גדל לעומת הפסד של 3.8 מיליון ברבעון המקביל.שינוי חד ומעבר לרווחיות תפעולית ,  נבע מהתייצבות במחירי חומרי הגלם ,  שיפור תהליכי ייצור ומהלכי התייעלות חוצי ארגון .  קיטון בהוצאות שכר ,  כתוצאה מאיחוד האגפים וצמצום מספר עובדי המטה ,  תרם לחיסכון של כ-3.7 מיליון שקל בשנת 2009 .  בחברה מציינים כי מתחילת שנת 2009 ,  חלה ירידה משמעותית במחירי חומרי הגלם ,  בעיקר בתוצרי הנפט והאלומיניום שתרמה רבות לרווחיות החברה ב-2009.בשורה התחתונה ,  מציגה החברה מעבר חד מהפסד של כ-20.8 מיליון שקל לרווח נקי שנתי של 6 מיליון שקל .  ברבעון האחרון ,  הרווח הנקי של החברה הסתכם בכ-1 מיליון שקל לעומת הפסד של 11.3 מיליון שקל ברבעון הרביעי 2008.בנוסף ,  המעבר החברה לרווחיות ,  שיפור מערך הגביה והקטנה יזומה של מלאי החברה הביאו לשיפור ניכר בתזרים המזומנים השנתי מפעילות השוטפת שהסתכם ב-36.6 מיליון שקל בשנת 2009 לעומת תזרים שלילי של 2 מיליון ב-2008.שולם פישר ,  יו"ר פאלאס תעשיות ,  אמר היום לאור פירסום הדוחות ,  כי החברה הופכת לשחקן מוביל בתחום ה- near food במדינת ישראל .  כמו כן ,  דירקטוריון החברה החליט על הגשת טיוטת תשקיף מדף לצורך בחינת גיוס הון עתידי של החברה .  מנכ"ל החברה אלישע איתני הוסיף ואמר כי ריכוז מפעלי הקבוצה בבאר שבע ותהליך ההתייעלות שעברה החברה מאז הפיכתה לחברה ציבורית ,  סייעו רבות להשגת התוצאות המשופרות.עלות העסקתם השנתית של 5 בכירי ההנהלה :  2.8 מיליון שקלעלות שכרה של מיה טויזר ,  סמנכ"ל הכספים ,  הסתכם ב-2009 בכ-618 אלף שקל .  עלות שכרו של המנכ"ל ,  איתני אלישע ,  הסתכם בכ-602 אלף שקל .  עלות העסקתם של מאראזו שראג' ,  מנכ"ל חברת בת ,  אייזן ישראל ,  מנהל מרכז הלוגיסטי ,  ברוך משה ,  מנהל או"ש ,  נע בטווח בין 500 ל-560 אלף שקל כל אחד .
 
פאלאס תעשיות :  ירידה במחירי חומרי גלם וקיצוצים במטה העבירו את החברה לרווחיות התפעולית של 19 מ' ש'
עלות העסקתם של 5 בכירי ההנהלה בזרוע התעשייה של קבוצת ברונפמן פישר הסתכמה ב-2.8 מיליון שקל ב-2009

