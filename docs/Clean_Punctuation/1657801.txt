גאפ תפתח חנות ברעננה
הרשת האמריקאית הודיעה על פתיחת סניף שלישי בקניון רננים בעיר באוגוסט הקרוב
רשת גאפ הודיעה היום  ( ראשון )  על פתיחת החנות השלישית בישראל בקניון רננים ברעננה .  גאפ השיקה באפריל 2009 את החנות הראשונה במתחם ממילא בירושלים ,  ובחודש שעבר את הסניף השני בקניון עזריאלי .  הסניף השלישי ייפתח במהלך חודש אוגוסט 2010 בקניון ,  ישתרע על שטח של כ-650 מ"ר ויכלול את ארבע מחלקות ההלבשה של Gap :  נשים ,  גברים ,  ילדים  ( GapKids )  ותינוקות  ( BabyGap )  .
 אריק בן זינו ,  מנכ"ל אלביט מסחר וקמעונאות ,  אמר על פתיחת הסניף הרענני : " אני שמח להודיע על פתיחתה של חנות נוספת של רשת Gap בישראל .  פעלנו במשך זמן רב על מנת למצוא את הלוקיישנים הנכונים ביותר עבור הרשת ואני סמוך ובטוח שגם חנות זו תהווה מוקד משיכה גדול לקהל שוחר אופנה ,  כמו גם עוגן מרכזי בקניון ". 

גאפ תפתח חנות ברעננה
הרשת האמריקאית הודיעה על פתיחת סניף שלישי בקניון רננים בעיר באוגוסט הקרוב

