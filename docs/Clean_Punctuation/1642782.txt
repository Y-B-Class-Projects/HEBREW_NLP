צרפת :  סיפור הצלחה ,  מאת ויקטור הוגו
מונפלייה המפתיעה השתוותה לבורדו המוליכה ,  בזכות שער של ויקטור הוגו מונטאניו ב-0:1 על גרנובל .  ליון ניצחה 0:1 את לאנס
המתח חזר אל הליגה הצרפתית בשבועיים האחרונים .  הדעיכה הקלה של בורדו ,  הרבה בגלל עומס המשחקים ,  העניקה הזדמנות פז לקבוצות לצמק את הפער ומי שניצלה זאת טוב מכולם היא מונפלייה המפתיעה ,  שרק העונה שבה לליגה הבכירה .  הקבוצה של רנה ז'יראר ניצחה הערב  ( שבת )  0:1 את גרנובל האחרונה ונצמדה לבורדו כשלשתיהן 48 נקודות ,  ולאלופה יש משחק חסר אותו תשלים מחר מול סנט אטיין .  ליל נמצאת רק ארבע נקודות מאחוריהן ,  לאחר 1:3 קל על בולון הלפני אחרונה .  גם מארסיי רשמה ניצחון ,  עם 1:2 דרמטי במשחק הצמרת במונאקו ,  כאשר ליון תסגור את הערב עם משחק הבית מול לאנס .
 מונפלייה - גרנובל 0:1
מי האמין בתחילת העונה שהמפגש הזה יהיה קרב קצוות ?  מונפלייה ,  לה ניבאו מאבקי הישרדות עד לרגע האחרון ,  הגיעה לאחר חמישה ניצחונות רצופים והשיגה את השישי כדי להיצמד לבורדו בפסגה .  גרנובל האחרונה הדהימה עם 0:5 גדול על אוקזר לפני שבוע ,  אך הפעם חזרה לגודלה הטבעי .  מי אם לא ויקטור הוגו מונטאניו ,  החלוץ הקולומביאני הנפלא של מונפלייה ,  נגח לרשת בדקה ה-28 אחרי הגבהה של סולימאן קמארה ,  במשחק שיכול היה להיגמר בתוצאה גבוהה יותר .
 ליל - בולון 1:3
עוד סוג של קרב קצוות נערך בסטאד מטרופול ,  לשם הגיעה בולון הלפני אחרונה .  שחקניו של רודי גרסיה ,  שהפסידו העונה בבית רק במחזור הראשון ,  רצו לשמור על המקום השלישי ועשו זאת עם עוד ניצחון ביתי .  לודוביק אוברניאק פתח את מסכת השערים בדקה השישית וחתם בדקה ה-43 .  בתווך הבקיע אדיל ראמי את השני של ליל בדקה ה-11 ,  ואילו באיו אדפמי ,  לשעבר שחקן הפועל ירושלים ובני לוד ,  צימק עבור בולון בדקה ה-28 .
 עם שבעה ניצחונות מול הפסד בודד ב-2010 ,  כולל הדחות של ליון ובורדו מהגביעים ,  אירחה הערב מונאקו השישית את מארסיי המקדימה אותה בזכות הפרש שערים .  האורחים הגיעו לביקור אצל השכנה בנסיכות ללא ברנדאו הפצוע ,  אך לוצ'ו גונזאלס וחאתם בן ארפה חזרו להרכב לאחר הרחקות ,  וגם הקפטן ממאדו ניאנג שב להוביל את ההתקפה .  
בדקה ה-37 הוכשל ניאנג ברחבה ,  ובעצמו הכניע את סטפן רופייה .  שלוש דקות לאחר מכן העביר אלחנדרו אלונסו כדור רוחב ,  וחלוץ הרכש מוסא מאזו ניתב את הכדור פנימה .  דידייה דשאן ,  שהוביל את מונאקו לגמר ליגת האלופות לפני שש שנים ,  כבר חשב שלא ישיג את הנקמה על ההפסד הביתי בסיבוב הקודם ,  אבל שער עצמי של ניקולא נ'קולו בדקת הסיום העניק למארסיי את שלוש הנקודות החשובות .  הקפטן המקומי ,  אלחנדרו אלונסו ,  עוד הספיק לקבל אדום בתוספת הזמן .
 נאנסי - פריס סן ז'רמן 0:0
חודשיים לא קלים עברו על אנשי פריס סן ז'רמן .  הקבוצה שיצאה לפגרה כשהיא במקום החמישי ,  צנחה עד למקום ה-15 בעקבות ארבעה הפסדים רצופים שהביאו לערעור מעמדו של המאמן אנטואן קומבוארה .  ממאדו סאקו ,  שסטר לעיתונאי השבוע לאחר הניצחון בגביע מול וסול ,  נכלל בהרכב ממנו נעדר סטפן ססניון המורחק ,  אבל גם הוא לא סייע לפ.ס.ז' להשיג יותר מנקודה במשחק חלש .
 ליון - לאנס 0:1
שלושה ימים לפני המשחק הראשון בשלב הנוקאאוט של ליגת האלופות מול ריאל מדריד ,  ליון ביקשה להוסיף למאזנה שלוש נקודות חשובות בליגה ,  כדי להישאר לפחות בתמונת המקומות המוליכים לצ'מפיונס בסיום העונה .  עד הדקה ה-77 זה היה נראה כמו משימה בלתי אפשרית עבורה ,  אך אז סזאר דלגאדו קיבל כדור מצוין מליסנדרו והבקיע את שער הניצחון ,  שהשאיר את לאנס מתוסכלת ,  בעיקר אחרי העלייה המפתיעה לשמינית גמר הגביע על חשבון מארסיי .  בכך ליון שבה למקום הרביעי ורחוקה כעת חמש נקודות בלבד מבורדו .
 משחקים נוספים :
 ואלנסיין - ניס 1:2לואלנסיין :  רודי מאטר  ( 51 )  ,  פיליפ סבו  ( 90 )  .  לניס :  לוק רמי  ( 75 ) 
לה מאן - סושו 0:0

צרפת :  סיפור הצלחה ,  מאת ויקטור הוגו
מונפלייה המפתיעה השתוותה לבורדו המוליכה ,  בזכות שער של ויקטור הוגו מונטאניו ב-0:1 על גרנובל .  ליון ניצחה 0:1 את לאנס

