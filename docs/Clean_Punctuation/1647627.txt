תביעה ב-57 מיליון שקל נגד סבסוד החשמל הירוק מהתעריף לצרכן
לטענת התובע הייצוגי ,  רשות החשמל מממנת ייצור פרטי של חשמל מאנרגיות מתחדשות באמצעות העלאה של התעריף ,  ללא הסמכה בחוק
 >  >  מימון ייצורו של חשמל מאנרגיות מתחדשות באמצעות העלאת תעריף החשמל נעשה ללא סמכות חוקית - כך נטען בבקשה לאישור תביעה ייצוגית בסך 57 מיליון שקל שהוגשה אתמול לבית המשפט לעניינים מינהליים בירושלים ,  נגד משרדי האוצר והתשתיות הלאומיות ונגד רשות החשמל .  בבקשה יוצא התובע הייצוגי נגד  " התנהלות שלטונית חמורה ביותר של משרדי הממשלה ,  באופן שבו הן מטילות את המימון הכספי לביצוע החלטות ממשלה בנוגע למשק החשמל ופיתוחו על המבקש  ( התובע ;  נ"ר )  ועל כלל צרכני החשמל בישראל ,  וזאת בניגוד לחוק ".  התובע מעריך את הנזקים העתידיים לציבור כתוצאה מהתנהלות המדינה ב-12 מיליארד שקל .  התובע ,  איתן שלוש ,  המיוצג על ידי עוה"ד מתניה וחיים בן נון ,  טוען כי המדינה קיבלה החלטות בנוגע למשק החשמל שעיקריהן עידוד התחרות במשק החשמל וייצור חשמל  " ירוק "  באמצעות מתן רישיונות ייצור ליצרני חשמל פרטיים ,  כדי שיתחרו בחברת החשמל ובינם לבין עצמם .  אלא שלפי הנטען ,  המדינה ביקשה מרשות החשמל להסדיר את עידוד היוזמה הפרטית לייצור חשמל ירוק באמצעות העלאת תעריף החשמל ,  ללא הסמכה בחוק ובניגוד לחוק משק החשמל .  עוד טוען התובע כי המדינה כופה על צרכני החשמל לממן מראש את הרווח היזמי של כמה יצרני חשמל פרטיים ,  באמצעות התחייבות מראש לתשלום תעריף המכיל בתוכו רווח יזמי ,  בהסכמים שהן כורתות עמם .  התחייבות שכזו ,  לפי הנטען ,  מונעת תחרות במשק החשמל ,  משום שגם סכום הרכישה וגם הרווח ליזם הפרטי מובטחים מראש .  לטענת התובע ,  עד כה נגבה שלא כחוק מצרכני החשמל סכום המוערך בכ-57 מיליון שקל .  התובע מבקש מבית המשפט צו שיחייב את המדינה ורשות החשמל להשיב את הכספים שנגבו שלא כדין וכן צו מניעה שיורה להן להימנע מ"להעמיס "  על תעריף החשמל עלויות שאינן קשורות באופן ישיר לעלות ייצורו לצרכן בחברת חשמל .  ממשרד התשתיות ומרשות החשמל לא נמסרה תגובה עד מועד סגירת הגיליון .
 
תביעה ב-57 מיליון שקל נגד סבסוד החשמל הירוק מהתעריף לצרכן
לטענת התובע הייצוגי ,  רשות החשמל מממנת ייצור פרטי של חשמל מאנרגיות מתחדשות באמצעות העלאה של התעריף ,  ללא הסמכה בחוק

