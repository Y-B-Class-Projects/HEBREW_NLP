חשש הלכתי :  מנהרות הכרמל בנויות על קברי יהודים
רבנים מחיפה אסרו על כהנים לנסוע בכביש האגרה החדש בעיר ,  מחשש שאחת היציאות ממוקמת על קברים .  חבר הקהילה בעיר :  רוצים הסכמה בעניין  " ללא המלחמות שהיו בבית החולים ברזילי ". 
רבני הציבור החרדי בחיפה בוחנים נושאים הלכתיים הקשורים לנסיעה בכבישי האגרה החדשים במנהרות הכרמל ,  מחשש כי באחת מן היציאות ישנו מקטע כביש העובר על קברי יהודים .  הכבישים נפתחו לפני כשבועיים והם נועדו לקיצור הזמן הנדרש לחצות את חיפה .  הרב יחיאל במברגר ,  רבה של אחת הקהילות החרדיות בעיר כבר הורה בימים האחרונים לכוהנים בקהילתו להימנע מלהשתמש במנהרות עד לבירור העניין .
 מאיר כץ ,  חבר הקהילה החרדית בחיפה וכהן בעצמו סיפר לוואלה !  חדשות כי  " הרבנים מטפלים כעת בנושא בדרכם בצורה נאותה .  הם כבר פנו לחברה המפעילה ומקיימים עמה מגעים לביצוע מעקף על אותו מקטע בכדי להימנע מנסיעה על הקברים ",  כץ אמר כי הרבנים לא רוצים שהעניין יקבל פרסום ומקווים להשיג הסכמה סביב העניין  " ללא המלחמות שהיו בבית החולים ברזילי ". 
אהרן יקטר מהאגודה החרדית  " למניעת חילול קברי ישראל "  אמר כי מחר מתכוננים חברי האגודה ,  יחד עם רבנים בעיר חיפה ,  להציג את המפות עם סימוני הקברים לרבנים בכירים בכדי לשמוע את חוות דעתם ההלכתית על הנושא לקראת פתרונות אפשריים .  בין הרבנים הנדרשים לנושא נמצא גם פוסק ההלכה ומנהיג הזרם הליטאי של הציבור החרדי הרב יוסף שלום אלישיב .  בנוסף יקטר אישר כי מתקיימים מגעים עם החברת כרמלטון ,  המפעילה את הכביש ,  בכדי למצוא פתרון לנושא .  לדבריו ,  החברה הביעה נכונות בעבר להשקיע מיליוני ש"ח בפתרונות הלכתיים .
 
חשש הלכתי :  מנהרות הכרמל בנויות על קברי יהודים
רבנים מחיפה אסרו על כהנים לנסוע בכביש האגרה החדש בעיר ,  מחשש שאחת היציאות ממוקמת על קברים .  חבר הקהילה בעיר :  רוצים הסכמה בעניין  " ללא המלחמות שהיו בבית החולים ברזילי ". 

