גרנט : " היו צריכים לתת לנו הזדמנות שווה "
 מאמן פורטסמות תקף את הנהלת הפרמיירליג ,  שהסירה באיחור את האמברגו .  בגוביץ' בסטוק ,  שסיימה ב-0:0 עם סנדרלנד 
אברהם גרנט ,  שנלחם עם פורטסמות כנגד הירידה ,  מתעסק בשבועות האחרונים בעיקר במלחמתו בפרמיירליג .  למרות שהוסר האמברגו ופורטסמות קיבלה אפשרות לצרף שחקנים חופשיים או מושאלים ,  גרנט לא מרוצה מהתנהלות מנהלת הליגה כלפי קבוצתו וטוען כי האישור היה צריך להינתן מוקדם יותר .
" הפרמיירליג עשתה טעות חמורה ",  אמר המאמן הישראלי ל-BBC . " היו צריכים לתת לנו הזדמנות שווה .  ניסינו לצרף שחקנים ,  אבל האמברגו הוסר רק כמה ימים לפני תום מועד ההעברות וההרשאה ניתנה רק לגבי השאלות ". 
למרות הבעיות ,  גרנט מאמין בסיכויי קבוצתו להינצל . " לא משנה מהן הסיבות ,  אם הן נכונות או לא ,  נשתדל לעשות את המיטב עד סוף העונה ".  גרנט לא יכול היה לאשר כי לא יהיו עוד שחרורים ברגע האחרון . " זה משתנה מדי שעה ,  כך שאני לא יכול להתחייב ",  אמר לאחר ההפסד 2:0 למנצ'סטר סיטי , " למרות שלא נראה לי שזה יקרה ". 
למרות דבריו של גרנט ,  דקות ספורות לפני סגירת החלון  ( 19:00 שעון ישראל )  ולאחר מגעים מתישים וארוכים ,  השלימה סטוק את העברתו של השוער הבוסני אסמיר בגוביץ' .  השוער בן ה-22 חתם ל-4.5 שנים בקבוצה של טוני פוליס ולאכזבתו של גרנט ,  שבוודאי לא אהב לשמוע את החדשות .  
 *  סטוק וסנדרלנד נפרדו הערב  ( שני )  ב-0:0 שהשאיר את שתיהן צמודות בטבלה במקומות ה-12 וה-13 .  
עדכון ראשון :  16:50

גרנט : " היו צריכים לתת לנו הזדמנות שווה "
 מאמן פורטסמות תקף את הנהלת הפרמיירליג ,  שהסירה באיחור את האמברגו .  בגוביץ' בסטוק ,  שסיימה ב-0:0 עם סנדרלנד 

