לסין :  פיג'ו 408
השלוחה הסינית של פיג'ו משחררת פרטים ראשונים אודות המשפחתית הבינונית 408 .  אלינו היא כנראה לא תגיע
שלא תטעו להניח ,  זו אינה מחליפת ה-407 הגדולה של פיג'ו ,  כי אם משפחתית בגודל בינוני המבוססת על פלטפורמת ה-308 ומתוארת כמעין מקבילה לרנו פלואנס סדאן  ( ה-407 תוחלף בעתיד על ידי ה-508 שתוציא לגמלאות גם את ה-607 )  .  השלוחה הסינית של פיג'ו השיקה את המכונית בביג'ינג ,  בירת סין ,  ומסמנת את הקהל המקומי כפלח הרלוונטי לה ,  וזאת מקץ 5 שנות פעילות בזירת הרכב הסינית שעשו לבכיריה בעיקר טוב .  תחזיות החברה צופות גידול של 30 אחוזים בכמות המכירות בשנה הקרובה במדינה .
 אל מועד הבכורה הוזמנו כ-300 עיתונאים מסין ונציגים נוספים מהעולם .  פיג'ו מקפידה שהחטיבה המקומית במזרח לא תקופח לאורן של הבכורות הבינלאומיות באירופה ,  שבדרך טבע מרכזות סביבן את מרבית תשומת הלב .  יחד עם זאת ,  קונצרן PSA מודע לחשיבותו של השוק הסיני ,  ולכן שלח למעמד ההשקה את כל הפמליה המורחבת ,  כולל את ז'אן מארק גיילס שמכהן כסגן נשיא חטיבת סיטרואן בין היתר .
 מה לגביי המכונית ? ה-408 תוכננה במשותף על ידי שתי זרועות הקונצרן משני קצוות הגלובוס .  המטרה על פי פיג'ו היא לעמוד בשלושה יעדים מרכזיים  חיזוק תדמיתה המודרנית של פיג'ו ;  להבטיח מקסימום בטיחות מפני תאונות ;  ולהציע מרחב מחייה עדיף על פני המתחרים .  המימדים המלאים טרם פורסמו ,להוציא האורך שעומד על 4.68 מ' .  אולם ,  יש להניח שהיא מאוד קרובה במימדיה למתחרה הישירה מבית רנו .  
מנועים שיימצאו את דרכם לחזית לבטח יגיעו מכל שורותיו של הקונצרן בין אם בסולר או בנזין ,  וכך גם תיבות ההילוכים .  פרט מעניין שכן אפשר להסיק מהשקה זאת ,  היא שה-308 מתוחת הפנים תזכה לקבל כמה מהרכיבים הקוסמטיים כפי שמופיעים ב-408 .  טרם התקבלה תגובת יבואנית פיג'ו לישראל 'דויד לובינסקי' מידת הרלוונטיות אלינו ,  אם בכלל .
  .
 
לסין :  פיג'ו 408
השלוחה הסינית של פיג'ו משחררת פרטים ראשונים אודות המשפחתית הבינונית 408 .  אלינו היא כנראה לא תגיע

