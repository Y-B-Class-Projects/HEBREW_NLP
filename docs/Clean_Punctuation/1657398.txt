שביתה נוספת בבריטיש איירווייס
דיילי החברה הודיעו על השלב השני של השביתה שפגעה בתחילת השבוע בטיסות רבות אל ומהבירה הבריטית .  במסגרת השביתה ,  תבוטל טיסת אחה"צ בקו נתב"ג-לונדון-נתב"ג
גל שביתות בחברות תעופה זרות שמפעילות קווים לישראל וממנה ייפגע בתנועת הנוסעים בנתב"ג כבר ממחר  ( שבת )  .  שלב השביתה הראשון בחברת התעופה בריטיש איירווייס ,  שנמשך שלושה ימים ,  הסתיים אמנם בתחילת השבוע אך השלב השני בשביתה יחל כבר מחר וימשך ארבעה ימים ברציפות .  מבדיקת  " הארץ "  עלה ,  כי בעקבות השביתה תבוטל טיסת אחר הצהריים המתוכננת למחר בקו נתב"ג-לונדון-נתב"ג .
 טייסי חברת לופטהנזה הגרמנית ,  הודיעו אף הם ,  כי יחדשו את שביתתם מה-13 באפריל לאחר שבסוף החודש שעבר ,  כבר השביתו את פעילות החברה ופגעו בטיסות גם בקו לישראל וממנה .  הפעם צפויה השביתה להימשך עד ה-16 באפריל .  מחאתם של טייסי לופטהנזה זוכה לגיבויו של האיגוד הבינלאומי של הטייסים - איפלפ"א .
 בפתח עומדות עוד מספר שביתות בחברות תעופה אירופאיות אחרות אשר טסות אף לישראל כמו אייר פראנס  ( מה-28 למארס )  וטאפ הפורטוגלית אשר לא טסה ישירות ארצה  ( מה-31 במארס )  .
 מנהל תחנה של חברת תעופה אירופאית בנתב"ג ,  אמר בתשובה ל"הארץ ",  כי  " חברת התעופה בריטיש איירווייס העבירה נוסעים מישראל לכל חברת תעופה הפועלת בנתב"ג ,  שהיו לה מקומות פנויים וטיסות קישור ליעדי ההמשך של נוסעיה .  העברת הנוסעים בוצעה דרך מערכת ההזמנות ולכן לא ניתן לזהותם ".  לנוסעים בקו נתב"ג - לונדון ובחזרה ,  הוצעו כמה אפשרויות ,  כדי להתמודד עם הפגיעה עקב השביתה :  לשנות את תאריכי הטיסה ;  לקבל החזר כספי מלא עבור כרטיסי הטיסה או לעבור ולטוס עם חברות תעופה אחרות .
 מחברת בריטיש איירווייס נמסר בתגובה ,  כי  " בשל ההיענות הגדולה של הדיילים להתייצב לעבודה ולעבור כרגיל בימי השביתה  ( 27-30 במארס )  החברה הצליחה להרחיב את מספר הטיסות שימשיכו לפעול כרגיל ואף השיבה לפעילות טיסות שבוטלו .  70% מהטיסות ארוכות הטווח שממריאות משדה התעופה הית'רו יפעלו כרגיל ". 
מנכ"ל בריטיש איירוויס ,  וילי וולש ,  פנה לציבור לקוחות החברה ואמר ,  כי  " אני מבקש להודות ללקוחותינו על הסבלנות והתמיכה .  אני מבקש להתנצל בפני אלה שנאלצו לבטל את טיסותיהם .  גם השלב השני של השביתה הוכרז ביוזמת ועד העובדים - שלמרות הבטחותיו נראה ,  כי הוא נחוש להרוס את תוכנית חג הפסחא של אלפי משפחות ".  12 אלף דיילות ודיילי חברת בריטיש איירוויס יחדשו את השביתה ,  עקב כשלון המשא ומתן על שיפור תנאי שכרם .
 
שביתה נוספת בבריטיש איירווייס
דיילי החברה הודיעו על השלב השני של השביתה שפגעה בתחילת השבוע בטיסות רבות אל ומהבירה הבריטית .  במסגרת השביתה ,  תבוטל טיסת אחה"צ בקו נתב"ג-לונדון-נתב"ג

