הפסדים לטניסאים הישראלים על החימר המכסיקני 
אנדי רם ויוני ארליך שבו לשתף פעולה והפסידו למלו וסוארז הברזילאים .  סלע והאנסקו הרומני הפסידו לגונזאלס וקואבס 
בתחילת מארס תצא נבחרת הדייויס של ישראל לצ'ילה ,  שם תתמודד מול הנבחרת המקומית במסגרת הסיבוב הראשון בבית העליון .  כהכנה להתמודדות שתתקיים על משטח החימר ,  משתתפים השבוע טניסאי הנבחרת בטורניר החימר באקפולקו שבמכסיקו  ( על סך פרסים של 955 אלף דולר )  .  
אנדי רם ויוני ארליך שבו לשתף פעולה בטורניר הזוגות ,  אבל הקאמבק הזה לא ממש הצליח הפעם ,  כשהצמד הישראלי הפסיד כבר בסיבוב הראשון 6:2 ,  6:4 למרסלו מלו וברונו סוארז הברזילאים  ( 2 בטורניר )  .  מאוחר יותר ,  דודי סלע פגש את המחבט הצ'יליאני הבכיר פרננדו גונזאלס למשחק נקדים בזוגות .  סלע וויקטור האנסקו הרומני הפסידו בו לגונזאלס וקואבס האורוגוואי 7:6 ,  6:2 .  סלע ישחק בשלב מאוחר יותר בסיבוב הראשון של טורניר היחידים נגד ניקולס אלמגרו הספרדי  ( 6 בטורניר )  .  

הפסדים לטניסאים הישראלים על החימר המכסיקני 
אנדי רם ויוני ארליך שבו לשתף פעולה והפסידו למלו וסוארז הברזילאים .  סלע והאנסקו הרומני הפסידו לגונזאלס וקואבס 

