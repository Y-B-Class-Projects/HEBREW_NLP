קוף מוזיקלי
יומולדת ליהורם גאון ושוב הסיוט הזה של שבוע שידורים מיוחד .  אמא תמיד אומרת שגם תמיר זוהר מיוחד
נמאס לי .  הגיע הזמן להודות שקצה נפשי בהסכם הבלתי כתוב הזה ביני לבין מצעדי הפזמונים .  זמר משחרר לאוויר העולם סינגל גרוע ,  אני כותב שזה גרוע ואתם מגיבים שאני גרוע .  איזה כיף .  בחיי שאין בכוונתי להיות השופט הרע של המוזיקה ,  גם אם זה נראה כך על פני השטח .  אין דבר יותר מסתכל מלשמוע את השיר החדש והמעולה של אפרת גוש ,  ושנייה לאחר מכן לגלות שהתיאוריה נכונה- על כל שיר מושלם יבואו מאה גרועים .  אז הנה ,  החמאתי לשיר מצוין .  הגיע הזמן להיכנס במאה האחרים .
 ביונסה וליידי גאגא- שילוב מצוין כמו אכילת מרק בפיתה ביום קר .  על פניו ,  השיר המשותף של השתיים היה אמור לקטוף את התואר  " שיר השנה "  או  " הצמד החש של השנה "  בלי להניד עפעף .  אלא שהמציאות כמובן אחרת- השיר  " Video Phone "  הוא כאב ראש מתמשך ,  שטובי המומחים לרפואה לא יצליחו לרפא .  אם לא די בכך ,  הלחן נשמע כזבוב מעצבן שזכה לגרסת רמיקס ומצפייה בקליפ אתם עוד עלולים לחטוף אפילפסיה .  בילוי נעים .
 כדאי שתחסכו ממני את הטוקבקים של  " שאקירה יודעת לזוז הכי טוב בעולם ",  כי מעולם לא טענתי אחרת .  אולם לא ייתכן שהיא תככב כאן בשנית ורק בגלל שהיא אינה קוראת בעקביות את המדור .  אין לי שום דבר אישי נגדה ,  אלא נגד הקליפים שלה שבהם היא בוחרת לרקוד במצבים הזויים להחריד ללא כל סיבה הנשקפת לעין .  מדוע היא בוחרת להקדיש את הקליפ לשיר Did it Again ""  להשתתפות בתחרות קונג פו יזומה על מיטה ?  רק אלוהים יודע ,  ובטח גם הוא לא ממש סגור על זה .
 לא חגיגות העשור החדש או חגיגות יום ההולדת לשלמה ארצי ימנעו מתחנות הרדיו לצאת בעוד שבוע שידורים מיוחד .  תחנות הרדיו בישראל העדיפו לנצל את השבוע האחרון למשדרים מיוחדים לכבוד יום ההולדת של יהורם גאון- מדברים עם יהורם גאון ,  שרים עם יהורם גאון ,  מחטטים באף עם יהורם גאון וכו' .  שלא יהיה לכם ספק- גם בשבועות הבאים ימצאו סיבה למסיבה ויוקירו בצביעות עוד אבן דרך בתרבות הישראלית .  מוזר שתחנות הרדיו ,  שלרוב לא מוצאות רגע דל למוזיקה איכותית ומעדיפות להשמיע את סאבלימינל בפעם המי-יודע-כמה ,  מוצאים זמן לשבוע שלם של מוזיקה איכותית .  אז אולי ראוי להוקיר תמיד ולא רק אחת לעשור ?  אולי במקום להחיות את המוזיקה רק שאמנים ,  לא עלינו ,  מתים אפשר להוקיר אותם בחייהם ? 

קוף מוזיקלי
יומולדת ליהורם גאון ושוב הסיוט הזה של שבוע שידורים מיוחד .  אמא תמיד אומרת שגם תמיר זוהר מיוחד

