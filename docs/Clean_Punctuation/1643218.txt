ברצלונה נכנעה 2:1 לאתלטיקו מדריד
הבלאוגרנה הפסידו לראשונה העונה וגם שער שזלאטן סוף סוף כבש ,  לא עזר .  אתלטי עזרה לעצמה בתחתית ,  אבל גם לריאל
זה היה צריך להגיע מתישהו וזה קרה  ( ראשון )  הערב .  ברצלונה הגדולה ,  אלופת ספרד ,  אירופה והעולם ,  רשמה הערב הפסד ליגה ראשון העונה ,  ראשון מאז סוף מאי 2009 אז נכנעה לאוסאסונה כשהאליפות כבר הייתה בכיסה .  אתלטיקו מדריד הייתה זו שניצחה את הבלאוגרנה 1:2 ועזרה דווקא ליריבה העירונית ריאל ,  שאתמול צימקה את הפער בפסגה לשתי נקודות בלבד בזכות 0:3 על חרז .  
המשחקים בין אתלטיקו לברצלונה הניבו שיטפון של שערים בשנים האחרונות וגם אם הפעם הכמות נראתה קצת כמו חצי מנה ,  אחרי שהפתיחה הייתה מסחררת .  כבר בדקה התשיעית פירפר חוסה אנטוניו רייס מספר שחקנים בצהוב במרכז המגרש ומסר כדור עומק פנטסטי לדייגו פורלאן ,  שניצב לבדו מול ויקטור ואלדז וכבש בקלות את ה-0:1 .  
שמונה דקות עברו והרוחיבלאנקוס מצאו חור נוסף בהגנה האורחת ,  אלא שהפעם קון אגוארו החליט למסור במקום לכבוש באחד על אחד עם השוער והכדור הורחק .  החמצה גדולה של הארגנטינאי .  בדקה ה-23 אתלטי סירבה להחמיץ פעם נוספת ,  הפעם דווקא ממצב קשה בהרבה .  קרלס פויול הכשיל את אגוארו כ-22 אלכסונית לשער ,  אבל סימאו לא נבהל מהזווית ושלח כדור חזק ומסובב לפינה השמאלית של ואלדז .  0:2 לאתלטיקו .  
בדקה ה-27 ברצלונה צימקה והבהירה למארחת שהמשחק רחוק מלהיות גמור .  פויול ומיליטו עלו גבוה לכדור קרן של צ'אבי ,  הכדור פגע בראש צהוב ומשם נחת לזלאטן איברהימוביץ' על הרגל והשבדי כבש לראשונה מאז ה-5 בינואר ,  אז הבקיע נגד סביליה בגביע ולראשונה בליגה מאז הדרבי נגד אספניול באמצע דצמבר .  
ברצלונה ניסתה והתאמצה להשוות במחצית השנייה ,  אבל הייתה צריכה להיזהר כל העת מהתקפות מתפרצות של פורלאן ,  אגוארו ורייס בצד השני ולמרות שהחזיקה יותר בכדור ,  לא הצליחה להגיע להרבה הזדמנויות ברחבה ,  לא מצאה שוויון והפסידה .  

ברצלונה נכנעה 2:1 לאתלטיקו מדריד
הבלאוגרנה הפסידו לראשונה העונה וגם שער שזלאטן סוף סוף כבש ,  לא עזר .  אתלטי עזרה לעצמה בתחתית ,  אבל גם לריאל

