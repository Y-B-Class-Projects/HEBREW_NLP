Short and Distort 
מניפולציה לא חוקית במניות במטרה להרוויח מירידה במחירן .  השיטה פשוטה :  אדם שמוכר מניות בחסר  ( short )  עושה זאת מכיוון שהוא סבור שמחירן יירד .  הוא מוכר אותן במחיר השוק באמצעות שאילתן מגוף אחר כלשהו .  כאשר מחירן אכן יורד ,  הוא קונה אותן בשוק ומחזירן למשאיל .  החלק הלא חוקי הוא החלק של ה-distort .  כדי שמחיר המניה יירד מפיצים המוכרים שמועות ומידע בדוי שלפיו עסקיה של החברה הורעו .  הפצת מידע שכזו אפשרית כיום באמצעות לוחות המודעות באינטרנט ,  שמשקיעים רבים מתפתים להאמין שהמידע בהם יכול לסייע להם בהשקעות .  בתקופות של שוק דובי ,  מידע שלילי על חברות עשוי ליפול על אוזניים קשובות ,  כפי שמידע חיובי ייקלט היטב בשוק פרי .  הדרך היעילה ביותר להימנע מליפול קורבן למניפולציות כאלה עבור משקיעים פרטיים היא להתרכז בטווח הארוך ולא בטווח הקצר ,  ולהכין את מלוא שיעורי הבית בנוגע לחברות שבהן אתם משקיעים .  לא צריך גם להיבהל בכל פעם שהמניה שבה אתם מחזיקים יורדת לפתע ב-5% בלי הסבר ,  כפי שלא כדאי להתלהב מדי אם היא עולה .  במקום לחפש מידע באתרי חדשות מפוקפקים ,  עדיף לדבוק בעובדות ,  בהודעות הרשמיות של החברה ובידיעות שמופיעות אודותיה במקורות מידע אמינים .  ginzburg@themarker.com.ami

Short and Distort 
nan
