יהודים בארה"ב : " אשכנזי פושע מלחמה "
 לקראת נאומו של הרמטכ"ל במלון הוולדורף אסטוריה בניו יורק מתכוננים אלפי פעילים ,  ביניהם יהודים רבים ,  להפגין ולקרוא להעמידו לדין על פשעי המלחמה שביצע ,  לטענתם ,  בעזה
מלחמות היהודים עוברות לארה"ב :  הגעתו של הרמטכ"ל גבי אשכנזי לניו יורק בארצות הברית מתקבלת בצורה צוננת לאחר שהתגלה כי בזמן שינאם במלון יוקרתי במטרופולין האמריקאי ,  יפגינו נגדו כאלפי פעילי ארגוני זכויות אדם וארגונים פרו פלסטינים ,  שיקראו להעמידו לדין בגין פשעי מלחמה .  בין הקריאות הצפויות לו מהשלטים שיונפו : " באירופה אשכנזי כבר היה נעצר "  ואף  " הקצב של עזה ".  
הרמטכ"ל גבי אשכנזי צפוי לנאום הערב בפני מאות תורמים ונדבנים יהודים בערב הגאלה השנתי היוקרתי של ארגון  " ידידי צה"ל "  בניו יורק ,  אולם נראה כי לא כל יהודי ארה"ב שמחים לקראת בואו של הרמטכ"ל .  מחוץ למלון הוולדורף אסטוריה בו יתקיים האירוע ,  צפויים להפגין אלפי פעילי ארגוני זכויות אדם וארגונים פרו פלסטינים שיקראו להעמיד את אשכנזי לדין בגין פשעי מלחמה אותם ביצע לדבריהם בתושבי עזה .  בין המפגינים צפויים להיות גם מספר ארגונים ופעילים יהודיים ,  שאמורים להגיע לבושים בשחור ולהניף שלטים בגנותו של הרמטכ"ל .  ההפגנה תחל כשעה לפני תחילת האירוע והיא תתחיל בצעדת מחאה שתסתיים מול המלון .
 אחד הארגונים היהודיים שיפגינו כנגד אשכנזי יהיה  " יהודים אומרים לא ",  שצפוי לקבל את הרמטכ"ל בקריאות המכנות אותו  " פושע מלחמה ".   " דו"ח גולדסטון וחקירות נוספות של ארגוני זכויות אדם תיעדו את הברוטליות המתמשכת של צה"ל כלפי העם הפלסטיני בעזה ",  אמרה לוואלה !  חדשות דונה נבל ,  יהודייה מניו-יורק מהארגון וממארגנות ההפגנה , " אסור לנו לאפשר לרמטכ"ל אשכנזי לסעוד בנוחות בארוחת ערב ,  שהכניסה אליה היא בתשלום מינימלי של אלף דולר ,  כאילו פשעי המלחמה בתושבי עזה לא בוצעו מעולם .  כיהודייה וכאדם ,  אני קוראת לתושבי ישראל להשמיע את קולם כנגד העוול המתמשך של הממשלה הישראלית וצה"ל כנגד הפלסטינים ". 
ארגון נוסף שצפוי להפגין כנגד אשכנזי הוא  " עדאללה ניו יורק "  שגם בקרבו פעילים לא מעט יהודים . " אשכנזי מואשם בפשעי מלחמה חמורים ורק העמדתו למשפט יכולה להוכיח אחרת ",  אמר אית'ן הייטנר ,  יהודי דובר הארגון , " הוא פיקד על הפגזות מכוונות כנגד אזרחי עזה במבצע האחרון בעזה והפצצת תשתיות אזרחיות .  הכסף שייתרם הערב על ידי ארגון ידידי צה"ל בארה"ב ילך ישירות לביצוע פשעים נוספים על ידי צה"ל ומתן הכסף מהווה תמיכה בפשעים אלה ".  זוהי השנה השלישית בה מפגינים אנשי הארגון נגד פעולות צה"ל . " מדי שנה מספר המפגינים רק הולך וגדל ואני חושב שכיום יש מודעות גם בקרב הציבור האמריקאי וגם בקרב יהודים תושבי ארה"ב לפשעי ישראל בפלסטינים ",  אמר הייטנר והוסיף כי  " ישנה גם עלייה במודעות להחרמת מוצרים ישראליים כי אנשים מבינים שרכישות שכאלה מעודדות את הפשעים הישראליים ואולי לא נצליח להשפיע השנה על התורמים ,  אבל אולי בשנה הבאה הנדבנים לצה"ל כבר יחשבו פעמיים ". 
לדברי המפגינים ,  הם מתכננים הפגנה שקטה ולא אלימה .  על פי ההודעות שפירסמו חלק מהארגונים ,  בין השלטים שיונפו הערב יהיו גם תמונות ושמות של הרוגים פלסטינים מעזה .
 לקראת האירוע הערב צפויה המשטרה בניו יורק לתגבר את כוחותיה מסביב למלון הוולדורף אסטוריה ,  כאשר עיקר האבטחה תתבצע בכניסה לערב הגאלה .  ליאורה גורביץ' מ"ידידי צה"ל "  וממארגנות ערב הגאלה ,  אמרה כי בכניסה יתבצעו בדיקות קפדניות שיכללו גם מגנומטרים . " אין לנו שום כוונה להפגין כנגדם ",  היא אומרת , " ואני חושבת שעצם העובדה שיש היענות גדולה משנה לשנה להגיע לאירוע היא התשובה שלנו למפגינים ". 

יהודים בארה"ב : " אשכנזי פושע מלחמה "
 לקראת נאומו של הרמטכ"ל במלון הוולדורף אסטוריה בניו יורק מתכוננים אלפי פעילים ,  ביניהם יהודים רבים ,  להפגין ולקרוא להעמידו לדין על פשעי המלחמה שביצע ,  לטענתם ,  בעזה

