בכיר לשעבר בטויוטה :  טויוטה הפכה מיצרנית מכוניות ליצרנית כסף בעזרת קיצוץ הדרגתי ויציב בהוצאות 
" הבעיה היא שהחברה נחטפה על ידי אנשים בעלי אוריינטציה פיננסית שאינם ממשפחת טויודה "  אמר לבלומברג
קטסואקי ווטנאבה ,  נשיא טויוטה לשעבר ,  אמר לקהילת המשקיעים בניו יורק ב-12 בספטמבר ,  2005 ,  כי תוכניץ לקיצוץ עלויות שרקם הצליחה תוביל לחיסכון של 10 מיליארד דולר במהלך שש שנים .  והתוכנית היתה רק ההתחלה ,  לטענתו של ווטאנבה ." תחת התוכנית בהובלתי ,  טויוטה הצליחה לחסוך 200 מיליארד ין  ( 2.2 מיליארד דולר )  בשנה ,  אמר ווטנאבה .  התוכנית דגלה בגישה של הוזלת עלויות יציבה והדרגתית ,  וקיבלה את תמיכת הדירקטוריון והמשקיעים .  ההידבקות להורדת עלויות הדרגתית וצמיחה של החברה מסבירה כיצד חברה שהיתה ידועה באיכות סופגת כיום ביקורות קשות כל כך לאחר שנאלצה להחזיר למוסכים למעלה מ-8.5 מיליון מכוניות ברחבי העולם . " הבעיה השורשית של טויוטה היא שהחברה נחטפה ,  לפני כמה שנים ,  על ידי אנשים שאינם משפחת טויודה  פיראטים בעלי אוריינטציה פיננסית ",  אמר ג'ים פרס ,  מנכ"ל טויוטה בארה"ב לשעבר והאמריקאי היחידה שישב בדירקטוריון החברה .  אותם בכירים ,  אשר פרס לא ציין את שמותיהם ,  לא היו העמידו בראש סדר העדיפויות את טובת הלקוח ,  לפי פרס ,  אשר עזב את טויוטה בשנת 2007 . " כל יצרניות המכוניות מתמקדות בקיצוץ כספים ",  אמר ג'ים ווייסמן ,  בכיר בחטיבת ארה"ב של טויוטה לבלומברג ,  והוסיף : " לא נכונה האמירה שעל ידי הורדת עלויות באופן אוטומטי מורידים את האיכות .  כל יצרנית מכוניות צריכה להישאר תחרותית ולהציע מחירים תחרותיים ".  ווטאנבה סירב לבקשת בלומברג להתראיין .  טויוטה התרחבה מהר מדי והפכה מיצרנית מכוניות ,  ליצרנית כסף - כך אמר נשיא טויוטה ,  אקיו טויודה ,  בראיון לתוכניתו של לארי קינג ברשת cnn . " טויוטה היא חברת ייצור ,  אך היו אנשים שאמרו שמה שאנחנו מייצרים באמת הוא כסף ,  ואני חייב לומר שייתכן שהאלמנט הזה היה קיים בתוך הארגון שלנו ",  אמר טויודה .  עוד הוסיף :" מאז שהפכתי לנשיא החברה ביולי ,  אמרתי לכל עובדינו שעליהם לייצר מכוניות טובות יותר ,  כדי שלקוחותינו יהיו מרוצים .  אנחנו באמת רוצים לחזור ליסודות ". 

בכיר לשעבר בטויוטה :  טויוטה הפכה מיצרנית מכוניות ליצרנית כסף בעזרת קיצוץ הדרגתי ויציב בהוצאות 
" הבעיה היא שהחברה נחטפה על ידי אנשים בעלי אוריינטציה פיננסית שאינם ממשפחת טויודה "  אמר לבלומברג

