רכבת ישראל תציע לרכוש עוד שמונה מערכי קרונות וקטרים - בתנאי שיתוחזקו בידי המוכר
הממשלה אישרה את רכש החירום של הקרונות מחברת סימנס בהיקף של 308 מיליון שקל
 >  >  רכבת ישראל תציע למתמודדות במכרז הרכש הענק שפירסמה רכש נוסף של שמונה קטרים ושמונה מערכי קרונות בהיקף כולל של כ-700 מיליון שקל - כך נודע ל-themarker .  הרכש הנוסף יתאפשר אם רכבת ישראל תחליט לממש את האפשרות שהעניקה לה הממשלה ולהעביר את תחזוקת הרכבות לידי ספקית הציוד הפרטי שתזכה במכרז .  משרדי האוצר והתחבורה אישרו את המהלך התקדימי בנימוק שיבטיח תחזוקה ראויה של הציוד לאורך זמן ,  יאפשר רכש במחיר נמוך יותר  ( תוך יתרון לגודל )  ויגביר את הוודאות בקרב המתמודדות .  עם זאת ,  המהלך יהיה תלוי בהשגת הבנות עם ועד עובדי הרכבת בשל הוצאת פעילות המוסכים למיקור חוץ .  תוכנית הצטיידות הרכבת לעשור הנוכחי פורסמה באחרונה והיקפה הוא 1.1 מיליארד שקל .  היא כוללת מכרז לרכישת 15 קטרים ,  לצד מכרז נפרד של 75 קרונות דו-קומתיים .  פרסום המכרז התעכב לאחר שמשרד האוצר דרש מרכבת ישראל לכלול במסמכי המכרזים את האופציה להעברת התחזוקה לידי ספק הציוד שיזכה .  בנוסף ,  אישרה הממשלה את רכש החירום של רכבת ישראל מחברת סימנס הגרמנית בהיקף כולל של כ-308 מיליון שקל .  לפי העסק ,  הרכבת תרכוש ב-27 קרונות נוסעים וארבעה קרונות כוח שישמשו ,  בין היתר ,  לתפעול קו הרכבת בין מערב ראשון לציון לתל אביב ,  שצפוי להיחנך באמצע 2011 .  ההתקשרות היא במסגרת מימוש אופציה שיש לרכבת עם סימנס בהמשך למכרז שבו זכתה ב-2006 שאושרה לאחר משא ומתן ממושך .  כפי שפורסם ב-themarker ,  הגיעו רכבת ישראל וסימנס לפשרה שלפיה ייקבע מנגנון קנסות הדרגתי על איחור באספקה .  מרבית הקנס תוטל בגין איחור באספקת קרונות הכוח  ( זמן אספקה ארוך יותר מ-19 חודשים )  ויתרת הקנס על אספקת יתר הקרונות תצומצם .  במקביל ,  הגמישה הרכבת את לוח הזמנים לאספקת קרונות הנוסעים ,  שינוע בין 19-24 חודשים מיום חתימת העסקה עם החברה הגרמנית .
 
רכבת ישראל תציע לרכוש עוד שמונה מערכי קרונות וקטרים - בתנאי שיתוחזקו בידי המוכר
הממשלה אישרה את רכש החירום של הקרונות מחברת סימנס בהיקף של 308 מיליון שקל

