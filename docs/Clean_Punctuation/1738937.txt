מי חוגג בחושך ?  
אסימונים
 >  >   " לא תאמין כמה בזבוז ונזקים גיליתי שם ",  אמר לי מנכ"ל מנוסה .  הוא הקדיש כמה שעות ,  בהמלצתי ,  לבחון לעומק מה קורה באחד האגפים בחברה שבהם לא התעניין כמעט בשנה האחרונה . " ודאי שאאמין ",  אמרתי לו , " כל תחום של העסק שאינך מתעניין בו נשאר בחושך .  ברגע שאתה מתעניין אתה מאיר אותו ואז מתגלה כל מה שקרה בחושך ".  כשאינכם בוחנים בעקביות מה עושים אנשיכם בתחום מסוים ,  הם עושים מה שהם מבינים או מה שהם רוצים .  גם אלה מהם שרוצים בטובת החברה יגרמו לה נזקים אם תשאירו אותם בחושך זמן רב מדי .  דמיינו שתשומת הלב שלכם היא כמו פנס על מצחכם שמאיר כל דבר שאתם מביטים בו .  מה או מי בארגונכם הושאר זמן רב מדי בחושך ? 

מי חוגג בחושך ?  
אסימונים

