משבר טויוטה ישתק את כלכלת יפן ? 
נמשך הסחרור בפרשת יצרנית הרכב הגדולה בעולם :  לביהמ"ש בארה"ב הוגשו בסוף השבוע שתי תביעות כנגד החברה בגלל תקלה במערכת ההאצה והבלימה .  ביפן חוששים : " הפרשה תזיק קשות ליחסים עם ארה"ב "
 המשבר הגדול של טויוטה מסרב לרדת מהכותרות וביפן חוששים כעת גם מהשלכות פוליטיות בעלות השפעה משמעותית על חוסנה של הכלכלה המתפתחת .  
בסוף השבוע הוגשו 2 תביעות לבית המשפט הפדרלי בלוס אנג'לס ,  קליפורניה כנגד יצרנית הרכב :  האחת הוגשה ע"י ז'קלין דונואו ,  אחות בת 67 תושבת נברסקה ,  הטוענת כי בחודש דצמבר האחרון בעת שנסעה עם בעלה במכוניתם מסוג פריוס שנת 2006 ,  האיצה המכונית במפתיע והתנגשה בעוצמה במכונית אחרת .  כתוצאה מההתנגשות נהרג בעלה ג'ון והיא נפצעה באורח בינוני .
 תביעה נוספת הוגשה על ידי בני הזוג טרסה ווויליאם מאיירס ממדינת מיסיסיפי .  השניים תובעים את החברה על מות בנם בן ה-20 ,  סטפן מאיירס ,  שנהג במכונית מסוג טויוטה קאמרי שנת 2005 ובשל האצה פתאומית במנוע התנגש בעצמה במכונית שלפניו  כתוצאה מהתאונה נהרגו הוא ונהג הרכב השני במקום .  בשני המקרים ,  דורשים התובעים מהחברה פיצויים בגין הנזקים שנגרמו להם ,  הוצאות רפואיות ,  אובדן הכנסות ופיצויים על עוגמת נפש .
 על רקע התביעות וכן הדרישות מנשיא טויוטה העולמית להגיע ולתת עדות בפני הקונגרס ,  חוששים בטוקיו מהידרדרות היחסים עם המעצמה האמריקאית  יחסים בעלי חשיבות עליונה לכלכלה היפנית .  עד כה נקראו לטיפול במוסך לא פחות מ-8.5 מיליון כלי רכב של טויוטה בשל חשש לבעיות במערכת הבלמים או הגז  תופעה המדאיגה במיוחד את שר החוץ במדינה קאצויה אוקאדה : " זו לא רק בעיה של חברה אחת ,  אלא סוגייה דיפלומטית ",  אמר .  
בממשל הביעו דאגה רבה מאובדן האמון בקרב הצרכנים האמריקאים לתוצרת היפנית  דבר שעשוי לעכב באופן ניכר את הצמיחה בכלכלת יפן .  לאור הפגיעה הקשה האפשרית ,  דרשו רבים ביפן מראשי החברה  " להקדיש את כל מרצם לטיפול ראוי והולם באירוע "  והאיצו בהם להגיע לוושינגטון ולהיוועד עם ראשי ממשל אובמה בנושא .
 
משבר טויוטה ישתק את כלכלת יפן ? 
נמשך הסחרור בפרשת יצרנית הרכב הגדולה בעולם :  לביהמ"ש בארה"ב הוגשו בסוף השבוע שתי תביעות כנגד החברה בגלל תקלה במערכת ההאצה והבלימה .  ביפן חוששים : " הפרשה תזיק קשות ליחסים עם ארה"ב "
 
