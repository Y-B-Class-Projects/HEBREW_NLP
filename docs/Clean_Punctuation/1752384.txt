יריד התיירות השני בגודלו בעולם ,  WTM ,  ייפתח מחר בלונדון
 >  >  wtm  ( world travel market )  ,  יריד התיירות השני בגודלו בעולם ,  ייפתח מחר בלונדון ויימשך ארבעה ימים .  בשנה שעברה ביקרו ביריד כ-45 אלף איש ,  מתוכם כ-26 אלף אנשי מקצוע ,  והשתתפו בו כ-5,200 נציגים מ-190 מדינות .  הביתן הישראלי ביריד ישתרע על פני 450 מ"ר ,  והפעילות בו תהיה בסימן קידום מועמדותו של ים המלח בתחרות שבעת פלאי עולם הטבע .  בביתן תקודם מכירת חבילות לאופרה  " אאידה "  מאת ורדי ,  שתוצג בים המלח ובירושלים ביוני 2011 בביצוע האופרה הישראלית .  בביתן גם יחולקו מוצרים של חברת אהבה מים המלח ותתקיים תערוכה של מגילות ים המלח בחסות מוזיאון ישראל .  עם פתיחת היריד יקיים צוות משרד התיירות ,  בראשות שר התיירות סטס מיסז'ניקוב ומנכ"ל המשרד נועז בר-ניר ,  מסיבת עיתונאים ,  שבה יוצגו פעילות המשרד בבריטניה ב-2010 והיעדים לשנים הקרובות .  השר מיסז'ניקוב ישתתף גם בוועידת שרי התיירות של ארגון התיירות העולמי שתתקיים כחלק מהיריד .  לדברי שר התיירות ,  הגידול החד בתיירות הנכנסת בשנה האחרונה מחדד את חשיבותו של יריד wtm כפלטפורמה שיווקית משמעותית להגברת תנועת התיירות לישראל מאחת המדינות המרכזיות באירופה .  מתחילת השנה עד ספטמבר ביקרו בישראל יותר מ-132 אלף תיירים מבריטניה  ( מדינת המקור הרביעית בתיירות לישראל )  - עלייה של 5% לעומת התקופה המקבילה .  במשרד התיירות צופים שמספר התיירים מבריטניה יסתכם השנה ב-185 אלף ,  ושב-2011 הוא יצמח ל-205 אלף .
 
יריד התיירות השני בגודלו בעולם ,  WTM ,  ייפתח מחר בלונדון
nan
