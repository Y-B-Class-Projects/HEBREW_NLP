חשיפה :  שמאלניותו של עמוס עוז הושמטה מ"שיח לוחמים "
 קטע שבו רומז הסופר כי ידע על גירוש ערבים בעת מלחמת ששת הימים הושמט מהספר המיתולוגי שתיעד את המלחמה .  מנגד ,  גם דבריהם של מרואיינים ימנים נפלו בעריכה
סדרת שיחות שתיערך החודש בבית אבי חי בירושלים תחשוף גילויים חדשים הנוגעים ל"שיח לוחמים ",  הספר המיתולוגי שקיבץ בתוכו שיחות ועדויות של חיילים ממלחמת ששת הימים .  עורך הסדרה ,  ד"ר אלון גן ,  טוען כי  " עורכי הספר לא רק בחרו להשמיט מהספר את המרואיינים הימנים מ'מרכז הרב' ,  שכצפוי הביעו דעות התומכות במהלכי המלחמה ובכיבוש השטחים ,  אלא הוחלט להשמיט גם את דבריו של אבינועם ברוג ,  אחיו של אהוד ברק ,  על התחושות שחש והריחות שהריח בעת המפגש עם גופות חיילים מצריים בסיני ".  
על פי המחקר שערך גן ,  למשל ,  אחד הקטעים מהדברים שאמר ברוג והושמטו מהספר הוא : " אני חושב שהקטע הזה שבו המחיר התחיל להיראות זול זה הקטע שבו הפסקנו לקרוא 'תראו ,  פה שוכבים שני הרוגים' ,  התחלנו לומר 'תסתכלו ,  פה שוכבות שתי נבלות' ..  .  המחיר נעשה זול ".  
עוד טוען גן כי גם קטע של עמוס עוז הושמט ,  בו אמר הסופר  " אבל את צעקת הפינוי השאירו לאורי אבנרי "  - רמז לגירוש הערבים מהכפרים באזור לטרון .  כמו כן ,  הוצא מהספר גם קטע הפתיחה בשיחה בין עוז ליוסי הררי בו האחרון עונה לעוז שהיה  " מחזיר את העיר העתיקה תמורת שלום ".  
חלק קטן מגילויים אלו כבר פורסם בעבר במחקרו של תום שגב אודות מלחמת ששת הימים ,  אולם רוב הגילויים של ד"ר גן טרם הוצגו .  בסדרה יארח גן את פרופ' אברהם שפירא ,  העורך הראשי של הספר ,  מוקי צור ,  שהיה מעורכי הספר ,  הרב יואל בן נון והרב יוחנן פריד ,  ששיחותיהם כלוחמים ואנשי  " מרכז הרב "  צונזרו כבר בשלב הראשון של עריכת הספר ,  ומשתתפים נוסף בספר וביניהם ברוג .  
הסדרה תתקיים החל מה-7 בינואר ובשלושת ימי חמישי שלאחר מכן .  הכניסה היא ללא תשלום .
 
חשיפה :  שמאלניותו של עמוס עוז הושמטה מ"שיח לוחמים "
 קטע שבו רומז הסופר כי ידע על גירוש ערבים בעת מלחמת ששת הימים הושמט מהספר המיתולוגי שתיעד את המלחמה .  מנגד ,  גם דבריהם של מרואיינים ימנים נפלו בעריכה

