אביו של לאון : " יכול לשרוף אותם בעיניים "
 אביו של לאון קלנטרוב אמר היום בפתח משפטם של האחים סודמי  " הדם של הילד שלי נמצא על הידיים שלהם .  אני צריך את הכוח רק כדי לא לקפוץ עליהם ולתפוס אותם בגרון "
  ( צילום :  עוז מרון ;  עריכה :  גדי וינסטוק ;  קריינות :  אילן שניג )  
" הדם של הילד שלי .  אתם לא רואים דם על הידיים שלכם ?  אני מרגיש אותו ",  כך צעק היום  ( רביעי )  ארתור קלנטרוב ,  אביו של לאון קלנטרוב לעבר האחים סודמי בעת משפטם . " חשוב לנו להגיע לפה לשמוע מה הם רוצים להגיד .  מה הסיפור שלהם ",  אמרו בני הזוג יאנה וארתור ,  הוריו של הילד לאון ,  שהגיעו לפתיחת משפטם של האחים אדיר ונאור סודמי מבני עי"ש הנאשמים בגין רצח בן ה-7 וביצוע מעשים מגונים בו בנוסף לעבירות שונות ביחס לשבעה ילדים וקטינים אחרים .
 ההורים הכואבים הגיעו היום לבית המשפט המחוזי בפתח תקווה לפתיחת משפטם של האחים ואמרו , " זה סוף החיים שלנו ,  אנו לא יכולים לחזור לחיים .  נשב ורק נסתכל להם בעיניים .  איך הם לא מודים שעשו את זה .  הם אומרים שהם לא מכירים אותנו אז שיסתכלו בעיניים ויגידו את זה ".   
" הורג אותנו להיות כאן "  אמר האב ,  ארתור , " אני צריך את הכוח רק כדי לא לקפוץ עליהם ולתפוס אותם בגרון .  אני רוצה לשרוף אותם בעיניים והם מרגישים את זה .  האבא שלהם היה צריך לדבר איתם כשהיו קטנים .  לך תדע מה עשו איתם .  שום דבר לא קורה סתם ".  אבי האחים אמר לפני הדיון כי הוא רוצה להתנצל בפני ארתור ופנה אליו ,  אולם זה אמר לו בתגובה  " תסתום ".  בתחילת הדיון אמר לאחים  " רק תסתכלו עלי ",  ובמהלכו צעק לעברם : " הדם של הילד שלי .  אתם לא רואים דם על הידיים שלכם ?  אני מרגיש אותו ".  ההורים הוסיפו שכעת הכל בידי בית המשפט ושהם מקווים שהמדינה תעמוד מאחוריהם .
 בתום הדיון הוארך מעצרם של האחים עד ה-15 במרץ .  פרקליט האחים ,  עורך הדין ירון פורר אמר כי מאז שהוצאו מהבידוד הורע מצבם בשל יחס האסירים האחרים .
 בכתב האישום צויין כי האחים סודמי  " פנו ללאון והציעו לו להתלוות אליהם לביתם לשחק .  באותה עת ישנה אמם של הנאשמים את שנת הצהרים בחדרה .  לאחר שביצעו בו מעשים מגונים ,  הנאשמים חנקו בצוותא את לאון על ידי חסימת פיו ונחיריו באמצעות כפות ידיהם נעליו .  מיד לאחר מכן עטפו האחים את גופו של לאון והכניסו אותו לארגז המצעים מתחת לאחת המיטות בחדרם ובסמוך לשעה בהם מתוארים המעשים המתוארים לעיל גרמו למותו של לאון ". 
גופתו של לאון קלנטרוב נמצאה בתחילת החודש שעבר בביתם של האחים סודמי .  בתחילת החקירה ,  חשדו במשטרה כי האחים פיתו את לאון להגיע לביתם ושם רצחו אותו .  החוקרים אף טענו כי השניים לא אנסו את הילד ,  אך ביצעו בו מעשים מגונים עד אשר הגיעו לסיפוק מיני .  לאחר מכן ,  הם חנקו את לאון למוות והכניסו את גופתו אל מתחת לאחת המיטות בחדרם .  במהלך הדיון בהארכת מעצרם של האחים סודמי ,  כי על גופתו של קלנטרוב נמצאו שרידי זרע .  מחומר החקירה עלה כי שני האחים לא אנסו את הילד ,  אך ביצעו בו מעשים מגונים וכתוצאה מכך נמצאו על גופו ובגדיו סימני הזרע .
 
אביו של לאון : " יכול לשרוף אותם בעיניים "
 אביו של לאון קלנטרוב אמר היום בפתח משפטם של האחים סודמי  " הדם של הילד שלי נמצא על הידיים שלהם .  אני צריך את הכוח רק כדי לא לקפוץ עליהם ולתפוס אותם בגרון "
 
