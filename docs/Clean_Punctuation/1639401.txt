גאפ פותחת חנות בתל אביב
הרשת האמריקאית הודיעה על פתיחת סניף תל אביבי ראשון ,  שיושק ב-21 בפברואר בקניון עזריאלי .  תצטרכו למצוא סיבה אחרת לעלות לבירה
אחרי שעשתה את הבחירה המוזרה ופתחה את החנות הראשונה בארץ במתחם ממילא הירושלמי ,  רשת GAP האמריקאית מגיעה לתל אביב .
 החנות השנייה של המותג בארץ והראשונה בתל אביב תיפתח ב-21 בפברואר בקניון עזריאלי ,  ותתפרש על שטח של 650 מ"ר .  הקולקציות אשר תושקנה עם הפתיחה יהיו קולקציות אביב 2010 של המותג ,  בארבע מחלקות ההלבשה של Gap המוצעות לקהל הישראלי :  נשים ,  גברים ,  ילדים  ( GapKids )  ותינוקות  ( BabyGap )  .
 פתיחת החנות תלווה כמתבקש בקמפיין פרסומי נרחב ,  תחת הסלוגן  " Hello Tel-Aviv ",  שיזכיר לכל מי שיחלוף על נתיבי איילון מה נמצא ממש מעבר לסיבוב .  חודש לאחר מכן צפויה להיפתח בקניון חנות ראשונה של רשת H & M בארץ ,  מה שמוביל למסקנה הבלתי נמנעת  אסור להתקרב בפסח לעזריאלי ,  אלא אם כן אתם ממש בעניין של צפיפות ורעש .
 אריק בן זינו ,  מנכ"ל אלביט מסחר וקמעונאות ,  אמר על פתיחת הסניף החדש : " אני גאה ומתרגש להכריז על פתיחתה הרשמית של חנות Gap בעיר תל-אביב ,  בירת האופנה של ישראל .  לפני כחצי שנה השקנו את המותג Gap בירושלים וכעת אנו מבקשים להביא את בשורת המותג גם לתל-אביבים ,  זאת לקראת פתיחתן של חנויות נוספות ברחבי הארץ .  Gap הינו מותג אייקוני ואהוב ,  אשר מספק חוויית קנייה יוצאת דופן ,  ולהערכתי כמו בעיר ירושלים ,  גם בעיר תל-אביב תהפוך החנות למוקד משיכה לקהל אוהבי האופנה ." 

גאפ פותחת חנות בתל אביב
הרשת האמריקאית הודיעה על פתיחת סניף תל אביבי ראשון ,  שיושק ב-21 בפברואר בקניון עזריאלי .  תצטרכו למצוא סיבה אחרת לעלות לבירה

