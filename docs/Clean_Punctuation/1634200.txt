תחזית :  ההיי-טק הישראלי יחזור לבורסה ב-2010
ארנסט אנד יאנג :  שני הרבעונים הראשונים של 2010 ימשיכו לספק אקזיטים טובים לקרנות ההון סיכון ;  צופים עד חמש הנפקות השנה
 >  >  תעשיית הסטארט-אפ הישראלית תמשיך להתייבש ולייצר פחות חברות חדשות ב-2010 .  מצד שני ,  המשבר הכלכלי דילל חברות חלשות והותיר יותר חברות בריאות ,  גם בהיקף ההוצאות וגם ביכולת לייצר הכנסות מהירות יחסית .  כך עולה מהתחזית של פירמת ראיית החשבון ארנסט אנד יאנג ושל אורן בר-און ,  ראש ענף ההיי-טק בפירמה ,  לגבי השנה הנוכחית .  בפירמת רואי החשבון והייעוץ צופים המשך השקעות ראשונות בחברות סטארט-אפ חדשות ,  אבל סכומי ההשקעות יהיו קטנים יותר ודומים לשנה החולפת .  בחברה מאמינים בנוסף כי מגמת המיזוגים והרכישות של חברות שפיתחו טכנולוגיות ייחודיות תימשך .   בארנסט אנד יאנג מעריכים כי ב-2010 יהיו כשתיים עד חמש הנפקות של חברות ישראליות בחו"ל ,  עם גיוסים בסכום כולל של כ-200-400 מיליון דולר .  תחום מדעי החיים יוביל ככל הנראה את ההנפקות . " ב-2011 נראה התבשלות של כמה חברות נוספות ,  כך שב-2011-2012 נראה עשר הנפקות ",  קובעים כותבי בדו"ח .  להערכתם ,  ההצלחה של חברות ההון סיכון ב-2010 תהיה קשורה לביצועי שוק ההון האמריקאי ,  עם עיכוב של כשני רבעונים .  ולכן הצפי הוא שלהון סיכון הישראלי ,  שני הרבעונים הראשונים של 2010 ימשיכו להיות טובים מבחינת האקזיטים .  הדו"ח של ארנסט אנד יאנג מספק גם כמה מספרים מעניינים בכל הקשור לעשור האחרון .  בבחינת היחס בין ההון שהושקע בחברות מגובות הון סיכון לעומת ההון שהוחזר כתוצאה מהנפקה או רכישה עולה כי יותר מ-17 מיליארד דולר הושקע ב-2,657 סבבי גיוס .  כ-26 מיליארד דולר הוחזרו כתוצאה מרכישה או הנפקה של 222 חברות מגובות הון סיכון .  כלומר ,  תעשיית ההון סיכון הרוויחה 9 מיליארד דולר מההיי-טק הישראלי בעשור .  בהשוואה בין שווי ההנפקות לבין שווי הרכישות של חברות ציבוריות ישראליות ,  עולה כי בעשור האחרון הונפקו יותר מ-123 חברות היי-טק ישראליות בבורסות ברחבי העולם  ( לרבות ישראל )  בשווי כולל של יותר מ-12 מיליארד דולר ,  לעומת כ-29 חברות ציבוריות ישראליות שנרכשו בשווי כולל של יותר מ-15.6 מיליארד דולר .  בנוגע לתחומי השקעה מועדפים ,  בארנסט אנד יאנג טוענים כי בחמש השנים האחרונות צומצם הפער בארה"ב בין היקף ההשקעות בתחום הבריאות  ( health care )  לעומת היקף ההשקעות בתחום טכנולוגיית המידע  ( it )  והוא כ-41 מיליארד דולר לעומת 57 מיליארד דולר בהתאמה . " בחמש השנים האחרונות אנו עדים לניצני מגמה זו גם בישראל .  היחס צומצם לכאחת לשלוש ,  ואנו צופים כי הפער ילך ויצטמצם ",  נכתב .
 
תחזית :  ההיי-טק הישראלי יחזור לבורסה ב-2010
ארנסט אנד יאנג :  שני הרבעונים הראשונים של 2010 ימשיכו לספק אקזיטים טובים לקרנות ההון סיכון ;  צופים עד חמש הנפקות השנה

