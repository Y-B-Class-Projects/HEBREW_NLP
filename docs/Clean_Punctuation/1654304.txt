בברקליס מרוצים מישראל : " הבנק המרכזי מוכן להניח לכוחות השוק לקבוע את שער החליפין בעצמם "
 בבנק מעריכים כי בתום 2010 יעמוד שער החליפין על 3.5 וכי הריבית תעלה ב-1% ל-2.25%
בבנק ההשקעות ברקליס ממשיכים להביע שביעות רצון מישראל ומהאופן בו צלחה את המשבר הכלכלי : " ישראל חוותה מיתון קל בלבד והסיבות שהפכו את המשבר לכה קל ,  מספקות גם התאוששות מהירה ,  ובראשן היצוא הישראלי החזק ". עוד כותבים בבנק : " העודף במאזן התשלומים של ישראל מעודד התחזקות של השקל אותה ניסה הבנק המרכזי לבלום ,  אולם נראה כי כעת הוא מוכן להניח לכוחות השוק לפעול בעצמם .  מומנטום הריבית נע באופן הדרגתי ,  לעומת ריסון מוניטרי  ( כלומר העלאת ריבית - ט.ל )  והאינפלציה צפויה לשוב ליעד הממשלתי  ( 1%-3% )  ".  לאור כך ,  סבורים בברקליס כי העלאות הריבית צפויות להתעכב וגם הגירעון התקציבי צפוי לרדת .  בתום 2010 ,  צפויה הריבית להגיע רק ל-2.25% ,  לעומת רמה של 1.25% כיום ." אנו חיוביים לגבי השקל אבל בחודשים הקרובים פוזיציית לונג על השקל אינה מציגה יחס סיכון/סיכוי משכנע ,  בעיקר בשל העלאות הריבית שצפויות להיות איטיות בלבד .  עם זאת ,  סל נגד היורו והדולר הוא עדיין הדרך הטובה ביותר בכדי להביע את אמונתנו בשקל בטווח הבינוני ",  כותבים בברקליס .  בבנק מעריכים ,  כי הצמיחה ב-2010 תסתכם ב-3.5%  ( בדומה לבנק ישראל )  וכי הדולר יחלש לרמה של 3.5 ,  ויגיע לרמה של 3.4 שקלים ב-2011 .
 
בברקליס מרוצים מישראל : " הבנק המרכזי מוכן להניח לכוחות השוק לקבוע את שער החליפין בעצמם "
 בבנק מעריכים כי בתום 2010 יעמוד שער החליפין על 3.5 וכי הריבית תעלה ב-1% ל-2.25%

