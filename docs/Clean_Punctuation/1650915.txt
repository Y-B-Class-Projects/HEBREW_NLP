גיורא יהלום עוזב את yes
מנהל מחלקת הפקות המקור שיצר את  " רביעיית רן "  ואחראי לשורה של דרמות והפקות דוקומנטריות יעזוב אחרי כשנתיים וחצי בתפקיד .  יהלום : " הייתה לי הזכות לעבוד במקום נפלא "
 גיורא יהלום ,  מנהל מחלקת הפקות המקור של yes ,  הודיע היום על רצונו לעוב את התפקיד בתום שנתיים וחצי .  יהלום ,  34 ,  החל את דרכו ב-yes לפני כחמש שנים כמנהלו הראשון של ערוץ התעודה yes דוקו ולפני שנתיים וחצי מונה לתפקיד מנהל מחלקת הפקות המקור .  במסגרת תפקידו המשיך יהלום ללוות את היצירה הדוקומנטרית ואחראי בין היתר ל  " גוגל בייבי ",  זוכת פרס האקדמיה  " לונדון פינת בן יהודה ",   " פעם בחיים "  ועוד .  כמו כן היה אחראי על הפקת דרמות המקור בערוץ ,  בהן  " סרוגים ",   " דאוס ",   " בלו נטלי ",   " המשרד "  ועוד .  כמו כן יצר יהלום יחד עם אורן יעקובי את הסדרה  " רביעיית רן ",  אשר נמכרה להפקה לרשת CBS ועונתה השנייה משודרת בימים אלו .  יהלום יישאר בתפקידו עד למציאת מחליף .
 גיורא יהלום מסר : " הייתה לי הזכות לעבוד במקום נפלא ,  שאפשר לי להיות יצירתי ,  יוזם ולהגשים הרבה רעיונות וחלומות שהפכו ליצירה מקורית .  אני מודה לכל אנשי אגף התוכן וליונה ויזנטל על ההזדמנות שנתן לי ". 
יונה ויזנטל סמנכ"ל התוכן מסר : " אני מודה לגיורא על תרומתו הרבה לחברה על המסירות וההובלה של תחום הפקות המקור שהביא להישגים רבים בתחום ומאחל לו הרבה הצלחה בהמשך דרכו ".  

גיורא יהלום עוזב את yes
מנהל מחלקת הפקות המקור שיצר את  " רביעיית רן "  ואחראי לשורה של דרמות והפקות דוקומנטריות יעזוב אחרי כשנתיים וחצי בתפקיד .  יהלום : " הייתה לי הזכות לעבוד במקום נפלא "
 
