מודלים כלכליים :  הגדלת ההוצאה לחינוך לתלמידים ערבים תאיץ שילובם במשק
פוטנציאל הגידול בתוצר כתוצאה משילובם המלא של הערבים במשק מוערך בכ-26 מיליארד שקלים לשנה 
" הגדלת ההוצאה לחינוך לתלמידים במערכת החינוך הערבי יכולה לשמש אמצעי מדיניות מרכזי שיאפשר את שילובם הכלכלי של הערבים בכלכלת ישראל ".  כך קובע נייר עמדה שהכינו יעקב שיינין ,  חן הרצוג ורימון רפיח ממודלים כלכליים לקראת כנס הרצליה .  לדבריהם ,  שיעור ההוצאה לחינוך לתלמיד ברשויות המקומיות הערביות נמוך בכ-45% בהשוואה לממוצע ברשויות המקומיות היהודיות .  עיקר הפער נובע מהשקעה נמוכה יותר של הרשויות המקומיות הערביות ,  שאינן מסוגלות כלכלית ,  או שסדרי העדיפויות שלהן אחרים .  כתוצאה מכך ,  שיעור הזכאים לבגרות ברמה אוניברסיטאית נמוך בכ-35%.מסקנת מחברי נייר העמדה היא ,  כי מנקודת מבט כלכלית של כלל המשק ,  יש לתקצב באופן ייעודי חינוך לתלמידים במגזר הערבי בהיקף שיביא להשוואה לרמת התקציב הקיימת במגזר הרוב .  העלות להשוואת ההוצאה לתלמיד במערכת החינוך הערבי נאמדת בכ-1.2 מיליארד שקלים לשנה  ( כ-3,600 שקלים לתלמיד לשנה ,  עבור כ-325 אלף תלמידים במגזר הערבי ) .למה זה כדאי למשק ?   " פוטנציאל הגידול בתוצר כתוצאה משילובם המלא של הערבים בכלכלת ישראל  ( השוואת שיעור תעסוקה ושכר לממוצע בקרב אוכלוסיית הרוב )  הינו כ-26 מיליארד שקלים לשנה ".  גם מימוש של 5% מהפוטנציאל יביא לגידול בתוצר בהיקף דומה לתוספת השקעה הנדרשת בחינוך .  בהנחה של שיעור מס ממוצע של 20% ,  איזון תקציבי יושג במצב של מימוש כ-25% מפוטנציאל הגידול בהכנסות הערבים.מחברי נייר העמדה הוסיפו ,  כי השקעה בהשכלה הינה מטבעה השקעה ארוכת טווח ,  והתוצאות של המדיניות המוצעת כאן צפויות לבוא לידי ביטוי כלכלי רק בעוד עשור או שניים .  בטווח הקצר והבינוני נדרשים אמצעי מדיניות משלימים .  לדוגמה ,  אפליה מתקנת לעידוד תעסוקת ערבים ,  אפליה מתקנת במערכת ההשכלה הגבוהה ,  קורסים להשתלמויות מקצועיות ,  מרכזי תעסוקה לנשים ,  שיפור נגישות למרכזי התעסוקה והקטנת מספר העובדים הזרים במשק.למרות שהחוק אוסר אפליה לרעה של עובד על קרע מוצאו ,  בין השאר ,  קובע נייר העמדה ,  כי אחת מארבע סיבות עיקריות לפערי הכנסה בין ערבים לאוכלוסיית הרוב הוא אפליה לרעה בשכר של ערבים מול יהודים . " פערי הכנסה בין הערבים לאוכלוסיית הרוב ניתנים לאפיון כמותי באמצעות ארבעה מאפיינים עיקריים .  שיעור השתתפות נשים בכח העבודה ;  פערי שכר בין מועסקים יהודים וערבים בעלי רמת השכלה זהה  ( איכות השכלה )  ;  פערים בשכר הנובעים מרמת השכלה שונה ;  ושיעור אבטלה גבוה יותר ". עוד קובע נייר העמדה ,  כי  " פערים ברמת ההשכלה ובאיכות ההשכלה מהווים גורם כלכלי דומיננטי אשר יכול להסביר את פערי ההכנסה והעוני בין הערבים לאוכלוסיית הרוב ".  פערי ההשכלה באים לידי ביטוי במספר שנות לימוד ממוצעות .  בקרב ערבים בגילאי 25 עד 65 עומד על 10.5 שנים ,  לעומת 13.9 שנים באוכלוסיית הרוב ;  שיעור בעלי השכלה אקדמאית בקרב הערבים עומד על 16% לעומת 38% באוכלוסיית הרוב .  פערים באיכות ההשכלה ניתנים לאפיון כמותי באמצעות הישגים נמוכים יותר עבור אותה רמת השכלה בהשוואה לאוכלוסיית הרוב :  ציון מיצ"ב  ( מדדי יעילות וצמיחה בבית הספר )  של המיגזר הערבי נמוך בכ-26% מאוכלוסיית הרוב ;  שיעור הזכאים לבגרות ברמת סף אוניברסיטאית נמוך בכ-35% וציון הפסיכומטרי נמוך בכ-100 נקודות.רמת ההכנסה למשק בית של האוכלוסייה הערבית ,  המהווה כ-20% מהאוכלוסייה בישראל נמוכה בכ-43% בהשוואה להכנסה הממוצעת למשק בית בקרב אוכלוסיית הרוב  ( כלל האזרחים ,  ללא ערבים וחרדים )  .  השילוב בין הכנסה נמוכה למשק בית ,  ומשקי בית גדולים  ( 5.7 נפשות בהשוואה ל-3.0 בקרב אוכלוסיית הרוב )  ,  מביא לכך ששיעור העוני בקרב הערבים עומד על 30% לעומת 10% באוכלוסיית הרוב.בחינת המאפיינים הכלכליים של המגזר הערבי על פי נתוני הלמ"ס ,  מצביעה על כך ,  שככל שגדלה רמת ההשכלה בקרב הערבים ,  עולה שיעור השתתפות נשים בכח העבודה ,  גדלה רמת ההכנסה וקטן גודל משק הבית.מסקנת מחברי נייר העמדה היא ,  כי העלאת רמת ואיכות ההשכלה של הערבים הינה גורם דומיננטי שיאפשר שילוב כלכלי של הערבים בכלכלת ישראל ,  וצמצום פערי ההכנסה והעוני ביחס לאוכלוסיית הרוב .  לדבריהם ,  קיים קשר ברור בין היקף ההשקעה לתלמיד במערכת החינוך בישראל ,  לבין רמת ההשכלה במונחי שיעור מסיימי בגרות ברמה אוניברסיטאית .
 
מודלים כלכליים :  הגדלת ההוצאה לחינוך לתלמידים ערבים תאיץ שילובם במשק
פוטנציאל הגידול בתוצר כתוצאה משילובם המלא של הערבים במשק מוערך בכ-26 מיליארד שקלים לשנה

