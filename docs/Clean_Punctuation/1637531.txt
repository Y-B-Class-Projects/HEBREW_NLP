הסנאט אישר סנקציות על ייצוא דלק לאירן
הסנאט האמריקאי אישר הצעת חוק שתאפשר לנשיא ארה"ב להטיל סנקציות על חברות שייצאו דלק לאירן .  מטרת החוק היא ללחוץ על אירן להפסיק את תוכנית הגרעין שלה
הסנאט האמריקאי אישר הלילה  ( שישי )  הצעת חוק אשר תאפשר לנשיא אובמה להטיל סנקציות על חברות שייצאו דלק לאירן .  מטרתו של חוק זה היא ללחוץ על אירן להפסיק את תוכנית הגרעין שלה .  הסנקציות יוטלו על חברות אשר מייבאות דלק לאירן או עוזרות למדינה לזקק נפט ובמסגרתן לא יינתנו הלוואות לחברות אלה או עזרה כלכלית אחרת .  
לפי ההצעה שאושרה בסנאט ,  הסנקציות יוטלו גם על חברות אשר מקימות צינורות גז ונפט באירן וכן על חברות אשר מספקות לרפובליקה האיסלמית מכליות להעברת הנפט .  
סעיף נוסף בחוק דורש מממשל אובמה להקפיא את נכסיהם של אירנים ביניהם של כוחות משמרות המהפכה באירן אשר פעילים בטרור ובסחר בנשק .  
החוק שאושר גם אוסר על ממשלת ארצות הברית לרכוש סחורה מחברות זרות אשר נמצאות בקשרים עסקיים עם מגזר האנרגיה באירן .  החוק גם אוסר על ייבוא ישיר של מוצרים מאירן לארצות הברית וייצוא סחורות מארצות הברית לאירן מלבד אוכל ותרופות .
 בדצמבר אישר הקונגרס האמריקאי הצעת חוק דומה וכעת יש ליישב את ההבדלים בין הצעות החוק לפני שההצעה תהפוך לחוק ותאושר באופן סופי על ידי הנשיא אובמה .
 
הסנאט אישר סנקציות על ייצוא דלק לאירן
הסנאט האמריקאי אישר הצעת חוק שתאפשר לנשיא ארה"ב להטיל סנקציות על חברות שייצאו דלק לאירן .  מטרת החוק היא ללחוץ על אירן להפסיק את תוכנית הגרעין שלה

