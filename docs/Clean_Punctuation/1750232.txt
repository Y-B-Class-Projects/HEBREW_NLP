החרדים מוציאים פחות בסופר ? 
לפי מחקר של מכון גיאוקטוגרפיה על החרדים בישראל ,  עד 2022 תמנה אוכלוסייתם כמיליון איש .  כמו כן ,  עולה כי החרדים מוציאים פחות על רכישות המזון וכי למרביתם אין טלפון סלולרי
האוכלוסייה החרדית מוציאה על רכישת מזון כ-3 מיליארד שקל בשנה ,  מתוך 45.3 מיליארד שקל שמוציאה כלל האוכלוסייה בישראל על מזון - כך עולה מממצאי מחקר חדש שערך מכון גיאוקרטוגרפיה על אוכלוסיית החרדים בישראל .  
הוצאה זו מהווה כ-6.7% מכלל ההוצאה הלאומית על מזון ,  על-אף שהאוכלוסייה החרדית מהווה כ-9.6% מכלל האוכלוסייה בישראל .  
את הקניות מעדיפים החרדים לערוך ברשת השיווק רמי לוי שיווק השקמה .  28% מהנשאלים טענו כי הם עורכים את הקניות שלהם ברשת זו ,  לעומת 18% שטענו כי הם עורכים את קניותיהם ברשת שופרסל .  ברשת רבוע כחול על כל תת-רשתותיה ,  רק 9% מהאוכלוסייה החרדית עורכים קניות ,  וברשת חצי חינם 4% מהאוכלוסייה החרדית .  
עוד עולה מהמחקר כי בדומה לכלל האוכלוסייה ,  גם האוכלוסייה החרדית נוהגת לאכול ארוחות מחוץ לבית - אבל פחות .  אמנם 40% מהחרדים טענו כי הם אוכלים בחוץ ,  וזאת לעומת 53% בקרב כלל האוכלוסייה ,  אך הם עושים זאת 1.5 פעמים בחודש - לעומת 4.9 פעמים שעושה זאת כלל האוכלוסייה .  מבחינת טייק-אוויי  ( משלוחים )  ,  כדאי למסעדות להסתמך פחות על האוכלוסייה החרדית :  רק 19% ממשקי הבית החרדים נוהגים להזמין אוכל הביתה ,  לעומת 28% הנוהגים לעשות זאת מכלל האוכלוסיה .  
מעבר להוצאות המזון ,  המחקר מציג נתונים שלפיהם ל-66% מהחרדים אין בכלל כלי רכב פרטי ,  ל-28% יש כלי רכב אחד ורק 6% מחזיקים שתי מכוניות ויותר .  מרבית האוכלוסייה החרדית  ( 65% )  יעדיפו לרכוש כלי רכב משומש ,  לעומת 35% שיעדיפו כלי רכב חדש .  
מרבית החרדים כלל לא מחזיקים מכשיר סלולר  ( 61% )  .  לעומת זאת ,  לפי נתוני המחקר ,  אוכלוסייה זו תופשת את עצמה כבריאה יותר בהשוואה לכלל אוכלוסיית ישראל .  כשהחרדים נשאלו כיצד היו מגדירים את מצבם הבריאותי ,  השיבו 85% מהם כי מצבם טוב עד טוב מאוד - לעומת 67% בלבד מהחילונים שהגדירו כך את מצבם הבריאותי .  
עוד עולה מהמחקר כי עד 2022 אוכלוסיית החרדים בישראל צפויה להגיע לכמיליון איש ,  לעומת מספר החרדים כיום שעומד על כ-735,500 נפש . " השוק החרדי הישראלי מהווה עתודת גידול עתידי לכל יצרן ומשווק .  מדובר באוכלוסייה שמכפילה את עצמה בתוך 23 שנים - תופעה לא שגרתית במדינה שאיננה מדינת עולם שלישי ",  אומר פרופ' אבי דגני ,  נשיא קבוצת גיאוקרטוגרפיה .
 
החרדים מוציאים פחות בסופר ? 
לפי מחקר של מכון גיאוקטוגרפיה על החרדים בישראל ,  עד 2022 תמנה אוכלוסייתם כמיליון איש .  כמו כן ,  עולה כי החרדים מוציאים פחות על רכישות המזון וכי למרביתם אין טלפון סלולרי

