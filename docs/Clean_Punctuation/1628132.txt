מכבי פתח תקוה ניצחה 0:3 את הפועל רמת גן
במכבי פ"ת החליטו לעשות סוף להפסדים ,  ביצעו מהפכה בהרכב וקיבלו תצוגה נהדרת של עומר דמארי בניצחון 0:3 על הפועל ר"ג
השנה החדשה מבשרת על שינוי לטובה עבור מכבי פתח תקוה ?  כך לפחות מקווים הלוזונים .  אחרי ארבעה הפסדים רצופים ורק נקודה אחת מאז מונה פרדי דוד למאמן ,  מכבי פתח תקוה סוף סוף ניצחה ,  כשגברה הערב  ( ראשון )  בקלות 0:3 באיצטדיון וינטר על הפועל רמת גן ,  וציינה ניצחון חוץ ראשון העונה .  שלוש הנקודות איפשרו לאורחים לדלג מעל הקו האדום ולתפוס את המקום ה-12 ,  רק נקודה מתחת לרמת גנים במקום ה-11 .
 פרדי דוד ביצע מהפכה של ממש בהרכב קבוצתו ,  ושבעת השינויים הוכיחו את עצמם בגדול הערב .  דרגוסלאב יבריץ' רשם הופעת בכורה מוצלחת בין הקורות ,  הקרין ביטחון כשמלפניו הגנה בשיטה חדשה של שלושה בלמים וקינח עם הוצאת כדור ארוכה שסידרה שער לעומר דמארי בדקה ה-37 .  גם אורי אוזן ,  שהרשה לתמוך בהתקפה הודות לגיבוי מאחור ,  הפגין יכולת טובה בעמדת המגן הימני ,  שהייתה אחת מנקודות התורפה של הקבוצה העונה ,  ועומר דמארי הריץ התקפות מתפרצות קטלניות מול ההגנה האיטית של הפועל רמת גן .  כשעומר גולן עוקב מהיציע ,  דמארי הצעיר הזכיר שיש עוד עומר שצריך לספור .
 בכל הקשור לשליטה בשדה ,  המארחים היו עדיפים ואף סיכנו יותר את השער ,  אבל סרג' איילי וג'ורג' דאטורו היו חסרי דיוק בהתקפה ולא ניצלו את מסירות הפז של תומר תייר .  יובל נעים לא אהב את תפקוד החלק האחורי שלו ,  וביצע שינוי כפול מיד לאחר ההפסקה ,  כשברקע קריאות האוהדים כלפיו .  בפועל ,  אם חל שינוי ,  הוא היה לרעה .  
פתח תקוה עקצה שנית במתפרצת בדקה ה-53 ,  כשהפעם עומר דמארי ,  המצטיין במשחק ,  על תקן המבשל וקובי גנון בתפקיד הכובש ,  לראשונה מבחינתו מחוץ לאורווה כשחקן הקבוצה .  חזרה אידיאלית מבחינתו אחרי העימות עם המאמן .  בנקודה זו רמת גן התפרקה סופית ,  עומר דמארי ניצל זאת כדי להשלים צמד אישי בדקה ה-73 והבוסים ביציע יכולים סוף כל סוף לחייך .  רוחות חדשות מנשבות במלאבס ? 
דקה 8 :  תייר שלח כדור חד לרחבה ,  איילי הסיט לעבר השער ויבריץ' בזינוק נהדר הדף לקרן .
 דקה 19 :  אוזן עביר רוחב לגנון ,  שמ-10 מטרים במרכז הרחבה בעט וראה את רפי כהן מציל שער בטוח ברגליו .
 דקה 28 :  חרמון חילץ מצוין בהגנה והוציא מתפרצת ,  תייר הגביה לרחבה ואיילי נגח לידיו של יבריץ' .
 דקה 38 :  גול !  יבריץ' הוציא מידו מסירה ארוכה לעבר מחצית המגרש  ,  עומר דמארי ניצל את החור בהגנת רמת גן ודהר כל הדרך כדי להכניע את רפי כהן .  0:1 למכבי פתח תקוה .
 דקה 53 :  גול !  עומר דמארי העיקש נלחם על כדור והצליח להגביה לעבר הרחבה ,  רפי כהן פיספס ביציאה ולגנון נשאר רק לגלגל לרשת החשופה מ-10 מטרים .  0:2 למכבי פתח תקוה .
 דקה 57 :  חסן השאיר את דאטורו מול שער חשוף ,  אבל החלוץ המסורבל גילגל החוצה .
 דקה 60 :  בוסיץ' נותר לבדו ברחבה מול רפי כהן ובעט לפינה השמאלית ,  אבל הכדור סטה מעט הצידה וחמק החוצה .
 דקה 73 :  גול !  עומר דמארי חטף כדור מהגנת רמת גן ,  עקף את סוארס ובעט מדויק לפינה הקרובה של רפי כהן .  0:3 קל למכבי פתח תקוה .
 דקה 85 :  תייר בעט מהאוויר מחוץ לרחבה ,  הכדור פגע בשחקן הגנה פתח תקואי ויצא לקרן .
 הרכב הפועל רמת גן :  רפי כהן ,  קובי מוסא ,  גולן חרמון ,  אסי דומב  ( אלי לוי ,  46 )  ,  בני חדד  ( קרלוס צ'קאנה ,  69 )  ,  וויליאם סוארס ,  הרוויה קובאצ'ביץ'  ( תמיר בן עמי ,  46 )  ,  תומר תייר ,  קובי חסן ,  סרג' איילי ,  ג'ורג' דאטורו .
 הרכב מכבי פתח תקוה :  דרגוסלאב יבריץ' ,  אורי אוזן ,  מוראד מגמאדוב ,  אבי יחיאל ,  ניצן דמארי ,  קובי גנון  ( נאור פסר ,  78 )  ,  דן רומן ,  אסי משיח ,  ונצ'ו טריאנוב  ( דני פרדה ,  87 )  ,  עומר דמארי  ( דובב גבאי ,  80 )  ,  טומיסלאב בוסיץ' .
 
מכבי פתח תקוה ניצחה 0:3 את הפועל רמת גן
במכבי פ"ת החליטו לעשות סוף להפסדים ,  ביצעו מהפכה בהרכב וקיבלו תצוגה נהדרת של עומר דמארי בניצחון 0:3 על הפועל ר"ג

