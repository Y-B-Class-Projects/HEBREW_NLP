ראש ממשלת יוון יפרסם היום פרטי תוכנית לקיצוץ 4.8 מיליארד יורו בתקציב 
" עלינו לשכנע את האזרחים שיוון מוכנה לעשות את מה שצריך לעשות ",  אמר אתמול יורגוס פפאנדריאו
ראש ממשלת יוון יורגוס פפאנדריאו צפוי לפרסם היום את פרטי התוכנית לקיצוץ של 4.8 מיליארד יורו בתקציב הממשלתי .  אתמול אמר פפאנדריאו כי הצליח למצוא דרך לקצץ 4.8 מיליארד יורו  ( 6.5 מיליארד דולר )  בתקציב.פפאנדריאו נכנע ללחץ מצד האיחוד האירופי והמשקיעים לעשות יותר על מנת להקטין את הגירעון התקציבי הגדול באיחוד .  בין יתר הצעדים עליהם צפוי להכריז ראש הממשלה היווני :  העלאת המסים על הטבק והאלכוהול וקיצוץ בבונוסים של עובדי הציבור ,  כך אמר מקורב לממשלה היוונית לבלומברג ." אנחנו צריכים לתמוך בשותפים שלנו ",  אמר פפאנדריאו אתמול באתונה ,  והוסיף : " עלינו לשכנע את האזרחים ,  מהם אנחנו מבקשים להקריב ,  שיוון מוכנה לעשות את מה שצריך לעשות ". התשואה על האג"ח הממשלתיות היווניות ל-10 שנים ירדה ב-0.07% אתמול ל-6.18% ,  השיעור הנמוך מאז 12 בפברואר .  פער התשואות בין האג"ח הממשלתיות היווניות ובין האג"ח הממשלתיות הגרמניות - הנחשבות בטוחות יחסית - ירד ב-0.15% ל-3.01% ,  הפער הקטן זה שלושה שבועות .
 
ראש ממשלת יוון יפרסם היום פרטי תוכנית לקיצוץ 4.8 מיליארד יורו בתקציב 
" עלינו לשכנע את האזרחים שיוון מוכנה לעשות את מה שצריך לעשות ",  אמר אתמול יורגוס פפאנדריאו

