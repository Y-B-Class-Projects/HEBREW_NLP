דרושה חסות לים המלח
משרד התיירות מחפש נותני חסות עבור קמפיין ים המלח לשבעת פלאי עולם .  הקמפיין הקודם ,  פלאי עולם מעשה אדם ,  בו הצביעו רק מאה מיליון ,  נתן ערך כלכלי של כ-5 מיליארד דולר לאתרים
משרד התיירות פונה בימים אלו לחברות מובילות במשק הישראלי ,  בהצעה לקחת חלק בקמפיין לבחירת ים המלח כאחד מ-7 פלאי עולם הטבע .
 על פי תקנון התחרות ,  רק 7 נותני חסויות יכולים לסייע בהובלת מסע הפרסום ,  אשר יימשך עד 2011 .  משרד התיירות הוא הגורם הרשמי המייצג את מדינת ישראל מול קרן התחרות ,  אך המשא ומתן מול החברות יתבצע על ידי הקרן עצמה .  מנהל השיווק של הקרן יגיע לפגישות בישראל בתחילת חודש ינואר ,  במהלכן ייפגש עם נציגי החברות המתאימות .
 עלות השותפות המסחרית בקמפיין עומדת על כמיליון דולר מכל חברה לכל התקופה ,  וזאת בנוסף להתחייבות לקדם את ההצבעה בעד המועמד בערוצים שונים .  החברה תזכה בחשיפה לקהלים חדשים בארץ ובעיקר בחו"ל ,  שמספרם מוערך בכמיליארד מצביעים .  בנוסף ,  הענקת החסות תמצב את החברה בפני קהלים אלו כבעלת חזון סביבתי ,  מעורבות חברתית ומובילת חזון לאומי .
 שר התיירות ,  סטס מיסז'ניקוב קורא לחברות הגדולות במשק  " להצטרף לפרויקט לאומי וחשוב זה ,  שילווה אותנו בכל הפעילות השיווקית של משרד התיירות בעולם ,  בשנתיים הקרובות ".  לדבריו ,  ים המלח הנו אחד מאוצרות הטבע והתיירות של ישראל וזכייתו בתחרות זו תקדם את התיירות לישראל ולחבל ים המלח בפרט ,  ותייצר מקומות עבודה חדשים ומינוף הפעילות התיירותית באזור .
 סגן ראש מנהל השיווק וראש אגף חו"ל במשרד התיירות ,  פיני שני ,  ציין כי על פי נתוני הקרן ,  העניק הקמפיין הקודם בו הצביעו  " רק "  מאה מליון איש בעד  " 7 פלאי עולם מעשה ידי אדם ",  ערך כלכלי של כ-5 מיליארד דולר לאתרים שהשתתפו בו :  זכרון צרכנים שהגיע לכ-90% ,  הכפלה של פי 20 בשטח הכתבות מחשיפה תקשורתית ,  הכפלה פי 7 מפרסום טלוויזיוני ועלייה בנתח שוק של כ-6% .
 כזכור ,  ים המלח עלה לשלב הגמר אחרי תהליך סינון שארך כשנתיים ,  ובמהלכו נותרו מ-440 אתרים 28 בלבד .  תהליך הבחירה יתבצע במהלך השנתיים הקרובות .  בין המתמודדים :  הגראנד קניון בארצות הברית ,  שונית האלמוגים הגדולה באוסטרליה ,  איי הגלאפגוס ,  יערות הגשם באמזונס ,  האיים המלדיבים ,  צוקי מוהר באירלנד ועוד .
 ההצבעה מתקיימת באמצעות אתר האינטרנט של משרד התיירות :  ושל קרן 7 פלאי עולם ,  וכן באמצעות טלפונים סלולריים .
 
דרושה חסות לים המלח
משרד התיירות מחפש נותני חסות עבור קמפיין ים המלח לשבעת פלאי עולם .  הקמפיין הקודם ,  פלאי עולם מעשה אדם ,  בו הצביעו רק מאה מיליון ,  נתן ערך כלכלי של כ-5 מיליארד דולר לאתרים

