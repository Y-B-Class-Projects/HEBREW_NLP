סוכם ההסדר באפריקה :  הוגדל הפיצוי למחזיקי האג"ח הארוכות ;  מחזיקי אג"ח ט' יקבלו 45% מהחוב במזומן
כמו כן ,  יקבלו מחזיקי האג"ח נציגות בדירקטוריון אפריקה וכן תיתן אפריקה שיעבוד שלילי על כל נכסי החברה
נציגות מחזיקי האג"ח של והנהלת החברה נפגשו היום סיכמו היום את פרטי ההסדר השיובא לאישור מחזיקי האג"ח.בין היתר ,  סוכם שהפיצוי למחזיקי האג"ח מסדרות הארוכות ל-16 שנה יוגדל מ-3.576 מיליארד שקל ל- 3.59 מיליארד שקל .  זאת בהתאם לדרישת בית ההשקעות פסגות ,  שבניהולו של רועי ורמוס ,  להגדיל את הפיצוי הנוסף למחזיקי אג"ח הארוכות מ-76 מיליון שקל ל-90 מיליון שקל תמורת הגדלת חלק המזומן לסדרות הקצרות.כמו כן ,  סוכם במסגרת ההסדר כי מחזיקי אג"ח ט' שהיו אמורים לקבל ב-10 בנובמבר 2009 תשלום של כ-560 מיליון שקל ,  יקבלו 45% מהערך המתואם של האג"ח במזומן ,  כלומר כ-250 מיליון שקל ואת יתר הסכומים לפי חלקם היחסי בחבילה הכוללת של מניות באפריקה ,  בחברות הבנות של אפריקה וב-2 סדרות האג"ח החדשות שיונפקו.במהלך הימים הקרובים צפויה נציגות מחזיקי אג"ח ט' לאשר את ההסדר שהושג .  כמה ימים לאחר מכן ,  אמורה אפריקה לשלם למחזיקי אג"ח ט' מקדמה של כ-20% מהיקף הסדרה ,  כלומר כ-112 מיליון שקל .  עוד סוכם בין הצדדים כי מחזיקים של סדרות האג"ח כ"ד ,  י"ז ,  ט"ו ו-י"ב יקבלו ב-2010 35% מהערך המתואם של האג"ח שהיה להיפרע באותה שנה במזומן ,  והיתר לפי חלקם היחסי בחבילה.תמורת קבלת סכומים גדולים יותר במזומן בסדרות הקצרות ,  ירד חלקן של אותן הסדרות בסדרת האג"ח הקצרה של מיליארד שקל שתונפק לשנתיים .  אלא שקבלת מזומנים תמורת ויתור על האג"ח אינו שווה ערך ,  כך שהצדדים תימחרו את שווי האג"ח כ-80% משווי המזומן ,  ובהתאם לכך הוצע לסדרות הארוכות ויתור על מזומן תמורת פיצוי בהיקף של כ-90 מיליון שקל על ידי הגדלת סדרת האג"ח הארוכה ל-16 שנה מ-3.5 מיליארד שקל.כמו כן ,  יקבלו מחזיקי האג"ח נציגות בדירקטוריון אפריקה וכן תיתן אפריקה שיעבוד שלילי על כל נכסי החברה וכן יהיה שיעבוד ספציפי בגובה 50% מהחוב ,  מגבלות על משיכת דיבידנד ובנוסף לכך נקבעו אמות מידה פיננסיות  ( קובננטס )  .
 
סוכם ההסדר באפריקה :  הוגדל הפיצוי למחזיקי האג"ח הארוכות ;  מחזיקי אג"ח ט' יקבלו 45% מהחוב במזומן
כמו כן ,  יקבלו מחזיקי האג"ח נציגות בדירקטוריון אפריקה וכן תיתן אפריקה שיעבוד שלילי על כל נכסי החברה

