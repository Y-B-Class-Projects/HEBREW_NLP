יפן תדרוש מסין פיצויים על הנזק לסירותיה
יפן הודיעה כי תדרוש מסין פיצויים על הנזק שנגרם לשתי סירות סיור שלה ,  שנפגעו מהתנגשות סירת דיג סינית בתחילת החודש .  רב החובל של הסירה שוחרר לאחר כשבועיים מעצר וזכה לקבלת פנים חמה בעירו
 ( צילום :  רויטרס ,  עריכת וידאו :  יאיר דניאל ) 
המחלוקת הדיפלומטית בין סין ליפן מסרבת לגווע .  טוקיו הודיעה היום  ( שני )  כי תבקש מסין לפצות אותה על הנזק שנגרם לשתי סירות חיל הים שנפגעו בהתנגשות עם סירת דייג סינית סמוך לאזור ששתי המדינות טוענות לריבונות עליו .  רב החובל של הסירה הסינית היה עצור ביפן במשך שבועיים ,  שוחרר בסוף השבוע ,  ושב היום לביתו ,  וזכה לקבלת פנים של גיבור .  
ההתנגשות שאירעה בשבעה בספטמבר ומעצרו של רב החובל הובילו למשבר הדיפלומטי החמור ביותר בין שתי המדינות בשנים האחרונות .  בייג'ינג דרשה שטוקיו תתנצל ותפצה אותה .  אולם היא זכתה לתשובה שלילית ,  לאחר שיפן טענה שסירת הדייג התנגשה בסירותיה בכוונה ,  ולדרישת פיצויים מצד יפן עבור הנזק שנגרם לסירות סמוך לאיי דאויו ,  כפי שהם נקראים בסין ,  וסנקאקו ,  כפי שהם נקראים ביפן .
" אנו נבקש שהסירות יוחזרו למצבן המקורי ",  אמר דובר הקבינט היפני יושיטו סנגוקו .  הוא הוסיף כי כעת תורה של סין להחליט אם היא רוצה לשקם את היחסים בין המדינות .  
המחלוקת הדיפלומטית העלתה את החשש לגבי הנזק לקשרי המסחר בין סין-יפן ,  נוכח העובדה כי סין היא שותפת הסחר הגדולה ביותר של יפן .  ב-BBC דווח כי ממשלת יפן זכתה לביקורת רבה בגין ההחלטה לשחרר את רב החובל .  ראש הממשלה נאוטו קאן אמר כי ההחלטה התקבלה על ידי הפרקליטות בלבד .  הוא הוסיף כי רב החובל שוחרר מבלי שיוגש נגדו כתב אישום על מנת לקדם קשרים עם סין  " שיועילו לכולם ". 

יפן תדרוש מסין פיצויים על הנזק לסירותיה
יפן הודיעה כי תדרוש מסין פיצויים על הנזק שנגרם לשתי סירות סיור שלה ,  שנפגעו מהתנגשות סירת דיג סינית בתחילת החודש .  רב החובל של הסירה שוחרר לאחר כשבועיים מעצר וזכה לקבלת פנים חמה בעירו

