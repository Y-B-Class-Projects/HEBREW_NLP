הנתיב המהיר לת"א :  75% מהפרויקט הושלמו - אך העבודות לא יחודשו 
המדינה והזכיינית שפיר הנדסה נערכות למערכה משפטית :  שפיר גייסה את עו"ד רם כספי ,  המדינה פנתה לעו"ד דורי קלגסבלד
 >  >  זכיינית פרויקט הנתיב המהיר לתל אביב ,  שפיר הנדסה ,  השלימה 75% מהעבודות בפרויקט אותן הפסיקה לפני כחודש .  בשלב זה עוסקים העובדים באתר ההקמה בעבודות תחזוקה בלבד ,  עד שיוכרע עתידו של הפרויקט בפני הבוררים .  ל-themarker נודע כי המדינה וחברת שפיר כבר נערכות למערכה המשפטית הצפויה ,  וגייסו באחרונה עורכי דין בכירים לליווין המשפטי .  שפיר שכרה באחרונה את שירותיו עו"ד רם כספי ,  לשם ייצוגה בהתדיינויות עם המדינה והבנקים .  המדינה מצדה פנתה בימים האחרונים אל עו"ד דורי קלגסבלד ,  בהצעה לייצגה בהליכים המשפטיים מול שפיר .  צוות הבוררים לפרויקט ,  בראשות השופט  ( בדימוס )  ורדי זיילר ,  קבע לצדדים דיון ראשון כבר ביום רביעי הקרוב .  כפי שנחשף אתמול ב-themarker ,  שפיר ביקשה בסוף השבוע תקדימית להתיר לה לבטל את חוזה הזיכיון שעליו חתמה מול המדינה לביצוע הפרויקט .  זאת ,  שנתיים לאחר שהחלה בעבודות להקמת הפרויקט וארבעה חודשים לפני שהנתיב אמור היה להיפתח רשמית לתנועה .  מדובר בפעם הראשונה שבה זכיין פרויקט p.p.p  ( שיתוף פעולה ציבורי-פרטי )  מבקש לאפשר לו להכריז על ביטול הסכם זיכיון - זכות השמורה למדינה בלבד .  בתוך כך ,  חברת הדירוג מעלות s & p חתכה את דירוג החוב של הפרויקט מ-+a לטריפל c ,  והכניסה אותו לרשימת ה-creditwatch .  במימון לפרויקט נושאים חברת הביטוח מגדל  ( 75% )  ובנק לאומי  ( 25% )  שהזרימו עד כה לפרויקט סכום של כ-120 מיליון שקל .  המממנים הפסיקו את הזרמת הכספים לפרויקט לפני שנה ,  בעקבות המחלוקת הנמשכת מול המדינה על השלכות הטעות התכנונית על הפרויקט .  שפיר המשיכה לממנו מהונה העצמי ,  והשקיעה עד כה בפרויקט 170 מיליון שקל מכיסה .  הבקשה שהפנתה שפיר היא לקבלת סעד הצהרתי ,  לפיו השינויים שהמדינה עשתה עד כה בפרויקט הם בגדר שינויים מהותיים ,  כלומר הפרות הסכם המסכנות את מימון הפרויקט ,  אשר בגינן רשאית שפיר לבטל את הסכם הזיכיון .  בבקשה ידונו בימים הקרובים צוות הבוררים המלווה את הפרויקט :  זיילר ,  עו"ד מרים רובינשטיין המשמשת בוררת מטעם המדינה ,  ופרופ' אוריאל פרוקצ'יה המשמש בורר מטעם שפיר .  לשפיר נותר להניח אספלט פרויקט הנתיב המהיר לתל אביב הוא פרויקט b.o.t בהיקף כולל של 580 מיליון שקל  ( כולל התייקרויות )  ,  שיסב את הנתיב השמאלי בכביש ירושלים-תל אביב ,  בקטע שבין מחלף לוד למחלף קיבוץ גלויות  ( 13 ק"מ )  ,  לנתיב אגרה .  במקום הנתיב ייסלל נתיב ימני לשימוש התנועה השוטפת ,  כשמתוך 13 הק"מ של הנתיב החדש נסללו עד כה כ-10 ק"מ .  שפיר אמורה להקים חניון חנה-וסע ללא תשלום לכ-2,000 כלי רכב באזור מחלף שפירים ,  ומשם תפעיל מערכת הסעות מיוחדת  ( שאטלים )  ללא תשלום לאזור הקריה בתל אביב ולאזור הבורסה ברמת גן .  לשפיר נותר עוד להניח אספלט על הגשרים לחניון חנה-וסע ובחניון עצמו ,  וכן לבצע עבודות קרצוף וריבוד .  בנוסף ,  נדרשת שפיר להתקין מערכות גביית אגרה דינמית ,  שבהן האגרה משתנה אוטומטית בהתאם לעומס בנתיב .  הסגירה הפיננסית של הפרויקט הושלמה באוגוסט 2007 ,  והעבודות לביצוע הפרויקט אמורות היו להימשך 30 חודשים ולהסתיים באפריל הקרוב .  במכרז לביצוע הפרויקט זכו ב-2006 קבוצת שפיר נתיב מהיר ,  שכללה את חברת שפיר הנדסה ,  חברת נהור  ( החברה הבת של דן )  וסימנס .  זאת ,  לאחר שהציעו לשלם למדינה תמלוגים בהיקף של 182 מיליון שקל בגין הפעלת הפרויקט .
 
הנתיב המהיר לת"א :  75% מהפרויקט הושלמו - אך העבודות לא יחודשו 
המדינה והזכיינית שפיר הנדסה נערכות למערכה משפטית :  שפיר גייסה את עו"ד רם כספי ,  המדינה פנתה לעו"ד דורי קלגסבלד

