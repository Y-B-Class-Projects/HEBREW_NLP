2011 והארנק שלכם :  מה עולה יותר ומה פחות
חשבון הטלפון יירד ,  חברות הסלולר ייחלשו אך הדלק יעלה יותר ועימו מחירי הבנזין לרכב הפרטי ,  הנסיעה באוטובוס וגם כרטיסי הטיסה לחו"ל .  כך ייראה הארנק שלנו במהלך השנה החדשה
לאחר שנה הפכפכה של מאבקים על כיס הציבור ,  רפורמות בענפי המשק השונים ותנודות במחירי הסחורות בעולם ,  נראה כי שנת 2011 מביאה שורה של שינויים להם נאלץ להתרגל ,  לטובה ולרעה .
 אז מה יעמוד בפנינו בשנה החדשה ?  ראשית נפתח בחדשות הטובות .  לאחר מאבק ארוך ומייגע מול חברות הסלולר ,  מוריד משרד התקשורת את דמי הקישוריות שנאלצנו לשלם ביותר מ-70% לתעריף של 7.2 אגורות לדקת שיחה .  כזכור ,  עד תחילת השנה האחרונה נדרשנו לשלם 25.1 אגורות לדקה .  לפי המתווה עליו החליט שר התקשורת ,  גם מחיר זה ימשיך לרדת בכל שנה ,  עד 2014 ,  בה יהיו דמי קישוריות 5 אגורות לדקה .  
ההשפעה המיידית של התהליך הגיעה דווקא מצד התקשורת הקווית ,  כשחברת בזק הורדת מחיר הדקה מטלפון קווי לסלולרי - מ-34 אגורות לדקה ל-15 אגורות לדקה .  כמו כן ,  מעתה יהיה קל יותר לעבור בין חברת סלולר אחת לשנייה מאחר וקנסות היציאה הופחתו והקנס המקסימלי שחברה תוכל לגבות הוא לפי שיכלול של החשבונית החודשית הממוצעת ,  כפול 8% ,  כפול מספר החודשים שנותרו ללקוח להתחייבות .  בנוסף ,  ב-2011 כל מכשיר סלולרי שנרכוש יהיה פתוח לכל כרטיסי ה-sim בהם נבחר להשתמש .
 בכלל ,  שנת 2011 לא צפויה להיות השנה של חברות הסלולר ,  שיתמודדו עם כניסת מתחרות חדשות בענף וכן עם כניסתן הצפויה לתוקף של 16 תיקונים צרכניים ,  שאמורים לשפר את מצב הלקוחות אל מול החברות הגדולות .  כך למשל ,  יחויבו החברות לספק ללקוחות פירוט חשבון ברור שניתן יהיה להבין בקלות .  
מעבר להשפעות החיוביות על הכיס של הצרכנים ,  גם החברות צפוית ליהנות מפחתת הוצאות בשנה הקרובה .  כך ,  צפוי מס החברות לרדת בתחילת השנה מ-25% ל-24% .  כדי לעודד חברות להרחיב את פעילותן בישראל .  לפי המתווה המתוכנן ,  מס החברות ירד לחברות שייצאו לפחות 25% ממכירותיהן .  חברות מייצאות מאזור המרכז ישלמו מס של 15% ,  וחברות מייצאות מהפריפריה ישלמו 10% .  
עם זאת ,  במקביל להפחתת מס החברות צפויה התייקרות של תשומות בעקבות החלטת הממשלה על התייקרויות מחירי הביטוח הלאומי שמשלמים מעסיקים ושל מיסוי על סולר ,  בנזין ופחם .
 בגזרת החדשות הרעות ,  ניתן לייחס את רוב הגזרות להתייקרות המס על הדלק ,  המצטרפת לעליית מחירי הנפט בעולם .  ראשית ,  בהשפעה ישירה ,  החל מיום ראשון יעלה מחיר הבנזין 95 אוקטן בתחנות הדלק בשירות עצמי ,  ב-43 אגורות לליטר - אולם לא בזאת נגמרת עליית המחירים בגלל ה בדלק .  כך ,  גם מחיר הנסיעה באוטובוסים יעלה ב-3% .  
כמו כן ,  בעקבות העלייה במחירי הדלק ,  גם הנסיעה לחו"ל תעלה לנו יותר ,  לאחר שחברת אל על הודיעה על עדכון מחירים שיכולים להגיע עד לכ-20 דולר יותר לנסיעה .  
עוד בגזרת החדשות הרעות ,  ניתן לצפות גם לעלייה גם בתחום הנדל"ן ,  כחלק ממאבק המדינה להוריד את מחירי הדירות שהאמירו והכבידו על גב הצעירים בשנה החולפת .  אם בסוף שנת 2010 פעל בנק ישראל כנגד המשקיעים בנדל"ן ,  בשנת 2011 צפוי המאבק להחריף .  בהתבסס על דבריו של נגיד בנק ישראל ,  עלינו לצפות לצעדים נוספים להקשחת תנאי המשכנתאות .
 
2011 והארנק שלכם :  מה עולה יותר ומה פחות
חשבון הטלפון יירד ,  חברות הסלולר ייחלשו אך הדלק יעלה יותר ועימו מחירי הבנזין לרכב הפרטי ,  הנסיעה באוטובוס וגם כרטיסי הטיסה לחו"ל .  כך ייראה הארנק שלנו במהלך השנה החדשה

