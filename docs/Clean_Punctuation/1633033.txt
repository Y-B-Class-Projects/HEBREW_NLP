השבוע בכבישים :  7 הרוגים
שבעה בני-אדם נהרגו בשבוע האחרון בכבישי ישראל בחמש תאונות קטלניות ,  מתוכם 2 הולכי-רגל .  14 הרוגים מתחילת השנה
שבעה בני-אדם נהרגו בשבוע האחרון  ( 10/1-16/01 )  בחמש תאונות קטלניות שארעו על כבישי ישראל .  כך עולה מנתונים שמפרסמת 'הרשות הלאומית לבטיחות בדרכים' .  מתחילת שנת 2010 נהרגו עד עתה 14 בני-אדם .
 בתאונת דרכים שארעה בין מחלף מורשה לירקון בשעות הצהריים של ה-10 לחודש ,  פגע רכב פרטי בהולך רגל ,  פועל מע"צ בשנות ה-20 לחייו שעבד בשולי הכביש .  מעוצמת הפגיעה הועף לנתיב הנגדי ונהרג במקום .  
ב-13 לחודש בשעות הצהריים המאוחרות ,  התנגשות חזיתית בין שני כלי-רכב פרטיים על כביש 5504 ,  גבתה את חייהם של שני בני-אדם .  יממה מאוחר יותר נהרג רוכב קטנוע כבן 25 בפינת הרחובות הטורים ו-רש"י בירושלים לאחר שהתנגש מסיבה לא ברורה במערבל-בטון ומת מפצעיו .  המשטרה חוקרת את נסיבות האירוע .  
ב-15.1 בסמוך לחצות ,  נהרג הולך רגל בשנות ה-70 לחייו מפגיעת מכונית פרטית על כביש מס' 75 סמוך לצומת יגור .  אמש  ( שבת )  בחיפה ,  נספו שני בני-אדם בתאונה קטלנית שארעה בחיפה על דרך בר-יהודה ,  לאחר שרכבם התנגש בעצם דומם במתחם הסמוך למפעל  " הזרע "  לשעבר .  
מתחילת שנת 2010 נהרגו 14 בני-אדם בכבישי ישראל ב-12 תאונות קטלניות .  מקום המדינה נהרגו בכבישי הארץ 30,508 בני-אדם ,  מתוכם 4,820 ילדים ובני נוער .
 
השבוע בכבישים :  7 הרוגים
שבעה בני-אדם נהרגו בשבוע האחרון בכבישי ישראל בחמש תאונות קטלניות ,  מתוכם 2 הולכי-רגל .  14 הרוגים מתחילת השנה

