הח"כים החרדים נגד בג"ץ : " לא להקשיב להם "
 חברי כנסת חרדים תקפו את בית המשפט העליון על הוראתו לרבה הראשי של אשדוד להעניק תעודת כשרות למסעדה שהמירה את דתה .  ח"כ גפני : " ביהמ"ש איבד את הלגיטימיות "
 חברי כנסת חרדים תקפו היום  ( רביעי )  בחריפות את בית המשפט העליון ,  נוכח פסיקתו להורות לרבה הראשי של אשדוד להעניק תעודת כשרות לבעלת מסעדה שהמירה את דתה .  יו"ר ועדת הכספים ,  ח"כ משה גפני  ( יהדות התורה )  ,  שהעלה את הנושא לסדר היום קרא לרב של אשדוד לא לקיים את החלטת בג"ץ .  
במהלך הדיון אמר גפני : " אני אומר לרב שיינין ,  במקרה הזה אל תקשיב להוראת בית המשפט .  לאט לאט מערערים בי את האמונה בבית משפט .  יושבים שם אנשים חכמים ,  ומה הם סבורים ,  שהם יוכלו לומר לרב בישראל לתת תעודת כשרות אף שלדעתו המקום לא כשר ?  אי אפשר לתת תעודת כשרות במקום שאין כשרות ,  ויבואו אנשים ויאכלו שם כשזה לא באמת כשר .  מי שרוצה תעודת כשרות - צריך לעמוד בכללים .  אם זו תהיה הדרך של בית המשפט ,  היא איבדה את הלגיטימיות מבחינתי ". 
ח"כ ניסים זאב  ( ש"ס )  היה מעט יותר מתון ואמר : " שוב אנחנו רואים התערבות בוטה של מערכת המשפט בנושא שקשור להלכה גרידא .  ברור שיש הבדל בין אדם שלא שומר תורה ומצוות לבין מומר .  מדובר במיסיונרים שהבעיות הרבה יותר חשובות והדקויות הללו לא קשורות למשפט אלא להלכה .  כשרות זה לא רק אלא האדם עצמו ". 
שר המשפטים יעקב נאמן השיב לדברים ואמר ,  כי  " כידוע ,  סמכותם של הרב המקומי ושל רבנות הראשית מוסדרת בחוק הכשרות .  מטרתו להגן על צרכנים המבקשים לרכוש מזון כשר ולהבטיח כי מזון המוצג ככשר אכן יהיה כזה .  החוק מעניק לרב המקומי בלעדיות במתן תעודות הכשר ,  ואוסר על הצגת מקום ככשר אלא אם ניתנה כשורת כדין .  החוק קובע כי במסגרת השיקולים יש להסתמך על דיני הכשרות בלבד ". 
נאמן הוסיף כי  " דברים אחרים אינם מהווים שיקול במתן תעודת הכשרות .  כלל ידוע הוא כי אין בית משפט פוסק בענייני הלכה וכי זה נתון לרב נותן הכשרות .  עם זאת גם שיקול דעת הלכתי זה כפוף למגבלות הצו ואין להפעיל שיקולים שאינם שייכים לכשרות המזון .  לפיכך הבג"ץ קבע כי יש לקבוע תנאים סבירים שהיה מקובל לקבוע במקרים אחרים כדי לוודא שהמזון כשר ללא קשר לדתה של בעלת המאפיה .  לאחרונה הוגשה בקשה על ביזיון בית המשפט .  בדיון ב- 21 בדצמבר החליט בג"ץ כי היה על בעלת המאפיה להגיש בקשה חדשה לקבלת תעודת הכשר .  למיטב ידיעתנו היא הגישה בקשה וניתן זמן של 30 יום לרבנות הראשית כדי להסביר את אופן פעולתה ". 

הח"כים החרדים נגד בג"ץ : " לא להקשיב להם "
 חברי כנסת חרדים תקפו את בית המשפט העליון על הוראתו לרבה הראשי של אשדוד להעניק תעודת כשרות למסעדה שהמירה את דתה .  ח"כ גפני : " ביהמ"ש איבד את הלגיטימיות "
 
