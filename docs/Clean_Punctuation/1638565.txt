החזק מול הבולדוזר
העיתונאי מיקי רוזנטל צפוי להגיש את מהדורת שישי המתחדשת של ערוץ 10 אותה תערוך רותי יובל ,  עורכת מעריב ו"אולפן שישי "  לשעבר
בחדשות 10 נערכים לקראת עליית מהדורת שישי החדשה .  את המהדורה צפוי להגיש העיתונאי מיקי רוזנטל ותערוך אותה עורכת מעריב לשעבר רותי יובל .  
רוזנטל ,  לשעבר סגן עורך ידיעות אחרונות הגיש בערוץ 8 ובקשת את התכנית  " בולדוזר "  ובימים אלה לצד עבודתו כעיתונאי מערכת  " המקור "  בערוץ 10 ,  הוא מגיש את העונה השניה של  " המפצחים "  בקשת .  הסרט שייצר  " שיטת השקשוקה "  בה התחקה אחר הקשר בין מדינת ישראל לחברה לישראל של האחים עופר שודר לאחר מאבקים בערוץ 1 וזכה לרייטינג גבוה ביותר .  
מאז אפריל 2009 מגיש דב גילהר את מהדורת שישי של ערוץ 10 ,  המהדורה זוכה לנתוני צפיה נמוכים ביותר .  למהדורה החדשה של הערוץ צפויה תחרות לא קלה מול  " אולפן שישי "  שמתחזקת מאז עברה קשת לשדר בימי שישי וביום שישי האחרון אף זכתה לנתון שיא מאז ינואר 2008 של 21.2% .  
מיקי רוזנטל סרב להתייחס לדברים ,  מערוץ 10 נמסר : " מיקי רוזנטל הוא אחד המועמדים הבולטים להגשת התוכנית החדשה בשישי .  כשתיפול ההחלטה הסופית ,  תצא הודעה מסודרת ". יחד עם זאת בכיר בערוץ 10 העריך כי בסופו של דבר רוזנטל אכן יגיש את המהדורה .
 
החזק מול הבולדוזר
העיתונאי מיקי רוזנטל צפוי להגיש את מהדורת שישי המתחדשת של ערוץ 10 אותה תערוך רותי יובל ,  עורכת מעריב ו"אולפן שישי "  לשעבר

