ג'ננטק מציעה החזרים לרופאי עיניים שיעדיפו תרופה יקרה שלה על פני אחת זולה יותר
ג'נטטק והרופאים יכולים אמנם להרוויח מההסדר ,  אך הממשל האמריקאי עלול להפסיד מאות מיליוני דולרים
חברת הביוטכנולוגיה ג'ננטק החלה להציע בחשאי החזרים לרופאי עיניים על מנת לעודד אותם להעדיף את התרופה היקרה לוסנטיס מתוצרתה ,  על פני תרופה אחרת זולה יותר שהיא מייצרת - אווסטין .  התוכנית הושקה ב-1 באוקטובר ,  ויכולה לסייע למרפאות להרוויח עשרות אלפי דולרים מדי רבעון אם הן יגדילו את השימוש שלהן בלוסנטיס ,  לפי מסמכים שנחשפו ב"ניו יורק טיימס ".  לעומת זאת ,  לממשל האמריקאי ,  השימוש בלוסנטיס יכול לעלות מאות מיליוני דולרים בשנה.לוסנטיס משמשת בעיקר לטיפול בניוון מאקולרי ,  מחלה שהיא אחת הגורמים לעיוורון בקרב קשישים .  מחירה כ-2,000 דולר לכל זריקה ,  ותדירות ההזרקה עשויה להגיע לפעם בחודש .  האווסטין לעומת זאת אושרה כתרופה לטיפול בסרטן ,  אך מומחים טוענים כי השפעתה על העיניים לא פחותה מזו של לוסנטיס ,  ולכן משתמשים בה ללא התווייה - כיוון שמחיר כל זריקה נע בין 20 ל-50 דולר.ההחזרים  ( rebates )  נחשבים להנחה על רכישת כמויות גדלות ,  ואינם בלתי חוקיים ,  אם הם עומדים בתנאים מסויימים .  אך לחלק מהרופאים בעיות אתיות עם ההסדר . " אי אפשר שלא לראות בזה שוחד ",  אומר ד"ר גרג רוזנטל ,  מומחה רשתית במדינת אוהיו שאינו משתתף בהסדר .  ג'ננטק אמרה בהצהרה כי  " תכניות החזרים והנחות הן נוהג מקובל בענף התרופות ,  גם בתחום רפואת העיניים ".  לדברי החברה ,  תכניות כאלה  " מסייעות להפחית את עלות התרופות לבתי חולים ,  בתי מרקחת ורופאים ". הרופאים למעשה רוכשים את התרופות ,  הניתנות במרפאה ,  ולאחר מכן מקבלים החזרים מביטוח הבריאות הממלכתי  ( מדיקר )  או מחברת הביטוח הפרטית של המטופל .  ההחזרים שמעניק הביטוח הממלכתי גבוהים ב-6% ממחיר השוק הממוצע של תרופה ,  ולכן רופאים יכולים להרוויח משימוש בתרופה ,  במיוחד אם מאוחר יותר הם מקבלים גם החזר נוסף מיצרנית התרופה .
 
ג'ננטק מציעה החזרים לרופאי עיניים שיעדיפו תרופה יקרה שלה על פני אחת זולה יותר
ג'נטטק והרופאים יכולים אמנם להרוויח מההסדר ,  אך הממשל האמריקאי עלול להפסיד מאות מיליוני דולרים

