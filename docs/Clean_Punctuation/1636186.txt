הממשלה שינתה את החוק - ולא תאשרר ייקור הגז המצרי 
 >  >  24 שעות לפני כינוס אסיפת בעלי המניות של חברת החשמל  ( נציגי הממשלה )  כדי לדון בפתיחת חוזה הגז הטבעי עם מצרים - התייתרה למעשה האסיפה .  זאת ,  לאחר שמשרד התשתיות קידם תיקון לחוק החברות ,  אשר מייתר את הצורך בחתימת שרי ממשלה לאישור עסקות בעלי עניין בחברות ממשלתיות .  לפיכך ,  אושר למעשה הסכם הגז החדש בין חברת החשמל לספקית emg .  לפני כחודשיים אישר דירקטוריון חברת החשמל את פתיחת הסכם הגז עם מצרים ואת ייקורו ,  אך התנה זאת באישור אסיפת בעלי המניות של החברה - היא ממשלת ישראל .  ההחלטה נבעה משום שלדעת הנהלת החברה והדירקטוריון ,  כרוכה פתיחת החוזה בשיקולים אסטרטגיים ונוגעת בהסכם המטרייה המדינית שנחתם בין ממשלות ישראל ומצרים ב-2005 .  במשרדי התשתיות והאוצר לא אהבו את הבאת ההחלטה הרגישה לפתחם ,  והעבירו את הסוגיה לבחינה משפטית בטענה כי אסור לממשלה להתערב בסוגיות מסחריות של חברות ממשלתיות .  כפי שפורסם ב-themarker ,  במקביל שכר משרד התשתיות חברת ייעוץ בריטית לבחינת ההסכם החדש וזו אישרה ככל הנראה את המהלך .  לפני כשנה דרשה מצרים לייקר את מחיר הגז שהיא ממספקת לישראל בטענה כי שינויים בשוק האנרגיה העולמי הפכו את המחיר לבלתי רלוונטי .  בתום משא ומתן ממושך נענתה חברת החשמל לדרישה .  פתיחת החוזה הביאה להתייקרות הגז שיסופק בשיעור של כ-60% למחיר של 4-4.5 דולר למיליון btu .  זאת ,  בתמורה לצמצום מנגנון ה-take or pay ,  עדכון מחיר הגז אחת ל-5 שנים ,  הפחתת הערבויות הבנקאיות שהעמידה חברת החשמל ,  הגברת הגמישות באספקה והגדלת הקנסות בגין אי אספקה .
 
הממשלה שינתה את החוק - ולא תאשרר ייקור הגז המצרי 
nan
