יורוקאפ :  ולנסיה ממשיכה לחזור בתשובה
קבוצתו של נבן ספאחיה השיגה את ניצחון החוץ השני ברציפות שלה ,  הפעם 78:82 על גלאטסראיי .  בלאט ניצח ,  קצורין הפסיד
בזמן שהפועל ירושלים ספגה את הפסדה הראשון בשלב הטופ 16 של היורוקאפ ,  המשיכה ולנסיה ביציאה שלה מהבור אותו כרתה מול קבוצתו של גודס ,  כשהשיגה ניצחון חוץ שני ברציפות ,  הפעם בטורקיה ,  78:82 על גלאטסראיי .  קבוצתו של ספאחיה הגיעה ממוקדת מאוד והתפוצצה ברבע הראשון ,  כשהיא מהממת את הקהל המקומי ,  וטסה ליתרון 10:26 .  גם ברבע השני ההפרש המשיך לגדול ,  והאורחים כבר הוליכו ב-21 הפרש .  
אלא שאז החלו הטורקים לצמק ,  וכבר הגיעו עד פיגור חד ספרתי ברבע האחרון ,  אבל זה כבר היה מאוחר עבורם .  ננדו דה קולו הוליך את קלעי ולנסיה עם 17 נקודות ,  מאט נילסן הוסיף 14 נקודות ,  9 ריבאונדים ו-6 אסיסטים וקוסטה פרוביץ' קלע 11 למנצחים .  לגלאטסראיי :  אוורן בוקר 25  ( 5 מ-5 לשלוש )  ,  מייק ווילקינסון 22 ו-8 ריבאונדים .
  *  אריס סלוניקי של דייויד בלאט השיגה את נצחון הבכורה שלה במפעל ,  אחרי שגברה 61:65 על אלבה ברלין בסיום משחק הגנתי וצמוד .  המאמן נהנה ממשחק מצוין של קיידרן קלארק ,  שקלע 20 נקודות ,  בעוד ארון מיילס הוסיף 13 .  מנגד ,  15 של רשארד רייט ובלאגוטה סקוליץ' לא הספיקו לאלבה .
  *  נימברוק הצ'כית של מולי קצורין ,  שהשיגה ניצחון והפסד בשני משחקיה הראשונים ,  הפסידה הערב 69:54 לגראן קנאריה ,  ומצבה בבית ל' הסתבך משהו .  רבע שני נורא של 22:7 למעשה סגר את הסיפור עבור קצורין ושחקניו ,  שניסו לצמק את הפער עד הסיום ,  אך לשווא .  מייק לנזלי הוביל את נימברוק עם 15 ,  כאשר למנצחים קלע ג'ייסי קארול 22 .  

יורוקאפ :  ולנסיה ממשיכה לחזור בתשובה
קבוצתו של נבן ספאחיה השיגה את ניצחון החוץ השני ברציפות שלה ,  הפעם 78:82 על גלאטסראיי .  בלאט ניצח ,  קצורין הפסיד

