דיסקונט :  היסטוריה ארוכת שנים של סכסוכי עבודה
 >  >  יחסי העבודה הבעייתיים בבנק דיסקונט הם היסטוריה עתיקה למדי .  למעשה ,  יחסי העבודה בבנק הם הבעייתיים ביותר בכל מערכת הבנקאות .  על פי נתוני בנק ישראל ,  העובדים שלו מניבים את התפוקה הנמוכה ביותר ביחס לעלותם .  הבעיה העיקרית נעוצה בתמהיל העובדים ,  שכולל עובדים מבוגרים יחסית שמקבלים משכורות גבוהות שנקבעו על פי ותק .  בעוד שברוב הבנקים ריכוז העובדים הגבוה ביותר הוא בגילים 38-52 - הקבוצה הגדולה ביותר בדיסקונט היא של עובדים מעל גיל 50 .  בבנק יש כ-2,300 עובדים כאלה ,  וגובה משכורתם נאמד בעשרות אלפי שקלים בחודש .  המשמעות היא שהוצאות השכר הגבוהות בדיסקונט מכבידות על תוצאות הבנק ,  ונחשבות אחד החסרונות הגדולים שלו מבחינת המשקיעים .  תאריך פתיחת המאבק הנוכחי בבנק דיסקונט - תחילת 2010 - כתוב על הקיר כבר כמה שנים .  הסיבה היא הסכם רכישת הבנק על ידי קבוצת ברונפמן שראן ב-2005 ,  שבו נקבע כי זכויות העובדים בבנק מעוגנות עד סוף 2009 .  הציפייה היתה שעם תפוגת ההסכם יציע הבנק תוכניות פרישה נדיבות ,  אך דבר לא קרה וכרגע נראה שהתוכנית של דיסקונט היא לתת לזמן לחלוף - ולעובדים המבוגרים לצאת לפרישה .  כדי להצעיד את הבנק קדימה צריכים יו"ר הבנק ,  יוסי בכר ,  והמנכ"ל גיורא עופר להוביל תוכניות התייעלות בהוצאות השכר .  ואולם תוכנית כזו תדרוש מהם מאבקים רבים גם עם העובדים וגם עם בעלי השליטה בבנק ,  שיצטרכו להכניס יד לכיס .
 
דיסקונט :  היסטוריה ארוכת שנים של סכסוכי עבודה
nan
