שלח מכתב איום ליונית לוי : " את תמותי "
 גבר כבן 50 נעצר בחשד ששלח מכתבי איום לביתה של מגישת החדשות וכן לעיתונאית אילנה דיין .  מעצרו בוצע בעקבות תלונה שהגישה לוי
תושב תל אביב כבן 50 נעצר אמש  ( שלישי )  בחשד ששלח מכתבי איום לעיתונאיות אילנה דיין ויונית לוי ,  שתיהן מערוץ 2 .  לפי החשד ,  הוא שלח בשבוע שעבר מכתב ללוי ,  מגישת החדשות המרכזית בערוץ ,  בו נכתב   " את תמותי ",  ושלשום שלח מכתב בעל מאפיינים דומים לאילנה דיין ,  מגישת תכנית התחקירים  " עובדה ". 
לוי הגישה תלונה בתחנת גלילות שבצפון תל אביב לאחר שקיבלה את מכתב האיומים לביתה בשבוע שעבר .  כשבוע לאחר מכן נמצא מכתב בעל תכנים זהים בביתה של אילנה דיין .  לדברי המשטרה ,  האיש הגיע ליישוב בו מתגוררת דיין ומסר אותו לגורם שלישי שישים את המכתב בתיבת הדואר שבביתה .  במכתב טען החשוד באיומים לקונספירציות נגדו ואף ביקש כי דיין תשכנע את יונית לוי לשוחח עמו .
 המשטרה הצליחה לאתר את החשוד ולעצור אותו ,  היות שהמכתב לאילנה דיין כלל פרטים מזהים .  לדברי המשטרה ,  מדובר באדם שככל הנראה לוקה בנפשו ,  והוא יובא בהמשך היום להארכת מעצר בבית המשפט השלום בתל אביב .
 
שלח מכתב איום ליונית לוי : " את תמותי "
 גבר כבן 50 נעצר בחשד ששלח מכתבי איום לביתה של מגישת החדשות וכן לעיתונאית אילנה דיין .  מעצרו בוצע בעקבות תלונה שהגישה לוי

