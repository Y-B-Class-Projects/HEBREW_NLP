שאלה פתוחה
חולמים חלומות שמטרידים אתכם ?  נמצאים במשבר זהות מיני ?  הפסיכולוגית אילנה עונה לכם
יש לי חבר כבר כמעט 11 חודשים ,  מדי פעם יוצא שכשאנחנו מתנשקים אנחנו נסחפים קצת מעבר לזה ונוגעים אחד בשני וגם נהנים מזה ,  הבעיה היא שתמיד אחרי זה אני מתחרטת ומרגישה שעשינו משהו לא בסדר .  אבל כשאנחנו ביחד אני תמיד מרשה לעצמי להיסחף למרות שאני יודעת שאני אתחרט אחר כך .  השאלה שלי היא מה אני אמורה לעשות ? 
פונה יקרה ,
 על פניו נראה מתוך התיאור שכל מה שאת עושה הוא תואם לגיל ולנסיבות .  את מספרת על קשר זוגי עם בן זוג קבוע מזה כמעט כשנה ועל מגעים אינטימיים  ( לא יחסי מין מלאים )  הגורמים לשניכם הנאה .  תיאור זה הינו טבעי ,  נורמטיבי ותואם לגיל .  אפשר להבין שבלהט האהבה והנעימות מתעוררת תשוקה ואת נסחפת לעניין ,  שאגב הוא בהחלט עם גבולות ומגבלות .  לא ברור מדוע לאחר מכן את מתחרטת על התנהגות הנראית כתואמת וראויה האם משהו בארוטיות נראה לך בלתי ראוי ,  לא מוסרי או שלילי ?  האם נחשפת לחינוך שהיו לו היבטים השוללים הנאה מינית לפני הנישואים ?  את מדווחת על חרטה ואשמה ,  אולי בושה ,  שלאחר מעשה בעוד המעשה עצמו נחשב ראוי ותואם לפיכך מומלץ שתבדקי בינך לבינך כיצד את יכולה להשתחרר מן ההלקאה העצמית שרק מייסרת אותך ופוגעת ביכולתך לוות את הקשר הזוגי באופן מלא .  האם ייתכן שאינך שלמה עם הקשר הזוגי ?  האם ייתכן שאינך בוטחת באופן מלא בכנות רגשותיו של בן זוגך ?  יש לברר האם מקור החרטה נעוץ בקשר הזוגי הספציפי או שמא הוא בתפיסת הארוטיות באופן כללי .
 כל טוב .
 יש לי בעיה של זהות מינית .  אני אף פעם לא הייתי עם בת ולא התנשקתי ולא עשיתי שום דבר עם בת .  אבל לפעמים אני מפנטזת על בנות מסוימות ,  ומאוננת עליהן .  אני כן נמשכת לבנים ויש לי חבר וחשבתי על זה שאולי אני ביסקסואלית אבל אני לא יודעת אם אני באמת כזאת ,  אולי אני סתם חושבת שאני כזאת ?  אני יודעת שאני צריכה להיות עם מישהי כדי לדעת ,  אבל אני לא מדמיינת את עצמי עושה את זה בפועל אלא רק בפנטזיות .  מה את חושבת ?  האם אני כזאת ? 
פונה יקרה ,
 בני אדם מוגדרים על פי מעשיהם בפועל ,  ולא על פי משאלותיהם ודמיונותיהם .  אם אני מדמיינת או שואפת ,  או אפילו מקווה שאעשה פעילות ספורטיבית מדי יום ,  אך איני מממשת זאת במציאות - האם נחשב הדבר שאני משקיעה בכושרי הגופני ?  
במקרה הזה התשובה תהיה ברורה ,  שאין די במשאלות ובדמיונות אלה רק בעשייה בפועל במציאות ,  כך הדבר לגבי כל שאר תחומי חיינו .  ארץ הדימיון והמשאלות היא רחבה מאוד ,  למעשה אינסופית .  אך על מנת ליישם את הדברים במציאות נדרשת מוטיבציה ,  רצון ,  יכולת ושיפוט אודות תוצאות המעשה .  אלה הם ארבעה כוחות מאוד חיוניים על מנת לממש את מה שבדימיון ורק לאחר הפעלתם ומימוש במציאות אנחנו מוגדרים בהתאם למעשינו .  בכוונות בלבד אין די .  יוצא מכך שאוננות על בנות אחרות לא הופכת אותך בשום צורה ואופן לביסקסואלית .  הרבה נשים סטרייטיות מתגרות בעולם הדימיון ובזמן אוננות אודות נשים אחרות .  אם יום אחד תחליטי שמתאים לך להתנסות בחוויה ארוטית עם אישה גם אז לא תוגדרי כביסקסואלית על סמך מעשה אחד בלבד .  
הזהות שלנו מוגדרת על סמך רצף של מעשים במציאות ולא על סמך מעשה אחד בודד ,  למעט מקרי התנהגות קיצונית .  רק אם תצברי רצף של התנהגויות מיניות עם אישה אחת או נשים במציאות תוכלי לומר לעצמך שהנך ביסקסואלית .  עד אז ,  אלו נטיות לב ונטיות דמיון ואני מקווה שאת חיה איתן בשלום .  גם אם תחליטי לממש זאת במציאות כולי תקווה שתחיי עם כך בשלום ושהדבר יתאים לצרכייך ולאמת שלך בכל שלב ושלב .
 החלום התנהל בעוד כמה מאות שנים ,  כל העולם הרוס לגמרי בקטע פוסטאפוקליפטי-תעשייתי .  בחלום הייתי איזו דמות  ( לא אני )  שהיא חלק מאיזו קבוצה ענקית של אנשים שרצו  " לעלות "  למקום פסטורלי שאל מסוים החליט ליצור בתוך העולם ההרוס ,  אבל הדרך הבטוחה היחידה הייתה דרך נהר עם מים רדודים .  היינו משהו כמו 4000 אנשים .  בדרך לשם פתאום יצאו מלא בועות מהמים ,  וראינו בור ממש עמוק .  אחרי כמה רגעים יצא משם מין יצור עם ראש שפיצי ,  ומלא שיניים ,  שנראו כמו סכינים .  הוא היה חצי מתכתי וחצי ביולוגי .  הגוף שלו היה ארוך והוא נראה כמו דרקון .
 הוא תפס איזו אחת שהייתה דיי רחוקה ממני ונכנס חזרה למים .  כמעט לכל אחד היה שם מין רכב עתידני שהוא סחב על הגב .  ברכב שלי היה משהו דפוק ,  אז לקחתי מהבחורה שהיצור לקח את החלק לרכב שהייתי צריך ,  אבל לא ידעתי איך להשתמש בו .  אמרו לי שבמקום היעד אליו אנחנו מגיעים יש הרבה  " מוסכים "  שיעזרו לי עם זה .  
אחרי כמה זמן שהלכנו לשם התחילו להיות גלים מוזרים כאלה .  גל כל 5 דקות בערך .  כל פעם הגל שהגיע היה גדול יותר מקודמו .  בגל העשירי בערך ,  זה כבר נהיה ממש גדול וזה התחיל להרוג אנשים .  כשהמשכנו להתקדם ראינו שיש עוד מפלצת שחיכתה לנו שם .  היא זאת שעשתה את הגלים בעזרת הזנב שלה.כולם פחדו לכן יצאנו מהנהר והתחלנו ללכת בדרך אחרת .  הייתי בין האחרונים מכל האנשים ,  כמעט כולם היו לפני .  התחלתי לדבר עם איזו אחת שהייתה באיזור שלי והלכנו ביחד .  אחרי שדיברנו קצת היא התחילה לצרוח כשהיא ראתה את הגב שלי .  שאלתי מה קרה ,  היא צרחה שאני צריך לזרוק את הרכב לרצפה - זרקתי וראיתי עליו יצור דמוי מקק ענק שהוא חצי מכונה .  אמרו לי שיצאתי חי במזל ,  כי המקק רובוט הזה ישן על הרכב שלי ,  ואם הוא לא היה עייף אז הוא כנראה היה נכנס לי מהגב לגוף והורג אותי .  
בסופו של דבר הגענו לעיר אליה רצינו להגיע ,  שלא הייתה כמו שחלמתי עליה בהתחלה בעזרת פלאשבקים .  למרות שהעיר היתה מאכזבת ,  היא בכל זאת היתה מקום בטוח יחסית משאר העולם .  
בעיר היה איזה מוסכניק צעיר שהיה מוכן לטפל לי ברכב תמורת מים לשתיה - מה שהיה נדיר כנראה באותה תקופה .  לא היה לי יותר מדי ,  אבל הייתי צריך רכב מתוקן אז הבאתי לו .
 חולם יקר ,
 החלום עשיר בדמיון ,  כמעט בעל אופי מיתולוגי עתידני .  אך השורה התחתונה היא שקשה לחיות בעולם שהחלום עוסק בו .  הדרך מלאה חתחתים וסכנות בלתי צפויות וגם המקום האידיאלי אליו חותרים תוך סכנת חיים גם הוא מתברר להיות ,  לא הדבר אליו שאפו אלה הרבה פחות מכך .  
שורה תחתונה ,  החלום מתאר הרבה מצוקה .  העולם המוכר והטבעי שלנו הרוס ,  מופיעות מפלצות רובוטיות ,  עיר המקלט מאכזבת והדבר אולי הכי חמור - שמים לשתייה הם מצרך נדיר .  דבר המעמיד במצוקה עד סכנה את הקיום הפיסי בכללותו .  ברמת הדימיון קיים ז'אנר נרחב של סרטים אפוקליפטיים ופוסט-אפוקליפטיים כולל ספרות בידיונית שיתכן שנחשפת אליה והושפעת ממנה .  
בין אם הדבר נובע מחשיפה לתכנים מסוג זה ובין אם לאו ,  מצביע החלום על רובד של חרדות עמוקות בתוך הנפש .  עלייך לברר לעצמך מה הם הדברים במציאות החיצונית או בעולם הרגש והמחשבה שלך מהם הנך חושש ,  ומדוע הם מגיעים למימדים כה דרמטיים ואינטנסיביים .  מצב פוסט-אפוקליפטי הוא מצב של הרס העולם המוכר לנו .  מה הם הפחדים הגורמים לך לראות את עולמך כנתון בסכנה של הרס ואבדון ?  החלום נושא בתוכו מסר של פחד סכנה ואכזבה וקורא לך להתבונן בתוך עצמך ולהבין אילו היבטים של הרגש והמחשבה מאיימים עלייך ויוצרים אצלך תחושה של חוסר אונים .
 כל טוב ,
 אילנה .
 

שאלה פתוחה
חולמים חלומות שמטרידים אתכם ?  נמצאים במשבר זהות מיני ?  הפסיכולוגית אילנה עונה לכם

