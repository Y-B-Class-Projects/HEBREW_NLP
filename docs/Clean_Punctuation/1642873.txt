יוזמה באוצר :  רק ענפים מועדפים ייהנו ממס חברות מינימלי של 18%
בשבוע שעבר התכנסה לראשונה הוועדה לשינוי חוק עידוד השקעות הון ,  שתדון ביוזמה .  ההצעה החדשה אינה עולה בקנה אחד עם רפורמת המס שעליה הצהיר ראש הממשלה בנימין נתניהו
 >  >  הוועדה לשינוי חוק השקעות הון ,  שהקימו משרדי התמ"ת והאוצר ,  אמורה לבחון הצעה ליצירת תמריץ מס שיעודד השקעה בפריפריה ובענפים מועדפים .  לפי הצעתו החדשה של משרד האוצר ,  בתחומים ובמקומות שהממשלה תכריז עליהם כמועדפים יהיה שיעור מס החברות 18% בלבד .  המס המזערי יחול בפריפריה ובענפים שהממשלה תיתן להם עדיפות ,  כמו ביוטכנולוגיה ושדרוג טכנולוגי בתעשייה מסורתית .  ההצעה החדשה אינה עולה בקנה אחד עם רפורמת המס שעליה הצהיר ראש הממשלה ,  בנימין נתניהו .  האחרון הכריז על הורדת מס חברות בכל המשק מ-24% כיום ל-18% ב-2016 ,  במטרה לעודד את הצמיחה .  במשרד האוצר כבר ניסו לצאת נגד רפורמה אחרת של נתניהו ,  כשניסו למנוע את תוכנית ההשקעה בתשתיות תחבורה .  עתה תוהים במשרד אם יצליחו לגייס את חברי הוועדה לצאת נגד רפורמת המס של נתניהו .  הוועדה התכנסה השבוע לישיבתה הראשונה ,  וראש המועצה הכלכלית-חברתית ,  יוג'ין קנדל ,  בירך על הקמתה . " ברור לכולם שהנסיבות השתנו מאז נחקק החוק ",  אמר קנדל בשיחה עם themarker . " לכן יש לחשוב אם הכלים שבהם השתמשנו בעבר מתאימים למצב החדש ,  או שנדרשים כלים חדשים לצרכים החדשים .  היעדים החדשים שמסתמנים הם יצירת תעסוקה ,  אשראי לחברות והגדלת הפריון ,  בעיקר בתעשייה המסורתית ".  שתיים ממטרות החוק לעידוד השקעות היו הכנסת מטבע זר לישראל ועידוד הקמת מפעלים יציבים בפריפריה ,  שיספקו תעסוקה לאורך זמן .  ואולם כיום לישראל יש עודף במט"ח והמפעלים בפריפריה משמרים את הקיים - חרף כמה החלטות ממשלה בעניין בשנים האחרונות .  הוועדה לבחינת חוק עידוד השקעות הון הוקמה ביוזמת מנכ"ל משרד התמ"ת ,  שרון קדמי ומנכ"ל משרד האוצר ,  חיים שני .  חברים בה מנהל מרכז ההשקעות בתמ"ת חזי צאיג ,  סגן הממונה על התקציבים ערן פולק ,  מנהל אגף א' ברשות המסים אופיר כהן ונציגת המועצה הכלכלית-חברתית במשרד ראש הממשלה יוליה איתן .  בשנים האחרונות נמתחה במשרד האוצר ובבנק ישראל ביקורת על חוק עידוד השקעות הון ויעילותו .  החוק מורכב ממסלול מענקים שעיקרו השתתפות הממשלה בעלות ההקמה או ההרחבה של מפעל בשיעור של עד 24% מההשקעה .  מסלול המס מעניק הטבות במס חברות ובמס על חלוקת דיווידנד .  הטבות המס מגיעות לכ-5 מיליארד שקל בשנה ומענקי ההשקעות לכ-500 מיליון שקל .
 
יוזמה באוצר :  רק ענפים מועדפים ייהנו ממס חברות מינימלי של 18%
בשבוע שעבר התכנסה לראשונה הוועדה לשינוי חוק עידוד השקעות הון ,  שתדון ביוזמה .  ההצעה החדשה אינה עולה בקנה אחד עם רפורמת המס שעליה הצהיר ראש הממשלה בנימין נתניהו

