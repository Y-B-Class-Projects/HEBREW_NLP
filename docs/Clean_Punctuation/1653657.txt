השקה לא נשיאותית לסינמה סיטי
שמעון פרס הספיק להשתתף באירועים היסטוריים רבים ,  אך לפעמים מעניין יותר לדעת באילו אירועים הוא אינו משתתף ,  למשל ,  בערב ההשקה החגיגי של הסינמה סיטי בראשל"צ
נשיא המדינה ,  שמעון פרס ,  הספיק להשתתף בחיו באירועים היסטוריים רבים במדינת ישראל ,  אך לפעמים מעניין יותר לדעת באילו אירועים הוא אינו משתתף ;  למשל ,  בערב ההשקה החגיגי של מתחם הקולנוע סינמה סיטי שייערך ביום רביעי בראשון לציון .  בהזמנה נכתב בגאווה כי האירוע יהיה במעמד נשיא המדינה וכי פרס ישתתף בשלב הברכות .  האירוע גם הוכתר בהזמנה שנשלחה לעיתונאים כ"היסטוריה בישראל ".  כ-600 איש הוזמנו לאירוע האקסקלוסיבי וכולם התבקשו להגיע בלבוש מהודר .  
ואולם ,  מי שחיפש חליפה לאירוע או שתהה מדוע נשיא המדינה - העסוק בימים אלה במשבר היחסים עם ארה"ב ובעניינים הרי גורל אחרים - קשור באירוע מסחרי ,  יכול להירגע :  הנשיא לא יגיע לאירוע .  מבדיקת TheMarker עולה כי פרס מעולם לא אישר את הגעתו ולא היה אמור להשתתף באירוע מלכתחילה .  
בתגובה אמר דובר סינמה סיטי ,  רני רהב : " הנשיא היה אמור לכבד את האירוע ,  אך בשל איחור בתאריך המיועד להשקה בעקבות עיכוב הקבלן המבצע ,  תאריך הפתיחה שונה באופן פתאומי ,  ולכן כבוד הנשיא לא יוכל להשתתף באירוע מכיוון שהוא מחויב לאירוע אחר .  אנו מתנצלים ומקווים שהאירוע ישמח את כל שוחרי התרבות והקולנוע בישראל ".  בעקבות פניית TheMarker יישלחו היום הזמנות מתוקנות למשתתפים באירוע .
 
השקה לא נשיאותית לסינמה סיטי
שמעון פרס הספיק להשתתף באירועים היסטוריים רבים ,  אך לפעמים מעניין יותר לדעת באילו אירועים הוא אינו משתתף ,  למשל ,  בערב ההשקה החגיגי של הסינמה סיטי בראשל"צ

