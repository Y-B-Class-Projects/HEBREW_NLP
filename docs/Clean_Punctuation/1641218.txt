אי.די.בי לא הצליחה לגייס 60 מיליון שקל - החתמים נאלצו לשלם מחצית מכיסם 
 >  >  אי.די.בי אחזקות הנפיקה ביום חמישי מניות במטרה לגייס כ-60 מיליון שקל ממשקיעים מוסדיים - אך בסופו של דבר גויס מרבית הכסף דווקא מהחתמים ,  שנאלצו לרכוש את המניות בכספם .  כשחברה מבקשת לגייס כסף קיים סיכון שאיש לא ירצה לרכוש את מניותיה .  לכן שוכרת החברה חברת חתמים ,  המשווקת את המניות למשקיעים ובמקביל מתחייבת לרכוש את המניות אם הציבור לא יתעניין בהן .  תמורת זאת מקבל החתם עמלה .  כדי להבטיח את הצלחת ההנפקה שלה גייסה אי.די.בי שבעה חתמים :  כלל פיננסים חיתום ,  לאומי חתמים ,  ברק קפיטל ,  דיסקונט חיתום ,  לידר חיתום ,  אקסלנס חיתום ורוסאריו .  לאחר שהמשקיעים המוסדיים לא ששו לרכוש את המניות נאלצו החתמים לעמוד בתנאי הביטוח ולרכוש את המניות בעצמם ,  כך שאי.די.בי קיבלה לבסוף 60 מיליון שקל .  כל אחד מהחתמים הזרים 5 מיליון שקל ,  מלבד רוסאריו שהזרימה 2 מיליון שקל .  בכיר בשוק החיתום העריך כי  " גם שאר הכסף לא הגיע ממוסדיים ,  אלא דווקא מחברות עסקיות שהשתתפו בהנפקה ".  אי.די.בי מעוניינת לגייס 75 מיליון שקל באמצעות הנפקת מניות וכתבי אופציות הניתנים להמרה למניות .  המניות הרגילות וכתבי האופציה יוצעו לציבור בדרך של מכרז על מחיר חבילה ,  שכוללת 10 מניות רגילות וחמישה כתבי אופציה .  לאחר ניסיון הגיוס מהמוסדיים ,  תנסה החברה בקרוב לגייס עוד 15 מיליון שקל מהציבור .  אי.די.בי ,  שבשליטת נוחי דנקנר ,  נסחרת לפי שווי של 5.75 מיליארד שקל - כך שגיוס של 75 מיליון שקל שקול לכ-1.3% משווי החברה .  פירוש הדבר שגיוס הון באמצעות מכירת מניות מדלל את האחזקות של בעלי המניות הקיימים בכ-1.3% .  הציבור מחזיק כיום רק ב-10% מאי.די.בי .  אם תרצה אי.די.בי להיכנס למדד ת"א 100 ,  למשל ,  יהיה עליה להציג אחזקות ציבור של 20% לפחות - כלומר ,  למכור כ-10% ,  ששוויים כיום 575 מיליון שקל .  מקורבים להנפקה אמרו כי היום שבו נערך המכרז המוסדי היה יום קשה מאוד בשווקים ,  שהתאפיין בירידות חדות בארה"ב ,  באירופה ,  באסיה ואף בישראל .  לדבריהם ,  תנאי השוק השפיעו על ההנפקה - למרות המוניטין של אי.די.בי אחזקות .
 
אי.די.בי לא הצליחה לגייס 60 מיליון שקל - החתמים נאלצו לשלם מחצית מכיסם 
nan
