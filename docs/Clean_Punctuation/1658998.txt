עוד שנה קשה לאזורים של בוימלגרין :  הרווח התפעולי צנח ב-90% ל-12.6 מיליון שקל ב-2009
בשורה התחתונה הפסידה החברה 338 מיליון שקל ;  יו"ר הדירקטוריון טורבוביץ' לקח 5.3 מיליון שקל הביתה
חברת הנדל"ן  ,  שבשליטת שעיה בוימלגרין ,  דיווחה על תוצאותיה העסקיות לרבעון האחרון של שנת 2009 ולשנה כולה .  ההכנסות השנתיות של החברה נחתכו בכ-40% לעומת 2008 לסך 524 מיליון שקל .  ההכנסות מגיעות בעיקר ממכירת בניינים וקרקעות ומושפעות מעיתוי אכלוסם של הפרויקטים .  הרווח מפעילות השוטפת צנח בכ-90% לעומת השנה המקבילה לסך כ-12.6 מיליון שקל בלבד ,  זאת למרות צמצום כוח אדם המועסק בחברה.הוצאות מימון קטנו בשנה האחרונה עקב פירעונות אג"ח ,  אך המשיכו להכביד על התוצאות הכספיות .  בשורה התחתונה ,  הוצאות המימון והפסדים נמשכים מפעילות מופסקת של חברת לגנא ותחום התיירות ,  הביאו את אזורים להפסד שנתי לבעלי המניות של כ-338 מיליון שקל בהשוואה להפסד של 412.5 מיליון שקל ב-2008 .  עם זאת ,  תזרים המזומנים מפעילות שוטפת הפך לחיובי והסתכם בכ-203 מיליון שקל לעומת גירעון של 224.7 מיליון בתקופה המקבילה ,  שנבע מרכישת קרקע בסך 372 מיליון שקל.תמונה שונה מתקבלת בבסיכום הרבעוני .  גידול של 32% בהכנסות לסך כ-115 מיליון שקל ,  איפשר לחברה לצמצם באופן ניכר את ההפסד התפעולי ,  שהסתכם בסך 6.3 מיליון שקל לעומת 46 מיליון ברבעון המקביל .  בשורה התחתונה ,  הציגה החברה הפסד נקי לבעלי המניות של 8.7 מיליון שקל לעומת הפסד של 402 מיליון שקל ברבעון המקביל ,  וזאת עקב הוצאות מפעילות מופסקת בסך כ-400 מיליון שקל ברבעון המקביל של 2008.עלות שכרם של 5 בכירי החברה הסתכמו ב-2009 ביותר מ-14 מיליון שקל.עלות שכרו של יורם טורבוביץ' ,  יו"ר הדירקטוריון ,  הסתכמה בכ-5.3 מיליון שקל כאשר כ-4.3 מיליון שולמו בניירות ערך והשאר כשכר .  אריק סממה ,  מנכ"ל אזורים תיירות לשעבר ,  עלה לחברה כ-3.2 מיליון שקל כאשר מתוך זה ,  כ-1.9 מיליון קיבל בגין פרישה .  עלות שכרו של יעקב סיסו ,  משנה למנכ"ל לשעבר ,  הסתכמה בכ-2.5 מיליון שקל  ( 1.2 מיליון תשלום בגין פרישה )  ושל מתי דב ,  מנכ"ל החברה לשעבר ,  בכ-1.7 מיליון שקל .  ירון שורק ,  משנה למנכ"ל ,  עלה לחברה ב-2009 כ-1.45 מיליון שקל .
 
עוד שנה קשה לאזורים של בוימלגרין :  הרווח התפעולי צנח ב-90% ל-12.6 מיליון שקל ב-2009
בשורה התחתונה הפסידה החברה 338 מיליון שקל ;  יו"ר הדירקטוריון טורבוביץ' לקח 5.3 מיליון שקל הביתה

