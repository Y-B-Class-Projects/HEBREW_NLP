אסד : " אי אפשר לראות בישראל פרטנר לשלום "
 בפגישה עם עמיתו האיטלקי גורג'יו נפוליטנו טען נשיא סוריה כי ישראל אינה פרטנר לשלום כל עוד היא בונה בהתנחלויות ומייהדת את ירושלים . " על האיחוד האירופי ללחוץ על ישראל "
  ( צילום :  רויטרס ,  עריכת וידאו :  דורון שטיין ) 
נשיא סוריה בשאר אסד נועד היום  ( חמישי )  עם עמיתו האיטלקי ג'ורג'יו נפוליטנו ודן עימו במתרחש במזרח התיכון וכן ביחסים בין שתי המדינות .  במסיבת עיתונאים בסוף הפגישה אמר אסד כי  " אי אפשר לכונן שלום משום שאין פרטנר ישראלי לשלום .  אי אפשר לראות בממשלת ישראל הנוכחית פרטנר לשלום כל עוד היא ממשיכה לבנות בהתנחלויות ולייהד את ירושלים ".  אסד קרא עוד ללחוץ על ישראל להסיר את הכיבוש מעל האדמות שנכבשו ב-67' ולסלק את ההתנחלויות  " המהוות מכשול לשלום ".  
" קראתי לאיטליה ולאיחוד האירופי להגביר את המאמצים להסרת המצור מעל העם הפלסטיני ",  אמר אסד . " על אירופה ללחוץ על ישראל לסיים את כיבוש השטחים הערבים עליהם היא שולטת מאז 1967 ולהסיר את ההתנחלויות .  שני גורמים אלה מהווים מכשול אמיתי בדרך לשלום ומובילים את האזור לקראת מתח נוסף ומלחמות .
 בתוך כך נפגש בכיר בממשל האמריקאי פרדריק הוף בדמשק עם בכירים סורים ודן עימם בדרכים להשגת שלום באזור .  יחד עם הוף הגיעו לדמשק מספר דיפלומטים מומחים לאזור .  בחודש שעבר מינתה ארה"ב את רוברט פורד לתפקיד שגרירה בדמשק ,  חמש שנים לאחר שהחזירה את השגריר הקודם מסוריה .  המינוי עדיין תלוי אישור של הסנאט .
 
אסד : " אי אפשר לראות בישראל פרטנר לשלום "
 בפגישה עם עמיתו האיטלקי גורג'יו נפוליטנו טען נשיא סוריה כי ישראל אינה פרטנר לשלום כל עוד היא בונה בהתנחלויות ומייהדת את ירושלים . " על האיחוד האירופי ללחוץ על ישראל "
 
