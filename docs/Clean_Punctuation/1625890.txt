ישראל - לקראת מהפכה ?  
 >  >  בישראל מדברים על הגברת תחרות בשוק הסלולר מאז 2005 ,  אך עד כה כל שרי התקשורת חששו לחתום על הרפורמה שכללה התנגשות חזיתית עם חברות מהחזקות במשק ובעלי מניות בעלי עוצמה .  שר התקשורת הנוכחי ,  משה כחלון ,  מבטיח להיות שונה .  מעל במת ראש פינה הבטיח כחלון שרישיונות ה-mvno יהיו מוכנים עד סוף החודש ונכון לפני שבוע ,  העביר המשרד את הרישיונות למשרד המשפטים לשיופים סופיים .  בשטח ,  עדיין רחוקה הדרך לכניסת מפעילים וירוטאלים לשוק המקומי .  לב הרפורמה תלוי בהסכמה של חברת סלולר קיימת למכור דקות שיחה למפעילים החדשים - אך סלקום ,  פרטנר ופלאפון לא מתכוונות לאפשר זאת בקלות .  לכן ,  נקבע על ידי משרד התקשורת שאם המפעיל הוירטואלי לא יצליח להגיע להסכמה עסקית עם אחת מחברות הסלולר בתוך חצי שנה ,  יתערב הרגולטור וייקבע את המחיר בו צריכה להירכש דקת שיחה .  לצורך כך שכר משרד התקשורת את חברת הייעוץ הכלכלי nera ,  שאמורה להגיש דו"ח ביניים עד 31 בינואר .  חברות הסלולר צפויות להיאבק בלגיטימיות של קביעת המחיר ולנסות לדחות החלטה סופית ככל שניתן .  ההערכות הן כי הן יוכלו לדחות את המהלך לפחות בשנה נוספת באמצעות פנייה לבג"ץ .  בשורה התחתונה צריך להיות אופטימיים ולהאמין שעד 2011 תהיה מתחרה חדשה בענף .  ממשרד התקשורת נמסר בתגובה : " במסגרת שאיפתו לפתח את שוק התקשורת בישראל וכדי ללמוד ממודלים נוספים בעולם ,  יבקר שר התקשורת משה כחלון ,  באיטליה והוא מתכוון להיפגש עם גורמי רגולציה שונים ". 

ישראל - לקראת מהפכה ?  
nan
