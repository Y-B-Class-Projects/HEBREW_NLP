רשות ני"ע האמריקאית כפתה על אורמת להציג מחדש את דו"חותיה ;  הרוויחה 16 מ' ד' ברבעון הרביעי
עקפה את תחזיות האנליסטים ;  החברה לא נהגה לדווח על קידוחים שנכשלו
אורמת טכנולוגיות שבשליטת משפחת ברוניצקי הרויחה 16.1 מיליון דולר ברבעון הרביעי של 2009 כלומר 35 סנט למניה בהשוואה ל - 12 סנט למניה ברבעון המקביל ב 2008 .  הכנסותיה של אורמת טכנולוגיות ברבעון הרביעי של 2009 הסתכמו ב - 95 מיליון דולר ,  ללא שינוי בהשוואה לרבעון המקביל ב - 2008.הרווח של אורמת טכנולוגיות עקף את ממוצע תחזיות האנליסטים לרווח של 31 סנט למניה .  אורמת טכנולוגיות מדווחת כי החברה נאלצה להציג מחדש את תוצאותיה השנתיות ל - 2008 ואת התוצאות הכספיות לרבעון הרביעי של 2008 באופן שהקטין את הרווח הנקי לרבעון הרביעי של 2008 ב - 6.2 מיליון דולר כלומר ב 14 סנט למניה ברבעון זה .  ההצגה מחדש גרמה להפחתה של הרווח הנקי ברבעון הרביעי של 2009 ב - 54% אורמת טכנולוגיות מסבירה שעד לרבעון השלישי של 2009 היא נהגה להוון את הוצאות גילוי וקידוח של מקורות גיאותרמיים כפי שהדבר נעשה בתעשיית הנפט והגז - על בסיס אזורי פעילות .  כך עלותו של קידוח שנכשל לא נזקפה כהוצאה בדו"ח הרווח וההפסד כל עוד החברה הגיעה למסקנה שאין צורך בהפרשה לירידת ערך השקעתה באזור הפעילות כולו .  החברה מסבירה שאזור פעילות ,  למשל נבאדה ,  הוגדר על פי פרמטר של אחריות ניהולית של צוות מוגדר בחברה .
 
רשות ני"ע האמריקאית כפתה על אורמת להציג מחדש את דו"חותיה ;  הרוויחה 16 מ' ד' ברבעון הרביעי
עקפה את תחזיות האנליסטים ;  החברה לא נהגה לדווח על קידוחים שנכשלו

