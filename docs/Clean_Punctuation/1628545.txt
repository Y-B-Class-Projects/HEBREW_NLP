מאזדה ,  יונדאי ופורד סיימו את השנה עם עלייה במכירות
מובילות את המכירות ב-2009 :  ניסאן עם עלייה של 25.6% וקיה עם זינוק של 33.9%
ענף הרכב סיים את 2009 במסירות נאות .  16,804 מכוניות נמסרו לקראת סוף השנה ,  במאמץ לספק מכוניות לחברות הליסינג ולהקדים את השינוי בחישוב שווי השימוש .  היה זה החודש הרביעי בטיבו מתחילת השנה ובו הושלמה ההתאוששות בענף הרכב.מספר מותגים מובילים - בראשם מאזדה ,  יונדאי ופורד - סיימו את שנת המשבר בעלייה קלה במכירות .  עם זאת ,  העלייה במסירות בחודשים האחרונים לא מנעה ירידה כללית בענף של 11% לעומת השנה שעברה .  לעומת תחזיות קודרות שצפו מסירות של 120 עד 150 אלף ,  מדובר בהפתעה טובה לפעילים בענף ,  שהסתייעה בהשפעות הקלות של המשבר בישראל ובהתערבות רגולטרית יוצאת דופן תוך זמן קצר .  בניתוח לפי מותגים ,  מאזדה מובילה את הטבלה השנתית עם 31,494 מכוניות שנמסרו ועלייה של עשירית האחוז לעומת השנה שעברה .  במקום השני נמצאת יונדאי ,  עם 20,305 מכוניות ועלייה של 4% לעומת 2008 .  טויוטה שלישית ,  אחרי שמסרה 18,401 מכוניות וספגה ירידה של 9.5%.העליות הבולטות הן של ניסאן  ( 25.6% )  וקיה  ( 33.9% )  .  הירידות הגדולות הן של שברולט  ( 16% )  ,  הונדה  ( 38% )  ,  רנו  ( 32% )  ודייהטסו  ( 51% )  .  בענף היוקרה נרשמו עליות נאות - אאודי זינקה בכ-40% ומסרה 1,367 מכוניות ,  וולוו קפצה ב-19% ומסיימת את השנה עם 1,197 מסירות ו-ב.מ.וו עלתה ב-25% ומסרה 950 מכוניות .  שלוש היבואניות עשו זאת על ידי שיווק גרסאות זולות יחסית ,  ב"רמת כניסה "  והצגת רכבי פנאי קומפקטיים ויוקרתיים ,  שמשכו לקוחות מרכבי השטח הגדולים .
 
מאזדה ,  יונדאי ופורד סיימו את השנה עם עלייה במכירות
מובילות את המכירות ב-2009 :  ניסאן עם עלייה של 25.6% וקיה עם זינוק של 33.9%

