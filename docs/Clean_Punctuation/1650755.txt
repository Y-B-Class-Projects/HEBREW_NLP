עוינות וצביעות :  מי ומדוע נטפלים בישראל ? 
לאחרונה נדמה כי אמצעי התקשורת בישראל הצליחו לחצות אפילו את גבול המזוכיזם שכה חביב עליהם .  הדוגמה הבולטת ביותר נעוצה בדיווחים על החיסול בדובאי .  בתחילה ,  הדיווחים באמצעי התקשורת בישראל על ההתנקשות היו מלאי חיוניות .  אולם ,  כאשר נודע שנעשה שימוש בדרכונים זרים של ישראלים בעלי אזרחות כפולה ,  כבר החלו פרשנים ,  שעד לא מכבר הציגו את ראש המוסד מאיר דגן  ( שלפי פרסומים זרים וללא כל הוכחה רשמית אחראי לפעולה )  כ"סופרמן "  - לדרוש את ראשו .  
סביר כי העובדות האמיתיות הנוגעות להתנקשות במחמוד אל ? מבחוח לעולם לא ייחשפו .  המידע שמשטרת דובאי הציגה מלא בדיסאינפורמציה .  אבל לא זה העניין .  כידוע ,  לכל מדינה יש גם סוכנות ביון שפועלת באופן סמוי מעין הציבור .  אין זה אומר שעלינו להסכים באופן עיוור לשימוש בדרכונים מזויפים של מדינות ידידותיות ,  אך זוהי גישה מוכרת בכל סוכנויות הביון המערביות .  מכיוון שהמוסד נחשד בדבר  כולם המשיכו לדון בסוגיה כאילו מעולם לא נעשה דבר כזה .  כדאי לשאול אם היתה נוצרת כזו מהומה סביב דרכונים מזויפים שהפעילה סוכנות ביון מסוימת ,  לו היה נהרג אחד מסגניו של בן לאדן .  אך עיתונאים - זרים ואפילו ישראלים - כמו שכחו שבדובאי חוסל רוצח ,  ודנו שוב ושוב בדרכונים .  
עניין נוסף שהוצג באופן מעוות בתקשורת קשור לביקורם של חברי ג'יי סטריט ומשלחת מטעם הקונגרס האמריקני בישראל לפני כשלושה שבועות .  מדובר היה בביקור של חמישה חברי קונגרס במסגרת משלחת שיזם הארגון  " כנסיות למען השלום במזרח התיכון ",  ארגון הידוע באג'נדה האנטי ? ישראלית שלו .  אנשי ג'יי סטריט תיאמו את הביקור ,  ומשרד החוץ נטל אחריות לארגן להם פגישות .
 אולם משרד החוץ סירב לכלול בהזמנה לפגישות את נציגי ג'יי סטריט ,  ארגון הידוע בפעילויות המנסות להטות את ממשל אובמה נגד הממשלה הישראלית .  צריך להדגיש כי לא מדובר היה בחרם על חברי הקונגרס האמריקנים ,  אלא בהחלטה של משרד החוץ שלא לכלול את ג'יי סטריט ואנשי  " כנסיות למען השלום במזרח התיכון "  בפגישות הללו .  ומיד נשמעו התקפות על כך שהממשלה ומשרד החוץ נוקטים פעולות הרסניות של חרם .  סליחה ?  אני זוכר מקרים רבים שבהם ליוויתי לישראל בכירים מבתי הנבחרים של אוסטרליה והעולם ,  ואף פעם לא הוזמנתי להשתתף בפגישות ישירות בין נציגי הממשלה למחוקקים שבאו לביקור .  מדוע שאנשי ג'יי סטריט ואנשי ה"כנסיות "  כן יוזמנו ? 
אדרבה .  בעקבות זאת ,  ערכו אנשי ג'יי סטריט מסיבת עיתונאים ,  שבה השתתפו גם חברי הקונגרס ,  ובה תקפו את משרד החוץ בטענה כי אנשיו  " סירבו לאפשר פגישות עם חברי קונגרס שהם מאוהדי ישראל ".  זה לא נכון עובדתית משני כיוונים .  אל"ף ,  משרד החוץ לא מנע פגישות .  בי"ת ,  מבין חמשת חברי הקונגרס רק אחת ,  מרי ג'וי גילרוי ,  הצביעה בעד החלטת בית הנבחרים  ( שעברה ברוב מוחץ )  ,  שגינתה את דו"ח גולדסטון והדגישה את זכותה של ישראל להגנה עצמית .  יש בכך אמירה מסוימת על הגדרת ארגון ג'יי סטריט למיהו  " פרו ישראלי ".  וזה ,  כמובן ,  לא הטריד עיתונאים רבים ,  שהצטרפו להתנפלות על הממשלה הישראלית .  
דוגמה נוספת להלקאה העצמית של התקשורת היא תקיפת הממשלה בנוגע לאתרי המורשת .  הודעת הגינוי הראשונה ,  שבאופן לא מפתיע הגיעה מהאו"ם ,  טענה כי האתרים נמצאים מעבר לקו הירוק ויש להם  " חשיבות היסטורית ודתית לא רק ליהדות אלא גם לאיסלאם ולנצרות ".  זו ,  כמובן ,  טענה אבסורדית .  הרי האתרים נגישים לבני כל הדתות רק מפני שהם תחת שליטה ישראלית .  מה גם שהאינטרסים של המוסלמים ושל הנוצרים ודאי לא יישמרו אם אתרים אלו יישחקו .  אבל איך נתגולל על האו"ם והפלסטינים ,  שהחלו לאיים במהומות ,  כשאצלנו התנגדו להחלטה כה פשוטה והגיונית ?  
הממשל האמריקני ,  אשר מודע לקשר הסימבולי של העם היהודי לאתרים אלו וידע שאין בהחלטה הפרה של הסטטוס קוו הפוליטי ,  יצא בהצהרות המזכירות את אלו של האו"ם .  יש לראות את תגובתם על רקע הכיסוי התקשורתי השלילי שהיה לכך אצלנו .  במקום לגנות את איומי הפלשתינים ולהתמקד בקשר הנצחי של העם היהודי לאתרים קדושים אלו ,  לועגים לממשלה .  בעיית ההסברה שלנו בעולם קשורה גם ליחס שלנו אל המורשת שלנו .  אם אנו מנועים מלזהות שלושה מהסמלים החשובים ביותר של היהדות כאתרי מורשת לאומיים ,  אנו בעצם מערערים בעצמנו על תפיסתנו הלאומית כולה .
 
עוינות וצביעות :  מי ומדוע נטפלים בישראל ? 
nan
