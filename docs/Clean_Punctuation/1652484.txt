סופרמן 2
דוויט הווארד חסם ופצע את דרק רוז בפעם השניה העונה כשהמג'יק דרסו את הבולס 82:111 .  41 לרוי בניצחון פורטלנד
שלושה משחקים התקיימו הלילה  ( בין חמישי לשישי )  בליגת ה-NBA שממשיכה להתקדם לכיוון סיום העונה הסדירה .  אורלנדו רשמה שיא עונתי כשהשיגה ניצחון שביעי ברציפות על שיקגו בקרב חד צדדי .  ההוקס אמללו את הוויזארדס בבירה ואילו פורטלנד נהנתה מרבע אחרון מדהים בניצחון הדרמטי על גולדן סטייט .  
אורלנדו  ( 20:46 )  - שיקגו  ( 33:31 )  82:111
הבולס קיוו לשים קץ לרצף חמשת ההפסדים הרצופים ,  אבל למג'יק ודוויט הווארד היו תוכניות אחרות .  בסוף הרבע הראשון ,  סופרמן חסם את דרק רוז שנחת לא טוב ולא חזר לפרקט .  הייתה זו הפעם השניה העונה שרוז מסיים מפגש מול איש הפלדה עם פציעה מוקדמת .  הבולס לא התאוששו מהמכה ואילו המג'יק לא עצרו בדרך לרבע שני מצוין של 16:37 ויתרון 33:65 בהפסקה .  וינס קרטר קלע 23 נקודות ב-26 דקות ונעזר ב-14 של מאט בארנס .  ג'יימס ג'ונסון הוביל את הבולס האומללים עם 13 .  
וושינגטון  ( 41:21 )  - אטלנטה  ( 23:41 )  105:99 
ג'מאל קרופורד עלה מהפסל של ההוקס וסיים ערב ענק של 29 נקודות  ( 4 מ-7 מהשלוש )  .  12 שלו בדקות האחרונות של הרבע השלישי עזרו להוקס לברוח וגם מיני קאמבק של הוויזארדס ברבע האחרון לא מנע הפסד .  בנוסף לקרופורד ,  אל הורפורד וג'ו ג'ונסון נראו נהדר וקלעו 18 כל אחד .  מייק ביבי הוסיף 16 משלו .  אנדריי בלאץ' הוביל את הוויזארדס עם 30 והוריד 10 ריבאונדים ,  אבל החטיא זריקה גורלית לקראת הסיום .  
גולדן סטייט  ( 47:17 )  - פורטלנד  ( 28:39 )  110:105 
במשך שלושה רבעים נראה היה שפורטלנד תספוג הפסד 10 ברציפות באוקלנד .  הבלייזרס נכנסו לרבע הרביעי בפיגור 13 ,  אבל רבע של 9:27 סידר להם קאמבק מופלא וניצחון חמישי בששת המשחקים האחרונים .  ברנדון רוי היה בלתי ניתן לעצירה עם 41 נקודות ו-8 ריבאונדים ,  אבל האחראי המרכזי לניצחון היה למרקוס אולדריג' שקלע 10 מה-14 שלו ברבע האחרון והוביל את המהפך .  אנדרה מילר הוסיף 15 ,  הוריד 6 ומסר 7 אסיסטים .  24 של קורי מאגטי ו-17 של מונטה אליס לא מנעו מהווריורס הפסד שישי ברציפות .
 
סופרמן 2
דוויט הווארד חסם ופצע את דרק רוז בפעם השניה העונה כשהמג'יק דרסו את הבולס 82:111 .  41 לרוי בניצחון פורטלנד

