חברת התעופה ההונגרית מאלב פיטרה 7 עובדים
והכריזה על מינוי נציגות חדשה בישראל
העובדים מתכוונים לתבוע את החברה : " הפיטורים התבצעו באופן מחפיר "
 חברת התעופה ההונגרית מאלב פיטרה 7 עובדים ,  סגרה את משרדיה העצמאיים בישראל והכריזה על מינוי נציגות חדשה - חברת טל תעופה ;  המפוטרים מתכוונים לתבוע את הנהלת החברה על הפרת חוקי העבודה.השינוי הוא חלק מארגון מחדש של חברת התעופה ההונגרית את פעילותה הבינלאומית עקב שינויים בבעלות ומגמה של צמצום עלויות ;  אלא שלטענת עובדים בארץ נציג החברה הגיע מהונגריה עם מכתב פיטורים מיידי ואף הודיע להם על קיצוץ בשכר לצורך חישוב תשלומי הפיצויים ." הפיטורים התבצעו באופן מחפיר "  - התבטא אחד העובדים .  אף את תשלום פיצויי הפיטורין החברה לטענתו מבצעת עפ"י חישוב שער הדולר הנמוך ולא כפי שמופיע בחוזה ההתקשרות.שלושה מעובדי החברה המועסקים בנתב"ג נותרו בתפקידם משום שהם מיוצגים ע"י הסתדרות העובדים.במפגש עיתונאים אתמול בתל-אביב ,  בהשתתפות שגריר הונגריה בישראל ,  זולטן סנטגיורגי ,  הציגו שלושה מראשי החברה ההונגרית את הרחבת פעילותם בישראל עם מינוי נציגות חדשה בתל-אביב.מנהל המכירות הבינלאומי ,  איזי מארק ,  מנהל המכירות האזורי ,  דניאל שור ומנהל יחסי הציבור של החברה מהונגריה ,  אדם אגדוש ,  מסרו ,  כי מאפריל תגדיל מאלב בהדרגה את היצע המושבים בכ-20% בקו ארצה - באמצעות הוספה של מספר טיסותיה השבועי לישראל ושימוש במטוסים גדולים יותר.החברה מבצעת כיום 8 טיסות בשבוע בקו נתב"ג-בודפשט ובשיא עונת נסיעות הקיץ תגיע ל-13 טיסות ,  קרי שתי טיסות ליום ,  למעט ביום שישי .  החברה תעבור להשתמש במטוס מדגם בואינג 737-800 בעל 160 מושבים ,  במקום בואינג מדגם 737-600 בעל 110 מושבים.בנוסף ,  הכריזו ראשי החברה ההונגרית על מבצע מיוחד ,  שנועד לעודד הצטרפותם של  " נוסעים מתמידים "  בקו בין שתי המדינות - זאת באמצעות הכפלה של מספר נקודות הזכות על כל טיסה .  התוכנית החדשה היא למשך שלושה חודשים.ניסים סגיס ,  מנהלה המסחרי של טל תעופה בתגובה : " הנציגות החדשה אינה מעורבת ביחסי העובד-מעביד של חברת התעופה ההונגרית אני מקווה כי שני הצדדים יגיעו לידי הסכמה שתמנע הצורך בהתערבותו של בית המשפט ". 

חברת התעופה ההונגרית מאלב פיטרה 7 עובדים
והכריזה על מינוי נציגות חדשה בישראל
העובדים מתכוונים לתבוע את החברה : " הפיטורים התבצעו באופן מחפיר "
 
