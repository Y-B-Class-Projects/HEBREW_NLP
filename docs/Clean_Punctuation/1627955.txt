דוידוביץ' יורד לארכיב
השוער מרוצה מיכולת קבוצתו : " לא זכור לי מתי מכבי חיפה השיגה 15 ניצחונות מ-16משחקים ".  זגורי ישוחח עם אלישע לוי
צילום ועריכת וידאו :  איתי חסיד 
" לא זכור לי מתי בפעם האחרונה מכבי חיפה השיגה חמישה-עשר ניצחונות משישה-עשר משחקים ",  אמר ניר דוידוביץ' לאחר הניצחון 0:3 על הפועל עכו בשבת . " המטרה היא שהקיזוז לפני משחקי הפלייאוף יהיה חסר משמעות .  הפועל תל אביב היא קבוצה טובה בפני עצמה וברור שיהיה מאבק צמוד ,  אבל אנחנו צריכים להסתכל על עצמנו ".  
בחיפה עדיין לא קיבלו החלטה בקשר לקשר הגאורגי לבאן חמלדזה ,  עליו אמר המאמן אליע לוי אמש  ( שבת )  : " הוא נמצא כאן תקופה קצרה ,  ונצטך לבחון אותו לפני שנחליט לגביו ".  במכבי חיפה אמורים להחליט לגבי השחקן עד סוף השבוע הקרוב ,  ולוי יבחן אותו באימונים ובמשחק אימון שתקיים הקבוצה באמצע השבוע .  
הבלם שי מימון ,  שלא הסתיר לאחרונה את רצונו לעזוב ,  טרם קיבל אישור רשמי לכך עם אלישע לוי .  גורם בקבוצה אמר על מימון : " אם נשחרר אותו וקינן או טשיירה ייפתעו ,  אין לנו בלם אחר בסגל .  ברור שאם הוא יתעקש לא נחזיק אותו בכוח ,  אבל צריך לזכור שלמימון יהיו עוד הזדמנויות להוכיח את עצמו בגלל הרוטציה שאלישע יהיה חייב לערוך עד סוף העונה ".  נציג של קבוצת טומטומסק הרוסית שוחח שוב במהלך השבוע שעבר עם אנשי חיפה בנוגע לז'ורז'ה טשיירה ,  אך בקריית אליעזר הבהירו כי כרגע אינם מוכנים לשחררו .  טשיירה מחזיק בקבוצה בחוזה לשלוש שנים ,  עם אפשרות להאריכו בשנתיים .  
סוכן השחקנים דודו דהאן ,  שצירף לאחרונה את בירם כיאל לרשימת השחקנים אותם הוא מייצג ,  יצרף גם את מוחמד גדיר ,  שבימים הקרובים אמורה הנהלת חיפה להציע לשחקן חוזה ארוך טווח .  הקשר ישראל זגורי ,  ששוב לא שותף השבת ,  אמור ישוחח עם המאמן לוי והנהלת הקבוצה ,  ובשיחה יבקש לעבור להפועל פתח תקוה .  מאמן הכחולים ,  אלי מחפוד ,  כבר הביע את רצונו לצרף את זגורי להפועל פתח תקוה והבטיח לשחקן כי יהפוך לשחקן מפתח .
 
דוידוביץ' יורד לארכיב
השוער מרוצה מיכולת קבוצתו : " לא זכור לי מתי מכבי חיפה השיגה 15 ניצחונות מ-16משחקים ".  זגורי ישוחח עם אלישע לוי

