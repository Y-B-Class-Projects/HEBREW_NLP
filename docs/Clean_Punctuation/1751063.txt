עירק :  עשרות הרוגים ומאות פצועים במתקפת טרור
לפחות 50 בני אדם נהרגו ומאות נוספים נפצעו בסדרת פיצוצים שאירעה בשכונות שיעיות ברחבי בגדד .  במתקפה התפוצצו עשר מכוניות תופת ומספר מטעני צד
 ( צילום :  רויטרס ,  עריכה :  דורון שטיין ) 
לפחות 50 בני אדם נהרגו ו-320 נוספים נפצעו בסדרת פיצוצים שאירעה הערב  ( שלישי )  בבגדד ,  בירת עירק . " עשר מכוניות תופת התפוצצו .  היו גם ארבעה מטעני צד ושני מטעני חבלה ",  אמר דובר כוחות הביטחון בבגדד ,  הגנרל קאסם אל מאסוואי .  לדבריו ,  הפיצוצים אירעו בשכונות שיעיות בעיר .
 מתקפת הטרור כללה 16 פיגועים .  עשרה מתוכם היו מכוניות תופת ,  שלושה מהם מטעני צד ופיצוצים נוספים אירעו כתוצאה ממטעני חבלה שהונח על חפץ נייח .  הפיצוצים אירעו ,  בין היתר ,  בשכונות השיעיות קדחימיה שבצפון מערב העיר ,  אמיל ,  באייה ושולעה שבדרום מערב העיר וכן בשכונות אור וזוהור בצפון מזרח העיר .  פיצוצים נוספים אירעו בשכונות מעורבות לשיעים וסונים .
 סדרת הפיצוצים אירעה יום לאחר ש-52 בני אדם נהרגו במתקפה על כנסייה קתולית בבגדד .  בין ההרוגים ,  נשים ,  ילדים ,  שני כמרים ושוטרים שנהרגו במהלך המבצע לחילוץ עשרות בני הערובה שהוחזקו בידי חמושים במקום .  בנוסף ,  67 בני אדם נפצעו .  
אתמול אחר הצהרים פרצה קבוצה של חמושים לכנסיית סיידאת אל-נג'אט במרכז בגדד בו קיימו כ-100 בני אדם מיסת יום ראשון .  זאת אחרי שירו למוות בשני שומרים בבורסה לניירות ערך של בגדד .  עם פריצתם לכנסייה הם מיד הרגו את אחד הכמרים ,  כך אמר אחד הניצולים .  לפי דיווחים שונים ,  החמושים ,  דרשו לשחרר לוחמי אל-קאעדה מבית סוהר .  עוד דווח כי התוקפים היו ערבים אך לא עירקים .
 עדכון ראשון :  19:06

עירק :  עשרות הרוגים ומאות פצועים במתקפת טרור
לפחות 50 בני אדם נהרגו ומאות נוספים נפצעו בסדרת פיצוצים שאירעה בשכונות שיעיות ברחבי בגדד .  במתקפה התפוצצו עשר מכוניות תופת ומספר מטעני צד

