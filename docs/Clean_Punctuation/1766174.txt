כבר לא צריך תירוץ לגזענות
היום מציינים ברחבי העולם את יום זכויות האדם הבינלאומי .  במועד זה ,  בשנת 1948 ,  נחתמה ההכרזה לכל באי עולם בדבר זכויות האדם ,  שהתבססה על הלקחים הקשים מזוועות מלחמת העולם השנייה ומהשואה .
 ביוזמת האגודה לזכויות האזרח מציינים בארץ את היום במצעד שבו מתוכננים להשתתף יותר מ ? 100 ארגוני החברה האזרחית .  הארגונים והצועדים רוצים לקדם יחד חזון של מדינת ישראל שבה מתקיימת דמוקרטיה מהותית ,  המכבדת את זכויות האדם של כל אדם באשר הוא אדם .
 
50 רבני ערים בחרו לציין את יום זכויות האדם אחרת :  הם חתמו על גילוי דעת ,  האוסר להשכיר דירות לערבים .  מי שנוהג בניגוד ל"פסק ההלכה "  המפוקפק  " עשוי להיות חייב בנידוי ". 
הבסיס לזכויות האדם היא ההכרה באנושיות כל בני האדם ,  הדגשת המשותף ולא המפריד .  הרבנים בחרו בשלילת האנושיות .  
הרבנים האלה לגמרי לא לבד .  בישראל 2010 מצב זכויות האדם בנסיגה .  הם מצטרפים לממשלה ולכנסת ,  שהחליטו לצמצם את הדמוקרטיה כדי להמשיך את הכיבוש ,  כדי לפגוע במדינת הרווחה וכדי לענות על צרכים סקטוריאליים .
 למרבה הצער ,  הכנסת ,  במקום להיות בית הדמוקרטיה הישראלית ,  הפכה לסכנה אסטרטגית עבורה .  זו כנסת שבשנה האחרונה קידמה שורת חוקים גזעניים ,  פופוליסטיים ואנטי ? דמוקרטיים .  
הממשלה וחברי הכנסת מחוקקים חוקים כמו  " חוק ועדות קבלה "  ו"חוק הצהרת הנאמנות ".  חוקים שמדירים ופוגעים בשונה ובאחר .  חלקם מיועדים לפגוע באופן ספציפי בערבים ,  למשל חוק הנאמנות ,  ולחלקם מטרה רחבה יותר ,  דוגמת חוק ועדות הקבלה ,  שיפגע באנשים ממוצא אתיופי ,  מזרחי ,  במשפחות חד ? הוריות ,  בגייז - בכל מי שאינו  " לבן ועשיר ".  
עד היום היה צורך בתירוצים כדי לכסות על הגזענות ושנאת הזר והשונה .  היום כבר לא צריך אותם .  פגיעה בזכויות האדם בחקיקה ממוסדת ,  המנוגדת לחוק יסוד ,  כבוד האדם וחירותו ,  ולהבטחת הכרזת העצמאות ל"שוויון זכויות גמור ללא הבדל דת ,  גזע ומין "  - היא דבר שבשיגרה .
 הציבור לא נזעק נגד הגזענות ,  כי כל עוד הפגיעה היא ב"אחר "  קל להתעלם ממנה .  אבל שלטון שלא רואה בערבים בני אדם ,  בסוף גם לא יבחין באנושיותם של תושבי הפריפריה ,  של מחוסרי דיור ,  חולים ,  קשישים ונכים .  בסוף הוא יהיה עיוור לצרכים האזרחיים ויתנער מאחריות לחינוך ,  לבריאות - ולשירותי כבאות .  
במשך שנים הממשלה מסכלת את חקיקת חוק יסוד זכויות חברתיות ,  משום שהוא יחייב את הממשלה לקבל החלטות על פי שיקולים אזרחיים רחבים ולא רק על פי השיקולים התקציביים החד ? ממדיים של פקידי האוצר .
 את מחיר החיסכון שילמו בחייהם 42 בני אדם ,  26 שנפצעו ,  17 אלף איש שפונו מבתיהם ו ? 50 אלף דונם של שטחים ירוקים שנשרפו .  ממשלה שלא מגינה על זכויות האדם ,  משאירה אחריה אדמה חרוכה .  לכן ,  מול ממשלה אנטי ? חברתית וכנסת אנטי ? דמוקרטית נלך היום למצעד ונכריז :  לא נוותר על זכויותינו .
 
כבר לא צריך תירוץ לגזענות
nan
