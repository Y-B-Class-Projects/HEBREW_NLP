איטליה :  רומא בדרך לגמר הגביע
הג'יאלורוסי גברו 0:2 על אודינזה  ( ווצ'יניץ' ומקסס )  במשחק הראשון בחצי הגמר .  אתלטיקו התקרבה לגמר הגביע הספרדי
רומא עשתה הערב  ( חמישי )  צעד גדול בדרך לגמר הגביע האיטלקי אחרי ניצחון 0:2 על אודינזה במשחק הראשון בין השתיים .  פרנצ'סקו טוטי פתח לראשונה באולימפיקו אחרי תקופה של כחודש והג'יאלורוסי שלטו במשחק מהפתיחה .
 השער הראשון הגיע בדקה ה-12 ,  כשמסירת עומק של דניאלה דה רוסי השאירה את מירקו ווצ'יניץ' מול סמיר האנדנוביץ' והמונטנגרי לא נכשל .  בדקה ה-40 נגח פיליפ פקסס את השני מקרוב אחרי כדור חופשי של דויד פיזארו ,  וביסס את היתרון של המקומיים .  רומא ניסתה לכבוש גם את השלישי ,  אבל לא הצליחה והסתפקה ב-0:2 .  הגומלין יתקיים רק ב-14 באפריל .
 אתלטיקו מדריד עשתה צעד חשוב בדרך לגמר גביע המלך בספרד .  המדרידאים חגגו עם 0:4 גדול בויסנטה קלדרון על סנטאנדר ,  ובעוד שישה ימים הם יקוו לא לעשות טעויות מיותרות בגומלין ,  ואם כך יהיה ,  הם יפגשו בגמר את סביליה או חטאפה .  במשחק בין השתיים שנערך השבוע ניצחה סביליה 0:2 והגומלין ביניהן יכריע את זהות העולה .
 בשנה שעברה אתלטיקו הודחה בשמינית הגמר על ידי ברצלונה ובכלל מאז 2004/5 הקבוצה לא הגיעה לשלב חצי הגמר ,  כשהפעם נראה שהדרך שלה נראית סלולה יותר ,  למרות שבשלב הקודם אתלטיקו חלפה רק בקושי על פני סלטה ויגו .
 במשחק עצמו אתלטיקו שלטה ללא עוררין ונכנסה לעניינים כבר בפתיחה ,  כשבדקה התשיעית סימאו סברוסה קיבל כדור מקון אגוארו ובעט מקרוב פצצה מהאוויר .  בדקה ה-40 טעות בהגנה של סנטאנדר הביאה לשער של חוזה אנטוניו רייס ,  שקיבל כדור מפורלאן והבקיע .
 בדקה ה-62 עבירה מחוץ לרחבה על חוזה חוראדו לא מנעה מהשופט לשרוק לפנדל ,  אותו ניצל פורלאן עם בעיטה לפינה השמאלית ,  שהעלתה את אתלטיקו ל-0:3 .  תשע דקות לאחר מכן בעיטת עונשין נוספת סידרה לאתלטיקו הזדמנות נפלאה לכבוש את הרביעי ,  ופורלאן ,  עם בעיטה לאותה פינה ,  עשה את שלו והגדיל את סיכויי קבוצתו להעפיל לגמר .
 
איטליה :  רומא בדרך לגמר הגביע
הג'יאלורוסי גברו 0:2 על אודינזה  ( ווצ'יניץ' ומקסס )  במשחק הראשון בחצי הגמר .  אתלטיקו התקרבה לגמר הגביע הספרדי

