סטטוס של פרידה
ניתוח הסטטוסים האישיים בפייסבוק מגלה חוקיות מעניינת בנוגע לתקופות בשנה בהן זוגות נפרדים .  הכי מסוכן :  יום האוהבים
הרשת החברתית פייסבוק מתעדת חלקים כה נרחבים מחיינו ,  שאין זה מפתיע שהיא מוצאת חוקיות בצורה בה אנו פועלים .  העיתונאי הבריטי דייויד מק'נדלס חשף את העיתויים השכיחים בהם זוגות נפרדים ,  זאת על סמך השינויים שהם עושים בסטטוס הזוגי שלהם בפייסבוק .  מק'נדלס ועמיתיו בדקו עשרת אלפים עדכוני סטטוס והרכיבו מהם גרף שמציג את הפיקים של הפרידות .
 מסתבר שדווקא באזור יום האוהבים  ( Valentine's Day )   או יותר נכון קצת אחריו ,  יש עליה גדולה בפרידות .  כמו כן ,  השבועות שלפני האביב מסוכנים לזוגיות גם הם .  יתכן שהסיבה היא שסטודנטים שיוצאים לחופשה מהקולג' לא מעוניינים להיות מחויבים לבת/בן זוג בזמן חופשתם הארוכה .  תקופה קריטית נוספת היא השבועות שלפני חג המולד :  מספר הפרידות עולה בחדות בתחילת נובמבר ומגיע לשיאו שבועיים לפני חג המולד .  מק'נלדס מעריך שיש קשר לעובדה שזה השלב בו אנשים עוסקים בקניית מתנות לאנשים הקרובים אליהם .  בצורה מפתיעה ,  אולי ,  מסתבר שהאחד באפריל הוא גם יום פרידות נפוץ .  השאלה היא האם בן הזוג הנזרק חושב שמותחים אותו ..  .
 ומתי אפשר להיות בטוח  ( יחסית )  שלא יזרקו אותך ?  תקופת הקיץ והסתיו הן הבטוחות ביותר ,  עם דגש על אוגוסט .  היום הבטוח ביותר בשנה הוא ערב חג המולד .  כנראה שאווירת החג הקדוש לא הולכת יד ביד עם המשפט  " זה לא אתה  זה אני ". 
כאשר מדובר בימות השבוע  יום שני הוא המסוכן ביותר .  אם כי יתכן שמכיוון שזהו תחילת שבוע העבודה  זהו היום בו אנשים מעדכנים את הסטטוס שלהם ,  לאחר שבפועל נפרדו בסוף השבוע שקדם לו .  למחקר של מק'נדלס יש עוד כמה סייגים .  לא כל מי שנמצא בזוגיות או מסיים אותה מודיע על כך בפייסבוק .  בנוסף ,  מי שמסיים זוגיות לא משנה בהכרח את הסטטוס האישי שלה מיד עם סיומה .
 
סטטוס של פרידה
ניתוח הסטטוסים האישיים בפייסבוק מגלה חוקיות מעניינת בנוגע לתקופות בשנה בהן זוגות נפרדים .  הכי מסוכן :  יום האוהבים

