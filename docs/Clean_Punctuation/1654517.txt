 " שלמה אליהו יכול להיות בעל שליטה ראוי בלאומי "
 מניית אלרוב נדל"ן זינקה ב-7.1% והשלימה קפיצה של 326% ב-12 חודשים עם פרסום תוצאות חיוביות לרבעון הרביעי של 2009
 >  >  מניית חברת אלרוב נדל"ן שבשליטת אלפרד אקירוב זינקה אתמול ב-7.1% ,  והשלימה קפיצה של 326% ב-12 חודשים אחרונים ,  בעקבות פרסום תוצאות חיוביות לרבעון הרביעי של 2009 ולשנה כולה .  הכנסותיה של אלרוב נדל"ן אמנם ירדו ברבעון הרביעי ב-16.3% לעומת הרבעון המקביל אשתקד לכ-138.9 מיליון שקל ,  אך הירידה נובעת בעיקר מעיתוי ההכרה בהכנסות בעקבות יישום תקני החשבונאות הבינלאומיים  ( ה-ifrs )  .  את 2009 סיימה החברה עם צמיחה של 22% בהכנסות לעומת 2008 ,  ל-558.2 מיליון שקל .  השיפור בהכנסות הושג בין היתר בשל הגידול בהכנסות ממכירת דירות ,  גידול בהכנסות מניהול נכסים וזינוק ברווח מתיק ניירות ערך .  הרווח הנקי  ( המיוחס לבעלי המניות )  הסתכם ברבעון הרביעי של 2009 בכ-20.6 מיליון שקל - עלייה של כ-66% לעומת הרבעון המקביל ב-2008 .  את 2009 סיימה החברה עם קפיצה של 317% ברווח הנקי לכ-191.2 מיליון שקל . " אנו שבעי רצון במיוחד מהגידול בדמי השכירות הן מהנכסים בחו"ל והן מהנכסים בארץ ",  ציינו באקירוב עם פרסום הדו"חות . " אנו ממשיכים לפעול לאיתור נכסים שיתאימו לשמש מלונות יוקרה בהתאם לסטנדרט הגבוה שהצבנו לעצמנו ,  במיקומים מרכזיים בערים מרכזיות באירופה .  הלוואי וגם בשנה הבאה נציג תוצאות דומות אם כי אני לא אתנגד אם נגדל ב-20% ".  לדברי אלפרד אקירוב , " אנחנו מחפשים גם משרדים ונכסים מסחריים אך בגלל שאנחנו לא מוכנים להתפשר קשה לנו למצוא שילוב של נכס איכותי ,  במיקום טוב עם שוכרים יציבים לטווח ארוך ".  היו לכם תוכניות להשקעות ביפן ?   " זה נכון ,  אך המשבר עדיין כבד ואנחנו מתכננים לממש את מה שקנינו ,  לצאת מהמדינה ולהתרכז במערב אירופה ובישראל ".  ומה לגבי ההשקעות בישראל ?   " גם כאן אנחנו לא מוצאים דברים טובים ,  ולשלם מחירים כפולים מהערכת שמאי אני לא מוכן ".  בתור מי שמחזיק כ-4.9% מבנק לאומי ,  האם שלמה אליהו יכול להיות בעל שליטה ראוי בבנק ?   " מי שמחליט הוא בנק ישראל ,  ואם הוא יחליט שאליהו ראוי אין לי שום התנגדות .  לדעתי הוא מינוי ראוי ,  כמו שאני חושב שגליה מאור היא נכס לבנק ".  אתה מתכננן ליהפך לבעל עניין בלאומי ?   " לא .  עבורי מדובר בהשקעה ,  ובהתחשב בכך שהבנקים נותנים תשואה על ההון של 10% ,  עדיין מדובר בהשקעה אטרקטיבית ".  

" שלמה אליהו יכול להיות בעל שליטה ראוי בלאומי "
 מניית אלרוב נדל"ן זינקה ב-7.1% והשלימה קפיצה של 326% ב-12 חודשים עם פרסום תוצאות חיוביות לרבעון הרביעי של 2009

