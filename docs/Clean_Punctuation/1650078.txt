בני סכנין - מכבי פתח תקוה :  הקרב על הפלייאוף האמצעי
המקומיים ינסו לחדש את רצף הניצחונות שלהם על חשבון האורחת ממלאבס ,  שרוצה להמשיך בטיפוס במעלה הטבלה
בני סכנין תארח מחר  ( שבת )  את מכבי פתח תקוה בניסיון להתאושש מההפסד להפועל תל אביב ,  שקטע לקבוצתו של מרקו בלבול רצף מרשים של חמישה ניצחונות ליגה .  בסכנין יודעים כי ניצחון על המלאבסים ,  שיגיעו מעודדים אחרי הניצחון על מכבי תל אביב במחזור הקודם ,  יקרב אותם אל הפלייאוף האמצעי ,  ומאמינים שהיכולת שמציגה הקבוצה לאחרונה תספיק לה כדי להשיג את המטרה .
 בלבול אמר היום לשחקניו לקראת המשחק : " הכדורגל שאנחנו משחקים בשבועות האחרונים ,  זה מה שאני רוצה לראות מחר .  למרות ההפסד להפועל ,  אני רוצה מחר שנחזור למסלול הניצחונות ".  בצד המקצועי בלבול לא מתכנן יותר מידי שינויים .  באסם גנאיים יחזור לספסל ואת מקומו יתפוס לירן כהן ,  שבקבוצה מאוד מרוצים מיכולתו ,  והוא אמור לחתום בקרוב לעונה נוספת בקבוצה ,  כמו גם נסטיה צ'ה .  ג'קו ערפאת ימשיך לפתוח לבד בחוד ,  בעוד שאחמד קאסום ימתין להזדמנות מהספסל .
 הרכב משוער :  מאיר כהן ,  עלא אבו סאלח ,  פטי יא יא ,  טל חן ,  מהראן אבו ריא ,  חיים בנון ,  חאלד חלאיילה ,  נסטיה צ'ה ,  לירן כהן ,  קאדו ,  ג'קו ערפאת .
 אחרי שני ניצחונות רצופים ,  במכבי פתח תקוה כבר מסתכלים למעלה .  הקבוצה של פרדי דוד ערכה את האימון המסכם שלה לקראת המשחק מחר מול בני סכנין ,  כשהתמונה העיקרית שעולה ממנו היא שהקשר הצרפתי סבסטיאן סנסוני עשוי להיעדר בגלל פציעה ולא ברור האם הוא או דן רומן יפתחו בקישור האחורי .  המשחק הקודם מול סכני דווקא צריך להדליק נורה אדומה למלאבסים .  הקבוצה הפסידה בביתה בתוצאה 2:1  ( בוקסנבוים בפנדל ,  קאסום וקאדו הפכו עוד במחצית הראשונה )  תוך תצוגת כדורגל עלובה .
 נראה כי דוד ימשיך לשחק במערך שכולל שלושה בלמים .  למורד מגמאדוב ואבי יחיאל יצטרף גם הפעם ניצן דמארי ,  כשאורי אוזן וחיים מגרלשווילי יתמכו מהאגפים .  קובי גנון שפצוע ייעדר ויראה את חבריו מהיציע .  החלוץ טל בן חיים יפתח לצד עומר דמארי .  מי שימשיך לקבל את הקרדיט בהרכב הוא הקשר דני פרדה ,  שמאז שהוחלט על ביטול  " סדרת החינוך "  שלו לפני כשבועיים ,  מקבל אשראי רחב מהמאמן שלו .  כאמור ,  אסי משיח ורומן או סנסוני ישחקו מאחוריו .
 הרכב משוער :  דרגוסלב יבריץ' ;  אורי אוזן ,  מוראד מגמאדוב ,  אבי יחיאל ,  ניצן דמארי ,  חיים מגרלשווילי ;  דן רומן  ( סבסטיאן סנסוני )  ,  אסי משיח ,  דני פרדה ;  טל בן חיים ,  עומר דמארי .
 
בני סכנין - מכבי פתח תקוה :  הקרב על הפלייאוף האמצעי
המקומיים ינסו לחדש את רצף הניצחונות שלהם על חשבון האורחת ממלאבס ,  שרוצה להמשיך בטיפוס במעלה הטבלה

