גם לספרים מגיע קצת צבע
חברת אסוס הודיעה כי היא מפתחת ספר אלקטרוני עם מסך צבעוני שיכול לפעול יותר מ-120 שעות בלי הטענת סוללה
חברת אסוס מכריזה על ספר אלקטרוני חדש .  יצרנית החומרה מטאיוון שהתחילה את טרנד מחשבי הנטבוק רוצה כעת להיות גם חלוצה בתחום הספרים האלקטרוניים הצבעוניים .  הטיימס הלונדוני מפרסם כי בסקופ שניתן למגזין InGear ,  הכריזה החברה על מכשיר חדש שיגיע לחנויות לקראת סוף השנה .
 שמו הוא DR-570 ,  ומאחורי השם המשעמם מסתתר לו מכשיר עם מסך OLED בגודל 6 אינץ' ,  שכולל תמיכה מובנית בקישוריות Wifi ו-3G .  החידוש הגדול הוא בזמן הפעולה  על פי הדיווח מסוגל DR-570 לפעול 122 שעות לאחר כל הטענה ,  גם אם אתם משתמשים בחיבורים האלחוטיים שלו .  
אם מדובר בנתונים מדוייקים ,  פותר המכשיר לפחות אחת משתי הבעיות העיקריות של הספרים האלקטרוניים הצבעוניים  נחיתותם מול המכשירים המונוכרומטיים בכל הקשור לזמן סוללה .  האם הוא פותר גם את הבעיה השניה - אי יכולת להתמודד היטב עם אור שמש ,  נוכל לדעת רק כשאסוס תציג אותו .
 
גם לספרים מגיע קצת צבע
חברת אסוס הודיעה כי היא מפתחת ספר אלקטרוני עם מסך צבעוני שיכול לפעול יותר מ-120 שעות בלי הטענת סוללה

