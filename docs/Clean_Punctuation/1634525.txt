פוטבול :  ההמבורגר הרעיל של מיקי די'ז
תככים ,  נפוטיזם ומגלומניה .  כל הסיבות ,  על פי ה"בוסטון הראלד ",  שג'וש מקדניאלס פיטר את נולאן ומצעיד את דנבר לתהום
מה יש להם ,  למאמנים הצעירים ,  שמוביל אותם לייצור עצמי של תדמית שטנית ?  רק אתמול  ( שלישי )  דווח שמאמן דנבר ג'וש מקדניאלס פיטר את מתאם ההגנה מייק נולאן ,  כשבמקביל מסרה מכללת טנסי על מזכרת נאה שהשאיר המאמן הסורר ליין קיפין ,  בדמות מכונית  " לקסוס "  הרוסה .  מתברר שקיפין נהג במהלך אוגוסט ברכב היוקרה ,  נרדם על ההגה וגרם לתאונה .  הוא השאיר את האוטו בצד הדרך ,  והרכב מעולם לא תוקן .  
אבל נחזור לרגע למקדניאלס ולברונקוס .  נולאן היה אחראי לאחת ההגנות הטובות ב-NFL ,  אולם קיבל אתמול הודעה מדנבר על הפסקת עבודתו וחתם במיאמי .  על פי רון בורג'ס מה"בוסטון הראלד "  היו לכך סיבות ,  והן לא מקצועיות .  לפני נולאן עזב מתאם ההגנה של ניו אינגלנד פטריוטס ,  דין פיס .  פיס בן ה-60 הוא חבר טוב של אביו של מקדניאלס ,  ובין השניים יש קשרי עבודה הדוקים .  
לפיכך ,  כשפיס עזב  ( הוא טוען שמיוזמתו )  בשבוע שעבר ,  מקדניאלס זיהה את ההזדמנות לצרפו לדנבר ,  אבל היה חייב להיפטר תחילה מנולאן ,  שקידם את הקבוצה מהמקום ה-29 בליגה ב-2008 למקום ה-7 בעונה החולפת .  הדרישה שנולאן לא יכול היה להסכים לה :  אין יותר בליצים .  זו תביעה שיש לה בסיס מקצועי ,  משום שכחניכו של ביל בליצ'יק הקונסרבטיבי ,  מקדניאלס לא מאמין בבליצים ,  ופיס מתאים לתפיסה שלו .  עם זאת ,  קשה להתעלם מהסירחון שנובע מכל הפרשייה הזו ,  שוב - על פי מה שמציג ה"בוסטון הראלד ".  
מאז בואו של מקדניאלס לא שקט בדנבר .  המאמן הגיע לפני תחילת העונה שחלפה והעביר בטרייד מתוקשר את ג'יי קאטלר לשיקגו ,  כשהוא מקבל במרכז העסקה את קייל אורטון .  הוא הסתכסך עם התופס הכוכב ברנדון מרשל ,  ולמרות עונה פרודוקטיבית של האחרון ,  ספסל אותו ואת הטייט אנד טוני שפלר במשחק האחרון של העונה מול קנזס סיטי ,  שהסתיים בהפסד .  כפי שזה נראה כרגע ,  גם החודשים הקרובים לא יהיו שקטים בקולורדו .
 

פוטבול :  ההמבורגר הרעיל של מיקי די'ז
תככים ,  נפוטיזם ומגלומניה .  כל הסיבות ,  על פי ה"בוסטון הראלד ",  שג'וש מקדניאלס פיטר את נולאן ומצעיד את דנבר לתהום

