S & P מעלות :  תחזית דירוג שלילית להנפקה של עד 150 מיליון שקל של הכשרת היישוב
דירוג BBB ;   " תחזית הדירוג משקפת את חוסר הוודאות בהצלחת תוכנית ההתייעלות במעריב "
" תחזית הדירוג השלילית משקפת בעיקר את חוסר הוודאות הכרוך בהצלחת תוכנית ההתייעלות במעריב ,  אשר טרם עברה לפסי רווחיות תפעולית וממשיכה לשרוף מזומנים ",  כותבים היום ב-s & p מעלות ,  כשהחברה נותנת דירוג bbb להנפקה של עד 150 מיליון שקל של הכשרת היישוב ,  עם תחזית דירוג שלילית.ב-s & p מעלות מסבירים כי ההנפקה תשמש בעיקר להחלפת חוב קיים ולהשקעות חדשות .  ההנפקה תגובה בשיעבוד של מניות סקייליין ,  ובמעלות מעריכים את יכולת המימוש של בטוחה מסוג זה ברמה נמוכה יותר מנכסים קבועים.הדירוג משקף את ההערכה כי לא חל שינוי מהותי בענף ובסיכון הפיננסי של החברה .  במעלות מעריכים כי טרם נצפה שיפור משמעותי בפעילותה של מעריב ,  אשר יגביר את עצמאותה ואת יכולתה לעמוד בהתחייבויותיה . " להערכתנו ,  למעריב אין מקור לפירעון תשלום האג"ח במארס הקרוב ,  ועל כן תידרש להזרמה ממקורות חיצוניים ,  כולל היסמכות על הכשרת הישוב לצורך תשלום האג"ח האחרון בהיקף של כ-30 מיליון שקל ". במעלות מזכירים כי במהלך החודשים האחרונים קיבלה הכשרת הישוב הלוואה נוספת מאחת מקרנות המנוף .  אף על פי כן ,  לצורך ההלוואות הללו שיעבדה החברה חלק מהותי מנכסיה הפנויים .  במעלות מזהירים מירידה בגמישותה הפיננסית של החברה ,  כאשר היום הנכס העיקרי בגינו יכולה החברה לקבל אשראי נוסף הינו קניון שבעת הכוכבים .
 
S & P מעלות :  תחזית דירוג שלילית להנפקה של עד 150 מיליון שקל של הכשרת היישוב
דירוג BBB ;   " תחזית הדירוג משקפת את חוסר הוודאות בהצלחת תוכנית ההתייעלות במעריב "
 
