ברק לשמאל :  אל תהיו נאיבים ,  שלום זה לא דת
שר הביטחון נאם בכנס הרצליה ושלח עקיצה לעבר הקצה השמאלי במפה הפוליטית . " עלינו להירתם למעשה השלום בצורה מפוכחת .  אני מצפה מהפוליטיקאים במרכז ובשמאל להיחלץ למאמצי הממשלה לכונן הסדרים מדיניים "
 שר הביטחון אהוד ברק נאם הערב  ( שלישי )  בכנס הרצליה שנערך במרכז הבינתחומי בעיר .  בנאומו התייחס ברק לחשיבות של השלום עבור ביטחונה של ישראל . " לחברי הדתיים אני אומר כי ההבטחה האלוקית הייתה כבר בעבר ובכל זאת הגבולות השתנו משום שההנהגה הייתה רציונלית .  לחברי בשמאל אני אומר - אל תהיו נאיבים .  שלום זה לא דת ,  שלום זה חזון מעשי ,  אמצעי להשגת תכלית של מדינת ישראל חזקה ופורחת .  עלינו להירתם למעשה השלום בצורה מפוכחת .  אני מצפה מהפוליטיקאים במרכז ובשמאל להיחלץ למאמצי הממשלה לכונן הסדרים מדיניים .  בישראל יש רוב דומם בעד שלום ואני חושב שהרוב הדומם הזה ,  למרות שבקלפיות הוא נוטה ימינה ,  יטה לטובת ההסדר ויגבה את הממשלה בהחלטות ".  
ברק הוסיף כי  " כהנהגה מדינית יש לנו אחריות עליונה לחפש כל דרך להתקדם בתהליך המדיני .  החלופות גרועות בהרבה .  הדרך להגשים את החלום הציוני עוברת דרך עוצמה צבאית ,  חברתית ,  כלכלית ומדעית אך בסופו של דבר דך עשיית שלום עם השכנים .  מדינה יהודית ,  ציונית ודמוקרטית- יהיה לה עתיד רק כאשר אנחנו נצליח לכונן הסדרים עם שכנינו ".   
" רק ישראל חזקה ומרתיעה תוכל לעשות שלום "  הבהיר ברק . " הסדר מדיני באזור לא ייכון כל עוד היריבים שלנו מסביב יחשבו שניתן להביס את ישראל בכוח צבאי או להתיש אותה בטרור .  השלום יושג כשנהיה בעמדת כוח וביטחון עצמי .  ישראל היום היא חזקה ומרתיעה ",  אמר ברק . " יותר מאירן ולוב .  לכן היא יכולה להרשות לעצמה ,  מתוך עמדה זו ,  לנוע קדימה אל ההסדרים המדיניים .  בציבור הישראלי יש מחלוקת על נושאים האלה .  אני אומר לאחיי המתנחלים עם הכיפות- עלינו לסמן את הגבול משום שהמציאות מחייבת זאת ". 
שר הביטחון הדגים זאת ואמר כי  " אם מיליוני פלסטינים ממערב לירדן לא יצביעו בבחירות - זו מדינת אפרטהייד .  אם כן יצביעו - זו מדינה דו לאומית גם אם נקרא לה מדינת יהודית ציונית .  עלינו להבין שהאלטרנטיבות מכתיבות לנו את הצורך לסמן גבול בתוך ארץ ישראל שבתוכו יש רוב יהודי מסיבי ומוצק ומצידו השני תהיה מדינה פלסטינית .  זה לא טובה לפלסטינים אלא משום שרק כך אנחנו מבטיחים את עתידנו ". 

ברק לשמאל :  אל תהיו נאיבים ,  שלום זה לא דת
שר הביטחון נאם בכנס הרצליה ושלח עקיצה לעבר הקצה השמאלי במפה הפוליטית . " עלינו להירתם למעשה השלום בצורה מפוכחת .  אני מצפה מהפוליטיקאים במרכז ובשמאל להיחלץ למאמצי הממשלה לכונן הסדרים מדיניים "
 
