לבני :  כל ילד עלול להיות קרבן לתקיפה מינית
יו"ר האופוזיציה ביקרה במרכז לנפגעות תקיפה מינית בת"א והצהירה : " אחד מכל שלושה גברים ונשים הוא קורבן לתקיפה .  הממשלה לא יכולה להשאיר ואקום במקומות הפגיעים ביותר "
  ( צילום :  טל אנגלנדר ,  עריכה :  גדי וינסטוק ) 
יו"ר האופוזיציה ציפי לבני ביקרה היום  ( חמישי )  במרכז הסיוע לנפגעות ונפגעי תקיפה מינית בתל אביב ,  אחד מתשעה מרכזים הפועלים ברחבי הארץ .
 לבני אמרה כי  " אנחנו חיים במדינה שבה אחד מכל שלושה גברים ונשים עוברים חוויה של תקיפה מינית .  במקרים רבים זה קורה במשפחה הקרובה ,  בבית ,  על ידי האנשים הקרובים ביותר ".   
" לצערי הרב ,  הנושאים החברתיים אינם תופסים לרוב את תשומת הלב  לא של הפוליטיקאים ,  לא של הממשלות לדורותיהן ולא של הציבור .  הביקור שלי כאן נועד קודם כל להגביר את המודעות .  חשוב מאוד לשאול את השאלות ושהציבור יידע מה עובר על אותם אנשים .  כל אחד או אחת מהם יכול להיות הבן או הבת של כולנו ".  לבני הוסיפה כי  " דרושה מחויבות למעורבות ממשלתית ,  לא רק ברמת האמירה וההצהרה  אלא גם ברמת התקצוב .  אם לא מטפלים בסוגיות הללו מבחינה תקציבית ,  הן נשארות באוויר .  ישנם אנשים נפלאים שעושים עבודה מדהימה ומעניקים סיוע ראשוני ועזרה לאותם נפגעים ונפגעות ,  אך הממשלה לא יכולה להשאיר ואקום במקומות הפגיעים ביותר מבחינה חברתית .  הביקור שלי כאן עוסק בנושאים חברתיים שכל הנהגה צריכה לקדם ,  ולא אכניס את הפוליטיקה הקטנה לחדר הזה ". 

לבני :  כל ילד עלול להיות קרבן לתקיפה מינית
יו"ר האופוזיציה ביקרה במרכז לנפגעות תקיפה מינית בת"א והצהירה : " אחד מכל שלושה גברים ונשים הוא קורבן לתקיפה .  הממשלה לא יכולה להשאיר ואקום במקומות הפגיעים ביותר "
 
