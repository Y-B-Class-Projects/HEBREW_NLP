באורנג' שוקלים :  הגמשת גילאי הכניסה למופע של ריהאנה
חברת הסלולר הכריזה כי רק לקוחות אורנג' בני 16-26 יוכלו להיכנס למופע תמורת 4 שעות התנדבות .  המעריצים המבוגרים יותר זועמים ובחברת אורנג' מבטיחים :  בשבוע הבא יתקבלו החלטות בנושא
במקום לשמוח על בואה של ריהאנה לישראל ,  פנים רבות של מעריציה נפלו אמש  ( רביעי )  ,  עת הוכרז שהמופע יהיה מוגבל ללקוחות אורנג' בלבד ,  בגילאי 16-26 שיסכימו להתנדב 4 שעות לפחות בקהילה .  בעמוד הפייסבוק של מעריצי ריהאנה בישראל נרשמו תגובות זועמות על כך שמעריצים של כוכבת הפופ בני פחות מ-16 או מעל 26 לא יוכלו להגיע למופע . 
" זה ממש מעצבן ",  אמרה לוואלה !  תרבות לי דבש בת ה-30 . " כבר לפני חודשיים שדיברו על ההופעה של ריהאנה בישראל תכננתי ללכת עם חברה שלי כמו שהלכנו למדונה ואמרנו שלא משנה  אנחנו שם .  עכשיו מתברר שזה בכלל בלתי אפשרי ". 
דבש : " אני אוהבת לראות קליפים של ריהאנה ולשמוע את השירים שלה ברדיו בדיוק כמו כולם .  הייתי מוכנה לשלם כבר את המחיר של 500 שקלים כדי לראות אותה כמו שראיתי את מדונה כמה חודשים לפני כן .  את מדונה כולם יכולים לראות ואת ריהאנה לא ?  זה מעצבן .  אני מקווה שעוד מעריצים של ריהאנה יצטרפו אליי ונכין עצומה שתשנה את המצב ,  כמו שהיה עם מטאליקה והצליח להם .  זה ממש מבאס שאני לא אראה את המופע הזה ". 
הפרויקט אינו נחלתה של אורנג' בלבד .  החברה פועלת על פי מודל של חברת Rockcorps ,  העורכת מופעים במסגרת של פעילות התנדבות .  הופעות רבות בחסות החברה כבר התקיימו בשנתיים האחרונות באנגליה ובצרפת ,  ביניהן הופעה של ליידי גאגא .  
גם שם ,  הורכב הקהל מצעירים שהרוויחו את הכרטיס שלהם בפעילויות התנדבותיות ,  אך הגבלת הגיל הגיעה רק מכיוון אחד  ההשתתפות הותרה לבני ה-16 ומעלה ,  אך לא הוגבלה בהכרח עד גיל מסוים  ( אם כי ישנם ארגונים התנדבותיים שלהם הגבלות גיל משלהם )  .
 בחברת אורנג' מקשיבים לקולות שעלו אתמול מהרשת וכעת שוקלים באם להגמיש את מגבלת הגיל ,  לפחות כלפי מעלה .  יעקב קדמי ,  מנהל חטיבת שיווק ,  תוכן ומנועי צמיחה באורנג' אמר לוואלה !  תרבות כי בחברה חושבים כעת על האופציות לפתרון בעיית הגילאים . 
" מכיוון שעבדנו עם גורם בינלאומי ,  Rockcorps ,  פעלנו על פי הסטנדרטים שלהם לגבי אילו גילאים מתאימים ויישמנו את זה .  חברת ההתנדבות עמה אנחנו מתקשרים בישראל , " הרוח הטובה ",  קבעה שרק ילדים מגיל 16 ומעלה יכולים להתנדב ואילו ההגבלה מלמעלה ,  מגיל 26 ,  נקבעה על ידי החברה העולמית ". 
קדמי : " שמע ,  בחברה העולמית הראו לנו שאלו החבר'ה הצעירים .  הלא אם הייתי חותך בגיל 30 ,  היו שואלים מה קורה בגיל 31 .  חייבים לחתוך איפשהו .  זה אירוע שמיועד ומכוון לקהל צעיר וחלק מהמטרה שלו הוא לערב את הקהל הצעיר .  ריהאנה היא לא מופע מרכזי ,  היא צ'ופר ,  צימוק שנשאר בסוף פרויקט גדול .  זה הכיף שלנו לתת צ'ופר בסדר הגודל שלה ,  לא חיפשנו איך למכור כרטיסים לריהאנה ". 
קדמי : " אנחנו לא רוצים לדפוק 1,000 שקלים לכרטיס ,  כמו שאחרים עושים .  אנחנו מייצרים פרויקט התנדבותי .  אנחנו בודקים כל מיני דברים בנושא הגילאים ,  נקבל החלטות בשבוע הבא ". 
קדמי : " בוא לא נגזים  יש לנו מעל שלושה מיליון מנויים ,  אנחנו יודעים שאין לנו יכולת לתת מענה לכולם ,  אז למה לתת מענה לאחרים .  כרגע נלך עם מהלך אחד שהוא עם הלקוחות שלנו .  אנחנו רק מתחילים ". 

באורנג' שוקלים :  הגמשת גילאי הכניסה למופע של ריהאנה
חברת הסלולר הכריזה כי רק לקוחות אורנג' בני 16-26 יוכלו להיכנס למופע תמורת 4 שעות התנדבות .  המעריצים המבוגרים יותר זועמים ובחברת אורנג' מבטיחים :  בשבוע הבא יתקבלו החלטות בנושא

