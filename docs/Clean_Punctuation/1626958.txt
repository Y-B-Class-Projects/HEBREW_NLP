השרה לבנת : " מחויבים לתמוך בספורטאים הפראולימפיים "
 התמיכה המועברת להתאחדות ספורט הנכים גדלה השנה ביותר מ-30% .  עוד אמרה השרה : " נספק לספורט הנכים כל שנדרש "
 שרת התרבות והספורט ,  ח"כ לימור לבנת ,  סקרה היום  ( רביעי )  בנאום במליאת הכנסת את פעולות משרד התרבות והספורט בעניין תקצוב ספורט הנכים .  השרה לבנת הקריאה את החלטת בג"ץ שקבע כי לאור פעילות המשרד ,  לא נדרשת התערבותו בעניין . " המשרד פועל בשוויון וללא אבחנה בין הספורטאים האולימפיים לפראולימפיים וכך הוא גם ימשיך לפעול ",  אמרה השרה .  בנוסף ,  במסגרת תקציב הספורט לשנת 2009 ,  גדלה התמיכה המועברת להתאחדות ספורט הנכים ביותר מ-30% ,  לעומת שנת 2008 .
 השרה לבנת הצהירה עוד : " אנחנו מחוייבים לספק לספורטאים הפראולימפיים את כל מה שנחוץ להם ,  ולספורט הנכים את כל מה שנדרש על מנת לקדם אותו .  
בשנת 2008 חילק משרד התרבות והספורט חמישה פרסים למדליסטים אולימפיים ופראולימיפיים ,  ללא אבחנה בסכומי הפרס ביניהם .  השנה ,  בראשונה ,  יחולקו הפרסים לספורטאים פראולימפיים גם על זכיות באליפויות אירופה ואליפויות עולם .  
השנה אושרה להתאחדות ספורט הנכים תמיכה של 1,530,750 שקלים לצורך ההכנות האולימפיות ללונדון 2012 .  זהו סכום גבוה יותר ממה שביקשה ההתאחדות בתחילת השנה .  אישרנו השנה סכום של 333,193 שקלים לצורך ההשתתפות בשכר המאמנים הפראולימפיים .  לאחרונה אושר בדירקטוריון המועצה להסדר ההימורים בספורט תקציב של כ-300,000 שקלים לוועד הפראולימפי .  השרה ציינה כי היא תדון עם המועצה להגדלת תקציב זה .  עוד תעניק המועצה השנה 4 מיליון שקלים לספורט הנכים ,  מתוכם 2.7 שקלים להתאחדות ספורט הנכים ". 
בתגובה אמר מנכ"ל ההתאחדות לספורט נכים ,  מר רדו רוזנטל  :  מתוך התקציב על סך של 1,530.750 שקלים שאושר להכנות האולימפיות ללונדון 2012 ,  קיבלנו בפועל רק 1,170,000 שקלים .  לגבי העלאת התמיכה ב-30% בהשוואה לשנה הקודמת ,  אמר המנכ"ל רוזנטל שהנתונים בעת פנייתי אליו אינם בידיו ,  אך כל יתר הנתונים שמסרה השרה לימור ליבנת ,  במליאת הכנסת נכונים .
 דובר השרה ,  רן ליאור ,  מציין שהסכום החסר להכנות האולימפיות נגרם ככל הנראה על ידי דוחות ביצוע מופחתים שהועברו למשרד הספורט .
 
השרה לבנת : " מחויבים לתמוך בספורטאים הפראולימפיים "
 התמיכה המועברת להתאחדות ספורט הנכים גדלה השנה ביותר מ-30% .  עוד אמרה השרה : " נספק לספורט הנכים כל שנדרש "
 
