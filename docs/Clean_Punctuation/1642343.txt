אקו-בילדינג :  העסק הירוק לתחזוקת מבנים
זוג יזמים ירוקים בנשמתם פתח חברת אחזקת מבנים שפועלת בדרכים ידידותיות לסביבה
הימים בהם ניהול בנין מגורים הסתכם בוועד בית שהיה אחראי על תיקונים כמו החלפת נורות ועל ניקיון חדר המדרגות ,  כנראה מתחילים לעבור מן העולם .  היום קיימות חברות לאחזקת בניינים אשר דואגות לכל צרכי בניין המגורים או המשרדים ,  מהניקיון ועד לתיקונים .  אקו-בילדינג היא חברה שכזו ,  שהייחוד שלה כבר טמון בשמה :  בהתאם לרוח התקופה הירוקה היא חברה לניהול בניינים וועד בית אקולוגי.את החברה הקימו בני הזוג אירית צח-דוידסון ומוטי דוידסון .  אירית עסקה בעברה בדוברות ויחסי ציבור ומוטי כיהן בתפקידי ניהול בחברות היי-טק .  הזוג החל את דרכו העצמאית לפני כשבע שנים כבעלי עסק בתחום היזום ותווך נדל"ן .  בעקבות המשבר הכלכלי ב-2008 החליטו השניים לפנות לכיוונים נוספים . " המשבר גרם לנו להבין עד כמה התחום הזה רעוע ,  והתחלנו לחשוב איך לשלב בעסק תחום נוסף שיספק יציבות "  מספרת צח-דוידסון . " מוטי העלה את רעיון אחזקת המבנים ,  שכבר קיים בשוק ,  וחשבנו איך לבדל את עצמנו מאחרים .  אנחנו מנהלים חיים אקולוגים בעצמנו ,  לא משתמשים בכימיקלים ,  ממחזרים ,  חוסכים במים וחשמל ,  כי אנחנו מאמינים בצורת החיים הזו ,  כך שעלה הרעיון לשלב את אורח החיים הזה במסגרת ניהול המבנים ". "שינינו את שם החברה לאקו בילדינג ,  והשארנו את העיסוק ביזום ותיווך נדל"ן על אש נמוכה ,  רק ללקוחות ספציפיים שמבקשים שירות .  מלבד זה אנחנו גם מספקים פתרונות ירוקים לבניה ושיפוץ ",  מספרת צח-דוידסון.החברה החדשה התחילה לפעול באופן רשמי לפני כחמישה חודשים ,  וכיום יש לה עשרות לקוחות - חברות ,  בנייני מגורים ובנייני ומשרדים .  ההשקעה הראשונית היתה 600 אלף שקלים ,  כולה מהון עצמי ,  והצפי הוא שתוחזר תוך שנה וחצי עד שנתיים .  המחזור החודשי עומד על כמה עשרות אלפי שקלים.בהקמת החברה התייעצו השניים עם החברה להגנת הטבע כדי לקבוע אילו צעדים יש לנקוט בדרך לתקינות ירוקה . " כמובן שהכל מתחיל ביחס ושכר הוגן לעובדים ",  אומרת צח-דוידסון , " אקולוגי זה לא רק ירוק- זה קודם כל אנשים .  הדבר השני הוא הניקיון - שימוש בחומרי ניקוי אקולוגים ומיחזור ,  כמו שימוש חוזר בשקיות עד כמה שאפשר ".   " אנחנו מלמדים את הלקוחות במשרדים להפוך את הפח ליד שולחן העבודה לפח אשפה יבשה בלבד ,  כך שהשקית ניתנת לשימוש חוזר ",  אומרת צח-דוידסון , " השקית הזו עולה רק שתי אגורות כך שזה לא נובע מרצון לחסוך כספים ,  אלא כדי לחסוך ניילון .  העבודה מבוססת על שיתוף פעולה :  הלקוחות אמורים לעשות את הפרדת האשפה לנייר ,  בקבוקים ,  או סוללות ,  ואנחנו מפנים אותה למתקני המחזור המתאימים ".  בני הזוג מחלקים ביניהם את התפקידים בחברה בהתאם לכישורים . " מוטי הוא המנכ"ל ואחראי על הכספים ,  התקציבים והחזון ",  מפרטת צח-דוידסון , " ואני אחראית על שיווק המוצרים ,  הפתרונות הירוקים והפיתוח העסקי ".  כמו כן עובדים בני הזוג עם היועץ האקולוגי עמית רבין ,  אגרונום קרקע ומים ומתכנן פרמאקלצ´ר .  בנוסף ,  מועסקים בחברה 15 עובדים ,  ביניהם מנקים ,  גננים ומדבירים .  למרות זאת ,  מספרת צח-דוידסון ,  מצאו עצמם לא פעם בני הזוג מנקים בעצמם . " קשה למצוא עובדים בניקיון .  לישראלים יש דרישות מסוימות ,  כמו קירבה לביתם .  בסופו של דבר מוצאים את מי שמוכן לעבוד ". "מלבד ניהול ואחזקת המבנים אנחנו מפתחים עוד שני ערוצי משנה ",  אומרת צח-דוידסון , " ערוץ אחד כבר פועל והוא קניון אקולוגי וירטואלי .  הפיתוח שלו נבע מתוך ההחלטה שלנו שבתור עסק אקולוגי אנחנו אמורים לתרום חזרה לאיכות הסביבה .  בתחילה חשבנו לתרום אחוזים מהרווחים לפרויקט חיצוני ,  אך אז עלה לנו הרעיון כיצד לתרום בעצמנו ".  הקניון הוא אינדקס עסקים ירוק שנמצא על אתר האינטרנט של החברה ומאכלס מעל ל-150 עסקים המפרסמים עצמם בחינם . " כל יום פונים אלינו עוד ועוד עסקים ",  מציינת צח-דוידסון .  את העסקים הפונים אליהם מעבירים בני הזוג אל היועץ האקולוגי לבדיקה ,  כדי לוודא שהם אינם מזהמים או מנצלים עובדים . " המטרה היא להפוך את המיזם הזה לרווחי ",  אומרת צח-דוידסון , " נשאיר את הפרסום בחינם עבור העסקים ,  ונגבה תשלום רק ממי שירצו להופיע בין העשרה הראשונים .  הרעיון הוא להתחבר לאחד הפורטלים הגדולים כדי להיות אינדקס העסקים הירוק שלו ,  כיוון שאני חושבת שה'ירוק' לא צריך להיות רק נישה אלא חלק מחיי היום-יום ".  הערוץ השני אותו מפתחים בחברה הוא סופר אקולוגי- חנות וירטואלית אחת בה יוכלו לקוחות לקנות מוצרים ממספר חברות במשלוח אחד מאוחד ,  אשר יעלה לאוויר בחודש הקרוב . " היו לנו הרבה פניות מאנשים שרוצים לקנות מהעסקים המופיעים באינדקס ",  מסבירה צח-דוידסון . " ובעקבות זאת חשבנו להקים את הסופר ".  בסופר האקולוגי תמכור אקו-בילדינג גם מוצרים שהיא עוזרת לפתח . " לעיתים אנחנו זקוקים למוצר שאינו קיים .  כך למשל ,  יצרן של סבון אקולוגי על בסיס לימון ,  שאיתו לא ניתן לנקות פרקטים וספות עור ,  ייצר עבורנו סבון מחומר בסיסי יותר שאיתו אנחנו עובדים ". לבני הזוג חזון כולל אליו הם שואפים . " אנחנו מעוניינים שייקבע קריטריון מחייב לניקיון אקולוגי .  שגם בדרגים העליונים יבינו שאנחנו מזהמים את הסביבה עם אקונומיקה כל יום בניקיון מבני ציבור ,  ויש לזה פתרונות ידידותיים ". 

אקו-בילדינג :  העסק הירוק לתחזוקת מבנים
זוג יזמים ירוקים בנשמתם פתח חברת אחזקת מבנים שפועלת בדרכים ידידותיות לסביבה

