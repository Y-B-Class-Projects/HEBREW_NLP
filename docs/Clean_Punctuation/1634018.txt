ריבלין תוקף : " המשפטיזציה השתלטה עלינו "
 יו"ר הכנסת דיבר בכנס בנושא משילות ותקף את המעורבות הגוברת של היועצים המשפטיים בהתנהלות משרדי הממשלה .  בשולי הכנס ,  המשיכו מזוז ודניאל פרידמן להתקוטט 
" מחלת המשפטיזציה כבשה את כל המרחב הציבורי ,  ומאיימת לא רק על היכולת למשול ,  אלא על עצם קיומו של מרחב נורמטיבי שאינו נתון בידי יועצים משפטיים ",  כך אמר היום  ( שלישי )  יו"ר הכנסת ראובן ריבלין בכנס משותף ללשכת עורכי הדין ולכנסת בנושא משפט ומשילות .  הוא הוסיף כי  " המחלה יצרה דת חדשה שמקדשת רק את האספקט המשפטי .  פעם לא הכל היה שפיט ,  ובני אדם הפעילו כלים ,  כגון ,  שכל ישר ,  הגיון ,  סבירות והגינות .  היום רק כוהני המשפט רשאים לקבוע מה סביר ומה ראוי ולהפעיל שיקול דעת ". 
היועץ המשפטי לממשלה ,  מני מזוז התייחס בכנס לתפקידם של היועצים המשפטיים במשרד הממשלה . " זה לא חזון נפרץ שיועץ משפטי אומר לשר בממשלה שהמעשה הוא בלתי חוקי .  הטענות נגד פקידים כחסמי משילות לטעמי הם מופרזות ומבוססות על העדר ידע בדבר הנעשה במשרדי ממשלה .  חוסר הניסיון של מנכ"לים ליישם מדיניות גורר הטלת אשמה על שומרי הסף ",  אמר מזוז .
 הוא הדגיש ,  כי משילות אינה יכולה לבוא על חשבון חוקיות . " היועצים המשפטיים ,  תפקידם העיקרי אינו שמירת סף ,  אלא לסייע למשרד בקידום וביצוע משימותיו ",  אמר . " כדי למלא את תפקידו באופן מיטבי ,  משתפים את היועץ בתהליכי קבלת החלטות ובגיבוש המדיניות ,  ואז היועץ נותן תוך כדי הערות ולא מעכב .  יש מקרים שבונים רפורמות ולא משתפים את היועץ ,  ואז באים אליו עם תכנית מוגמרת ובאים בטענות שהוא מעכב את הענין .  טענות של העדר משילות הן אליבי לחוסר מעש ולא לבעיה אמיתית ". 
מזוז ניצל את הבמה כדי לתקוף את שר המשפטים לשעבר ,  דניאל פרידמן שנכח בכנס . " השר פרידמן ראה את עיקר תפקידו לתקוף את הפרקליטות ,  המשטרה והיועץ המשפטי לממשלה ".  מנגד ,  פרידמן השיב ,  כי  " לא היה מעולם מצב שיועץ משפטי יוצא בביקורת ציבורית נגד השר הממונה .  אין דבר שיותר מאיים על השלטון ממצב כזה ". 
במהלך הכנס אמר שר המשפטים ,  פרופ' יעקב נאמן ,  כי יש התנגשות גוברת והולכת בין הכנסת ,  הממשלה ובתי המשפט . " כל אחד מנסה לחדור לשטח של האחר ",  טען . " הכנסת נמנעה עד היום מלחוקק את חוק יסוד החקיקה ,  ולקבוע מהן סמכויות של הכנסת ושל בית המשפט העליון .  הכנסת כרשות מחוקקת צריכה לקבוע את הכללים ,  ובהעדר חוקים בנושא ,  שיגדירו בדיוק את הסמכויות של כל אחת מהרשויות ,  תימשך ההתנגשות ביניהן ". 
ראש לשכת עורכי הדין ,  עו"ד יורי גיא-רון ,  יצא נגד ביטויים כמו  " עריצות משפטית "  ו"כנופיית שלטון החוק "  ואמר כי הם אינם קיימים בישראל . " יש צורך אמיתי לברר ולהבהיר מהי אכן מצוקה אמיתית ומוצדקת ,  ומהי לעומתה אמירה בעלמא ,  שמטרתה לעקוף את המשפט באמצעות הגבלת איש המשפט ". 

ריבלין תוקף : " המשפטיזציה השתלטה עלינו "
 יו"ר הכנסת דיבר בכנס בנושא משילות ותקף את המעורבות הגוברת של היועצים המשפטיים בהתנהלות משרדי הממשלה .  בשולי הכנס ,  המשיכו מזוז ודניאל פרידמן להתקוטט

