הכנסת אישרה :  חנינה למתנגדי ההתנתקות
אחרי ארבע שנים וחצי ,  יוכלו מי שנעצרו על רקע פינוי עזה לנשום לרווחה :  הכנסת אישרה חוק להפסקת ההליכים נגדם ולמחיקת הרישום הפלילי
ברוב של 51 ח"כים מול תשעה מתנגדים ,  אישרה הערב  ( שני )  מליאת הכנסת בקריאות שנייה ושלישית את חוק החנינה לעצורי ההתנתקות .  לפי החוק החדש ,  הליכים פליליים בעבירות לא חמורות על רקע תוכנית ההתנתקות יופסקו ,  והרישום הפלילי בגינן יימחק .  עם זאת ,  החוק לא יחול על עבירות חמורות ולא על נאשמים שהוטל עליהם מאסר בפועל .
 הצעת החוק אושרה בשבוע שעבר בוועדת החוקה של הכנסת ,  למרות התנגדות המשנה לפרקליט המדינה שי ניצן .  הכנסת הקודמת כבר אישרה אותה בקריאה ראשונה ,  וקידומה בכנסת הנוכחית התאפשר לאחר שהוחל עליה דין רציפות .
 לפי הנתונים שנחשפו בוועדת החוקה ,  תיקיהם של 134 נאשמים ,  מתוכם 46 קטינים עדיין תלויים ועומדים בבית המשפט .  הטיפול ב-310 נאשמים הסתיים ,  75 מתוכם הורשעו כאשר על יותר ממחציתם הוטל עונש מאסר .  עניינם של 195 נאשמים אחרים הסתיים ללא הרשעה ,  תוך כדי קביעה שהם ביצעו את העבירה .  רק 39 נאשמים לא הורשעו ,  כשמתוכם רק ארבעה זוכו לחלוטין .  ללא קשר להצעת החוק ,  85 מורשעים הגישו בקשה למחיקת הרישום הפלילי ,  מתוכם 65 נענו בחיוב .
 כבר בחודש יוני בשנה שעברה הורה נשיא המדינה על מחיקת הרישום הפלילי של 59 אזרחים בגין עבירות קלות שבוצעו על ידם בתקופת ההתנתקות ,  במחאה על פינוי יישובי גוש קטיף .  מספר חודשים לפני כן חתם שר המשפטים דאז ,  פרופ' דניאל פרידמן על המלצה למחיקת הרשעתם של 40 נאשמים שהועמדו לדין בעקבות מעשים שביצעו במסגרת התנגדות להתנתקות .  ממשרד המשפטים נמסר ,  כי הדבר נעשה  " מתוך הבנה כי המעשים נעשו על רקע אירוע היסטורי חריג ,  ואין המדובר במי שהם עבריינים במהותם ". 

יו"ר בל"ד ,  ג'מאל זחלקה אמר לוואלה !  חדשות כי  " חוק חנינת עברייני ההיתנתקות הוא בבחינת יקוב ההר אל הדין ,  ולא יקוב הדין את ההר .  על פי החוק המתנחלים מעליו .  חוק זה יעודד פורענות נגד פינוי התנחלויות ,  במקום הרתעת עבריינים ,  והוא מרתיע מפני פינוי התנחלויות ,  וזה בדיוק מה שהממשלה רוצה .   במקום שלום עם ערבים ,  שלום בין יהודים ". 
ארגון שלום עכשיו הודיע כי ישקול לעתור לבג"צ נגד החוק .  לדברי מזכ"ל הארגון ,  יריב אופנהיימר , " החוק פוגע בעיקרון השיוויון ,  מפלה לטובה מפגינים מצידה הימני של המפה ומעניק לתומכי המתנחלים יחס מועדף ". 
יו"ר הבית היהודי ,  השר דניאל הרשקוביץ ,  בירך על אישור החוק . " הצלקת שהותירה ההתנתקות לא הגלידה אצל רבים ,  אבל את אות הקין שברישום הפלילי צריך למחוק למי שלא סיכנו חיי אדם ולא נקטו באלימות קשה בעת המחאה ",  אמר . " על מתנגדי ההתנתקות ותומכיה להתלכד ולאחות את הקרע בעם שהותירה עקירת היישובים ,  וצעדי חנינה לפנים משורת הדין למי שנקטו במחאה אך לא פגעו בנפש ,  עשויים לתרום לכך ". 
לא כל חברי הכנסת מהימין מרוצים מהנוסח הסופי של החוק .  לדברי ח"כ מיכאל בן ארי  ( האיחוד הלאומי )  , " הפרקליטות והמשנה לפרקליט המדינה שי ניצן הצליחו לשנות סעיפים רבים ונאשמים שחסמו כביש לא יזכו לחנינה .  שוב מסתבר שהפרקליטות שולטת ומכתיבה את הטון בבית המחוקקים ". 

הכנסת אישרה :  חנינה למתנגדי ההתנתקות
אחרי ארבע שנים וחצי ,  יוכלו מי שנעצרו על רקע פינוי עזה לנשום לרווחה :  הכנסת אישרה חוק להפסקת ההליכים נגדם ולמחיקת הרישום הפלילי

