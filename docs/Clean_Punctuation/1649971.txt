האם יש לחשוף את זהותו של טוקבקיסט פוגעני ?  תלוי איזה שופט שואלים
הרצת מניות / הטוקבקיסטים על ספסל הנאשמים
 >  >  הטוקבק ,  שנחשב בתחילה זירה פתוחה וחופשית להבעת דעות ורעיונות ,  נהפך עד מהרה לזירת השתלחויות ולכר פורה לעבירות פליליות ואזרחיות .  רציתם זירה ציבורית ?  קיבלתם .  עכשיו צריך להסדיר את הכללים כדי למנוע ניצול של הכלי החשוב והמשעשע הזה .  בתחום הטוקבקים ,  החוק בישראל עדיין מנסה להדביק את המציאות המשתנה .  בהיעדר הסדרה חוקית ,  בתי המשפט נותנים פסקי דין סותרים שמבוססים על פרשנות אישית של כל שופט .  פסקי הדין שניתנו עד כה עסקו בעיקר בבקשות של נפגעי טוקבקים לחשוף את כתובת ה-ip של השולח - כתובת המחשב שממנו נשלחה התגובה .  כשהכתובת בידו ,  יכול הנפגע לחשוף את זהותו של הטוקבקיסט ולהגיש נגדו תביעת דיבה .  בבתי המשפט רווחות כיום שלוש גישות בנוגע לחשיפת כתובות של טוקבקסטים .  את הראשונה ניסחה שופטת המחוזי בתל אביב ,  ד"ר דרורה פלפל ,  שקבעה כי המפרסם נושא באחריות משפטית למעשיו .  לשיטתה ,  תובע ששיכנע את בית המשפט כי מהפרסום עולה לכאורה עבירה אזרחית יזכה לחשיפת כתובת ה-ip של הפוגע .  מן העבר השני ,  השופטת ד"ר מיכל אגמון-גונן קבעה כי יש לחשוף את זהות המפרסם רק אם הפרסום הוא מעשה פלילי .  השופט יצחק עמית ניסח גישת ביניים בעת כהונתו בבית המשפט המחוזי בחיפה ,  לפיה יש לבחון את טיב הפרסום ואת אופן פגיעתו בתובע כדי להחליט אם לחשוף את פרטיו של המפרסם .  לפני כמה חודשים מונה עמית לשופט בבית המשפט העליון .  אם יישב בערעור על פסק דין בעניין ,  נראה שידבוק בגישתו .  פסק הדין שניתן בבית משפט השלום בתל אביב השבוע עוסק לראשונה בעבירות פליליות של הרצת מניות באמצעות טוקבקים .  ארבעה נאשמים הורשעו וחמישי לא הורשע כדי לא לפגוע בעתידו המקצועי כעורך דין .  פסק הדין ניתן בעקבות הסדר טיעון .  הפרקליטות ,  המייצגת את האינטרס הציבורי ואת המדינה ,  העדיפה לסגור את התיק באופן מהיר ויעיל ולא להפוך אותו לתיק דגל שיתווה מדיניות משפטית ברורה .  השופטת הביעה את דעתה באריכות יחסית בפסק דינה ,  שחרג מאישור מקובל של הסדר טיעון .  אף כי דבריה היו נחרצים ,  מדובר בשופטת בית משפט שלום - הערכאה המשפטית הנמוכה ביותר ,  שאינה מחייבת שופטים אחרים .  בנוסף ,  לו סברה השופטת כי מדובר באישומים חריפים במיוחד ,  סביר להניח שלא היתה מאשרת את הסדר הטיעון ומחמירה בענישה .  סביר להניח שגם לא היתה חסה על המתמחה למשפטים .
 
האם יש לחשוף את זהותו של טוקבקיסט פוגעני ?  תלוי איזה שופט שואלים
הרצת מניות / הטוקבקיסטים על ספסל הנאשמים

