חשד :  תושב כפר בגליל דקר את אשתו והתאבד
אישה בת 41 נמצאה ללא רוח חיים בבית בכפר סמיע שבגליל כאשר על גופה סימני דקירות רבים .  בעלה נמצא ללא רוח חיים כשהוא תלוי .  צוות של מד"א קבע את מותם של השניים
חשד לרצח והתאבדות בגליל .  אישה בת 41 נמצאה הלילה  ( חמישי )  ללא רוח חיים בביתה בכפר סמיע שבגליל כאשר על גופה סימני דקירות רבים .  במקום נמצא גם בעלה ,  בן 49 כשהוא תלוי וללא רוח חיים .  צוות של מד"א קבע את מותם של השניים .  המשטרה חושדת כי הבעל דקר את אשתו למוות והתאבד בתלייה .  בני הזוג הם נג'ואה אבראהים ,  בת 41 ,  ובעלה מוניב אבראהים ,  בן 49 .  נג'ואה אבראהים שימשה כמנהלת בית הספר  " בסמה "  לתלמידים חריגים הסובלים ממוגבלויות בקיסריה .
 האישה נמצאה שרועה על הרצפה בחדר השינה של בני הזוג כשעל גופה סימני דקירות רבים .  גופתו של הבעל נמצאה תלויה על מעקה המפריד בין קומות בבית .  לבני הזוג יש חמישה ילדים ,  חלקם ככל הנראה היו עדים למקרה .  הגדול שבילדים בן 16 והקטן שבהם בן 7 .  מהמשטרה נמסר כי לא ידוע על תלונות של אלימות בקרב המשפחה בין בני הזוג .  
באירוע אחר שאירע הלילה נהרג צעיר בן 18 מירי במהלך קטטה ביישוב הבדואי לקייה שבנגב .  הצעיר נפצע באורח קשה כתוצאה מהירי ונלקח לבית החולים סורוקה שם מת מפצעיו כעבור מספר שעות.מהמשטרה נמסר כי הקטטה פרצה על רקע סכסוך בין משפחות ונפתחה חקירה לבדיקת המקרה .  מחקירה ראשונית עולה כי מספר יריות נורו סמוך למכולת ביישוב .  כתוצאה מהירי נפצעו שני בני אדם באורח קשה ,  הצעיר שמת מפצעיו ואדם נוסף שפונה גם הוא לבית החולים סורוקה בבאר שבע .  צמרת המשטרה במרחב נגב ביצעה הערכת מצב בראשות מפקד המרחב תת ניצב אבשלום פלד כדי לגבש דרכים להמשך החקירה .  טרם נעצרו חשודים בירי .
 
חשד :  תושב כפר בגליל דקר את אשתו והתאבד
אישה בת 41 נמצאה ללא רוח חיים בבית בכפר סמיע שבגליל כאשר על גופה סימני דקירות רבים .  בעלה נמצא ללא רוח חיים כשהוא תלוי .  צוות של מד"א קבע את מותם של השניים

