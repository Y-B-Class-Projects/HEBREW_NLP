ביל גייטס :  ההשקעה נגד ההתחממות הגלובלית עלולה לפגוע בסיוע למניעת מחלות במדינות המתפתחות 
" הסכום שהובטח למאבק בשינוי האקלים בקופנהגן שווה ליותר מ-75% מהסיוע הזר למדינות המתפתחות "
 השקעותיהן של ממשלות ברחבי העולם במאבק בהתחממות הגלובלית עשויה לפגוע קשות בהשקעות במלחמה במחלות - כך אמר ביל גייטס ,  מייסד מיקרוסופט והאיש העשיר בעולם ,  במכתב פומבי שפרסם אתמול באתר של קרן הצדקה שלו ושל רעייתו מלינדה.קרן הצדקה של ביל ומלינדה גייטס ,  בסך 34 מיליארד דולר ,  תורמת למאבק במגיפות כמו מלריה ,  איידס ,  שחפת ומחלות אחרות הנפוצות בעיקר במדינות מתפתחות .  במכתב לתורמי הקרן ,  הביע גייטס חשש בנוגע לסכום שהבטיחו מנהיגי המדינות להשקיע במאבק בהתחממות הגלובלית בפסגת קופנהגן לשינוי האקלים שנערכה בחודש שעבר.משתתפי ועידת קופנהגן הבטיחו להזרים 100 מיליארד דולר בשנה למדינות המתפתחות עד שנת 2020 כדי להילחם בשינוי האקלים .  גייטס אמר כי הסכום שווה ליותר מ-75% מהסיוע הזר המוענק כיום למדינות המתפתחות על ידי המדינות המפותחות מדי שנה ." אני חושש שחלק מהכסף הזה יוענק על חשבון תחומים אחרים בהם זקוקות המדינות לסיוע ,  במיוחד בתחום הבריאות .  אם רק 1% מאותם 100 מיליארד דולר יגיעו על חשבון מימון חיסונים ,  יותר מ-700 אלף ילדים עשויים למות כתוצאה ממחלות שהיה ניתן למנוע ",  אמר גייטס ,  שהוסיף כי הפחתת הסיוע הבריאותי עשויה גם להיות רעה לסביבה ,  בטווח הארוך , " משום שהשיפור בבריאות ,  במיוחד במונחי תכנון משפחה ,  מובילים למשפחות קטנות יותר ולכן מפחית את ההשפעה הסביבתית ". מאז שנוסדה ב-1994 העניקה קרן הצדקה של ביל ומלינדה גייטס מענקים בסך 21 מיליארד דולר .  גייטס הוסיף והביע חשש כי המשבר הכלכלי עשוי להוביל גם להפחתת רמות הסיוע מצד המדינות המפותחות למדינות המתפתחות . " בשל הגירעון התקציבי שלנו ,  ישנו סיכון כי תקציבי הסיוע יקוצצו או לא יוגדלו במידה הדרושה ",  אמר גייטס ,  שביקר במיוחד את איטליה ." איטליה הייתה אחת מהמדינות האירופיות שהעניקו את הסיוע הנמוך ביותר עוד לפני שממשלת ברלוסקוני נכנסה לתפקיד וחתכה את הסיוע ביותר מחצי ",  אמר גייטס ,  שהונו האישי מוערך על ידי  " פורבס "  ב-40 מיליארד דולר .
 
ביל גייטס :  ההשקעה נגד ההתחממות הגלובלית עלולה לפגוע בסיוע למניעת מחלות במדינות המתפתחות 
" הסכום שהובטח למאבק בשינוי האקלים בקופנהגן שווה ליותר מ-75% מהסיוע הזר למדינות המתפתחות "
 
