דיגיטל מי
מטוויטר ועד סוזן בויל ,  2009 היתה השנה האחרונה של העשור החשוב הראשון של האינטרנט .   # סיכום אחרון די .  אל תשכחו לטקבט
2009 היתה השנה של טוויטר ועם הקביעה הזו אי אפשר להתווכח - לא מספרית ,  עם קפיצה של מאות אחוזים במספר המשתמשים ,  ולא תודעתית ,  עם השפעה עצומה על קשת רחבה של תחומים ,  מהבחירות באיראן ועד מותו של מייקל ג'קסון ,  מתחרות העוקבים של אופרה ווינפרי ואשטון קוטצ'ר ועד טרפת גוגל ווייב ושפעת החזירים .
 נכון לעכשיו ,  אין אף כלי תקשורתי ו/או שיווקי מהיר או יעיל יותר מטוויטר .  מעבר למהפכה האדירה שהוא חולל בכל הקשור לזמינות ונגישות המידע ,  הוא גם משנה את הדרך שבה אנחנו מתבטאים :  החל מהחדרה של ביטויים כמו רי-טוויט  ( שירשור של טוויט קיים )  ,   # FollowFriday  ( מדי יום שישי משתמשי טוויטר בכל העולם ממליצים על משתמשים אחרים )  ו- # מיוזיק מאנדיי  ( מדי יום שני משתמשי טוויטר ממליצים על מוזיקה שהם אוהבים )  ועד הומור ההאש-טאגים  ( אותה סולמית שמככבת לעיל )  ,  שהוא לבדו סיבה טובה ללמוד את השפה .  
אך ,  מעל לכל ,  אם בעבר ניסוחים ארוכים ומורכבים היו הלחם והמים של יודעי הדבר ,  הרי שהיום אם אתה לא יכול לסגור את זה ב-140 טאבים ,  מוטב שלא תסגור את זה בכלל .  או במילים אחרות ,   # לא ארץ לחופרים .
 
120 מיליון צפיות ביו טיוב = מכירות של כ-2 מיליון עותקים מאלבום הבכורה = 1 סינדרלה .
 עידית שלום ,
 גם השנה בילינו די הרבה ביחד .  את ,  אני ו-420 החברים שלך .  עדכנו את הסטטוס ,  תייגנו תמונות ,  חילקנו לייק ,  עשינו אטנדינג למאות אירועים שלא פקדנו מעולם וקיללנו את הצ'אט .  בנוסף ,  פתחנו חווה לגידול כבשים בפארמוויל והולך לנו לא רע בכלל ,  הגענו לתוצאה די מביכה בצ'יין-ריאקשן ולביג'ולד אנחנו לא מעיזים אפילו להתקרב .  בסך הכל ,  עשינו גוד טיים ,  אני חושב .  אולי למעט העניין ההוא עם כשל אבטחת הפרטיות והתמונות ממסיבת הפיג'מות שלך ושל חברותייך שהסתובבו ברשת .  בפיתוח עובדים על זה ,  אבל את יודעת - איטצ קומפליקייטד .
 שנה טובה ולהת' ב-2010 ,  סאקרית .
 שלך ,
 מרק צוקרברג
מם  ( בלועזית :  Meme ,  מונח שנגזר מהשורש היווני שמשמעותו  " זיכרון ")  הוא יחידת מידע שמשתכפלת ממוחות ומאגרים לא-חיים של מידע ,  כגון ספרים ומחשבים ,  למוחות או מאגרים אחרים .  את המושג  " מם "  טבע ריצ'רד דוקינס ב-1976 ברב המכר שלו  " הגן האנוכי ".  מקורות לא-חיים של מידע מכונים  " מערכות החזקה ".   ( מתוך וויקיפדיה ) 
הממס כאן להישאר .  בסוף העשור החשוב הראשון של האינטרנט ,  הממס  תופעות תרבות רשת שמשוכפלות הלאה ,  לרוב בפרשנות חדשה אבל תמיד ככאלה שמגיבות לאחת קיימת  הפכו מבדיחות פרטיות לנחלת הכלל .  למי שעדיין לא מבין במה מדובר ניתן דוגמא :  זוכרים את ילד הסטאר-וורז ,  אותו תלמיד שמנמן שצילם עצמו באקט מלחמתי של אביר ג'דיי ?  אז גל סרטוני התגובה לסרט המקורי הוא המם .  2009 התברכה גם היא בממס להיטים משלה .  סרטון החתונה של קווין וג'יל  ( בו הם והאורחים רוקדים כל הדרך לחופה )  ,  דגימת הקול של כריסטיאן בייל  " מאבד את זה ",  קנייה ווסט מתנהג כמו אידיוט בטקס ה-VMA של אמ.טי.וי ,  וכמובן המקרה המופרע של ה"בלון בוי "  הם רק אחדים מהם .  אבל המם המוצלח ביותר ,  שפחות עשה גלים בישראל אבל הצליח להגיע לפריים טיים הטלוויזיוני בארצות הברית ,  הוא סיפור חולצת שלושת זאבי הירח .
 החולצה הזו היא טי שירט רגילה לגמרי ,  שחורה ופשוטה ,  ועליה הדפס של שלושה זאבים מייללים אל הירח .  בכל אספקט אפשרי מדובר בחולצה מצועצעת ומביכה ,  אבל רצה אלוהי הרשת וסטודנט מניו ג'רזי ,  שנתקל בחולצה באמזון ורכש אותה ,  החליט להשאיר בדף המוצר ביקורת משעשעת שבה ייחס לחולצה כוחות פלאיים אותם היא מעניקה ללובשה .  וכך הוא כתב :
" יתרונות :  מחמיאה ,  יש עליה זאבים ,  מושכת נשיםחסרונות :  רק שלושה זאבים  ( לא יזיקו עוד כמה )  ,  אי אפשר לראות אותם כשמשלבים ידיים ,  היו נראים טוב יותר אם היו זוהרים בחושך "   ( מתוך הביקורת באמזון ) 
הקומנט המשעשע הזה היה הראשון לגל תגובות דומה ,  כולן מופרכות ורובן מצחיקות עד דמעות .  החולצה הפכה לאחד מעשרת הפריטים הנמכרים ביותר באמזון וקיבלה יחס של כבוד גם מהניו יורק טיימס הנחשב .  את סיבוב הניצחון האחרון שלה עשתה כשהופיעה בסדרה  " המשרד "  וזכתה למחווה מיוחדת בעונה האחרונה של  " גוסיפ גירל ". 

אנחנו לא ממליצים על הורדה לא חוקית של סדרות ,  סרטים ,  משחקים ,  תוכנות ומוזיקה מהאינטרנט אבל יודעים שכולם עושים את זה .  אנחנו גם לא תומכים באף תוכנה שתעזור במשימה הנפשעת הזו אבל יודעים ש"יו טורנט "  היא הפופולרית שבהן .
 בנוסף ,  אנחנו לא הולכים לתת כאן המלצות על אתרי הורדות וטורנטים אבל זוכרים איפה היינו ביום שאתר מינינובה  מהגדולים והמפנקים בתחום  נסגר .  כלומר ,  לא נסגר לגמרי אבל  " נוקה "  מתכנים לא מורשים .  
גם לא נגיד שכבר מצאנו אתר חלופי טוב יותר או שהשקענו במנוי ל"ראפידשר "  ושזכינו ביוזר וסיסמא לאחד הפורומים הלוהטים בתחום .  כי אנחנו אנשים שומרי חוק .  ובתור שכאלה ,  אנחנו מתנגדים בתוקף לכל הפיראטיות הזו .  באמת .  שיתביישו ! 
גוגל ווייב היה אמור להיות השלב הבא בטכנולוגיית המייל אבל נכון לעכשיו הוא יכול לזקוף לזכותו את הבאזז הכי לא מוצדק של 2009 .  מערכת המייל/פלטפורמת העבודה המשותפת החדשה של גוגל היתה לשניה וחצי המוצר הכי נחשק ברשת ,  אלא שמהמהומה הרבה נשאר בעיקר שום דבר .  לא שאין לווייב עתיד  אם רק יסדרו כמה פיצ'רים חשובים בו ,  הוא באמת עשוי לחולל מהפכה .  אבל בינתיים ,  מי שצריך לעבוד עם חבר על מסמך משותף עושה את זה עם גוגל-דוקיומנט .  נחכה ונראה מה יהיה עם ווייב בשנה הבאה ולמי שבכל זאת תוהה מה קורה שם כרגע מצורפת תמונה :
 למה להסתבך עם ממשק הניהול של וורדפרס אם אפשר להרים מדיה-בלוג בארבע דקות ?  זו שאלת היסוד שעומדת בבסיסו של טמבלר  פלטפורמת הבלוגינג של הדקה הבאה ,  ואחד המקומות הכי שמחים כרגע ברשת .
 הרעיון פשוט :  במקום להתקין מסד נתונים של וורדפרס או להשתמש באחד משירותי מערכות הבלוגים המובנות הקיימות ,  כמו בלוגלי  פעולות שעדיין לא פשוטות למשתמש קצה ללא ידע טכני  טמבלר מספק ממשק עדכון פשוט ואסתטי שנותן לך לפרסם כל סוג של מדיה  תמונה ,  סרט ,  טקסט או מוזיקה  במתכונת של פוסט ובדומה לסטטוסים הנגישים של פייסבוק .  התוצאה  פיד אישי מלא תכנים שניתן להשתמש בו גם כאתר אישי לכל דבר .  
אבל זה לא השוס האמיתי .  לא ,  היתרון המופלא של טמבלר הוא בכך שהוא מיישם את מודל ה"פיד "  והוויראליות של טוויטר  ( לשתי החברות יש גם מנהלים משותפים )  .  מצד אחד ,  אתה מייצר פרופיל משתמש משלך - הוא הטמבלר ,  מצד שני אתה עוקב אחרי טמבלרים של אחרים .  ראית פוסט שמצא חן בעיניך ?  בלחיצת כפתור אתה יכול לשרשר אותו הלאה .
 בקיצור ,  אם שפה היא וירוס ,  טמבלר הוא צלחת הפטרי שלה ,  המקום בו יוצרי התכנים הוויראלים צורכים את המדיה שלהם .  ריבלוג הוא הריטוויט החדש .
 שמים את הכפר בכפר הגלובאלי .
 היי סיימון ,  מפעלי יחיעם התקשרו .  שאלו אם סיימת לקבל את הנקניק .
 

דיגיטל מי
מטוויטר ועד סוזן בויל ,  2009 היתה השנה האחרונה של העשור החשוב הראשון של האינטרנט .   # סיכום אחרון די .  אל תשכחו לטקבט

