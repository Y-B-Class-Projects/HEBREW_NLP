בורס : " עוד אחזור לשחק פוטבול "
 CBS תשדר לפני הסופרבול ראיון מיוחד של התופס עם מאמנו לשעבר ביל קווהר .  וולקר מניו אינגלנד עבר ניתוח בברכו
כשפלקסיקו בורס החל את דרכו ב-NFL בשנת 2000 ,  ביל קווהר היה מאמנו בפיטסבורג סטילרס .  בינתיים בורס עשה דרך ארוכה ,  שהחלה במעבר מהסטילרס לניו יורק ג'איינטס ,  נמשכה בתפיסה מרשימה לטאצ'דאון ניצחון בסופרבול לפני שנתיים והסתיימה ,  לפחות זמנית ,  בבית הכלא באפסטייט ניו יורק ,  לאחר שירה ברגלו במועדון והורשע בנשיאת נשק בלתי חוקית .  
כעת התאחד בורס עם מאמנו לשעבר לצורך ראיון שישודר ב-CBS ביום ראשון הקרוב ,  בתוכנית הפרי-גיים של הסופרבול . " עוד אחזור לשחק פוטבול ",  הבטיח השחקן לקווהר והתנצל בפני הג'איינטס על כל הבלגן שעשה ב-2008 . " הוא הסתכל לי בעיניים וזיהיתי כנות ",  אמר קווהר , " הוא לוקח את כל האשמה על עצמו ".  על החיים בכלא אמר בורס : " זה לא מועדון כושר אקסקלוסיבי ,  אבל אני עושה שכיבות סמיכה ושומר על כושר ".  
ווס וולקר ,  התופס של ניו אינגלנד ,  עבר ניתוח בברכו .  וולקר נפצע וקרע את הרצועות במשחק הסיום של העונה הרגילה ביוסטון ,  ואת הניתוח עבר בבית החולים  " מאס ג'נרל "  בבוסטון .  הניתוח עבר בהצלחה ,  וכעת מצפה לשחקן תקופת החלמה ארוכה של שישה חודשים עד שנה .  

בורס : " עוד אחזור לשחק פוטבול "
 CBS תשדר לפני הסופרבול ראיון מיוחד של התופס עם מאמנו לשעבר ביל קווהר .  וולקר מניו אינגלנד עבר ניתוח בברכו

