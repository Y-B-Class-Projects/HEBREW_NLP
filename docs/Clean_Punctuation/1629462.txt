פורטסמות שוקלת להחזיר את ניוג'נט
החלוץ המושאל לברנלי עשוי להיקרא לסגל של גרנט אם לא יגיע חיזוק אחר .  המנכ"ל סטורי : " ייתכן שניאלץ למכור שחקנים "
 בפורטסמות מתחילים להיערך לאפשרות שאיסור החתמות השחקנים המוטל על הקבוצה לא יוסר בתקופה הקרובה ,  ובמידה וקבוצתו של אברהם גרנט אכן לא תורשה להחתים שחקני חיזוק במהלך חלון ההעברות הנוכחי שוקל המאמן הישראלי להחזיר לסגל את דייויד ניוג'נט ,  החלוץ בן ה-24 שמושאל לברנלי .
" אנחנו חושבים על החזרה אפשרית של ניוג'נט ",  אמר גרנט הערב . " נדע מהי תמונת המצב בנושא הזה בימים הקרובים ,  זו החלטה שתלויה בכמה דברים ,  אבל היא יכולה לצאת לפועל ". 
בזמן שגרנט חושב על חיזוק ,  הודה מנכ"ל הקבוצה פיטר סטורי שאם מצבה הכלכלי של פומפי לא ישתפר בקרוב היא תיאלץ למכור שחקנים : " נעשה את זה אם לא תהיה ברירה אחרת ,  אבל זו תהיה החלטה של הבעלים בלבד .  זה לא יהיה פתרון מוצלח ,  אבל האלטרנטיבה תהיה פשיטת רגל .  הבעלים החדשים השקיעו הרבה כסף במועדון ,  אבל המשקיעים להם ציפו לא הגיעו ,  והזמן מתחיל לדחוק בנו עכשיו מבחינת חובות ". 

פורטסמות שוקלת להחזיר את ניוג'נט
החלוץ המושאל לברנלי עשוי להיקרא לסגל של גרנט אם לא יגיע חיזוק אחר .  המנכ"ל סטורי : " ייתכן שניאלץ למכור שחקנים "
 
