הפועל ב"ש - הפועל ר"ג 0:2 .  קלינגר : " יש הרבה מה לשפר "
 ניר קלינגר ושחקניו הנחילו לאורדונים הפסד חמישי רצוף משערים של חי בן לולו  ( 2 ,  עצמי )  וליאור אסולין  ( 23 ) 
מאוכזבת מההפסד להפועל תל אביב בשבוע שעבר ,  אירחה הערב  ( שבת )  הפועל באר שבע את הפועל רמת גן במטרה ברורה :  לרשום שלוש נקודות משכנעות שיבססו את מקומה בחלק העליון של הטבלה .  בתום המפגש ניר קלינגר ושחקניו יכולים להיות מרוצים לאחר שניצחו 0:2 את האורדונים ,  והשכיחו את ההפסד לדאבליסטית .  
דוד רביבו פתח הערב על חשבון ג'יימס ביסו ,  ובהתקפה שוב פתח ליאור אסולין על חשבון ברנרדו ואשקונסלוס ,  ששולב כמחליף ,  בעוד בקישור שב ריקרדו פרננדש מפציעה ,  והחליף בהרכב את ליאור ז'אן .  כל השינויים האלה הציבו באר שבע דינמית ופעלתנית ,  במיוחד במחצית הראשונה ,  כשגם בשניה המארחים היו מסוכנים ויכלו לרשום ניצחון בתוצאה גבוהה יותר .  
מנגד ,  מאז הניצחון על הפועל עכו בסוף ספטמבר - היחיד שלה העונה - הפועל רמת גן רשמה הערב חמישה הפסדים רצופים בהם לא כבשה ולו שער אחד .  המאמן שלומי דורה חסר את החלוץ המורחק קרום ביבישקוב ,  וכן את עומר בוקסנבוים ,  תמיר פור ו-וובה בראון ,  וזה ניכר ביכולת של נועלת הטבלה וכמובן בתוצאה .
 המחצית הראשונה הייתה שייכת לבאר שבע ,  ששלטה במגרש ונהנתה משער יתרון מוקדם .  שחקן רמת גן חי בן לולו דחק את הכדור לשערו הוא בדקה ה-2 ,  ובאר שבע עלתה ל-0:1 .  שחקניו של ניר קלינגר המשיכו להכתיב את הקצב גם בהמשך ,  ובאו על שכרם בדקה ה-23 כשמאור מליקסון מצא את ליאור אסולין וזה כבש מקרוב את ה-0:2 לזכות המארחים .  
במחצית השנייה רמת גן שיחקה טוב יותר .  האורדונים תקפו את שערו של אוהד כהן ,  אך הגיעו למצב אחד טוב באמת לאחר בעיטה של קרלוס צ'קאנה ,  ולא הצליחו לצמק .  באר שבע ,  מנגד ,  הסתגרה קצת יותר במחצית הזאת ,  אך הייתה מסוכנת כמו בחצי הראשון ,  כשמליקסון היה מהפעלתנים בשחקניה .
 דקה 2 - גול !  פתיחה חלומית לבאר שבע .  אביתר אילוז העביר כדור רוחב לכיוון מליקסון ,  חי בן לולו התערב והחדיר את הכדור לשערו הוא .  שער עצמי שהעלה את המארחים ל-0:1 .
 דקה 23 - גול !  באר שבע עלתה ל-0:2 ,  מליקסון פרץ מצד ימין ומסר לליאור אסולין ,  שמחמישה מטרים בעט פנימה .  
דקה 40 - אסולין הגביה לפרננדש ,  שנגח מקרוב חלש לידיים של ארקין .
 דקה 45 - רביבו בעט כדור חופשי בסמוך לדגל הקרן ,  ארקין הדף ,  ופרננדש החטיא מקרוב הזדמנות להגדיל את יתרון המארחים .  
דקה 56 - צ'קאנה בעט 20 מטר אלכסונית לכיוון אוהד כהן ,  הכדור פגע בגביש ,  הטעה את כהן אך למזלה של באר שעב פגע בקורה .  
דקה 69 - מליקסון פרץ נהדר משמאל ,  הרים למחליף ברנרדו ואשקונסלוס ,  שנותר חופשי מול השער ,  אך לא הצליח לנגוח .
 דקה 75 - חילופי מסירות של באר שבע מצאו את מליקסון ,  שחתך משמאל לאמצע ובעט כדור חזק שחלף מעל למשקוף של רמת גן .
 דקה 80 - טלקיסקי בעט כדור חופשי מ-25 מטר שחלף ליד הקורה .  
הרכב הפועל באר שבע :  אוהד כהן ;  אביתר אילוז ,  אבי יחיאל ,  עודד גביש ,  אופיר דוידזאדה ;  וויליאם סוארס ,  ריקרדו פרננדש ,  דוד רביבו ,  מאור מליקסון ,  סיראז' נאסר ;  ליאור אסולין .
 הרכב הפועל רמת גן :  איתי ארקין ,  חי בן לולו ,  אלין טופוזאקוב ,  יקיר שינה ,  תמיר בן עמי ,  אלי לוי ,  קלאודיו ריברו ,  גל לוי ,  קרלוס צ'קאנה ,  דימיטאר טלקיסקי ,  לירון דיאמנט .
 מאמן הפועל באר שבע ניר קלינגר אמר בסיום : " קודם כל ניצחנו וזה חשוב .  יש הרבה מה לשפר .  במחצית השניה הורדנו קצב ,  אולי בגלל שהפעלנו לחץ במחצית הראשונה .  גם פרננדש וגם סוארס לא היו כשירים ועלו כיוון שהם חשובים לקבוצה .  עם יותר ריכוז היינו מסיימים עם תוצאה גבוהה יותר ".  על הצבתו של סוארס בקישור אמר קלינגר : " יש משחקים שבהם לא יהיה קל להסתדר בלי האיכויות ההגנתיות שלו ,  רואים שבקישור הוא עושה עבודה מצוינת ,  והיום הוא שיחק עם זריקה ואני מאוד מעריך אותו על זה ".  מאמן הפועל רמת גן שלומי דורה : " משחק מוזר .  לא יכולנו לתפוס את באר שבע ביום יותר רע מהיום ובכל זאת הפסדנו 2:0 וזה אומר הכל .  האיכות בחלק הקדמי של באר שבע עשתה את ההבדל .  בינואר ננסה להתחזק בשחקנים בחלק הקדמי ,  ננסה להביא כל מה שאפשר .  כסף לא יהווה בעיה .  נעשה את הכל על מנת שהפועל רמת גן לא תרד ". 

הפועל ב"ש - הפועל ר"ג 0:2 .  קלינגר : " יש הרבה מה לשפר "
 ניר קלינגר ושחקניו הנחילו לאורדונים הפסד חמישי רצוף משערים של חי בן לולו  ( 2 ,  עצמי )  וליאור אסולין  ( 23 ) 

