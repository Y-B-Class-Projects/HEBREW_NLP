כולם מרוויחים מגיוון אנושי בשוק העבודה 
שוויון הזדמנויות
 >  >  נראה שבכל מקום שאליו נפנה מבטנו יש הסכמה מקיר לקיר שצריך להתקיים שוויון במקומות העבודה .  ואולם מעטים מכירים ביתרון העסקי הגלום בעידוד העסקה רב-תרבותית ומגוונת :  העסקה של מיעוטים ,  עולים חדשים ,  נשים ואנשים עם מוגבלויות .  ניהול עסקים תוך פתיחות לגיוון ולשונות על בסיס אתני ,  תרבותי ומגדרי אינו רק מוסרי ושוויוני יותר ,  אלא מוביל לתועלות כלכליות .  מחקרים הוכיחו כי חברות בעלות מאפיינים רבים יותר של גיוון ושונות בדרגות הניהול השונות ,  מניבות רווחיות גבוהה יותר .  המושג גיוון ההון האנושי או diversity management מתייחס לפוטנציאל הגלום בשילוב פרטים שונים בארגון והפיכתו למוצלח יותר .  ארגון המאמץ מודל עסקי זה אינו מעסיק עובדים ועובדות מרקעים שונים כדי למלא מכסה מסוימת ,  אלא כדי לממש את מגוון הכישורים שיש לכל אחד ואחת להציע בקבוצה המעורבת ולהיתרם משונותם ומנקודות המבט השונות .  העלייה ברווחיות והצורך להגיע לשווקים חדשים מגבירים את הצורך בהפיכת הגיוון והשונות לנורמות ברורות בניהול משאבי האנוש של החברות העסקיות .  המודל אומץ על ידי חברות אירופיות ואמריקאיות רבות ,  כמו בואינג ,  יבמ ,  גוגל ופפסיקו .  הניסיון המצטבר שלהם מלמד דבר שאינו ברור מאליו - שנוכחותם של עובדים מרקעים חברתיים ותרבותיים שונים ,  מסייע לחברות להבין לעומק צרכים של לקוחות רב תרבותיים ,  ולהגדיל את רווחי החברה באמצעות פנייה לפלחי שוק שונים .  מחקרים אף הראו כי קיים קשר בין גיוון אנושי במקום העבודה לבין חדשנות ויצירתיות .  יצירתיות וגמישות מאפשרות לעובדים ולמנהלים לקבל החלטות טובות יותר ולפתור בעיות בצורה אפקטיבית יותר .  מגוון רחב של דעות הוא המתכון לחוכמה קולקטיבית וליכולת לחשוב מחוץ לקופסה .  ישראל היא מדינה רב תרבותית ,  מדינת מהגרים .  כ-20% מהתושביה הם בני מיעוטים ויותר מ-10% הם עולים חדשים ממדינות שונות .  חברות רבות במרחב העסקי הבינלאומי זיהו את הצורך בגיוון אנושי במרחב הארגוני שלהן ואת הפוטנציאל הטמון ביכולת לפנות לציבורים רבים ומגוונים .  גם בישראל חברות גדולות החליטו לאמץ את מודל ה-diversity management כחלק מהאחריות התאגידית שלהן .  במישור הכלכלי הבינלאומי ,  ישראל היא מדינה שמייצאת ומייבאת בסדר גודל של מדינות הגדולות ממנה פי כמה .  כל אלה מובילים אותנו למסקנה כי ישראל בשלה ומתאימה לניהול רב גוני .  מול התפישה הרואה במבנה האוכלוסייה מכשול להתפתחות חברתית וכלכלית שעמו אמורה ישראל להתמודד ,  עומדת הגישה הרואה במגוון האנושי נקודת חוזק ,  שברמת הרכב התעסוקה בארגון העסקי ניתן יהיה למנף אותו ליתרון עסקי .  הכותבת היא נציבת שוויון הזדמנויות בעבודה במשרד התמ"ת

כולם מרוויחים מגיוון אנושי בשוק העבודה 
שוויון הזדמנויות

