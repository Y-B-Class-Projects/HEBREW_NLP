פימקו צמצמה אחזקותיה באג"ח של ארה"ב ובריטניה ;  זהירה לגבי אג"ח קונצרניות
קרן האג"ח הגדולה בעולם תעדיף אג"ח ממשלתיות ומטבעות של שווקים מתעוררים ב-2010
פימקו ,  קרן האג"ח הגדולה בעולם ,  צמצמה את אחזקותיה באג"ח ממשלתיות של ארה"ב ובריטניה ,  לאחר שחובותיהן של שתי המדינות גדלו למימדי שיא ,  כך דיווחה סוכנות הידיעות בלומברג ,  על פי דו"ח שפורסם באתר האינטרנט של פימקו.פימקו נוקטת בגישה זהירה יותר לגבי אג"ח קונצרניות ותחזיק בפחות אג"ח מגובות משכנתאות ,  כך כתב פול מק'קאלי ,  מנהל תיקי השקעות וחבר בועדת ההשקעות בפימקו ,  בתחזיתו ל-2010 .  בנוסף ,  כתב מק'קאלי כי הקרן תפחית אחזקותיה באג"ח ממשלתיות צמודות . " כל אלה משאירים אותנו עם תיקי השקעות שצמודים למדדים ,  ללא עמדה חזקה ",  כתב מק'קאלי . " אנחנו נוקטים בהחלטה מודעת לא לקחת סיכונים ". הבנק הפדרלי עשוי לשנות את הבטחתו לשמור את הריבית ברמת שפל למשך תקופה ממושכת ,  לפי התחזית . " ברגע שהבנק הפדרלי יעלה את הריבית ,  תהיה זו חוויה מאוד לא נעימה ",  כתב מק'קאלי.פימקו אינה אופטימית לגבי אג"ח קונצרניות ואג"ח מגובות משכנתאות ,  לאחר העליות שרשמו ב-2009 ,  לדברי מק'קאלי .  מנהלי הכספים של החברה מעדיפים אג"ח ממשלתיות ומטבעות של שווקים מתעוררים ,  הוסיף .  בנוגע לאג"ח של מדינות החולקות את גוש היורו ,  נוקטת פימקו בגישה  " מעט פרית  ( אופטימית )  ",  על פי הדו"ח.פימקו הוסיפה לאחזקותיה ני"ע של ממשלות וחברות במזרח התיכון ,  בעקבות משבר החוב של דובאי ,  שעורר את נפילתם של נכסים בחלק מהשווקים המתעוררים ,  כך אמר בחודש שעבר מייקל גומז ,  מנהל בחטיבת השווקים המתעוררים של פימקו .
 
פימקו צמצמה אחזקותיה באג"ח של ארה"ב ובריטניה ;  זהירה לגבי אג"ח קונצרניות
קרן האג"ח הגדולה בעולם תעדיף אג"ח ממשלתיות ומטבעות של שווקים מתעוררים ב-2010

