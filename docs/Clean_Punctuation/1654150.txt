היום בשעה 13:15 :  נגיד בנק ישראל פרופ' סטנלי פישר צפוי להודיע כי ימשיך לקדנציה כנגיד הבנק
אתמול אישרה הכנסת את חוק בנק ישראל  שהיה אחת המטרות החשובות שסימן פישר לעצמו בתקופת כהונתו
נגיד בנק ישראל ,  פרופ' סטנלי פישר ,  צפוי להודיע היום בשעה 13:15 כי ימשיך לקדנציה נוספת כנגיד הבנק המרכזי .  פישר מונה לנגיד הבנק ב-1 במאי 2005 וכהונתו היתה צפויה להסתיים כעבור כ-5 שנים כלומר בעוד חודש וחצי .  הודעתו של פישר צפויה להתרחש במסגרת מסיבת עיתונאים שתיערך היום בהשתתפות הנגיד עצמו ובהשתתפות ראש הממשלה ,  בנימין נתניהו .  נתניהו הוא האחראי ל"גיוסו "  של פישר לתפקיד הנגיד.פישר יודיע על המשך כהונתו לאחר שאתמול אישרה הכנסת את חוק בנק ישראל בתמיכת 28 חברי כנסת ומתנגד אחד .  הנגיד פרופ' סטנלי פישר נכח במליאת הכנסת בעת ההצבעות .  העברת החוק היתה אחת המטרות החשובות שפישר סימן לעצמו.החוק קובע בין היתר את הקמתה של ועדה מוניטרית בבנק ,  שתפקידיה יהיו לקבוע את המדיניות להשגת מטרות הבנק ואת המדיניות המוניטרית .  הוועדה תמנה 6 חברים :  הנגיד שישמש כיו"ר ,  המשנה לנגיד ,  עובד הבנק שמינה הנגיד ו-3 חברים מקרב הציבור .  הוועדה תפרסם לציבור ותמסור לממשלה את סיכום דיוניה והחלטותיה .  כמו כן ,  לבנק תהיה מועצה מינהלית שתפקידה לדון בתוכנית העבודה השנתית של הבנק ולאשר את התקציב השנתי לפעילות המינהלית של הבנק.מוקדם יותר השבוע ,  נקבע כי אגף הממונה על השכר במשרד האוצר ימשיך לפקח על השכר בבנק ישראל לאחר שבבנק ביקשו להחריג עצמם מפיקוחו .  הוצאת הפיקוח על השכר מידי אגף הממונה על השכר היתה עשויה ליצור כדור שלג במסגרתו כל מגזר היה מבקש להכריז על עצמו כפטור מפיקוחו של הממונה על השכר .
 
היום בשעה 13:15 :  נגיד בנק ישראל פרופ' סטנלי פישר צפוי להודיע כי ימשיך לקדנציה כנגיד הבנק
אתמול אישרה הכנסת את חוק בנק ישראל  שהיה אחת המטרות החשובות שסימן פישר לעצמו בתקופת כהונתו

