EGRE-טאגור-אקרמן מתקרבת להשתלטות על אנגל משאבים :  שיפרה את ההצעה ב-30 מיליון שקל
ההכרעה נדחתה למחר או מחרתיים ;  השותפים מציעים להזרים 45 מיליון שקל תמורת הקצאת 51% ממניות החברה
נמשכות ההתפחויות בקרב על רכישת השליטה בחברת הנדל"ן  ,  המצויה כיום בשליטת קבוצת של שעיה בוימלגרין .  גם היא ,  בדומה לחברות אחרות בקבוצה  ( שחלקן כבר בדרך להסדר )  ,  נקלעה למצוקה תזרימית ואינה מסוגלת לפרוע התחייבויות של כ-310 מיליון שקל למחזיקי אג"ח ,  ולחברה האם אנגל אירופה.נציגות מחזיקי אג"ח מסדרה ה' של אנגל משאבים מורכבת מנציג של אקסלנס ,  ומיוצגת על ידי משרד עורכי הדין קליר-בנימיני.לאחר מגעים קדחתניים שקוימו מול נציגות של אנגל משאבים ,  שיפרה קבוצת egre  ( שבשליטת שאול אלוביץ' ומשפחת וייל ממייסדי אסם ) -טאגור-אקרמן את ההצעה שהגישו בשבוע שעבר ב-30 מיליון שקל.זאת על ידי כך שהסכימה הקבוצה ליטול על עצמה חוב נוסף כלפי המחזיקים של אנגל משאבים וכלפי החברה האם אנגל אירופה ,  כך שסך החוב יימחק ב-100 מיליון שקל  ( במקום 130 במקור )  ויסתכם ב- 210 מיליון שקל.במסגרת ההצעה של קבוצת egre ( 40%  ) -טאגור  ( 30% ) -אקרמן  ( 30% )  ,  מציעים השותפים להזרים לאנגל משאבים 45 מיליון שקל תמורת הקצאת 51% ממניות החברה וכן להעמיד לאנגל משאבים מסגרת אשראי של עד 45 מיליון שקל נוספים .  הקבוצה מיוצגת על ידי עו"ד רנן גרשט.כמו כן ,  תוענק לשותפים אופציה לתקופה של שלוש שנים לרכוש מניות נוספות של אנגל משאבים  ( 10% )  לפי שווי חברה של 110 מיליון שקל .  ההצעה כפופה לכך שלא יימצאו ליקויים ואי התאמות בתוצאותיה של אנגל משאבים ,  כשבמצב כזה תהיה התאמה של גובה ההשקעה כלפי מטה.המתמודדת העיקרית של קבוצת egre-טאגור-אקרמן הינה קרן המנוף אוריגו בראשות גבי טרבלסי וגיא זוקין ,  שהגישה הצעה נמוכה יותר ובשלב זה ככל הידוע לא מתכוונת לשפר אותה.ההצעה של קרן אוריגו מדברת על הזרמה של 40 מיליון שקל במזומן ומתן מסגרת אשראי של עד 40 מיליון שקל נוספים ,  כך שהפערים בין ההצעות עומדים כיום על כ-10 מיליון שקל .  שבמסגרת 2 ההצעות מסתמן כי מתוך החוב הכולל של כ-310 מיליון שקל ,  כ-130 מיליון שקל מן החוב יימחק ,  מחזיקי האג"ח של אנגל משאבים יקבלו 39% ממניות החברה ,  מחזיקי האג"ח של אנגל אירופה  ( המצויה אף היא במגעים עם משקיעים שונים להגעה להסדר לפריסת חובות של למעלה מ-350 מיליון שקל )  יקבלו 10% נוספים והחוב של כ-180 מיליון שקל ייפרס על פני 10 שנים ,  ויתחיל להיפרע החל מבעוד 3 שנים.בעקבות ההצעה המשופרת גברו סיכוייה של קבוצת egre-טאגור-אקרמן לזכות בקרב מול אוריגו בצורה משמעותית .  בעקבות כך החליטה הנציגות של אנגל משאבים להפיץ כתב הצבעה חדש בקרב הגופים המוסדיים ,  כך שלפי ההערכות התוצאות יתפרסמו מחר או מחרתיים.ההצטרפות של egre כפופה לכך שהקבוצה המשותפת תיבחר כהצעה הזוכה על ידי מחזיקי האג"ח של אנגל משאבים או של אנגל אירופה ,  ובתנאי שתינתן לשותפים התחייבות לניהול משא ומתן בלעדי איתם לתקופה של 30 יום לפחות.אנגל משאבים פועלת בתחום נדל"ן מניב ובניה למגורים בישראל ובמרכז ומזרח אירופה ונסחרת לפי שווי שוק של 140 מיליון שקל - זינוק של 100% במהלך שבוע האחרון .
 
EGRE-טאגור-אקרמן מתקרבת להשתלטות על אנגל משאבים :  שיפרה את ההצעה ב-30 מיליון שקל
ההכרעה נדחתה למחר או מחרתיים ;  השותפים מציעים להזרים 45 מיליון שקל תמורת הקצאת 51% ממניות החברה

