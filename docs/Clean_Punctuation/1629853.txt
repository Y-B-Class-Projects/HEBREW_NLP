קרלוס סנטנה מגיע לישראל
הגיטריסט המפורסם שמכר למעלה מ-90 מיליון אלבומים יופיע באצטדיון בלומפילד בתל אביב ב-3 ביוני בליווי 10עשרה נגנים .  צפו בסרטון בו הוא מודיע על בואו לישראל
 ( באדיבות שוקי וייס ) 
הגיטריסט קרלוס סנטנה יופיע בישראל .  ההופעה תתקיים באצטדיון בלומפילד בתל אביב ב-3 ביוני ומכירת הכרטיסים למופע החלה כבר היום  ( ראשון )  במשרד הכרטיסים  " הקסטל "  בתל אביב .  מחירי הכרטיסים למופע נעים בין 290 ל- 1250 שקלים .  מפיק המופע בישראל הוא שוקי וייס .  
סנטנה  ( 62 )  הוא אחד האמנים המוכרים והנמכרים ביותר בעולם .  מאחוריו עשרות אלבומים אשר מכרו כ-90 מיליון עותקים .  בשנים האחרונות הוא מסתובב בעולם עם להקתו שמכילה לא פחות מעשרה נגנים ומבצע את מיטב הקלסיקות שלו ,  כולל אלו מהאלבום שהחזיר אותו לטופ העולמי , " Supernatural "  שכלל את  " Smooth "  ו"Maria Maria "  שהיו ללהיטי ענק גם בישראל .  אותו אלבום מכר בארצות הברית לא פחות מ-11.6 מיליון עותקים ונחשב לאחד האלבומים הנמכרים בשנות ה-90 .
 מהפקת המופע נמסר כי האצטדיון יעבור הכנה מקיפה לקראת המופע וכי כיסאות ייפרסו לרוחב המגרש וייצרו רצף כך שהמושב הרחוק ביותר ,  ימוקם כ-55 מטרים מהבמה . " אופיו של האצטדיון יאפשר מנעד של אפשרויות צפייה החל מכרטיסי VIP אקסקלוסיביים ,  וכלה בכרטיסי ישיבה ביציע ",  נמסר מהפקת המופע .  וייס לא הרחיב בשלב זה על החימום הצפוי של המופע ,  אולם ייתכן כי אמן נוסף מחו"ל יופיע לפני המופע המרכזי באותו ערב .  בנוסף ,  ידוע כי הפקת המופע שוקלת קיום של מופע נוסף של סנטנה ,  אם מכירת הכרטיסים תתנהל בקצב משביע רצון .  

קרלוס סנטנה מגיע לישראל
הגיטריסט המפורסם שמכר למעלה מ-90 מיליון אלבומים יופיע באצטדיון בלומפילד בתל אביב ב-3 ביוני בליווי 10עשרה נגנים .  צפו בסרטון בו הוא מודיע על בואו לישראל

