האם שלי תסייע לחלי ? 
קשת מבקשת מיושבת ראש ועדת האתיקה של הכנסת ח"כ שלי יחימוביץ' לבחון את דבריו של ח"כ כ"ץ שהשווה את  " ארץ נהדרת "  לתעמולה הנאצית
זכיינית ערוץ 2 קשת פנתה היום ליושבת ראש ועדת האתיקה של הכנסת ,  חברת הכנסת שלי יחימוביץ ,  בבקשה לבחון את התנהגותו של חבר הכנסת יעקב כ"ץ  ( האיחוד הלאומי )  ואת הדברים שאמר בישיבת ועדת החינוך של הכנסת ביום שני האחרון .  לטענת קשת ,  היועצת המשפטית שייצגה אותה בדיון עו"ד ורד אשכנזי מצאה עצמה תחת  " מתקפה אישית ,  בוטה וחסרת רסן "  של חבר הכנסת כץ שהאשים אותה באופן אישי באחריות למערכון בתכנית שעמד במרכז הדיון .
 בהמשך נכתב : " אנו בשידורי קשת סבורים כי ,  הדברים מעידים על אי הבנת מהותה ותפקידה של הסאטירה ולוקים בחוסר סובלנות מסוכן .  זאת ועוד ,  התנהגותו ודבריו של חבר הכנסת כץ חרגו ממסגרת חופש הביטוי ,  אינם הולמים נבחר ציבור ,  וחורגים מכללי האתיקה של חברי הכנסת ".  קשת ביקשה מיחימוביץ לבדוק את הטענות ולפעול למען הישנות מקרים כאלה בעתיד .
 חבר הכנסת יעקב כץ זעם בישיבת ועדת החינוך על מערכון שהוצג ב  " ארץ נהדרת "  בו נראו מתנחלים שחטפו חייל .  כץ אמר בדיון כי  " כשיבוא יום ומדינת ישראל תנוהל על ידי הגורמים המשפטיים הנכונים ,  על ידי הממשלה הנכונה ובהחלטות רטרואקטיביות ,  האנשים האלו יועמדו לדין על אנטישמיות ,  כמו שבגרמניה ובפולין אנשים הועמדו לדין אחרי המלחמה .  זה כמו שגבלס עסק בתעמולה נאצית ,  לכלך על יהודים ואחר כך שחטו יהודים ". 
טרם התקבלה תגובת חבר הכנסת יעקב כץ .
 
האם שלי תסייע לחלי ? 
קשת מבקשת מיושבת ראש ועדת האתיקה של הכנסת ח"כ שלי יחימוביץ' לבחון את דבריו של ח"כ כ"ץ שהשווה את  " ארץ נהדרת "  לתעמולה הנאצית

