כמו בלוג ,  אבל מודפס
זוכרים את סדרת ספרי פרסי ג'קסון ?  עכשיו יש סדרת המשך ,  ואתם מקבלים במתנה את הפרק הראשון
תרגום מאנגלית :  יעל אכמוןעיצוב עטיפה :  אמרי זרטל
גרף צעיר הוצאה לאור .
 הספר  " הגיבור האבוד "  הוא הראשון בסדרת הספרים  " גיבורי האולימפוס "  מאת ריק ריירדן .
 גם לפני שהתחשמל עבר על ג ? 'ייסו ? ן יום מחורבן.הוא התעורר במושב האחורי של אוטובוס בית-ספר בלי לדעת איפה הוא ,  וגילה שהוא מחזיק ידיים עם נערה שלא הכיר .  החלק הזה דווקא לא היה בהכרח מחורבן .  הנערה היתה חמודה ,  אבל הוא לא הצליח להיזכר מי היא או מה הוא עושה שם .  הוא הזדקף במושב ,  שפשף עיניים ,  וניסה לחשוב.כמה עשרות נערים ישבו מרוחים במושבים שלפניו ,  מקשיבים למוזיקה באייפוד ,  מדברים או ישנים .  כולם נראו בערך בגיל שלו ..  .  חמש-עשרה ?  שש-עשרה ?  אוקיי ,  זה היה מפחיד .  הוא לא ידע בן כמה הוא.האוטובוס התקדם בקול טרטור לאורך כביש משובש .  מחוץ לחלונות חלף נוף מדברי תחת שמים כחולים בוהקים .  ג'ייסון היה די משוכנע שהוא לא גר במדבר .  הוא ניסה לחשוב אחורה ..  .  מה הדבר האחרון שהוא זוכר .. .הנערה לחצה את ידו . " ג ? 'ייסו ? ן ,  הכול בסדר ? "היא היתה לבושה במכנסי ג'ינס משופשפים ,  נעלי הליכה ומעיל סנובורד מפליס .  השיער שלה שצבעו חום שוקולד היה מסופר בתספורת חפוזה ולא אחידה עם צמות דקיקות קלועות בצדדים .  היא לא היתה מאופרת ,  כאילו ניסתה שלא למשוך תשומת לב ;  אבל זה לא עבד .  היא היתה ממש יפה .  נדמה שהעיניים שלה מחליפות צבעים כמו קלידוסקופ  חומות ,  כחולות וירוקות.ג'ייסון עזב לה את היד . " אה ,  אני לא   " בחזית האוטובוס מורה צעק : " בסדר ,  פחזניות ,  כולם להקשיב ! "היה ברור שהאיש הוא מאמן .  כובע הבייסבול שלו היה משוך נמוך על השיער כך שרק העיניים הקטנות שלו היו גלויות .  היה לו זקנקן דליל ופנים חמוצות כאילו אכל משהו מקולקל .  חולצת הפולו שלו שצבעה כתום בוהק נמתחה על זרועות וחזה שריריים .  מכנסי הספורט שלו העשויים בד סינטטי ונעלי ה"נייקי "  שלו היו צחורים .  על הצוואר היתה תלויה לו משרוקית ולחגורה שלו הוצמד מגאפון .  הוא היה נראה די מפחיד אלמלא היה גובהו בקושי מטר וחצי .  כשהוא קם ונעמד במעבר ,  אחד התלמידים צעק : " המאמן ה ? ד ? ג' ,  תקום !  "" שמעתי את זה !  "  המאמן סרק במבטו את האוטובוס בחיפוש אחר התלמיד החצוף .  ואז ננעצו עיניו בג'ייסון והבעת הזעף שלו העמיקה.צמרמורת חלפה בגבו של ג'ייסון .  הוא היה משוכנע שהמאמן יודע שהוא לא שייך לכאן .  הוא עומד לקרוא בשמו של ג'ייסון ,  לדרוש לדעת מה מעשיו על האוטובוס  ולג'ייסון לא היה מושג מה לענות.אבל המאמן הדג' הסב את מבטו וכחכח בגרונו . " אנחנו מגיעים בעוד חמש דקות !  כולם להישאר צמודים לשותפים שלכם .  אל תאבדו את דפי העבודה שלכם .  ואם מישהו מהפחזניות הקטנות שלי יעשה צרות בטיול הזה ,  אני אישית אעיף אותו בחזרה לבית-הספר בדרך הקשה ." הוא הרים מחבט בייסבול והדגים כיצד הוא חובט בכדור.ג'ייסון הביט בנערה שלצדו . " מותר לו לדבר אלינו ככה ? "היא משכה בכתפיה . " ככה הוא תמיד מדבר .  אל תשכח שאנחנו 'בית-ספר קיום בטבע' ,  'המקום שבו התלמידים הם החיות .' "היא אמרה את זה כאילו זאת בדיחה קבועה ביניהם ." יש פה טעות ,"  אמר ג'ייסון . " אני לא אמור להיות כאן ." הנער במושב לפניו הסתובב וצחק . " כן ,  בטח ,  ג'ייסון .  הפלילו את כולנו !  אני לא ברחתי מהבית שש פעמים .  פ ?  ? ייפ ?  ? ר לא גנבה 'ב-מ-וו' ." הנערה הסמיקה . " לא גנבתי את המכונית ההיא ,  ליאו ?  !  "" אה ,  כן ,  שכחתי ,  פייפר .  מה היה הסיפור שלך ?  את 'שכנעת' את הסוחר שישאיל לך אותה ?  "  הוא זקף את גבותיו אל ג'ייסון בהבעה של קלטת את הראש של הבחורה ? ליאו נראה כמו א ? ל ? ף ממוצא היספאני ,  עם שיער שחור מסולסל ,  אוזניים מחודדות ,  פרצוף תינוקי ועליז וחיוך שובב שהבהיר לך מיד שאסור להשאיר ליד הבחור הזה גפרורים או חפצים חדים .  האצבעות הארוכות והזריזות שלו היו פעילות ללא הרף  הן תופפו על המושב ,  הסיטו את השיער שלו מאחורי האוזניים ,  התעסקו בכפתורי המעיל הצבאי שלו .  או שהבחור היה היפראקטיבי מטבעו או שהוא צרך מספיק סוכר וקפאין כדי לעשות התקף לב להיפופוטם ." בכל מקרה ,"  אמר ליאו , " אני מקווה שהבאת את דפי העבודה שלך ,  כי אני כבר מזמן עשיתי משלי כדורי טפו-טפו .  למה אתה מסתכל עלי במבט הזה ?  עוד פעם קשקשו לי על הפנים ?  "" אני לא מכיר אותך ,"  אמר ג'ייסון.ליאו חשף שיניים בחיוך . " בטח .  אני לא החבר הכי טוב שלך .  אני הכפיל המרושע שלו ." "ליאו ואל ? ד ? ס !  "  צעק המאמן הדג' מחזית האוטובוס . " יש איזו בעיה מאחור ? "ליאו קרץ אל ג'ייסון . " חכה תראה קטע ."  הוא הסתובב קדימה . " סליחה ,  המאמן !  לא שמעתי אותך כל כך טוב .  אתה יכול להגיד את זה במגאפון ,  בבקשה ? "המאמן הדג' פלט נהמה ,  כאילו רק חיכה לתירוץ לשלוף את המגאפון .  הוא פתח את התפס המחבר את המגאפון לחגורתו והמשיך לחלק הנחיות אבל עכשיו יצא לו קול של דארת ויידר .  הילדים נשפכו מצחוק .  המאמן ניסה שוב אבל הפעם המגאפון שלו שאג : " הפרה אומרת מוווו ! "הילדים שאגו מצחוק והמאמן הניח את המגאפון בחבטה . " ואלדס ! "פייפר החניקה צחוק . " אלוהים ,  ליאו .  איך עשית את זה ? "ליאו שלף מברג פיליפס זעיר משרוולו . " אני ילד מיוחד ." "חבר'ה ,  ברצינות ,"  התחנן ג'ייסון . " מה אני עושה כאן ?  לאן אנחנו נוסעים ? "הגבות של פייפר התכווצו . " ג'ייסון ,  אתה צוחק ?  "" לא !  אין לי מושג   " "אה ,  בטח שהוא צוחק ,"  אמר ליאו . " הוא מנסה להחזיר לי על הקטע ההוא עם הקצף גילוח על הג'לי ,  נכון ,  ג'ייסון ? "ג'ייסון בהה בו בלי להבין ." לא ,  אני חושבת שהוא רציני ."  פייפר ניסתה לאחוז בידו שוב אבל הוא משך אותה ממנה ." מצטער ,"  אמר . " אני לא  אני לא יכול   " "נמאס לי !  "  צעק המאמן הדג' מחזית האוטובוס . " כל מי שיושב בסוף של האוטובוס זה עתה התנדב לנקות אחרי ארוחת הצהריים ! "שאר הילדים הריעו ." באמת הפתעה ,"  רטן ליאו.אבל עיניה של פייפר נותרו נעוצות בג'ייסון ,  כאילו לא הצליחה להחליט אם להיעלב או לדאוג . " חטפת מכה בראש או משהו ?  אתה באמת לא יודע מי אנחנו ? "ג'ייסון משך בכתפיו בחוסר אונים . " יותר גרוע מזה .  אני לא יודע מי אני ." 
 *  *  * 
האוטובוס הוריד אותם מול מבנה מתפרש ורב-מפלסי עשוי טיח אדמדם .  הוא נראה כמו מוזיאון שפשוט עמד שם באמצע השום-מקום .  אולי זה מה שהוא :  המוזיאון הלאומי של שום-מקום ,  חשב ג'ייסון לעצמו .  רוח קרה נשבה על פני המדבר .  ג'ייסון לא הקדיש תשומת לב רבה לבגדים שלגופו אבל כעת הבחין שהם ממש לא חמים מספיק :  מכנסי ג'ינס ונעלי ספורט ,  חולצה קצרה בצבע סגול ומעיל רוח שחור ודק ." אוקיי ,  קורס מזורז לחולה האמנזיה ,"  אמר ליאו בנימת קול מלאת נכונות לעזור שיצרה את הרושם שהוא לא הולך לעזור בכלל . " אנחנו לומדים ב'בית-ספר קיום בטבע' ,"   ליאו עשה עם האצבעות סימן מרכאות באוויר . " וזה אומר שאנחנו 'ילדים רעים' .  המשפחה שלך או בית המשפט או מי שזה לא היה החליטו שאתה עושה יותר מדי בעיות אז הם שלחו אותך לכלא המקסים הזה  סליחה ,  ל'פנימייה'  בבית-שחי ,  נוואדה ,  שם אתה לומד מיומנויות הישרדות מועילות כגון לרוץ חמישה-עשר קילומטר ביום בשטח שורץ קקטוסים ולקלוע כובעים מפרחי בר !  וכפינוק מיוחד אנחנו יוצאים לטיולים 'חינוכיים' עם המאמן הדג' ,  ששומר על הסדר באמצעות מחבט בייסבול .  אתה מתחיל להיזכר עכשיו ?  "" לא ."  ג'ייסון העיף מבט מלא חשש בתלמידים האחרים :  כעשרים נערים ונערות .  איש מהם לא נראה כמו פושע קשוח ,  אבל הוא תהה מה עשו שגרם להם להישלח לבית-ספר לעבריינים צעירים ,  ומדוע הוא אחד מהם.ליאו גלגל עיניים . " אתה הולך לשחק את זה עד הסוף ,  מה ?  אוקיי ,  אז שלושתנו התחלנו ללמוד יחד השנה .  אנחנו הכי קרובים בעולם .  אתה עושה כל דבר שאני אומר לך לעשות ונותן לי את הקינוחים שלך ועושה במקומי את המטלות שלי   " "ליאו !  "  נזפה בו פייפר ." בסדר ,  בסדר .  תתעלם מהחלק האחרון .  אבל אנחנו חברים .  טוב ,  פייפר ממש ממש חברה שלך ,  בשבועות האחרונים   " "ליאו ,  תפסיק !  "  פניה של פייפר הסמיקו .  ג'ייסון הרגיש שפניו סמוקות גם הן .  נראה לו שהיה זוכר אם היה יוצא עם נערה כמו פייפר ." יש לו אמנזיה או משהו ,"  אמרה פייפר . " אנחנו חייבים לספר למישהו ." ליאו נשף בבוז . " למי ,  למאמן הדג' ?  הוא ינסה לתקן את ג'ייסון בזבנג לראש ." המאמן עמד בחזית הקבוצה ,  נבח פקודות ונשף במשרוקית שלו כדי שהתלמידים לא יעשו בעיות ;  אבל מדי פעם הוא העיף מבט לאחור לעבר ג'ייסון והזעיף פנים ." ליאו ,  ג'ייסון צריך עזרה ,"  התעקשה פייפר . " יש לו זעזוע מוח או   " "היי ,  פייפר ."  אחד הנערים האחרים התעכב לידם בזמן שהקבוצה התחילה לצעוד בכיוון המוזיאון .  הנער החדש תקע את עצמו בין ג'ייסון לפייפר ודחף את ליאו לקרקע . " אל תדברי עם האפסים האלה .  את השותפה שלי ,  זוכרת ? "לנער החדש היה שיער כהה בתספורת סופרמן ,  שיזוף עמוק ושיניים לבנות כל כך שהיה צריך להדביק עליהן תגית אזהרה :  אין לנעוץ מבט ישיר בשיניים אלה ,  סכנת עיוורון .  הוא לבש חולצת ספורט של קבוצת ה"דאלאס קאובויז ",  מכנסי ג'ינס ומגפי בוקרים ,  וחייך כאילו הוא מתת האל לעברייניות הצעירות של העולם .  ג'ייסון תיעב אותו ממבט ראשון ." לך מפה ,  דילן ,"  רטנה פייפר . " לא ביקשתי לעבוד איתך ." "די ,  אל תהיי כזאת .  היום הוא יום המזל שלך !  "  דילן שילב את זרועו בזרועה ומשך אותה מבעד לכניסה למוזיאון .  פייפר העיפה מבט אחרון מעבר לכתפה כאומרת הצילו ! ליאו קם והבריש את בגדיו . " אני שונא את הבחור הזה ."  הוא הושיט לג'ייסון זרוע ,  כאילו מציע שייכנסו פנימה בדילוגים . " אני דילן .  אני כל כך קול שהייתי רוצה לצאת עם עצמי אבל זה לא הולך !  רוצה לצאת איתי במקום זה ?  איזה מזל יש לך !  "" ליאו ,"  אמר ג'ייסון , " אתה ממש מוזר ." "כן ,  אתה אומר לי את זה הרבה ."  ליאו חייך חיוך גדול . " אבל אם אתה לא זוכר אותי ,  אני יכול למחזר את כל הבדיחות הישנות שלי .  נו ,  בוא כבר ! "נראה לג'ייסון שאם זה החבר הכי טוב שלו ,  החיים שלו כנראה ממש דפוקים ;  אבל הוא הלך בעקבות ליאו אל תוך המוזיאון .
  *  *  * 
הם חצו את הבניין ,  עוצרים פה ושם כדי שהמאמן הדג' יוכל להרצות להם עם המגאפון שלו ,  שלפעמים גרם לו להישמע כמו אדון סית' ולפעמים פלט הערות אקראיות כמו  " החזיר אומר אוינק ." ליאו שלף ללא הרף ברגים ,  אומים ומנקי מקטרות מכיסי המעיל הצבאי שלו והרכיב אותם בכל מיני צורות ,  כאילו הידיים שלו חייבות להתעסק כל הזמן במשהו.ג'ייסון היה טרוד מכדי להקדיש תשומת לב רבה לתצוגות ,  אבל הן עסקו בקניון הגדול ובשבט וו ? ל ? אפ ?  ? אי שהמוזיאון בבעלותו.כמה מהבנות לא הפסיקו להעיף מבטים לעבר פייפר ודילן ולצחקק .  ג'ייסון הניח שאלה מלכות הכיתה .  הן לבשו מכנסי ג'ינס וחולצות ורודות תואמות וכמויות איפור שאפשר למצוא בנשף תחפושות.אחת מהן אמרה : " היי ,  פייפר ,  השבט שלך אחראי על המקום הזה ?  אם את עושה ריקוד גשם ,  מכניסים אותך בחינם ? "הבנות האחרות צחקו .  אפילו דילן שקרא לעצמו השותף של פייפר הבליע חיוך .  שרוולי מעיל הסנובורד של פייפר הסתירו את הידיים שלה אבל היתה לג'ייסון הרגשה שהן נסגרות לאגרופים ." אבא שלי משבט צ ? 'רו ? קי ,"  אמרה . " לא וולאפאי .  אבל אפשר לסלוח לך על הטעות ,  הרי צריך כמה תאי מוח כדי לדעת שיש הבדל ,  איזבל ." איזבל פערה עיניים בהפתעה מדומה ,  כך שנראתה כמו ינשופה עם חולשה לאיפור . " אוי ,  מצטערת !  אז אמא שלך היתה מהשבט הזה ?  אה ,  שכחתי .  את לא הכרת את אמא שלך ." פייפר הסתערה עליה אבל לפני שפרצה תגרה המאמן הדג' נבח : " מספיק עם זה מאחורה !  תתנהגו יפה או שאני שולף את מחבט הבייסבול שלי !  "  הקבוצה גררה רגליים לתצוגה הבאה אבל הבנות המשיכו לכוון לעבר פייפר כל מיני עקיצות קטנות ." נחמד לחזור לשמורה ?  "  שאלה אחת בקול מתוק ." אבא בטח שיכור מדי לעבוד ,"  אמרה אחרת בהשתתפות מזויפת . " בגלל זה היא נעשתה קלפטומנית ." פייפר התעלמה מהן אבל ג'ייסון היה מוכן להכניס להן אגרוף בעצמו .  הוא אולי לא זוכר את פייפר ,  או אפילו מי הוא ,  אבל הוא ידע שהוא שונא התנהגות נבזית כזאת .  ליאו תפס בזרועו . " אל תתחמם .  פייפר לא אוהבת שאנחנו נלחמים במקומה .  וחוץ מזה ,  אם הבנות האלה היו מגלות את האמת על אבא שלה הן היו משתחוות בפניה וצורחות :  'אנחנו עפר לרגלייך ! ' "" למה ?  מי זה אבא שלה ? "ליאו פלט צחוק של חוסר אמון . " אתה לא צוחק ?  אתה באמת לא זוכר שאבא של החברה שלך   " "תשמע ,  הלוואי שזה לא היה ככה אבל אפילו אותה אני לא זוכר ,  בטח לא את אבא שלה ." ליאו פלט שריקה . " מה שתגיד .  אנחנו חייבים לדבר כשנחזור למעונות ." הם הגיעו לקצה אולם התצוגה .  דלתות זכוכית גדולות הובילו משם למרפסת ." בסדר ,  פחזניות ,"  הכריז המאמן הדג' . " אתם עומדים לראות את הקניון הגדול .  תנסו לא לשבור אותו .  הגשר העילי מסוגל לשאת משקל של שבעים מטוסי סילון ,  אז לצימוקים כמוכם לא יקרה כלום .  אם אפשר ,  תשתדלו לא לדחוף אחד את השני מעבר למעקה כי אז אני אצטרך למלא בלי סוף טפסים ." המאמן פתח את הדלתות וכולם יצאו החוצה .  הקניון הגדול בכבודו ובעצמו נפרש מולם .  מעבר לשפת הצוק התמשך גשר זכוכית בצורת פרסה ,  כך שאפשר היה להלך עליו ולהסתכל ישר למטה ." אחי ,"  אמר ליאו . " זה ממש חזק ." ג'ייסון לא היה יכול אלא להסכים .  על אף אובדן הזיכרון והתחושה שהוא לא שייך לשם ,  לא היה אפשר שלא להתרשם.הקניון היה גדול ועמוק משניתן לתפוס בתמונות .  הם נמצאו גבוה כל כך שציפורים חגו מתחת לרגליהם .  מאה חמישים מטר מתחתם התפתל נהר לאורך קרקעית הקניון .  גושים של ענני סערה הלכו וכיסו את השמים בזמן שהיו בתוך המוזיאון ,  וכעת הטילו על הצוקים צללים דמויי פרצופים זועמים .  ג'ייסון השקיף למרחק ומכל העברים ראה ערוצים אדומים ואפורים שנחצבו בקרקע המדברית כאילו א ? ל משוגע כלשהו חרץ בה בסכין.כאב פילח את ראשו של ג'ייסון מאחורי עיניו .  אלים משוגעים ..  .  מאיפה צץ לו בראש רעיון כזה ?  הוא הרגיש כאילו התקרב למשהו חשוב  משהו שהוא אמור לדעת .  הוא נתקף גם תחושה ברורה שנשקפת לו סכנה ." אתה בסדר ?  "  שאל ליאו . " אתה לא הולך להקיא מעבר למעקה ,  נכון ?  כי חבל שלא הבאתי מצלמה ." ג'ייסון תפס במעקה .  הוא רעד והזיע כולו אבל לא היה לזה שום קשר לגובה שבו נמצאו .  הוא מצמץ ,  והכאב מאחורי עיניו שכך ." אני בסדר ,"  הצליח לומר . " סתם כאב ראש ." רעם הרעים מעליהם .  רוח צוננת כמעט הפילה אותו ." זה לא נראה לי בטוח ."  ליאו צמצם עיניים לעבר העננים . " הסערה ממש מעלינו ,  אבל מסביב שמים בהירים לגמרי .  מוזר ,  לא ? "ג'ייסון הרים את מבטו וראה שליאו דייק בתיאור .  מעגל כהה של עננים התמקם מעל הגשר ,  אבל השמים מכל העברים היו בהירים לחלוטין .  לג'ייסון היתה הרגשה מאוד לא טובה בקשר לזה ." בסדר ,  פחזניות !  "  צעק המאמן הדג' . " ייתכן שנצטרך לקצר את הטיול ,  אז קדימה ,  לעבודה !  ותזכרו ,  כותבים תשובות מלאות ! "ענני הסערה רעמו וראשו של ג'ייסון התחיל לכאוב שוב .  בלי לדעת מדוע ,  הוא הכניס יד לכיס מכנסי הג'ינס שלו ושלף מטבע  עיגול זהב בגודל מטבע חצי דולר ,  אבל עבה ומחוספס יותר .  על צד אחד שלו היה מוטבע ציור של גרזן קרב .  על הצד האחר פרצוף של אדם כלשהו שראשו עטור זר דפנה .  הכיתוב על המטבע נראה כמו  " יוליוס ". "רגע ,  זה זהב אמיתי ?  "  שאל ליאו . " איזה דברים אתה מסתיר ממני ! "ג'ייסון החזיר את המטבע לכיס ותהה איך הגיע לרשותו ומדוע הוא מרגיש שיזדקק לו בקרוב ." זה שום דבר ,"  אמר . " סתם מטבע ." ליאו משך בכתפיו .  ייתכן שמוחו חייב להימצא תמיד בתנועה ,  כמו ידיו . " בוא ,"  אמר . " נראה אם תעז לירוק מעבר למעקה ." 
 *  *  * 
הם לא התאמצו במיוחד עם דפי העבודה .  קודם כול ,  הסערה והתחושות הסותרות בתוכו הסיחו את דעתו של ג'ייסון .  וחוץ מזה ,  לא היה לו מושג איך לנקוב בשם  " שלושה סוגים של שכבות סלעי משקע "  או לתאר  " שתי דוגמאות של סחף ." ליאו לא ממש עזר .  הוא היה עסוק מדי בבניית הליקופטר ממנקי מקטרות ." תראה את זה ."  הוא שיגר את ההליקופטר .  ג'ייסון חשב שהוא יצלול אבל הלהבים העשויים מנקי מקטרות ממש הסתובבו .  ההליקופטר הקטן הצליח לצלוח את מחצית הדרך לרוחב הקניון לפני שאיבד גובה וצלל במעגלים אל התהום ." איך עשית את זה ?  "  שאל ג'ייסון.ליאו משך בכתפיו . " היה יוצא יותר שווה אם היו לי כמה גומיות ." "ברצינות ,"  אמר ג'ייסון , " אנחנו באמת חברים ?  "" עד כמה שידוע לי ." "אתה בטוח ?  מה קרה ביום הראשון שנפגשנו ?  על מה דיברנו ?  "" זה היה ..  ."  המצח של ליאו התקמט . " אני לא זוכר בדיוק .  יש לי הפרעת קשב ,  אחי .  אתה לא יכול לצפות ממני לזכור פרטים ." "אבל אני לא זוכר אותך בכלל .  אני לא זוכר אף אחד כאן .  מה אם   " "מה אם אתה צודק וכל השאר טועים ?  "  שאל ליאו . " אתה חושב שפשוט הופעת כאן הבוקר ולכולנו יש זיכרונות מזויפים ממך ?  "  קול קטן באחורי ראשו של ג'ייסון אמר ,  כן ,  זה בדיוק מה שאני חושב.אבל זה נשמע מטורף לגמרי .  כולם התייחסו לנוכחותו כאן כמובנת מאליה .  כולם התנהגו כאילו הוא חלק נורמלי לגמרי מהכיתה  מלבד המאמן הדג' ." קח את דפי העבודה ."  ג'ייסון הושיט לליאו את הגיליון . " אני כבר חוזר ." לפני שליאו הספיק למחות ,  ג'ייסון חצה את הגשר.הקבוצה שלהם היתה היחידה במקום .  אולי השעה היתה מוקדמת מדי לתיירים ,  ואולי מזג האוויר המשונה הבריח את כולם .  הילדים מבית-ספר קיום בטבע התפזרו בזוגות על פני הגשר .  רובם סתם עשו צחוקים או דיברו .  כמה חבר'ה זרקו מטבעות מעבר למעקה .  במרחק כחמישה-עשר מטר משם ,  פייפר ניסתה למלא את דפי העבודה שלה ,  אבל השותף האידיוט שלה דילן לא הפסיק להתחיל איתה ,  להניח יד על הכתף שלה ולשלוח אליה חיוכים מסנוורים .  היא לא הפסיקה לדחוף אותו מעליה ,  וכשראתה את ג'ייסון שלחה אליו מבט של תחנוק את הדביל הזה בשבילי.ג'ייסון סימן לה שתחזיק מעמד .  הוא ניגש אל המאמן הדג' ,  שעמד שעון על מחבט הבייסבול שלו ובחן את ענני הסערה ." אתה עשית את זה ?  "  שאל אותו המאמן.ג'ייסון נסוג צעד לאחור . " עשיתי את מה ?  "  זה נשמע כאילו המאמן שאל אותו אם יצר את ענני הסערה.המאמן הדג' נעץ בו מבט זועם ועיניו הקטנות נצצו תחת שולי הכובע שלו . " אל תשחק איתי משחקים ,  ילד .  מה אתה עושה כאן ולמה אתה דופק לי את העבודה ?  "" אתה מתכוון ..  .  שאתה לא מכיר אותי ?  "  שאל ג'ייסון . " אני לא אחד התלמידים שלך ? "הדג' פלט נחרה . " בחיים לא ראיתי אותך לפני היום ." ג'ייסון נמלא הקלה כזאת שכמעט פרץ בבכי .  לפחות הוא לא מטורף .  הוא באמת נמצא במקום הלא-נכון . " תראה ,  אדוני ,  אני לא יודע איך הגעתי לכאן .  פשוט התעוררתי באוטובוס .  אני רק יודע שאני לא אמור להיות כאן ." "בזה אתה צודק ."  קולו הזועף של הדג' נחלש למלמול ,  כאילו חולק סוד עם ג'ייסון . " יש לך שליטה רצינית בערפול ,  ילד ,  אם אתה מצליח לגרום לכל האנשים האלה לחשוב שהם מכירים אותך ;  אבל עלי אתה לא יכול לעבוד .  כבר ימים שלמים שאני מריח מפלצות .  ידעתי שמישהו הסתנן אלינו ,  אבל אתה לא מריח כמו מפלצת .  אתה מריח כמו חצוי .  אז אני רוצה לדעת  מי אתה ומאיפה הגעת ? "מרבית דבריו של המאמן לא נשמעו הגיוניים ,  אבל ג'ייסון החליט לענות בכנות . " אני לא יודע מי אני .  אין לי שום זיכרונות .  אתה חייב לעזור לי ." המאמן הדג' בחן את פניו כאילו מנסה לקרוא את מחשבותיו של ג'ייסון ." נפלא ,"  רטן . " אתה דובר אמת ." "ברור !  ומה זה כל מה שאמרת על מפלצות ועל חצויים ?  אלה מילות צופן או משהו ? "העיניים של הדג' הצטמצמו .  חלק מג'ייסון תהה אם האיש פשוט משוגע .  אבל החלק האחר ידע שלא ." תשמע ,  ילד ,"  אמר הדג' . " אני לא יודע מי אתה .  אני רק יודע מה אתה ,  ואתה מביא איתך רק צרות .  עכשיו אני צריך להגן על שלושה מכם במקום על שניים .  אתה החבילה המיוחדת ?  זה העניין ?  "" על מה אתה מדבר ? "הדג' העיף מבט בענני הסערה .  הם הלכו והתעבו ,  הלכו וכהו ,  וריחפו ממש מעל הגשר ." הבוקר ,"  אמר הדג' , " קיבלתי הודעה מהמחנה .  הם אמרו שצוות חילוץ נמצא בדרכו לכאן .  הם באים לאסוף חבילה מיוחדת ,  אבל סירבו למסור לי פרטים .  חשבתי לעצמי ,  אין בעיה .  השניים שאני משגיח עליהם די חזקים ומבוגרים מהרגיל .  אני יודע שעוקבים אחריהם .  אני יכול להריח מפלצת בקבוצה .  תיארתי לעצמי שבגלל זה המחנה נלחץ פתאום ורוצה לאסוף אותם .  אבל אז אתה מופיע כאן משום מקום .  אז מה ,  אתה החבילה המיוחדת ? "הכאב מאחורי עיניו של ג'ייסון החמיר עוד יותר .  חצויים .  מחנה .  מפלצות .  עדיין לא היה לו מושג על מה המאמן מדבר ,  אבל המילים פילחו לו את הראש  כאילו המוח שלו מנסה להגיע למידע שאמור להיות שם אבל לא נמצא.הוא כשל ,  והמאמן הדג' תפס אותו .  יחסית לבחור נמוך היו למאמן זרועות פלדה . " זהירות ,  פחזנית .  אתה אומר שאתה לא זוכר שום דבר ,  מה ?  אין בעיה .  אני פשוט אצטרך לפקוח עין גם עליך עד שהצוות יגיע לכאן .  ניתן למנהל לברר מה קורה ." "איזה מנהל ?  "  שאל ג'ייסון . " איזה מחנה ?  "" פשוט תחזיק מעמד .  התגבורת אמורה להגיע בקרוב .  בוא נקווה ששום דבר לא יקרה לפני   " ברק הבזיק מעליהם .  הרוח התחזקה בבת אחת .  דפי עבודה התעופפו אל מעמקי הקניון הגדול והגשר כולו נרעד .  הילדים צרחו ,  מעדו ונאחזו במעקה ." הייתי חייב לפתוח את הפה הגדול שלי ,"  רטן הדג' .  הוא שאג אל תוך המגאפון שלו : " כולם להיכנס פנימה !  הפרה אומרת מווו !  כולם לרדת מהגשר !  "" חשבתי שאמרת שהדבר הזה יציב !  "  צעק ג'ייסון מעל רעש הרוח ." בנסיבות רגילות כן ,"  אישר הדג' , " אבל אלה לא נסיבות רגילות .  בוא כבר !  "
 
כמו בלוג ,  אבל מודפס
זוכרים את סדרת ספרי פרסי ג'קסון ?  עכשיו יש סדרת המשך ,  ואתם מקבלים במתנה את הפרק הראשון

