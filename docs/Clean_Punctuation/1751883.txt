אינקרדימייל מתחילה להיערך ליום שאחרי גוגל :  מפסיקה את חלוקת הדיווידנדים
הכנסות החברה ברבעון השלישי עלו ב-13% ל-7.5 מ' ד' ;  הרווח התפעולי נותר זהה - 2.9 מ' ד'
לפני מספר חודשים הודיעה גוגל ל כי היא עתידה לבצע שינויים בתוכנית שותפי הפרסום שלה עם חברות כגון אינקרדימייל .  שולי הרווח של אינקרדימייל - שכ-70%-75% מהכנסותיה נבעו מתוכנית זו - גבוהים מאוד מאחר והחברה לא נדרשת כמעט לפתח את מוצריה כשההכנסות מיוצרות בצורה זו.בעקבות ההודעה של גוגל ,  אינקרדימייל החלה להיערך לשינויים באמצעות מנכ"ל חדש ,  שהחליף את עופר אלדר ,  אחד ממקימי החברה .  את מקומו תפס ג'וזף מנדלבאום ,  ששימש כמנכ"ל ag intellectual properties .  במקביל ,  נפרדה החברה מ-20 מעובדי ה-qa שלה בארץ ,  כשהיא מעבירה את בדיקות התוכנה להודו .  כעת ,  עם פרסום הדו"חות ,  נוקטת החברה בצעד נוסף כדי להגדיל את קופת המזומנים ולפתח את מוצריה ,  כשהיא מפסיקה לחלק דיווידנדים.לדברי מנכ"ל החברה ,  מנדלבאום , " המזומן שהתכוונו לשלם בצורת דיווידנד ישמש ב-2011 להגדיל את הערך לבעלי המניות על ידי גידול העסקים שלנו תוך השקעה בצמיחה אורגנית ולא אורגנית ",  ורמז כי החבר העשויה לרכוש חברות אחרות כדי לפתח את עסקיה ולהקטין את החשיפה להכנסות מגוגל ." תוצאות הרבעון השלישי מוסיפות להדגים את חוזקתו של המודל העסקי שלנו ומספקות את התשתית לצמיחה העתידית ",  הוסיף מנדלבאום . " לאחרונה החלנו בתוכנית אסטרטגית חדשה לחברה שתדרוש מיקוד מחודש על הצרכן ,  והשקעה במספר אזורים אסטרטגיים בחברה תוך התייעלות בחלקים אחרים ".  בהתייחס לעתיד אמר מנדלבאום כי החברה תבנה על הבסיס הקיים , " נרכוש ונשפר את הפורטפוליו של המוצרים כדי לעזור להפוך את חייו של הצרכן לקלים יותר ,  נחזק את ההכנסות דרך מכירות מוצרים ופרסום ,  נגוון את זרם ההכנסות ונוסיף ערוצי צמיחה חדשים מלבד הכנסות מחיפושים ",  הוסיף ." כהכנה לצמיחה המואצת לה אנחנו מצפים ,  החלנו בבנייה מחודשת של החברה על ידי שכירה של צוות מנוסה ושינוי הפעילויות של החברה כך שיתאימו למטרות החדשות שלנו .  האסטרטגיה החדשו שלנו מתמקדת ביכולות הליבה שלנו והיוזמות להנעת התוכנית קדימה יתגלו בחודשים הקרובים ",  אמר מנדלבאום.את הרבעון השלישי סיימה החברה עם הכנסות של 7.5 מיליון דולר - עלייה של 13% לעומת הכנסות של 6.6 מיליון דולר ברבעון המקביל .  הרווח הגולמי של החברה הסתכם ב-7.1 מיליון דולר - עלייה של 14.1% לעומת רווח גולמי של 6.2 מיליון דולר ברבעון המקביל .  שולי הרווח הגולמי נותרו גבוהים ,  כל עוד מירב הכנסותיה של החברה מתבססות על גוגל ,  והסתכמו ב-94.9% לעומת 94.2% ברבעון המקביל.הוצאות התפעול של החברה עלו ל-4.2 מיליון דולר לעומת 3.3 מיליון דולר ברבעון המקביל - עלייה של 26.9% לעומת הרבעון המקביל ,  אך הרווח התפעולי נשאר זהה - 2.9 מיליון דולר ,  על רקע העלייה בהכנסות .  עיקר הגידול נרשם בהוצאות ההנהלה והאדמיניסטרציה ,  שעלו ל-1.4 מיליון דולר לעומת 564 אלף דולר ברבעון המקביל.בשורה התחתונה סיכמה החברה את הרבעון עם רווח נקי של 2.2 מיליון דולר לעומת 2.1 מיליון דולר ברבעון המקביל .  הרווח הנקי המתואם עמד על 2.8 מיליון דולר או 29 סנט למניה - עלייה של 21.9% לעומת 2.3 מיליון דולר או 23 סנט למניה ברבעון המקביל.אינקרדימייל ,  שנוסדה בידי בני הדודים ירון ועופר אדלר בשנת 99' ,  החלה את דרכה כחברה לפיתוח ושיווק תוכנת דואר אלקטרוני בידורית ,  שהינו גם מוצר הדגל של החברה ,  ועשתה בתחילה את עיקר הכנסותיה מגרסאות פרימיום של אותו מוצר.מאוחר יותר השתנה מודל ההכנסות של החברה ,  כאשר החברה עברה להתבסס על הכנסות משותפי פרסום .  אינקרדימייל עושה שימוש במערכת ה-adsense של גוגל ,  המאפשרת לה לקבל חלק מההכנסות המגיעות מכניסת משתמשי האתרים של אינקרדימייל לקישורים הממומנים של גוגל .  אלה מתקבלים כתוצאה מחיפוש הנעשה באמצעות מנוע החיפוש של גוגל המופעל מהאתרים של אינקרדימייל החל מסוף שנת 2006.מעשית ,  משתמשים מורידים את תוכנת הדואר האלקטרוני של אינקרדימייל כאשר כחלק מתהליך ההורדה הם נשאלים האם ברצונם לשנות את עמוד הבית לזה של אינקרדימייל .  עמוד הבית של אינקרדימייל דומה מאוד לזה של גוגל ,  וכאשר נעשים באמצעותו חיפושים ,  המשתמשים מקבלים תוצאות כשלצידן פרסומות של גוגל ,  כפי שמתבצע בעמוד הבית הרגיל של גוגל .  כאשר משתמש לוחץ על פרסומת של גוגל אינקרדימייל נהנית מאחוז מסויים מההכנסות .
 
אינקרדימייל מתחילה להיערך ליום שאחרי גוגל :  מפסיקה את חלוקת הדיווידנדים
הכנסות החברה ברבעון השלישי עלו ב-13% ל-7.5 מ' ד' ;  הרווח התפעולי נותר זהה - 2.9 מ' ד'

