אל תספידו את דרג הביניים
רבים מעריכים כי מנהלי דרג הביניים נהפכו למיותרים מאז הופעת האינטרנט והרשתות החברתיות .  למעשה ,  טכנולוגיות אלה רק הגדילו את חשיבותם
 >  >  חוקרים רבים טוענים כי ניהול מדרג הביניים הוא מושג דינוזאורי וכי הטכנולוגיה היא מטח המטאורים שיוביל להכחדתו .  אני מודה :  בעבר גם אני נמניתי עם חוקרים אלה .  ואולם לאחר שבחנתי את תפקידם של מנהלי הביניים ,  הבנתי כי חשיבותם מצטמצמת בגלל שלושה גורמים :  1 .  מערכות עסקיות המרכזות ואוגרות את המידע שדרגי הביניים היו מספקים להנהלה .  אם המנכ"ל מתעניין בשיחות שירות שהיו באזור מסוים ברבעון השלישי ,  הוא יכול להפעיל את יישום המידע העסקי שלו ,  והמידע הנחוץ נהפך לנגיש במיוחד .  2 .  מערכות המידע והרישות הענפי מעבירות הודעות מראש הארגון לכל חלקיו ,  ללא תיווך .  בלוגים ,  פורומים ,  מיילים - כל אלה מחליפים את ישיבת הצוות בין ראש המחלקה לעובדיו .  3.אנטרפרייז 2.0 משתלטת על המאחז האחרון של דרגי הביניים - הבנת התרבות הארגונית המקומית .  רשתות חברתיות וכלים אחרים מאפשרים לאנשים ממקומות שונים למצוא עמיתים הנכונים לעזור ,  ומקלים יותר מאי פעם על יצירת קשרים .  פול אוסטרמן ,  מרצה למשאבי אנוש וניהול במכון הטכנולוגי של מסצ'וסטס  ( mit )  ,  חוקר מנהלים בארגונים גדולים זה כמה עשורים .  סיפרו האחרון , " האמת על דרגי הביניים ",  בוחן מנהלים מסוג זה ,  ורואה את עבודתם כבעלת חשיבות עליונה .  אוסטרמן מזהה כמה תחומי אחריות מרכזיים של דרגי הביניים :  הם מגבשים צוותים ומסייעים להם לפעול ללא הפרעה ;  משמשים שגרירים לצוותים אחרים ;  מקבלים החלטות ומבצעים ויתורים  " שלעתים סמויים מעיני ההנהלה הבכירה ,  אך מרכזיים לתפקודו של הארגון ומשמשים כרצועה המקשרת בין קודקוד הארגון לבסיסו ".  הממצא האחרון מפתיע - אני התייחסתי לכלים הדיגיטליים החדשים כאל רצועה מקשרת ,  אך אוסטרמן מראה כי העובדה שהארגון מורכב הגדילה את חשיבות קיומם של מנהלים מדרגי הביניים .  לדבריו ,  המנהלים שהוא חוקר נמצאים תמיד בתנועה ,  פועלים ומגיבים ,  ועובדים קשה לשמירת החברה בכיוון הנכון .  דרגי הביניים רבי ערך וחיוניים - הארגונים בהם הם פועלים לא יתפקדו בלעדיהם .  הכותב הוא חוקר במרכז לעסקים דיגיטליים בבית הספר למינהל עסקים סלואן ב-mit ומרצה במרכז ברקמן לאינטרנט וחברה בהרווארד  *  *  *  הסוגיה :  האם הטכנולוגיה תחליף את מנהלי דרג הביניים ?  הפתרון :  בניגוד לטענה המקובלת - לגמרי לא הדרך :  העובדה שהארגון נעשה מורכב יותר דורשת הרחבה של דרגי הביניים ולא את הכחדתם harvard business monday morning מפרסומי בית הספר למינהל עסקים של אוניברסיטת הרווארד

אל תספידו את דרג הביניים
רבים מעריכים כי מנהלי דרג הביניים נהפכו למיותרים מאז הופעת האינטרנט והרשתות החברתיות .  למעשה ,  טכנולוגיות אלה רק הגדילו את חשיבותם

