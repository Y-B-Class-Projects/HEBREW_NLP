ועד עובדי רשות השידור :  אם ההנהלה לא תחזור בה - לא נהסס לפעול
לטענת הוועד  " ההתנהלות של ההנהלה היא כמו של פיל בחנות חרסינה ;  הם מורידים תוכניות ללא הצדקה "
 ועד העיתונאים ברשות השידור נערך להצטרף לרשימת נוקטי העיצומים .  הוועד מסר ל-themarker כי  " אם אכן כל הצעדים האלה יימשכו ולא תהיה חזרה של ההנהלה מהגזירות האלה - לא נהסס לפעול .  יש לנו סכסוך עבודה בתוקף ולא נהסס להשתמש בו כדי לשמור על רשות השידור כגוף מתפקד ".  הוועד סירב להסגיר את כוונותיו האופרטיוויות לתקופה הקרובה ,  אבל הוסיף כי  " ההתנהלות של ההנהלה היא כמו של פיל בחנות חרסינה .  הם פשוט מורידים תוכניות ללא הצדקה כשהחיסכון שגלום בהן שולי לחלוטין ". במידה וועד עיתונאי הטלוויזיה יצטרף לשובתים ,  ייתכנו שיבושים בתוכניות האקטואליה של הערוץ הראשון .  בשלב זה טכנאי הרדיו משבשים את העבודה על ידי כך שהם לא מאפשרים לשיחות טלפון לעלות לאוויר אלא רק למרואיינים הנמצאים באולפן .  בשבוע שעבר שיבשו עיתונאי הרדיו את העבודה כאשר ביטלו מבזקי חצי ומהדורות בערבית ורוסית .  גורם בוועד אמר כי  " הורידו לנו כסף ,  משמרות ושעות נוספות ,  אז אנחנו צריכים לעבוד כרגיל ?  ". היום התקיימה ישיבה של הוועד המנהל ,  כאשר לפי הערכות אושר להפסיק את השידורים בשעה 23:00 .  עיתונאי הטלוויזיה מוחים על הורדת תוכניות כמו  " מדד יומי "  עם דליה מזור ,  הפסקת השידורים ב-23:00 ,  קיצור מהדורת  " מבט "  ועוד.תגובת רשות השידור : " מנכ"ל רשות השידור מצר על החלטת ועד העיתונאים בטלוויזיה לנקוט עיצומים .  לדבריו ,  הקיצוץ בפעולות הרשות הינו כורח של מציאות תקציבית קשה ביותר שאילצה את ההנהלה להוריד תוכניות ולקצץ בהפקות תוך מזעור הפגיעה בלוח השידורים ומנוף היתרונות היחסיים של הערוץ הראשון .  צעדי התגובה של העובדים עלולים לגרום להידרדרות נוספת ולפגיעה לא הפיכה בטלוויזיה וברשות בכלל ". 

ועד עובדי רשות השידור :  אם ההנהלה לא תחזור בה - לא נהסס לפעול
לטענת הוועד  " ההתנהלות של ההנהלה היא כמו של פיל בחנות חרסינה ;  הם מורידים תוכניות ללא הצדקה "
 
