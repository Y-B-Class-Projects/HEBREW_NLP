ההודעה על פרישת אובריאן מתעכבת
אי הסכמה על גובה הפיצויים לעובדי הטונייט שואו מעכב הודעה רשמית ובינתיים ,  נוכחותו של וויל פארל בתכנית ביום שישי מחזקת את ההשערה כי מדובר בתכנית האחרונה של אובריאן
לאחר שאמש  ( שלישי )  דווח כי NBC ומנחה תוכנית הלילה שלה ,  קונאן אובריאן ,  צפויים להודיע על הפסקת ההיקשרות ביניהם ,  מדווחים היום אתרי תעשיית הבידור בארצות הברית כי ההודעה הרשמית בעניין מתעכבת בשל ויכוח בין הצדדים על גובה הפיצויים שישולמו לצוות התוכנית ,  שעקר עם אובריאן מניו יורק ללוס אנג'לס . 
" צריך לזכור שאובריאן הוא זה שבחר לעזוב ",  תקפו ב-NBC את המנחה באוזני הלוס אנג'לס טיימס . " הוא ידע שברגע שהוא בוחר לעזוב הוא משאיר 200 אנשים ,  שנשלם מיליוני דולרים כדי שכל אחד מהם יפוצה ,  ללא עבודה .  ההתמקחות האחרונה הזו היא פשוט תעלול יחצני ".  מנהלו של אובריאן הכחיש את הדברים ואמר  " זהו בשום פנים ואופן לא תעלול .  מדובר באדם שתמיד דאג בראש ובראשונה לצוות שלו ושילם להם מכיסו במהלך שביתת הכותבים ". 
בתוך כך ,  הסימנים לכך שביום שישי יקליט אובריאן את תוכנית הלילה האחרונה בהנחייתו מתחזקים נוכח רשימת האורחים הצפויה בה .  בנוסף לטום הנקס ,  צפוי גם וויל פארל להתארח בתוכנית .  נוכח המסורת של תוכניות הלילה לפיה האורח הראשון בקדנציה של כל מנחה הוא גם האורח האחרון שלו ולאור העובדה שפארל היה האורח הראשון בקדנציה של אובריאן  ( שהחלה ב-1 ביוני 2009 )  ,  יש הרואים בהופעתו המתוכננת סימן נוסף לכך שימי אובריאן בתוכנית הלילה אכן הגיעו לסופם .  פארל גם הגיע לביקור פתע בשידור האחרון של תוכניתו הקודמת של אובריאן ,  ה"לייט נייט שואו ". 
לשם השוואה ,  בילי קריסטל ,  שהיה האורח הראשון של ג'יי לנו בשנת 1992 ,  התארח במה שהיתה אמורה להיות התוכנית האחרונה שלו בקיץ אחרון .  אלא שעתה צפוי האחרון לשוב לכס המנחה כבר ב-1 במרץ ,  עם תום אולימפיאדת החורף .
 
ההודעה על פרישת אובריאן מתעכבת
אי הסכמה על גובה הפיצויים לעובדי הטונייט שואו מעכב הודעה רשמית ובינתיים ,  נוכחותו של וויל פארל בתכנית ביום שישי מחזקת את ההשערה כי מדובר בתכנית האחרונה של אובריאן

