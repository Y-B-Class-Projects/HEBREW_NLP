סנגורו של קצב :  השופטים עברו עם שואב אבק על הספקות
עורך הדין אביגדור פלדמן תקף את השופטים שהרשיעו את הנשיא לשעבר משה קצב באונס ובעבירות מין נוספות .  לדבריו ,  הכל  " נמחק כאילו ששואב אבק עבר על פני העובדות ושאב את כל הספקות "
  ( צילום :  טל אנגלנדר ,  קובי אליהו ,  יגור מזור ,  רויטרס ,  שי מכלוף .  עריכת וידאו :  גדי וינסטוק ,  קריינות :  אביב אברמוביץ' ) 
ביקורת חריפה על שופטי קצב :  עורך הדין אביגדור פלדמן ,  אחד מפרקליטי הנשיא לשעבר שהורשע באונס ובביצוע עבירות מין נוספות ,  תקף אמש  ( חמישי )  את שלושת השופטים שהרשיעו את מרשו .  בראיון לערוץ 10 אמר פלדמן : " כל מה שהיה נמחק כאילו ששואב אבק עבר על פני העובדות ,  שאב את כל הספקות - ובית המשפט הגיע למסקנה חד משמעית ".  פלדמן הוסיף : " אני האחרון שאזלזל בבית המשפט ,  אבל אני תוהה האם הרכב שופטים אחר היה מגיע לאותה מסקנה ". 
פרקליטו של קצב הבהיר פעם נוספת ,  כי בכוונת מרשו לערער על החלטת בית המשפט המחוזי בתל אביב להרשיעו בעבירות חמורות . " אין ספק שטרם הגענו לתחנה האחרונה בפרשה הזו ",  אמר פלדמן . " אשטח את טענותיי בפני בית המשפט העליון ". 
מוקדם יותר התייחס פרקליט המדינה משה לדור להשרעתו של קצב .  במסיבת עיתונאים במשרד המשפטים בירושלים אמר לדור : " היום בבוקר נפל דבר בישראל ,  נשיא המדינה לשעבר הורשע בביצוע עבירות פליליות מהחמורות ביותר שישנן ,  דברים שלא נתפסו ככאלה שנקשרים למוסד נשיא המדינה ". 
לדור המשיך ואמר כי  " בצד העצב והבושה ,  מדובר בתעודת כבוד למערכת האכיפה בישראל .  מעטות המדינות שהיו מושיבות נשיא מדינה על ספסל הנאשמים ומביאות למיצוי ההליך פלילי .  ההרשעה הזו מוכיחה שכולם שווים בפני החוק .  שררה לא תקנה חסינות מהדין גם לבכירים ביותר ". 
עדכון ראשון :  21:37

סנגורו של קצב :  השופטים עברו עם שואב אבק על הספקות
עורך הדין אביגדור פלדמן תקף את השופטים שהרשיעו את הנשיא לשעבר משה קצב באונס ובעבירות מין נוספות .  לדבריו ,  הכל  " נמחק כאילו ששואב אבק עבר על פני העובדות ושאב את כל הספקות "
 
