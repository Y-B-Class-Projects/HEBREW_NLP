גם עסקים קטנים יכולים ללמוד איך לנהל עסקאות ומו"מ כמו הגדולים
לקראת מו"מ מנהלים קובעים לרוב מטרות עסקיות שאותן הם רוצים להשיג ,  כמו מחיר או תנאי תשלום ,  ובזה מסתכם התכנון המוקדם שלהם ■ הם נוטים לחשוב כי לאחר שיחה קלילה על הא ודא יעברו מיד אל המו"מ ■ ואז ,  הם מקווים ,  תוך כדי השיחה ייסגרו הנושאים הפתוחים והעס 
" מה מטרת המפגש מבחינתי ?  - לסגור את העסקה ,  ללחוץ ידיים על התנאים המסחריים ". "או קיי ",  אמרתי  "  .. .ואיך אתה מתכנן שזה יקרה ?  "" אתה יודע ..  .  ניכנס לחדר ,  נלחץ ידיים ,  נדבר על הגשם אתמול ו ..  .  נדבר על העסקה ..  ." .שיחה זו התנהלה בפגישה הראשונה שלי עם מנהל חברה העוסקת בייצוג בישראל של יצרני כימיקלים מחו"ל .  העסקה המדוברת היתה מול קבלן שעמד לסיים מבנה תעשייתי ענק ,  ובמרכזה ציפוי מיוחד לרצפה .  פרויקט זה הוערך בכמה עשרות אלפי שקלים ,  עם פוטנציאל לעוד עשרות מבנים בהמשך .  והבעיה היתה שהציפוי של חברת הכימיקלים הוא אמנם באיכות גבוהה - אך גם יקר מהמתחרים .  מה עושים ?  משא ומתן מקצועי .  ברוב המקרים מנהלי עסקות קובעים מטרות עסקיות שאותן הם רוצים להשיג בפגישה ,  כמו מחיר מסוים ,  תנאי תשלום יותר נוחים ,  או אולי הורדת דרישה או תנאי אחר שלא מקובל .  ומה עוד מתכננים ?  ברוב המקרים בזה זה מסתכם .  הם יודעים שייכנסו לחדר ,  ידברו קצת סמול טוק והופ - יעברו לתוך  " ענן המשא ומתן ".  מאותו הרגע ברוב המקרים אין מושג מה יהיה .  יגלגלו שיחה על הנושאים הפתוחים ומקווים שייסגר עניין.לחשוב על התוצאות שאנחנו רוצים להגיע אליהן בסוף המפגש - מבלי לחשוב על איך נשיג אותן ,  זה כמו למשל לקבוע שנגדיל את המכירות ב-10 אחוזים ,  ולומר : " איך נעשה את זה ?  - אין תוכנית ".  כדי לקבוע תוכנית צריך כלים ;  כלים אשר מיושמים בעסקות היי-טק מורכבות ,  אך גם בעסקות של עסקים קטנים ובינוניים.הבנת המשא ומתןהתהליכים הבסיסיים שעומדים מתחת לפני השטח במשא ומתן הם שלושה :  1 - בניית אמון2 - בניית עמדת כוח3 - בירור הדדי של התועלות מהעסקה  - " מה יוצא לי מזה ? "עם הבסיס הזה מתחילים לעבוד ,  כאשר המטרה היא להגיע למצב בו יש אמון מקסימלי ,  עמדת כוח מיטבית ,  ותחושה ברורה של היתרונות שבעסקה .  רק אחרי יצירת מצב שכזה - ניתן להיכנס לדיון בפרטים של העסקה.צעד ראשון הוא בנייה של יחסי אמון .  אמון בונים לא על ידי כך שנהיה נחמדים ,  אלא על ידי כך שנחפש נקודות דמיון ומכנים משותפים בינינו לבין הצד השני .  לדוגמה ,  הקבלן שאיתו קיים הלקוח שלי פגישה הזכיר שהוא מהקריות ,  בדיוק כמו הלקוח שלי עצמו .  לכן החלטנו לפתוח את השיחה עם בירור באיזה תיכון למד .  השאיפה היא ליצור את מערכת היחסים הטובה ביותר בנסיבות העניין ,  ואם ההתעניינות לא תהיה כנה - היא לא  " תעבור ". צעד שני הוא בניית עמדת כוח .  אנשים אוהבים לעבוד עם גופים חזקים שאפשר לסמוך עליהם .  אין הכוונה בכוחנית ,  אלא למיצוב שלנו כפרטנר ראוי ונחשק .  בדוגמת הקבלן ,  השגנו זאת בין היתר על ידי מניין של פרויקטים גדולים יותר שעשתה חברת הכימיקלים וכן במתן פרטים רבים ,  ובכתב ,  של יתרונות המוצר המוצע .  לא הזיק גם בהקשר זה להציג נתונים השוואתיים בין המוצר של חברת הכימיקלים לבין המוצר האחר והזול אותו שקל הקבלן לקנות.לבסוף עברנו לבירור האינטרסים שלו .  שאלנו על החשיבות של בנייה ברמת איכות גבוהה ,  על ההשלכות כלפי לקוחות עתידיים שלו - איך איכות גבוהה יכולה להשיג לו לקוחות חדשים בהמשך ,  על ההוצאות שייגרמו לו כתוצאה משימוש בכימיקלים זולים ,  וכיוצא באלה .  הגישה היא שבמקום לנסות לשכנע 'בכוח' ,  יש לשאול את השאלות הנכונות על מנת שהלקוח ישתכנע בעצמו.כל השיחה הזאת נוהלה עוד לפני שנכנסו השניים לשאלות העסקיות ,  וזה אולי לב העניין :  מי ששולט בתהליך המשא ומתן - מביא תוצאות.השאלות שיש לשאול כדי לא לפספס עסקהדמיינו שני אנשי מכירות של חברה מסוימת המוכרים את אותו מוצר לאותו קהל לקוחות .  למשל ,  שני מנהלי מכירות של חברה לפתרונות שינוע ,  האחד המוכר לצפון הארץ והשני לדרום .  לשניהם קו מוצרים של החברה ,  אשר יכול לענות על מגוון צרכים של מפעלים יצרניים .  כעת הניחו שאחד מהם סוגר יותר עסקות מהשני באופן עקבי.חשבתם פעם מה הופך איש מכירות אחד לטוב בעוד שהשני נשאר בינוני ?  מהי אותה התנהגות שהראשון מבצע ,  והשני לא ? לדעתי התשובה היא זאת :  האחד יודע לאבחן ולפתח את צורכי הלקוח יותר טוב מהשני ,  ולתפור לו פתרון מתאים .  המטרה העיקרית של כל מפגש משא ומתן היא לאסוף מידע :  מה השני רוצה להשיג ,  מה חשוב בעיניו ,  מה הוא יכול לתת בתמורה למה שאנו מציעים .  כדי ללמוד על דברים אלו אנו צריכים פשוט לשאול את בן שיחנו את השאלות הנכונות.בעסקת מכר  מה אתה צריך ?   האם יש לכם בעיות או מקומות בהם אתם יכולים להשתפר ?  מה יכול לעזור לך ?   ( למה אנחנו נפגשים ?  )  האם אתה מבין את הפתרון שאנו מציעים ?  האם אתה יכול לומר לי איזה תועלת אתם יכולים להשיג ?   ( שהוא זה שיתאר את הפתרון שלנו )  מהו לוח הזמנים שלכם לביצוע העסקה ? כשהצד השני מספר על צרכיו ,  בעיותיו או המקומות בהם יכול להשתפר  לתת לו להמשיך לדבר ולדבר לשאול - איך הדברים הללו באים לידי ביטוי ?  למה זה גורם ? כשהצד השני מביע עמדה - למשל  " אנו דורשים בלעדיות "  או  " אנו מציעים לרכוש את החברה במחיר כזה וכזה "  למה ?  על סמך מה ? כשהצד השני אומר שהמחיר גבוה מדי ביחס למה ?  אם נעזוב לרגע את המחיר ,  שאר הפתרון מתאים לכם ? נסו להשתמש בשאלות אלו בעסקות שלכם .  אין לי ספק שכל אחת מהן תניב תשובה אשר תקדם את המשא ומתן.הכותב הוא עו"ד ,  מייסד ומנכ"ל dealmakers - negotiators international ,  ומחבר הספר  " משא ומתן  סודות ההצלחה "
 
גם עסקים קטנים יכולים ללמוד איך לנהל עסקאות ומו"מ כמו הגדולים
לקראת מו"מ מנהלים קובעים לרוב מטרות עסקיות שאותן הם רוצים להשיג ,  כמו מחיר או תנאי תשלום ,  ובזה מסתכם התכנון המוקדם שלהם ■ הם נוטים לחשוב כי לאחר שיחה קלילה על הא ודא יעברו מיד אל המו"מ ■ ואז ,  הם מקווים ,  תוך כדי השיחה ייסגרו הנושאים הפתוחים והעס

