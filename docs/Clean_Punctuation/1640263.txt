ארגוני זכויות אדם קוראים להחרים את סיבוב ההופעות של הבלט הישראלי בארה"ב
ארגונים בארה"ב : " הופעות הבלט חלק מניסיון למתג מחדש של ישראל ,  ולהצניע הפרת זכויות הפלסטינים "
 שורה של ארגונים פלסטינים וארגוני זכויות אדם ,  בהם הארגון  " יהודים אמריקאים למען שלום צודק "   ( ajjp )  ,  קוראים להחרים את ההופעות המתוכננות של להקת הבלט הישראלי בארה"ב ,  ולערוך הפגנות מחוץ לאולמות שבהן יתקיימו .  הבלט הישראלי צפוי להתחיל השבוע בסיבוב ברחבי ארה"ב אשר יימשך עוד סוף החודש .  מרבית ההופעות ייערכו במדינות פלורידה וניו יורק .  בהודעה שפירסמו הארגונים ,  בהם  " עדאלה ניו יורק "  ו"הקמפיין בארה"ב לסיום הכיבוש ",  נאמר כי הופעות הבלט בארה"ב מהוות חלק מקמפיין יחסי ציבור שהשיק משרד החוץ הישראלי בשנת 2006 ,  אשר נועד  " למתג מחדש "  את ישראל בתור מרכז תרבות וטכנולוגיה ,  ולהצניע את הפרת זכויותיהם של הפלסטינים .  בשנה החולפת גברו הקריאות באירופה ובצפון אמריקה להטיל חרם כלכלי ותרבותי על ישראל בשל המשך הכיבוש הישראלי בשטחים .  כך למשל ,  בחודש דצמבר המליצה ממשלת בריטניה לרשתות המרכולים במדינה לסמן באופן ברור מוצרי מזון שמקורם בהתנחלויות של ישראל בשטחים .  באותה עת ,  העריכו פרשנים כי סימון המוצרים מגדיל את הסיכוי להתארגנות חרם צרכנים בבריטניה.בשנים האחרונות אימצו שורת איגודים מקצועיים וארגונים אקדמאיים באירופה ובצפון אמריקה החלטות הקוראות לחרם על ישראל .  עם זאת ,  בשנה שעברה החל החרם לזלוג גם למגזר העסקי .  כך למשל ,  בחודש ספטמבר הודיעה ממשלת נורווגיה על חיסול השקעותיה בחברת אלביט מערכות הישראלית בשל מעורבותה בחומת ההפרדה .  בחודש אוגוסט נודע כי חברת ההשקעה הפרטית בלקרוק - בעלת המניות השנייה בגודלה בחברת אפריקה ישראל של לב לבייב - חיסלה את השקעותיה בחברה על רקע מעורבות החברה בבנייה בגדה.מוקדם יותר בשנה שעברה ,  קרן הצדקה הבריטית אוקספם  ( oxfam )  וקרן הילדים של האו"ם  ( unicef )  סירבו לקבל תרומות מלב לבייב ,  ובחודש מארס החליטה שגרירות בריטניה בישראל לא לשכור קומה במגדלי הקריה בתל אביב שבבעלות אפריקה ישראל .
 
ארגוני זכויות אדם קוראים להחרים את סיבוב ההופעות של הבלט הישראלי בארה"ב
ארגונים בארה"ב : " הופעות הבלט חלק מניסיון למתג מחדש של ישראל ,  ולהצניע הפרת זכויות הפלסטינים "
 
