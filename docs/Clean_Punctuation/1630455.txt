ג'יימס קמרון מתכנן סרט על הירושימה ? 
במאי  " אווטאר "  בודק אפשרות לביים סרט על השלכות פצצת האטום בהירושימה ונגסקי ,  על פי ספר שייצא ביוני
בזמן ש"אווטאר "  שובר קופות ומתמקם בטבלת הסרטים הרווחיים של כל הזמנים ,  במאי הסרט ,  ג'יימס קמרון ,  כבר עושה תכניות עבור הסרט הבא ,  העוסק בנושא רגיש עבור הקהל האמריקאי .  על פי המגזין וראיטי ,  קמרון מעוניין לממן מכספו סרט המבוסס על ספר עב כרס בשם  " The Last Train From Hiroshima :  The Survivors Look Back ".  הספר מאת צ'רלס פלגרינו ,  שיראה אור בארצות הברית ב-19 ביוני הקרוב ,  מספר את סיפור ההפצצה של ארצות הברית בהירושימה ובנגסקי וטווה לסיפור עדויות של ניצולים וטייסים אמריקאים .  
המגזין מדווח כי בעת ששהה קמרון ביפן לצורך קידום הסרט  " אווטאר "  בדצמבר האחרון ,  ביקש הבמאי יום חופש על מנת לבקר את טצוטומו יאמאגוצ'י ,  השורד האחרון מהפצצות הירושימה ונגסקי בעת מלחמת העולם השנייה .  יאמאגוצ'י הלך לעולמו ביום שני האחרון כשהוא בן 93 .
 על פי הספר ,  כ-30 אנשים שרדו את הפצצה האטומית בהירושימה וברחו לנגסקי בדיוק בזמן לפצצה האטומית הנוספת .  מתוכם ,  יאמאגוצ'י היה השורד היחידי שחווה את תוצאות שני הפיצוצים .  
עם זאת מדגיש המגזין כי הפרויקט אינו מתוכנן לקרות באולפני פוקס ,  גם לא בחברה של קמרון ,  לייטסטורם .
 
ג'יימס קמרון מתכנן סרט על הירושימה ? 
במאי  " אווטאר "  בודק אפשרות לביים סרט על השלכות פצצת האטום בהירושימה ונגסקי ,  על פי ספר שייצא ביוני

