ג'ו ביידן מגיע לישראל - אירן על הפרק
סגן נשיא ארה"ב מגיע לישראל כדי לוודא שבירושלים לא ייזמו תקיפה נגד אירן ,  בזמן שהמעצמות מתכננות לנקוט בסנקציות נגד טהרן .  ביידן הבטיח להגביר את קשרי ההגנה עם ישראל
סגן נשיא ארצות הברית ג'ו ביידן יגיע היום  ( ראשון )  לישראל ,  על רקע  " שיחות הקירבה ",  שאמורות להתחיל בין בין ישראל לפלסטינים .  בפגישותיו בארץ צפוי לדבר ביידן בעיקר על הגברת קשרי ההגנה של ארה"ב עם ישראל וכמובן באיומים המגיעים מכיוון אירן .
 במהלך ביקורו צפוי ביידן לבקש מישראל שלא לתקוף את אירן ,  בזמן שהמעצמות מנסות להטיל סנקציות נגד טהרן .  בביקורו יפגש ביידן עם נשיא המדינה שמעון פרס ועם שר הביטחון אהוד ברק .  
השליח האמריקאי למזרח התיכון ג'ורג' מיטשל ,  הקדים את ביידן ,  ונחת בסוף השבוע בישראל .  הוא הספיק להיפגש עם ראש הממשלה בנימין נתניהו ועם שר הביטחון אהוד ברק .  הגעתו של מיטשל לישראל היוותה את הרקע לביקורו של ביידן .  
בירושלים הביעו אופטימיות זהירה לקראת שיחות הקירבה . " נקבל בברכה התחלה של שיחות ,  גם אם יהיו אלה שיחות קירבה ",  אמר ראש הממשלה בנימין נתניהו בפתח ישיבת הממשלה ביום חמישי . " היעד שלנו בסופו של דבר הוא לנסות להגיע להסדר שלום עם שכנינו הפלסטינים באמצעות שיחות ישירות ,  אבל תמיד אמרנו שאיננו מתעקשים בהכרח על הפורמט .  אם זה מה שדרוש כדי להתחיל את התהליך ,  ישראל מוכנה לכך .  אני חושב שיש הכרה בינלאומית שהממשלה הזאת רוצה להתחיל תהליך שלום ואני אומר לכם - גם רוצה להשלים אותו ",  הוסיף .
 
ג'ו ביידן מגיע לישראל - אירן על הפרק
סגן נשיא ארה"ב מגיע לישראל כדי לוודא שבירושלים לא ייזמו תקיפה נגד אירן ,  בזמן שהמעצמות מתכננות לנקוט בסנקציות נגד טהרן .  ביידן הבטיח להגביר את קשרי ההגנה עם ישראל

