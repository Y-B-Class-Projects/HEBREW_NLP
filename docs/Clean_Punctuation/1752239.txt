ווין רוני יחמיץ את הדרבי מול מנצ'סטר סיטי
חלוץ יונייטד נשלח ע"י פרגוסון למחנה אימונים בן שבוע בארה"ב כדי לטפל בקרסולו .  בקבוצה מאמינים : " שינוי האווירה יטיב איתו "
 אם לאוהדי מנצ'סטר יונייטד עוד היו תקוות לראות את ווין רוני נוטל חלק בדרבי הגדול ביום רביעי הקרוב ,  הבוקר  ( שבת )  הן נמוגו סופית .  השדים האדומים הודיעו באופן רשמי כי הכוכב הגדול והפצוע שלהם לא ישחק מול הסיטיזנס ,  ובמקום זה הוא נשלח למחנה אימונים במתקן כושר יוקרתי בפורטלנד ,  ארה"ב ,  שם יעביר את השבוע הקרוב .  כזכור ,  החלוץ נפצע בקרסול ולא זכה לשוב למגרשים מאז אמצע אוקטובר .
 רוני ילווה במספר אנשי מקצוע מהמועדון האנגלי ,  כאשר ההחלטה להעלות את השחקן בן ה-25 על טיסה של עשר שעות היתה של אלכס פרגוסון .  עוזרו ,  מייק פלאן ,  הסביר : " כל הצדדים ,  כולל ווין ,  הסכימו שזו האופציה הטובה ביותר .  אם הכל יילך לפי התוכנית ,  הוא יהיה כשיר כשיחזור .  יש לנו את המתקנים כאן ,  אבל חשבנו ששינוי האווירה יטיב איתו ועם הקבוצה .  בארה"ב הוא לא יקבל את כל תשומת הלב שמחכה לו כאן ,  והוא יעבוד שם באופן רציני ",  אמר עוזר המאמן ,  לא לפני שהבהיר : " הוא לא יבצע שום פעילויות מסחריות ,  מדובר באימונים בלבד ". 
בינתיים ,  עוד לפני הדרבי הגדול מול סיטי ,  תקווה לרשום הערב מנצ'סטר יונייטד שלוש נקודות נוספות כשתארח את וולבס  ( 17:00 ,  ספורט 1 )  .
 
ווין רוני יחמיץ את הדרבי מול מנצ'סטר סיטי
חלוץ יונייטד נשלח ע"י פרגוסון למחנה אימונים בן שבוע בארה"ב כדי לטפל בקרסולו .  בקבוצה מאמינים : " שינוי האווירה יטיב איתו "
 
