הגשם הגיע :  טיפות ראשונות ירדו במרכז הארץ
גשמים ראשונים החלו לרדת בשעות הצהריים בחלקים שונים בארץ .  בין המקומות שנהנו :  תל אביב ,  חיפה ורמת הגולן .  מחר ,  זו כבר תהיה סערה אמיתית
גשם גשם ,  בא :  גשמים ראשונים החלו לרדת בשעות הצהריים  ( שישי )  בחלקים שונים בארץ .  בין היתר ,  זכו תושבי תל אביב ,  רעננה ,  חיפה ,  נתניה ,  נצרת וכפר סבא לטיפות הגשם הראשונות שמתחילות את הסערה הצפויה בסוף השבוע .  בהמשך היום צפוי גשם מקומי ברוב הארץ עם ירידה קלה בטמפרטורות .  ייתכנו סופות רעמים בודדות והרוחות ילכו ויתחזקו בהמשך היום .  
בשבת יהיה גשום בעיקר בצפון הארץ ,  ינשבו רוחות עזות וקיים חשש לשיטפונות במקומות הנמוכים .  קיים סיכוי כי יירד שלג בחרמון ,  אם כי אולי עוד לא הגיע הזמן להוציא את הסנובורד מהבוידעם .  כמו כן ,  תחול ירידה משמעותית בטמפרטורות ובדרום הארץ יתחוללו סופות חול מקומיות .  מהשירות המטאורולוגי נמסר כי הרוחות צפויות להיות חזקות מאוד וביומיים הקרובים תגיע מהירותם לכ-100 קילומטרים לשעה .
 במהלך היום יגיעו הטמפרטורות ברמת הגולן ל-18 מעלות ביום ול-12 בלילה ,  בחיפה ישררו 21 מעלות בשיא היום ו-16 בלילה ,  בתל אביב הטמפרטורות ינועו בין 21 ביום ל-17 בלילה ,  בירושלים יהיה קר עם 17 מעלות ביום ו-12 מעלות בלילה ,  בבאר שבע יורגשו טמפרטורות בגובה 21 ביום והן יצנחו ל-14 במהלך הלילה ואפילו האילתים ירגישו קרירות עם 23 מעלות במהלך היום ו-14 בלילה .
 אחרי שסבל מהאש ,  עומד הכרמל מפני סכנה נוספת .  הגשם עלול לגרום לשיטפונות באזור .  כתוצאה מהשריפה ,  נותר בכרמל שטח גדול חשוף ,  ללא צמחים שאוחזים בשורשיהם את הקרקע .  ישנו חשש גם למפולות בוץ ,  כשהגשם יסחוף מטה את הלכלוך והאפר שהצטבר על ההר .  רשות הניקוז פועלת לנתב את זרימת המים לצירים מתוכננים ומותאמים לניקוז ,  כדי למנוע ככל הניתן סחף של אדמה מפארק הכרמל .  לפי תחזית מזג האוויר ,  החל מיום שישי צפויות לרדת כ- 100- 200 מ"מ של גשמים .
 באתר החרמון הודיעו כי הסתיימו ההכנות לקראת מזג האוויר הסוער .  מפלסות השלג ומפזרות המלח האזרחיות והצבאיות ניצבו בצהריים כבמסדר צבאי ,  מוכנות ומזומנות לפתיתי השלג הראשונים שיתחילו - כך מקווים כולם - לרדת במוצאי השבת .  בצה"ל אף הוכנו לא פחות מ-40 טונות של מלח שיפוזרו על צירי התנועה במטרה להמיס את השלג .
 
הגשם הגיע :  טיפות ראשונות ירדו במרכז הארץ
גשמים ראשונים החלו לרדת בשעות הצהריים בחלקים שונים בארץ .  בין המקומות שנהנו :  תל אביב ,  חיפה ורמת הגולן .  מחר ,  זו כבר תהיה סערה אמיתית

