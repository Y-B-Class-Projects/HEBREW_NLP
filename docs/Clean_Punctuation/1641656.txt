עוד עזיבות במקאן-אריקסון :  יוני קיש והדר גור אריה מסיימים את תפקידם 
קיש יוצא לחופשה ללא תשלום וינסה להשתלב במשרדי מקאן-אריקסון בניו יורק
 >  >  שניים מבכירי מקאן-אריקסון עוזבים את החברה .  סמנכ"ל האסטרטגיה של מקאן-אריקסון ,  יוני קיש ,  ביקש לצאת לחופשה ללא תשלום ,  שבה ינסה להשתלב במשרדי מקאן-אריקסון בניו יורק .  בניו יורק צפוי קיש לעבוד עם מי שהיה המנהל שלו בישראל ,  אורן פרנק ,  המכהן כיום כסמנכ"ל הקריאייטיב של mrm ,  זרוע הדיגיטל של מקאן .  קיש יעזוב את המשרד לאחר יותר משמונה שנים שבהן כיהן בו בתפקידים בכירים .  סמנכ"לית מקאן דיגיטל ,  הדר גור אריה ,  מסיימת אף היא את תפקידה ,  ככל הנראה על רקע מינוי עופר עובד למנכ"ל מקאן דיגיטל .  מנכ"לית מקאן-אריקסון ,  איריס בק ,  מסרה בתגובה : " יוני קיש יוצא לחופשה ללא תשלום במטרה להשתלב במקאן-אריקסון בניו יורק .  לכבוד הוא לנו שבכירי מקאן בישראל מסיימים קדנציה ארוכה ומשתלבים במשרדי מקאן ברחבי העולם ".  קיש וגור אריה אינם היחידים שבחרו לאחרונה לעזוב את המשרד .  לפני כחודש הודיע גם שי גורן ,  סמנכ"ל לקוחות בכיר במשרד ,  על כוונתו לסיים את תפקידו .  קודם לכן החליט לעזוב גם יובל לב ,  שהיה מנכ"ל חברת התוכן השיווקי של מקאן - מקאן קונטנט .  לב עובד כעת כעצמאי ומספק שירותי ייעוץ לחברות בתחומים שונים .  גם בחברת המגזרים של מקאן חלו שינויים רבים באחרונה עם פרישתם של שלושה עובדי מפתח .
 
עוד עזיבות במקאן-אריקסון :  יוני קיש והדר גור אריה מסיימים את תפקידם 
קיש יוצא לחופשה ללא תשלום וינסה להשתלב במשרדי מקאן-אריקסון בניו יורק

