חמוש פלסטיני נהרג בתקיפת חיל האוויר בעזה
חיל האוויר תקף במרכז הרצועה ,  בתגובה לאש שנורתה לעבר חיילים בגדר המערכת .  הפלסטינים דיווח על פיצוץ גדול ,  בעקבותיו נהרג חמוש אחד ושניים נוספים נפצעו
 ( צילום :  רויטרס ,  עריכה :  ענת ברק ,  קריינות :  אילן שניג ) 
חיל האוויר תקף הבוקר  ( חמישי )  במזרח רצעות עזה ,  בתגובה לאש שנורתה לעבר חיילים על גדר המערכת בצפון-מרכז רצועת עזה .  החיילים לא נפגעו .  מקורות פלסטינים דיווחו על פיצוץ גדול במרכז רצועת עזה ליד מעבר קרני וכי במקום ישנו הרוג ומספר פצועים .  ההרוג השתייך לג'יהאד האיסלמי .  בצה"ל טוענים כי הוא היה מעורב בירי רקטות לעבר ישראל בחודשיים האחרונים .
 ראש שירותי החירום ברצועת עזה ,  ד"ר מועאוויה חסנין ,  מסר כי חיל האוויר הישראלי שיגר טיל אחד לעבר קבוצת חמושים ממזרח לעיר עזה וכתוצאה מכך נהרג פארס ג'אבר ,  בן 26 ,  תושב צפון הרצועה .  פלסטיני נוסף נפצע כתוצאה מהתקיפה .
 לאחר חילופי האש דווח ,  כי חמושים פלסטינים שיגרו מספר פצצות מרגמה לעבר כוחות צה"ל שפעלו באזור מרכז הרצועה .  מקורות פלסטינים דיווחו עוד כי מספר פלסטינים נפצעו באורח קל מירי טנקים ,  ביניהם שתי ילדות .
 מדובר בתקיפה משותפת של צה"ל והשב"כ נגד חוליית מחבלים שתכננה להוציא לפועל פיגוע חבלני במעבר קרני .  מדובר צה"ל נמסר כי  " צה"ל רואה בחמאס כאחראי הבלעדי למתרחש ברצועה ולשימור השקט בה וימשיך לפעול בעוצמה כנגד כל גורם המפעיל טרור כנגד אזרחי מדינת ישראל ". 
לפני כשבוע תקפו כלי טיס של חיל האוויר שני יעדים בדרום רצועת עזה אשר שימשו את ארגון חמאס ,  בהם מנהרה להברחת אמצעי לחימה .  מקורות פלסטינים דיווחו כי שלושה בני אדם נפצעו מהפצצת מטוסי F-16 של חיל האוויר ,  שתקפו מספר מנהרות לאורך הגבול בין רצועת עזה למצרים בדרום רפיח .  על פי הדיווחים ,  השלושה הם פועלים בתעשיית המנהרות .
 
חמוש פלסטיני נהרג בתקיפת חיל האוויר בעזה
חיל האוויר תקף במרכז הרצועה ,  בתגובה לאש שנורתה לעבר חיילים בגדר המערכת .  הפלסטינים דיווח על פיצוץ גדול ,  בעקבותיו נהרג חמוש אחד ושניים נוספים נפצעו

