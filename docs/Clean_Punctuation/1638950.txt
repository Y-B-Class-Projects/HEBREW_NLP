האוצר :  מס האלכוהול האיכותי יירד ב-51%
לאחר הצהרות הממשלה על העלאת המיסוי על האלכוהול ,  הצהיר משרד האוצר על כוונתו להוזיל את המס על אלכוהול איכותי ,  ולייקר את המס על אלכוהול זול
ועדת הכספים דנה היום  ( שלישי )  על כוונת משרד האוצר לשנות את שיטת המיסוי על האלכוהול ,  כך שמחירו של בקבוק אלכוהול יקר כמו וויסקי יפחת ,  לעומת בקבוקי אלכוהול זול ,  כמו וודקה וערק ,  שמחירם יעלה .  לפי השיטה הנהוגה כיום ,  מחושב המס על משקאות אלכוהוליים הן על פי המחיר הסיטונאי של המשקאות והן על פי אחוז האלכוהול שבהם - שיטת חישוב הנחשבת למסובכת במיוחד .  מס אחיד לכל ליטר אלכוהול ,  כפי שנהוג כיום ,  אינו מבדיל בין משקאות זולים כמו וודקה ,  שבהם אחוז האלכוהול גבוה אך המחיר נמוך ,  לבין משקאות כמו וויסקי ,  שמחירם גבוה בהרבה .  
הרפורמה המתוככנת צפויה להעלות במידה משמעותית את מחירם של המשקאות הזולים ,  שבהם אחוז האלכוהול גבוה ,  ולהפחית את מחירי האלכוהול המיובא והאיכותי ,  הנחשב יקר .
 כך למשל ,  בקבוק וודקה מקומי צפוי לעלות מ-17.5 שקלים היום ל- 25 שקלים לאחר הרפורמה - עלייה של כ-42% ,  ולעומתו בקבוק וויסקי יוקרתי ,  שעולה בימינו 440 שקלים ,  צפוי לאחר הרפורמה לרדת למחיר של כ-250 שקלים בלבד - ירידה של כ-51% במחיר המוצר .
 סמנכ"ל רשות המיסים ,  בועז סופר ,  הסביר בוועדה את עמדת משרד האוצר התומכת ברפורמה : " הוויסקי למשל ,  עם כל הכבוד ,  מהווה בסך הכל כחמישה אחוז מצריכת האלכוהול הכללית .  אנחנו רוצים לעשות שיטה פשוטה ".  לדברי סופר , " אנחנו בדיונים כבר ארבע שנים עם הגורמים הרלוונטיים כדי לשנות את שיטת המס הנוכחית  .  בסופו של דבר אנחנו מבקשים שיוציאו מס פשוט ". סופר ביקש להשיב לטענות ,  לפיהן הוזלת בקבוקי האלכוהול היוקרתי תגרום לצריכה מוגברת ובלתי אחראית בקרב בני נוער ,  ואמר : " יש תעשייה מקומית של וודקה שהיא 50 אחוז מצריכת האלכוהול .  אנחנו מבקשים שיטה שתתעלם מהפופוליזם הזול ". 
שר האוצר לשעבר ,  ח"כ רוני בראון  ( קדימה )  ,  שזו הייתה הופעתו הראשונה בוועדת הכספים מאז סיים את כהונתו כשר האוצר ,  תקף את רצון האוצר ואמר : " שוב הממשלה מדברת כאן בשני קולות .  ראש הממשלה בישיבת הממשלה הכריז בדרמטיות על מלחמה בצריכת האלכוהול .  ופתאום ,  כאילו בלי שום קשר ,  מופיע שר האוצר ,  כאילו מדובר בממשלה אחרת .  אלו צווים שמשמעותם נזק חברתי אדיר ".  בראון המשיך ואיים לגבי ההשלכות האפשריות של מהלך כזה .  לדבריו , " אסור להוזיל את מחירי האלכוהול .  באישור טכני כזה ,  אתם עלולים להכשיר פצצת אטום חברתית ". 
גם ח"כ מירי רגב  ( ליכוד )  תקפה את האוצר .  לדבריה , " חוסר האחריות של נערי האוצר תוביל להרס חברתי ,  תרבותי וכלכלי בשל ההפחתה הדרמטית במחירי האלכוהול .  מדובר ברפורמה אנטי חברתית שתגביר את צריכת האלכוהול אצל בני הנוער .  עלינו להלחם בתופעה אשר מגבירה את האלימות ומספר תאונות הדרכים ולא לעודד אותה ע"י הוזלת מחירי המשקאות ". 
במהלך הדיון ח"כ משה מטלון  ( ישראל ביתנו )  שלף בקבוקי אלכוהול כדי ,  לדבריו ,  להוכיח לאוצר כי הם מטעים את הציבור בכך שהמשקאות היקרים הוזלו לעומת המשקאות הזולים שהתייקרו בסכום שולי . " האוצר התעלם מהבעיות החברתיות והכלכליות שיוצרת צריכת אלכוהול בקרב בני הנוער ",  טען מטלון .
 
האוצר :  מס האלכוהול האיכותי יירד ב-51%
לאחר הצהרות הממשלה על העלאת המיסוי על האלכוהול ,  הצהיר משרד האוצר על כוונתו להוזיל את המס על אלכוהול איכותי ,  ולייקר את המס על אלכוהול זול

