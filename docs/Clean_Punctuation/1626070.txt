מפסידות מיליארדים ומחלקות מיליונים :  פאני מיי ופרדי מאק חילקו בונוסים בסך מיליוני דולרים לבכיריהן
מנכ"ל פאני מיי ,  מייקל ויליאמס ,  ומנכ"ל פרדי מאק צ'רלס היידלמן ישתכרו יותר מ-6 מיליון דולר ב-2009
ענקיות המשכנתאות הממשלתיות האמריקאיות פאני מיי ופרדי מאק ,  שהולאמו בשנה שעברה על ידי הממשל האמריקאי וקיבלו שתיהן סיוע בסך יותר מ-100 מיליארד דולר ,  העניקו לבכיריהן בונוסים של מיליוני דולרים ב-2009.מנכ"ל פאני מיי ,  מייקל ויליאמס ,  קיבל חבילת שכר בסך יותר מ-6 מיליון דולר ,  כולל שכר בסיס בסך 4.2 מיליון דולר .  מנכ"ל פרדי מאק ,  צ'רלס היידלמן ,  יקבל גם הוא לפי הודעת החברה חבילת שכר בסך 6 מיליון דולר ב-2009.סמנכ"ל הכספים של פאני ,  דיוויד ג'ונסון ,  ישתכר השנה 3.5 מיליון דולר והסמנכ"ל התפעולי של פרדי ,  ברוס ויתרל ,  ישתכר 4.5 מיליון דולר.החלטתן של פאני ופרדי לחלק בונוסים לבכיריהן עוררה סערה בארה"ב ,  במיוחד על רקע הסערה שהתעוררה כאשר משרד האוצר הודיע בסוף השבוע כי יסיר את מגבלות הסיוע לענקיות המשכנתאות בשלוש השנים הקרובות ,  יהיו הפסדיהן גדולים ככל שיהיו .  קו האשראי של שתי חברות המשכנתאות ,  האחראיות יחדיו לחצי משוק המשכנתאות בארה"ב ,  הוגבל עד כה ל-200 מיליארד דולר כל אחת .  יחדיו ,  קיבלו החברות סיוע בסך 111 מיליארד דולר מהממשל .
 
מפסידות מיליארדים ומחלקות מיליונים :  פאני מיי ופרדי מאק חילקו בונוסים בסך מיליוני דולרים לבכיריהן
מנכ"ל פאני מיי ,  מייקל ויליאמס ,  ומנכ"ל פרדי מאק צ'רלס היידלמן ישתכרו יותר מ-6 מיליון דולר ב-2009

