שביל ישראל לאופניים יוצא לדרך :  פורסם מכרז להקמת המקטע ממעלה שחרות עד אילת בעלות של חצי מ' ש'
המקטע אמור להיחנך ולהיפתח לציבור הרוכבים עד אפריל 2010 ואורכו יהיה כ-85 ק"מ
בימים אלו יצא מכרז להקמת המקטע הדרומי ביותר של שביל ישראל לאופניים .  המסלול יקשר בין מעלה שחרות ,  דרך תמנע ועד לאילת .  המקטע אמור להיחנך ולהיפתח לציבור הרוכבים עד אפריל 2010 ואורכו יהיה כ-85 ק"מ.העלות הכוללת של המקטע עומדת על כחצי מיליון שקל מתקציב משרד התיירות ,  מתוך כ-100 מיליון שקל שיוקצו ליישום תוכנית לקידום ענף רכיבת האופניים .  את התוכנית מכינה ועדת היגוי ,  בראשות משרד התיירות ,  והיא כוללת פיתוח תשתיות של כ-4,900 ק"מ של שבילים מגוונים ,  מוקדי שירותים נלווים ופעילויות חינוך ,  קהילה והסברה .  השבילים החדשים יתווספו לכ-600 ק"מ של שבילים קיימים וכ-1,400 ק"מ של שבילים המקודמים מתקציבים נפרדים.במסגרת התוכנית ,  יוקם שביל ישראל לאופניים לאורכה של המדינה ,  מהחרמון בצפון ועד לים בדרום מפרץ אילת .  השביל מתוכנן כך שיתאים לרוכבים ברמה בינונית ויציע להם את המיטב שיש לארץ להציע.השותפים לפרויקט הם רשות הטבע והגנים ,  קרן קיימת לישראל ,  משרד התיירות ,  משרד החקלאות ופיתוח הכפר ,  המשרד להגנת הסביבה ,  החברה להגנת הטבע ,  מועצות מקומיות ,  איגוד רוכבי האופניים ומתנדבים רבים שביקשו לסייע .  עבודת ההכנה רוכזה על ידי יובל פלד ,  מנהל חטיבת תכנון ופיתוח של רשות הטבע והגנים ,  והלל זוסמן ,  מנהל פרויקט שביל ישראל לאופניים ברשות הטבע והגנים .  השביל ייסלל על דרכי עפר קיימות ועל השביל החדש שהוקם לאחרונה על ידי קק"ל ועיריית אילת.לדברי שר התיירות ,  סטס מיסז'ניקוב ,  מיקומם של 80% מהשבילים בפריפריה ,  בעלות של עשרות מיליוני שקלים ,  והם מיועדים לסייע לפיתוח התיירות ,  התעסוקה והכלכלה בישובים בהם יעברו .  אלי אמיתי ,  מנכ"ל רשות הטבע והגנים ,  מוסיף כי המקטע שיוקם הוא סנונית מבשרת ליום שבו רוכב אופניים יוכל לצאת לדרך במטולה ולסיים אותה לאחר מספר ימי רכיבה במפרץ אילת , " והכל דרך רצף של שטחים פתוחים ,  האתרים היותר אטרקטיבים בישראל ,  תוך שהוא חווה את הנופים ואתרי המורשת של מדינת ישראל מקרוב ." 

שביל ישראל לאופניים יוצא לדרך :  פורסם מכרז להקמת המקטע ממעלה שחרות עד אילת בעלות של חצי מ' ש'
המקטע אמור להיחנך ולהיפתח לציבור הרוכבים עד אפריל 2010 ואורכו יהיה כ-85 ק"מ

