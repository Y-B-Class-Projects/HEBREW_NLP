קורבט תשאיר אותך בלי קורת גג
קריאת תיקון ל-22 אלף דגמי שברולט קורבט משנתונים 2005-2007 בגלל גג דולף .  הסכנה  יכול להנתק ולעוף בזמן נסיעה
קונצרן ג'נרל מוטורס הוציא קריאה לתיקון  ( ריקול )  ל-22,000 כלי-רכב מדגם שברולט קורבט בגלל אפשרות לפגמי הדבקה בגג הנפתח שעלול להיעקר ממקומו בזמן נסיעה ,  כך מפרסם ארגון ה-NHTSA האמריקני .  הריקול מתייחס לסדרות הקבריולה  ( טארגה )  מהשנתונים 2005-2007 ובהן נכלל גם ה-Z06 משנת 2006 ו-2007 בעל מנגנון זהה .  טרם דווח על תקריות הנוגעות למקרה .  
בוחני ה-NHTSA מסרו לכלי-התקשורת בארה"ב כי הבעיה באיכות הדבקה לקויה בין מסגרת המרכב לבין הגג .  לכאורה ,  ברמה בסיסית ,  הנזק המינמלי הוא חשש מנזילת מים ויצירת קורוזיה בתוך תא הנוסעים או פריצות רוח .  אבל ה-NHTSA מביע חשש אמיתי שתחת עומסי נסיעה מסוגלת החתיכה המתכתית להתנתק ממסגרת הנעילה העליונה ולעוף חלילה אל משתמשים אחרים בכביש . " אם באמת תהיה כאן הפרדות מוחלטת בין החלקים ,  זה בהחלט יכול לעוף ",  כך בכיר באיגוד .  
ג'נרל מוטורס הוציאה הזמנות לכל 22 אלף בעלי הקורבטים ותטפל בכלי-הרכב ללא עלות החל מתחילת החודש הקרוב .  הסוכנים המקומיים של התאגיד האמריקני הורו על ידי ההנהלה להחליף את הגג הקיים בחיפוי חדש שאמור לפתור את התקלה .  מי מבינכם שייבא את המכונית לישראל באופן אישי ,  מוטב שיעקוב אחר הנושא באתר היצרנית ובאתר ה-NHTSA כדי למנוע מצב בעל מקדם סיכון גבוה .
 
קורבט תשאיר אותך בלי קורת גג
קריאת תיקון ל-22 אלף דגמי שברולט קורבט משנתונים 2005-2007 בגלל גג דולף .  הסכנה  יכול להנתק ולעוף בזמן נסיעה

