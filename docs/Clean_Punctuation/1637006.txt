גם אדלסון דורש התנצלות מאברמוביץ'
הבעלים של ישראל היום טוען כי דבריו של אברמוביץ בנוגע למעורבותו הכספית במרכז שלם כאמצעי להשפעה על ראש הממשלה בנימין נתניהו פגעו בשמו הטוב ומאיים בתביעת דיבה
הבעלים של העיתון ישראל היום שלדון אלדסון דורש מחברת החדשות של ערוץ 2 לשדר במהדורת  " אולפן שישי "  הקרובה התנצלות על הדברים שאמר אמנון אברמוביץ בתכנית בשבוע שעבר .  במכתב ששלח היום אדלסון באמצעות עורך הדין דורי קלגסבלד טען אדלסון כי דבריו של אברמוביץ בנוגע למעורבות כספית במרכז שלם כאמצעי להשפעה על ראש הממשלה בנימין נתניהו ,  שתהיה לטענתו  " הכבד בתיקים שיונח על שולחן היועץ המשפטי לממשלה ",  פגעו קשות בשמו הטוב .  אדלסון מאיים כי אם לא תשודר התנצלות תוגש תביעת לשון הרע נגד חברת החדשות ואברמוביץ .
 אדלסון מדגיש במכתבו כי בניגוד לנאמר על ידי אברמוביץ מכון שלם בירושלים מעולם לא היה בבעלותו ,  אלא שניתנה תרומה בלבד על ידי קרן אדלסון למימון מרכז למחקרים אסטרטגיים שפעל במרכז .  כמו כן טוען אדלסון כי שניים מהאנשים שהוזכרו בדבריו של אברמוביץ ,  השגריר מייקל אורן ואיש לשכת ראש הממשלה נתן אשל מעולם לא היו קשורים למכון מחקר זה .
 מכתבו של אדלסון מצטרף לפנייה ששלח מרכז שלם לחברת החדשות של ערוץ 2 ביום שני האחרון ,  בה דרש המרכז פרסום התנצלות והבהרה על דבריו של אברמוביץ לפיהם המרכז פעל כצינור מימון בין אדלסון ונתניהו .
 מחברת החדשות של ערוץ 2 נמסר : " הפניה הגיעה לפני שעה קלה ,  נקרא ,  נלמד ונגיב ". 
עדכון אחרון :  19:00

גם אדלסון דורש התנצלות מאברמוביץ'
הבעלים של ישראל היום טוען כי דבריו של אברמוביץ בנוגע למעורבותו הכספית במרכז שלם כאמצעי להשפעה על ראש הממשלה בנימין נתניהו פגעו בשמו הטוב ומאיים בתביעת דיבה

