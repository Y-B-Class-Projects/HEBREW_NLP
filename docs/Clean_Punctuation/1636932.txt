העולם מתגייס למאבק של תימן באל קאעדה
לאחר שתא של הארגון בתימן נטל אחריון לניסיון הפיגוע בארה"ב ,  יתכנסו היום בלונדון שרי חוץ מכל העולם לדיון בדרכי סיוע למאבק נגד הקיצוניות במדינה
ממשלת תימן הבטיחה ליישם רפורמות כלכליות ופוליטיות דחופות במדינה ,  כדי להחריף את המאבק במורדי ארגון אל קאעדה .  כך נכתב בטיוטה של הודעה מטעם שרי חוץ המתכנסים היום  ( רביעי )  בלונדון .  לפי ההודעה שצפויה להתפרסם באופן רשמי בהמשך היום ,  הקהילה הבינלאומית תעזור לתימן לנקוט בצעדים שנועדו להילחם בעוני ,  מכיוון שהוא תורם להחרפת הקיצוניות ולהפרת היציבות באזור .  
פגישת שרי החוץ אורגנה על ידי ראש ממשלת בריטניה גורדון בראון ,  לאחר שתא אל קאעדה בתימן נטל אחריות לניסיון הפיגוע הכושל במטוס חברת תעופה אמריקאית ב-25 בדצמבר .  בין המשתתפים נציגים מארצות הברית ,  המפרץ הפרסי ,  רוסיה ואירופה ,  וכן נציגים מהבנק העולמי וקרן המטבע העולמית .  המשתתפים אינם צפויים להגדיל את הסיוע הכלכלי לתימן ,  אלא לעזור למדינה להשקיע בצורה נכונה את חמשת מיליארדי הדולרים שנתרמו לה ב-2006 ,  ושברובם טרם נעשה שימוש . 
" הובהר כי רפורמות כלכליות וחברתיות על ידי ממשלת תימן הן המפתח ליציבות ארוכת טווח ולשגשוג .  הוסכם כי דרושה גישה כוללת ,  תוך תמיכה חזקה מהקהילה הבינלאומית ",  נכתב בטיוטה .  
בתוך כך ,  ה"וושינגטון פוסט "  דיווח היום כי כוחות צבאיים וסוכנויות מודיעין של ארצות הברית נוטלים חלק במבצעים חשאיים עם חיילים תימנים נגד אל קאעדה .  6 מנהיגי הארגון בתימן נהרגו במסגרת המבצעים .  לפי העיתון ,  אף שחיילים אמריקאים אינם משתתפים בפשיטות בתימן ,  הם מתכננים את המבצעים ,  מפתחים שיטות לחימה ומספקים נשק ותחמושת .
 
העולם מתגייס למאבק של תימן באל קאעדה
לאחר שתא של הארגון בתימן נטל אחריון לניסיון הפיגוע בארה"ב ,  יתכנסו היום בלונדון שרי חוץ מכל העולם לדיון בדרכי סיוע למאבק נגד הקיצוניות במדינה

