סיכום הכהונה של יצחק הראל :  סדרת הישגים בשנתיים ושלושה חודשים 
 >  >  תקופת כהונתו של יצחק הראל כמנכ"ל רכבת ישראל התאפיינה בהישגים רבים ,  בהם החתימה על הסכם הפיתוח של החברה בהיקף של 29.5 מיליארד שקל ,  הסכם הסובסידיה של הרכבת מול משרד האוצר ששילב בראשונה מדדי שירות ,  פרסום דו"חותיה הכספיים של חברת הרכבת לראשונה מאז נוסדה ב-2003 והסכם השכר החדש עם העובדים שנחתם לפני כשבועיים ,  לאחר שלא היה בתוקף מאז 2006 .  מערכת היחסים של הראל עם עובדי הרכבת היתה מורכבת ,  והשליכה לא אחת על תפקודה של החברה .  חשיפה של כמה פרשיות שחיתות לכאורה בתקופה זו הובילה להדחת ראשי הוועד מתפקידם ,  ולהסדרת חריגות השכר בקרב העובדים הוותיקים .  את 2009 סיימה הרכבת עם גידול של 2.5% בלבד במספר הנסיעות ,  שהסתכם ב-36 מיליון .  זאת ,  בעקבות השלכות ההאטה במשק בתחילת השנה ,  והפסקת תנועת הרכבות בחלק מהקווים למשך כ-65 ימים במצטבר עקב עבודות תשתית .  הכנסות החברה מנוסעים צמחו ב-2009 ב-4% והסתכמו ב-520 מיליון שקל .  זאת ,  כאשר את השנה סיימה החברה בהפסד של 20 מיליון שקל ,  לעומת הפסד של 50 מיליון שקל בסיכום 2008 וגירעון שוטף של כ-110 מיליון שקל ב-2007 .  היקף הסובסידיה ב-2009 הסתכם בכ-280 מיליון שקל ,  כאשר הרכבת משלימה את תוכנית הפרישה ל-184 מעובדיה  ( 20 מהם פוטרו והשאר פרשו מרצון )  .  את 2009 סיימה הרכבת גם בירידה של 5% בשיעור הדיוק של הרכבות ,  ל-86.7% .  בחברה מייחסים זאת למחסור בקרונות ולעיכוב ההסדר עם מערכת הביטחון בנוגע לשינוי שעות הנסיעה של החיילים .
 
סיכום הכהונה של יצחק הראל :  סדרת הישגים בשנתיים ושלושה חודשים 
nan
