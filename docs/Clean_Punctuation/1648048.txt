נסראללה :  ישראל לא הצליחה לעקוב אחריי
מזכ"ל חיזבאללה ומקורביו מלגלגלים על הדרך שבה הצליח לצאת נסראללה מהבונקר בלבנון לביקור הפומבי בדמשק .  המסר יצא על רקע  " מסע החיסולים שמבצעת ישראל נגד ראשי ההתנגדות "
 בביקורו בדמשק ,  במהלכו נפגש עם נשיא אירן מחמוד אחמדינג'ד ונשיא סוריה בשאר אסד ,  התכוון מזכ"ל חיזבאללה השייח' חסן נסראללה לשגר מסר  " אישי חדש "  אל ישראל בעקבות המתיחות בין חיזבאללה לישראל .  כך דיווחו הבוקר  ( ראשון )  מקורות המקורבים לחיזבאללה לעיתון הכוויתי  " אל-ג'רידה ".  לדברי המקורות ,  המסר בא על רקע מסע החיסולים שמבצעת ישראל נגד  " ראשי ארגוני ההתנגדות ". 
לטענת המקורות ,  ביקורו הפומבי של נסראללה בדמשק נועד להפתיע את ישראל שלא הצליחה לעקוב אחר יציאתו מלבנון אל סוריה , " ומנגנוני המודיעין שלה שאף לא הצליחו לעקוב אחר שיירתו בדרך חזרה ללבנון ".  לטענת מקורבי הארגון , " בחיזבאללה רואים בכך ניצחון חדש ליכולת האבטחה שלו נגד יכולותיה הביטחוניות של ישראל ". 
בתוך כך ,  בכיר חיזבאללה מחמוד קמאטי אמר בראיון לרשת הטלוויזיה האירנית  " אל-עאלם "  כי פגישותיו של נשיא אירן מחמוד אחמדינג'ד עם ראשי הארגונים הפלסטינים היושבים בדמשק עסקו גם בחיסולו של בכיר חמאס מחמוד אל-מבחוח לפני יותר מחודש בדובאי . " גיבשנו חזית התנגדות אחידה משום שישראל משגרת איומים כלליים ,  ולא רק נגד סוריה או נגד אירן באופן ספציפי ".  

נסראללה :  ישראל לא הצליחה לעקוב אחריי
מזכ"ל חיזבאללה ומקורביו מלגלגלים על הדרך שבה הצליח לצאת נסראללה מהבונקר בלבנון לביקור הפומבי בדמשק .  המסר יצא על רקע  " מסע החיסולים שמבצעת ישראל נגד ראשי ההתנגדות "
 
