 " להנפיק אג"ח צמודות למחירי הדיור כחלופה לדירות להשקעה "
  >  >  ח"כ כרמל שאמה  ( ליכוד )  מבקש משר האוצר יובל שטייניץ ומשר השיכון אריאל אטיאס לקדם הנפקת אג"ח ממשלתיות שיהיו צמודות למחירי הדיור כחלופה לרכישת דירות להשקעה .  להערכתו ,  ההצעה תביא להגדלת היצע הדירות ולהפחתת המחירים ,  שכן המחירים בשוק נקבעים על ידי היצע וביקוש .  כיום נרכשות בישראל מדי שנה כ-30 אלף דירות מגורים לצורכי השקעה או מגורים עתידיים .  לדברי שאמה , " אין ספק שמשקיעים יבחרו לרכוש אג"ח צמודות למחירי הדיור במקום דירה ריאלית .  יש יתרונות ברורים להשקעה בנכס פיננסי המדמה השקעה בדירה ללא צורך לנהל אותה ,  ללא בלאי והוצאות תיקונים ,  ללא הוצאות עסקה ורישום לצד נזילות מרבית .  בנוסף ,  הנפקת האג"ח תאפשר גם למי שאין ברשותו הון מספיק לרכישת דירה ליהנות מעליית מחירי הדיור או להגן על כספו מפניה ".  שאמה אמר כי מטרת הצעתו היא יצירת תשתית למכשירים פיננסיים המדמים השקעה בנדל"ן למגורים כדי לספק חלק מתיאבון המשקיעים להשקעות מעין אלה ,  ובכך למתן את הביקוש לדירות להשקעה וכן לשכלל את שוק הדיור בטווח הארוך .  לדברי שאמה ,  את האג"ח הצמודות למחירי הדיור יוכל הציבור לרכוש כתחליף להשקעה בדירת מגורים או כהגנה על כסף המיועד לרכישת דירה בעתיד ,  בלי צורך לרוץ לרכוש דירה פן יאמירו המחירים .  עוד אמר כי ההצעה מספקת תשובה להאמרת מחירי הדיור בשנים האחרונות ,  שהיא נטל ואיום על המשק ברמת המקרו ועל משקי הבית ברמת המיקרו .

" להנפיק אג"ח צמודות למחירי הדיור כחלופה לדירות להשקעה "
 nan
