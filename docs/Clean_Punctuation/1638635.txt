מזכ"ל האו"ם :  הסכם שלום בקפריסין בהישג יד
באן קי-מון נפגש עם מנהיגי קפריסין הטורקית והיוונית כדי לקדם את שיחות האיחוד בין שני הצדדים ,  לאחר 16 חודשים של התקדמות מועטה .  באן : " מעודד מהמחויבות המשותפת שלהם לפתרון מקיף "
 מזכ"ל האו"ם באן קי-מון החל היום  ( שני )  בסבב שיחות לחידוש שיחות השלום לאיחוד קפריסין .  כשלצדו עומדים מנהיג קפריסין היוונית דמטריס כריסטופיאס ומנהיג קפריסין הטורקית מחמט עלי טלאט ,  שיבח באן את שני המנהיגים ואמר כי הם הבטיחו לפעול למען הסכם שלום בהקדם האפשרי . " אני מעודד מכך ששני המנהיגים הבטיחו לי באופן אישי על המחויבות המשותפת שלהם לפתרון מקיף בהקדם ",  אמר באן . " נצטרך אפילו יותר עידוד ונחישות בתקופה שלפנינו כדי להביא את השיחות הללו לסיום מוצלח ".  
טרם פגישתו עם המנהיגים אמר באן כי הוא אינו משלה את עצמו שבעיית קפריסין קלה לפתרון , " אך בו זמנית ,  בטוחני כי פתרון הוא אפשרי ונמצא בהישג יד ".  
זהו ביקורו הרשמי הראשון של באן בקפריסין .  אתמול קיבלו את פניו בבירה הקפריסאית ניקוסיה עשרות מפגינים מקפריסין הטורקית שדחקו בו לקדם הסכם שלום .  המפגינים קראו : " לא ניתן לחסום שלום בקפריסין .  שלום ,  דמוקרטיה ,  פדרציה ",  ונשאו שלטים עליהם נכתב : " פתרון עכשיו !  ".  
קפריסין נחלקה לאחר שהטורקיה פלשה לחלקה הצפונית ב-1974 .  מאז ערכו הצדדים סבבי שיחות רבים ליישוב הסכסוך ,  שכיום פוגע במאמציה של טורקיה להתקבל לאיחוד האירופי .  בספטמבר 2008 החלו כריסטופיאס וטלאט בשיחות חדשות ,  אך לא השיגו התקדמות משמעותית .  
רשת ה-BBC דיווחה כי אף שנראה ששני הצדדים קרובים לסכמה בנושא הממשל ,  בנושאים כגון שטח ,  רכוש וביטחון הם עדיין רחוקים מהסכמה .  בנוסף ,  קיים חשש כי השיחות עלולות להיפסק אם טלאט ,  הנחשב למתון ,  יפסיד בבחירות בצפון טורקיה למועמד הלאומני דרביס ארגלו ,  המוביל כיום בסקרים .
 
מזכ"ל האו"ם :  הסכם שלום בקפריסין בהישג יד
באן קי-מון נפגש עם מנהיגי קפריסין הטורקית והיוונית כדי לקדם את שיחות האיחוד בין שני הצדדים ,  לאחר 16 חודשים של התקדמות מועטה .  באן : " מעודד מהמחויבות המשותפת שלהם לפתרון מקיף "
 
