המדינה בוחנת הגדלת השתתפותה בפוליסות לביטוח היבולים החקלאיים מ-35% ל-50%
ב-2009 שילמה המדינה 56 מיליון שקל השתתפות בפוליסות לביטוח יבולי החקלאים
המדינה בוחנת הגדלת השתתפותה בפרמיות שמשלמים החקלאים לביטוח היבולים בגין פגיעה מנזקי טבע ,  כך הודיע שר החקלאות שלום שמחון .  חברת הביטוח המבטחת את מרבית החקלאים בישראל  ( באמצעות ארגוניהם )  היא החברה הממשלתית הקרן לביטוח נזקי טבע  ( קנ"ט )  .  ב-2009 רכשו החקלאים פוליסות ב- 160 מיליון ,  כאשר שיעור השתתפות המדינה ברכישת הפוליסות הללו היה 35% .  שר החקלאות שמחון הודיע כי הכוונה להגדיל את ההשתתפות ל-50% מעלות הפוליסה.המשמעות היא שמגדל תפוחי אדמה בדרום הארץ ששילם לחברת הביטוח פרמיה של 700 אלף שקל ב-2009 ישלם תמורתה 540 אלף שקל ויקבל בתמורה את אותו כיסוי ביטוחי.שמחון מסר על כוונת הממשלה להגדיל את השתתפותה במימון הפוליסות בכנס הלקוחות השנתי של הקרן לנזקי טבע שהתקיים בקיבוץ שפיים בשבוע שעבר .  לדברי שר החקלאות הגדלת ההשתתפות תבוצע בשנים הקרובות ,  מהלך שיאפשר לישראל לעמוד בכללי הביטוח החקלאי המקובלים במדינות ה-oecd.ב-2009 הוגשו לקנ"ט תביעות לפיצוי בגין נזקי טבע ליבולים חקלאיים בהיקף של 100 מיליון שקל .  המרכיב הגדול ביותר בתביעות היו תביעות לפיצוי על פגיעות מקרה  ( 22% )  ,  ברד  ( 20% )  ,  חמסינים  ( 9% )  ,  סופות  ( 3% )  ,  שיטפונות  ( 1% )  ,  אירועי אקלים חריגים אחרים  ( 8% )  ונזקי טבע מסוגים שונים  ( 8% ) .הענפים החקלאים שנפגעו ביותר בשנים האחרונות מפגע טבע הם המטעים  ( 40% )  ,  בעלי חיים  ( 24% )  ,  ירקות ופרחים  ( 21% )  וגידולי שדה  ( 5% )  .
 
המדינה בוחנת הגדלת השתתפותה בפוליסות לביטוח היבולים החקלאיים מ-35% ל-50%
ב-2009 שילמה המדינה 56 מיליון שקל השתתפות בפוליסות לביטוח יבולי החקלאים

