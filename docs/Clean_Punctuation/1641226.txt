לאחר חיסול הפעילות בחו"ל - משפחת שנידמן מבקשת למחוק את ישיר איי.די.איי 
 >  >  חיסול הפעילות בחו"ל של קבוצת צור-שמיר משליך על מניות הקבוצה בבורסה .  ביטוח ישיר הודיעה כי היא מתכוונת למחוק מהמסחר את החברה הבת ישיר איי.די.איי .  בקרוב תפרסם החברה האם ביטוח ישיר הצעה שבה יוכלו בעלי המניות מקרב הציבור בישיר איי.די.איי להחליף את המניות שבידיהם במניות ביטוח ישיר .  יחס ההמרה עדיין לא נקבע והוא תלוי בהערכת שווי שתתבצע בשבועות הקרובים לשתי החברות .  ביטוח ישיר מחזיקה בכ-85% ממניות ישיר איי.די.איי ,  וכדי למחוק את המניה תידרש היענות להצעה של לפחות כ-10% .  מחיקת ישיר איי.די.איי היא צעד שהתבקש לאחר שרשרת השינויים שעשו בשנה האחרונה מוקי ודורון שנידמן במבנה הקבוצה .  אחת העסקות הגדולות שנעשו היא מכירת פעילות הביטוח בחו"ל שרוכזה תחת חברת אינטאץ'  ( intouch )  לתאגיד הביטוח הבריטי sar תמורת 390 מיליון שקל .  עד מכירת אינטאץ' היו לביטוח ישיר שתי זרועות - זרוע חו"ל תחת אינטאץ' וזרוע ישראל תחת ישיר איי.די.איי .  משקיעים שרצו להשקיע בפעילות הקבוצה בישראל ללא חשיפה לפעילות בחו"ל עשו זאת באמצעות ישיר איי.די.איי .  ואולם לאחר חיסול הפעילות בחו"ל מצאה את עצמה ביטוח ישיר ללא יתרון לאחזקה של שתי החברות בבורסה .  מחיקה של ישיר איי.די.איי תחסוך לקבוצה את עלויות המסחר בבורסה ,  כמו דיווח ופרסום דו"חות כספיים .  אחזקות הציבור בביטוח ישיר הן 33% מהחברה ,  כשבשאר מחזיקה צור-שמיר ,  לעומת אחזקות ציבור של כ-15% שיש לו בישיר אי.די.אי .  מתוכם מחזיק בנק לאומי כבר תקופה ארוכה ב-5% ,  כך שהחלפת המניות צפויה להשאיר בידי בעלי המניות של ישיר איי.די.איי מניה בעלת סחירות גבוהה יותר .
 
לאחר חיסול הפעילות בחו"ל - משפחת שנידמן מבקשת למחוק את ישיר איי.די.איי 
nan
