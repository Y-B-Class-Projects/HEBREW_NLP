שמורת הבניאס :  טיול משפחתי שיש בו הכל
שרידי הארמון המפואר ,  מים שזורמים כל השנה ומפל מים מרשים במיוחד - טיול בנחל הבניאס הוא פיתרון נהדר ליום כיף משפחתי
שמורת הבניאס שופעת מים זורמים ,  מפלים ומעיינות המפכים בצל עצי דולב .  מעיין בניאס בוקע למרגלות החרמון ,  ומימיו זורמים בעוצמה רבה באפיק קניוני לאורך שלושה וחצי קילומטרים .  בדרכו יוצר הנהר את מפל הבניאס ,  מפל גועש ושוצף ,  המפל העז והמרשים בישראל .  לאחר זרימה של תשעה קילומטרים ,  נחל חרמון נפגש עם נחל דן והשניים מתמזגים לנהר הירדן .
 סמוך למעיין בניאס עולה שביל מדרגות רחב אל מערת בניאס .  חמש הגומחות החצובות במצוק שליד המערה הן שריד ממקדשו של האל פאן ,  שמשמו נגזר גם שם המקום  פניאס ,  או פמיאס  ( בפי הערבים  בניאס )  .  בחזית המערה נמצאים שרידי מקדש שבנה המלך הורדוס .
 כיבושי אלכסנדר הגדול בתקופה ההלניסטית הביאו את היוונים לאזור זה .  היוונים שראו את יופיו של המקום על שפעת המים שבו והמערה הגדולה ,  הקדישו את המקום לאל פאן שהיה האל הממונה על אזורי הספר ,  היערות וההרים וקראו לו פניאון על שמ ( פאניס או בהיגויו הערבי בניאס )  .  
בתקופה הרומית בונה המלך הורדוס מקדש גדול במקום ומקדישו לקיסר אוגוסטוס שנתן לו את השליטה בבניאס .  ממשיכו של הורדוס פיליפוס מרחיב ומפאר את המקום ומקים את בירתו קיסריה פיליפי ,  היא פניאס .  פניאס ממשיכה להיות בירת הממלכה גם בימי אגריפס השני והוא מקים בה ארמון גדול ומונומנטים מרשימים ,  מקדשים ,  מקומות פולחן לאל פאן והופך אותה לעיר יפה ומרהיבה .  
במאה הרביעית ,  עם עליית הנצרות ,  משנה פאניס את פניה ,  המקדשים נהרסים ופולחן האל פאן מגיע לקצו .  המקום זוכה לחשיבות גדולה בנצרות כי לפי אמונתם ,  זה המקום בו מסר ישו את מפתחות השמים לפטרוס .  לאחר הכיבוש המוסלמי במאה השביעית יורדת בניאס מגדולתה והופכת לכפר קטן .
 פרסומתהצלבנים שמגיעים לאזור במאה ה-11 וה-12 רואים בבניאס  ( גבול טבעי של ממלכתם )  מקום אסטרטגי ומנסים לכבוש אותו במשך תקופה ארוכה .  רק בשנת 1143  ( עם עזרה של פלג מוסלמי מיוחד בשם החשאשין )  הם מצליחים להשתלט על העיר ,  לבצרה ולהחזיק בה עד למפלתם הגדולה בקרב קרני חיטין ב- 1187 .  חשיבותה האסטרטגית של בניאס יורדת במאות 16-15 .  הביצורים ננטשים והעיר הופכת לכפר עד 1967 .
 בסיורכם בשמורה אתם מוזמנים לבקר באזור הפולחני בו ממוקמים מספר מקדשים וחצרות פולחן ייחודים .  כמו כן ,  לא כדאי לפסוח על שרידי הארמון המפואר מימי אגריפס ולחזות באחד מהבניינים היפים ביותר שנשתמרו בארץ מתקופה זו .  לאלה מכם שיהיה כוח להמשיך בשבילים ,  מומלץ להגיע לאזור טחנת הקמח המשוחזרת ,  ברכת הקצינים ואפילו להמשיך עד למפל הגדול .  לאלה שיטיילו במסלול זה ,  כדאי להשאיר רכב אחד בחנית המפל לפני תחילת המסלול .
 הצמחייה ירוקה וסבוכה כל השנה כך שתמיד מוצל ונעים לטייל כאן .
 אטרקציות לילדים :  מפל מקסים ,  גשר תלוי ,  מים זורמים .
 שעות פעילות :  אפריל-ספטמבר :  08:00-17:00 ,  אוקטובר-מרץ :  08:00-16:00 ,  בימי שישי וערבי חג 8:00-15:00 .  הכניסה לשמורה נסגרת שעה לפני שעות הסגירה הרשומות מעלה .
 מפל מרשים הזורם כל השנה ושרידי עיר עתיקהסוג מסלול :  מעגלי ,  קווינקודת התחלה :  המעיינות - כשלושה ק"מ מזרחית לקיבוץ שניר על כביש 99נקודת סיום :  חניון המפל - כשני קילומטר מזרחית לקיבוץ שניר על כביש 99משך הטיול :  1-2 שעותדרגת קושי :  קלמעבר במיםציוד דרוש :  כובע ,  מיםעונות מומלצות :  כל השנהמי שתייה בדרך :  איןגישה לעגלות ונכים :  איןמחיר :  מבוגר :  25 ¤ ,  ילד :  13 ¤טלפון לבירורים :  04-6902577

שמורת הבניאס :  טיול משפחתי שיש בו הכל
שרידי הארמון המפואר ,  מים שזורמים כל השנה ומפל מים מרשים במיוחד - טיול בנחל הבניאס הוא פיתרון נהדר ליום כיף משפחתי

