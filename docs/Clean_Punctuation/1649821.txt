נקודת ה-G
יוני לא נשאר חייב ,  והחליט שכולם יכולים להצחיק .  מה ,  לא ?  איך לא ?  ! 
אתמול פורסמה כאן כתבה מבית היוצר של דודי ג'י ,  שמטרתו המוצהרת הייתה לנסות לכתוב  ( ולאייר )  בסגנון שלי .  דודי התייחס בדרך הומוריסטית ,  ולטעמי גם מוצלחת ,  לכך שהכתיבה שלי היא רצינית ורגשית מדי .  למרות שאני לא מכיר אותו אישית ,  אני יכול להניח שדודי הוא אחד מאותם האנשים שיושבים על בירה עם חברים שלהם ומספרים בדיחות עד שלכולם יוצא הקצף מהאף .  אני ,  כמו שאולי כבר הבחנתם ,  מסוג האנשים שמעדיפים לפעמים ללבוש מבט מהורהר ולהביט על שיחות כאלה מהצד .  לא שאני עצוב כל הזמן ,  בסך הכול יש לי כמה חברים ואני מאוד אוהב גולדסטאר קרה מהחבית  אבל לצערי ,  זו אף פעם לא הייתה הדרך שלי .  תמיד הערכתי את האנשים שיודעים למשוך ולהצחיק ,  ואולי עכשיו הגיע הזמן לנסות להצטרף אליהם .  אמנם העורכת לא נתנה לי אף משימה  ( את מעט השיחות איתה אני מבזבז על ניסיונות פלרטוט לא מוצלחים )  אבל טורים משעשעים הם על פי רוב קלים יותר לקריאה ,  ונגישים הרבה יותר .  אז הנה לכם טור אוורירי ומשעשע .
 הצעד הראשון בדרך לכתיבה קלילה הוא שינוי הנושא .  כלומר ,  להתעסק במערכות יחסים זה בסדר ,  אבל הגיע הזמן לכתוב על אנשים שהם לא אני .  במקום להטריד אתכם בשיברונות הלב שלי אוכל לכתוב פינה בסגנון 'הטיפ השבועי לזוגיות בריאה' .  אחרי שבועיים ,  כשנגלה ביחד שאין לי מושג מהי זוגיות בריאה ואף פעם לא התנסיתי בכזו ,  אוכל לעשות הסבה מקצועית לפינת 'יעוץ מיני למתבגר ולמתבגרת' .  להביא אותה בכותרות פרובוקטיביות ,  להשחיל כמה מילים כמו כוס ותחת ,  ועל הדרך גם לתת כמה תשובות מועילות בעניינים שמעסיקים אותנו באמת .  במקום לצייר את משקפי השמש או את הזקן שלי אוכל להוסיף איורים בצבעים חמים ,  אופטימיים ,  שידגימו איך לענג את בת הזוג בעשרה שלבים פשוטים .
 ואם גם זה לא יעבוד ,  ואגלה שאי אפשר להתחמק מהכתיבה על עצמי ,  אוכל לפחות לכתוב עלי בשפה פחות כבדה .  כמו שאחת הבחורות מהעבודה יעצה לי בזמנו ,  להפסיק עם כל המילים הארוכות שנגמרות ב'יזם' .  אף אחד לא רוצה להיזכר בזמנו הפנוי בקפיטליזם ואקסיסטנציאליזם ,  ומהאינדיבידואליזם שלי יש מספיק גם ככה .  ומה עם שימוש מוגזם בסימני פיסוק ?  ?  ?  טוב ,  אולי זה ..  .  יכול לעזור .  אפשר  ( להצניע את הקטעים הרגישים )  ולהבליט את הבדיחות !  !  !  ! 11 אולי גם להשתמש בשפה מדוברת יותר ,  לכתוב בשפת היום-יום ,  כמו במסן ובאייסי ובפייס ( בוק )  ..  חחחח ..  גם זה יכול לעבוד .  ובשביל הרייטינג ,  לתבל את הטור בשלל אזכורים לדמויות -אלירז- מוכרות -סער- מהטלוויזיה -צביקה-הדר-צביקה-פיק- ?  גם זה -נינט- לא ממש יעבוד כי -נינט- אין לי טלוויזיה כבר -נינט- שנתיים .
 אז אולי כדאי לעבור לתחום כתבות הוידאו ,  לאפשר לכריזמה הבימתית שלי לעבור יותר טוב דרך המסך הגדול .  העורכת תשלח אותי לסקר את פתיחת הבר החדש בפלורנטין  ( 'צלם ,  תן לי קלואז אפ על האחוריים של הברמנית' )  ,  את הופעות ההשקה של הלהקה החמה הבאה  ( 'שימו לב למבט הנוגה של זמרת הליווי .  אין דברים כאלה' )  או לערוך משאל רחוב בנושא אהבה וזוגיות  ( 'היי ,  אני יוני מוואלה !  ואשמח לקבל את מספר הטלפון שלך לצורך הכנת כתבה )  .  ואולי הכי כדאי לעצור את זה כאן .  לא נראה שאני בדרך הנכונה להצחיק אתכם ,  ובטח שלא להוציא לכם את הקצף של הבירה מהאף .  כי עם כל הכוונות הטובות ,  מה כבר יצא מכל החלפת הכובעים הזו ?  דודי כתב עוד טור עם סיפור מצחיק ,  ואני כתבתי על עצמי עוד טור מלנכולי עם שורה תחתונה דרמטית .
 
נקודת ה-G
יוני לא נשאר חייב ,  והחליט שכולם יכולים להצחיק .  מה ,  לא ?  איך לא ?  ! 

