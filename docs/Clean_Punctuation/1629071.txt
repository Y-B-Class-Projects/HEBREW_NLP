אובמה : " הליקויים בשירותי המודיעין יטופלו "
 ניסיון הפיגוע הכושל בדטרויט עשה את שלו .  הנשיא ברק אובמה הודיע על שינויים בנהלי האבטחה של טיסות לארצות הברית .  במקביל ,  הולנד ובריטניה ממשיכות לחקור את חלקן במקרה
 (  צילום:רויטרס .  עריכה :  רן צימט ) 
נשיא ארה"ב ברק אובמה קרא הלילה  ( רביעי )  לפעול בדחיפות להגברת האבטחה בשדות התעופה .  כמו כן ,  הבטיח אובמה שינויים ברשימת האנשים הנעקבים ,  רשימה שהוטחה בה ביקורת נוקבת בעקבות ניסיון הפיגוע בחג המולד במטוס חברת דלתא שטס מאמסטרדם לדטרויט .  לדברי אובמה בידי רשויות המודיעין היה את כל המידע על המחבל הניגרי . " הכשל היה בחיבור בין הנקודות ",  אמר אובמה .  הנשיא הגדיר את האירוע  " פאשלה מודיעינית "  ואמר כי היא היתה עלולה להסתיים בצורה גרועה הרבה יותר .
 כעשרה ימים לאחר ניסיון הפיגוע הכושל עולים פרטים נוספים על המקרה והצעיר הניגרי המעורב בו .  דובר הבית הלבן רוברט גיבס ,  אמר כי המחבל הניגרי מסר לחוקריו מידע מודיעיני שימושי .  
במקביל ,  התובע הציבורי בהולנד אמר היום כי עבדול מוטלב פעל לבדו וכנראה הבריח את חומרי הנפץ מניגריה .  בנוסף נמסר כי בניגוד לסברה של מספר נוסעים מהטיסה ,  הצעיר הניגרי לא קיבל סיוע בנמל התעופה סחיפהול שבאמסטרדם ,  משם עלה על הטיסה לדטרויט .  
בריטניה הודיעה מצדה כי לגורמי הביטחון במדינה לא היה מידע מוקדם על כוונת אל קאעדה לפוצץ את המטוס וכי גורמים במדינה לא מנעו מידע מודיעיני מעמיתיהם האמריקאים .  שר הפנים הבריטי אלן ג'ונסון אמר שארצו חלקה פרטים על עבדול מוטלב עם וושינגטון ,  אך לא היה מידע על התקפה ספציפית .
 עדכון ראשון :  22:28

אובמה : " הליקויים בשירותי המודיעין יטופלו "
 ניסיון הפיגוע הכושל בדטרויט עשה את שלו .  הנשיא ברק אובמה הודיע על שינויים בנהלי האבטחה של טיסות לארצות הברית .  במקביל ,  הולנד ובריטניה ממשיכות לחקור את חלקן במקרה

