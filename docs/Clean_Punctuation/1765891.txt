לא נעול על ה-Caps Lock
ברשת כועסים על גוגל ,  שיוצאת נגד כפתור ה-Caps Lock .  דניס ויטצבסקי דווקא שמח להיפטר מהכפתור המעיק
סערה בגלל כפתור .  בנטבוק אותו הזמינה והתאימה גוגל למערכת ההפעלה שלה ChromeOS אין כפתור Caps Lock ,  והרשת סוערת .  פחות בגלל היעלמות הכפתור ויותר בגלל ההערה שהגיעה עמה : " אנחנו מקווים שזה ישפר את איכות התגובות ברחבי הרשת ".  הסיבה ברורה  Caps Lock  " נועלת "  את המקשים במצב של כתיבת אותיות גדולות ,  הנחשבות על פי נימוסי הרשת לצעקה  ( מחוץ לקונטקסט הלשוני של שימוש באות גדולה ,  כמובן )  .
 אז מה ,  גוגל מנסה לחנך אותנו איך לדבר ברשת ?  מי היא בכלל ?  למה שהיא תקבע אם נשתמש באותיות גדולות או קטנות ?  ובכן ,  מדובר בחברה שמנסה לתכנן חומרה יעילה עבור התוכנה שלה .  עבור רובנו ,  כפתור ייעודי לממשק חיפוש ,  שנמצא באזור מקשי האותיות ומאפשר גישה נוחה  ( בניגוד לכפתורים העליונים ,  מהם רבים מאיתנו פשוט שוכחים )  הוא הרבה יותר הגיוני מכפתור שתפקידו להחליף לחיצה מתמשכת על ה-Shift .  ההערה על איכות התגובות היא ,  ובכן ,  בדיחה .  אפילו אחת די משעשעת .  
תחשבו במה אתם משתמשים יותר  בחיפוש או בדברים שדורשים Caps Lock .  ומהם אותם השימושים בדיוק ?  מעבר מהיר מעברית לאנגלית זה לא תירוץ ,  כי לכתוב באנגלית רק באותיות גדולות IS NOT VERY POLITE ,  ואתם צריכים TO STOP IT ,  עדיף NOW .  
כך אנחנו נשארים עם החסרונות של הכפתור הזה .  והם רבים מספור .  הכפתור נלחץ בטעות ?  הסיסמה שכתבתם מתבררת כלא תקינה ,  ואתם לא מבינים למה .  הכפתור נלחץ בטעות ?  ההודעה אותה המחשב מקפיץ על המסך גורמת לטשטוש מסך בזמן משחק .  הכפתור נלחץ בטעות ?  גיליתם שכתבתם שתי שורות באנגלית במקום בעברית .  והכפתור ,  הוא  כפי שכבר הסברנו  נלחץ בעיקר בטעות .  
אך לצערי הרב ,  התברר כי כל ההמולה ,  והתקוות שלי להיעלמות ה-Caps Lock  קודם במחשבי גוגל ואחר כך בכל מקום אחר  היו מוקדמות מדי .  בחברה הבהירו כי למרות שהכפתור נקרא  " חיפוש ",  תוכלו להגדיר אותו כ-Caps Lock .  טוב ,  נו ,  נקווה שמדובר בפתרון זמני .
 
לא נעול על ה-Caps Lock
ברשת כועסים על גוגל ,  שיוצאת נגד כפתור ה-Caps Lock .  דניס ויטצבסקי דווקא שמח להיפטר מהכפתור המעיק

