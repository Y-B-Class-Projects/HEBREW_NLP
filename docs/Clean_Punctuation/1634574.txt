האם נלבנדיאן תקף נהג מונית ? 
אנטוניו סימס התלונן כי הוריד שני פועלים בסמוך לבית הטניסאי ,  שתקף אותו בשל פלישה לשטחו .  נלבנדיאן : " לא נגעתי בו "
 נהג המונית הארגנטינאי אנטוניו סימס טען בפני התקשורת במולדתו ,  כי הותקף על ידי הטניסאי דויד נלבנדיאן .  על פי עדותו של סימס ,  הוא הסיע שני פועלים בערב יום שני לבית מידות בעיר אונקווילו ,  בסמוך לביתו של הטניסאי . " השניים אמרו לי שאפשר להיכנס ,  וכשבאתי לעזוב את השטח ,  בא אליי בחור כבן 30 וטען שפלשתי לשטח פרטי .  אמרתי לו שהבאתי את שני הפועלים ואין לי שום כוונה להפריע ",  סיפר סימס , " בשלב הזה דויד נלבנדיאן ,  ששיחק כדורגל לא רחוק מאיתנו ,  בא לכיוון המכונית ,  מבלי לומר מילה הוא פתח את הדלת ,  תפס את החולצה שלי וניסה להוציא אותי מחוץ לרכב ".  סימס הוסיף כי נלבנדיאן גרם לקרע בחולצתו ולשריטות בגופו . " הצלחתי להשתחרר ממנו ולהזעיק את הקולגות שלי ,  שהגיעו עם שוטר ",  הוסיף נהג המונית ".  
נלבנדיאן מכחיש כי תקף את נהג המונית ,  ומודה רק כי נכח במקום ואמר לסימס כי חדר לשטח פרטי . " יש שלט שמראה שהשטח פרטי ,  ויש שער נעול ",  אמר נלבנדיאן , " מעולם לא נגעתי בו ,  אם הוא חושב שהותקף אז עליו להתלונן .  ברור שדבר מכל זה לא קרה ".  נלבנדיאן לא משתתף השנה באליפות אוסטרליה הפתוחה בשל פציעה ,  והוסיף כי שומרי ביתו רק  " בדקו שלא מדובר בגנב ".  נלבנדיאן הוסיף : " אמרנו לו להתקשר למשטרה ,  ואז הוא אמר שנחטף ושאיימנו עליו ". 

האם נלבנדיאן תקף נהג מונית ? 
אנטוניו סימס התלונן כי הוריד שני פועלים בסמוך לבית הטניסאי ,  שתקף אותו בשל פלישה לשטחו .  נלבנדיאן : " לא נגעתי בו "
 
