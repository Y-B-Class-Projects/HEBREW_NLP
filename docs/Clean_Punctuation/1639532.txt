שרנסקי :  הסוכנות היהודית לא תתכנס ברוסיה
לאחר ששלטונות רוסיה הערימו קשיים על קיום כנס חבר הנאמנים של הסוכנות היהודית שהיה אמור להערך בסנט פטרסבורג הודיע יו"ר הסוכנות :  עוברים לירושלים
כנס חבר הנאמנים של הסוכנות היהודית יערך בירושלים בסוף החודש ולא בסנט פטרסבורג שברוסיה כפי שתוכנן בתחילה ,  כך הודיע הערב  ( רביעי )  יו"ר הסוכנות נתן שרנסקי .  ההכנות לפגישה החלו לפני שלושה חודשים והיו מתואמות עם משרד החוץ ועם ראש משרדו של עיריית סנט פטרסבורג ,  אולם הכוונה להתכנס ברוסיה בוטלה בשל חשש שהשלטונות ברוסיה לא יאפשרו את קיומה .  לפני כשבועיים העלו השלטונות הרוסים ספקות לגבי מעמדה החוקי של הסוכנות במדינה והעלו חשש כי מעמד הסוכנות במדינה אינו תואם אירוע בסדר גודל שכזה .  
הסוכנות היהודית הודיעה לפני מספר חודשים כי היא תתכנס ברוסיה מתוך מטרה להציג לראווה ל-120 החברים שלה את הפרויקטים אותם היא מארגנת ברוסיה .  אולם למרות מספר חודשי הכנה ,  ממשלת רוסיה הביעה לאחרונה הסתייגות מהרעיון מה שגרם לביטולו ,  כך עולה מהמכתב אותו שיגר שרנסקי לחבר המנהלים . 
" לפני שבועיים נודע לנו לראשונה לגבי כמה נושאים יוצאי דופן הנוגעים למעמדה החוקי של הסוכנות היהודית ברוסיה ",  כתב שרנסקי , " מיד הגשנו את כל המסמכים הדרושים ומאז המתנו לתגובה רשמית .  בינתיים קיבלנו מספר מסרים בלתי רשמיים ,  אולם אף תגובה רשמית .  היום שמענו ממשרד השגריר הישראלי במוסקבה שמשרד החוץ הרוסי עדיין בודק את מעמדנו החוקי ברוסיה וטען כי הוא אינו מתאים לעריכת מפגש של חבר המנהלים ".  שרנסקי הודיע כי המפגש המתוכנן יועבר לירושלים וייערך ב-21-23 בפברואר .
 מקורות מסרו לסוכנות הידיעות כי ממשלת רוסיה מתמקדת בעובדה שהסוכנות היהודית רשומה ברוסיה כארגון לא ממשלתי מקומי ,  אולם פגישת חבר מנהלים שלה הוא למעשה כינוס בינלאומי .  גורמים בסוכנות היהודית ביטלו את הטענה הזו : " זה לא שהם לא ידעו מי אנחנו במשך שלושה חודשים .  הם נזכרו בזה ברגע האחרון בצורה מדומה ,  בירוקרטית ורק בכדי לשים משוכה בדרכנו .  כנראה שהם לא רצו שזה יקרה ",  אמר הגורם , " הסוכנות היהודית היא הארגון שלא למטרות רווח הגדול בישראל ויש לו קשרים דיפלומטים ברוסיה .  בצורה אירונית ,  זה מצדיק את הצורך שלנו להיות שם ". 
ההחלטה על שינוי המיקום מגיעה בזמן קריטי עבור מבצעי הסוכנות היהודית ברוסיה ,  שנאלצה לקצץ בפעילותיה בשל בעיות תקציביות ,  כך דווח בסוכנות החדשות היהודית JTA .  על פי הדיווח ,  שרנסקי העמיד בראש סדר העדיפויות שלו את נושא גיוס התרומות עבור מבצעי הסוכנות היהודית במדינות ברית המועצות לשעבר .  לא ברור כמה יעלה לסוכנות העברת האירוע מרוסיה לישראל והאם הדבר יגרום לחיסכון או לביזבוז כספים ,  אולם ידוע כי הסוכנות שכרה מטוס מיוחד שיטיס את 200 הנציגים מירושלים לסנט פרסבורג .
 
שרנסקי :  הסוכנות היהודית לא תתכנס ברוסיה
לאחר ששלטונות רוסיה הערימו קשיים על קיום כנס חבר הנאמנים של הסוכנות היהודית שהיה אמור להערך בסנט פטרסבורג הודיע יו"ר הסוכנות :  עוברים לירושלים

