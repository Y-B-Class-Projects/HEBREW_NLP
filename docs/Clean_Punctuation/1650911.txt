למרות המשבר :  שיא בגיוס תלמידי הישיבות
הוצאת ישיבת הר ברכה מהסדר הגיוס לצה"ל ,  לא משפיעה על מספר המתגייסים לצה"ל מקרב תלמידי הישיבות .  השנה נרשמה עלייה של 11% במספר המתגייסים . " יש דו-שיח בינינו לבין צה"ל "
 בצל המשבר החריף של ישיבות ההסדר עם צה"ל ,  צפויים תלמידי הישיבות לרשום שיא במספר המתגייסים לצבא .  במסגרת מחזור הגיוס בחודש מרץ החלו כ-850 תלמידי ישיבות הסדר את הליך גיוסם לצה"ל .  בכך גדל מספר המתגייסים בקרב תלמידי הישיבות ב-11% לעומת השנה הקודמת .  73% מהמתגייסים צפויים לצאת לשירות קרבי .  בשל ההחלטה להוציא מההסדר עם צה"ל את ישיבת הר ברכה ,  זה הוא מחזור הגיוס הראשון שאינו מכיל מתגייסים מקרב הישיבה של הרב אליעזר מלמד .  ההסכם עם הישיבה הופסק ,  לאחר שהרב מלמד סירב לגנות באופן פומבי סרבנות בצה"ל .  
הבוקר  ( שני )  הגיעו ראשוני המתגייסים ,  בני הישיבות המיועדים להתגייס לחטיבת גבעתי .  זאת הפעם הראשונה במחזור הגיוס הנוכחי בה נעשה שינוי בצה"ל ובמסגרתו יתגייסו תלמידי הישיבות ביחד עם יתר המתגייסים .  שינוי זה עומד בניגוד למחזורים קודמים בו התגייסו כל בני הישיבות ביום גיוס מרוכז .  יושב ראש איגוד ישיבות ההסדר הרב חיים דרוקמן הגיע הבוקר לשערי הבקו"ם ובירך את המתגייסים החדשים .  בתוך כך ,  ראשי הישיבות עדיין מקווים שתלמידי הר ברכה ישובו להתגייס במסגרת ההסדר . 
" יש כל הזמן דו-שיח בינינו לבין הצבא ואין משבר בינינו ",  מדגיש מנכ"ל האיגוד לישיבות ההסדר איתן עוזרי לוואלה !  חדשות . " העובדה שישנה עלייה במספר המתגייסים מדגימה זאת ומראה שמה שמושך את התלמידים זה הרצון לשלב את לימוד התורה עם השירות הצבאי ",  אמר .  לדבריו ,  בימים אלה נמצאים תלמידי ישיבת הר ברכה שכבר התגייסו בתהליכים למעבר לישיבות אחרות . " אינני חושב שהוצאת הר ברכה משפיעה על המתגייסים החדשים ,  אולם ייתכן ובשנה הבאה נראה שינוי במספר התלמידים שירשמו לישיבה .  עם זאת ,  ישיבת הר ברכה היא עדיין חלק מאיגוד ישיבות ההסדר ואנו מקווים שבעתיד הרחוק הישיבה תשוב להיות חלק מההסכם ". 

למרות המשבר :  שיא בגיוס תלמידי הישיבות
הוצאת ישיבת הר ברכה מהסדר הגיוס לצה"ל ,  לא משפיעה על מספר המתגייסים לצה"ל מקרב תלמידי הישיבות .  השנה נרשמה עלייה של 11% במספר המתגייסים . " יש דו-שיח בינינו לבין צה"ל "
 
