סוני ,  ידה בכל
במסיבת העיתונאים של סוני ב-CES הציגה החברה מוצרי אינטרנט חדשים והרחיבה את שירות הוידאו של PS3 למחשב האישי
סוני רוצה להוביל בכל תחום בו היא עוסקת .  המסר הזה הועבר היום בצורה אגרסיבית במסיבת העיתונאים אותה ערכה החברה בתערוכת CES ,  שנפתחת רשמית בעוד מספר שעות בלאס וגאס .
 ההכרזות של סוני התמקדו בתחומים הטרנדיים ביותר של התערוכה ,  בהם עסקה כמעט כל חברה ביום מסיבות העיתונאים של התערוכה ,  אשר מתקיים יום לפני פתיחתה :  תלת מימד במסכים ביתיים והזרמת תוכן מהאינטרנט ישירות למסך  ( לאו דווקא מסך טלוויזיה )  .
 רשת ה-PSN ,  שהושקה יחד עם קונסולת הפלייסטיישן 3 ,  מאפשרת כיום הזרמת מגוון רב של תכנים אל הקונסולה ,  באזורים נרחבים של ארה"ב ואירופה .  חנות הסרטים של ה-PS3 כוללת כיום כ-2700 סרטים וכ-16,000 פרקים של סדרות טלוויזיה .  כל אלה מגיעים כעת גם למחשב האישי ולמסכים תומכים של סוני .  
השירות החדש ,  שיושק בחודשים הקרובים במדינות בהן פועל ה-PSN  ( לא ישראל )  ,  יאפשר לכם לצפות בתכנים גם דרך המחשב האישי באמצעות תוכנה ,  וגם במסכי Bravia חדשים של סוני .  כל זה יתבצע באמצעות שם המשתמש של ה-PSN ואותו הארנק האלקטרוני .  לצורך פיתוח השירות הזה הוקמה חברת בת חדשה ,  Sony Network Entertainment .
 הכרזה נוספת בתחום הזרמת תוכן אינטרנטי למסך היא על Dash  מסך מגע של סוני בגודל 7 אינץ' שמארזו מקנה לו מראה של שעון מעורר ,  אך סוני קוראת לו מציג אינטרנט אישי .  מטרת המכשיר היא לשאוב תוכן טקסטואלי ,  ויזואלי ווידאו מהרשת כדי לתת לכם את כל המידע שאתם צריכים באמצעות ווידג'טים שונים .  כחלק מההדגמה ,  הוצגה היכולת שלו לשאוב מידע על מזג אוויר ,  לקרין סרטונים ,  להראות עדכוני RSS ,  להראות מפות ומתכונים ,  ולהתחבר לגוגל טוק .  המכשיר צפוי להיות זמין בארה"ב באפריל ,  ומחירו יעמוד על 200 דולרים .
 תלת מימד ביתי  הטרנד החזק ביותר של CES זו שנה שניה ,  לא פסח גם על סוני .  החברה הודיעה בעבר כי באחד העדכונים הקרובים של הפלייסטיישן 3 תשדרג את הקונסולה כך שתתמוך בהצגת תלת מימד בכל משחק  גם כאלה שלא נבנו לכך ,  והיום אישר מנכ"ל החברה כי העדכון אכן מגיע בהמשך השנה .
 כמו כן ,  סוני תשיק בארה"ב בהמשך השנה שלוש סדרות של מסכים התומכים בשידורי 3D ,  כשבאחד מהם המשדר יגיע מובנה והקונים יקבלי שני זוגות משקפיים ,  ובשניים האחרים תהיה זו אופציה .
 סוני גם תשיק ב-2011 ערוץ טלוויזיה ב-3D יחד עם דיסקברי ו-Imax ,  ומתכננת לבנות מרכז לימודי בו יוכלו אנשי תעשיית הקולנוע והטלוויזיה ללמוד על שיטות הפקה של תוכן תלת-מימדי .
 
סוני ,  ידה בכל
במסיבת העיתונאים של סוני ב-CES הציגה החברה מוצרי אינטרנט חדשים והרחיבה את שירות הוידאו של PS3 למחשב האישי

