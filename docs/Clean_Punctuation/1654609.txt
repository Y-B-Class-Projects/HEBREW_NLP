טלסקופים בחלונות הגבוהים : " האח הגדול "  גרסת האלפיון העליון
הם צופים במטוסים ממריאים ומתפעלים מיופיה של העיר ■ אבל בעיקר רואים מה עושים האנשים הקטנים ברחוב ובבניין ממול - כלומר אנחנו ואתם ■ ארבעה בעלי טלסקופים מספרים מה הם מקבלים מזה  ( פרספקטיבה )  ומי שותף לתענוג  ( כל מי שעובר בסביבה ) 
משחר האנושות רוצים בני האדם לראות את מה שאי אפשר :  לחשוף את העבר ,  לחזות את העתיד ,  להביט בכוכבים הרחוקים ,  לקרוא מחשבות של אחרים ,  וכמובן - לגלות מה קורה בחצר של השכן .  חוש המציצנות הוליד את הטכנולוגיה .  בתחילת המאה ה-17 פיתחו שלושה יצרני עדשות הולנדים טלסקופים ,  אך את הדחיפה האמיתית נתן גלילאו גליליי ב-1609 .  הטלסקופ סייע לו לגלות שפני הירח אינם חלקים אלא סלעיים ואת שלושת הירחים של צדק .  העולם האקדמי מיהר לצאת נגדו ונגד הטלסקופ ,  בטענה שמדובר במכשיר היוצר אשליות .  מאז עברו מאות שנים ,  הטלסקופ נהפך לאביזר לגיטימי ולסמל סטטוס - וגם אמצעי להציץ על מה שעושים אנשים אחרים . " לטלסקופ יש קשר לתרבות המגדלים ",  אומר הפסיכיאטר ד"ר ירדן לוינסקי ,  מנהל מרכז  " רזולוציה "  בתל אביב . " מי שעובד או גר בהם נמצא במרכז העיר ,  ובכל זאת הוא מנותק .  לכן ,  ברמה הפסיכולוגית אנשים משקיפים בטלסקופ כדי להיות חלק ממה שקורה בחוץ .  הזוג שמתגפף בפארק לא מעניין אותם ,  אלא ניסיון להבין את חייהם של הסובבים .  בסופו של דבר ,  השימוש בטלסקופ מאפשר חדירה לחייהם של אחרים .  זה לא נשמע טוב ,  אבל אנשים לא חושבים על כך בזמן שהם משקיפים .  זה דומה לצפייה ב'האח הגדול' ,  אך זאת הגרסה האינטלקטואלית של המציצנות ".  הטלקסופ :  ג'ייסון דיסקברי סקופ 4000 בצבע שחור עם נירוסטה ותק : " קניתי אותו לפני כעשר שנים ".  מטרה : " בכלל לא התכוונו לרכוש טלסקופ .  היינו בשלבי התרחבות וחיפשנו משרדים במשך זמן רב ,  עד שהגענו לבניין הזה .  נכנסתי למשרד ובפינת ההמתנה ראיתי את הטלסקופ .  התלהבתי ,  כי זה היה פריט עיצובי מיוחד .  במהלך המשא ומתן על שכירת המשרד ,  אמרתי לבעלים שאני סוגר את העסקה בתנאי שהטלסקופ נשאר אצלי .  בהתחלה הוא סירב ,  אבל לבסוף השתכנע - כי הוא עבר למשרד בקומת קרקע ".  מיקום : " הטלסקופ עומד בפינת ההמתנה ,  בסלון הענק שנמצא בדיוק מול מלון שרתון סיטי טאואר ".  המשקיפים : " כל מי שממתין ,  בלי יוצא מהכלל :  בעלי חברות נדל"ן ,  אנשי עסקים ,  אנשי שוק ההון והיי-טקיסטים ".  ערך מוסף : " הטלסקופ הוא נושא שיחה שעוזר להפיג מתח בתחילת כל פגישה ".  טיפול אישי : " הוא לא זקוק לטיפול מיוחד ,  מלבד ניקוי יסודי מאבק מדי שבוע וניקוי העדשות בחומר מיוחד .  על המשימה אמונה אחת המזכירות במשרד ".  מקרה שהיה : " עובדים ולקוחות סיפרו לי שכמה פעמים הם ראו דברים שהתרחשו בחדרים בסיטי טאוור ,  שאפשר לראות רק בטלסקופ .  עדיף שלא נפרט ".  שורה תחתונה : " אני בכלל לא מסתכל בטלסקופ .  התחביב שלי הוא מכוניות עתיקות ".  טלסקופ :  סטיוארט 82 ts ,  ובנוסף משקפת צופים איכותית ותק : " קיבלתי אותו במתנה לפני כ-25 שנה ".  מטרה : " קנו אותו עבורי כי ידעו על החיבה שאני רוחש למטוסים ".  מיקום : " אני גר בקומה גבוהה בשכונת נווה אביבים ,  ומולנו יש שדה פתוח שמאפשר לראות למרחקים .  בהתחלה עליתי לגג בשביל האוויר הטוב ,  אבל משם המשכתי להביט בטלסקופ ובמשקפת ".  המשקיפים : " רק אני .  כל בני המשפחה חושבים שאני משוגע ,  אבל אני מקדיש לזה כחצי שעה ביום ,  בדרך כלל בשעות הבוקר או אחר הצהריים בימי הקיץ הארוכים ".  ערך מוסף : " ההנאה הגדולה היא לראות מטוסים מגיעים מכיוון הים ונוחתים בשדה דב ,  ומטוסים ממריאים לעבר הים .  אני ממש מזהה את דגם המטוס ,  ולעתים גם את החברה .  אני עוקב אם הם ממריאים ונוחתים בזמן .  מאז ילדות הרגשתי כמו טייס מבוזבז שלא ניצל את פוטנציאל הטיסה שלו .  זה משהו דינמי שמאפשר לי לפתח חלומות ולהגיע לכל מקום בעולם ".  טיפול אישי : " אני לא מעניק לטלסקופ טיפול מיוחד ,  אבל בקרוב נוסע ללונדון לקנות משקפת הרבה יותר טובה שמשפרת את הראות .  קבעתי פגישה בחנות מתמחה ".  מקרה שהיה : " המרחק בין הים לנתב"ג הוא כ-15 ק"מ ,  ולפעמים נראה כאילו מטוס עולה על מטוס .  למזלנו ,  מעולם לא ראיתי מצב שצריך להתריע עליו ,  אבל לך תדע מתי זה יקרה ".  שורה תחתונה : " מטוסים ,  תמיד מטוסים !  "  הטלסקופ :  סקיי ווטשר מוזהב ותק : " הטלסקופ נרכש לפני כחמש שנים בפראג ".  מטרה : " אשתי הפתיעה אותי .  אחרי אחד הטיולים הרגליים בעיר הרומנטית הזאת חזרנו למלון והטלסקופ חיכה לי בחדר .  עד היום אני לא ממש יודע איך היא עשתה את זה ".  מיקום : " אני גר בפנטהאוס מול הים ,  והטלסקופ ניצב על המרפסת ומשקיף אל הכחול המרהיב ועוצר הנשימה הזה .  בשבילי להביט בטלסקופ על הים זה כמו להציץ בנס בהתגלמותו ".  המשקיפים : " רק אני .  זה מרגיע אותי בכל פעם שאני זקוק לשלווה ".  ערך מוסף : " בכל פעם מחדש אני נדהם לראות את הצבעים השונים של הים ,  את הגלים ואת הקצף .  אני משתמש בטלסקופ כדי להתבונן בים ולהירגע .  על שלושה דברים אני יכול להביט ללא הפסקה - מים זורמים ,  אש בוערת והילדים שלי ".  טיפול אישי : " אני מנקה את העדשות אחת לכמה חודשים .  כשיורד גשם אני צריך לזכור להכניס אותו פנימה ,  שלא ייהרס ".  מקרה שהיה : " הטלסקופ משקיף אל שדה דב ,  ולהשקיף על שדה תעופה זה כמו לצפות בסרט .  כשאני משקיף על מטוס ממריא או מתכונן לנחיתה אני חוזר להיות ילד .  כשהגלגלים נוגעים בקרקע זה מעלה חיוך על פניי ".  שורה תחתונה : " אני אוהב את המיקום שלו .  ממרום גילי ,  ולאחר שראיתי הרבה בחיים ,  אני יכול לומר בלב שלם שהוא נמצא בדיוק במקום שבו אני רוצה שהוא יעמוד ".  הטלקסופ :  בושנל 2188 שחור-אפור ותק : " את הטלסקופ הראשון קניתי לפני חמש שנים וחצי .  את השני התפתיתי לקנות השנה בארה"ב ".  מטרה : " כל מי שמגיע לבניין או לקומה מסתכל בו ,  וזה שובר שתיקה .  זה מקרב מאוד .  בלי טלסקופ אתה רואה את העולם באופן צר מאוד ,  והוא נותן לך פרספקטיבה על כמה אנחנו קטנים והעולם גדול ".  מיקום : " המשרד שלי נמצא בפינה צפון-מערבית ופונה אל גבעתיים ואל תל אביב .  הקומה עגולה ,  כך שלפעמים רואים את ירושלים ואת הרי יהודה .  אני רואה מגדלים חדשים ,  עצים ,  אנשים ,  מכוניות ,  וכמובן את הפקק בנתיבי איילון .  המצלמות של תוכנית הבוקר של ערוץ 10 ,  המשקיפות על הפקק ,  נמצאת מתחתינו ".  המשקיפים : " כל מי שרוצה לשבור שגרה - לפני פגישה ,  אחרי פגישה ,  המזכירות ,  הצוות ,  כולם מסתכלים .  זה מפתה ".  ערך מוסף : " הנוף האורבני .  יש שטחים ירוקים עצומים .  כשאתה הולך ברחוב אתה רואה עץ או בית ,  ואילו מלמעלה אתה רואה את מנהטן בתוך תל אביב .  גבעתיים כל כך ירוקה .  הכי כיף לכבות את האור במשרד ,  ולראות מהחלון את האורות של העיר ,  כאילו אתה עומד לנחות בג'מבו ".  טיפול אישי : " אנחנו מנקים את הטלסקופים כל הזמן ,  ולעתים מחליפים עדשות ".  מקרה שהיה : " כשמשקיפים בטלסקופ ,  כל תזוזה של שלושה-ארבעה מילימטרים ימינה או שמאלה גורמת לך לאבד פרופורציה ,  ואתה רואה מציאות אחרת .  אנשים הולכים לאיבוד .  החלק העצוב הוא להתסכל על הבור שיצרה תעש בגבעתיים .  יש שם שטח ירוק עצום ,  שאפשר להקים בו בכיף 12 מגדלים ,  אבל האדמה רעילה .  כרגע הוא עומד ירוק ומגודר ,  ורק מלמעלה אפשר לראות את היופי הרעיל הזה ".  שורה תחתונה : " ביום בהיר אפשר להסתכל מערבה ולראות עד לונדון ".  רואים רחוק ,  רואים שקוף כללים בסיסיים ברכישת טלסקופ 1 בחנויות הצעצועים אפשר למצוא טלסקופים פשוטים וזולים ,  שמצוידים בעדשות גרועות ,  חלקן מפלסטיק משונן ,  בעינית הצוברת לחות ובטענות דמיוניות כי הטלסקופ מגדיל פי 400  ( אך בבית נגלה שבמקרה הטוב הוא מגדיל פי 40 )  .  אם רציתם שילדכם יתחיל להתעניין באסטרונומיה - עם טלסקופ כזה תוציאו לו את החשק .  2 טלסקופ כדאי לרכוש בחנות שעיקר עיסוקה הוא מכירת אביזרי אסטרונומיה .  מידת ההגדלה של הטלסקופ אינה רלוונטית ,  ויש להשוות טלסקופים על פי קוטר המראה או גודל העדשה .  טלסקופים בודדים מאפשרים הגדלה פי 50 במצב האידיאלי .  אין צורך בהגדלה גדולה מפי 40 .  3 אין תחליף לעדשה :  ככל ששטח העדשה וקוטר המראה גדולים יותר ,  כך עולה האיכות .  ככל שהטלסקופ קטן יותר ,  כך ישתמשו בו יותר .  אם קניתם מפלצת ענקית ,  סביר להניח שתפחדו להפעילו ,  וזרים יפחדו להציץ בעינית .  אם הוא קטן ,  איכותי וידידותי - השימוש גובר ,  וכך גם ההנאה .  4החצובה חשובה כמו הטלסקופ :  יש צורך בחצובה יציבה ואמינה שעליה אפשר יהיה להסיט את הטלסקופ בעדינות רבה ימינה או שמאלה ,  אחרת יהיה קשה מאוד להתמקד בעצמים .  כל רעד קטן יכול להוציא את הטלסקופ ממיקוד ,  ולכן צריך לבחור ראש חצובה חזק הפועל על בסיס שמן .  5טלסקופ טוב למתחילים עולה בחו"ל 250-600 דולר .  הכפילו את הסכום הזה בשמונה כדי לקבל את המחיר בשקלים ,  כולל הוצאות משלוח ומסים .  ככל שתשקיעו יותר ,  כך תוכלו לרכוש טלסקופ משוכלל יותר - אבל ההנאה לא בהכרח תגדל בהתאם .  המידע באדיבות חברת קוסמוס פת-אל טריידינג ,  המרכז לציוד אסטרונומי בישראלאיך עובד טלסקופ ?  פירוש המלה טלסקופ הוא  " לראות למרחק ".  בעזרת מערכת עדשות מסוגל הטלסקופ לעוות את קרני האור הנכנסות ,  ולאפשר לעין האנושית לראות בבירור גופים הנמצאים במרחק עצום ,  חלקם אף בחלל החיצון .  באופן עקרוני ,  ככל שהעדשות גדולות יותר כך מסוגל הטלסקופ להגדיל באופן משמעותי יותר .  צורת העדשה חשובה ,  מכיוון שהאור שפוגע בחלק העליון של העדשה מעוות ומוקרן כלפי מטה ,  ואור בתחתית העדשה מכופף ומוקרן כלפי מעלה .  האור מועבר לאורך צינור הטלסקופ ,  אך לפני שהוא מפוזר בצדו השני ,  ישנה עדשה נוספת שלוכדת אותו ,  מכופפת את האור חזרה בהתאם למציאות ,  ומעבירה אותו לתוך העין שלנו .  כשמסתכלים לעבר נקודה רחוקה ,  האור העובר דרך העדשה חלש יותר ,  מכלול הצבעים גדול יותר ,  וכשהאור מכופף הוא נשבר ומתעוות ,  כך שהתמונה יוצאת ממיקוד .  כיום טלסקופים איכותיים עשירים במראות לאורך צינור הטלסקופ ,  כך שהאור עובר כמה השתקפויות ומגיע לעינית בצורה ברורה .  כשרוצים להביט למרחקים עצומים ,  כמו אל החלל החיצון ,  גם זה לא תמיד מספיק .  האור שמגיע מכוכבים רחוקים חלש למדי ,  והאטמוספירה מפריעה לאיכות התמונה .  הטלסקופ הידוע בעולם ,  טלסקופ האבל ,  נמצא במרחק 600 ק"מ מכדור הארץ ,  ואינו מושפע מהאטמוספירה .  הטלסקופים של העתיד לא יפעלו כלל באמצעות השתקפויות אור ,  אלא באמצעות גלי גרוויטציה שהטלסקופ יידע לתרגם לתמונה .  תצלומים :  תומר אפלבאום ,  ניר כפרי ובלומברג ,  איליה מלניקוב

טלסקופים בחלונות הגבוהים : " האח הגדול "  גרסת האלפיון העליון
הם צופים במטוסים ממריאים ומתפעלים מיופיה של העיר ■ אבל בעיקר רואים מה עושים האנשים הקטנים ברחוב ובבניין ממול - כלומר אנחנו ואתם ■ ארבעה בעלי טלסקופים מספרים מה הם מקבלים מזה  ( פרספקטיבה )  ומי שותף לתענוג  ( כל מי שעובר בסביבה ) 

