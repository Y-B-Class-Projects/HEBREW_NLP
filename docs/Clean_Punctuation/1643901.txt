איך מלבינים שיניים ? 
צחצחו אותן יותר ,  חכו עם הקפה של הבוקר ,  אל תשתו יין ואל תתקרבו לסודה לשתייה .  ככה תלבינו שיניים
קיימות 3 שיטות להלבנת שיניים ,  כאשר שתיים מהן מתבצעות בקלינקה ואחת בבית .  בואו נעשה סדר בבלגן על מנת שתוכלו לבחור את השיטה המתאימה לכם ביותר :
 1 .	 הלבנה ביתית :  בשיטה זו הרופא נוטל מידות מפיו של המתרפא ומייצר למענו סדים דקיקים מפלסטיק ,  CUSTOM MADE ,  המתאימים בדיוק למידת שיניו .  הרופא מוסר לו ג'ל המכיל לרוב קרבמיד פראוקסיד בריכוזים הנעים בין 28%-16%  ( תלוי במקרה )  ,  המתרפא מניח את הסד למשך שעתיים ביום או בלילה ותוך שבוע גוון השיניים מולבן באופן ניכר .
 2 .	 הלבנה מרפאתית :  בשיטה זו מגיע המתרפא למרפאה ובמהלך כשעה מונח חומר ההלבנה על שיניו .  לרוב מדובר בהידרוגן פראוקסיד בריכוז גבוה ,  ואז משופעל חומר ההלבנה ע"י מקור אור  מנורת LED או UV - שמזרז את ההלבנה .  בעבר היו משתמשים גם בלייזר ,  אך עקב אי בהירות לגבי נזקים אפשריים להם יכול לגרום הלייזר השימוש בו הופסק .
 3 .	 הלבנת WALKING :  לעיתים רק שן אחת או שתיים איבדו את צבען המקורי עקב טיפול שורש שבוצע או חבלה שהשן ספגה ,  וכתוצאה מכך השיניים יאבדו את צבען הבהיר ויהיו אפורות או שחורות .  במקרה כזה הרופא יקדח חלל קטן בחלק הפנימי של השן ויחדיר אליו חומר הלבנה מרוכז שאותו יכסה עם סתימה זמנית .  החומר יוחלף מספר פעמים עד להגעה לצבע של שאר השיניים .
 שיטות אלו מתבססות על אלמנט מרכזי אחד  פירוק מולקולות הצבע של הפיגמנט הפנימי בזגוגית .  החומרים בהם משתמשים ,  קרבמיד פראוקסיד או הידרוגן פראוקסיד ,  הם חומרים המכילים מי חמצן המתפרקים למולקולות מים וחמצן ,  והם אלו שמפרקים את הפיגמנט ה"רע ". 
איך מתחילים ?  לפני התחלת תהליך ההלבנה מומלץ לבקר את רופא השיניים ולבצע בדיקה שגרתית שבה הרופא שולל את הימצאותם של מוקדי עששת .  כלומר ,  אם יש לכם  " חורים "  תהליך ההלבנה לא יהיה יעיל ,  משום שהוא יגרום לכאב רב כשהחומר המלבין יחדור לתוך עצב השן .  
כמו כן ,  לפני שאתם מתחילים כדאי לבקר את השיננית על מנת שינוקו המשקעים המצויים על פני שטח השן  צביעות ניקוטין ,  צביעת חיידקים שחורים ואבנית צהובה .  ניקוי יסודי מביא לכך שפעולת ההלבנה לא  " תיחסם "  על ידי אותם משקעים .
 טיפים להלבנה מוצלחת :
 1 .  עישון :  בזמן ביצוע ההלבנה הביתית מומלץ לעשן מעט ככל האפשר .
 2 .  משקאות ממותקים או כהים :  כדאי להקפיד על צריכה מינימלית של משקאות ממותקים ,  כמו גם של תה  " עירקי "  כהה או יין אדום .
 3 .  חכו עם הקפה של הבוקר :  אם בוצעה הלבנה בלילה דחו את הקפה לצהריים .
 4 .  צחצחו יותר :  פרגנו לעצמכם צחצוח קטן גם בעבודה  אכלתם ,  שתיתם קולה ועישנתם  צחצחו את השיניים מיד אחר כך גם ללא משחה .
 5 .  הגדילו את הקונטרס :  ליפסטיק חזק וכהה ייתן אשליה של שיניים יותר לבנות בגלל הניגוד לצבע השיניים .
 6 .  המעיטו בצריכת מיצי הדרים :  גם שתיית מיץ תפוזים סחוט או לימונדה טרייה  " תלכלך "  את השיניים .  החומציות של מיצים אלו גורמת לחספוס פני שטח השן ,  וצבעם  ( הטבעי )  מכתים אותה .
 7 .  דע את האויב :  גם משקאות  " תמימים "  ולא כהים ,  כגון יין לבן ולימונדה ,  יכולים להכתים את השיניים .  החומציות שלהם  " פותחת "  את פני השטח החיצוניים של האמייל וגורמת לשן להיצבע .
 8 .  הישמרו מסודה לשתייה :  תרופות סבתא ,  כגון צחצוח באבקת סודה לשתייה ,  אסורות !  פעולה זו מלבינה אמנם את השיניים אך גורמת לשחיקת המשטח החיצוני של השן .
 9 .  תחזוקה שוטפת :  השתמשו במשחות שיניים מלבינות לתחזוקה שוטפת של ההלבנה .  
ד"ר רונן בורדובסקי הוא רופא שיניים לאסתטיקה דנטלית ושיקום הפה ,  מוסמך משרד הבריאות לטיפולי שיניים בהרדמה כללית .
 
איך מלבינים שיניים ? 
צחצחו אותן יותר ,  חכו עם הקפה של הבוקר ,  אל תשתו יין ואל תתקרבו לסודה לשתייה .  ככה תלבינו שיניים

