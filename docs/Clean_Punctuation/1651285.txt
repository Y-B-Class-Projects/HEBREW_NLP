שיתוף פעולה בין שתי חברות סטארט-אפ ישראליות יאפשר לנתח התנהגות גולשים ולקבל מהם משוב
חברת הסטארט-אפ הישראלית קמפייל החלה לשתף פעולה עם חברת אומניצ'ר
מה עושים הגולשים באתר ?  בעלי אתרים לא אחת נתקלים בקושייה הזו .  קושי נוסף שקיים אצל בעלי אתרים הוא לקבל משוב מהימן מהגולשים על האתר .  בחברת הסטארט-אפ הישראלית קמפייל  ( kampyle )  החלו לשתף פעולה עם חברת אומניצ'ר שמתמחה תנועת גולשים באתרי אינטרנט  ( web analytics )  ,  במטרה לספק פתרון שיענה בדיוק על שתי בעיות אלה .  הפתרון המשותף של שתי החברות מאפשר להבין טוב יותר את התנהגות הגולשים באתר .  על פי דיווח באתר ונצ'ר ביט ,  אומניצ'ר תספק את החלק של  " מה "  באמצעות מעקב על התנהגות גולשים ואילו קמפייל תספק את החלק של ה"למה "  באמצעות טפסי משוב.איך זה יעבוד ?  בונצ'ר ביט מספקים דוגמא .  אם באומניצ'ר יזהו שלקוחות של אתר קמעונאי נוטשים את  " עגלת הקניות "  באופן הרבה יותר שכיח מהרגיל .  משוב באמצעות הווידג'ט של קמפייל יכול לגלות כי מספר לקוחות דיווחו שהקלקה על מכירה מיוחדת גורמת לעגלת הקניות שלהם להתרוקן .  קמפייל ואומניצ'ור עומדות בפני תחרות לא קלה מצד מתחרות כגון קורמטריקס  ( coremetrics  )  ווב טרנדס  ( web trends )  .  קמפייל הוקמה על ידי אריאל פינקלשטיין ,  34 ,  שמשמש כמנכ"ל החברה ;  ערן סביר ,  34 ,  שמשמש כסגן נשיא לפיתוח עסקי ;  ואילון שטיינר 37 ,  המשמש כסגן נשיא למחקר ופיתוח .  קמפייל מתכננת להציע את השירות הבסיסי שלה בחינם ולגבות כסף על שירותי פרמיום המיועדים לבעלי אתרים גדולים .  אין לה כרגע מתחרים ישירים .  משקיעי הסיד  ( המשקיעים הראשוניים )  בחברה הם יוסי ורדי ושלמה נחמה .  כרמל ונצ'רס השקיעה בחברה כמיליון דולר במהלך 2009 .
 
שיתוף פעולה בין שתי חברות סטארט-אפ ישראליות יאפשר לנתח התנהגות גולשים ולקבל מהם משוב
חברת הסטארט-אפ הישראלית קמפייל החלה לשתף פעולה עם חברת אומניצ'ר

