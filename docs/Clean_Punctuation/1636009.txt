בוני התיכון מנפיקה סדרת אג"ח חדשה ב-50 מיליון שקל :  המוסדיים התחייבו לקנות 80%
חברת הנדל"ן תגייס 10 מיליון שקל נוספים מהציבור באגרות משועבדות חלקית ;  לסדרה נקבע דירוג Baa2
חברת הנדל"ן  ,  הפועלת בישראל ,  מזרח אירופה והולנד ,  מתכוונת לגייס עד 50 מיליון שקל בהנפקת סדרת אגרות חוב החדשה י"ז .  בשלב המוסדי התחייבו המשקיעים לרכוש כ-80% מסך ההצעה המסתכמת בכ-40 מיליון שקל.אגרת חוב מסדרת י"ז ,  תישא ריבית שנתית קבועה מירבית עד 8.9% ,  אינה צמודה למדד כלשהו וצפויה להיפרע סופית ביולי 2016 .  משך החיים הממוצע של אגרת י"ז הוא כ-4.5 שנים .  חברת דירוג האשראי מידרוג אישרה לסדרה החדשה את הדירוג baa2 עם אופק חיובי.הדירוג הנוכחי נסמך ,  בין היתר ,  על פעילות ותיקה בתחום הייזום למגורים בישראל עם פיזור פרויקטים באזורים בעלי ביקוש .  התעוררות הביקושים לדירות מגורים בישראל בשנה החולפת סייעה לחברה להאיץ את תוכניות העבודה ,  תוך הצגת שיעורי מכירה גבוהים במרבית הפרויקטים בביצוע ,  עלייה במחירי המכירה ושיפור שולי הרווח תוך הפקת תזרים מזומנים חיובי מפעילות ,  כך ציינו כלכלני מידרוג.כבטוחה להתחייבויותיה של החברה כלפי מחזיקי האג"ח ,  תיצור בוני התיכון חשבון עודפים בבנק כשכל היתרה בו תשועבד לטובת הנאמן .  כמו כן ,  לחשבון המשועבד יועברו העודפים מהפרויקטים עד לגובה ההתחייבות המלאה כלפי מחזיקי אגרות החוב י"ז .  עם זאת ,  התחייבות החברה להעברת כספים לחשבון העודפים אינה מובטחת במנגנון אשר יבטיח את ביצועה.שתי הסדרות הקיימות של אג"ח החברה צמודות למדד המחירים לצרכן ונסחרות בתשואה שנתית של 5.7% עם מח"מ 2.6 של שנים ו-3.45% עם מח"מ של 1.2 שנים.תמורת ההנפקה תשמש את החברה ,  בעיקר ,  להשקעות נוספות בתחום פעילותה העסקית של החברה ,  לפירעון התחייבויות החברה וכן להשקעות נוספות כפי שייקבע על ידי הדירקטוריון מעת לעת.בין הגופים המוסדיים אשר התחייבו ליטול חלק מההנפקה הם אקסלנס קרנות נאמנות ,  מיטב ,  איביאי ,  אלטשולר שחם ,  דש ועוד .
 
בוני התיכון מנפיקה סדרת אג"ח חדשה ב-50 מיליון שקל :  המוסדיים התחייבו לקנות 80%
חברת הנדל"ן תגייס 10 מיליון שקל נוספים מהציבור באגרות משועבדות חלקית ;  לסדרה נקבע דירוג Baa2

