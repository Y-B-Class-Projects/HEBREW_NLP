קבוצת חבס ,  תדהר ,  מגדל ,  בריטיש ישראל ורוגובין פורשת מהמירוץ לרכישת מתחם השוק הסיטוני
כעת נותרו במירוץ רק שתי קבוצות המורכבות מ - 7 חברות ;  ההצעות הכספיות המחייבות יוגשו עד יום רביעי
חמישה ימים לפני מועד הגשת ההצעות המחייבות למכרז השוק הסיטוני בתל אביב ,  הודיעה היום אחת משלושת הקבוצות המתמודדות במכרז כי היא פורשת מהמירוץ .  מדובר בקבוצה המורכבת מ 5 חברות ובהן חברת תדהר ,  חבס ,  מגדל ,  בריטיש ישראל ורוגובין .  כעת נותרו במירוץ 2 קבוצות .  הראשונה כוללת את שיכון ובינוי ,  אמות ,  יורוקום נדל"ן ,  קנדה ישראל וחברת אביב .  הקבוצה השנייה כוללת את חברת משה ויגאל גינדי וכן את חברת גינדי השקעות .  בימים האחרונים פירסמו בעלי השוק הסיטוני כי הם ימכרו רק חלק מהמתחם שנמצא בין הרחובות קרליבך ,  חשמונאים ודרך בגין .  זאת בניגוד להצעות הראשוניות שקיבלו לפני כחודש לרכישת המתחם כולו כחלק מהמכרז .  גורם בכיר בחברות שפרשו כעת הסביר כי ההודעה של בעלי הקרקע לפיה הם מוכנים למכור כעת רק חלק מהמתחם אינה מקובלת והיא הופכת את העסקה ללא כדאית עבורם.חברת השוק הסיטוני שמוכרת את הקרקע מורכבת מחברת תנובה  ( 60% )  ,  עיריית תל אביב  ( 25% )  ,  בעלי דוכנים שפעלו בעבר במתחם ועו"ד שרגא בירן .  זכויות הבניה בשוק הסיטוני ששטחו עומד על 55 דונם מאפשרות בניית 1,800 דירות .  שליש בבניינים עד לגובה 13 קומות ושאר הדירות ב - 4 מגדלי ענק של 40 קומות עם מספר רב של דירות שיבנו בכל קומה.בנוסף כולל המתחם אפשרות לבניית קניון בשטח 32 אלף מ"ר ,  חניון תת קרקעי שיכיל אלפי מקומות חניה וכן מבני ציבור רבים ובהם בית ספר ,  גני ילדים ,  מוזיאון ואף פארק פתוח של 14 דונם .  בהודעה שפרסמה היום הקבוצה הפורשת נכתב : " קבוצת חבס ,  תדהר ,  מגדל ,  בריטיש ישראל ורוגובין ,  הודיעו היום לסיטי גרופ כי החליטו לפרוש מתהליך המכרז של השוק הסיטונאי בתל אביב .  הקבוצה איחלה הצלחה מלאה לסיטי גרופ ולמוכרים בהמשך התהליך.תגובת בעלי הקרקעות לפרישה עדיין לא התקבלה .
 
קבוצת חבס ,  תדהר ,  מגדל ,  בריטיש ישראל ורוגובין פורשת מהמירוץ לרכישת מתחם השוק הסיטוני
כעת נותרו במירוץ רק שתי קבוצות המורכבות מ - 7 חברות ;  ההצעות הכספיות המחייבות יוגשו עד יום רביעי

