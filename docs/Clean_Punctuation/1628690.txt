מכונית העשור :  מאזדה בליסינג 
מאזדה שלטה ללא עוררין במכירות הרכב - בזכות חוזק המותג  ?  המכוניות ההיברידיות התחילו לצבור תאוצה  ?  הבטיחות עלתה ומספר ההרוגים בתאונות ירד  ?  היבוא האישי הציב אלטרנטיבה קורצת  ?  הישראלים גילו את הכאילו-ג'יפים  ?  ומספר אחד שמסכם את העשור :  כ-60% מכלי הרכב החדשים 
 >  >  ענף הרכב מודד את עצמו לעתים תכופות .  מדי חודש מתפרסמים נתוני מכירות של מכוניות חדשות ,  והיבואנים בודקים מי עלה ומי ירד ,  ומה היו המכירות של כל דגם .  גם סיכומים שנתיים מרבים לעשות בענף ,  ומספר המכירות השנתי הוא המדד העיקרי להצלחתו .  ואולם מבט נרחב יותר ,  על עשור שלם ,  יכול לספק תמונה מלאה יותר .  ענף הרכב התמודד עם שני משברים כלכליים - הראשון הוא התפוצצות בועת ההיי-טק ,  בשילוב עם האינתיפאדה השנייה ,  והשני הוא המשבר הפיננסי העולמי שפרץ בסוף 2008 .  המשברים טילטלו את ענף הרכב ,  אך העשור מסתיים בקצב מסירות שנתי של 173 אלף מכוניות ,  כמעט כמו זה של 2000 ,  אז נמסרו 167 אלף מכוניות .  בדרך הגיעו המסירות לשיא של 194 אלף ב-2008 ,  וגם לשפל של 123 אלף ב-2003 .  מספר בעלי רישיון הנהיגה גדל מ-2.6 מיליון ב-2000 ל-3.4 מיליון ב-2008 - עלייה של 30.7% .  מספר כלי הרכב עלה ב-30.6% ,  מ-1.83 מיליון ל-2.39 מיליון .  יקי אנוך ,  נשיא איגוד יבואני הרכב ,  מסביר כי  " במדינות מערביות מקובל להעריך את גודל שוק הרכב בכ-5% מהאוכלוסיה .  בישראל זה היה יכול להיות 300 אלף מכוניות חדשות בשנה ,  אבל המסים הגבוהים משבשים את המדד הזה .  בשנים בהם יש גאות בכלכלה ,  אני מעריך שהשוק יכול להגיע ל250- אלף מכוניות ".  העובדה שכמות המכירות השנתית לא גדלה בשיעור דומה מצביעה על כך שהגיל הממוצע של המכוניות עלה ל-6.9 שנים ב-2008 ,  לעומת 6.1 שנים לפני עשור - עלייה של 13% .  למעשה ,  גיל הרכב הממוצע חזר לרמה בה היה ב-1990 .  הנסועה  ( קילומטרז' )  הממוצעת לכלי רכב דווקא לא השתנתה - 16,700 ק"מ ב-2008 ,  לעומת 16,800 ק"מ ב-2000 .  ב-2008 היו בישראל 18,096 ק"מ של דרכים ,  לעומת 16,450 ק"מ לפני עשור - עלייה של 10% בלבד ,  לעומת זינוק של יותר מ-30% במספר כלי הרכב .  את התוצאות אפשר לראות בפקקים הקבועים של שעות הבוקר ואחר הצהריים .  עם תחילתו של עשור חדש ,  themarker מגיש מבט מקיף וממצה של התהליכים שעברו על ענף הרכב בעשר השנים שחלפו .  " חברות הליסינג נהפכו לסוכנים של היבואנים ">  >  לפני עשר שנים היו השחקנים העיקריים בשוק יבואני הרכב ,  שהתחרו על הלקוחות הפרטיים .  אך בעשר השנים האחרונות נכנסו שחקנים חדשים ,  ששינו את כללי המשחק .  חברות הליסינג רוכשות כיום את רוב המכוניות החדשות בישראל ,  בכמויות ענק שיכולות להגיע ל-2,500 מכוניות מאותו דגם בהזמנה אחת .  הכוח הרב של חברות הליסינג הפך את האינטרסים שלהן לאלה המכתיבים את ההתנהלות בענף הרכב .  הליסינג בישראל החל בשנות ה-90 ,  כשיטה למימון עבור ציי רכב .  בגאות ההיי-טק של סוף שנות ה-90 ותחילת שנות ה-2000 נהפכה המכונית הצמודה לאמצעי למשוך עובדים מוכשרים .  משם התרחב הליסינג ונהפך לחלק סטנדרטי מתנאי התעסוקה במקומות עבודה רבים . " בתחום ההיי-טק קבעו כסטנדרט מכונית ולפטופ לכל עובד ",  מסכים יואב הורוביץ ,  מנכ"ל חברת הליסינג אוויס .  אחת הסיבות להצלחה היתה הטבת מס .  העובדים העדיפו להקצות שיעור ממשכורתם במישרין לעסקת ליסינג בתנאים טובים ,  במקום לכלול אותו במשכורת לפיה מחושב מס הכנסה .  רשות המסים חישבה את ההטבה המגולמת בקבלת רכב ,  שכונתה שווי שימוש ,  וזו נוספה למשכורת ,  אז הסכום היה נמוך בהרבה מהוצאות ההחזקה של רכב בבעלות . " היו הטבות מס שתמכו בשוק הליסינג ",  מודה הורוביץ ,  שמוסיף כי  " בישראל אין גם מערכת הסעת המונים מפותחת אבל יש רמת מיסוי גבוהה לרכב פרטי .  אם חברה רוצה שעובד עם השכלה ומיומנות יגיע למקום העבודה ,  היא חייבת לספק לו מכונית ".  הורוביץ מוסיף כי  " חייבים להזכיר גם את התרומה של היבואנים שזיהו את ההזדמנות ועזרו להגדיל הכמויות בעזרת מחירים מתאימים ".  ואכן ,  היבואנים העניקו לליסינג הנחות מפליגות של כ-15% ברוב המקרים ,  ולעתים אף יותר מ-30% .  הלקוח הפרטי ,  כמובן ,  לא מקבל את ההנחות הללו .  יחסי הכוחות החדשים התבטאו במכירות לליסינג .  ב-2000 רכשו חברות הליסינג 35% מכלל המכוניות החדשות ,  אך עד 2006 זינק המספר ל-60% והן נהפכו ללקוח העיקרי של היבואנים .  לדברי יקי אנוך , " במדינות מפותחות ,  השוק בנוי מרשת הפצה מסועפת של סוכני וסוכני משנה .  בישראל יש רק יבואנים והם משמשים כמקור שיווקי יחיד .  זה לא מספיק אפילו בשוק קטן כמו ישראל .  חברות הליסינג נהפכו להיות סוכנים של היבואנים ".  בעשור הבא :  רשות המסים מעלה את שווי השימוש לאחר שביטלה את שיטת הקבוצות .  הדבר יכול לצמצם את היקף ציי הליסינג ואולי גם להקטין את חוסר השיוויון בשיטה .  עם זאת ,  כל עוד יש מיסוי כה גבוה על רכב בישראל ,  מדבקות הליסינג יהיו מחזה נפוץ .   ההצלחה של מאזדה ,  עליית הקוריאניות  >  >  המותג המצליח ביותר של העשור שחלף היא כמובן מאזדה ,  שמכרה כאן 235 אלף מכוניות - בפער עצום מהמקום השני שבו מדורגת יונדאי ,  עם 161 אלף מכירות .  המכונית הנמכרת ביותר היתה מאזדה 3 ,  עם 106 אלף מכירות ,  ואם נחבר את מכירותיה לאלה של דגם הלאנטיס שהחליפה ,  נגיע לכמעט 160 אלף משפחתיות .  גם מכונית המנהלים הנמכרת ביותר היא מאזדה ,  מדגם 6 ,  ממנו נמכרו 27 אלף יחידות .  איך הם עושים זאת ?  במטה של דלק מוטורס ,  יבואנית מאזדה ,  יש רק ערך מקודש אחד - המותג .  שומרים עליו מכל משמר ,  ולא מורידים מערכו בשום מבצע והנחה .  גם בתחילת 2009 ,  כאשר נדמה היה ששוק הרכב נעצר ומרבית היבואנים יצאו במבצעי הנחות ,  בדלק מוטורס לא הפחיתו במחיר ולו במקצת .  הדבר מגן על חברות הליסינג וגם על הלקוחות הפרטיים שקנו מכוניות מאזדה ,  שכן ערכן כמשומשות נפגע פחות משל אחרות .  זו הסיבה לכך שחברות הליסינג מרבות לקנות מכוניות ממאזדה :  אף שההנחות שניתנות להן אינן הגדולות ביותר בשוק ,  הן מעריכות שהפיחות בערכן יהיה קטן יחסית .  מאזדה נהנית מתדמית של מכונית אמינה ויעילה ,  ולעתים אף ספורטיבית וצעירה - הערכים שהיצרן מטפח בחו"ל .  ההצלחה של מאזדה בקרב ציי הרכב מעודדת הצלחה גם בשוק הפרטי .  המחירים הגבוהים בשוק הישראלי והשאיפה למכור מכונית משומשת בקלות מבלי להשקיע רבות באחזקתה יוצרים העדפות שמרניות ועדריות .  הקהל קונה מכונית לפי  " מה שרואים על הכביש "  - וכך מאזדה 3 והדגמים האחרים זוכים להצלחה רבה גם בשוק הפרטי ,  עם נתח שוק גדול יותר מכל מקום אחר בעולם .  גם חוזקה של טויוטה ,  הנמצאת במקום השלישי בטבלת המכירות עם 160 אלף מכירות במשך העשור ,  הוא במותג .  כאן מדובר בחוזק עולמי ,  ולא רק בישראל .  ההצלחה של יונדאי מעניינת יותר .  היצרן החל את העשור במקום השמיני בטבלת המכירות  ( ב-2002 )  ושנתיים מאוחר יותר כבר היה במקום השני .  היצרן הקוריאני לא עשה זאת על ידי מכירת משפחתיות ,  אלא באמצעות זיהוי נישות והשתלטות עליהן .  בתחילה זוהתה הנישה של הקטנות האוטומטיות ,  שנשלטה על ידי מכוניות אירופיות יקרות יותר .  הגטס של יונדאי היתה זולה יותר ונהנתה כבר ממוניטין של אמינות וכך כבשה את חברות ההשכרה וגם את השוק הפרטי .  יונדאי אקסנט ,  סדאן קטנה ,  השתלטה על נישה שקיימת רק בחברות הליסינג - מכוניות קטנות עם מראה כמו-משפחתי .  אחרי שהצליחה בשוק המוסדי ,  החלה יונדאי לשווק מכוניות פנאי כמו טוסון וסנטה-פה ,  ומכרה אותן כסמלי סטטוס במחיר נוח יחסית .  החברה מסיימת את העשור במקום השני בטבלת המסירות ,  עם 162 אלף מכוניות בעשר שנים ועם תדמית יפנית כמעט .  שברולט נהפכה בעשור הנוכחי מאמריקאית לקוריאנית ,  כשהסמל הוותיק הותקן על דגמי דייהו שפשטה רגל .  ההצלחה של החברה - מקום שביעי בטבלה עם 75 אלף מכונית - מיוחסת להנחות נדיבות לחברות הליסינג יותר מאשר לתדמית משובחת .  בעשור הבא :  מאזדה לא מראה סימנים של היחלשות .  בשנים הקרובות יגיעו לישראל מותגים חדשים מהודו ומסין ,  ואולי הם יחקו את המודל של יונדאי וייהפכו למותגים חזקים במרוצת הזמן .   השיפור ברמת הבטיחות  >  >  במשרד התחבורה חגגו לאחרונה את הירידה הניכרת במספר ההרוגים והנפגעים בתאונות דרכים ב-2009 ,  אך אחד הנתונים שהוצנע הוא שמספר התאונות דווקא עלה במעט .  מכך ניתן להסיק שהירידה במספר הנפגעים לא נבעה משיפור בתשתיות ובשירותי ההצלה ,  אלא בעיקר מרמת בטיחות גבוהה של המכוניות .  בעשור שחלף המכוניות בישראל נהפכו בטוחות בהרבה ,  ולמעשה מכונית קטנה וחדישה תגן על הנוסעים טוב בהרבה מוולוו עצומת מימדים משנות ה-90 .  יש לכך שתי סיבות :  מגמה עולמית של שיפור בבטיחות ורגולציה אוהדת בישראל .  תעשיית הרכב עשתה צעדים גדולים בשיפור הבטיחות של מכוניות בזכות מבחני ריסוק באירופה ובארה"ב ,  ויצרה מכוניות שמפזרות טוב יותר את האנרגיה בתאונה ומגנות על הנוסעים וכן מערכות אלקטרוניות שמסייעות למנוע תאונה .  בישראל ,  רשות המסים נתנה זיכוי מס לכריות אוויר ולמערכת בקרת יציבות ,  והחל ב-2010 ,  בקרת יציבות תהיה חובה בכל מכונית פרטית הנמכרת בישראל .  בעשור הבא :  מערכות התרעה לסטייה מנתיב ולשמירת מרחק יוצעו בדגמים נוספים של מכוניות וגם הבטיחות הפסיבית  ( הגנה בעת תאונה )  תמשיך להשתפר .   שטח :  מהפכת הג'יפונים הרכים  >  >  רק טיפש או מקצוען יעז להיכנס אתו לתוככי הנגב .  יונדאי טוסון הוא למעשה מכונית משפחתית מוגבהת ולא  " ג'יפ "  אמיתי .  אין לו שלדה של רכב שטח ,  לא מתלים מתאימים ולא תיבת העברה .  אבל למי אכפת ?  טוסון מספק פוזה נכונה במחיר נכון .  ב-2005 נמכרו ממנו 2,171 יחידות .  בן לילה נהפך טוסון לרכב השטח הנמכר ביותר בישראל .  ובאמת ,  למה לקנות מאזדה 6 שגרתית אם באותו מחיר אפשר להשקיף על פקקי התנועה מלמעלה ?  בשנות ה-90 ובתחילת שנות ה-2000 רכבי השטח היו גדולים ,  יקרים ומתאימים לשטח .  השמות שכיכבו אז היו ניסאן טראנו ,  איסוזו טרופר ,  מיצובישי פאג'רו וטויוטה לנדקרוזר .  טוסון הוריד את השטח אל העם וחולל מהפכה .  בעקבותיו שיגשגו המכירות של ג'יפונים רכים נוספים ,  כמו דייהטסו טריוס ,  סובארו פורסטר וטויוטה ראב4 .  הישראלים הבינו - בצדק רב מבחינת מי שלא באמת מטייל בשטח - שפוזה של ג'יפ אפשר להשיג בזול יחסית .  מי נפגע ?  רכבי השטח הגדולים והקשוחים .  המכירות של מיצובישי פאג'רו צנחו ביותר מחצי - 670 כלים בלבד ב-2008 .  ניסאן טראנו ומחליפו פאתפיינדר נמחקו כמעט כליל מהמפה .  ורק טויוטה לנדקרוזר ,  הדינוזאור הקשוח האחרון ששרד ואף משגשג ,  מכר ב-2008 כמעט 1,700 יחידות .   האופנה ההיברידית  >  >  המכוניות ההיברידיות הראשונות הגיעו לישראל ב-2004 וזכו לקבלת פנים צוננת משהו . " אנשים לא ידעו איך לאכול את זה ",  נזכר עוזי גונן ,  מנהל השיווק בחטיבת המכוניות במאיר ,  יבואנית הונדה . " לא ידעו אם המכונית חשמלית ואם המצבר עלול להיגמר ".  ואולם בעידוד של מדיניות מיסוי נמוכה  ( 30% בלבד )  ובסיוע האופנה הירוקה ,  זכו ההיברידיות להצלחה בישראל . " זה היה מומנטום שצבר תאוצה ",  אומר גונן , " והחיסכון שמציעות ההיברידיות נהפך לדבר ידוע יותר ".  המכירות של טויוטה פריוס עלו מ-454 יחידות ב-2006 ל-1,992 יחידות ב-2008 .  ב-2009 חלה דווקא ירידה קלה במכירות ,  אך בעתיד צפוי להיברידיות עתיד מעניין עם דגמים זולים יותר כמו הונדה אינסייט וטויוטה אוריס hsd ,  לצד הרחבת ההיצע של מכוניות יוקרה היברידיות מבית מרצדס וב.מ.וו שיצטרפו ללקסוס .  מותג היוקרה היפני כבר זכה השנה להצלחה נאה ,  עם 70 מכוניות שנמכרו מגרסה ההיברידית של מכונית הסאלון gs .  ואולם מעל הצלחת ההיברידיות מעיב ענן שחור .  המשרד להגנת הסביבה בודק בחודשים האחרונים אם במכוניות אלה יש קרינה חריגה ומסוכנת .  תוצאות הביניים הן כנראה חיוביות ,  אך המשרד מעכב את חשיפתן בפומבי ובינתיים הן נבדקות אצל מומחים של טויוטה והונדה .  עד שסכנת הקרינה ,  אם קיימת ,  לא תתבהר - המכירות של ההיברידיות לא יחזרו לשגשג .  בעשור הבא :  אם יוסר החשד לקרינה ,  מכירות ההיברידיות צפויות לעלות ואחריהן גם המכירות של מכוניות חשמליות .   מסחריות קומפקטיות - הפירצה קוראת לישראלי  >  >  השנה היא 2001 .  צ.ב .,  עורך וידאו עצמאי מראשון לציון ,  קונה סיטרואן ברלינגו .  מאחר שהוא עצמאי ועוסק מורשה ,  ומאחר שסיטרואן ברלינגו היא מכונית מסחרית ומאחר שאנחנו חיים במדינת הקומבינה ,  צ.ב .  קיבל על חשבון המדינה החזר מלא על המע"מ .  ולא משנה שמה שהוא מוביל במסחרית זה את הבת שלו לגן ואולי כמה קלטות וידאו ,  שבינינו ,  היו נכנסות בקלות גם לתא המטען של יונדאי גטס .  צ.ב .  לא לבד .  ב-2001 נמכרו בישראל 3,520 סיטרואן ברלינגו .  ו-9,580 מסחריות קומפקטיות בכלל ,  והפלח הזה תפס 7% מהשוק כולו .  הפירצה קוראת לישראלי ,  ולרשויות המס נדרשו כמה שנים כדי לסתום את הפירצה .  למעשה ,  זה קרה רק ב-2005 .  חסל סדר החזר מע"מ אוטומטי .  שוק הרכב הגיב במהירות .  המכירות של ברלינגו נחתכו בחצי ,  וב-2006 נמכרו רק 1,880 יחידות .  פלח השוק של המשפחתיות הקומפקטיות ירד באותה שנה ל-4.5% .  המשמעות - הוסרה שכבת אוכלי החינם ,  נשאר הביקוש הקשיח מצד אלה שבאמת משתמשים ברכב ואכן ראויים  ( ומקבלים )  להחזר מע"מ - שיפוצניקים ,  גננים ,  אינסטלטורים וכדומה .   אלטרנטיבה ליבואני הרכב  >  >  בשלהי העשור החל היבוא האישי להתרחב ולאיים על יבואני מכוניות היוקרה .  ב-2007 הגיעו ביבוא אישי 384 מכוניות ,  וב-2008 זינק המספר ל-2,600 מכוניות .  ב-2009 הגיע מספר המכוניות מיבוא אישי ל-3,200 - כשליש משוק מכוניות היוקרה בישראל .  היבוא האישי סובל מבעיות רבות .  מדובר במכוניות משומשות שעברן לא תמיד ברור ,  וכמה מסוכני היבוא האישי היו מעורבים בהעלמות מס וביבוא מסחרי האסור לפי חוק .  אך אף על פי כן ,  היבוא האישי מציב בראשונה אלטרנטיבה ליבואני הרכב הסדירים ואף מעודד אותם להוריד מחירים .  מכשירי תנועה ,  למשל ,  הורידה את מחירו של ג'יפ גרנד צ'ירוקי בלא פחות מ-90 אלף שקל .  בעשור הבא :  היבוא האישי יימשך ,  אך התחרות האמיתית ליבואניות תגיע מכיוון היבוא המקביל - יבוא סדיר של מכוניות שעשויות להיות זולות בהרבה מהמחירים המוכרים לנו .
 
מכונית העשור :  מאזדה בליסינג 
מאזדה שלטה ללא עוררין במכירות הרכב - בזכות חוזק המותג  ?  המכוניות ההיברידיות התחילו לצבור תאוצה  ?  הבטיחות עלתה ומספר ההרוגים בתאונות ירד  ?  היבוא האישי הציב אלטרנטיבה קורצת  ?  הישראלים גילו את הכאילו-ג'יפים  ?  ומספר אחד שמסכם את העשור :  כ-60% מכלי הרכב החדשים 

