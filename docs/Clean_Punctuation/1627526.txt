תורת הכאוס 
השקעות עולמיות
 >  >  שני דברים שלמדנו מסיכום העשור האחרון בתחום ההשקעות :  מניות היו ההשקעה הגרועה ביותר של העשור .  וגם הטובה ביותר .  השאלה היחידה היא באיזה מניות מדובר - בשווקים המפותחים  ( הפסד )  או המתעוררים  ( רווח )  ?  העשור הראשון של המילניום היה אחד הסוערים ביותר מאז מלחמת העולם השנייה ,  ולא רק בגלל המשבר הפיננסי שמחק את רוב הרווחים שנרשמו מתחילת העשור .  קריסת בועת האינטרנט נמנית על אחד מארועי ההשקעה הגדולים שהתרחשו בו .  אחר כך היו התקפות הטרור של 2001 ושקיעת מעמדה של ארצות הברית ,  ובעיקר - עלייתם של השווקים המתעוררים .  מהניתוח שערך themarker עולה אמת אחת ידועה היטב :  ההשקעות הרווחיות ביותר הן אלה שמתבצעות בשווקים שעברו משבר קשה מאוד .  בשנה האחרונה השווקים המובילים הם רוסיה ,  סין וארגנטינה .  בעשור האחרון ,  אוקראינה ורוסיה הן המובילות ,  לאחר שספגו מהלומה עזה במשבר של 97'-98' .  הקרונה הצ'כית ספגה נפילות חדות בשנה האחרונה של העשור הקודם ,  והיתה המטבע החזק ביותר של העשור הנוכחי .  מביצועי השווקים המפותחים ניתן להסיק גם שאופק של עשר שנים בשוק המניות לא מבטיח תשואה חיובית ,  כפי שפעם האמינו כולם .  ההשקעות המצטיינות של העשור האחרון היו בורסות השווקים המתעוררים ,  וההימור נגד הדולר .  ההימור הטוב ביותר נגד הדולר היה באמצעות השקעה בזהב ,  שנתן תשואה מצטברת של 283% יותר מהנפט ,  ויותר מכל הימור ישיר על מטבעות חוץ ,  שמתגלים כהשקעה חלשה יחסית .  קרנות הגידור ,  באופק של עשר שנים ,  התגלו כהשקעה עלובה למדי - מדד עולמי של קרנות אלה ,  שאמורות לתת תשואות גבוהות יותר שסיכון גבוה יותר בצידן ,  מראה רווח שמזכיר פק"מ יומי .  במבט אל התשואה השנתית הממוצעת שהניבו ההשקעות שבדקנו ,  מתגלה כי תחזיתו של וורן באפט מתחילת העשור התגשמה .  באפט הזהיר את המשקיעים לאחר פקיעת הבועה ,  שהעידן שבו משקיע סביר בבורסות המניות יכול היה לצפות לתשואה של 10% בשנה - הסתיים .  השקעה במדד השווקים המתעוררים נתנה תשואה שנתית דולרית של 7.5% .  מה אומר לנו העשור האחרון לגבי העשור הבא ?  מאומה .  ברור שסין נהפכה למעצמה כלכלית מהדרגה הראשונה ,  ושהיא תמשיך לשגשג בעשור הנוכחי .  האם משמעות הדבר היא שהשקעה ביואן או בבורסת שנחאי יהיו כדאיות ?  לא בהכרח .  האם השקעות מפתיעות כמו זהב וקרונה צ'כית ימשיכו להיות טובות ,  או שהגיע הזמן להמר נגדן ?  התשובה שלכם תהיה טובה לא פחות מתחזיות המומחים הגדולים ביותר .  כל משקיע שפעל בעשור האחרון מכיר מקרוב ,  ועל בשרו ,  את תורת הכאוס .
 
תורת הכאוס 
השקעות עולמיות

