גבר בן 48 ביצע מעשים מגונים בבתו החורגת
תושב הצפון הורשע בביצוע מעשים מגונים בבתה בת ה-12 של בת זוגו .  הגבר נגע באיבריה האינטימיים כשצפו יחדיו בטלוויזיה .  בביהמ"ש הוא טען כי  " הנערה ניסתה לפתות אותי "
 בית המשפט המחוזי בחיפה הרשיע אחר הצהרים  ( ראשון )  את תושב הצפון בן 48 מאחד הקיבוצים בצפון בביצוע מעשים מגונים בבתה של בת זוגו .  מדובר בנערה שהיתה בעת המעשים בת 12 והיתה תחת אחריותו .  הנאשם כפר בהאשמות שיוחסו לו .  
על פי כתב האישום ,  הגבר ביצע מעשים מגונים בנערה ,  כיום בת 18 בעת ששהו לבדם .  הנאשם הזמין את הנערה לצפות עימו בטלוויזיה ,  ומשנענתה ,  החל ללטפה בכל חלקי גופה וכן לגעת בה באיבריה האינטימיים .  הוא ליטף את בטנה ,  בתחילה מעל בגדיה ולאחר מכן מתחתיהם כשהוא עובר מבטנה למקומות אינטימיים בגופה .  הנערה תפסה את ידו ודרשה ממנו שיפסיק .
 בעדותו אמר הנאשם כי הנערה  " הראתה נטיות כלפיו ",  וכי ניסתה  " לפתות "  אותו מבלי שהיתה מודעת לכך .  אב בית הדין ,  השופט יוסף אלרון ,  קיבל את גרסת המתלוננת והרשיע את הנאשם .  השופט קבע עוד כי  " האשמות המתלוננת לא נולדו  " בוקר בהיר אחד ",  כטענת הנאשם ,  אלא לאחר שנים של יחס מיני ורכושני מצדו .  מכאן ,  ברורים הריבים ביניהם כשהוא מנסה לכפות עליה את מרותו מחד ,  ולהתייחס אליה כאל אובייקט מיני מאידך ". 

גבר בן 48 ביצע מעשים מגונים בבתו החורגת
תושב הצפון הורשע בביצוע מעשים מגונים בבתה בת ה-12 של בת זוגו .  הגבר נגע באיבריה האינטימיים כשצפו יחדיו בטלוויזיה .  בביהמ"ש הוא טען כי  " הנערה ניסתה לפתות אותי "
 
