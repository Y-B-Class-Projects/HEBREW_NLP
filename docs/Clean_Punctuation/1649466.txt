השגריר מפרשת ליברמן : " עשו פיל מזבובון "
 שגריר ישראל לשעבר בבלארוס זאב בן אריה ,  החשוד שהעביר לשר החוץ אביגדור ליברמן פרטים חסויים על חקירתו אומר כי בגרסה שמציעה המשטרה  " יש סתירות רבות "
 זאב בן אריה ,  השגריר לשעבר החשוד שהעביר לשר החוץ אביגדור ליברמן מסמך שהכיל פרטים חסויים על חקירתו אמר אמש  ( רביעי )  כי לא חשב שהוא מבצע כל עבירה . " לצערי אין לי דרך אחרת אלא להגיע למסקנה שנמצא איזשהו זבובון קטן ונופח למימדים של פיל ענק כדי שיסתיר כל ההתפתחויות האחרות ",  אמר בן אריה בראיון לערוץ 1 . 
" אני מנוע מלהתייחס כי אני תחת אזהרה וזאת הבעיה העיקרית שלי .  קיימת אסימטריה כי המשטרה פרסמה מה שהיא פרסמה כעובדות ואני מנוע מלהתייחס למרות שיש שם הרבה סתירות ודברים שלא תואמים את המציאות .  דברים שאני כאילו אומר .  לפי מה שחונכתי השגריר הוא לא דוור ,  תפקידו להבין ולדעת ולפתוח  אגב ,  החומר הגיע פתוח - להבין על מה מדובר ולענות על שאלות ",  הוסיף בן אריה . " חובתי הייתה לדעת מה שאני מעביר ". 
בן אריה אף הכחיש את הדיווחים לפיהם הושעה מתפקידו ,  וטען : " לא הושעתי בשום פנים ואופן .  יצאתי לחופשה פרטית מרצוני .  אני מאד מבקש לא לשפוט אותי לפני שמערכת המשפט עשתה זאת ". 
שר החוץ אביגדור ליברמן האשים אתמול את המשטרה בשיבוש הליכי החקירה החדשה המתנהלת בעניינו .  בעת הגשת עתירה לבג"ץ נגד סגירת התיק בעניין ההדלפות מחקירותיו ,  אמר ליברמן : " שעה קלה אחרי שיצאתי מחדר החקירות ,  כל הפרטים פורסמו על ידי לשכת המפכ"ל בצורה מעוותת .  זה היה שיבוש מכוון ומגמתי .  זה אמא ואבא של שיבוש הליכי החקירה ביחד .  הציפייה שלי היא שתתקבל החלטה לפתוח בחקירה נגד המפכ"ל על ההדלפה .  הועבר אתמול מכתב על שיבוש הליכי חקירה .  אין משהו שיותר זועק לשמיים .  אין שיבוש חקירה יותר בוטה וגס מזה ". 
גורמים בלשכת השר לביטחון הפנים יצחק אהרונוביץ' ,  החבר במפלגת ישראל ביתנו ,  אמרו כי  " רשויות האכיפה חייבות להמשיך לפעול בצורה חופשית ,  מקצועית ובאופן עצמאי ".  הגורמים הוסיפו כי  " עם כניסתו לתפקיד ,  השר הורה למפכ"ל המשטרה שלא לעדכנו בחקירות אנשי ציבור ,  בדגש על חקירת שר החוץ ,  ועל כך הוא לא התעדכן ,  לא מתעדכן ולא יתעדכן .  את החלטה בעניין יקבל רק היועץ המשפטי לממשלה ". 
ליברמן נחקר שלשום במשטרה בחשד לשיבוש הליכי משפט והפרת אמונים .  הוא זומן לחקירה לאחר שבמהלך השבועות האחרונים נחקר שגריר ישראל לשעבר בבלארוס ,  זאב בן אריה ,  בחשד לביצוע עבירות שיבוש הליכי משפט ,  גילוי בהפרת חובה ומרמה והפרת אמונים .  במהלך החקירה עלה חשד כי שר החוץ קיבל לידיו מסמך סודי מהשגריר לשעבר .
 
השגריר מפרשת ליברמן : " עשו פיל מזבובון "
 שגריר ישראל לשעבר בבלארוס זאב בן אריה ,  החשוד שהעביר לשר החוץ אביגדור ליברמן פרטים חסויים על חקירתו אומר כי בגרסה שמציעה המשטרה  " יש סתירות רבות "
 
