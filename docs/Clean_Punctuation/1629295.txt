הורשע צעיר שביקש להצית דירות של ערבים
ביהמ"ש הרשיע צעיר בן 19 שייצר בקבוקי תבערה במטרה להצית דירות בבעלות ערבים בשכונת התקווה בת"א . " הצעיר תכנן את המעשים כנקמה על העימותים בעכו ביום כיפור ב-2008 "
  ( צילום :  טל אנגלנדר ,  עריכה :  יאיר דניאל ) 
בית המשפט המחוזי בתל אביב הרשיע היום  ( רביעי )  את הצעיר אליהו אהרוני ,  בן 19 ,  בעבירות של קשירת קשר להצתה ממניעים גזעניים ,  נשיאת נשק וייצור נשק .  אהרוני הורשע בכך שייצר בקבוקי תבערה במטרה להצית דירה בבעלות ערבי בשכונת התקווה בתל אביב ,  זאת בעקבות המהומות בין יהודים לערבים בעכו ביום כיפור ב-2008 .  
על פי הכרעת הדין ,  בעקבות המהומות בעכו התגבשה אצל אהרוני ,  שהיה אז בן 18 ,  כוונה לפגוע באזרחים ערבים .  הוא נפגש עם אחרים בעלי כוונות דומות ותכנן עמם להצית באמצעות בקבוקי תבערה בתי מגורים בשכונת התקווה ,  בהם התגוררו ערבים .  
אהרוני הודה כי קיבל לידיו פתק ובו כתובת של דירה שבה מתגורר תושב ערבי במטרה להצית אותה - אך מכחיש שידע מי מתגורר בה .  הוא הודה גם שיצר שני בקבוקי תבערה ,  אולם טען כי הסתיר אותם ולא ביצע בסופו של דבר את ההצתה .  פרקליטו של אהרוני ,  עו"ד מנחם רובינשטיין ,  טען שמעשיו אינם מספקים להרשעה בעבירות בהן הואשם וכן כי הוא זכאי לפטור מאחריות פלילית עקב חרטה ולאור העובדה כי לא ביצע את ההצתה בסופו של דבר . 
" זו עובדה שהוא הסכים לתת ידו לביצוע פשע כלפי ערבים בשל היותם ערבים והסכמתו זו נעשתה במסגרת אותה התכנסות שבה הושגה ההבנה בדבר המטרה האמורה .  העובדה שהנאשם אינו שונא ערבים ואין לו דבר נגד מי מהם ,  כלשונו ,  לא הניעה אותו להסתייג מן הקשר הפלילי ומכאן אחריותו לדבר ",  כתב השופט עודד מודריק בהכרעת הדין בה הרשיע את הצעיר .
 
הורשע צעיר שביקש להצית דירות של ערבים
ביהמ"ש הרשיע צעיר בן 19 שייצר בקבוקי תבערה במטרה להצית דירות בבעלות ערבים בשכונת התקווה בת"א . " הצעיר תכנן את המעשים כנקמה על העימותים בעכו ביום כיפור ב-2008 "
 
