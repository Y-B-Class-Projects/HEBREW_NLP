הסוף של ברלוסקוני ?  נחקר חשד שקנה קולות
התביעה באיטליה חוקרת חשד שראש הממשלה קנה קולות של חברי פרלמנט ,  לקראת הצבעת האי-אמון מחרתיים .  100 אלף הפגינו ברומא בקריאה להדחתו .  ברלוסקוני בשלו : " אלו שקרים ,  אנצח בהצבעה "
 האם הסוף של סילביו ברלוסקוני מתקרב ?  ערב הצבעת האי-אמון בממשלת איטליה ,  מתברר כי רשויות התביעה האיטלקיות פתחו בחקירה נוספת נגד ראש הממשלה ,  המסובך כבר בשלל האשמות לגבי שחיתות פוליטית ואישית .
 לפי החשדות החדשים ,  שהתפרסמו בסוף השבוע ,  ברלוסקוני ניסה לקנות קולות של חברי פרלמנט ,  לקראת ההצבעה הגורלית שאמורה להתקיים מחרתיים .  אם החשדות יתבררו כנכונים - ברלוסקוני יצטרך להתפטר מתפקידו ,  ללא קשר לתוצאות ההצבעה בפרלמנט .
 ההליך הפלילי נגד ברלוסקוני החל בעקבות תלונה שהגישו נגדו יריביו הפוליטיים ,  מנהיגי מפלגות המרכז-שמאל ,  אליהם הצטרף גם בעל בריתו של ברלוסקוני עד לאחרונה ,  יו"ר הפרלמנט ג'אנפרנקו פיני .  התלונות הצביעו ,  לדברי מגישי התלונה ,  על כך ש"חלק מצירי האופוזיציה כבר הסכימו להצביע בעד ה'קברלייר'  ( כינויו של ברלוסקוני )  ,  וחלקם הסכימו להימנע ". 
אנטוניו די פייטרו ,  מנהיג מפלגת המרכז-שמאל הקטנה  " איטליה של הערכים "  ואחד ממבקריו הקולניים ביותר של ברלוסקוני ,  אמר כי סיפק לרשויות  " מסמכים רבים וראיות מקיפות ",  שבעקבותיהם נפתחה החקירה . " הרגשתי מחויב לדווח על המעשים החמורים בפרלמנט לרשויות התביעה ,  שיחליטו אם מדובר רק בסקנדל פוליטי ,  או גם בעבירה פלילית .  אסור שדברים כאלו יקרו במדינה מתורבתת ". 
אתמול הפגינו ברומא כ-100 אלף ממתנגדיו של ברלוסקוני ,  שקראו להדיחו מראשות הממשלה עקב השחיתות שהנהיג במנגנוני השלטון .  ברלוסקוני דחה אתמול בתוקף את ההאשמות ,  שלדבריו הן חלק מ"קמפיין של שקרים והכפשה "  נגדו .  הוא גם הבטיח שלא יהיו  " בוגדים ",  והוא יעבור בהצלחה את הצבעת האמון הקריטית .
 מאזן הכוחות לקראת ההצבעה ביום שלישי נראה צמוד ביותר ,  והפרשנים הפוליטיים מתקשים להחליט מהם סיכויי ההישרדות של ברלוסקוני .  לפי ההערכות ,  בסיועה של בעלת בריתו הימנית-קיצונית , " הברית הצפונית ",  הוא צפוי לצלוח את ההצבעה בסנאט .  בבית התחתון ,  לעומת זאת ,  הוא מצוי בבעיה ,  משום שאיבד את קולותיהם של היו"ר פיני ו-40 אנשי מפלגתו .
 
הסוף של ברלוסקוני ?  נחקר חשד שקנה קולות
התביעה באיטליה חוקרת חשד שראש הממשלה קנה קולות של חברי פרלמנט ,  לקראת הצבעת האי-אמון מחרתיים .  100 אלף הפגינו ברומא בקריאה להדחתו .  ברלוסקוני בשלו : " אלו שקרים ,  אנצח בהצבעה "
 
