שר התיירות האירני לחץ יד לשר מיסז'ניקוב
תקרית חד פעמית או התפתחות מדינית מפתיעה ?  בוועידת התיירות הבינלאומית במדריד לחץ שר התיירות סטס מיסז'ניקוב את ידו של עמיתו האירני ,  חמיד בקאי
רוחות שלום מפתיעות מטהרן ?  שר התיירות האירני חמיד בקאי לחץ היום  ( רביעי )  את ידו של עמיתו הישראלי ,  סטס מיסז'ניקוב  ( ישראל ביתנו )  ,  במסגרת פתיחת יריד התיירות הגדול בעולם לשוק הלטיני  FITUR המתקיים במדריד .  מיסז'ניקוב סייר יחד עם שגריר ישראל במדריד ,  רפאל שוץ ,  ועם הצוות המקצועי של משרד התיירות בין ביתני המדינות השונות תוך שהם בוחנים אפשרויות לשיתופי פעולה ועורכים היכרות עם עמיתיהם בעולם .
 על פי גורמים במשרד התיירות ,  כאשר הגיעה המשלחת לביתן האירני היא התקבלה לאחר היסוס קל על ידי מנהל הביתן אשר הציג בפני האורחים את פעילות תעשיית התיירות האירנית והזמין את מיסז'ניקוב עצמו לבוא לבקר במדינה .  בביתן האירני פגש מיסז'ניקוב בעמיתו האירני ולחץ את ידו .
 בעת המפגש אמר השר הישראלי לבקאי כי  " ישראל ואירן נמצאות באותו אזור והתיירות יכולה להוות גשר בין העמים  אך על נשיא אירן לחדול מהסתה פרועה כנגד העם היהודי ומדינת ישראל ולהחזיר את אירן למשפחת העמים "  מיסז'ניקוב הוסיף ואמר כי הוא מקווה שיבוא יום ובו יוכל כל אזרח ישראלי לבקר באירן ובכך להחזיר את היחסים שהיו בין שני העמים לפני המהפיכה החומניסטית .  נציג אירן עצמו לא הגיב לדבריו של מיסז'ניקוב .
 
שר התיירות האירני לחץ יד לשר מיסז'ניקוב
תקרית חד פעמית או התפתחות מדינית מפתיעה ?  בוועידת התיירות הבינלאומית במדריד לחץ שר התיירות סטס מיסז'ניקוב את ידו של עמיתו האירני ,  חמיד בקאי

