חודש אחרי :  מספר ההרוגים בהאיטי - 230,000
ממשלת האיטי מעריכה כי מספר הקורבנות מרעידת האדמה החזקה עלול להמשיך ולעלות .  מיליון בני אדם נותרו ללא קורת גג וחיים בחודש האחרון ברחובות הבירה באוהלי פלסטיק
 ( צילום :  רויטרס ,  עריכת וידאו :  יאיר דניאל ) 
ממשלת האיטי העלתה ב-18,000 את אומדן ההרוגים ברעידת האדמה ,  וכעת היא מעריכה שהוא עשוי להגיע ל-230,000 ,  כך דווח היום  ( רביעי )  .  שרת התקשורת של האיטי מארי-לורנס גוסלין אמרה כי המספר האחרון אינו סופי וכי כ-300,000 בני אדם נפגעו ברעש בעוצמה של 7 דרגות בסולם ריכטר שאירע ב-12 בינואר .
 המספרים האחרונים לא כוללים גופות שנקברו על ידי גורמים פרטיים או בני משפחה ,  כך דווח ב-BBC .  בכך מתקרב מניין ההרוגים בהאיטי לזה של קורבנות הצונאמי ב-2004 ,  בו נהרגו כ-250,000 בני אדם .
 ראש הממשלה ז'ן-מקס בלריבה מסר כי מיליון בני אדם נותרו ללא קורת גג וחיים ברחוב באוהלים מפלסטיק או מסדינים .  לדברי ראש הממשלה ,  בכמה אזורים בהאיטי המצב משתפר ,  תודות לשיפור בחלוקת מזון ושירותים רפואיים ,  אך בעיית המגורים נותרה הבעיה הגדולה ביותר . " לאן נעביר את כל האנשים האלה ?  "  שאל בלריבה במסיבת עיתונאים עם ראש הכוח לשמירת שלום של האו"ם .  
ראש הממשלה העריך כי ייקח להאיטי לפחות שלוש עד ארבע שנים כדי לחזור למצבה לפני רעידת האדמה ,  וכ-10 שנים לבנות מחדש את 250,000 הבתים שנהרסו .
 
חודש אחרי :  מספר ההרוגים בהאיטי - 230,000
ממשלת האיטי מעריכה כי מספר הקורבנות מרעידת האדמה החזקה עלול להמשיך ולעלות .  מיליון בני אדם נותרו ללא קורת גג וחיים בחודש האחרון ברחובות הבירה באוהלי פלסטיק

