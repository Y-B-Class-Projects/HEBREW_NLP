מאי 2010 :  ישראל מצטרפת ל-OECD ? 
בירושלים מעריכים בוודאות רבה מאוד כי מדינת ישראל תתקבל כחברה מלאה ,  32 במספר ,  בארגון ה-OECD .  ביקור המשלחת של הארגון בראשות המזכ"ל אנחל גורייה ,  מבסס הערכות אלה
בירושלים מעריכים בוודאות רבה מאוד כי במאי 2010 תתקבל ישראל כחברה מלאה ,  32 במספר ,  ב-OECD .  את ההחלטה אמורה לאשר מועצת השרים של הארגון .  הביקור של משלחת ה-OECD בישראל השבוע ,  בראשות מנכ"ל הארגון ,  אנחל גורייה ,  מבסס הערכות אלה .  
בועז הירש ,  ראש מינהל סחר חוץ במשרד התמ"ת ,  מסר כי תהליך ההצטרפות של ישראל ל-OECD נמצא בישורת האחרונה .  עם זאת ,  בכיר המקורב למגעים הזכיר אתמול כי  " בפוליטיקה זה לא נגמר עד שזה לא נגמר ,  וכיום יש יותר מדינות שכועסות על ישראל ".  
בישראל כבר סוכם כי המדינה תיוצג ב-OECD על ידי שגרירות מיוחדת שתיפתח בפאריס ,  ולא על ידי שגרירות ישראל בצרפת .  שגריר ישראל ב-OECD יהיה ממשרד החוץ ,  וסגנו יהיה ממשרד האוצר .  המשלחת תכלול גם נציג של משרד התמ"ת .  שגרירות ישראל ל-OECD תפעל מתוך בניין שגרירות ישראל בצרפת .
 משלחת ה-OECD אמורה למסור בביקור שני דו"חות מרכזיים של ועדות הארגון - דו"ח הוועדה הכלכלית על מדיניות המקרו של ישראל  ( EDRC )  ,  תחום אותו מוביל בנק ישראל ,  ודו"ח ELSA - הוועדה לתעסוקה ורווחה  ( Employment ,  Labor and Social Affairs )  - תחום עליו אחראי משרד התמ"ת .  
גוריה יערוך פגישות עם הנשיא שמעון פרס ,  ראש הממשלה בנימין נתניהו ,  שר החוץ אביגדור ליברמן ,  יו"ר הכנסת ראובן ריבלין ויו"ר האופוזיציה ציפי לבני .  במהלך הביקור תיפגש המשלחת גם עם שר האוצר ונגיד בנק ישראל ,  כמו גם עם נציגי הרגולטורים הרלוונטיים במשרדי הממשלה השונים .  
שר התמ"ת ,  בנימין בן אליעזר ,  צפוי לארח את המשלחת לארוחת צהריים בנוכחות שר הרווחה יצחק הרצוג והשר לענייני מיעוטים אבישי ברוורמן .  בארוחה צפויים להשתתף גם נשיא התאחדות התעשיינים שרגא ברוש ויו"ר ההסתדרות עופר עיני ,  והיא אמורה לשמש דוגמה לשיתוף פעולה בין המגזרים השונים בישראל בנוגע למדיניות התעסוקה והרווחה .  
בפגישה צפוי בן אליעזר להציג את הצעדים שנוקט משרד התמ"ת ליישום המלצות דו"ח ELSA ,  בראשם הוועדה הציבורית שהוקמה לבחינת מדיניות התעסוקה בישראל תחת היו"ר פרופ' צבי אקשטיין ,  המשמש משנה לנגיד בנק ישראל .  הוועדה עוסקת במגוון תחומים כמו הכשרה מקצועית ,  מעונות יום ,  תוכנית  " אורות לתעסוקה "  וחיזוק מגזרים בעלי שיעור השתתפות נמוך בשוק העבודה בישראל .
 את המהלכים לקבלת ישראל לארגון הובילו משרדי האוצר ,  החוץ ,  התמ"ת ובנק ישראל .  בדרך לקבלתה ל-OECD אמורה ישראל לצלוח עוד שתי משוכות :  שימוע במארס 2010 בנוגע לאמנת השוחד ושימוע נוסף בנושא הקניין הרוחני .  
ישראל הצטרפה לאמנת ה-OECD נגד שוחד ,  הכלי המרכזי של הארגון במאבקו בשחיתות ,  במאי 2009 ,  לאחר לבטים רבים .  לפי האמנה ,  שישראל היתה המדינה ה-38 לחתום עליה ,  יצואן או חברה ישראלית שיציעו שוחד לעובד ציבור זר עשויים לספוג עונש של עד שלוש וחצי שנות מאסר וקנס של עד 202 אלף שקל .  
בשימוע שייערך במארס יבקשו נציגי ה-OECD לברר באילו פעולות נקטה ישראל בתחום המלחמה בשוחד - גם מבחינת חקיקה ,  אך בעיקר באופן מעשי .  בתחום הקניין הרוחני יתמקד השימוע בעיקר בהגנה על זכויות יוצרים ,  למשל הגנה על זכויות מפתחי תרופות מול אלה המתמקדים בייצור תרופות גנריות - כמו חברת טבע .  
אם תעבור בהצלחה את שתי משוכות אלה ,  תגיע ישראל לשלב הסופי ,  שהוא בעיקרו פוליטי :  כדי להתקבל לארגון נדרשת תמיכה של כל 31 החברות במדינה המועמדת .  
בכנס המנכ"לים של משרדי הממשלה ,  שנערך בנובמבר 2009 ,  העריך הנגיד פישר כי הוסרו כל המכשולים לצירופה של ישראל לארגון .  פישר ציין באותו אירוע כי הסיבה החשובה ביותר להצטרפות ישראל ל-OECD היא חינוכית ,  כיוון שהחברות בארגון תאלץ את המדינה לנהוג בהתאם לנורמות במדינות המפותחות בעולם .
 
מאי 2010 :  ישראל מצטרפת ל-OECD ? 
בירושלים מעריכים בוודאות רבה מאוד כי מדינת ישראל תתקבל כחברה מלאה ,  32 במספר ,  בארגון ה-OECD .  ביקור המשלחת של הארגון בראשות המזכ"ל אנחל גורייה ,  מבסס הערכות אלה

