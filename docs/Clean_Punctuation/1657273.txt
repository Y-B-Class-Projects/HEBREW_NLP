הפוטנציאל של מתחם לבונטין 
בעל הבית
 >  >  השבוע הודיעה קבוצת אביב כי רכשה שני בניינים במתחם לבונטין בתל אביב תמורת 21 מיליון שקל .  רק לפני חודש רכשה החברה את בית הפניקס באותו המתחם תמורת 16 מיליון דולר .  מדוע סימנתם דווקא את מתחם לבונטין ?   " אני חושב שהמתחם הזה ייחודי כי הוא ממוקם במרחק של פחות מ-100 מטר מרחוב רוטשילד .  בשנה האחרונה המתחם כולו עבר הרבה שינויים ,  כאשר אחרי שנים המשטרה פינתה את הבניין בו שכנה ברחוב הרכבת ,  גן החשמל שופץ וברחוב נפתחו הרבה חנויות מעצבים ובוטיקים .  למתחם יש פוטנציאל גדול ליהפך למתחם מגורים איכותי ,  ואנחנו זיהינו את זה .  במסגרת הפרויקט נדאג לשמר חלק מהבניינים ,  והמקום יקבל חזרה את המשקל ההיסטורי שלו . " כרגע המחירים במתחם עדיין נמוכים בכ-50% מהמחירים בשדרות רוטשילד ,  למרות שמדובר במרחק נגיעה .  במתחם גם יש כיום הרבה יותר מקומות חניה לעומת אזורים סמוכים .  במהלך השנה הקרובה נוציא היתרי בנייה ,  ובטווח של שנתיים נסיים את בניית הפרויקט ".  היציאה מעסקת השוק הסיטונאי אפשרה לכם למעשה להיכנס למתחם לבונטין ?   " זה לא סוד שהשוק הסיטונאי הוא עסקה גדולה מאוד ,  ואני מרגיש טוב עם זה שיצאנו ממנה .  מחירי הקרקע בשוק הסיטונאי גבוהים מאוד ,  בעוד מתחם לבונטין הוא מקום הרבה יותר איכותי למגורים והמחירים בו נוחים ".  כיצד אתה מסתכל על קבוצות הרכישה שמשתלטות על העיר ?   " יש קבוצות רכישה טובות ,  לכן אי אפשר להתייחס לכולן באותו מטבע .  לצערי ,  לאחרונה הרבה קבוצות רכישה מכניסות אנשים למצבים קשים מאוד .  קבוצות רבות חסרות ניסיון ,  ולרוכשים בהן אין אבא ואמא כמו שיש לרוכשים מקבלן .  כמו כן ,  המימון שהבנק נותן לקבוצות הוא יקר יותר ,  ועלות הבנייה גבוהה יותר .  לא ראיתי עדיין שום קבוצת רכישה שבסופו של דבר נתנה מחירים יותר נמוכים ". 

הפוטנציאל של מתחם לבונטין 
בעל הבית

