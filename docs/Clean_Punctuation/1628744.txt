שכטר : " הראש שלי בהפועל תל אביב "  
החלוץ התייחס להתעניינות מויאריאל .  בקבוצה החלו להתכונן למכבי חיפה : " אם לא נדע לייצב את המשחק שלנו ,  אין לנו סיכוי "
 את הבוקר שאחרי הניצחון הגדול על בית"ר ירושלים פותחת הפועל תל אביב עם שני סימני שאלה עיקריים .  הראשון ואולי היותר מרכזי ,  נכון להיום  ( שלישי )  ,  הוא ברק יצחקי .  עד לפני המשחק נראה כי לאחר מגעים בין הצדדים והעובדה כי בית"ר תדרוש 1.2 מיליון יורו על החלוץ ,  גרמו להפועל לסגת מניסיונותיהם לראות את יצחקי במדים האדומים .  אבל העובדה כי החלוץ הפעיל בימים האחרונים לחצים מצידו לעבור לאדומים והרצון הגדול לחזק את התקפת הקבוצה ,  יביאו לכך שהפועל ככל הנראה תציע לבית"ר לרכוש את מחצית הכרטיס של יצחקי ,  דבר שבינתיים בבירה מסרבים .  
איתי שכטר ,  שאמור לשחק עם יצחקי בחלק הקדמי ,  אם החלוץ אכן יעשה את המעבר ,  כבר מפנטז על השילוב הקטלני בחוד : " אני חושב שברק שחקן מצוין שיכול לתרום לנו והוא גם חבר שלי ,  כך שאשמח אם יגיע לקבוצה .  אבל אני לא מהבעלים ואני לא זה שיקנה אותו .  להפועל יש משחק התקפה מצוין ,  זה לא רק החלוצים ,  זה כל הקבוצה ,  כמו דדי ודאגלס שנותנים שערים .  אני לא חלק מהצוות ,  אני אשמח שיבוא שחקן לחלק הקדמי וישדרג אותנו ".  שכטר ,  שמבוקש על ידי ויאריאל הספרדית ,  התייחס אתמול לעובדה שהוא מבוקש בחו"ל : " זה כיף לשמוע שקבוצות מחו"ל מתעניינות בי ,  אבל כרגע הראש שלי בהפועל תל אביב גם ברגעים השמחים וגם ברגעים הפחות טובים ". 
שכטר יחמיץ את המשחק מול מכבי פתח תקוה בשל חמישה צהובים ,  והוסיף על המשחק אתמול ועל המשך הליגה : " המשחק יכול היה להיגמר בפער הרבה יותר גבוהה ,  אבל אנחנו לא חזירים ומסתפקים בניצחון .  לימדו אותי בכדורגל שמסתכלים ממשחק למשחק ,  ועד למכבי חיפה יש לנו עוד שני מחזורים ,  אז קודם כל אנחנו חושבים על מכבי פתח תקוה .  אני מאמין שנבוא בשיא הרצינות לחיפה ויהיה בסדר .  ראינו את המשחק של מכבי פתח תקוה מול רמת גן ,  ומקומה הוא בחלק העליון .  זו קבוצה חזקה שהחליפה מאמן ונראתה במשחק האחרון מצוין .  אני מאמין שהצוות המקצועי יכין אותנו בצורה הכי טובה שיש ואני מבטיח שמעכשיו יהיה קשה להוציא נקודות באורווה ,  אבל אני מקווה שנצליח לעשות את זה ". 
קשר הקבוצה ביברס נאתכו סיפר הבוקר לאתר הרשמי של הקבוצה על התחושות שאחרי הניצחון על בית"ר ירושלים : " אין ספק שהניצחון על בית"ר הוא מה שחשוב ,  עמדנו במבחן התוצאה והשגנו את הנקודות .  לגבי הדרך אני מסכים עם המאמן שלא היינו צריכים לשמוט את היתרון ואפילו יכולנו להגדיל אותו במספר הזדמנויות .  נתנו לבית"ר לחזור לתמונה ועשינו דפיקות לב להמון אנשים ,  אבל בסופו של דבר הבקענו שער אחד יותר וזה מה שחשוב ". 
לקראת המשימה הבאה של הפועל תל אביב אמר נאתכו : " אנחנו צריכים לדאוג להגיע ליישורת האחרונה בליגה במצב האופטימלי ואז נוכל לדבר על איך נרצה לסיים את הליגה .  עד אז אנחנו מתרכזים בעבודה שלנו ולא מסתכלים על קבוצות אחרות .  היום יש חופש ,  ממחר כבר נתחיל לעבוד לקראת המשחק באורווה בשבת מול מכבי פתח תקוה שהתחזקה לאחרונה והיא מסוכנת מאוד ,  מה גם ששכטר לא ישחק ונצטרך להתעלות כדי להשיג תוצאה טובה בחוץ ". 
בעקבות המשחק אתמול ,  בשורות האדומים יודעים כי הסגל כרגע קצר מדי והם חייבים את חיזוקו .  ההוכחה הבולטת לכך הייתה אמש בהגנה ,  שחשפה מספר בעיות ללא וואליד באדיר .  פה ניצב סימן השאלה השני :  האם הפועל ביכולת שלה כרגע יכולה לחזור מקרית אליעזר עם שלוש נקודות ולהחזיר את מאבק האליפות לצמוד ומותח כמו בעונה שעברה ,  או שמא היתרון של הירוקים עוד רק יגדל . 
" חוסר יציבות במשחק ,  כמו שהיה מול בית"ר ,  זה מה שאפיין אותנו בעונה שעברה ",  אמר אחד השחקנים בהפועל , " השנה הוכחנו שאנחנו קבוצה הרבה יותר יציבה ,  אבל אם נחזור אחורה ולא נדע לייצב את המשחק שלנו ,  אין לנו סיכוי נגד חיפה ".  
כרגע בהפועל מתרכזים בהבאת חלוץ ישראלי או זר ,  למרות היכולת המצוינת של מהראן לאלה בשני המשחקים האחרונים ,  ובחיזוק הגנתי ,  כשאחת האופציות היא יואב זיו .  מעבר לאותם שמות ,  אין כרגע מועמדים חדשים לקבוצה ,  אך הצוות המקצועי בודק כל אופציה רלוונטית לחיזוק .
 היום נודע כי בית"ר ירושלים תועמד לדין בעקבות זריקת חפצים לשדה המשחק בבלומפילד אמש ,  הדיון ייערך מחר  ( רביעי )  ב-17:00 .  מחר גם ייערך הדיון בעניינו של וואליד באדיר על ההרחקה שלו מול הפועל עכו .
 
שכטר : " הראש שלי בהפועל תל אביב "  
החלוץ התייחס להתעניינות מויאריאל .  בקבוצה החלו להתכונן למכבי חיפה : " אם לא נדע לייצב את המשחק שלנו ,  אין לנו סיכוי "
 
