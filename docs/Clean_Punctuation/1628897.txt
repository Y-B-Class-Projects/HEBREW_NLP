מנהל ההשקעות הנודע מרק מוביוס :  השווקים המתעוררים עשויים ליפול ב-20% ב-2010
מוביוס :  העלייה החדה בהיקף ההנפקות הראשונות לציבור תוביל להצפת השוק
בורסות השווקים המתעוררים ,  שעלו ב-73% בשנה שעברה בעקבות סימני ההתאוששות מהמשבר הכלכלי העולמי ,  עשויים ליפול ב-20% בשנה הקרובה בעקבות העלייה החדה במספר ההנפקות הראשונות לציבור  ( ipo )   כך אמר מנהל ההשקעות הנודע מרק מוביוס בראיון לבלומברג ." כשמסתכלים בגודלן של חלק מההנפקות האלה ,  הן גדולות למדיי .  במחיר הנכון ,  הן ייספגו בשוק ,  אבל יהיו גם ירידות אחדות .  מדובר בהיצע גדול מדי של מניות שיוצא לשוק ",  אמר מוביוס ,  המנהל נכסים בסך 34 מיליארד דולר בחברת טמפלטון אסט מנג'מנט.המניות במדד msci לשווקים המתעוררים נסחרות כיום ברמה הגבוהה ביותר ביחס לרווחיהן מאז שנת 2000 ,  לאחר שהמדד זינק ב-75% והיקף ההנפקות הראשונות בשווקים המתעוררים זינקו ל-77 מיליארד דולר .  היקף ההנפקות בשווקים המתעוררים ב-2009 עלה ב-160% על היקף ההנפקות במדינות המפותחות ,  לראשונה אי פעם.לפי הערכות ברקליס ,  הצמיחה הכלכלית המואצת בסין ,  הודו וברזיל יובילו השנה לעלייה חדה בהיקף ההנפקות הראשונות לציבור בשווקים המתעוררים ,  שיסתכמו ב-200 מיליארד דולר .  הבנק האיטלקי אוני קרדיט העריך כי בבורסת פולין לבדה עשויות להירשם הנפקות ראשונות לציבור בסך 10 מיליארד דולר של חברות ממשלתיות.ההנפקות הראשונות בבורסת שנחאי צפויות להסתכם השנה ב-380 מיליארד יואן  ( 56 מיליארד דולר )  ,  פי שתיים לעומת 2009 ,  ובהונג קונג צפוי היקף ההנפקות הראשונות לעלות ב-96% ל-370 מיליארד דולר הונג קונגי  ( 48 מיליארד דולר )  ,  לפי תחזית שפרסמה חברת ראיית החשבון ארנסט אנד יאנג .
 
מנהל ההשקעות הנודע מרק מוביוס :  השווקים המתעוררים עשויים ליפול ב-20% ב-2010
מוביוס :  העלייה החדה בהיקף ההנפקות הראשונות לציבור תוביל להצפת השוק

