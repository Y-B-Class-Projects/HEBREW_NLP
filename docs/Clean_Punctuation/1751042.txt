מוגס טסמה ונעה ברקמן אלופי ישראל ב-10 ק"מ
טסמה פספס את שיא המסלול ,  אך ניצח בזמן של 30:18 דק' והקדים את גזאצ'ו יוסף .  ברקמן ניצחה בין הנשים עם 39:16 דק'
תחרות מרתקת התפתחה היום  ( שלישי )  באליפות ישראל במרוצי כביש ל-10 ק"מ שהתקיימה באשדוד .  במשך קילומטרים רבים הובילה דבוקה גדולה את הריצה ,  בתוכה רצו כל האתלטים הבכירים בישראל בריצות בינוניות ,  מוגס טסמה ,  גזאצ'ו יוסף ,  מאמו אסרט וסוונך דסטאו .
 אחרי שהוביל ב-100 מטרים על פני הדולקים אחריו ,  הקילומטר התשיעי היה הסימן לטסמה ללחוץ על הדוושה בניסיון לברוח לדבוקה שהייתה אחריו בדרך לניצחון והתואר .  טסמה ,  אלוף ישראל בריצת שדה וב-5,000 מטרים  ( מסלול )  עשה זאת הכי טוב שיש .  האתלט מאתלטי אורן השרון פתח מבערים במירוץ אחר השגת שיא מסלול שעמד על 30:14 דקות ונקבע בשנה שעברה על ידי וובה בריהון .
 טסמה חצה ראשון את הקו בזמן של 30:18 דקות וזכה בתואר ישראלי נוסף .  בסיום ,  כשנודע לו כי פספס את השיא ב-4 שניות ,  טסמה נשמע מאוכזב מאוד : " חבל ,  רצתי טוב .  אבל אם היו לוחצים אותי הייתי יכול לתת עוד טיפה .  לקראת הסוף הייתי לבד ולא היה מי שייתן לי פוש נוסף ".  
גזאצ'ו ,  אלוף ושיאן ישראל ב-10,000 מטרים  ( מסלול )  שסיים שני בזמן של 31:04 דקות ,  לא נשמע מאוכזב במיוחד . " זה בסך הכל אימון טוב בשלב זה של העונה .  לא הייתה לי תחרות אישית מול מוגס .  התוצאה בסך הכל בסדר בשלב בו אני נמצא באימונים ".  מאמו אסרט ,  אלוף ישראל ב-15 ק"מ ,  סיים שלישי בזמן של 31:10 דקות .
 בין הנשים ניצחה נעה ברקמן בתוצאה של 39:16 דקות .  שנייה סיימה ריקי סלם בתוצאה עגולה של 40:00 דקות ,  17 שניות לפני אזאונט טקה שסיימה שלישית .
 
מוגס טסמה ונעה ברקמן אלופי ישראל ב-10 ק"מ
טסמה פספס את שיא המסלול ,  אך ניצח בזמן של 30:18 דק' והקדים את גזאצ'ו יוסף .  ברקמן ניצחה בין הנשים עם 39:16 דק'

