הוועדה המחוזית אישרה את הרחבת קיבוץ יקום ב-222 יחידות דיור והקמת בית מלון
בית המלון יכלול 100 יחידות אירוח ובקרבתו יהיה חורש טבעי לשימור
הוועדה המחוזית לתכנון ובנייה מרכז ,  בראשות ממונה מחוז מרכז במשרד הפנים ,  ד"ר שוקי אמרני ,  החליטה השבוע להפקיד שתי תכניות לתוספת יחידות דיור והקמת פרויקט מלונאי בקיבוץ יקום בתחום המועצה האזורית חוף השרון.התוכנית מאפשרת את הרחבת אזור המגורים בקיבוץ יקום ב-222 יחידות דיור .  100 מהן יהיו בשטח ממוצע של 160 מ"ר ליחידה ,  80 יחידות בשטח שלא עולה על 55 מ"ר ועוד 28 יחידות דיור כחלק מציפוף אזור הבינוי הקיים בקיבוץ .  הוועדה המחוזית החליטה להרחיב את שטח הקיבוץ לאחר שהשתכנעה ששטחי הבינוי המוצעים הם צמודי דופן לבינוי הקיים ואין בהם כדי לשנות את אופי הקיבוץ או לפגוע בגישת הציבור לחוף.נוסף על כך אישרה הוועדה המחוזית לתכנון ובנייה מרכז הקמת פרויקט מלונאי בשטח שמצפון מערב לקיבוץ יקום .  התוכנית משתרעת על שטח של כ-577 דונם וכוללת מלבד הקמת פרויקט המלונאי שיכלול 100 יחידות אירוח ושירותי אירוח ותיירות גם טיפוח חורש טבעי לשימור ,  אזור חקלאי ומקווה מים ,  כך שמוקדי התיירות ישולבו בחיק הטבע.שתי התכניות כוללות הצעה לשטחים פתוחים לשימור סביב הפרויקטים לבינוי .  יו"ר הוועדה המחוזית ,  ממונה מחוז מרכז במשרד הפנים ,  ד"ר שוקי אמרני ,  ציין כי התכנית תואמת את מדיניות התכנון הארצית והמחוזית במקום .  קיבוץ יקום הוקם ב-1947 ,  שייך לתנועת הקיבוץ הארצי ושוכן בין הערים הרצליה ונתניה ושייך למועצה אזורית חוף השרון .  הקיבוץ שהתפרנס עד 1964 בעיקר מחקלאות ,  החל לעסוק באותה שנה בתעשייה בעקבות רכישת מפעל פלסטיק .  בשנת 2003 עבר הקיבוץ תהליך שינוי והפרטה כחלק מתהליכי ההפרטה המואצים של הקיבוצים בישראל .
 
הוועדה המחוזית אישרה את הרחבת קיבוץ יקום ב-222 יחידות דיור והקמת בית מלון
בית המלון יכלול 100 יחידות אירוח ובקרבתו יהיה חורש טבעי לשימור

