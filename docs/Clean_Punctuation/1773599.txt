תנועת משאיות באיילון תיאסר
החל ב-1 בפברואר תיאסר כניסת משאיות לתל אביב בשעות הבוקר .  משרד התחבורה מרחיב את הצירים ושעות האיסור לתנועת משאיות בדרך לירושלים
החל מה-1 בפברואר 2011 ,  תיאסר תנועת משאיות וכלי רכב כבדים במשקל של 12 טונות ומעלה בשעות הבוקר בנתיבי איילון .  האיסור תקף בין השעות 06:30 ל-09:30 בקטע שבין מחלף גלילות מזרח למחלף חולות לשני הכיוונים .  זאת ,  במסגרת פילוט עליו החליט שר התחבורה ישראל כץ .  לדבריו ,  מדובר בשלב הראשון של המיזם האוסר על תנועת משאיות בכניסות למטרופולין תל אביב .  בשעות האיסור יופנו נהגי המשאיות לדרכים חלופיות או לאתרי המתנה ומגרשי חנייה ייעודיים .
 משך הפילוט עליו הכריז כץ הוא שלושה חודשים ,  ובהתאם למסקנותיו יחליטו במשרד התחבורה האם לאסור את הנסיעה למשאיות בציר זה בשעות הבוקר באופן קבוע .  ההחלטה על הפילוט ניתנה לאחר הצלחת פילוט דומה שנערך לפני כשנה בכביש 1  ( תל אביב-ירושלים )  ,  לאחריו נאסרה באופן קבוע נסיעת משאיות לכיוון עיר הבירה בשעות הבוקר .
 עוד ב-1 בפברואר ירחיב משרד התחבורה את איסור הנסיעה למשאיות וכלי רכב כבדים במשקל 12 טונות ויותר בכניסה לירושלים .  תנועתם תיאסר על כביש 1 בקטע שבין מחלף אדומים לצומת הגבעה הצרפתית בין השעות 06:30 ל-08:30 בבוקר .  בנוסף ,  החל באותו היום לא תותר נסיעתם בכביש מספר 1 בין ירושלים לתל אביב בקטע שבין צומת גינות סחרוב למחלף שער הגיא בין השעות 15:00 אחר הצהריים ל-18:00 בערב .
 פרט לצירים לעיל ,  תיאסר נסיעת משאיות כבדות בשעות הבוקר גם בדרכים הבאות :  הכניסה לפסגת זאב מכביש 437  ( שדרות סיירת דוכיפת )  ,  הכניסה למודיעין מכביש 443  ( שדרות החשמונאים )  והכניסה למכבים-רעות מכביש 443  ( דרך יאיר פרג )  .  החברה הלאומית לדרכים  ( מע"צ )  נערכת בימים אלה להצבת שילוט האוסר כניסת משאיות בשעות הבוקר או אחר הצהריים בכל קטעי הדרך החדשים בהם מבוצע הפילוט .
" סגירת צירים ראשיים לתנועת משאיות כבדות נועדה להפחית את גודש התנועה בכבישים ולצמצם את זיהום האוויר הנפלט מהמשאיות .  כמו כן היא תביא לצמצום בצריכת הדלק של כלי הרכב ",  כך לדבריו של כץ .  עוד הוא מציין כי צוות היגוי מיוחד ילווה את הפרויקט ויבחן את השפעתו על שורה של פרמטרים ומדדים סביבתיים  ( רעש וזיהום אוויר )  ובטיחותיים .
 
תנועת משאיות באיילון תיאסר
החל ב-1 בפברואר תיאסר כניסת משאיות לתל אביב בשעות הבוקר .  משרד התחבורה מרחיב את הצירים ושעות האיסור לתנועת משאיות בדרך לירושלים

