ד"ר אסף מידני :  ביטול המוסד לבוררות תלונות - כשל בהגנת צרכן התיירות 
" אין מנוס מלמסד פיקוח של המדינה על ענף התיירות ",  אמר מידני בכנס התאחדות סוכני הנסיעות
בכנס השנתי של התאחדות סוכני הנסיעות בישראל הודיעה ההתאחדות כי בכוונתה לבטל את המוסד לבוררות תלונות הצרכנים .  ד"ר אסף מידני ,  מרצה למשפט וממשל במכללה האקדמית ת"א-יפו ,  מחבר הספר  " דיני תיירות להלכה ולמעשה ",  טוען כי הפגיעה בצרכנים והעובדה שהחלטה זו אינה עומדת בקנה אחד עם מגמת השיפור בשירות והשקיפות בעלם הצרכני המודרני כיום - מקוממת.המוסד לבוררות התאחדות סוכני הנסיעות הוקם כחלק מתוכנית ההפרטה שעבר ענף התיירות בסוף שנות ה-90' ותחילת שנות ה-2000 .  הרעיון היה שאין צורך בפיקוח של משרד התיירות ומוטב כי ענף התיירות יסדיר את הפיקוח בעצמו .  תוכנית זו הובלה על ידי בנימין נתניהו בשנת 1997 ובתמיכת הלובי של ענף התיירות בראשות התאחדות בתי המלון.גם סוכני הנסיעות נהנו מכך וטענו כי אין צורך שמשרד התיירות יפקח עליהם .  הם הקימו מוסד לבוררות שידון בתלונות של צרכני תיירות שלא מרוצים מסוכני הנסיעות .  לדברי ד"ר מידני ,  מה שלא מסופר לציבור הוא שהמוסד הזה דן רק בתלונות של צרכנים נגד סוכנים שחברים בהתאחדות סוכני הנסיעות ולא בתלונות נגד סוכני נסיעות שאינם חברים בהתאחדות .  היו אז שטענו שהקמת המוסד היא בכיה לדורות ,  שכן קשה להאמין שצרכן שנפגע מסוכן הנסיעות יפנה אל הארגון של אותו סוכן נסיעות ,  ויצפה כי ארגון זה יפעל נגד הסוכן עצמו.היום ,  כעבור מספר שנים ,  ההתאחדות כבר מבקשת לבטל את המוסד .  הסיבה שנותנת ההתאחדות לכך היא הירידה במספר התלונות שמוגשות למוסד על ידי צרכני תיירות.מידני מציין כי במחקר שנערך ב-2007 במסגרת המחלקה לניהול מלונאות ותיירות בבאר שבע נמצא כי חוסר האמון במוסד לבוררות וחוסר המודעות בדבר קיומו ,  היו הגורמים לכישלונו בקרב צרכני תיירות פגועים.ההתאחדות מוסיפה כי עלות המוסד לבוררות היא כ-100 אלף שקל בשנה וזו העילה לסגירתו . " המשמעות ברורה :  המוסד להגנת צרכן התיירות שהוקם כדי להבטיח הגנה נאותה למי שנכווה מסוכן הנסיעות כשל ",  טוען ד"ר מידני ועוד , " יתרה מזו ,  כשלון זה הוא כשלונה של תפיסת השוק החופשי שפשתה בין קובעי המדיניות בישראל בשני העשורים האחרונים בראשות פקידי האוצר .  אין מנוס מלמסד פיקוח של המדינה על ענף התיירות ". תיקון 2002 לחוק שירותי תיירות ביקש להסדיר הגנה על צרכן התיירות באמצעות ביטוח שסוכני הנסיעות יעשו או באמצעות קרן להבטחת כספי לקוחות של התאחדות סוכני הנסיעות .  בפועל ,  הקרן אינה פועלת וזאת בשל דרישות משרד האוצר שמבקש להכפיף את הקרן לכללי הביטוח על פי חוק הביטוח .  כללי הביטוח מחייבים גיוס סכום כספי ראשוני להבטחת עמידותה של הקרן .  סכום זה אין ביכולתם של סוכני הנסיעות לארגן . " מצב זה בו אין מיסוד למעשה של הבטחת כספי לקוחות התיירות הינו חמור ומן הראוי כי קובעי המדיניות יפעלו לתיקון המצב הקיים ",  מסכם ד"ר מידני .
 
ד"ר אסף מידני :  ביטול המוסד לבוררות תלונות - כשל בהגנת צרכן התיירות 
" אין מנוס מלמסד פיקוח של המדינה על ענף התיירות ",  אמר מידני בכנס התאחדות סוכני הנסיעות

