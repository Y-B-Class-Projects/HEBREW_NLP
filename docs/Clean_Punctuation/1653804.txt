ברלוסקוני שוב בצרות :  נחקר בחשד שלחץ על הרגולטורים לבטל תוכנית שהביעה עליו ביקורת
ברלוסקוני :  אני מזועזע מכך שהתובעים האזינו לשיחותיי ;  מכחיש כי פעל בניגוד לחוק
ראש ממשלת איטליה ,  סילביו ברלוסקוני ,  נחקר בחשד לכך שהפעיל לחץ על רגולטור התקשורת באיטליה לצנזר תוכנית אירוח בטלוויזיה ,  אשר בה הובעה ביקורת על הממשלה ,  כך אמר אתמול גורם המקורב לחקירה.מהאזנות שהוזמנו על ידי התובעים בעיר טראני ,  עלה כי ברלוסקוני התלונן בפני אחד מאנשי אגקום ,  הגוף המפקח על הפלורליזם בטלוויזיה באיטליה ,  בנוגע לכמה תוכניות בערוץ הממלכתי rai ,  אשר לא היו לשביעות רצונו ,  וביקש ממנו לדאוג להורדתן מהאוויר .  מקור המקורב לחקירה אמר לרויטרס שברלוסקוני כבר נחקר בעבר בחשד לשימוש לרעה במעמדו .  בעקבות הדיווחים בתקשורת ,  עורכי דינו של ברלוסקוני ,  אשר טענו כי לא ידוע להם דבר בנושא ,  ביקשו אתמול מהתובעים בטראני ליידע אותם האם אכן מתנהלת נגדו חקירה.אתמול אמר ברלוסקוני כי הוא  " מזועזע מהדיווחים "  על ההאזנות לטלפון שלו ,  והאשים את התובעים בטראני ב"הפרות בוטות של החוק ".  ברלוסקוני הכחיש כי פעל בניגוד לחוק . " זה ממש מגוחך .  אני לא מודאג מתכני השיחות ,  משום שלראש ממשלה יש זכות לדבר בטלפון עם כל אחד ללא הפרעה ",  אמר ברלוסקוני בראיון לרדיו הממלכתי .
 
ברלוסקוני שוב בצרות :  נחקר בחשד שלחץ על הרגולטורים לבטל תוכנית שהביעה עליו ביקורת
ברלוסקוני :  אני מזועזע מכך שהתובעים האזינו לשיחותיי ;  מכחיש כי פעל בניגוד לחוק

