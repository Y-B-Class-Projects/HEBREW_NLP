מיליבנד : " מצפים מישראל לשתף פעולה "
 בעקבות שיחת הבירור שנערכה לשגריר ישראל בבריטניה ,  אמר שר החוץ הבריטי : " הבהרנו לשגריר כמה חמור ורציני העניין וביקשנו שיעביר את המסר הזה לממשלתו בישראל "
  ( צילום :  רויטרס ,  עריכת וידאו :  רן צימט ) 
שר החוץ הבריטי דיוויד מיליבנד התייחס היום לשיחת הבירור שערכו במשרד החוץ הבריטי לשגריר ישראל רון פרושאור . " רצינו לתת לישראל הזדמנות לחלוק איתנו מה שהם יודעים ואנו מצפים שישתפו איתנו פעולה ",  אמר מיליבנד בהתייחסו לשימוש בדרכונים בריטיים במהלך החיסול בדובאי . " הבהרנו לשגריר כמה חמור ורציני העניין וביקשנו שיעביר את המסר הזה לממשלתו בישראל ".  מיליבנד צפוי להיפגש ביום שני בבריסל עם שר החוץ אביגדור ליברמן .  בלשכתו של ליברמן אומרים כי הפגישה נקבעה לפני זמן רב בלי קשר לאירועים האחרונים .
 בצהריים הגיע פרושאור למשרד החוץ הבריטי בלונדון לשיחת בירור .  פרושאור זומן בעקבות השימוש בדרכונים בריטיים מזוייפים במהלך חיסול בכיר חמאס מחמוד אל-מבחוח בדובאי והחשד שישראל מעורבת בחיסול .  לאחר השיחה שארכה כ-20 דקות בלבד יצא פרושאור אל הכתבים ששהו מחוץ לבניין ואמר כי  " הוזמנתי אמש לפגישה עם הבריטים .  לא יכולתי להוסיף מידע על האירועים .  כידוע זה לא הנוהג המקובל לדבר על מה שקורה בתוך פגישות מדיניות ",  הוסיף פרושאור .
 חמאס הודיע היום כי זימון השגרירים הישראלים בבריטניה ואירלנד לשיחות בירור , " הוא הוכחה נוספת לכך שהמוסד עומד מאחורי החיסול ".  בכיר חמאס איסמעיל רדוואן אמר כי לארגונו אין שום ספק בכך שהמוסד עומד מאחורי החיסול ועל כן קרא למדינות  " שישראל עשתה שימוש בדרכוניהן להכריז על ישראל כמדינת טרור ,  להחרימה ולהעמיד לדין את מנהיגיה לבית דין בינלאומי ". 
לקראת הפגישה אמר גורם מדיני אמר לוואלה !  חדשות כי האנגלים הודיעו שהם הזמינו את שגריר ישראל לשיחה לצורך שיתוף במידע ,  ולא כדי לנזוף בו . " אין להם במה לנזוף ,  כי אין להם הוכחה לכלום ",  הוא אמר . " אין שום מידע שקושר את ישראל לפרשה .  אם אין ראיות אי אפשר לבוא בטענות .  אז יש כותרות היסטריות בעיתונות .  זה פשוט סיפור סקסי ". 
בעיתונות הבריטית צוטטו מספר חברי פרלמנט שקראו לגרש את שגריר ישראל מבריטניה .  הגורם המדיני לא מתרגש מהעניין .  לדבריו , " יש חברי פרלמנט בריטים שמאוד מזוהים נגד ישראל .  ידוע מי הם ומה הם .  עכשיו ,  בעקבות הפרסומים ,  יש להם הזדמנות להכניס לישראל ,  אבל זה סתם לתפוס כותרת .  זה קשקוש .  זה כמו שאיזה חבר כנסת בישראל יקרא לנתניהו לנתק יחסים עם איזו מדינה .  הרי יתייחסו לזה בלגלוג הראוי .  גם במקרה הזה אין צורך להתרגש ". 
ואילו שר החוץ של אירלנד ,  מייקל מרטין ,  אמר היום כי אחד משלושת האזרחים האיריים שנעשה שימוש בזהותם בחיסול אל מבחוח בדובאי ,  מעולם לא ביקר בישראל .  לדעתו פרטי האזרחים נגנבו באופן רנדומלי ,  אך הוא הוסיף שנמשכים הבירורים בנושא . " ביקשנו מהשגריר הישראלי להגיע לבירור משום שיש הרבה ספקולציות והרבה מידע "  אמר בראיון לרדיו הממלכתי . " אנו משקיעים המון באבטחת הדרכונים האיריים ,  ואירוע שכזה מסכן את ביטחון אזרחינו .  אנו לוקחים זאת ברצינות רבה ". 
עדכון ראשון :  12:35

מיליבנד : " מצפים מישראל לשתף פעולה "
 בעקבות שיחת הבירור שנערכה לשגריר ישראל בבריטניה ,  אמר שר החוץ הבריטי : " הבהרנו לשגריר כמה חמור ורציני העניין וביקשנו שיעביר את המסר הזה לממשלתו בישראל "
 
