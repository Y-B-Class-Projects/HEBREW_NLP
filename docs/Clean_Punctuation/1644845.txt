מור בית השקעות :  ואף על פי כן ,  בזק ..  .
 גבאי : " אנו ממליצים להחזיק במניה במשקל גבוה כמניית עוגן בתיק "
 התחרות גדלה ושוחקת את הפעילות הקווית שעדיין מספקת את החלק הארי ב-ebitda של - כך אומרים היום בסקירה של מור בית השקעות לבזק . " ההכנסות משיחות בינלאומיות בירידה ,  תחומי האינטרנט והסלולר רוויים ,  והרגולציה מעיבה עם כוונות כמו הפחתה נוספת בדמי הקישוריות ,  הכנסת מפעיל סלולרי וירטואלי וחבילת הערוצים הצרה שעשויה לפגוע בתחום הטלויזיה הרב ערוצית .  ובכל זאת ,  אנחנו ממליצים על בזק ",  אומרת מיכל גבאי ,  אנליסטית מור בית השקעות.אז למה בזק ? העברת השליטה מגורמים פיננסיים לשאול אלוביץ' ,  שהוותק והניסיון שלו בענף צפויים לתרום להשבחה ולהמשך ההתייעלות של החברה .  ב-11/2/10 אושר הסכם המימון על ידי קונסורציום המנוהל על ידי בנק הפועלים ועסקת הרכישה צפויה להיסגר באפריל הקרוב.חלוקת דיווידנד משמעותי בעקבות רווח בסך של כ-1.5 מיליארד שקל שנבע משערוך של dbs .  השערוך בוצע לאור ההחלטה שלא לאשר את הגדלת חלקה של בזק ב-dbs מ-49.8% ל-58% .  כתוצאה מכך הפסיקה החברה לאחד את דו"חות dbs והיא מציגה אותם לפי שווי מאזני ,  בהתאם להערכת שווי חיצונית .  בעקבות הרווח האמור צפויה תשואת הדיווידנד לעלות על 14% .  ככלל מחלקת בזק את מלוא הרווח הנקי וכתוצאה מכך מייצרת תשואת דיווידנד של כ-10% .  מדיניות זו עוגנה בשנה שעברה בהחלטת דירקטוריון.צמיחה בפלאפון בעקבות שדרוג הרשת - נכון ל-30.9.09 עומד נתח השוק של פלאפון על 29.1% בלבד ,  לעומת 34.6% ו-32.1% בסלקום ופרטנר ,  בהתאמה .  הרשת החדשה תאפשר לפלאפון לתת שירותי נדידה שהיעדרם הגביל בעבר את חדירתה של פלאפון לשוק העסקי.ועדיין יש מקום להתייעלות - בשנת 2009 פרשו מהחברה 176 עובדים  ( נכון ל-30.11.09 )  .  בנובמבר 2009 אישר הדירקטוריון תכנית לפרישה מוקדמת של 171 עובדים נוספים במהלך שנת 2010 .   ( ב-q4/09 תרשום החברה הפרשה של 266 מיליון שקל בגין התכנית ל-2010 ובגין השלמת התכנית הקודמת ) .מקור נוסף להתייעלות נובע מרשת ה-ngn שאמורה לייעל את מבנה הרשת ולאפשר לחברה לממש חלק מהנדל"ן המשמש את הרשת הנוכחית .  מהלך זה ילווה בחיסכון בהוצאות כגון שכר וארנונה.לאור הירידת בנתח השוק בתקשורת הקווית לנתח הנמוך מ-85% צפויה הקלה ברגולציה שתאפשר לבזק לקבל אישור להגדלת ההנחה על חבילות תקשורת ובכך לשפר את מעמדה התחרותי.ngn- פריסת הרשת צפויה לתרום לגידול בהכנסות למנוי אינטרנט ,  בעקבות רכישת חבילות הכוללות מהירויות גלישה גבוהות יותר.מחירה של מניית בזק משקף מכפיל רווח של 12.0-12.5 על הרווח החזוי לשנת 2010 . " להערכתנו ,  המכפיל סביר בהתחשב בפוטנציאל החברה ובאופי הדפנסיבי של המניה .  לפיכך ,  אנו ממליצים להחזיק במניה במשקל גבוה כמניית עוגן בתיק ",  מסכמת גבאי .
 
מור בית השקעות :  ואף על פי כן ,  בזק ..  .
 גבאי : " אנו ממליצים להחזיק במניה במשקל גבוה כמניית עוגן בתיק "
 
