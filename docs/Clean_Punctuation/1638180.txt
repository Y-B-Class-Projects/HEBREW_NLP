לקראת פתיחת שוק הרכב :  משרד התחבורה הגיש לוועדת הכספים את תקנות היבוא המקביל
אחרי אישור הוועדה ,  ייפתח שוק הרכב ותתאפשר תחרות מחירים של אותו דגם ממספר יבואנים
שר התחבורה ישראל כץ הגיש היום לוועדת הכספים של הכנסת את הנוסח הסופי של התיקון לצו הפיקוח על מצרכים ושירותים ,  המתיר יבוא מקביל של מכוניות .  הצו הוגש אחרי אישור משרד הפנים ונחתם על ידי השר כץ ועל ידי שר התמ"ת ,  בנימין בן אליעזר .  אחרי אישור ועדת הכספים ייפתח שוק הרכב ותתאפשר תחרות מחירים של אותו דגם של כמה יבואנים.התיקון לצו הפיקוח כולל הקלות על המבקשים לייבא מכוניות ,  אך גם תנאי סף ברורים ליבואנים החדשים .  מעתה ,  יבואן רכב לא יחוייב להתקשר ישירות עם יצרן הרכב אלא עם סוכן מורשה שלו  ( דילר )  .  אותו סוכן חייב למכור מכוניות במשך שלוש שנים לפני ההסכם ולמכור 2,000 מכוניות בשנה שקדמה להסכם.היבואן המקביל יוכל לייבא לא יותר משלושה יצרנים בו זמנית .  הוא יחויב להקים נקודת מכירה אחת לחלפים ומוסך מרכזי בת"א ,  ירושלים ,  חיפה או באר שבע ולהתקשר עם מוסכים נוספים שאינם בבעלותו .  כמו כן ,  נדרש היבואן לתת לפחות שנתיים אחריות על המכוניות שהוא משווק .  הערבות הבנקאית ליבוא מכוניות תעמוד על 8 מיליון שקל .  בנוסף נדרשת הוכחה להון עצמי של 10 מיליון שקל .  הצו החדש פותח את האפשרות לייבא מכוניות בתקינה אמריקאית ,  אם יוצרו במדינות nafta  ( ארה"ב ,  קנדה ומקסיקו )  .  הדבר יאפשר ליבואנים של מכוניות מיצרנים יפניים כמו טויוטה ,  ניסאן ,  סובארו והונדה לייבא גם מכוניות המיוצרות בארה"ב.שר התחבורה ציין כי הרפורמה ביבוא המקביל נועדה לעודד את התחרות בענף ולשמר אותו כמסלול נוסף לרכישת רכב בעלות מופחתת.יבואני הרכב מתכוונים להביע התנגדות בוועדת הכספים לכמה סעיפים בתיקון לצו .  הם מתנגדים לדרישה לדווח על תוצאות כספיות בפני משרד התחבורה ,  שלא קיימת בשום ענף מסחר אחר ,  טוענים שהתנאים לקריאה לתיקון אינם ברורים דיים ומבקשים כי גם היבואן המקביל יחוייב לפתוח לפחות אולם תצוגה אחד ,  כדי לא להפוך ל"טפיל "  מסחרי .
 
לקראת פתיחת שוק הרכב :  משרד התחבורה הגיש לוועדת הכספים את תקנות היבוא המקביל
אחרי אישור הוועדה ,  ייפתח שוק הרכב ותתאפשר תחרות מחירים של אותו דגם ממספר יבואנים

