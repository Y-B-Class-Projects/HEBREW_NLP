פרשת גואל רצון :  גורמי הרווחה התרשלו ? 
על רקע העדויות המתרבות על הכת של גואל רצון ,  תוהה יו"ר הוועדה לזכויות הילד בכנסת ,  היכן היו גורמי הרווחה של עיריית תל אביב : " גורמי הרווחה עצמו עיניים במשך שנים "
  ( צילום :  יותם רונן ,  עריכת וידאו :  יאיר דניאל ,  קריינות :  אילן שניג ) 
יו"ר הוועדה לזכויות הילד ,  ח"כ דני דנון ,  תקף היום  ( חמישי )  את תפקוד גורמי הרווחה של עיריית תל אביב בפרשת גואל רצון . " היו צריכים להרוג את הכת המסוכנת הזאת לפני שנים רבות ",  אמר דנון . 
" אסור שאותם גורמי רווחה שעצמו עיניים במשך שנים יהיו אחראים כעת על שיקום הנזקים שלהם הם אחראים .  על שר הרווחה לקחת את הטיפול לידיו ",  אמר דנון ,  והוסיף שבכוונתו לקיים דיון חירום על תפקיד שירותי הרווחה בפרשה .
 חוקרי מחלק החקירות במפלג התשאול של ימ"ר תל אביב עצרו שלשום את גואל רצון  ( 50 )  ,  שעל פי החשד ביצע עבירות חמורות של התעללות ,  החזיק בני אדם בתנאי עבדות וביצע שורה של עבירות מין  .  
לרצון יש 17 נשים וכ-40 ילדים ,  המתגוררים בדירות שונות ברחבי תל אביב .  החוקרים פשטו על דירות המשפחה השונות השוכנות במתחם אחד בדרום העיר ,  ובין היתר עיכבו לחקירה מספר מנשותיו .  אתמול הוארך מעצרו של רצון בבית משפט השלום ת"א .  רצון משתף פעולה עם חוקריו ומשדר  " עסקים כרגיל ". 

פרשת גואל רצון :  גורמי הרווחה התרשלו ? 
על רקע העדויות המתרבות על הכת של גואל רצון ,  תוהה יו"ר הוועדה לזכויות הילד בכנסת ,  היכן היו גורמי הרווחה של עיריית תל אביב : " גורמי הרווחה עצמו עיניים במשך שנים "
 
