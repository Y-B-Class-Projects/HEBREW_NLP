אישום :  קרא פסוק מתהילים ורוצץ גולגולת בתו
נחמן אנשין ,  תושב ירושלים ,  מואשם ברצח בתו פרומה בת השמונה חודשים ,  לפני כשבועיים . " הוא הטיח בכוח רב את ראשה של הפעוטה ברצפת הדירה 7-6 פעמים "
  ( צילום :  גדעון צנטנר ,  עריכת וידאו :  יאיר דניאל ,  קריינות :  אילן שניג ) 
בבית המשפט המחוזי בירושלים הוגש היום  ( חמישי )  כתב אישום נגד נחמן אנשין ,  בגין רצח בתו פרומה לפני כשבועיים .  עורכי דינו של אנשין טענו בימים האחרונים כי הוא לוקה בנפשו ,  זאת על אף שחוות דעת פסיכיאטרית קבעה שהוא כשיר לעמוד לדין .
 בכתב האישום המתאר את שאירע בדירה בליל הרצח צוין כי  " כשאמה של הפעוטה חזרה לדירה ,  פנה אליה הנאשם בצעקות ושאל אותה שוב ושוב 'מי את' ,  'מי אני' ואיים כי 'יגמור אותה' אם לא תענה .  האם המבוהלת השיבה לנאשם כי היא אשתו ואז אמר לה הנאשם :  'תירגעי ,  תירגעי הכל בסדר' .  בשלב מסוים דרש הנאשם מהאם לשכב במיטה לצדו כדי לקיים עמה יחסי מין .  האם סירבה ,  והנאשם יצא מהמיטה והתקשר לאביו ,  שהבטיח להגיע במהירות אל הדירה ". 
עוד נאמר בכתב האישום כי  " לאחר זמן מה ,  כשהתרחק הנאשם מדלת הדירה לכיוון המטבח ,  תוך שהוא ממשיך לשאול 'מי אני' ו'איפה פרומי'  ( המנוחה .  ג.ג )  .  האם אמרה לנאשם שהמנוחה ישנה במיטתה וברחה מהדירה כשבתה הנוספת בזרועותיה .  הנאשם ניסה לעצור את האם ,  אך לאחר שראה שהצליחה לצאת ,  אמר לה בתגובה ביידיש :  'יופי ,  צאי מהר מהבית ,  טרק את הדלת ונעל אותה .  האם המבוהלת החלה לצעוק בהיסטריה בחדר המדרגות :  הצילו ,  יש ילדה בפנים ,  בעלי השתגע ,  הוא יעשה לה משהו' .  הנאשם צעק לשכנים שביקשו שיפתח את הדלת :  'תלכו מפה' וכשביקשו שיפתח את הדלת ויוציא את המנוחה ,  אמר להם :  'היא בידיים שלי ,  שחוטה כמו תרנגולת' ". 
כמו כן נטען בכתב האישום כי  " מתנדב משמר אזרחי שוחח עם הנאשם וביקש ממנו 'פתח לי את הדלת כדאי שאקח את הילדה .  בתגובה צעק לו הנאשם 'הילדה כבר מתה' .  המנוחה שנבהלה מהצעקות בכתב .  בשלב זה החליט הנאשם לרצוח את המנוחה .  הנאשם אחז בידו את רגלה השמאלית של המנוחה כשראשה מוטל כלפי מטה ,  אמר את הפסוק :  'אשרי שי אחז וניפץ את עולליך אל הסלע "   ( תהילים קל"ז )  ,  והטיח בכוח רב את ראשה של המנוחה ברצפת הדירה 6-7 פעמים .  כתוצאה מאחזית הנאשם נשברה עצם הירך ברגלה השמאית .  חבטות הנאשם רוצצה את גולגלתה של המנוחה ". 
שוטרי סיור של מחוז ירושלים שהגיעו לבית המשפחה ברחוב פולנסקי ,  פרצו לדירה לאחר שהאב מנע את כניסתם של הכוחות הראשונים שהגיעו לדירה .  השוטרים מצאו את התינוקת במצב קשה ,  כשעל גופה סימני חבלות וסימני חניקה .  צוות מגן דוד אדום שהוזעק למקום ,  פינה את התינוקת במצב קשה לבית החולים  " ביקור חולים "  ושם נקבע לאחר מכן מותה .
 
אישום :  קרא פסוק מתהילים ורוצץ גולגולת בתו
נחמן אנשין ,  תושב ירושלים ,  מואשם ברצח בתו פרומה בת השמונה חודשים ,  לפני כשבועיים . " הוא הטיח בכוח רב את ראשה של הפעוטה ברצפת הדירה 7-6 פעמים "
 
