שנת 2009 בצפון :  התפתחות תחום הקלינטק והעצמת נשים במגזר הערבי לצד קשיי המשבר
מנהלי מ.ט.י בצפון מספרים על גידול בפונים ועל הקמת עסקים כמקור לפרנסה ולא למען הגשמה אישית
לקראת סיום השנה בדקנו עם המרכזים לטיפוח יזמות עסקית בצפון איך עברה שנת 2009 על העסקים הקטנים.מ.ט.י טבריה-בית שאן - הפילנתרופיה בצפון אמריקה מייצרת יציבות ניצן אבירן ,  המנכ"ל : " השנה היו לנו 540 פניות חדשות ,  גידול של כ-25% משנה קודמת .  היה גידול באחוז בעלי העסקים שפנו לעומת יזמים ,  עקב המצב הכלכלי .  רוב הפניות היו עם בעיות אשראי ,  תזרים מזומנים וצורך בהון חוזר .  חלק גדול הגיעו בהפניה ישירה של המערכת הבנקאית שלא מתלהבת להסדיר את האשראי ומעודדת פניה למטים כדי לגיס מימון חוץ בנקאי .  מאפייני האזור הם תיירות וחקלאות ,  ובאופן טבעי רוב העסקים שפונים הם מתחומים אלו ". לדברי אבירן בטבריה אושרו 42 הלוואות בסכום כולל של 9.3 מילון שקלים ,  ובבית שאן אושרו 13 בקשות בסכום כולל של 2.5 מילון שקלים . " מספר אישורי ההלוואות ירד באופן משמעותי ",  הוא אומר . " חלק מהקרנות הקשיחו את התנאים ,  בעיקר להון חוזר והקרנות הפילנתרופיות דווקא שיפרו את התנאים ליזמים .  אלו קרנות שנסמכות על תרומות .  הפילנתרופיה בצפון אמריקה ובכלל בעולם שהיינו חרדים להישרדותה בעקבות מיידוף מייצרת יציבות ותנאים משופרים וזה מצביע על אמון מחודש .  ברמת המערכת הבנקאית המשבר לא נגמר ". "דוגמה לסיפור הצלחה הוא  " שירת הים ",  מלון בוטיק חדש שנפתח השנה ",  מספר אבירן . " הוא נפתח במבנה שהוקם לפני 60 שנה על שפת הכנרת ומאז קום המדינה הוא מבנה נטוש .  הוא מופיע בציור מפורסם של נחום גוטמן והיה בעברו מלון ומספרים שאום כולתום הופיעה שם .  לפני כמה שנים רכשה את המקום משפחת אוחנה ובשנה האחרונה התחילה בשיפוץ והיום הוא מלון בוטיק מושקע ומצליח ". מ.ט.י המשולש - עלייה במודעות לליווי העסקיג'מאל מג'אדלה ,  המנכ"ל : " השנה היו לנו 562 פונים ,  גידול של כ-98% משנה קודמת .  פנו בעיקר עם בעיות של תזרים ונזילות ,  וקשיי גבייה .  פנו עסקים המאפיינים את הישוב הערבי ,  שרובם הם עסקים משפחתיים מסורתיים ,  כמו מכולות ומוסכים 50% מהם ממוקדים סביב שני דברים- חתונות ובית - עסקים כמו בוטיקים לשמלות ערב וכלה ואולמות אירועים ,  או עסקים כמו שרברבים וצבעים ". לדברי מג'אדלה אושרו כ-20 הלוואות ,  בסכום כולל של 4.8 מיליון שקל . " הכפלנו את מחזור הפעילות שלנו ",  הוא אומר , " וראינו שיש עלייה במודעות לכך שיש מקום שיכול לתת ליוויי .  אחרי שמשתתפים מסיימים את הקורס הם מדורבנים ומגיעים אלינו שוב ".   " לב העשייה היה פרויקט יוזמים עסק ,  בשיתוף עם תב"ת והתמ"ת ,  שאנחנו הראשונים להפעיל אותו בארץ .  דרך לשכות התעסוקה נבחרו קרוב ל-20 משתתפים שיכולים להיות בעלי עסקים .  מתוכם שישה פתחו עסק והאחרים נתרמו מאוד עם מידע ויכולות שיעזרו להם גם כשכירים .  פרויקט נוסף הוא יוזמה- פרויקט להעצמת נשים ערביות מובטלות ,  בעזרת מפגשים עם מרצות וחונכות ערביות ,  ליווי פרטני וקבוצתי ואפשרות למימון ".   " דוגמה לסיפור הצלחה ",  מספר מג'אדלה , " הוא של עצמאי ,  סוכן של עמינח ,  שבנינו לו תכנית עסקים ובליוויי נוסף הוא התפתח והתקדם ,  גם מבחינת מכירות וגם מבחינת התנהלות של תזרים מזומנים ". מ.ט.י רמת הגולן - גידול בעסקים בתחום מערכות האנרגיה המתקדמותאברהם בראל ,  המנכ"ל :  השנה היו לנו 406 פניות ,  גידול של 25% מהשנה הקודמת .  פנו בעלי עסקים בעיקר עם בעיות כספיות ובקשה לעזרה בהשגת מימון ,  לאור מחנק האשראי שהיה במשק.היו גם פניות עם בעיות בנושא שיווק ". לדברי בראל אושרו השנה 70 הלוואות בסכום כולל של 10 מילון שקלים . " הבקשות היו לפיתוח מחלקות חדשות או פתיחת מקומות חדשים לעסקים קיימים ",  הוא אומר , " וכן סיוע בהון חוזר .  השנה היתה מגמה בולטת של עלייה בעסקים חדשים בתחום מערכות האנרגיה המתקדמות .  הרבה עסקים חדשים בתחום הקלינטק נפתחו ,  בצורה משמעותית יותר משנים קודמות ". "דוגמה לסיפור הצלחה הוא מפעל חדש שנפתח בקצרין ,  בתחום האלקטרוניקה ,  סניף של חברת ניסטק מפתח-תקוה הנקרא ניסטק גולן ". מ.ט.י גליל מערבי והקריות - יותר עסקים צנועים ופחות ברק בעינייםהנרי ביטון ,  המנכ"ל : " השנה היו לנו כ- 2,260 פניות ,  גידול של 7% משנה קודמת .  פנו בעיקר עסקים עם קשיי מימון בגלל ההאטה הכלכלית .  עסקים מהתעשייה המסורתית פנו הרבה יותר מבעבר ,  כמו קבלני משנה שירדו במכירות .  גם מתחומי התשתיות והבניין פנו ".  לדברי ביטון אושרו כ-300 הלוואות ,  בסכום כולל של כ-37.5 מילון שקלים . " אנחנו מ.ט.י גדול ואנחנו מקום ראשון במספר הבקשות להלוואות ",  הוא אומר . " יש לנו קרנות מיוחדות לצפון ,  כמו קרן של הסוכנות שפועלת שנתיים בעקבות המלחמה בצפון .  העולים והתושבים החוזרים מקבלים הלוואות ממשרד הקליטה בתנאים טובים ואנחנו הזכיין של חיפה והצפון ,  וזה מקור להרבה הלוואות ".   " השנה היו הרבה פחות הרחבות של עסקים ,  ונפתחו פחות עסקים חדשים ומרשימים ",  אומר ביטון . " במחצית השניה של השנה הגיעו פליטי המשבר המובטלים שלא מצאו עבודה ופנו ליזמות עסקית ,  כי יזמות עסקית היא קודם כל מקור לפרנס ,  ולאו דווקא מקור להגשמה עצמית .  השנה ראינו יותר יוזמות צנועות וזהירות שהן למען פרנסה ,  פחות היי-טק ופחות ברק בעיניים כמו אצל אלו שמתפטרים כדי להגשים חלומות .  יזמות נשים ממשיכה את מגמת הצמיחה שלה- בעשור האחרון הוכפל שיעור הנשים שפונות ליזמות ". "דוגמה לסיפור הצלחה הוא יזם שהיה מורה לטכנולוגיות קירור ,  הפסיק ללמד ופתח עסק לקירור .  העסק התפתח מאוד והכפיל מחזורים בשנה האחרונה .  הוא מספק פתרונות קירור לחברות היי-טק ותרופות ,  מהבודדים בארץ שמייצרים את המתקנים בעצמם ". 

שנת 2009 בצפון :  התפתחות תחום הקלינטק והעצמת נשים במגזר הערבי לצד קשיי המשבר
מנהלי מ.ט.י בצפון מספרים על גידול בפונים ועל הקמת עסקים כמקור לפרנסה ולא למען הגשמה אישית

