אישום :  שוטר סיפר לחברו שהמשטרה בעקבותיו
כתב אישום הוגש נגד קצין מבצעים במחוז ש"י בגין מרמה והפרת אמונים .  על פי כתב האישום ,  סיפר הקצין לחברו כי המשטרה עוקבת אחריו והסביר לו כיצד להתחמק מהמעקב
המחלקה לחקירות שוטרים הגישה הבוקר  ( שלישי )  כתב אישום נגד ניצב משנה רונן יפת ,  קצין מבצעים במחוז ש"י ,  הנאשם במרמה והפרת אמונים ועבירה על חוק הגנת הפרטיות ,  לאחר שסיפר לחברו כי הוא נחשד בהונאה על חקירה סמויה שהתנהלה נגדו .
 על פי כתב האישום ,  שהוגש באמצעות עורך הדין משה סעדה מהמחלקה לחקירות שוטרים ,  בספטמבר 2008 התקשר החבר ,  יאיר צברי ,  ליפת ,  מכיוון שחשד ששתי מכוניות עוקבות אחר נסיעתו בתל אביב .  הוא ביקש ממנו שיבדוק במאגר המידע המשטרתי את זהות בעלי כלי הרכב העוקבים אחריו .
 יפת התקשר אליו חזרה כעבור מספר דקות וביקש ממנו שיתקשר אליו מטלפון קווי ולא באמצעות טלפון סלולרי .  לאחר מכן התקשר אל ביתו של צברי ,  ולקח ממנו את מספרי הרישוי של כלי הרכב העוקבים .
 לאחר מכן ,  כך נטען ,  ביקש יפת משוטר אחר שיברר לגבי זהות בעלי כלי הרכב ,  ונאמר לו שאחת המכוניות שייכת למשטרה והשניה לאדם פרטי .  הוא העביר את המידע הזה לצברי .  בנוסף ,  הוא הדריך אותו כיצד להתחמק מהמעקב ולמנוע האזנות סתר . " תמשיך להסתובב כרגיל ותביא חוקר שיבדוק לך את הטלפון בבית ואת הפלאפון ". 
פרקליטתו של יפת עו"ד דבורה חן אמרה כי הוא יילחם על צדקתו בבית המשפט .
 
אישום :  שוטר סיפר לחברו שהמשטרה בעקבותיו
כתב אישום הוגש נגד קצין מבצעים במחוז ש"י בגין מרמה והפרת אמונים .  על פי כתב האישום ,  סיפר הקצין לחברו כי המשטרה עוקבת אחריו והסביר לו כיצד להתחמק מהמעקב

