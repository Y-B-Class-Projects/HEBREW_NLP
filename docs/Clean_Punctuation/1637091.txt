רכש ראשון לגרנט בפורטסמות
אחרי הסרת האמברגו ,  המאמן הישראלי צירף בהשאלה עד סוף העונה את קווינסי אוסו אביי ,  חלוצה של ספרטק מוסקבה
ביום שלישי הסירה הנהלת הפרמיירליג את האמברגו שהוטל על פורטסמות לרכישת שחקנים בחלון ההעברות ,  והערב  ( רביעי )  אברהם גרנט סוף כל סוף יכול היה לרשום רכש ראשון מאז מונה למנג'ר הקבוצה .  המאמן הישראלי צירף את קווינסי אוסו אביי ,  חלוצה בן ה-24 של ספרטק מוסקבה הרוסית ,  שינסה לעזור לפומפי ,  נועלת הטבלה באנגליה ,  לבצע מסע הישרדות הירואי .
 קווינסי ,  גנאי יליד אמסטרדם ,  שיחק בנבחרת הצעירה של הולנד ,  אבל קיבל אישור מיוחד לייצג את גאנה מעט לפני אליפות אפריקה 2008 אותה אירחה המדינה .  השחקן ,  בוגר מחלקת הנוער של אייאקס ,  עבר בגיל 17 לארסנל ,  שם נשאר שלוש שנים ולא קיבל מספיק הזדמנויות .  ב-2006 עבר לספרטק מוסקבה וממנה הושאל לסלטה ויגו ,  בירמינגהאם ,  קרדיף וכעת גם פורטסמות ,  שהקדימה במרדף אחריו את מלאגה הספרדית .
 
רכש ראשון לגרנט בפורטסמות
אחרי הסרת האמברגו ,  המאמן הישראלי צירף בהשאלה עד סוף העונה את קווינסי אוסו אביי ,  חלוצה של ספרטק מוסקבה

