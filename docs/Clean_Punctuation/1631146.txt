ערכות אב"כ לכל
הממשלה החליטה להפוך את החלטתה ולחלק ערכות מגן לכלל האוכלוסייה בישראל .  דוד פרידמן סבור כי נכון נהגה הממשלה מאחר שהאיום בנשק לא קונבנציונאלי לא יוסר בקרוב
השבוע התבשרנו כי הקבינט המדיני-בטחוני החליט על חלוקת ערכות מגן לכלל הציבור .  בכך הפך הקבינט החלטה קודמת לחלקן רק לכ-60% מהאזרחים באזורים שהוגדרו על ידה כ"אזורי סיכון ".  זוהי החלטה נכונה מבחינה מקצועית וציבורית .  עלינו לזכור כי מדינת ישראל היא כנראה המדינה היחידה בעולם שלא רק צבאה אלא גם אוכלוסייתה האזרחית ,  מרך עד זקן ,  נתונה באופן מתמיד וקבוע לאיום כימי  ( ואולי אף ביולוגי )  מוחשי וברור .
 לסורים מערך טילים מבצעיים נושאי ראשי קרב כימיים המסוגלים להגיע לכל נקודה בישראל .  לא ניתן לשלול את האפשרות שגם אירן יכולה לשגר נשק כימי לישראל .  באשר לארגוני הטרור - חיזבאללה וחמאס ,  ידוע כי להם טילים ורקטות המכסים את מרבית שטחה של ישראל .  אולם ,  עד כה לא ידוע אם ברשותם יכולות לא קונבנציונאליות ,  אם כי בתנאים מסוימים ייתכן ויוכלו לקבלם ממדינות כמו סוריה ואירן .
 על כן ,  במסגרת שיפור יכולת העמידות של העורף כפי שנגזר מלקחי  " מלחמת לבנון השנייה "  ו"עופרת יצוקה "  ולקראת עימות אפשרי נוסף או עימות מזוין עם אירן ,  נכון וראוי לסתום את הפרצות גם באשר ליכולות להתגונן בפני איום כימי-ביולוגי .  יש לזכור כי מזה מספר שנים אוכלוסיית המדינה  ( בניגוד לצבא )  איננה מצויידת בערכות מגן .
 גם התוכנית החדשה מדברת על תקופה של שנתיים עד שלוש שנים להשלמת הפערים .  לכן ,  נכון וראוי להכין כבר היום תוכנית חירום למקרה של תקיפה כימית היה ותתרחש טרם הושלמו הפערים .  כל תוכנית אחרת ,  דהיינו חלוקת ערכות מגן רק לחלק מהאוכלוסייה ,  או לחלקן רק לקראת מלחמה אפשרית ,  הן תוכניות לא ריאליות שאינן נותנות מענה לתרחיש אמיתי .  הן גם לא ראויות מבחינה ציבורית וחברתית וגם כך נועדו אך ורק להתמודד עם הנטל הכלכלי ,  שהוא בהחלט לא מבוטל .
 באשר לתרומת ערכות המגן להתגוננות האוכלוסייה ,  צריך לומר שברוב התרחישים החזויים ,  בעיקר כשמדובר בתקיפה רחבת היקף על העורף ,  היא בהחלט משמעותית במניעה וצמצום של החשיפה לחומרים הרעילים ,  כימיים או ביולוגיים .  
יחד עם זאת ,  יש לומר כי ההתמודדות עם איום לא קונבנציונאלי - כימי או ביולוגי ,  נעשית במספר מישורים המשלימים האחד את השני באופן שמאפשר מענה מיטבי .  החל בהרתעה ומודיעין ,  יירוט אמצעי השיגור ,  מיגון פיזי  ( ערכות מגן )  וטיפול בנפגעים  ( טיפול רפואי ומערך אשפוז )  .  על כן ,  בנוסף לשיפור מערך ערכות המגן וחלוקתם לאזרחים ,  יש גם לבחון ולשפר את מצב יתר החוליות בשרשרת ,  בכדי שהמענה יהיה מיטבי .
 לסיום ,  יש הסבורים כי תפיסת המיגון הפיזי הנהוגה בישראל ,  המבוססת על מיגון אישי ,  איננה אופטימלית וכי נכון יותר מבחינה אופרטיבית וכלכלית לעבור לתפיסה של מיגון קולקטיבי ,  דהיינו מקלטים ומרחבים מוגני אב"כ .  מאחר וסביר שהאיום יהיה איתנו עוד שנים הרבה ,  מן הראוי לבצע בחינה מעמיקה של אופציה זו אל מול התפיסה הקיימת .
  *  המחבר הוא עמית מחקר בכיר במכון למחקרי בטחון לאומי ומומחה ללוחמה כימית וביולוגית

ערכות אב"כ לכל
הממשלה החליטה להפוך את החלטתה ולחלק ערכות מגן לכלל האוכלוסייה בישראל .  דוד פרידמן סבור כי נכון נהגה הממשלה מאחר שהאיום בנשק לא קונבנציונאלי לא יוסר בקרוב

