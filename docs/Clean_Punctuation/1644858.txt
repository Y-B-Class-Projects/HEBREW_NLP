מי צריך גולף R ? 
סדנת MTM הגרמנית הקפיצה את כוח מנוע הפולקסווגן גולף GTI החדשה ל-310 כ"ס .  בטוב טעם או מעבר לשיא הריאלי ? 
גולף GTI נבחרה לא מזמן למכונית הספורטיבית של השנה בקנדה .  התושבים מכבדים את הישגיה ומעריצים את היכולת של פולקסווגן לשחזר את תכונותיה הפראיות תחת מעטה מיתולוגי .  אבל לא רק שם מעריצים אותה המון ,  אלא גם באירופה בסביבתה שוכנים הטיונרים הטובים ביותר בעולם שרק ממתינים להזדמנות להסתער על כלי-הרכב של הקונצרן הגרמני עם שבבים ומצנני-ביניים .  סדנת MTM הניחה על מדפיה אשתקד חבילות תפורות לגולף GTI דור שש ,  אולם נראה שאף אחת מהן אינה דרמטית מספיק כמו הסטייג' האחרון שמותאם  ( גם )  לאחות התאומה מוזנת הסולר  GTD .  שתיהן פורטות על יכולת כביש גבוהה ומשודרגת ,  המגיעה קומפלט עם ערכת קוסמטית מתאימה  ( חישוקים ,  פגושים ,  ארבעה לועות מפלט ועוד )  .  
מאחר וה-GTD אינה רלוונטית אלינו ,  אין ברירה אלא להתמקד בבנזינית שכן פגשנו לאחרונה על אספלט ישראלי .  MTM ערכה בה שינויים די גדולים ,  המתחילים בשדרוג תכונות ניהול המנוע והחלפת מגדש הטורבו .  היא לא מפרטת מה עוד הוחלף או סף רמת הגדישה ,  אך טוענת לשני מפלסי עוצמה :  ה"רגיל "  שבו כוחו נאמד בכ-270 כ"ס ,  קפיצה לא גדולה לעומת הדגם המקורי  ( 210 כ"ס )  ולעומתו סטייג' 2 המזניק את סערת האנרגיה ב-100 כ"ס ,  לא פחות ,  ואת המומנט ל-42.5 קג"מ .  
על הכביש המספרים מתורגמים למהירות מרבית של 270 קמ"ש ול-100 קמ"ש ב-5.7 שניות בלבד ,  קרי קיצוץ של שנייה ושתי עשיריות מהזמן הסטנדרטי של הגולף GTI המקורית .  המחיר ההתחלתי בתמורה ל-60 כ"ס אקסטרא לגולף GTI שלכם יאלץ מכם לשלשל לכיסם כ-3,000 יורו שהם כ-17 אלף שקלים .  עוד 3,000 יורו ותוכלו לבחור בחבילת ה-100 כ"ס ,  שמציעה שדרוג נוסף וחשוב למערכת הבלמים וחישוקי 18 אינטש .
  .
 
מי צריך גולף R ? 
סדנת MTM הגרמנית הקפיצה את כוח מנוע הפולקסווגן גולף GTI החדשה ל-310 כ"ס .  בטוב טעם או מעבר לשיא הריאלי ? 

