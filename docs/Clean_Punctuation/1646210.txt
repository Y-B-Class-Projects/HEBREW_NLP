שווי השימוש עלה ?  תעברו להשכרת רכב
מנכ"ל חברת הליסינג קל אוטו ,  שמוליק קליין ,  מציג חמישה תרחישים לשוק הרכב ב-2010
 >  >  2010 החלה בסערה עבור ענף הרכב עם המשבר בחברת טויוטה והמאבק נגד היבוא המקביל .  בתוך כך ,  מתחזקת ההערכה כי מספר כלי הרכב שיימסרו לרוכשים בפברואר יהיה נמוך למדי .  בכירים בענף מעריכים כי בפברואר לא יהיו יותר מ-12 אלף מסירות .  ייתכן כי הלקוחות המוסדיים והפרטיים מיהרו לקנות מכונית בסוף 2009  ( לפני רפורמת שווי השימוש הרציף )  או בתחילת 2010  ( שנת מודל חדשה כביכול )  וכעת הביקוש ירד .  ואולם למרות שהמגמה ל-2010 עדיין לא ברורה ,  רוב השחקנים בענף אופטימיים .  ההערכות הנמוכות ביותר מדברות על מכירות 180 אלף מכוניות ב-2010  ( לעומת 173 אלף ב-2009 )  .  היבואנית דלק מוטורס ,  שבעבר הוכחו תחזיותיה כמדויקות ,  מעריכה כי 2010 תהיה שנת שיא בענף הרכב ,  עם מכירות של יותר מ-200 אלף מכוניות .  בהרצאה שנשא באחרונה שמוליק קליין ,  מנכ"ל חברת הליסינג קל אוטו ,  בפני מנהלי רכש של חברות שונות ,  הוא הציג חמישה תרחישים מעניינים בעבור הענף ל-2010 .  לדבריו ,  עבור חברות הליסינג זוהי שנת תפר בין משבר כלכלי לבין עלייה חדה בשווי השימוש ,  שאולי תפגע בביקוש לליסינג .  אלה הם התרחישים ששירטט קליין :  1 .  ביקוש העולה על ההיצע :  אחרי שנת המיתון ,  השוק מתאושש והמכירות מתחילות לעלות .  עם זאת ,  היבואנים לא חוששים מטראומת המלאי התקוע של שלהי 2008 ,  ולכן יביאו לישראל משלוחים קטנים של מכוניות .  למעשה ,  היבואנים יהיו אלה שיעכבו את צמיחת השוק .  הפתרון ,  לדברי קליין ,  הוא הכנת תוכנית רכש ארוכת טווח בתיאום עם היבואן ,  ספק הרכב .  2 .  תחרות מתעצמת והורדת מחירי הליסינג :  המשבר הכלכלי העולמי עורר חשש בבנקים ,  שלא הגדילו את המימון שנתנו לחברות הליסינג .  קליין טוען שיש אפשרות שעם היציאה מהמיתון הבנקים  " יפתחו את הברז ",  חברות הליסינג יגדילו את ציי הרכב ויורידו את מחירי הליסינג עם התעצמות התחרות .  במקרה כזה ,  ההמלצה של קל אוטו היא להצטייד במכוניות לתקופות קצרות ,  עד להתבהרות המצב .  אם צפויה ירידה במחירי הליסינג ,  כדאי להמתין ולחתום על חוזי ליסינג רק ב-2011 .  עם זאת ,  עליית מחירי המכוניות הופכת תרחיש זה ללא סביר במיוחד .  3 .  עלייה נוספת במחירי הליסינג :  אם מדיניות הבנקים לא תשתנה ,  המחירים בענף הליסינג ימשיכו לעלות .  במצב כזה ,  ההמלצה של קליין היא לנסות לנצל הזדמנויות .  לחתום על חוזה ליסינג או לרכוש מלאי של מכוניות בנות שנה כמעט  ( שהיבואן ירשום על שמו אם לא ימכור אותן )  ,  או לחכור מכוניות משומשות עם נסועה נמוכה מחברות הליסינג .  4 .  הרחבת מגוון הדגמים לעובד :  ביטול קבוצות שווי השימוש והחלת שיטה רציפה מאפשרת מבחר גדול יותר לכל עובד של מכוניות קטנות וזולות יותר ,  או מכוניות מאובזרות ויקרות יותר .  כל זאת ,  בהשפעה קטנה יחסית על שווי השימוש .  כדי שלא לחרוג מתקציבי הרכש ,  ממליצים בקל אוטו ליצור תקציב רכישה  ( ושווי שימוש בהתאם )  לכל עובד .  למעשה ,  ההמלצה היא ליצור את שיטות הקבוצות מחדש .  5 .  עוקפים את שווי השימוש לקראת 2010 :  בשנה הבאה יקפוץ שווי השימוש מ-2.04% ממחיר המכונית ל-2.5% .  מדובר בקפיצה של 500 שקל בשווי שימוש למכוניות משפחתית שמכירה כחדשה הוא 120 אלף שקל .  עובדים רבים אולי יעדיפו לוותר על המכוניות הצמודה ,  וקליין מציע מסלולי עקיפה לשווי השימוש .  במקום ליסינג תפעולי לכל הצי ,  אפשר להציע ליסינג פרטי  ( מימוני )  לעובדים ,  או לעבור מליסינג להשכרה .  על מכוניות בהשכרה אין שווי שימוש ,  והדבר יכול לקזז את המחיר החודשי הגבוה יותר שנדרש עבורן .  גם חברות הליסינג מעדיפות להשכיר מכוניות - ולהרוויח יותר .
 
שווי השימוש עלה ?  תעברו להשכרת רכב
מנכ"ל חברת הליסינג קל אוטו ,  שמוליק קליין ,  מציג חמישה תרחישים לשוק הרכב ב-2010

