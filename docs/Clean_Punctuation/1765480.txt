ח"כים ערבים :  הרבנים הם חלאות ואנטישמיים
דיון סוער התקיים במליאת הכנסת בעקבות עצומת רבני הערים שקראו שלא להשכיר דירות לערבים .  לא רק בקרב חברי הכנסת הערבים זעמו והשר ברוורמן קרא לפטר את הרב אליהו
עצומת רבני הערים שקראו שלא להשכיר דירות לערבים ,  עוררה סערה גדולה היום  ( רביעי )  בכנסת .  לאחר שראש הממשלה והנשיא גינו את הרבנים ,  הגיעה תורם של חברי הכנסת לשחרר את חרצובות לשונם .
 ח"כ טאלב א-סנע  ( רע"מ-תע"ל )  הוצא מהמליאה לאחר שהגדיר את הרבנים שחתמו על העצומה  - " חלאת המין האנושי ".  במסגרת שאליתא שהציג לשר הפנים אלי ישי ,  שאל א-סנע מדוע לא מפסיקים את תשלום שכרם של אותם רבנים .  ישי השיב כי ברשות הפלסטינית מוציאים להורג אדם שמוכר דירות ליהודים .  א-סנע אמר בתגובה ,  כי  " אנו במדינת ישראל המגדירה את עצמה כמדינה דמוקרטית ".  בתשובה להערת יו"ר הכנסת ראובן ריבלין ,  שתהה לגבי המואזינים המסיתים ,  ענה א-סנע ,  כי אין מואזינים שהוציאו פסקי הלכה האוסרים השכרת דירות ליהודים .
 חבר הכנסת אחמד טיבי אמר בדיון כי  " עצומת הרבנים היא גזענות אנטישמית .  אלה הם רבנים גלוחי ראש ואנטישמיים ,  שלא למדו פרק בהיסטוריה ויש לפטר אותם ולהעמידם לדין ". 
גם השר לענייני מיעוטים אבישי ברוורמן תקף בחריפות את עצומת הרבנים .  לדבריו , " כל סירוב להשכיר ולקנות דירות על רקע לאומי הוא פסול מיסודו .  אני נאבק ומקדם מדיניות של שוויון זכויות .  לצערי הרב הגזענות נגד האחר מתחזקת .  אמירות כמו של הרב שמואל אליהו מדרדרות את המצב ומסכנות את מצב היחסים העדין בין יהודים לערבים .  הרב יצא בשלל הצהרות המסיתות לגזענות .  אני בוש ונכלם .  מה זה ?  הכסדום היינו לעמורה דמינו ?  הרבנים הללו מחללים את ערכי היהדות שעליהם חונכתי .  ביזיון למדינת ישראל שהרב אליהו עוד מכהן בתפקידו .  משפחתי הופלתה בפולין וליטא ,  היו צריכים להתחנן שישכירו להם דירות ". 

ח"כים ערבים :  הרבנים הם חלאות ואנטישמיים
דיון סוער התקיים במליאת הכנסת בעקבות עצומת רבני הערים שקראו שלא להשכיר דירות לערבים .  לא רק בקרב חברי הכנסת הערבים זעמו והשר ברוורמן קרא לפטר את הרב אליהו

