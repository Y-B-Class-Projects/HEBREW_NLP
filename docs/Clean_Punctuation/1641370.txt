דיפלומטים באיחוד האירופי :  מדינות האיחוד מגבשות תוכנית סיוע לתמיכה ביוון 
ההערכות כי האיחוד האירופי יחלץ את יוון מחדלות פירעון מובילות את היורו להתחזק ב-0.6% מול הדולר
האיחוד האירופי קרוב לגיבוש תוכנית סיוע ליוון ,  על רקע החששות כי המדינה תגיע לחדלות פירעון בשל הגירעון העצום שלה - כך גורסות שמועות שנפוצו היום בחדרי המסחר באירופה ,  לאחר שנשיא הבנק המרכזי של אירופה  ( ecb )  ז'אן קלוד טרישה ,  הודיע כי ייצא מוקדם מפגישה של בנקאים מרכזיים באוסטרליה כדי להשתתף במפגש פסגה של מנהיגי האיחוד האירופי.דוברת ה-ecb הודיעה היום כי טרישה יעזוב כנס חגיגי לקראת יום השנה ה-50 לייסוד הבנק המרכזי של אוסטרליה ,  כדי לפקוד פגישה מיוחדת שתיערך בין מנהיגי האיחוד האירופי.אמנת האיחוד האירופי אמנם אוסרת על ה-ecb ובנקים מרכזיים אחרים לחלץ מדינות ,  אולם נראה שממשלות האיחוד קרובות לניסוח חבילת סיוע כלשהי ליוון וייתכן שגם למדינות אחרות שנקלעו לקשיים ,  כגון ספרד ופורטוגל .  זאת ,  במסגרת סעיף באמנה המאפשר למדינות האיחוד לספק סיוע בנסיבות יוצאות דופן .  מנהיגי האיחוד האירופי יערכו ביום חמישי פסגה מיוחדת בבריסל ,  על רקע החששות כי חלק מכלכלות גוש היורו ,  במיוחד יוון ,  לא יצליחו לעמוד בהתחייבויותיהן וייקלעו לחדלות פירעון.דיפלומט בכיר באיחוד האירופי אמר ל"וול סטריט ג'ורנל "  כי חבילת הסיוע לכלכלות הבעייתיות בגוש היורו עשויה להסתכם ב-25 מיליארד יורו .  החבילה לדברי בכירים באיחוד ,  תכלול ככל הנראה חבילת סיוע מגרמניה וצרפת ,  שתי הכלכלות הגדולות והיציבות ביותר בגוש היורו .  עם זאת ,  גרמניה וצרפת שתיהן הכחישו אתמול כי האיחוד יספק חבילת סיוע ליוון ,  והדגישו כי שתיהן מתנגדות למהלך ." ישנן ספקולציות גוברות לפיהן יוכרז השבוע על צעדים לתמיכה ביוון ",  אמר לי הרמן אסטרטג ,  מט"ח במשרדי בנק אוף טוקיו-מיצובישי ufj בלונדון ,  לבלומברג .  ההערכות כי האיחוד האירופי יחלץ את יוון וימנע ממנה לגלוש לחדלות פירעון מחזקות כעת את היורו ב-0.6% מול הדולר ,  לרמה של 1.3728 דולר ליורו ,  לאחר ארבעה ימים רצופים של ירידות.עלות חוזי הביטוח כנגד חדלות פירעון  ( cds )  של יוון ,  פורטוגל וספרד זינקו לשיא בשבוע שעבר בעקבות החששות כי המדינות לא יצליחו לממן את גירעונותיהן ההולכים והגדלים ,  וייאלצו להכריז על חדלות פירעון.הגירעון של יוון הוא בשיעור של 12.7% מהתמ"ג שלה - יותר מפי ארבעה מהגבול המותר על ידי האיחוד האירופי - בשל ירידה בהכנסות הממשלה וגידול בהוצאותיה .  חובותיה של יוון מסתכמים ב-300 מיליארד יורו  ( 440 מיליארד דולר )  ,  וב-2010 צפוי היחס בין החוב של יוון לתמ"ג שלה להגיע ל-125% - הגבוה ביותר מכל 16 המדינות בגוש היורו.בחודש האחרון גברו החששות כי יוון תיקלע לחדלות פירעון ,  למרות שגייסה ב-18 בינואר 8 מיליארד יורו בהנפקת אג"ח ממשלתיות ,  ועל אף ניסיונותיה של הממשלה ושל בכירי האיחוד האירופי וה-g7 להרגיע את חששות המשקיעים .  באביב הקרוב תצטרך ממשלת יוון ללוות 23 מיליארד יורו  ( 31.5 מיליארד דולר )  כדי לעמוד בהתחייבויותיה.בשבוע שעבר אמר יו"ר קרן המטבע הבינלאומית  ( imf )  ,  דומיניק שטראוס קאהן ,  כי הקרן מוכנה לסייע ליוון במקרה הצורך ,  אך הדגיש כי על האיחוד האירופי לנסות לפתור את המשבר בעצמו .
 
דיפלומטים באיחוד האירופי :  מדינות האיחוד מגבשות תוכנית סיוע לתמיכה ביוון 
ההערכות כי האיחוד האירופי יחלץ את יוון מחדלות פירעון מובילות את היורו להתחזק ב-0.6% מול הדולר

