רמז על סיבת פיטורי העובד- וישלם 70 אלף שקל
מעסיק ששלח ללקוחותיו דואר אלקטרוני על פיטורי עובד ,  ורמז כי הסיבה לכך היא שלילית ,  יפצה את העובד בסכום של 70 אלף שקלים .  השופט :  רמז יכול להיות לשון הרע
מעסיק שרמז מהי סיבת הפיטורים של עובד באי-מייל ששלח ללקוחותיו ישלם לעובד 70 אלף שקל פיצויים וכן הוצאות משפט בסך 30 אלף שקל ,  כך קבע באחרונה שופט בית משפט השלום בתל אביב דן מור .  השופט קבע כי רמז או משפט משתמע בין השורות יכולים להיות בגדר לשון הרע ולגרום נזק לאדם שכלפיו כוונו הדברים .  
ב-2006 פוטר יצחק גור מחברת האלקטרוניקה ברונו אינטרנשיונל שבה עבד במשך עשר שנים .  שנתיים מאוחר יותר הגיש תביעה נגד החברה בסך 100 אלף שקל ובה טען כי בעלי החברה ,  אברהם טובי ומרדכי הראל ,  הוציאו דיבתו רעה בפני הספקים שעמם עבד לפני שפוטר .  
לטענת גור ,  הוצאת הדיבה נעשתה בהודעות מייל ששלחו ל-27 חברות בחו"ל העוסקות בסחר במוצרי אלקטרוניקה ובהן נכתב : " לאחר עשר שנות עבודה עבור חברתנו ,  חיסלנו  ( terminate )  את העסקתו של מר גור בחברה ,  בשל סיבות שאנו מעדיפים שלא לפרט ".  
בהודעה לגורם עסקי אחר עמו עבד גור  ( חברת ארנט )  ,  כתבו בעלי ברונו אינטרנשיונל כי האיש פוטר בגלל  " ביצועי חסר "   ( underperformance )  בעוד שגורמי סחר נוספים קיבלו מהחברה הודעות לפיהן גור פוטר עקב  " התנהגות בלתי הולמת ".  לטענתו ,  בעלי החברה עשו זאת כדי למנוע תחרות עתידית עמו לאחר שמצא עבודה בתחום מומחיותו אצל מעסיק אחר שעובד באותו תחום .  
בעלי ברונו אינטרנשיונל טענו להגנתם כי אכן שלחו את הודעות ל-27 נציגי החברות וכי  " נוסח ההודעה הוא אמת וכן ,  כל מלה בה ".  לטענתם ,  העובד פוטר כשתוקף פיטוריו היה מיידי ומכאן הצורך העסקי להודיע לספקי החברה על סיום העסקתו .  
השופט מור פסק כי  " נוסח ההודעה שברונו אינטרנשיונל שלחה לספקיה כי מדובר ב'פיטורים בנסיבות שהחברה מעדיפה שלא לפרט' ,  בהחלט יכול להיחשב כביטוי שיש בו רמיזה של לשון רע ביחס לעובד ".  הוא ציין כי הקורא הסביר אינו יכול שלא לתהות מדוע הפיטורים הם  " חיסול "  עבודת התובע בחברה ומהי הסיבה לפיטורים ,  שבגין חומרתה הנרמזת מבקשת החברה להימנע מלגלות את הדברים .  
לדברי השופט , " הרמז הוא ברור - גילוי נסיבות יהיה בו כדי לפגוע בתובע .  הנרמז או המשתמע מנוסח ההודעה הוא שהגורם לפיטורים הוא שלילי .  טענת הנתבעים בעניין זה אינה אלא היתממות שאינה במקומה ואין בה אלא חוסר תום לב ".  
לגבי הנימוק שמסרה החברה לפיו גור פוטר בשל  " התנהגות בלתי הולמת ",  קבע השופט שפרסום זה יש בו להשפיל את התובע ולפגוע במשלח ידו . " אין חולק שהספקים ישקלו שוב ושוב אם יסכימו להתקשר בעתיד עם התובע ,  בכל מסגרת שבה יועסק ,  כשעניינו ,  לכאורה ,  באדם הנזרק ממקום עבודתו בשל התנהגות לא הולמת ,  התנהגות כה קשה וחמורה ,  עד שמעסיקיו ,  מפטריו ,  מבקשים להימנע מלפרק את הנסיבות בכתב ",  קבע השופט והוסיף כי הנתבעים לא הביאו כל ראייה לסתור את גרסתו של גור לפיה הוא ביצע את עבודתו בהצלחה .
 
רמז על סיבת פיטורי העובד- וישלם 70 אלף שקל
מעסיק ששלח ללקוחותיו דואר אלקטרוני על פיטורי עובד ,  ורמז כי הסיבה לכך היא שלילית ,  יפצה את העובד בסכום של 70 אלף שקלים .  השופט :  רמז יכול להיות לשון הרע

