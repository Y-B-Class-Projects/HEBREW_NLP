ארה"ב ורוסיה יפחיתו בשליש את נשקן הגרעיני
נשיא ארה"ב ברק אובמה ומקבילו הרוסי דמיטרי מדבדב גיבשו בשיחת טלפון את הפרטים הסופיים באמנה להפחתת נשק גרעיני ,  שתיחתם באפריל .  קלינטון : " זהו מסר ברור לאירן וצפון קוריאה "
 לאחר חודשים ארוכים של קיפאון במגעים בין המדינות ,  ארצות הברית ורוסיה השלימו אמש  ( שישי )  את פרטיה הסופיים של האמנה להפחתת נשק גרעיני בין שתי המדינות .  נשיא ארה"ב ברק אובמה ונשיא רוסיה דימיטרי מדבדב ניהלו שיחת טלפון במהלכה תיאמו את מועד החתימה על האמנה .  לפי הסיכום בין השניים ,  האמנה תיחתם בטקס שייערך בפראג בשמונה באפריל .  
מדובר בנקודת ציון חשובה ביחסים בין המדינות ובהישג היעד המרכזי של אובמה בכל הנודע למדיניות חוץ .  לפי ההסכם ,  שתי מעצמות הגרעין הסכימו להפחית בשליש את אסנל הנשק הגרעיני שבידיהן . 
" אני שמח להכריז שלאחר שנה שלמה של משא ומתן מותח ,  ארה"ב ורוסיה גיבשו את הסכם הגרעין הכולל והמקיף ביותר מזה שני עשורים ",  אמר ברק אובמה בנאומו בבית הלבן . " באמצעות הסכם זה ,  אנו שולחים מסר ברור לגבי המהלך שאנו מנסים להוביל :  הפסקת השימוש בנשק מסוג זה באופן מוחלט .  אנו מקווים כי מדינות אחרות ימשיכו בדרכנו ".  גורם בכיר בקרמלין דיווח כי מדבדב תיאר את ההסכם כביטוי ל-"איזון בין האינטרסים של שתי המדינות ".  
מזכירת המדינה של ארצות הברית הילרי קלינטון הצהירה כי ההסכם ישלח מסר גם לאירן ולצפון קוריאה ,  לפיו ארה"ב נחושה בדעתה למנוע כל שימוש בנשק גרעיני . " יתר המדינות יבינו כי הפתרון היחיד לעקשנותה של כל מעצמה בנושא יהיה בידוד ",  הוסיפה .  
האמנה החדשה תחליף הסכם בין המעצמות מ-1991 ,  שבדצמבר השנה פג תוקפו .  תאריך חתימת ההסכם ומקום החתימה נושאים עמם משמעות סמלית ,  שכן בתאריך המקביל לפני שנה נשא אובמה נאום בפראג ,  ובו הבטיח לפטור את העולם מכל שימוש בנשק גרעיני .
 
ארה"ב ורוסיה יפחיתו בשליש את נשקן הגרעיני
נשיא ארה"ב ברק אובמה ומקבילו הרוסי דמיטרי מדבדב גיבשו בשיחת טלפון את הפרטים הסופיים באמנה להפחתת נשק גרעיני ,  שתיחתם באפריל .  קלינטון : " זהו מסר ברור לאירן וצפון קוריאה "
 
