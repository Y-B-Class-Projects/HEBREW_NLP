הילדים אוהבים לאהוב
לרגל יום האהבה ,  הכין דוד אלון מתנה קטנה לכל הילדים ,  אבל הוא ייתן אותה רק לילדים הטובים שייתנו לו מתנה קטנה בתמורה 

" אני מקווה שתמיד תמצאי מישהו שייקח אותך הביתה/ שישכיב אותך במיטה/ ינשק לך את הלחי/ יבדוק את הדופק שלך/ יוודא שאת עדיין נושמת/ עם היד שלו מתחת לאף שלך/ הלוואי וזה היה יכול להיות אני/ אך זה פשוט לא אפשרי ". 
גם אם האהבה קיימת ,  היא לא תמיד אפשרית .  קונר אוברסט יודע את זה ,  הקריירה שלו התבססה מלכתוב שירים לאנשים שסולדים מאהבה שטוחה ככלל ומיום האהבה בפרט .  כרגע הוא כבר במקום אחר ,  ובגלל זה  " Breakfast in Bed ",  שמחזיר אותו אחורה ,  הוא השיר הכי טוב שכתב בחמשת השנים האחרונות .
" יש לי בעיית נשים/ יש לי בעיית סמים/ ואני לא רוצה לפתור אותן/ הן יושבות בדיוק איפה שאני רוצה אותן/ הן הרגו לי את הזיכרון/ הן כתבו את המלודיה הזו/ ואם אקח מספיק/ לא אתגעגע אלייך כל כך ". 
לפעמים הבדידות ,  המרמור והגעגוע הם אלה שהופכים אותנו למי שאנחנו .  הר ספייס הולידיי יודע את זה ,  הוא ניזון מהרחמים העצמאיים ומוכן להתמודד איתם ולסבול - על אחת כמה וכמה ביום האהבה - כל עוד זה נותן לו איזשהו עומק ויכולת יצירה .

" היא מלמדת איתי בתיכון/ היא מלמדת אמנות ועיצוב/ הילדים חושבים שהיא מגניבה/ היא מצלמת תמונת פולורויד כל יום/ זה עוזר לנו לזכור/ עדיף שכך/ יש לה חבר/ לי יש אישה/ היא לא אוהבת את שלה/ אבל אני אוהב את שלי ". 
הילדים אוהבים לפרלטט ,  להשתמש בעיניים שלהם ולעשות טיזינג .  זה בסדר ,  גם אם הם נמצאים במערכת יחסית מחייבת .  הכל חלק מהמשחק וכולנו נהנים להרגיש רצויים .  אך דארן היימן - איש שבטוח מזמין פרחים לאשתו ביום האהבה - מזכיר לנו שצריך לא להשתולל ולא לעבור את הקווים האדומים .

" הבחורה הזו היא כמו קראק-קוקאין בשבילי .  מינית זה היה משוגע ,  זה כל מה שזה אומר .  זה היה כמו חומר נפץ .  חומר נפץ מיני .  פעם אמרת לעצמך שאתה רוצה לעזוב את החיים ורק פאקינג להסניף מישהי ?  גם אם היא היתה גובה ממני עשרת אלפים דולר לזיון ,  הייתי מוכר את כל החרא שלי כדי להמשיך לזיין אותה ". 
הציטוט הנ"ל הוא לא מתוך השיר של אדם גרין אלא מראיון חדש של פלייבוי עם ג'ון מאייר ,  האקס של ג'סיקה סימפסון .  נשים את הקלפים על השולחן :  הילדים אף פעם לא אהבו את סימפסון ,  אך קשה שלא לחלום על לילה איתה אחרי שקוראים את מה שיש למאייר להגיד .  אדם גרין הבין את הפוטנציאל של הבלונדינית כבר מזמן ,  והוא כתב עליה את הבערך-שיר-אהבה הזה .  בעצם ,  גרין הוא ההיפסטר הראשון שחשק בסימפסון ,  ואני מקווה בשבילו שהשנה הוא הצליח לקנות לה מתנה ראויה - נראה שהיא מסוג הבחורות שצריכות ערימות של שוקולדים וזרים בצורת לבבות .

" היא עבדה בחנות והייתי פותח את הדלת/ רק כדי לראות את פניה/ היא תמיד גרמה לי להרגיש בבית/ אף פעם לא הרגשתי שלא במקומי ". 
הילדים ,  כידוע ,  שונאים היפים ,  והרי אין משפט היפי יותר מ"אני אוהב כל השנה ,  אני לא צריך יום מיוחד בשביל זה ".  אך דניאל ג'ונסטון הוא לא ילד פרחים ,  והוא אוהב כל השנה ,  כבר מיליון שנה ,  ויותר מכולנו .  קוראים לזה אובססיה ,  וג'ונסטון אובססיבי ללורה ,  בחורה שאף פעם לא תהיה שלו .

" אנשים מאוהבים שוכבים ומשמינים/ לא רציתי שאנחנו נגמור ככה/ כל בחורה שאי פעם היתה איתי - התגברתי עלייך/ לבסוף/ מה גורלם של שבורי הלב ? / הם שיכורים מספר שבועות ואז חוזרים לנקודת ההתחלה/ אז תעבירו לי את היין/ סיגריה גם/ יש לנו שבוע וחצי לעבור ". 
בעבר ,  אדי ארגוס לא בזבז יותר מדי זמן על שברון לב או על מערכות יחסים .  לאחרונה ,  האיש נמצא בקשר מחייב ,  ואכן קולטים את זה כשמבינים שכבר אף אחד מזוגות המכנסיים הישנים שלו לא עולה עליו .  היום ,  ביום האהבה ,  הוא מתכנן להיות עם אהובתו מול מרתון של טופ אוף דה פופס - זה אולי בורגני ,  אך קשה לי להגיד שאני לא מקנא .  כלומר ,  מקנא בחברה שלו .

" והיא היתה נופלת הרבה/ הילדה הזו תמיד נפלה/ שוב ושוב/ ולפעמים הייתי מנסה לתפוס אותה/ אבל אפילו לא תפסתי מה שמה ". 
החיים שלנו מלאים החמצות .  לא התחלנו עם ההיא ,  לא התקשרנו אל ההוא והמון אהבות פוטנציאליות נעלמו אל חלל האוויר .  ביום האהבה הנוכחי הילדים הולכים לפעול ולהתקשר אל כל החמצה שבזיכרון .  המטרה היא לקבוע כמה שיותר דייטים ואחרי זה לסנן את הפחות רצויים - כמו שעושה הסיטואיישן ,  האיש הכי מדהים בריאליטי  " ג'רזי שור ".  

" פעם הכרתי בחורה/ בשנות נעוריי/ עם עיניים כמו הקיץ/ מלאות ביופי ואמת/ בבוקר חמקתי/ השארתי פתק שאמר/ יום אחד עוד יאהבו אותך ". 
אם כבר לפגוע במין השני ,  אז צריך לעשות את זה בסטייל של בן גיבארד :  להיות מקסים ,  מלטף ורגיש ,  ואז לתקוע סכין בדרך הכי כואבת שרק אפשר .  ככה האימפקט חזק פי שניים ,  ככה לא ישכחו אותך כל כך מהר .  יום האהבה הוא מועד מושלם לתעלול שכזה ,  אך זה כל מה שאגיד .  אני לא רוצה לתת לכם רעיונות נוספים ,  זה כבד על המצפון שלי .

" אני לא מאמין שדאגתי שאני אפגע בך/ הייתי צריך ללכת על זה עם הבת דודה שלך/ כשהיתה לי הזדמנות/ כי הייתי באיזו מסיבה/ היא אמרה שהיא צריכה לדבר איתי/ ואז היא לא אמרה כלום ". 
תכלס ,  קרייג פין היה צריך ללכת עם הבת דודה ,  ורצוי שביום האהבה .  גם בלי קשר ללפגוע או לא ,  זה היה נותן לו סיפור טוב לדורות ,  כזה שהיה נשאר הרבה אחרי הזיכרונות מהבחורה .
" אתה מספר שקרים לכל מי שמקשיב/ אתה ממש רוצה להיות הקורבן/ אבל אתה חייב להבין שמערכת היחסים והפרידה שלנו היא לא תחרות/ עכשיו אני שמחה שיש לך לב שבור/ כי אני מנסה לתקן את שלי מההתחלה ". 
איך מישהו יכול לפגוע בג'ימנה פרל ?  זה לא נתפס ,  זה אכזרי וממש לא לעניין .  הכוונה שלי היא לנחם אותה הערב .  שלחתי לה מייל ואלנטיינס ,  אך היא עוד לא ענתה .  טוב ,  זאתי בטח מתעוררת מאוחר .

" האם יש בנו מספיק בכדי להחזיק את זה ביחד ? / או שאנחנו סתם ממשיכים להעמיד פנים/ מקווים שהמזל שלנו הוא בלתי נגמר ". 
אהבה היא לא רק משהו רומנטי ,  אהבה קיימת גם בין חברים וקולגות .  לפעמים ילדים יכולים לאהוב אחד את השני רק בגלל סוודר מגניב .  בגלל זה ,  סיפור האהבה והפרידה בין שני הקודקודים של הליברטינס ,  פיט דוהרטי וקארל בארט ,  ראוי להיכנס למיקסטייפ הזה .  ולמרות הסלידה הקיומית שלי מאיחודים ,  אני חושב שלרגל יום האהבה מישהו מהשניים צריך להרים טלפון לשני ולהתחנף .  רצוי שזה יהיה בארט כי אין סיכוי שדוהרטי יודע באיזה תאריך אנחנו נמצאים .

" כשאני רואה אותך בוכה ,  זה גורם לי לחייך ". 
לילי אלן היא שטן קטן בשיר הזה ,  אך כולנו הרגשנו את מה שהיא מרגישה פה מתישהו .  חוץ מזה ,  תראו לי גבר אחד שלא מצא עצמו מאוהב באישה שטנית ואראה לכם גבר שאף פעם לא היה צריך לעשות כלום ביום האהבה .
" את הכי פאקינג טובה/ את הכי פאקינג טובה/ את הכי טובה שאי פעם היתה לי ". 
לא תמיד צריך להיות צינים כל כך - קונאן אובריין אמר שהוא לא אוהב את זה .  אז הנה ,  למיקס נכנס גם שיר אחד בלי טוויסט ,  כזה שפשוט מעביר אהבה בלי פילטרים .  גם הילדים לפעמים מורידים את המחסומים ופשוט מתאהבים מכל הלב .  זה קצת גיי ,  אבל לגמרי יכול לקרות .

" אין לי שום משחק/ וכל פרצוף נראה אותו דבר/ אין להן שם/ אז אני לא צריך לשחק משחק/ אני פשוט אומר מה שאני רוצה/ למי שאני רוצה/ מתי שאני רוצה/ איפה שאני רוצה/ איך שאני רוצה/ בכל זאת/ אני נותן כבוד לכמה/ האקסטזי הזה גרם לי לעמוד לידך/להפוך להיות רגשני בטירוף/ לשפוך את הקרביים שלי בפנייך/ הרגע הכרנו/ אבל נראה לי שאני מאוהב בך ". 
בתחילת השיר הזה אמינם אומר  " זה שיר האהבה שלי ",  ואז מפגיז במילים חמות על סמים והחשיבות שלהם בחיים שלו .  גם הילדים אוהבים סמים ,  אולי אפילו יותר מאמינם ,  ובגלל זה אף אחד מהם לא עצוב אם אין לו עם מי להיות היום בלילה - בהנחה שלהורים יהיה כסף בארנק והדילר ירים את הטלפון ,  הכל יהיה בסדר .
  .
 
הילדים אוהבים לאהוב
לרגל יום האהבה ,  הכין דוד אלון מתנה קטנה לכל הילדים ,  אבל הוא ייתן אותה רק לילדים הטובים שייתנו לו מתנה קטנה בתמורה

