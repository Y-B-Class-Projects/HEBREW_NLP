יגאל אהובי מוכר נכסים בלונדון שרכש בספטמבר תמורת 438 מיליון שקל - רווח 16%
לאהובי וחברת רבד 50% בנכס הנמכר ;  כתוצאה מהעסקה תרשום החברה רווח של 13.2 מיליון שקל
יגאל אהובי וחברת הנדל"ן שבשליטתו ,  מכרו את ששת חנויות רשת הכלבו הלונדונית דבנהמס ,  שרכשו רק בספטמבר האחרון ,  ב-438 מיליון שקל  ( 73 מיליון ליש"ט )  .  חלקה של החברה בעסקה עומד על 25% ,  ולאהובי 25% נוספים .  בניכוי הוצאות ,  תקבל החברה לידיה 43.2 מיליון שקל  ( 7.2 מיליון ליש"ט )  כתוצאה מהעסקה ,  ותרשום בספריה רווח של 13.2 מיליון שקל.בספטמבר האחרון קנו רבד ,  אהובי וצד שלישי את 6 החנויות תמורת 384 מיליון שקל  ( 64 מיליון ליש"ט )  ,  כאשר 126 שקל  ( 21 מיליון ליש"ט )  מומנו ממקורות עצמיים ו-258 מיליון שקל  ( 43 מיליון ליש"ט )  מהלוואות בנקאיות .  בנוסף למחיר המכירה הניבו הנכסים דמי שכירות בסך 6.9 מיליון שקל  ( 1.15 מיליון ליש"ט )  ,  כך שהמכירה עתה משקפת שווי גבוה ב-16% משוויו של הנכס בשעת קנייתו על ידי החברה.רבד עוסקת בנדל"ן מניב בישראל ,  מערב אירופה וקנדה .  מאז 2008 צברה החברה ,  המחזיקה ב-15 נכסים ,  הפסדים של 24 מיליון שקל .  נכון לסוף הרבעון השלישי של השנה ,  הסתכם הונה העצמי של רבד ב-260 מיליון שקל ,  17% מהמאזן שלה.אריאל אבן ,  מנכ"ל רבד ,  אמר היום כי  " רבד רכשה נכס מניב איכותי במחיר הזדמנותי ותוך פחות מחצי שנה מכרה אותו תוך השגת תשואה משמעותית על ההון שהושקע .  מעבר לתשואה ,  אנו רואים חשיבות בהגדלה של היתרות הנזילות שלנו שיאפשרו לנו להמשיך ולבחון הזדמנויות עסקיות נוספות .  רבד ממשיכה לאתר הזדמנויות שונות לרכישת נכסים אטרקטיביים במחירים נוחים ,  ומאידך לפעול למימוש נכסים שפוטנציאל ההשבחה שלהם מוצה ". 

יגאל אהובי מוכר נכסים בלונדון שרכש בספטמבר תמורת 438 מיליון שקל - רווח 16%
לאהובי וחברת רבד 50% בנכס הנמכר ;  כתוצאה מהעסקה תרשום החברה רווח של 13.2 מיליון שקל

