ניסיון רביעי :  גינקו תנסה להכנס לבורסה דרך השלד הציבורי אוריאלי
גינקו הינה השותף הכללי בזרח חיפושי נפט ;  לפני כחודש הודיעה על ביטול עסקת המיזוג עם יורו אוברסיז
השלד הבורסאי אוריאלי מדווח הבוקר כי הוא נמצא במגעים למיזוג עם חברה העוסקת בתחומי הגז והנפט .  ההערכות היא כי מדובר בגינקו ,  השותף הכללי בשותפות חיפושי הנפט הבורסאית זרח .  בכך מתחילה גינקו את ניסיונה הרביעי להפוך לחברה ציבורית.גינקו חיפושי נפט היא בעלת השליטה בשותף הכללי זרח חיפושי נפט ומחזיקה בכ-5% מיחידות השותפות שלה .  כמו כן ,  זכאית גינקו לתמלוגי על בשיעור של 12.5% מהכנסות זרח ממכירת נפט וגז ,  הכוללים את קידוחי צוק תמרור ,  10% ברישיון מאיה ו-12.5% ברישיון צורים .  רק לפני חודש הודיעה גינקו כי לא תמזג את פעילותה לתוך השלד הבורסאי יורו אוברסיז של ירון ייני כפי שתיכננה ,  מכיוון שחברת הביומד קיוריי - המעוניינת גם היא למזג את פעילותה לתוך השלד הציבורי - הגישה לבית המשפט תביעה כנגד יורו אוברסיז וגינקו .  זו היתה הפעם השלישית בה נכשל ניסיון להכניס את גינקו לבורסה ,  לאחר שבפעמיים הקודמות לא קיבלה מספיק ביקושים בכדי להרשם לאחד העם בהנפקה ראשונית  ( ipo )  .  העסקה אמורה היתה להתבצע לפי שווי שוק של 130 מיליון שקל לחברה הממוזגת .  ההנפקה האחרונה אשר תוכננה לסוף אוגוסט 2010 לא יצאה לפועל ,  מאחר ומספר היחידות שהזמין הציבור במכרז לא הספיקה להנפקה .  גיוס ההון שמעוניינת גינקו לבצע נועדה למימון השקעה בתוכנית החיפושים והקידוחים של החברה הכוללת שני קידוחים יבשתיים ב"לובה "  וב"שחר ",  ביצוע סקר סייסמי ימי ב"גוליבר "  וסקר סייסמי יבשתי ב"אורלי ".  במקור ,  תיכננה החברה לגייס כ-34 מיליון שקל מהציבור ולפי שווי של החברה של כ-130 מיליון שקל.גם לשלד הבורסאי אוריאלי בוטלה לאחרונה עסקת מיזוג שתכנון לבצע עם חברה אנגלית - מסיבות שלא פורטו על ידי החברה לציבור המשקיעים .  אוריאלי נמצאת בשליטת ניר אילן  ( 16.3% )  ,  אבי טולדנו  ( 14.4% )  וס.ד.ש.צ השקעות  ( 14.4% ) .מגינקו לא נמסרה תגובה לידיעה .
 
ניסיון רביעי :  גינקו תנסה להכנס לבורסה דרך השלד הציבורי אוריאלי
גינקו הינה השותף הכללי בזרח חיפושי נפט ;  לפני כחודש הודיעה על ביטול עסקת המיזוג עם יורו אוברסיז

