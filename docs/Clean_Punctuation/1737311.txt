דו"ח בארה"ב :  שיעור הנשים בתפקידי ניהול נותר כמעט ללא שינוי בעשור האחרון
משרד מבקר הממשל בארה"ב מציין כי שיעור הנשים בתפקידי ניהול עדיין נמוך מחלקן בכוח העבודה
נשים לא התקדמו רבות במונחי חלקן בתפקידי ניהול בארה"ב ,  גם בשנות הפריחה שקדמו למשבר הפיננסי האחרון ,  לפי דו"ח שפרסם משרד מבקר הממשלה בארה"ב .  נכון ל-2007 ,  השנה האחרונה לגביה קיימים נתונים מקיפים על מנהלים ,  נשים היוו 40% מהמנהלות בכוח העבודה האמריקאי ,  לעומת 39% בשנת 2000 .  בתפקידים שאינם כוללים תפקידי ניהול ,  היוו נשים 49% מכוח העבודה לכל אורך התקופה.בכלל כוח העבודה ,  פער השכר בין נשים לגברים הצטמצם בעשורים האחרונים .  נשים העובדות במשרה מלאה הרוויחו ב-2009 80.2% מהשכר הממוצע של גברים במשרה מלאה ,  לעומת 62.3% ב-1979 .  חלק גדול מפער השכר הנותר מוסבר על ידי הבדלים בין סוגי המשרות העיקריים של נשים ושל גברים  בין אם הברירה נעשית מבחירה או בשל היעדר הזדמנויות.הדו"ח החדש ,  שהוזמן על ידי ועדת הכלכלה המשותפת של בתי הקונגרס לקראת שימוע על פער השכר שיתקיים היום ,  מנסה לבצע השוואה טובה יותר ,  באמצעות בדיקת גברים לעומת נשים במגזרים זהים ותפקידים דומים ,  כמו גם התחשבות בהבדלים כמו רמת השכלה וגיל .  בממוצע ,  רמת ההשכלה של נשים מנהלות הייתה נמוכה יותר ,  גילן נמוך יותר ,  והסיכוי כי הן עובדות במשרה חלקית רב יותר ,  לעומת מנהלים גברים.ב-10 מבין 13 המגזרים שבחנו עורכי הדו"ח ,  לנשים היה חלק קטן יותר בתפקידי ניהול לעומת חלקן בכלל המשרות במגזר .  מגזרים בהן נשים יוצגו בדרגות ניהול יותר משיעורן בכוח העבודה הכולל היו תשתיות ותחבורה ,  בנייה ומינהל ציבורי.פער השכר בין מנהלים למנהלות הצטמצם מעט בעשור האחרון ,  גם לאחר התאמה להבדלים דמוגרפיים .  נשים מנהלות במשרה מלאה הרוויחו 81% מגברים ב-2007 ,  לעומת 79% ב-2000 .  עם זאת ,  בין מגזר למגזר נרשמו הבדלים בפער השכר בתפקידי ניהול .  הפער היה הקטן ביותר בתחום המינהל הציבורי ,  שם הרוויחו נשים 87% מגברים .  במגזר הבנייה היה הפער הגדול ביותר  נשים הרוויחו 78% משכר הגברים.פער השכר היה גדול יותר עבור אמהות ,  שהרוויחו 79% משכר האבות  נתון שנותר ללא שינוי מאז שנת 2000 .  נטל ההורות הגבוה יותר על נשים עשוי להסביר את העובדה כי נשים בתפקידי ניהול נוטות להיות חסרות ילדים יותר מגברים בתפקידי ניהול .  ב-2007 ,  63% מהמנהלות היו חסרות ילדים ,  לעומת 57% מהמנהלים הגברים .  מקרב ההורים ,  לגברים מנהלים היו לרוב יותר ילדים לעומת נשים מנהלות .  נשים מנהלות גם נטו פחות להיות נשואות לעומת גברים מנהלים  59% מהנשים ,  לעומת 74% מהגברים.קשה לקבוע מדוע קיים פער שכר בין מנהלות למנהלים ,  ועד כמה נובע פער זה מאפליה ,  או לחלופין מגורמים כמו מספר שעות עבודה ,  גורם שאינו משוקלל בדו"ח משרד המבקר.קרולין מאלוני ,  נציגה דמוקרטית של מדינת ניו יורק בבית הנבחרים ,  ויו"ר ועדת הכלכלה המשותפת של הקונגרס שהזמינה את הדו"ח ,  אמרה כי  " כשנשים עובדות מחליטות ללדת ילדים ,  הן יודעות כי זה ישנה את חייהן ,  אך המומות לגלות עד כמה הדבר משנה את שכרן ".   " במצב הכלכלי הנוכחי ,  מדובר בזריית מלח על הפצעים ,  בין היתר כיוון שמשפחות נסמכות יותר ויותר על שכר האמהות העובדות ". בתקופת המיתון שהחלה בדצמבר 2007 והסתיימה בקיץ 2009 ,  תקופה שלא נכללה בדו"ח ,  גברים סבלו מפיטורים נרחבים יותר ,  בין היתר בשל סוגי העיסוקים השונים של נשים וגברים .  לא ברור עדיין כיצד הושפע שיעור הנשים בתפקידי ניהול מהמשבר .
 
דו"ח בארה"ב :  שיעור הנשים בתפקידי ניהול נותר כמעט ללא שינוי בעשור האחרון
משרד מבקר הממשל בארה"ב מציין כי שיעור הנשים בתפקידי ניהול עדיין נמוך מחלקן בכוח העבודה

