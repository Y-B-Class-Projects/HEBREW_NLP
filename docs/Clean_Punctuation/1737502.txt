הזדמנות לשנות את כללי המשחק
המנהיגות הקיצונית בקרב ערביי ישראל רתמה את מועדי הזיכרון להתנגדות לקיומה של מדינת ישראל .  כדי לחזק מנהיגות אחרת ,  צביקה פוגל מאמין שעלינו לנהוג שונה ממה שנהגנו עד היום
לפני עשרים שנה ציינו ערביי ישראל ברוב הערים והכפרים את יום העצמאות למדינת ישראל .  דגלים נתלו בראש חוצות ואיחולי חג שמח נשמעו בריש גלי .  עשרים שנה חלפו ותהום מתחילה לפעור בינינו .  
מיסודה של מדינה פלסטינית ,  גם אם זה לא נראה ריאלי בימים אלה ,  קרובה מתמיד .  הגיע עת ערביי ישראל להחליט ,  או שאתם איתנו או שאתם נגדנו .  ימי האזכור שהונהגו ע"י ערביי ישראל וחלקם מצוינים גם בעולם הערבי , " יום הנכבה ",   " יום האדמה "  ויום  " אירועי אוקטובר ",  הם ימי אזכור המבטאים רגשות לאומנים פלסטינים .  אי אפשר להמשיך לאחוז במקל בשני קצותיו ,  אי אפשר לשמור נאמנות לשני עמים הנמצאים בסכסוך בעלות מתמשך על חבל ארץ קטן אשר בקושי מסוגל לעכל היסטוריה של עם אחד .
 בעוד קצת יותר מחודש יצוין יום  " אירועי אוקטובר "  בכפר כנא שבגליל .  ממשלת ישראל ,  זרועות הביטחון  השב"כ ,  משטרת ישראל ומשמר הגבול ,  כולם כבר נערכים לאירוע ולאפשרות כי ציון האירוע יתדרדר לגל אלימות נוסף ,  דוגמת זו שידענו בשנת 2000 .  הנה מזדמנת לנו האפשרות לקבוע כללים חדשים למערכת היחסים הטעונה ברגשות מעורבים ומורכבים .
 המנהיגות הקיצונית שצמחה בתוככי החברה של ערביי ישראל ומנצלת את הדמוקרטיה כדי לפגוע בה ,  רתמה את מועדי הזיכרון לעודד התנגדות פנימית אקטיבית לקיומה ולזהותה של מדינת ישראל .  מנהיגות זו משתמשת בערביי ישראל כקרדום לחצוב בו את הקרום העדין של ההבדל בין ערבי המחויב למדינת ישראל לערבי המחויב לפלסטין .  בכל פעם שניסינו לדכא את אותה מנהיגות ,  התגלגלו העניינים לכדי אלימות ודם .  הדרך הטובה ביותר להקטין התנגדות ,  לעמעם שנאה ולמנוע אלימות היא לשתף פעולה מתוך עוצמה חברתית ודמוקרטית פנימית .  מנהיגים קיצוניים נבנים על שנאה ,  על תחושת פגיעה בכבודם של אלה שהם אמורים לייצג ועל יכולתם להצביע על מי שאשם במצבם .  אם יש ברצוננו לחזק מנהיגות אחרת ,  כזו שתוביל תהליך שיש פתרון בסופו ,  אין לנו אלא לנהוג אחרת ממה שנהגנו עד היום .
 ציון יום  " אירועי אוקטובר "  הוא אמצעי המשמש את המנהיגות הקיצונית לבנות פלסטין נוספת בלב מדינת ישראל .  הערכות נכונה ,  תוך הסתכלות כוללת לעתידנו המשותף בחבל ארץ קטן זה שאנו חיים בו ,  יכולה לבנות בסיס לאמון ולפתרון ארוך טווח .  אפשר לעבור בשקט יחסי את אירועי אוקטובר הקרוב ,  אפשר להקטין את פוטנציאל האלימות הגואה בימי האזכור וההפגנות בשנה הבאה ,  כל אלה הם תחום ההתמחות של זרועות הביטחון .  אך כדי להביא לשלום בית נדרש מאמץ שכלי ורגשי ,  לא צבאי וכוחני .  צריך פעם אחת לפעול אחרת ,  כדי שנדע כי לפחות ניסינו .  זה לא יכול לבוא רק מתוך רצון טוב שלנו ,  זה חייב להיות מלווה בבחירה חופשית של ערביי ישראל ,  לצידנו אתם או לצרינו  ? 
שלוש פעולות פשוטות יכולות לחולל שינוי תודעתי אצל ערביי ישראל .  האחת  יש לאפשר קיום עצרות והפגנות בימי האזכור ללא נוכחות משטרתית שמלבה את יצרי המנהיגות הקיצונית ויוצרת אווירת התנגשות .  השנייה  להתחיל ללמד את הילדים עברית מכיתה א' .  זו השפה הרשמית שתאפשר בבוא היום לילד המתבגר להתקבל לאוניברסיטאות ביתר קלות .  השלישית  להפסיק למנות ערבים למשרות רשמיות המגבילות אותם לטיפול בערבים אחרים .  צריך לתת להם תפקידים ביצועיים שיחייבו אותם להתמודד עם סדר העדיפות הישראלי .  מי שימונה לייצג את ענייני האוכלוסיה הערבית ,  יהיו יהודים שידאגו לקידום החברה הערבית ולא להנצחת המצב הקיים .  זה נשמע אולי כמו פטרוניות ,  אך הגיע הזמן שמישהו ייקח אחריות ויחליט עבור אחרים מה טוב בשבילם .  מי שיכול להחליט לצאת למלחמה כדי להגן על זכותנו לחיות ,  צריך לדעת איך לכפות שלום פנימי כדי לשרוד .
 
הזדמנות לשנות את כללי המשחק
המנהיגות הקיצונית בקרב ערביי ישראל רתמה את מועדי הזיכרון להתנגדות לקיומה של מדינת ישראל .  כדי לחזק מנהיגות אחרת ,  צביקה פוגל מאמין שעלינו לנהוג שונה ממה שנהגנו עד היום

