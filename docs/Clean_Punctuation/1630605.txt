מנכ"ל גוגל ,  אריק שמידט : " ארה"ב אשמה במשבר "
 מנכ"ל ענקית התוכנה לא חסך שבטו והוסיף כי  " מספר האנשים שנפגעו מפעולותיו של המגזר הפיננסי הוא כה גדול ,  שקשה לפתח סימפטיה לאנשי המגזר ,  בהתחשב בהתנהגותם החמדנית "
" מספר האנשים שנפגעו מפעולותיו של המגזר הפיננסי הוא כה גדול ,  שקשה לפתח סימפטיה לאנשי המגזר ,  בהתחשב בהתנהגותם החמדנית ",  כך אמר אריק שמידט ,  מנכ"ל ענקית האינטרנט גוגל .  
בראיון ל"סאנדיי טלגרף "  לקראת הפורום הכלכלי העולמי בדאבוס ,  שבו הוא משמש יו"ר ,  אמר שמידט כי עידן ה"כסף הקל "  בארה"ב גרם למשבר ב-2008 ,  וכי הבנקים זקוקים לפיקוח הדוק ,  שימנע את הישנותם של האירועים .
" יש לזכור שהרבה מהמוסדות האלה הפריטו את הרווחים והלאימו את ההפסדים .  בקפיטליזם ,  לא מתקבל על הדעת מצב שבו אתם רק מנצחים ולא מפסידים ",  אמר שמידט ,  והוסיף כי ארה"ב היא האשמה העיקרית במשבר . " האשמה ,  במידה ויש כזו ,  מוטלת בעיקר על ארה"ב .  לא אירופה ,  לא בריטניה ",  אמר .  
במבט קדימה ל-2010 ,  אמר שמידט כי אף ש"החולה כבר מחוץ לחדר מיון ",  קשה לדעת כיצד הכלכלה תתפתח בהמשך . " מה יקרה כשכספי התמריצים יאזלו ?  אני מבטיח לך שאיש לא יודע ",  אמר . " לא היה שום תקדים לכמות הכסף שהוזרמה לשווקים ".  
בנוגע לגירעונותיהן של הכלכלות המערביות הגדולות ,  אמר שמידט כי ארה"ב נמצאת במצב טוב יותר ,  ותוכל לצמצם את גירעונותיה ,  בשל מעמדו של הדולר כמטבע העתודות העולמי .
 
מנכ"ל גוגל ,  אריק שמידט : " ארה"ב אשמה במשבר "
 מנכ"ל ענקית התוכנה לא חסך שבטו והוסיף כי  " מספר האנשים שנפגעו מפעולותיו של המגזר הפיננסי הוא כה גדול ,  שקשה לפתח סימפטיה לאנשי המגזר ,  בהתחשב בהתנהגותם החמדנית "
 
