הלמ"ס :  הביקוש לדירות חדשות ב-2010 עלה ב-3%
מנתוני הלמ"ס עולה כי עד חודש נובמבר 2010 ,  עלו הביקושים לדירות חדשות בכ-3% .  בדרום עלו הביקושים ב-48% ,  ובירושלים נרשמה ירידה של 15%
במהלך 11 החודשים החודשים הראשונים של שנת 2010 ,  עלתה הכמות המבוקשת של דירות חדשות בכ-3% - כך עולה הבוקר  ( ראשון )  מנתוני הלמ"ס .  לפי הלמ"ס ,  נרשמה עלייה של כ-48% בביקושים לדירות החדשות במחוז הדרום ,  וירידה של כ-15%במחוז ירושלים .  
למעשה ,  35% מסך כל הדירות החדשות בחודשים ינואר-נובמבר 2010  ( דירות חדשות שנמכרו ודירות שלא למכירה )  ,  היו במחוז המרכז וכ-7% במחוז ירושלים .
 כמו כן ,  מספר הדירות החדשות שנותרו למכירה בתחילת דצמבר 2010 היה נמוך מזה שנרשם בתקופה המקבילה אשתקד ,  למעט במחוז המרכז ,  שם נרשמה עלייה של כ-13% במספר הדירות .  מהנתונים עולה ,  כי בנובמבר 2010 עמדה הכמות המבוקשת לדירות חדשות על כ-3,090 יחידות ,  מתוכן כ-1,940 דירות חדשות שנמכרו לציבור הרחב וכ-1,150 דירות שלא למכירה  ( שימוש עצמי של בעל הקרקע , " בנה ביתך ",  קבוצות רכישה ,  השכרה ועוד )  ,  רובן בבנייה ביזמה פרטית .
 המידע שהציגה הלמ"ס מגיע מנתונים מוקדמים של סקר התחלות בנייה וסקר מכירת דירות חדשות בבנייה ביזמה פרטית  ( הנתונים לחודשים אוקטובר-נובמבר 2010 חלקיים )  ,  הנערכים על ידי הלשכה המרכזית לסטטיסטיקה ,  ביזמת ובמימון משרד הבינוי והשיכון ,  ומסקר התחלות בנייה ומכירת דירות חדשות בבנייה ביזמה ציבורית ,  הנערך על ידי משרד הבינוי והשיכון .  
לפי הודעת הלמ"ס ,  הכמות המבוקשת של דירות חדשות מורכבת מהדירות החדשות שנמכרו ,  ומהדירות שלא למכירה  ( לשימוש עצמי של בעל הקרקע ,  ל"בנה ביתך ",  לקבוצות רכישה ,  להשכרה ועוד )  .  בלמ"ס ציינו כי בהשוואת נתוני הסקר לנתונים אחרים כגון ,  מספר עסקות בדירות חדשות שמתפרסם על ידי מינהל הכנסות המדינה ,  יש להתחשב בהבדלים בין מקורות המידע ,  בהגדרות האוכלוסיות ובשיטות הנובעים ,  בין השאר ,  ממתן מענה למטרות שונות ולצרכים שונים .
 
הלמ"ס :  הביקוש לדירות חדשות ב-2010 עלה ב-3%
מנתוני הלמ"ס עולה כי עד חודש נובמבר 2010 ,  עלו הביקושים לדירות חדשות בכ-3% .  בדרום עלו הביקושים ב-48% ,  ובירושלים נרשמה ירידה של 15%

