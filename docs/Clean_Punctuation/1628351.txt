בילבאו מתעניינת במאצ'יי לאמפה
דיווחים בספרד טוענים כי אם המדורגת במקום האחד לפני האחרון בליגה לא תשיג את אקסל הרוול ,  היא תפנה לפולני
הקץ של מאצ'יי לאמפה במכבי תל אביב נראה קרוב מתמיד ,  ויממה לאחר שסוכנו ,  סטפאנו לופאטלי ,  הבהיר כי  " יש כמה קבוצות שמעוניינות בו .  אנחנו מעריכים שכבר בשבוע הקרוב ,  לכל היותר בעשרת הימים הקרובים ,  תירשם התקדמות ",  הבוקר  ( שני )  ייתכן וההתקדמות הזאת הגיעה .  הסנטר הפולני צפוי לעזוב את האלופה הצהובה כבר בימים הקרובים ,  ולאחר שפיטר את סוכנו האמריקאי ונציגו בישראל ,  עומל לאמפה על מציאת קבוצה חדשה .
 התקשורת הספרדית מפרסמת הבוקר כי לאמפה נמצא על הכוונת של קבוצת בילבאו ,  המדורגת במקום האחד לפני האחרון בספרד .  עם זאת ,  על פי הדיווח לאמפה הוא רק האופציה השניה של בילבאו ,  שמעוניינת קודם כל בשחקן ריאל מדריד ,  אקסל הרוול ,  שצפוי להיות משוחרר מהבלאנקוס .  לפי הדיווחים ,  מי שיצר את הקשר בין בילבאו ולאמפה הוא לא אחר מאשר דאמיר מרקוטה ,  ששיחק עם לאמפה בשבדיה ,  לפני מספר שנים .
 
בילבאו מתעניינת במאצ'יי לאמפה
דיווחים בספרד טוענים כי אם המדורגת במקום האחד לפני האחרון בליגה לא תשיג את אקסל הרוול ,  היא תפנה לפולני

