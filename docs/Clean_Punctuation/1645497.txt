פרס :  לקדם פעולה נחרצת נגד ההנהגה באירן
בנאום בפני נציגי הנהלת הסוכנות התייחס הנשיא לאיום האירני . " אחמדינג'ד הוא האיום הגדול ביותר לשלום העולמי .  פרס גם ציין כי האירנים משתמשים בשנאה לישראל רק  " כתירוץ להרחבת השפעתם "
 נשיא המדינה ,  שמעון פרס ,  אמר היום  ( ראשון )  בכינוס של הנהלת הסוכנות היהודית בישראל כי נשיא אירן מחמוד אחמדינג'ד הוא הסכנה הגדולה ביותר כיום לשלום העולם .  בנאומו אמר פרס כי יש לקדם במסגרת הקהילה הבינלאומית שורה של צעדים נחרצים נגד ההנהגה האירנית ,  שיכללו הטלת סנקציות חריפות ,  בידודו של אחמדינג'ד והצבתם של סוללות מכ"ם וטילים מתקדמים נגד אירן ברחבי המזרח התיכון .
" עלינו לחשוב ברצינות כיצד להתמודד עם האיום .  אסור לישראל לקחת מונופול על הבעיה האירנית  זוהי בעיה של כל העולם ואסור להתכחש לעובדה כי רוצח ,  דתי קיצוני כדוגמת אחמדינג'ד יהווה סכנה מוחשית כשבידו יהיה נשק גרעיני להשמדה המונית ",  אמר פרס לנוכחים .
 הנשיא ביקש להתייחס למגעים בין מעצמות המערב בנוגע לדרכי הטיפול באירן ואמר כי הקהילה הבינלאומית מתקדמת בינתיים  " באיטיות ".  פרס הוסיף ופירט את מה שהוא כינה  " צעדים אפקטיביים לפעולה "  ואמר כי  " הדבר הראשון הוא נקיטת סנקציות כלכליות חריפות כנגד אירן ,  הדבר השני הוא לצאת בקריאה מוסרית נגד אחמדינג'ד ונגד משטר האייתולות .  יש לבודד אותם במקום לקבלם בכבוד מלכים במדינות העולם ובראשן במוסדות האו"ם "  אמר פרס והוסיף כי  " על העולם להוקיע מנהיגים דיקטטורים ,  הרוצחים נשים וסטודנטים חפים מפשע ברחובות .  אחמדינג'ד חייב להבין שיש מחיר לחוסר מוסריות .  הדבר השלישי הוא הצבת סוללות מכ"ם וטילים מתקדמים שישמשו להרתעה ולמניעת התקפות אגרסיביות של אירן על שכנותיה במזרח התיכון ".  הנשיא פרס התייחס גם לסוגיית קידום תהליך השלום במזרח התיכון והדגיש כי  " קידום תהליך השלום ישרת את ישראל ויקשה על אירן לקדם את מדיניות השנאה שלה ",  אמר פרס וסיכם כי  " פני ישראל לשלום אמיתי ועמוק עם שכנותיה .  לישראל אין כל רצון לשליטה על המזרח התיכון ,  בעוד שלאירן יש גם יש ". 

פרס :  לקדם פעולה נחרצת נגד ההנהגה באירן
בנאום בפני נציגי הנהלת הסוכנות התייחס הנשיא לאיום האירני . " אחמדינג'ד הוא האיום הגדול ביותר לשלום העולמי .  פרס גם ציין כי האירנים משתמשים בשנאה לישראל רק  " כתירוץ להרחבת השפעתם "
 
