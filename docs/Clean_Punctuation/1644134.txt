אותו מע"מ ,  אותו נתניהו 
פירות המריבה
 >  >  ראש הממשלה ,  בנימין נתניהו ,  הוא תומך מובהק של הטלת מע"מ על פירות וירקות .  ואולם ביולי 2009 הוא הפתיע את כל המערכת הפוליטית ,  כולל מקורבי מקורביו ,  כשהודיע כי חרף כל הבטחותיו והצהרותיו החד-משמעיות לא יוטל מע"מ בישראל על פירות וירקות .  הנימוק שלו היה אז כי תפקידו  " להיות קשוב ללב הציבור .  זו לא העת להטיל מע"מ ,  וזו החלטתי ".  העיתונות כתבה אז שנתניהו שוב מזגזג .  שר האוצר ,  יובל שטייניץ ,  שהיה אז טירון בתפקיד ,  רתח מכעס .  לתקשורת הוא הרשה לעצמו רק לומר כי דעתו שונה מדעת ראש הממשלה ,  וכי צריך ואפשר להטיל סוף סוף מע"מ על פירות וירקות .  כיום שוקל שוב נתניהו להטיל מע"מ על פירות וירקות - הפעם בשיעור של 1% בלבד ,  לעומת 16.5% אז .  אבל המצב הכלכלי שהיה ביולי 2009 אינו דומה למצב כיום .  מצב המשק היה אז בכי רע .  הכנסות המדינה ממסים היו בשפל ,  והלחצים של האוצר להטיל מע"מ על פירות וירקות נועדו בראש ובראשונה למטרה אחת :  לאושש את קופת המדינה המדולדלת במאות מיליוני שקלים .  כיום ,  כעבור שבעה חודשים ,  המצב הכלכלי שונה כמעט ב-180 מעלות .  קופת רשות המסים מלאה בכספים ,  ורק בינואר היא רשמה עודפי גבייה של יותר ממיליארד שקל .  בסוף 2009 היו לה עודפים של יותר מ-4 מיליארד שקל .  בנוסף ,  שר האוצר הפחית באחרונה את המע"מ ב-0.5% ל-16.0% ,  ובכך ויתר על הכנסות של כ-2 מיליארד שקל ב-2010 .  רשות המסים אינה זקוקה עוד ,  כחמצן לנשימה ,  את כספי המע"מ על הפירות והירקות .  צדק נתניהו בדבריו אז כי אין כל סיבה מדוע לא להטיל מע"מ על פירות וירקות ,  כאשר מוטל מע"מ על תרופות ,  מזון ובעצם על הכל .  השאלה היא מדוע נזכר נתניהו דווקא עתה לתקן את השגיאה שביצע ביולי ,  והאם גם הפעם הוא מתכוון להיות  " קשוב ללב הציבור ".  לא ברור גם אם הפעם הוא יעמוד בדיבורו ויתייצב נגד ירקני שוק מחנה יהודה בירושלים ושוק תלפיות בחיפה ,  נגד סיעת ש"ס ונגד ח"כים מסיעתו  ( מירי רגב ,  למשל )  ,  או ששוב נראה נסיגה טקטית ברגע הקובע .  הסיכוי שנתניהו מדגם 2010 שונה מנתניהו מדגם 2009 ,  ושהפעם הוא יעמוד בלחצי המתנגדים למע"מ על פירות וירקות - קלוש .  נתניהו גם צפוי להיתקל בקשיים בדרך ליישום המהלך :  הנימוק הצודק שלפיו הטלת מע"מ על פירות וירקות תמנע העלמות מס ,  בוודאי לא ישכנע את השחקנים בשוק הפירות והירקות והאינטרסנטים .  סוד ידוע לכולם ,  בוודאי לאנשי הפירות והירקות ,  כי אם שברת עיקרון מקודש ,  פרצת את הדלת ,  ואחרי ה-1% יבוא מע"מ של 16.0% .  ועוד לא דיברנו על ההתנגדות העקרונית-אידיאולוגית של מערכת המס לשני סוגי מס .  לטענתם ,  כיום זה פירות וירקות ,  מחר זה תרופות ומחרתיים לחם וחלב .  בנוסף ,  קיימת גם ההתנגדות הפרקטית של רשות המסים ,  בשל הצורך לבצע התאמה של כל מערכי הדיווח לשני סוגי מספרים .
 
אותו מע"מ ,  אותו נתניהו 
פירות המריבה

