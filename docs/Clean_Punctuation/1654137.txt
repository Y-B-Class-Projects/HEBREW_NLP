בגדאטיס : " הניצחון הגדול בקריירה שלי "
 הקפריסאי התרגש מהניצחון באינדיאן וולס על פדרר ,  שאמר : " לקחתי החלטות לא נכונות ".  מארי ורודיק בשלב הבא
טורניר האינדיאן וולס סיפק היום  ( רביעי )  את ההפתעה הגדולה ביותר עד עכשיו ,  כשרוג'ר פדרר נפרד מהטורניר כבר בסיבוב השלישי .  מי שדאג לו לזה הוא מרכוס בגדאטיס הקפריסאי ,  שאולי הצליח לנקום על אותו הפסד מפורסם בגמר אליפות אוסטרליה לפני ארבע שנים בטורניר שבו הוא פרץ לתודעה .  פדרר ,  שזכה שלוש פעמים בטורניר בין 2004 ל-2006 ,  הודח בשנה שעברה בחצי הגמר על ידי אנדי מארי .
 אחרי שישה ניצחונות של פדרר על יריבו ,  השוויצרי הבין שזה הולך להיות קשה במערכה הראשונה ,  כשרק במצב של 5:5 הצליח פדרר לשבור את יריבו ,  המדורג 33 בעולם ,  בפעם הראשונה במשחק וניצח 5:7 .  בגדאטיס היה סבלני במערכה השנייה ,  שהגיעה אף היא ל-5:5 ומצא שבירה בעצמו שהובילה אותו ל-5:7 ול-1:1 במערכות .
 כל אחד מהשניים שבר פעם אחת במערכה השלישית והאחרונה ,  עד שזו הגיעה לשובר שוויון .  בגדאטיס המצוין השאיר את פדרר על ארבע נקודות בלבד ודהר לכיוון הניצחון אחרי שעתיים ועשרים דקות .  בשלב הבא הוא יפגוש את טומי רוברדו ,  שגבר על דודי סלע בסיבוב השלישי  ( ראו ידיעה נפרדת )  .
 מלבד ההפסד של פדרר ,  לא נרשמו הפתעות מרעישות ,  כשאנדי מארי ,  שמדורג רביעי בטורניר ,  חלף על פני מייקל ראסל המקומי  ( 68 בעולם )  ,  אחרי ניצחון משכנע 3:6 ,  5:7 .  גם אנדי רודיק ,  שמרגיש בבית ,  העפיל לשמינית הגמר .  האמריקאי ,  שמדורג 8 בעולם ,  פגש את תיאמו דה בייקר מהולנד  ( 73 בעולם )  וגבר עליו 3:6 ,  4:6 .
 רובין סודרלינג התגבר על פליסיאנו לופז 6:7 ,  4:6 והעפיל לשמינית הגמר .  בשלב שמונה האחרונים הוא ישחק נגד ג'ו וילפרד צונגה ,  שעבד קשה נגד אלברט מונטנס וניצח 6:4 ,  3:6 ,  3:6 .  גם ניקולס אלמגרו העפיל אחרי 4:6 ,  6:3 ,  3:6 על ג'יימס בלייק .
 אצל הנשים לא פחות מעניין ,  אבל לא נרשמו הפתעות יוצאות דופן .  קרוליין ווז'ניאקי פגשה את נדיה פטרובה וניצחה אותה 6:3 ,  3:6 ,  0:6 בדרך לרבע הגמר ,  שם היא תפגוש את ז'י ז'נג המצוינת ,  שהדיחה את אליסיה מוליק 3:6 ,  6:4 ,  6:7 .  לאלנה דמנטייבה זה הלך הרבה יותר פשוט אחרי 3:6 ,  3:6 על ארבאנה רזאי ,  מה שמסדר לה מפגש עם אגניישקה רדוואנסקה ,  שמחצה את מריון ברטולי 3:6 ,  2:6 .  משחקים נוספים :  סמנטה סטוסור גברה 2:6 ,  5:7 על ורה זבונרבה ,  מריה חוזה מרטינז סאנצ'ז ניצחה 4:6 ,  4:6 את ינינה וויקמאייר .  אליסה קלייבנובה גברה על קרלה סוארז נבארו 6:2 ,  6:7 ,  4:6 .
" זה הניצחון הכי גדול בקריירה שלי ",  אמר בסיום בגדאטיס בן ה-24 . " אני חושב שזה אומר הכל .  אני מאושר .  הרבה רגשות עוברים אצלי בגוף כרגע .  הפסדתי הרבה משחקים נגד השחקנים הגדולים בעולם ,  וזו הקלה ענקית לנצח את פדרר ,  במיוחד אחרי שעברתי הרבה רגעים קשים בקריירה .  אני מנסה ליהנות מהרגע הזה ". 
בגדאטיס ,  שהניצחון הכי גדול שלו לפני כן היה ב-2006 מול אנדי רודיק ,  שדורג אז במקום השלישי ,  ניסה להירגע ולנתח את המשחק . " אי אפשר לשמור על אותה מידה של אגרסיביות לאורך כל המשחק .  צריך להיות חכם ולבחור את הנקודות בהם תעלה את הרמה שלך .  עשיתי את זה טוב היום .  רוג'ר  ( פדרר )  היה קצת יותר מדי אגרסיבי היום ,  והחטיא הרבה כדורים .  אני הייתי יותר רגוע ממנו ".  הקפריסאי החזיק לפני המשחק במאזן של 6:0 מול רוג'ר פדרר ומיד מיהר להתלוצץ בנושא כשאמר לקהל : " שבע הוא מספר המזל שלי ".  
פדרר החמיץ שתי אפשרויות להכריע את המשחק ונשמע מאוכזב בסיום . " לקחתי החלטות לא נכונות בזמן לא נכון .  אולי הלכתי על יותר מדי ,  אולי הייתי פאסיבי מדי .  זה לא משהו שאפשר לעבוד עליו ,  אלא זה מגיע דרך משחקים וזה מה שאני צריך .  אני מקווה להשיג יותר מזה במיאמי ".  השוויצרי ,  שחזר אחרי פציעה שהשביתה אותו מאז השלים את הזכייה ה-16 שלו בגרנד סלאם בינואר ,  התייחס לכושר בו הוא נמצא . " הייתי מוצא את הקצב שלי ככל שהטורניר היה מתקדם ומי יודע מה היה קורה ?  אבל אני לא צריך לדאוג לגבי זה יותר .  תמיד קשה לחזור לפעילות אחרי הרבה זמן בחוץ ופתאום לשחק .  אבל העונה ארוכה ואין טעם להיכנס לפאניקה ". 

בגדאטיס : " הניצחון הגדול בקריירה שלי "
 הקפריסאי התרגש מהניצחון באינדיאן וולס על פדרר ,  שאמר : " לקחתי החלטות לא נכונות ".  מארי ורודיק בשלב הבא

