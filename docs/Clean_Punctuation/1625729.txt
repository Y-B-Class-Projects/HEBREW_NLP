הנסיכה והפוך
מה יש בהן ,  בקטניות ,  שמחבר אותן לחורף ?  רותי שטיינברג חופרת בחמין ומוצאת גזים לא מנוצלים
מה יש בשעועית בובס שמנמנה ,  עדשים כתומות או אפונה ירוקה יבשה שכל כך מסתדר לנו קומפלט עם בוא החורף ?  במטבח ההודי אוכלים תבשילי דאל  ( על בסיס עדשים ושעועית )  בוקר ,  צהריים וערב .  המקסיקנים מפוצצים בשעועית אדומה ,  לסינים יש קינוחים על בסיס שעועית והאנגלים יורדים על נקניקיות ושעועית ,  כאילו כלום ,  לעוררות של בוקר .  רק בישראל משחת הקטניות העונה לשם - חומוס חצתה את מחסום הלגיטימציה העונתית ,  ומשרתת כמשביעת תיאבון לאומי 365 ימים בשנה .
 אז אולי זה החמין ,  תבשיל חוצה תרבויות ,  שאוצר בתוכו מבחר קטניות וסדרה כמעט אינסופית של מרקים על בסיס משפחת הקטניות שזיכתה את התרמילאים  ( בני התרמיל )  המבריאים והמנחמים להתמזגות רבת שנים עם גשם ומגפיים .  נראה שיש משהו מאחורי החיבור של חורף וקטניות .  הקטניות שמצריכות בישול איטי ,  מכילות חלבונים ,  סיבים תזונתיים ופחמימות מורכבות ,  גורמות בתהליך ההתפרקות בגוף לספיגת סוכר איטית ,  ולכן תחושת שובע לזמן ממושך  ( טיפ חשוב לכל מי שמנסה לרדת במשקל בחורף או לפחות לא לספוג נזקים )  .  הצ'ופר הנוסף הוא עליה ברמות הסרוטונין  מה ששומר על מצב רוח עליז ונלחם בדכדוך החורף .
 אם היתרונות החורפיים של משפחת הקטניות עדיין לא שכנעו אתכם סופית להשרות עמוקות כל מה שמחכה במזווה ,  זו סיבה מספיק טובה לעוד קצת נתונים קשים .
 על אף שמשפחת הקטניות מעולם לא הצליחה להתהדר בסקס אפיל מזהיר  ( בניגוד למשל לפולי הקקאו )  ,  ככל הנראה עקב בעיית גזים קלה  ( גם בזה נטפל בהמשך )  .  מבחינות רבות הן בחירה שפויה ואינטליגנטית של תפריט יומי מאוזן ,  כמעט יותר מכל קבוצת מזון אחרת .
 משפחת הקטניות כוללת 15,000 זנים של משפחות ססגוניות כמו העדשים ,  האפונים ,  השעועית ,  בוטנים ,  פול ,  חומוס ,  מאש ,  אזוקי ,  לוביה ועוד ,  הגדלות ברחבי העולם .  בנוסף למגוון רחב של טעמים וצבעים ,  לקטניות יש ערכים תזונתיים גבוהים :  הן עשירות בחלבון ולכן משמשות גם כתחליף למקור חלבון מן החי .  הן מכילות סיבים ,  ויטמינים ומינרלים ,  כמו מגנזיום ,  סידן ,  ברזל ,  אשלגן ,  חומצה פולית וויטמינים מקבוצת B ,  ובמקביל הן דלות בשומן .
 השידוך הקלאסי של קטניות הוא לדגנים ,  כך הם יוצרים חלבון מלא ,  ולכן ניתן למצוא במטבחים רבים בעולם מנות שמשלבות את השניים .  החל מפלאפל  ( חומוס )  בפיתה ,  דרך אורז עם עדשים  ( מג'דרה ודאל )  ,  פריחולס  ( מחית שעועית מקסיקנית )  וטורטיה ועד טשולנט מגריסים ושעועית .  אפילו המנה הכי ישראלית של חומוס וטחינה היא מקור נפלא לחלבון מלא  ( השומשום משלים את החלבון החסר שמצוי בגרגירי החומוס )  .  הטיפ המפתיע בהקשר הזה הוא שאין צורך אפילו לשלב את הדגנים והקטניות באותה ארוחה .  הגוף שלנו יודע לנצל את אבני הבניין ולהפיק חלבון מלא גם אם נפצל בין השניים לשני ארוחות שונות .
 בנוסף ,  הקטניות הן מזון בעל אינדקס גליקמי נמוך ,  יתרון בעל חשיבות מכרעת על מנת לאזן רמות סוכר בדם בקרב סוכרתיים  ( סכרת סוג II )  ,  להלחם בעודף כולסטרול ושומנים בדם .   אז עכשיו שברור למי מגיע תואר אצולה במפת התזונה ,  קודם כל עבור קהילת הצמחונים והטבעונים ואחר כך עבור כל השאר ,  אפשר להתקדם לשלב המעשי :
 הקטניות עברו תהליך של ייבוש באופן מסורתי חוצה תרבויות ,  על מנת להאריך את חיי המדף שלהן גם בזמנים שקדמו למקרר למקפיא ואף לקופסת השימורים .  אבל התהליך לא שומר על הטריות שלהן לעד .  קטניות ישנות קשות יותר לבישול וגם לעיכול .  לכן ,  חשוב לקנות קטניות צעירות ,  שאינן סדוקות ,  מאובקות ובטח לא מחוררות .  יש לוודא שצבע הקטניות מבריק ורענן .  מומלץ לקנות  ( כמו בכל מזון אחר )  במקום שהתחלופה גבוהה .
 יש לשמור את הקטניות באריזה הרמטית בטמפרטורת חדר - בתנאים כאלה הן מחזיקות מעמד אפילו שנה .  קטניות טריות יש לשמור במקרר במיכל אטום עד 5 ימים .
 ניתן גם לשמור קטניות אחרי שעברו השרייה וסינון בכלי אטום במקפיא .  באותה דרך ניתן לאחסן גם לאחר הבישול .
 יש למיין תחילה את הקטניות ולהרחיק מהן אבנים ופריטים מקולקלים .  
רוב הקטניות זקוקות שנת לילה רטובה לפני הבישול .  בשלב הזה הקטניות סופחות מים ומשלשות את משקלן .  השרייה ממושכת והחלפת המים מסייעים לנטרל את הגזים בהמשך הדרך .  יוצאים מכלל זה הן עדשים כתומות ,  אפונה ,  מאש ולוביה שמוכנות לעבודה מיידית .
 לפני בישול שוטפים את הקטניות במים ומסננים .  ממלאים סיר במים עד 2.5 ס"מ מעל גובה הקטניות .  חשוב לא להוסיף מלח או כל תיבול אחר ,  שמעכבים את תהליך הריכוך .  נותנים לקטניות להגיע לרתיחה חזקה  ( 3- 5 דקות )  עד שהן רכות למחצה ,  אך לא מתפרקות ואז מסננים שוב .  הקטניות הקטנות  ( עדשים כתומות ,  מאש ואפונה )  מוכנות כבר עכשיו לבישול ברוטב הרצוי .  את הקטניות הכבדות מבשלים שוב במים טריים .  המים הטריים מאפשרים לקטניות לפלוט את החומרים שמעכבים את תהליך הריכוך .
 לאחר הרתיחה ,  מנמיכים את האש לבישול של כשעה-שעתיים .  זמן הבישול תלוי לא רק בסוג הקטניות אלא גם בזן הנבחר .  ניתן להשתמש בסיר לחץ וכך לקצר את זמן הבישול משמעותית  ( בין 30- 45 דקות )  .
 דרך נוספת לזרז את התהליך הוא שימוש בסודה לשתייה ,  אך לא כדאי לערבב בין שתי השיטות ולהפוך את המטבח למעבדה לכימיה .
 קטניות יוצרות גזים למי שאינו מורגל באכילתן ,  בגלל פחמימות מורכבות מסוג אוליגוסכרידים הקיימות גם בחלב אם ומעוכלות רק באופן חלקי .  הן מעלות את חומציות המעיים ויוצרות סביבה טובה לחיידקים ידידותיים כמו אסידופולוס .  
עודף באוליגוסכרידים עושה גזים וזו בדיוק הסיבה להשריה ממושכת והחלפה של המים ,  הגורמות לצמצום של האוליגוסכרידים לכמות שאיתה מערכת העיכול יודעת להתמודד .  כל מה שצריך על מנת להרגיל את הגוף לקטניות ,  הוא פשוט לצרוך אותן .  תנו לטבע לעשות את שלו .
 כדי לקבל מתכונים מכאלה שמתעסקים עם קטניות על בסיס יומי ,  ובהצלחה פנינו למסעדת בירנבאום ,  מוסד צמחוני ותיק שמספק כל צהריים את הבופה הכי צבעוני שנתקלתם בו ,  מאז ארוחת הבוקר האחרונה באילת .  פנינה לרנר וסימה בירנבאום מצעידות למטבחם מדיי יום קהל מעריצים קבוע לתחזוקה שוטפת של בריאות וצבע מהסוג הביתי .  אף על פי שבבירנבאום נהוגה תפיסת בישול של מאמא עם גישה אינטואיטיבית משהו ,  הצלחתי לחלץ מתכון של עדשים כתומות שישמח גם ילדים סרבנים וחמין צמחוני שמזכיר לי מה החלק הכי טוב בחורף .
 חומרים:2 כוסות עדשים כתומות מסוננות4 כוסות מים1 בצל בינוני קצוץ לקוביות קטנות1 גזר חתוך לקוביות קטנות1 קולרבי חתוך לקוביות קטנות1 גבעול סלרי אמריקאי חתוך לטבעות1/2 דלורית קלופה וחתוכה לקוביות1 כפית אבקת מרק או מלח על פי הטעם1/2 כפית פפריקה מתוקהמעט כמוןקמצוץ צ'ילי חריף2 כפות שמן לאידוי
אופן ההכנה:1 .  מזהיבים את הבצל מעט ,  מוסיפים גזר ומערבבים היטב .  מאדים מספר דקות ,  מוסיפים את הדלורית ובהמשך את הסלרי והקולרבי .  
2 .  מוסיפים את העדשים המסוננות והמים .  מוסיפים את התבלינים ומערבבים .
 3 .  מביאים לרתיחה ומנמיכים את האש לבעבוע קל .  מבשלים 20 דקות בסיר מכוסה ומכבים .  לא פותחים כ-15 דקות .
 4 .  פותחים ,  מערבים ומתקנים תיבול .
 לפני הכל ,  משרים את הקטניות הבאות לפחות 12 שעות :  1/4 כוס גריסי פנינה ,  1/4 כוס שעועית אדומה ,  1/4 כוס שעועית לבנה ,  1/2 כוס חומוס .
 חומרים:1 בצל חתוך גס1 בצל גדול בקליפתו  ( לשטוף היטב ) 7 תפוחי אדמה קטנים ,  קלופים ורחוצים2 שזיפים מיובשים ומגולענים2-3 עלי דפנה4 גרגירי פלפל אנגלי1 כפית פפריקהקמצוץ צ'ילי חריף1 כפית סוכר חום1 כפית אבקת מרק בטעם עוף או מלחביצים כמספר הסועדיםקישקע צמחוני  ( לא הכרחי ) 2 כפות שמן זית
אופן ההכנה:1 .  מטגנים בשמן זית את קוביות הבצל ,  מוסיפים בזהירות את הסוכר החום ומערבבים על להבה נמוכה .  
2 .  מסננים את הקטניות ,  שוטפים במים קרים ומוסיפים לבצל המוזהב .  מוסיפים מים כדי כיסוי הקטניות .  מוסיפים את התבלינים .  
3 .  מוסיפים את תפוחי האדמה ומעליהם את הביצים והקישקע .  מכסים ב-1 סנטימטר של מים מעל גובה התכולה .  מביאים לרתיחה ,  מנמיכים את הלהבה ומכסים בנייר כסף .
 4 .  מבשלים על הכיריים כ-3 שעות ,  ומעבירים לתנור שחומם מראש לחום של 100 מעלות ,  למשך 10- 12 שעות .
 
הנסיכה והפוך
מה יש בהן ,  בקטניות ,  שמחבר אותן לחורף ?  רותי שטיינברג חופרת בחמין ומוצאת גזים לא מנוצלים

