סוף ל"דמי הטיפול "  של סוכני הנסיעות ?  אייר קנדה הפחיתה את עמלת הסוכנים על כרטיסי טיסה מ-7% ל-1%
המשמעות :  נוסעים שירכשו כרטיסי טיסה ישירות מחברת התעופה הקנדית בישראל ,  יהנו ממחיר נמוך יותר
חברת התעופה אייר קנדה צימצמה מ-7% ל-1% את עמלת הבסיס לסוכני הנסיעות בארץ על מכירת כרטיסי טיסה לחו"ל ,  החל מהשבוע - כך נודע היום ל-themarker.המשמעות המעשית היא שנוסעים אשר ירכשו כרטיסי טיסה ישירות מחברת התעופה הקנדית בישראל ,  יוכלו ליהנות ממחיר נמוך יותר מזה שייגבה במשרדי הנסיעות .  זאת ,  משום שסוכני הנסיעות נוהגים לגבות  " דמי טיפול "  מהנוסעים ,  בנוסף על מחיר כרטיס הטיסה ." דמי הטיפול "  הונהגו בענף הנסיעות עקב ביטול מלא של עמלת הבסיס  ( "עמלת אפס ")  על ידי מספר חברות תעופה זרות בישראל כמו לופטהנזה ,  בריטיש איירוויס ,  אייר פראנס וק.ל.מ . " דמי הטיפול "  יכולים להגיע עד 150 דולר לכרטיס טיסה.מהנהלת אייר קנדה בישראל ,  רות בן צור ,  נמסר בתגובה כי  " לפי שעה אייר קנדה אינה גובה 'דמי טיפול' מלקוחות הרוכשים ישירות כרטיסי טיסה במשרדיה .  אולם ,  חשוב להדגיש כי החברה אינה ערוכה למכירה מסוג זה ועל כן מדובר במספר זניח וזעום ביותר של מכירת כרטיסי טיסה ". חברת אייר קנדה תוסיף טיסה נוספת ,  רביעית במספר לשבוע ,  החל מה-20 במארס ,  בקו נתב"ג-טורונטו .  על פי נתוני רשות שדות התעופה  ( רש"ת )  ,  הטיסה אייר קנדה כ-7,500 נוסעים מתחילת השנה  ( ינואר-פברואר )  בקו מישראל לקנדה וממנה - גידול של 4.3% לעומת התקופה המקבילה ב-2009 .
 
סוף ל"דמי הטיפול "  של סוכני הנסיעות ?  אייר קנדה הפחיתה את עמלת הסוכנים על כרטיסי טיסה מ-7% ל-1%
המשמעות :  נוסעים שירכשו כרטיסי טיסה ישירות מחברת התעופה הקנדית בישראל ,  יהנו ממחיר נמוך יותר

