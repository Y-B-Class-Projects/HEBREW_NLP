ענקית הפיננסים סיטי מתכננת למכור או לפצל את חטיבת הפרייבט אקוויטי של החברה
סיטי פרייבט אקוויטי מנהלת נכסים בשווי 10 מיליארד דולר ,  כך דיווחה בלומברג
ענקית הפיננסים סיטי  ( לשעבר סיטיגרופ )  מתכננת למכור או לפצל את חטיבת סיטי פרייבט אקוויטי ,  ששווייה נאמד בכ-10 מיליארד דולר ,  כך אמרו מקורבים לחברה בלומברג .  אם אכן תמכור סיטי את החטיבה או תפצל אותה יהיה זה הנכס האחרון ברשימה של נכסים אותם השילה מעליה החברה .  סיטי פרייבט אקוויטי ,  אשר רוכשת נתחי מיעוט בחברות ומשקיעה בקרנות השתלטות אחרות ,  מנהלת נכסים בשווי 2 מיליארד דולר מכספיה של סיטי ,  לפי המקורות .  שאר הנכסים מגיעים ממשקיעים חיצוניים .  מנהלי החטיבה בת העשור ,  ביניהם טד בנסון ודארן פרידמן ,  שוקלים לרכוש את החטיבה בעצמם או בשיתוף פעולה עם משקיעים נוספים ,  לפי המקורות.סיטי ,  אשר 27% ממנה בבעלות ממשל ארה"ב מאז החילוץ בשנת 2008 ,  מוכרת כמעט שליש מנכסיה בשווי כולל של 1.86 טריליון דולר תחת לחץ רגולטורי להקטין את גודלה .  מנכ"ל החברה ויקראם פנדיט מתכנן להשאיר בחברה את מטאלמארק קפיטל ,  חטיבת השתלטות קטנה אותה רכש הבנק בסוף 2007 ,  לפי המקורבים.נכסים נוספים שעשויים להימכר או להיסגר כוללים את חטיבת הנדל"ן סיטי פרופרטי אינבסמנט ,  המנהלת נכסים בשווי 12.5 מיליארד דולר ,  וחטיבת הדג' פאנד מנג'מנט גרופ המעבירה כספים לקרנות גידור בשם המשקיעים בסיטי ,  לפי המקורות .
 
ענקית הפיננסים סיטי מתכננת למכור או לפצל את חטיבת הפרייבט אקוויטי של החברה
סיטי פרייבט אקוויטי מנהלת נכסים בשווי 10 מיליארד דולר ,  כך דיווחה בלומברג

