שתי נקודות ללימונד בבכורה במנורקה
הישראלי שיחק 25 דקות ב-61:73 על ויאדוליד .  ויטוריה מחצה את אליקנטה 47:92 ,  ברצלונה דרסה 58:83 את גראן קנאריה
רביב לימונד ערך היום  ( ראשון )  את הופעת הבכורה שלו בקבוצתו החדשה מנורקה ,  שניצחה 61:73 את ויאדוליד במחזור הפתיחה של הליגה הספרדית .
 הגארד הישראלי ,  בקדנציה השניה שלו באירופה אחרי השנה המוצלחת שבילה בלה מאן לפני שלוש שנים ,  פתח בחמישייה ושיחק 25 דקות ,  במהלכן קלע שתי נקודות בלבד ,  החטיא את שלושת הניסיונות שלו מחוץ לקשת ואת שתי זריקות העונשין שזרק ,  וקלע שישה ריבאונדים .  קוטברט ויקטור הוביל את המנצחים עם 15 נקודות ,  לאמונט בארנס קלע 17 לויאדוליד .
 אחרי שריאל מדריד פתחה את העונה כבר ביום חמישי עם ניצחון 79:84 על אסטודיאנטס ,  רשמה גם ברצלונה ניצחון בכורה עם 58:83 על גראן קנאריה ,  בעזרת 18 נקודות של חואן קרלוס נבארו .  האלופה קאחה ויטוריה טיילה גם היא עם 47:92 מוחץ על אליקנטה ,  סטנקו באראץ' ומירזה טלטוביץ' הובילו את הבאסקים עם 17 ו-15 נקודות בהתאמה .
 
שתי נקודות ללימונד בבכורה במנורקה
הישראלי שיחק 25 דקות ב-61:73 על ויאדוליד .  ויטוריה מחצה את אליקנטה 47:92 ,  ברצלונה דרסה 58:83 את גראן קנאריה

