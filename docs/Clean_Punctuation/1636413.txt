סייפנט תעביר את פעילות הייצור שלה בישראל לגורמים חיצוניים ועשויה לפטר עשרות מעובדי אלדין
עם זאת ,  נבחנת אפשרות להעברת פעילות הייצור לחברה ישראלית אחרת ,  כך שחלק מהעובדים ייקלטו אצלה
 ,  שמוזגה עם אלדין אחרי רכישתה על ידי קרן וקטור האמריקאית ,  מתעתדת להעביר את פעילות הייצור שלה בישראל לגורמים חיצוניים ,  ובמקביל לחזק את פעילות המחקר והפיתוח .  המשמעות היא כי ככל הנראה יפוטרו עשרות בודדות של עובדי אלדין ,  כאשר במידה ופעילות הייצור תימשך בישראל ,  אלו ייקלטו אצל החברה שתבצע את הפעילות עבור סייפנט .  סייפנט-אלדין מעסיקה בישראל כיום כ-250 עובדים.לדברי מארק פלויד ,  מנכ"ל סייפנט , " במהלך הערכת הפעילות שלנו בישראל מצאנו כי על מנת לשמר יתרון תחרותי עולמי ,  יש להעביר את פעילות הייצור שלנו לגורמים חיצוניים .  על בסיס בחינת האפשרויות המקומיות ,  יוחלט האם פעילות הייצור תועבר לגורמים חיצוניים בישראל או במקום אחר ". עוד הוסיף פלויד ,  כי  " צוותי המחקר והפיתוח הישראליים השתלבו בצורה מלאה עם צוותי המחקר והפיתוח של סייפנט בעולם .  אנחנו גאים מאוד בצוותים הישראלים ,  שנבחרו להוביל פרויקטים רבים ומשמעותיים בכל קווי המוצרים העיקריים שלנו ".  העברת פעילות הייצור צפויה להסתיים עד אמצע שנת 2010 .  סייפנט נמצאת בשלב זה במשא ומתן עם חברות ישראליות וזרות לצורך עסקת ההעברה המתוכננת.כזכור ,  אלדין נרכשה בחודש מרץ 2009 על ידי וקטור קפיטל ,  קרן השקעות פרטית מסן פרנסיסקו המתמחה בהשקעות בחברות טכנולוגיה בשווי כולל של 2 מיליארד דולר ,  ואוחדה תחת הנהלה אחת עם חברת סייפנט .  זאת ,  אחרי משא ומתן ארוך שכלל עליות ומורדות רבים ,  אשר במהלכו אף כינה מנכ"ל אלדין לשעבר ומייסדה ,  ינקי מרגלית ,  את קרן וקטור  " אופורטוניסטית ".  בסופו של דבר נמכרה אלדין תמורת 160 מיליון דולר .
 
סייפנט תעביר את פעילות הייצור שלה בישראל לגורמים חיצוניים ועשויה לפטר עשרות מעובדי אלדין
עם זאת ,  נבחנת אפשרות להעברת פעילות הייצור לחברה ישראלית אחרת ,  כך שחלק מהעובדים ייקלטו אצלה

