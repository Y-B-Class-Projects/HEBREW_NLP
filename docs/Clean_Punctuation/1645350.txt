ביג מתקרבת למדד ת"א 100 :  הנפיקה 5% ב-53 מיליון שקל 
 >  >  חברת הנדל"ן ביג מרכזי קניות - שבשליטת האחים יהודה  ( 54.3% )  ורוני  ( 28.2% )  נפתלי ,  והמנכ"ל איתן בר זאב  ( 7.8% )  - מתקדמת לקראת הכניסה המתוכננת למדד ת"א 100 בעדכון המדדים הקרוב שיתבצע בתחילת יולי 2010 .  החברה השלימה ביום חמישי את המכרז המוסדי למשקיעים מסווגים ,  שבו הנפיקה מניות בהיקף של 42 מיליון שקל .  בימים הקרובים צפויה החברה לגייס במכרז הציבורי 11 מיליון שקל ,  כך שסך הגיוס יגיע ל-53 מיליון שקל ויגדיל את אחזקות הציבור בחברה ב-5% ל-15% .  ביג גם הנפיקה סדרה חדשה של 700 אלף כתבי אופציה ,  הניתנים בחודשים הקרובים להמרה למניות ביג  ( 5% )  במחיר מימוש של 75.5 שקל ובתמורה כוללת של 53 מיליון שקל .  בהנחה של מימוש מלא של כתבי אופציה ,  אחזקות הציבור בחברה יגדלו ב-5% נוספים ויגיעו ל-20% .  את ההנפקה הובילו לידר שוקי הון ופועלים אי.בי.אי .  לפי תנאי הבורסה לכניסה למדדים המובילים ,  האחזקה המינימלית של הציבור צריכה להיות 20% ,  או לחלופין שווי שוק של מיליארד שקל .  בנוסף ,  השלימה ביג בסוף השבוע שעבר בהצלחה את המכרז המוסדי של הנפקתה של סדרת אג"ח חדשה בהיקף של 220 מיליון שקל .  במכרז נרשמו ביקושים של יותר מ-800 מיליון שקל ,  אך בשל העובדה כי החברה קיבלה דירוג מ-s & p מעלות ומידרוג לגיוס סכום של עד 270 מיליון שקל ,  היא לא היתה יכולה לגייס סכומים נוספים .  הריבית שנקבעה במכרז היא בשיעור של 3.76% ,  לעומת תשואה לפדיון של כ-4% שבה נסחרות האג"ח של ביג .  החברה גם נתנה למשקיעים בטוחות באמצעות שיעבוד על מרכז מסחרי ביג באר שבע .  ביג נסחרת לפי שווי שוק של 773 מיליון שקל .  היא עוסקת בתחום הנדל"ן המניב ומחזיקה ב-14 פאואר סנטרים  ( מרכזים מסחריים )  בישראל .  החברה פועלת בתחום זה גם בסרביה ובהודו .
 
ביג מתקרבת למדד ת"א 100 :  הנפיקה 5% ב-53 מיליון שקל 
nan
