תקדים במשרד החוץ :  העובדים פתחו בעיצומים
עובדי משרד החוץ פתחו בעיצומים בדרישה להשוות את תנאיהם לעובדי קהילת הביטחון ,  ויפסיקו לשרת את משרדי רה"מ והביטחון .  הוועד : " ביקור ברק בארה"ב לא יטופל כמו שאנו יודעים "
 עובדי משרד החוץ פתחו היום  ( שלישי )  בעיצומים במסגרתם יקפידו על נתק מאנשי משרד הביטחון ומשרד ראש הממשלה .  העיצומים כוללים את כל שירות החוץ על כל אגפי משרד החוץ ,  גם במטה בישראל וגם ב-100 הנציגויות של משרד החוץ בחו"ל ,  והם יכללו גם את השגרירים .  
ההחלטה התקבלה בשל רצון העובדים להשוות את תנאי העסקתם לאלה של עובדי קהילת הביטחון .  בסך הכל יושפעו מההחלטה כ-800 עובדים ,  כשמחציתם נמצאים בחו"ל והיתר בישראל .  
היום יצא שר הביטחון אהוד ברק לביקור מדיני בוושינגטון ולהערכת יו"ר ועד העובדים במשרד החוץ יעקב ליבנה ,  הוא צפוי להרגיש את העיצומים על בשרו . " אני לא יכול להבטיח שהביקור יטופל כפי שמשרד החוץ יודע לטפל בביקורים מהסוג הזה .  אותו הדבר נכון גם לגבי ביקורים מדיניים שיהיו לראש הממשלה ".  
ליבנה העריך כי בימים הקרובים העיצומים יתרחבו . " הכרזנו על העיצומים כי נמאס לנו להיות עובדים סוג ג' .  לא יכול להיות שאנחנו עושים את אותה עבודה כמו קהילת הביטחון ומקבלים מחצית השכר ומחצית של התנאים .  בפעם האחרונה שבדקתי ,  גדר ההפרדה לא עוברת בין ת"א לירושלים ולא ייתכן שתהיה מדינת ת"א שבה עובדים יקבלו תנאים מסוימים והעובדים בירושלים יקבלו תנאים פחותים ",  סיכם .  
העיצומים החלו שעה ששר החוץ ליברמן נמצא בחו"ל ,  אך לדברי ליבנה הצעדים לא מכוונים נגדו . " אנחנו פועלים נגד המערכת שמשלימה עם המצב כפי שהוא .  אנחנו בקשר עם שר החוץ כל הזמן .  אני רוצה לקוות שהוא מבין את העניין .  ואני רוצה להאמין שהוא תומך באמירה שעובדי המשרד צריכים להיות במקום אחר ". 

תקדים במשרד החוץ :  העובדים פתחו בעיצומים
עובדי משרד החוץ פתחו בעיצומים בדרישה להשוות את תנאיהם לעובדי קהילת הביטחון ,  ויפסיקו לשרת את משרדי רה"מ והביטחון .  הוועד : " ביקור ברק בארה"ב לא יטופל כמו שאנו יודעים "
 
