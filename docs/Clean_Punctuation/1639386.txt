נבחרת מצרים עלתה למקום העשירי בעולם
הזכיה הנפלאה באליפות אפריקה העלתה את המצרים 14 מקומות בדירוג פיפ"א .  ישראל ירדה מהמקום ה-26 ל-27
מתברר שלזכות באליפות אפריקה זה די משתלם .  בדירוג העולמי החדש שפרסמה פיפ"א הבוקר  ( רביעי )  ,  רשמה נבחרת מצרים את העליה הגדולה ביותר מבין 80 הראשונות בעולם ,  כשדילגה 14 שלבים - מהמקום ה-24 ,  למקום העשירי ,  נקודות ספורות מתחת לנבחרות כגון ארנטינה ואנגליה .  מלבד החלפתה של מצרים את קרואטיה במקום העשירי ,  כל העשיריה הראשונה בעולם נותרה כפי שהיתה ,  כאשר את הירידה הגדולה ביותר בצמרת רשמה קמרון ,  שאכזבה באותה אליפות אפריקה בדיוק וצנחה מהמקום ה-11 ל-20 .  גם חוף השנהב ירדה שישה מקומות ,  והיא מדורגת כעת במקום ה-22 .
 נבחרת ישראל רשמה ירידה של מקום אחד בדירוג ,  מהמקום ה-26 ל-27 .  קפיצות מכובדות עשו מלוואי הקטנה ,  שעלתה 17 מקומות למקום ה-82 בעולם ,  וכן גמביה ,  שנכנסה ל-100 הראשונות עם קפיצה של 18 שלבים .  גאנה ,  שהפסידה למצרים בגמר אליפות אפריקה ,  טיפסה מהמקום ה-34 ל-27 ,  צמוד לישראל .  בצמרת ,  כאמור ,  לא נרשמו שינויים ,  כשאת הדירוג העולמי ממשיכה להוביל ספרד ,  בעוד ברזיל ,  הולנד ,  איטליה ופורטוגל בעקבותיה .
 
נבחרת מצרים עלתה למקום העשירי בעולם
הזכיה הנפלאה באליפות אפריקה העלתה את המצרים 14 מקומות בדירוג פיפ"א .  ישראל ירדה מהמקום ה-26 ל-27

