שילם 50 מיליון דולר - ונשאר בלי בית
מקדמה יקרה מאוד
האוליגרך מיכאיל פרוחורוב ,  האיש השני בעושרו ברוסיה ,  ישלם יותר מ-50 מיליון דולר על הבית היקר בעולם ,  שנמצא בריביירה הצרפתית ושבו לא יגור לעולם .  בית המשפט בניס שבצרפת פסק ביום שני כי מקדמה בסך 39 מיליון יורו  ( כ-52 מיליון דולר )  ששילם האוליגרך ללילי ספרא ,  אלמנתו של הבנקאי אדמונד ספרא שתורמת רבות לישראל ,  עבור רכישת  " וילה ליאופולדה "  במונקו - לא תוחזר לו .  פרוחורוב ,  הרווק המבוקש ברוסיה ,  התכוון לרכוש את הבית תמורת 500 מיליון דולר ושילם את המקדמה לספרא ,  אך אחרי שהפסיד במשבר הכלכלי 7 מיליארד דולר ,  ביקש לבטל את העסקה .  ספרא הודיעה בשנה שעברה שתתרום את המקדמה היקרה לבית החולים לילדים על שם ספרא בתל השומר ,  ולפרויקט  " מחשב לכל ילד ". 

שילם 50 מיליון דולר - ונשאר בלי בית
מקדמה יקרה מאוד

