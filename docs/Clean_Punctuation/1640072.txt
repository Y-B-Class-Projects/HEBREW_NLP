בריטניה :  מספר שיא של מקרי אנטשמיות ב-2009
מנתונים שנאספו בבריטניה עולה כי בשנת 2009 אירעו 924 מקרי אנטישמיות - 55% יותר מהשיא הקודם שנרשם ב-2006 .  העלייה במקרים קשורה למבצע  " עופרת יצוקה "
 מספר תקיפות היהודים בבריטניה על רקע אנטישמי הגיעו למספרי שיא בשנת 2009 ,  כך עולה מנתונים שאספו הקהילות היהודיות בממלכה .  הקרן לביטחון הקהילה  ( CST )  מסרה כי יש בידיה נתונים על 924 מקרי אנטישמיות אשר אירעו בשנה החולפת ,  55% יותר מהשיא הקודם אשר נרשם בשנת 2006 ועמד על 598 מקרים .  הקרן מסרה כי העלייה במקרה האנטישמיות מקושרת למבצע צה"ל בעזה  " עופרת יצוקה ".  
מספר שיא זה במקרי האנטישמיות בא לאחר שנתיים בהם הייתה ירידה במקרי האנטישמיות ולפי הקרן רוב המקרים התרחשו במהלך מבצע צה"ל או מיד לאחריו .  מבצע  " עופרת יצוקה "  החל בדצמבר 2008 והקרן לביטחון הקהילה מסרה כי מספר מקרי האנטישמיות בבריטניה עלה בצורה דרסטית בינואר .  אחד המקרים שתועדו היה חתיכות בייקון אשר הונחו על ידיות דלתותיו של בית כנסת בלידס .  במקרה אחר ילדה בת 12 ,  היהודייה היחידה בבית ספרה ,  הוקפה על ידי תלמידי בית הספר אשר צעקו  " מוות ליהודים ".  
ראש ממשלת בריטניה גורדון בראון תיאר את הנתונים האלה כ"מטרידים ביותר ".  בהודעה שפרסם ראש ממשלת בריטניה נמסר כי  " העלייה במקרי האנטישמיות אשר נרשמו על ידי הקרן בשנה החולפת היא מטרידה ביותר ".  בראון הוסיף כי  " אני חבר גאה של ישראל ומקדם דיון פורה על הדרך בה ניתן להבטיח גם מדינת ישראל החיה בביטחון ומדינה פלסטינית בת קיימא המתקיימת לצידה .  הדיון הוא מבורך אך לא משנה כמה גדולה תהיה עוצמת הרגש ,  אין דבר שיוכל להצדיק אלימות ותקיפה ואנו נתייצב נגד כל אלו אשר מבקשים להשתמש ברגשותיהם נגד ישראל כתירוץ או הסוואה לתקיפת אנטישמיות על הקהילה היהודית ". 

בריטניה :  מספר שיא של מקרי אנטשמיות ב-2009
מנתונים שנאספו בבריטניה עולה כי בשנת 2009 אירעו 924 מקרי אנטישמיות - 55% יותר מהשיא הקודם שנרשם ב-2006 .  העלייה במקרים קשורה למבצע  " עופרת יצוקה "
 
