המיליארדר היהודי לן בלווטניק מתכנן לגייס 400 מיליון ליש"ט בהנפקת חברת הסלולר אסישן
בלווטניק רכש את החברה המספקת שירותי SMS ושירותי תשלום עבור מפעילות סלולר ב-2007
המיליארדר הרוסי-אמריקאי לן בלווטניק ,  מתכוון להנפיק את חברת הסלולר שלו אסישן  ( acision )  בבורסת לונדון ,  על מנת לגייס 400 מיליון ליש"ט  ( 620 מיליון דולר )  - כך דיווח העיתון הבריטי  " סאנדיי טיימס ". בלווטניק ,  שהתעניין באחרונה ברכישת yes וערוץ 9 ,  רכש את אסישן ב-2007 מחברת לוגיקה ב-265 מיליון ליש"ט .  החברה עוסקת בתפעול הודעות sms ומספקת שירותי תשלום עבור מפעילות סלולר.הנפקתה הצפויה של אסישן מגיעה לאחר שחברות טכנולוגיה נוספות כמו פרומת'ן יצרנית לוחות גרפיים ממוחשבים ,  ו-emis חברת it בתחום הבריאות ,  הודיעו על תוכניותיהן להנפקות ראשונות לציבור .  עם זאת ,  חברות רבות דחו או ביטלו באחרונה את הנפקותיהן המתוכננות ,  בשל הירידות בשווקים בחודשיים האחרונים.בלווטניק מחזיק באסישן באמצעות חברת האחזקות שלו אקסס אינדוסטריז ,  בשותפות עם חברת אטלנטיק ברידג' ונצ'רס והטייקון האירי דרמוט דזמונד .  בימים אלה עושה בלווטניק מאמצים להרחיב את עסקי המדיה שלו ,  והוא נמצא במגעים לרכישת אולפני הסרטים mgm .
 
המיליארדר היהודי לן בלווטניק מתכנן לגייס 400 מיליון ליש"ט בהנפקת חברת הסלולר אסישן
בלווטניק רכש את החברה המספקת שירותי SMS ושירותי תשלום עבור מפעילות סלולר ב-2007

