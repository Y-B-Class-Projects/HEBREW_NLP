האיחוד האירופי משפיל את יוון :  תאבד את זכות ההצבעה בפגישת האיחוד בחודש הבא
אם יוון לא תבצע קיצוצים נוספים בתקציבה עד ה-16 במארס ,  האיחוד עשוי לבצע את הקיצוצים בעצמו
יוון ,  הנאבקת כיום להימנע מחדלות פירעון בעקבות גירעונותיה העצומים ,  איבדה את זכות ההצבעה שלה בפגישה מיוחדת שיערוך האיחוד האירופי בחודש הבא ,  הפעם הראשונה בתולדות האיחוד בה נשללה זכות ההצבעה של אחת החברות - כך דיווח היום העיתון  " דיילי טלגרף ". הצעד אמנם סמלי ,  אך מהווה השפלה חמורה עבור ריבונותה של יוון ,  על רקע דרישותיהם של שרי האוצר של האיחוד כי המדינה תערוך קיצוצים משמעותיים בתקציבה במטרה להרגיע את השווקים ולבלום את התפשטותו של משבר החוב של יוון למדינות נוספות .  אם יוון לא תבצע את הקיצוצים הדרושים עד ה-16 במארס ,  איימו השרים ,  יבצע האיחוד את הקיצוצים בעצמו באמצעות סעיף באמנת ליסבון המאפשר לו לעשות כן ." לא נוותר להם ",  אמר שר האוצר האוסטרי ,  ג'וזף פרול .  בכירי בגרמניה קראו גם הם לאיחוד לשלול את זכות ההצבעה של יוון באיחוד האירופי עד שתצליח לצאת מבעיותיה הכלכליות .  האיחוד האירופי טרם חשף עד כה את תוכנית לסייע ליוון לגייס 30 מיליארד יורו עד סוף יוני ,  כדי שתוכל לעמוד בהתחייבויותיה .  ז'אן קלוד יונגר ,  שר האוצר של לוקסמבורג ונשיא פורום שרי האוצר של האיחוד האירופי ,  אמר כי הדיווחים לפיהם קרן המטבע הבינלאומית  ( imf )  ובריטניה עשויות לחלץ את יוון הן מגוחכות והוסיף כי ההערכות היו נכונות הדבר היה פוגע קשות באמינותו של האיחוד.שרי האוצר ,  בהובלת השרים של גרמניה ,  אוסטריה ושוודיה ,  אמרו אתמול כי יוון צריכה לחקות את אירלנד ולטוויה ,  אשר ערכו שתיהן קיצוצים חדים בהוצאות ובשכר לעובדי המגזר הציבורי . " הבהרנו ליוון שהכדור נמצא כעת במגרש שלה ",  אמר סגן שר האוצר הגרמני ,  יורג אסמוסן . " עליה לנקוט באמצעים נוספים ". השרים מ-27 מדינות האיחוד האירופי אמרו בהצהרה משותפת כי עד ל-16 במארס יוון חייבת להוכיח כי היא מתכננת צעדים נוספים לקיצוץ הגירעון שלה בתקציב ,  העומד כיום על 12.7% מהתמ"ג של יוון ,  ל-8.7% מהתמ"ג השנה ,  וכי על צעדי הקיצוץ להוביל לכך שהגירעון יהיה בגובה של 3% מהתמ"ג - התקרה אשר הציב האיחוד האירופי - עד 2012 .  בדומה להצהרותיהם מהשבוע שעבר ,  גם הפעם לא ציינו השרים אמצעים ספציפיים לתמיכה מצדם ביוון.שר האוצר היווני ,  יורגוס פפקונסטנטינו ,  אמר לעיתונאים בבריסל כי יוון כבר מקדימה את היעדים שהציבה לעצמה לצמצום הגירעון ,  והביע התנגדות לקיצוצים נוספים .  לדבריו ,  הודות למס חד פעמי שהוטל על חברות גדולות ,  היה התקציב בעודף בחודש ינואר .
 
האיחוד האירופי משפיל את יוון :  תאבד את זכות ההצבעה בפגישת האיחוד בחודש הבא
אם יוון לא תבצע קיצוצים נוספים בתקציבה עד ה-16 במארס ,  האיחוד עשוי לבצע את הקיצוצים בעצמו

