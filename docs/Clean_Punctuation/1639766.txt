כלל פיננסים עולמית יומית :  יוון לוקחת איתה את ספרד ופורטוגל
כהנוביץ : " הבוקר גבר החשש ליציבותן של יוון ,  ספרד ופורטוגל ואלה דרדרו שוב את השווקים "
 הבוקר התחיל לא טוב באסיה ,  לראשונה מזה 5 חודשים ירדו בחודש ינואר המכירות הקמעונאיות באוסטרליה ובניו-זילנד שיעור האבטלה עלה לשיא של 10 שנים ,  7.3% .  עוד קודם לכן אכזבו ביפן הדו"חות הכספיים ,  בניהם של חברת שארפ היצרנית הגדולה ביפן של מסכי lcd ואם נלך יותר רחוק אז אמש גם ארה"ב לא סיפקה נחת כשמדד מנהלי הרכש במגזר השירותים הפתיע לרעה  ( 50.5 לעומת צפי ל-51 ) .מדדי אירופה פתחו כמובן גם הם בירידות ,  אך אלה התמתנו בשעות הבוקר עם מספר דו"חות טובים .  בהמשך הבוקר גבר החשש ליציבותן של יוון ,  ספרד ופורטוגל  ( ראו הרחבה )  ואלה דרדרו שוב את השווקים ,  בולטות האג"ח של פורטוגל ,  שזו ל-10 שנים מתרסקת הבוקר ומשלימה ירידה של 7.7% בתוך חודשיים .  בהמשך היום יתפרסמו גם נתוני התעסוקה מארה"ב ועוד פרסומי דוחו"ת חברות שינסו למשוך את תשומת הלב  ( ראו הרבה )  .  תרימו יד מי שאמר שיהיה v - זכיתם  ! המנצח בחידון  " באיזה סימן תהיה היציאה מהמשבר  ( v ,  u או l )  ?  "  הוא  ..  ..  זה שבחר באות v  !  !  ! מזל טוב  !  !  למי שניסה להתחכם ונתן תשובות כמו  " סימן שורש "  או w התשובות נפסלו .  זהו ,  נגמר ,  היה v ,  באמת כל הכבוד למי שניחש ,  אאא סליחה ,  ידע.מדד ה-msci world השלים בתוך פחות משנה זינוק חד של מעל 74% ,  הצמיחה ברבעון הרביעי בארה"ב הייתה 5.7% והחברות חזרו לרווחים .  עונת הדוחו"ת הכספיים עדיין ממשיכה אך עד כה עולה כי שיעור ההפתעה לטובה על התחזיות המוקדמות היה של 20% .  בנוסף לכך ,  אתמול כבר ציינתי שלראשונה מזה 9 רבעונים עבר שקלול השורות התחתונות לרווח ,  ואפילו סקטור הפיננסים שעוד צפוי היה שרשם הפסדים ,  הרוויח גם הוא.רק 17% מהחברות במדד פספסו את התחזיות המוקדמות וכמעט 60% מהן הפתיעו ברווחים גבוהים במעל-5% מהצפוי .  למרות ההפתעות החיובית השווקים רשמו מאז תחילת פרסום הדוחו"ת ירידות .  ועכשיו השאלה ,  האם השווקים יורדים למרות הנתונים הטובים ,  לדוגמא בשל חשש מהגבלת ההלוואות של סין או בשל חשש ליציבותה של יוון ,  או בשל צפי להפתעה גדולה יותר ברווחים ,  האמת ששתי האפשרויות לא מרגיעות .  כדאי לקחת צעד אחורה.אג"ח מגובה נדל"ן - מה אתם משוגעים ? בין השנים 2005-2006 הונפקו בארה"ב אג"ח מגובות נדל"ן בסכום של כ-1.2 טריליון דולר ואלה כזכור סיפקו רווחי עתק למשקיעים בהן ולמנפיקים אותן .  משנת 2007 עת קרסו מחיריהן ,  אימו אלה למוטט את הסקטור הפיננסי ואיתו את הכלכלה האמריקאית כולה .  כדי לתאר את הסכנות במוצרים הוחלף הכינוי  " אג"ח זבל "  לגביהם  ( המתאר אג"ח בעלי יכולת החזר נמוכה )  בכינוי  " נכסים רעילים ". לא קם באותה עת האדם שהיה לו אומץ בכלל לחשוב על להנפיק עוד אג"ח מגובות משכנתאות ,  אבל תנחשו מה ?  הן חוזרות  !  לראשונה מתחילת המשבר חוזרים הגופים הפיננסים לייצר את המוצרים שכמעט מוטטו אותם ומנפיקים אג"ח מגובה משכנתאות ללא גיבוי ממשלתי ,  אך בינתיים רק למשכנתאות ג'מבו  ( גדולות )  .  ההיסטוריה חוזרת  !  !  ! עוד סימן לירידת מעמדם של ארה"ב ואירופה בעולםהייצוא היפני לאסיה חצה בשנת 2009 לראשונה את רמת ה-50% ומאותת גם הוא על ירידת מעמדן של ארה"ב ואירופה בכלכלה העולמית .  אחת מהשפעות המשבר הקשה שפקד את ארה"ב ואירופה הינה ירידת הצריכה ועליית שיעורי החיסכון בהן .  להערכתנו לא מדובר רק בתיקון קצר שצפוי להשתנות אלא במגמה מתמשכת שצריכה להעיר גם את משקי הבית אצלנו כדי להבין לאן נושבות הרוחות והשווקים.יוון - התוכנית לא עוזרת ,  המשקיעים בורחיםנציבות האיחוד האירופי אומנם אישרה אתמול את תוכנית החירום להצלת כלכלת יוון שהגיש ראש ממשלה שלה .  אך השוק שעוד התלבט בבוקר בחר שלא ל"קנות "  אותה ופרמיית הביטוח על אג"ח ממשלתית יוונית ל-5 שנים החלה לעלות אתמול משעות הצהריים ,  ממשיכה לעלות גם הבוקר וסוחפת איתה במיוחד את זאת של פורטוגל וספרד .  תשואה על אג"ח ל-10 שנים של ממשלת יוון הגיעה הבוקר ל-6.75%.בתוך כך החליט האיחוד האירופי לנקוט צעדי ענישה נגד יוון ,  לאחר שזו הגישה נתונים מסולפים על היקף הגירעון שלה .  האיחוד האירופי גם מתנגד לכך שקרן המטבע הבינלאומית תסייע ליוון ,  מאחר שהוא רוצה לפתור את הבעיה בעצמו וכדי להשאיר את השליטה בידיו .  כמו כן ,  על האיגוד לבחון כיצד לסייע למדינות הנוספות שבצרות בגוש ,  שנמצאות במצב קשה גם הן .  שורה תחתונה ,  אירופה מקבלת סימנים של  " מדינות נרדמות ",  פתאום הכינוי  " מדינות מתעוררות "  נשמע הרבה יותר אטרקטיבי.מדיניות מוניטרית - כל אירופה תחכה עם העלאת ריבית ליווןיופי יוון ,  תראי מה עשית ,  בגללך כולם עכשיו לא מעלים ריבית ,  מרוצה ?  בהחלטתו היום לא יעלה הבנק המרכזי באירופה את הריבית בגוש ויותירה על 1% .  שתי הסיבות העיקריות להמתנה עם העלאת הריבית הם שיעורי האבטלה הגבוהים בגוש ו"בעיית יוון ",  שמאיימת על הגוש כולו.נגיד הבנק המרכזי שם ,  טרישה ,  כבר הבהיר שאין בכוונתו להעלות את הריבית ושיחכה לפחות עד לסוף הרבעון הראשון כדי לראות מה קורה עם הצמיחה ועם תחזיות האינפלציה שעדיין נמוכות מאד וירדו בחודשיים האחרונים גם על רקע ירידת מחירי הסחורות בעולם .  סימני הדחייה בהעלאת הריבית בגוש מאותתים גם הם על החשש שעדיין קיים בנוגע לצמיחה אצל קובעי המדיניות וכשפערי הריבית מהווים שיקול בהחלטתו של בנק ישראל יתכן מאד שימנע גם הוא מהעלאת הריבית לחודש מארס.ביפן מסתכלים בחשש לעבר יווןדירקטור בבנק המרכזי היפני מזהיר כי יפן חייבת להתפקח מהר ולראות מה קורה ליוון ,  פורטוגל וספרד .  נזכיר כי לפני חודש הפחיתה סוכנות הדירוג s & p את תחזית דירוג החוב המקומי ,  הפחתת התחזית מתממשת במעל 50% מהמקרים .  ליפן יחס חוב תוצר של מעל 200% אך תשלומי הריבית שלה נמוכים .  הורדות דירוג יביאו לעליית תשלומי הריבית הנדרשים ממנה כאשר תנסה למחזר את החובות או להרחיבם כיוון שלהחזיר סכום כזה הם לא יכולים .  עליית שיעורי ריבית משמעותיים יהיו כמכת מוות למדינה.נפט - פריצה של 65-85 דולר לחבית תחזיר את הנפט לכותרותהמחלקה לאנרגיה בארה"ב דיווחה אתמול על עליית מלאי נפט גבוהה מהצפוי ,  מה שהעלה את החשש שהביקושים לנפט יורדים ושלחו את מחירו לרדת ב-18 סנט .  לאחרונה העניין במחיר הנפט פוחת כשמחירו נותר יציב .  נזכיר כי עד להתייצבות היווה הנפט ברומטר עיקרי לפעילות הכלכלית ואינדיקטור לחוזקו הרצוי של הדולר .  התנודתיות הגבוהה לשנה במשך השנתיים האחרונות ,  הגיעה לרמת שיא של 93% בדצמבר 2008 ויורדת מאז בעקביות וכיום נמצאת בשפל של שנתיים ,  כ-30%.עדיין ,  טרם המשבר עמדה התנודתיות על רמה של 24% ויש עוד לאן לרדת .  להערכת חברת הדסון קפקיטל אנרג'י פריצת מחיר של 65-85 דולר לחבית בחודש או שניים הקרובים תזניק את התנודתיות שוב למעל 50% ותחזיר את הנפט לכותרות.מלבד יוון ספרד ופורטוגל - יעניין שוק התעסוקה האמריקאיאתמול פיתחנו ציפיות שמדד מצב התעסוקה של חברת adp יהיה נותן הטון העיקרי במסחר ,  אבל הוא לא הצליח וחבל ,  דווקא היה נתון טוב ,  מספר המשרות הצטמצם באופן מתון של k22- לעומת צפי ל-k30- .  היום שוק התעסוקה האמריקאי ינסה שוב לרכז את עניין המשקיעים עם פרסום נתון מדד הפריון התעשייתי לרבעון הרביעי שצפוי שעלה ב-6.5% ונתון עלות התפוקה שצפוי שירד ב-3.5%.שני הנתונים הנ"ל עשויים להשפיע מאד על לחצי המחירים ולאותת לנו לאן המחירים נושבים ,  הציפיות כאמור מבלבלות כשמראות כיוונים מנוגדים .  עוד בנושא התעסוקה היום יתפרסם נתון תביעות מחוסרי העבודה שצפוי להמשיך ולהראות שיפור ומחר המשך של רצף הנתונים .  מלבד נתוני עבודה יפורסמו היום גם נתוני הזמנות ממפעלים שצפוי שעלה ב-0.5% ורמות מלאי הגז הטבעי.הכותב הוא אמיר כהנוביץ ,  כלכלן המקרו של כלל פיננסים .
 
כלל פיננסים עולמית יומית :  יוון לוקחת איתה את ספרד ופורטוגל
כהנוביץ : " הבוקר גבר החשש ליציבותן של יוון ,  ספרד ופורטוגל ואלה דרדרו שוב את השווקים "
 
