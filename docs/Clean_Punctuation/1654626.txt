הפועל תל אביב :  דה רידר ייעדר כ-10 ימים
קשר הפועל ת"א נבדק על ידי רופא הקבוצה ונצטווה לנוח בעקבות קרע חלקי בשריר .  יחמיץ את שלושת המשחקים הקרובים
דניאל דה רידר ,  קשר הרכש של הפועל תל אביב ,  שנטש אתמול  ( רביעי )  שוב את האימון והכעיס את אנשי הקבוצה ,  ייעדר כ-10 ימים לאחר שנבדק על ידי רופא הקבוצה .  דה רידר נצטווה לנוח ויחמיץ את משחקי הליגה נגד הפועל חיפה והפועל עכו ומשחק הגביע נגד מכבי קביליו יפו .  
פיזיותרפיסט הקבוצה ,  רונן צפריר ,  התייחס לנושא הפציעה של דה רידר כשאמר לאתר הרשמי : " חשוב שאנשים ידעו שדניאל סובל מקרע חלקי בשריר הארבע ראשי בירך ימין עוד מהמשחק מול מכבי נתניה .  זו פציעה לא קלה וההחלמה ממנה יכולה להימשך מספר שבועות ואף יותר .
" הצוות המקצועי ,  בעצה אחת עם הצוות הרפואי ורופא הקבוצה ,  החליטו לתת לדניאל את כל הזמן שיצטרך על מנת להחלים .  דה רידר מתנהל כמו מקצוען אמיתי ונוהג אך ורק על פי ההוראות שהוא מקבל מאיתנו .  הוא אינו אשם בקצב החלמתו והלוואי וכל שחקן היה דואג ומתנהל כמוהו במהלך הפציעה .  הוא עובר טיפולים יומיים ומנסה לחזור לאימונים מלאים בכל יום ".  
גם דה רידר עצמו שלח מסר מרגיע : " אני רוצה לתת מעצמי 100 אחוז למועדון ולקהל כדי שיחד נגיע להישגים .  הדבר האחרון שאני רוצה שיקרה הוא שאחזור למגרשים בטרם החלמתי לגמרי ואצטרך לפחד שמא אחמיר את הפציעה או לא אוכל לשחק את המשחק הרגיל שלי .  עם קצת סבלנות ,  אוכל להראות מה אני יודע .  אין אחד שרוצה יותר ממני לחזור ולשחק ".  
לנושא אחר .  נמשכים המגעים בין הנהלת הקבוצה לנציגיו של ערן זהבי לגבי הארכת חוזה .  בהפועל הבהירו לשחקן כי חוזהו יסתיים בתום העונה הבאה ולא בתום העונה הנוכחית .  זאת ,  מכיוון שלטענתם ,  המועדון מימש בתחילת העונה אופציה להארכת ההתקשרות בשנתיים .  
מחירי הכרטיסים למשחק הגביע נגד מכבי קביליו יפו יעמדו על 60 שקל למבוגר ו-30 לילדים .  הכרטיסים כבר הוצאו למכירה .  כזכור ,  המשחק יתקיים ביום שלישי  ( 19:30 )  באצטדיון בראשון לציון .
 
הפועל תל אביב :  דה רידר ייעדר כ-10 ימים
קשר הפועל ת"א נבדק על ידי רופא הקבוצה ונצטווה לנוח בעקבות קרע חלקי בשריר .  יחמיץ את שלושת המשחקים הקרובים

