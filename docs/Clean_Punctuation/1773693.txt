טוטו :  מכבי ת"א ניצחה 0:1 את מכבי חיפה
שער של קולאוטי סידר לצהובים כרטיס לחצי גמר גביע הטוטו בתום הארכה .  נערך טקס לזכרו של אבי כהן לפני המשחק
מי אמר שתקציב של 100 מיליון שקל לא נותן לך יתרון ?  מכבי תל אביב נעזרה היום  ( חמישי )  בסגל הרחב שלה על מנת לנצח 0:1 את מכבי חיפה אחרי הארכה ולעלות על חשבונה לחצי גמר גביע הטוטו ,  שם תפגוש את מכבי פתח תקוה .  רוברטו קולואטי ,  שנכנס כמחליף במחצית ,  כבש את שער הניצחון בדקה ה-94 ונתן לצהובים וגם לעצמו זריקת ביטחון לקראת ההתמודדות מול הירוקים במפגש החשוב באמת מול חיפה ,  שייערך במסגרת הליגה ביום שני בקרית אליעזר .  המשחק שנערך הערב בבלומפילד הריק בשל עונש הרדיוס של מכבי תל אביב ,  נפתח בטקס ובדקת דומיה לזכרו של אבי כהן ,  הסמל הצהוב שהלך לעולמו 24 שעות לפני המשחק .
 למרות הניצחון של מכבי תל אביב ,  עשרות האנשים שכן נכנסו הערב ליציעי בלומפילד צפו במשחק בינוני ומטה .  אפשר אולי לתלות את זה באווירת אנטי הכדורגל שנוצרה בשל בלומפילד הריק ,  אבל גם כך קשה לתרץ משחק חלש כל כך של שתיים מהמועמדות הרציניות ביותר לזכייה באליפות העונה .  אם למכבי חיפה עוד אפשר לתת מעט הנחות בשל ההרכב החסר והפציעות הרבות ,  כששחקנים כמו ליאור רפאלוב ,  יניב קטן ,  פיטר מסיללה ,  ניר דוידוביץ' ושי מימון לא נכללו בהרכב ,  את היכולת החלשה של הצהובים קצת קשה להבין .  אבי נמני ויוסי מזרחי בחרו לשבץ הרכב חזק ,  כשרובו ככולו כלל שחקני הרכב ראשון ,  שפשוט לא הצליחו לייצר כלום עד הדקה ה-70 .  לקראת סיום המשחק ובעיקר בהארכה הצהובים כבר היו טובים בהרבה מחיפה .
 מכבי תל אביב שיחקה בהילוך איטי ,  שהלם באופן מושלם את אווירת הנכאים בבלומפילד .  נמני את מזרחי יצטרכו לנער את השחקנים שלהם עד יום שני ,  מפני שהיכולת הזו לא תספיק אפילו כדי להוציא נקודה בקרית אליעזר ביום שני .  בחיפה החליטו להעניק דקות רשמיות ראשונות לבלם אנדריי פיליאבסקי ,  שנראה סביר עד השער שספגה חיפה ובו הוא הותיר את קולאוטי חופשי לחלוטין חמישה מטר מהשער .  שחקן נוסף שרשם הופעה בירוקים הוא סיידו יאיא ,  שלא בלט ולא היה מעורב בכלל במצבים שחיפה הגיעה אליהם .
 דקה 1 :  סבן קיבל מסירה באגף ימין ,  עבר את טואטחה ויישר למרכז ,  שם חיכה מלול שבעט חזק אך נבלם על ידי משומר .
 דקה 7 :  גולסה מסר לדבאלישווילי ,  שהשאיר לורד .  הקשר החיפאי הסתבך ושיחרר בעיטה חלשה שהגיעה לדבאלישווילי שבעט מזווית קשה לרשת החיצונית .
 דקה 9 :  בוזגלו קיבל מסירת עומק ,  עבר את טואטחה ושיחרר למרכז .  אבידור חיכה שם ,  אך בעט החוצה .
 דקה 15 :  טעות של בוזגלו גרמה למסירת עומק להגיע לטואטחה .  המגן הצעיר נותר לבד מול שטראובר ,  אך משום מה העביר מסירת רוחב במקום לבעוט וההזדמנות אבדה .
 דקה 18 :  טעות גסה של ניבאלדו והכדור הגיע לדבאלישווילי ,  שמשום מה ניסה לעבור את פאביצ'ביץ' במקום לבעוט לשער ואיבד את הכדור .
 דקה 28 :  רנגלוב התמהמה עם הכדור בתוך הרחבה ונבלם על ידי פיליאבסקי .  הכדור חזר לבוזגלו ,  שבעט חלש לידיו של אדרי .
 דקה 35 :  בעיטה חופשית טובה של רנגלוב עברה סמוך לקורת שערו של אדרי .
 דקה 44 :  הגבהה של משומר הגיעה לגולסה ,  שנותר לבד מול שטראובר ,  אך חיכה וחיכה עד שאבידור הגיע מאחור ובלם אותו .
 דקה 51 :  בוזגלו פרץ מאגף שמאל ,  עבר את בוקולי ושיחרר מצוין למרכז ,  אך מלול בעט חלש לידיו של אדרי .
 דקה 60 :  דבאלישווילי קיבל מסירת עומק ועבר את פאביצ'ביץ' ובעט ,  אך נבלם .
 דקה 61 :  מלול הכניס מסירת עומק לרנגלוב ,  שבעט מזווית קשה ,  אדרי הדף .
 דקה 66 :  גולסה הכניס מסירת עומק לחמד ,  שבעט ,  שטראובר שמט את הכדור שהתגלגל ,  אך גפני הציל מהקו .
 דקה 67 :  כדור רוחב של מכבי הגיע לבוזגלו ,  שהקפיץ לקורה של אדרי .
 דקה 70 :  אלברמן הכניס כדור עומק לקולאוטי ,  שבעט חלש ,  אדרי הדף .  הכדור חזר לבוזגלו שבעט ,  אך אדרי שוב הדף .
 דקה 72 :  מלול הכניס כדור עומק לקולאוטי ,  שבעט חלש על אדרי .
 דקה 90 :  משומר הגביה מימין ,  חמד נגח סמוך לקורה .
 דקה 91 :  גפני הכניס מסירת רוחב ,  אך קולאוטי בעט מקרוב החוצה .
 דקה 93 :  חמד הוריד בנגיחה כדור לאזולאי ,  שמ-10 מטר בעט חלש לידיו של אדרי .
 דקה 94 :  גול !  עטר השאיר עקב לגפני ,  שהגביה לקולאוטי .  החלוץ נותר חופשי לחלוטין ונגח פנימה .  0:1 למכבי תל אביב .
 הרכב מכבי תל אביב :  לירן שטראובר ,  קלמי סבן ,  ניבאלדו ,  סאבו פאביצ'ביץ'  ( אבי סטרול ,  91 )  ,  רוני גפני ,  ג'יבריל סידיבה  ( גל אלברמן ,  46 )  ,  שרן ייני  ( גיז'רמו ישראלביץ' ,  71 )  ,  דור מלול ,  יובל אבידור  ( רוברטו קולאוטי ,  46 )  ,  מאור בוזגלו ,  דימיטאר רנגלוב  ( אלירן עטר ,  71 )  .
 הרכב מכבי חיפה :  אמיר אדרי ,  אייל משומר ,  אריק בנאדו ,  אנדריי פיליאבסקי ,  טאלב טואטחה ,  אייל גולסה  ( אלכסנדר זהבי ,  97 )  ,  ג'ון קולמה  ( גוסטבו בוקולי ,  46  ( עלי עוסאמן ,  54 )  )  ,  סיידו יאיא ,  מוחמד גדיר  ( תומר חמד ,  35 )  ,  עידן ורד ,  ולדימיר דבאלישווילי  ( שלומי אזולאי ,  65 )  .
 
טוטו :  מכבי ת"א ניצחה 0:1 את מכבי חיפה
שער של קולאוטי סידר לצהובים כרטיס לחצי גמר גביע הטוטו בתום הארכה .  נערך טקס לזכרו של אבי כהן לפני המשחק

