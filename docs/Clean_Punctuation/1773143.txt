אפליקציות על ספסל הנאשמים
תביעה ייצוגית הוגשה נגד אפל בטענה שאפליקציות אייפון ואייפד מעבירות מידע אישי של הלקוחות לגורמי צד שלישי
פחות משבועיים לאחר פרסום תחקיר הוול-סטריט ג'ורנל ,  שגילה כי אפליקציות סלולריות רבות מעבירות הלאה מידע אישי של המשתמשים  מוגשת תביעה ייצוגית נגד חברת אפל ,  על כך שהיא מאפשרת פעולה זאת .
 התביעה הוגשה השבוע לבית המשפט בסן חוזה ,  קליפורניה על ידי אזרח בשם ג'ונתן ללו .  נטען בה כי מכשירי האייפון והאייפד מקודדים בצורה המאפשרת לרשתות פרסום לאתר אפליקציות שהורדו ,  לדעת מה תכיפות השימוש בהן ומה משך השימוש בכל פעם . " אפליקציות מסוימות מוכרות מידע לרשתות פרסום ,  כולל מיקום המשתמש ,  גילו ,  מינו ,  הכנסתו ,  מוצאו ,  העדפתו המינית ועמדותיו הפוליטיות ",  נאמר בתביעה ,  שמונה בין השאר את האפליקציות פנדורה ,  Paper Toss ,  The Weather Channel ו-Dictionary.com .
 עוד נטען בתביעה שמכשירי אפל כוללים מספר זיהוי ייחודי שאינו יכול להיחסם על ידי המשתמש .  למרות שאפל טוענת שהיא בודקת כל אפליקציה ומאשרת אותה רק לאחר שווידאה שאינה משדרת מידע ללא אישור  לא זה מה שקורה .  אפל טרם הגיבה רשמית בנושא .
 
אפליקציות על ספסל הנאשמים
תביעה ייצוגית הוגשה נגד אפל בטענה שאפליקציות אייפון ואייפד מעבירות מידע אישי של הלקוחות לגורמי צד שלישי

