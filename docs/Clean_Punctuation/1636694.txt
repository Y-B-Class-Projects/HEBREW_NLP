בצה"ל מקווים לדמי ניהול שליליים במכרז הפנסיה 
בצה"ל מחפשים גוף שינהל את כספי הפנסיה של אנשי הקבע ,  הצפויים להפקיד 300 מיליון שקל בשנה .  מתווה הניהול כבר גובש ,  ובצה"ל מוכנים לקבל גם הצעות מגופים שאינם חברות ביטוח
 >  >  המרוץ לניהול ההפרשות הפנסיוניות של אנשי צבא הקבע החל :  שמונה גופים הודיעו עד כה כי יתמודדו במכרז לניהול כספי הפנסיה של אנשי הקבע .  בצה"ל צופים כי ההצעות על דמי הניהול יהיו אטרקטיביות מאוד ,  ועשויות לרדת לרמה של 0% ואף להיות שליליים .  זאת בשל הפוטנציאל הטמון עבור הגופים המנהלים . " החברות מצפות שהחוסכים ימשיכו להפריש לאותה קרן פנסיה גם לאחר סיום העבודה שלהם בצבא והתחלת עבודה במקומות אחרים ",  אמרו אתמול גורמים בצה"ל . " מדובר בקצב הפקדות של 300 מיליון שקל בשנה ,  שצפוי לגדול בשל הגידול במשרתי הקבע שעוברים לפנסיה צוברת ".  בעבר היו מקבלים אנשי הקבע של צה"ל פנסיה תקציבית ,  שבה היו מקבלים בעת הפרישה סכום קבוע לכל חודש של שירות קבע .  ב-2008 עבר צה"ל לפנסיה צוברת ,  שבה אנשי הקבע מקבלים בפרישתם את הכספים שנצברו .  המתווה שגיבשו בצה"ל לניהול כספי הפנסיה של אנשי הקבע כולל כמה מרכיבים .  הפרשות הפנסיה של אנשי הקבע יופקדו בקופת גמל ,  ובמקביל יירכשו עבור החוסכים פוליסות ביטוח קולקטיביות .  מעת לעת יועברו הכספים שהצטברו בקופה לקרן פנסיה ושם הם ימשיכו להתנהל כעמית מוקפא . " אפשר להסתכל על זה כסוג של מודל צ'יליאני .  בהתחלה הכספים מנוהלים בקופת גמל עם רמת סיכון גבוהה יותר ,  ובחלוף הזמן הם מועברים לקרן פנסיה שנהנית מהגנה חלקית של אג"ח מיועדות .  כך הסיכון בניהול הכספים מופחת על פני הזמן ",  הסבירו בצה"ל .  לגבי הצבירות הקיימות כיום אומרים בצה"ל כי לאחר שיופעל המתווה שגובש תיבחן גם העברה שלהם לקרן פנסיה אצל הגוף שייבחר .  בצה"ל מחפשים גוף אחד שיספק את המתווה על כלל מרכיביו .  עם זאת הם מציינים כי תנאי הסף למכרז מאפשרים למגוון רחב של קבוצות וגופים להתמודד בו . " המכרז פתוח לכל הגופים והקבוצות שמנהלות כספים גם אם הן לא חברות ביטוח .  אין לנו בעיה אם גוף ירכוש את הביטוחים מגורמים אחרים ,  ישראלים או זרים ",  אמרו .  גם קרן הפנסיה שתספוג את הכספים תוכל להיות כל קרן פנסיה ולא בהכרח קרן ייעודית לאנשי הקבע .  מעטפות המכרז צפויות להיפתח בתחילת מארס .
 
בצה"ל מקווים לדמי ניהול שליליים במכרז הפנסיה 
בצה"ל מחפשים גוף שינהל את כספי הפנסיה של אנשי הקבע ,  הצפויים להפקיד 300 מיליון שקל בשנה .  מתווה הניהול כבר גובש ,  ובצה"ל מוכנים לקבל גם הצעות מגופים שאינם חברות ביטוח

