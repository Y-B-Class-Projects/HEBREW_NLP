חשש מהסלמה בגבול קוריאה דחף את הזהב מעל ל-1,100 דולר
הנפט נסגר ב-80 דולר ;  מחיר הנחושת עלה ביותר מ-1% בעקבות רעש אדמה באזור המכרות של צ'ילה
מחיר הזהב עלה היום ב-1% ונסגר מעל לרמה של 1,100 דולר לאונקייה על רקע היחלשות הדולר בעולם ובעקבות דיווחים על טביעת ספינת חיל הים של דרום קוריאה סמוך לגבול עם צפון קוריאה .  מחיר הנחושת עלה במהלך המסחר ביותר מ-1% בעקבות רעידת אדמה בעוצמה של 6.2 שפקדה את אזור מכרות הנחושת בצ'ילה .  מחיר הנפט נסגר בירידה ,  ברמה של 80 דולר לחבית ,  בעקבות עדכון כלפי מטה של נתוני הצמיחה הכלכלית של ארה"ב ,  אשר עורר חששות מפני התאוששות איטית מהצפוי בביקוש לנפט של צרכנית האנרגיה הגדולה בעולם .  החוזים על הנפט הגולמי למסירה במאי נסגרו במחיר של 80 דולר לחבית ,  ירידה של 0.7% ,  בבורסת הסחורות של ניו יורק .  בסיכום שבועי ,  ירד מחיר הנפט ב-1.2% .  החוזים על הזהב למסירה ביוני נסגרו במחיר של 1,105.4 דולר לאונקייה ,  עלייה של 1% .  עם זאת ,  בסיכום שבועי ירד מחיר הזהב ב-0.2% .  החוזים על הנחושת למסירה במאי נסגרו במחיר של 3.4 דולר לליברה ,  עלייה של 0.6% ,  לאחר שבמהלך המסחר כבר עלו בשיעור כפול מכך .  משרד המסחר האמריקאי מסר היום כי התוצר המקומי הגולמי  ( gdp )  של ארה"ב צמח ברבעון הרביעי של 2009 בקצב שנתי של 5.6% - פחות מההערכות המוקדמות לצמיחה של 5.9% .  ספינה של חיל הים של דרום קוריאה טבעה היום סמוך לקו הגבול הימי עם צפון קוריאה .  סיבת טביעת הספינה טרם הובררה ,  אולם כלי שיט של חיל הים הדרום קוריאני פתחו בירי אזהרה לעבר מטרות לא מזוהות שהופיעו במכ"ם .
 
חשש מהסלמה בגבול קוריאה דחף את הזהב מעל ל-1,100 דולר
הנפט נסגר ב-80 דולר ;  מחיר הנחושת עלה ביותר מ-1% בעקבות רעש אדמה באזור המכרות של צ'ילה

