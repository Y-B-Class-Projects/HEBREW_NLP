מסך מפוצל
ועדת הכלכלה של הכנסת הצביעה היום בעד הצעת היו"ר חבר הכנסת אופיר אקוניס על פיצול חוק השידורים ,  כך שלא יכלול את HOT ו-yes .  באוצר זועמים ומאיימים למשוך את החוק : " מטרת החוק היא לא לצ'פר את הזכייניות "
 ועדת הכלכלה של הכנסת הצביעה לפני שעה קלה פה אחד בעד פיצול חוק השידורים .  הצעת החוק ,  שנידונה מזה מספר חודשים בועדה ,  מושתת על דו"ח ועדת מרדכי של משרד התקשורת וכוללת מעבר של ערוצי הברודקאסט לשידור ברישיון ולא בזיכיון .  בנוגע לכבלים והלווין כוללת הצעת החוק מעבר לשידור פרסומות וחיוב HOT ו-yes להציע ללקוחותיהם חבילת ערוצים צרה .  
בישיבת הועדה שהתקיימה היום הציע יושב הראש חבר הכנסת אופיר אקוניס לפצל את החוק ולמעשה להוציא ממנו את החלק המתייחס לשידורי הכבלים והלווין ,  כך שבסיום דיוני הוועדה בחלק הראשון של הרפורמה שעוסק במעבר לרישיונות ,  תוכל מליאת הכנסת להצביע בקריאה שניה ושלישית על החוק ולתת לשוק התקשורת להתחיל ברפורמה .
 הועדה הצביעה בעד הצעת היושב ראש ,  חרף התנגדות נציגי משרד האוצר בדיון .  נציג האוצר יהודה סבן אמר בדיון כי עמדתו של שר האוצר היא נגד פיצול החוק וכעת מאיימים באוצר למשוך את החוק .  הנושא יעלה להצבעה במליאת הכנסת .
 גורם במשרד האוצר אמר היום לוואלה !  ברנז'ה : " אם מסרסים את החוק ,  אנחנו נמשוך אותו .  מטרת החוק היא לא לצ'פר את הזכייניות ,  אלא לעשות רפורמה כוללת בשידורי הטלוויזיה ". 
מנכ"ל הרשות השניה מנשה סמירה מסר כי במצב שנוצר יש צורך בהידברות כל הגורמים המובילים על בסיס הצעות מקצועיות ,  כדי לקדם את הרפורמה ולהבטיח את האינטרס הציבורי .
 
מסך מפוצל
ועדת הכלכלה של הכנסת הצביעה היום בעד הצעת היו"ר חבר הכנסת אופיר אקוניס על פיצול חוק השידורים ,  כך שלא יכלול את HOT ו-yes .  באוצר זועמים ומאיימים למשוך את החוק : " מטרת החוק היא לא לצ'פר את הזכייניות "
 
