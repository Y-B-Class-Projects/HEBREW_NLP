הכל תלוי באף ובאוזניים
העיניים של מדור חולצת רשת מסונוורות לחלוטין מאתר משקפי שמש ברלינאי שמאתר עבורכם דגמי וינטג' של מותגי-על
שם :  וינטג' סאן גלסס
לוקיישן :  http :/ /www.vintage-sunglasses-shop.com/ 
ז'אנר :  אתר מכירות אונליין המציג משקפי שמש מקוריים משנות ה- 70,80,90 של מותגי אופנה מובילים מכל העולם .
 בינואר 2006 הושק ברשת האתר הברלינאי לחובבי משקפי השמש שהמוטו שלו הוא 100% וינטג' מקורי ולא העתקי רטרו .  מייסד האתר מדגיש כי מטרת הקמתו הייתה להדגיש את האינדיבידואליות של צרכנים ולעזור לחובבי משקפי השמש בחיפוש אחר התשוקה שלהם .  האתר שעובד עם ספקים רבים ובוטיקים מרחבי העולם ,  בנה מאגר של מאות משקפי שמש משנות ה-70 וה-90 ,  כולם במצב טוב ומעולם לא נעשה בהם שימוש .  לכל אחד מהזוגות סיפור ייחודי או סמל לתקופה אותה הוא מייצג .  הצלחת האתר הביא לכך ששנתיים לאחר שהושק נפתחה גם חנות בברלין .
 גן השעשועים לחובבי המשקפיים מציג ממשק נוח וידידותי למשתמש .  החלוקה הראשונית היא לקטגוריית נשים וגברים ובהמשך על פי סוגי המשקפיים :  טייסים ,  אובר סייז ,  רחבים וקלאסי .  הצצה מהירה לקטגוריית הגברים מציגה אייקון של גבר או אישה ,  במקרה והמשקפים מתאימים לנשים וגברים כאחד .  בכל עמוד משקפיים מידע מפורט הכולל את סוג הדגם ,  תאור מפורט ,  שנת יצור ,  מצב המשקפיים והאם נלבשו בעבר .  באתר הוראות הפעלה מדויקות לגולש כיצד לבדוק האם המשקפים מתאימים למבנה הפנים על פי קריטריונים ומידות קבועות .
 בעמודה השמאלית אפשר למצוא את כל המותגים באתר ,  בולטים בהם  :  אילין מקיי ,  קררה ,  דיור ,  קאזל ,  דיור ,  פרארי ,  גוצ'י ,  רייבן ,  טד לפידוס ונינה ריצ'י .  מחתח לרשימה  ( החלקית )  של המותגים אפשר למצוא באזור הספיישל את הזוגות החדשים שהתקבלו באתר ומנגד את הזוגות הנדירים באתר .  
לכל החגיגה הזו מצטרפת כתבה מעניינת למדי על האופנה בכל אחד מהעשורים הרלוונטיים תוך הסבר על אופנת משקפי השמש באותן שנים ומידע על כל אחת מחברות משקפי השמש המופיעות באתר וב"היכל התהילה "  תזכו להציץ במשקפי השמש שקנו להם מקום של כבוד והשפיעו על העשור בו יצאו לשוק ,  חלקם נכנסו להיכל בזכות המפורסמים שהרכיבו אותם .
 ראיתם סלב עם משקפי שמש שאהבתם ?  דווחו לאתר וקבלו את המידע על הדגם של הסלב שלכם ,  אם הדגם מופיע באתר ,לינק יוביל אתכם ישירות לעמוד הקנייה .
 יונת דואר :  אין .
 החוויה הישראלית :  יש משלוח לישראל .
 
הכל תלוי באף ובאוזניים
העיניים של מדור חולצת רשת מסונוורות לחלוטין מאתר משקפי שמש ברלינאי שמאתר עבורכם דגמי וינטג' של מותגי-על

