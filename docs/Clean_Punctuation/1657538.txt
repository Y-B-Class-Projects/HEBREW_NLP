ג'טר : " אלוהים בירך הערב את ידיי "
 הגארד שצלף 9 שלשות והוביל את ירושלים לניצחון על עפולה : " יהיה קשה בברלין ".  גודס : " למזלנו לפו היה משחק גדול "
 מה עוד אפשר להגיד על ערב שכזה ?  מה עוד אפשר לכתוב על שחקן שזורק 10 שלשות וקולע 9 מתוכן ,  האחרונה שבהן מנצחת את המשחק עם הבאזר ,  בדרך להופעה מדהימה של 39 נקודות ?  כך נראה הערב של פו ג'טר ,  גארד הפועל ירושלים ,  שהוביל את קבוצתו לניצחון 99:102 על הפועל עפולה הערב  ( שבת )  בפתיחת המחזור ה-19 .  שחקניו של אלי רבי הבינו כבר מהשלשה הרביעית שיש להם עסק עם משהו מיוחד ,  אבל פשוט לא הצליחו לעצור את ג'טר ,  שמנע מקבוצתו של גודס הפסד לא נעים ,  רגע לפני משחק הגומלין מול אלבה ברלין ביורוקאפ . 
" אני תמיד מבקש שאלוהים יברך את ידיי וזה מה שהוא עשה ",  אמר ג'טר הנרגש בסיום .  למרות 39 הנקודות שלו ,  והעובדה שבמו ידיו הביא לירושלים את הניצחון ,  סירב ג'טר להתרגש ,  ונותר עם הרגליים על הקרקע : " זה היה משחק קשה מאוד ,  ואנחנו צריכים ללמד ממנו .  היו לנו הגארדים הרבה מאוד איבודי כדור .  עכשיו אנחנו יכולים להתרכז באלבה ברלין ביום רביעי ,  כי הולך להיות משחק אגרסיבי ,  כמו הערב ". 
ג'טר המשיך ואמר : " אני מקווה שזה הכין אותנו למשחק בגרמניה .  לא חשבנו על המשחק מול אלבה ,  אנחנו נרגשים להיות בטופ 8 ביורוקאפ אבל אנחנו גם חייבים להשיג משהו בליגה שלנו ואנחנו חייבים להביא את אותה ההתנהגות לכל משחק ,  גם בליגה וגם באירופה .  מה שבטוח זה שיהיה קשה מול ברלין ".  
מאמן הפועל ירושלים ,  גיא גודס אמר בסיום : " וואו אחד גדול .  לצופים היה מותחן לא נורמלי ,  הייתה דרמה בסוף .  עפולה היו מאוד אגרסיביים ולחצו וגמרו לאיבודי כדור .  עשינו מלא שטויות ואיבדנו הרבה כדורים ברבע השני ,  ואחרי זה החזרנו אותם שוב פעם לתמונה .  עפולה זו קבוצה שנלחמת על החיים שלה ומשחקת בהתאם והם שיחקו היום כמו גברים .  אנחנו לא עשינו מה שהיינו צריכים לעשות והיו לנו המון איבודים ".    " הניצחון הזה חשוב לנו ",  המשיך גודס . " נשארו עוד שלושה משחקים ואנחנו נלחמים על המיקום לקראת הפלייאוף ובכל משחק יש על מה להילחם .  אני רוצה לברך את השחקנים על הניצחון ,  כי לא היה קל ,  ואנחנו יוצאים עכשיו לברלין עם ראש שקט ".  למרות איבודי הכדור ,  ידע גודס מי העניק לו את הניצחון : " למזלנו ,  ניצלנו את החטאת העונשין של כריסמס ,  ופו שהיה לו משחק התקפי גדול ,  קלע את השלשה .  בהגנה היינו רכים ולא עשינו עצירות ".  
על המשחק בברלין אמר גודס : " בברלין נצטרך לשחק יותר טוב גם התקפית וגם הגנתית .  נצטרך לשמור כמו ששמרנו במלחה ובהתקפה ,  נצטרף לשחרר את הכדור מהר .  הכדורים נתקעו בידיים של הגארדים יותר מדי כי היתרון שלנו לא בהתקפה עומדת .  זה היה ניצחון חשוב שהושג בשיניים ". 
אכזבה גדולה נרשמה בסיום המשחק בעפולה .  הקבוצה כמעט והתגברה על לא מעט צרות מחוץ למגרש ,  וראתה משחק ענק של כריסמס ודנטון ,  שלא הספיק עבור הניצחון .  מאמן הקבוצה ,  אלי רבי ,  סיפר מה הסיבה שג'טר הגיע למצב של קליעת שלשה נוספת : " ההנחיה הייתה שאם דיונטה קולע עונשין ,  לא להגיע להארכה כי היינו מלאים בפאולים ".  
רבי המשיך ואמר : " ברגע שהחטאנו את הזריקה צעקתי לג'סטין  ( דנטמון )  לעשות עבירה ,  אבל הוא לא שמע .  הגענו למצב בסוף שלא היה לנו פסקי זמן והיינו צריכים להעביר את ההנחיה הזאת .  אולי בדיעבד היינו צריכים לעשות פאול ,  אבל זה הכדורסל ".  על פו ג'טר אמר רבי : " הוא לקח זריקה קשה וקלע אותה .  הבעיות הכספיות לא העיבו על ההכנות .  הכנו את עצמנו בצורה הכי טובה ". 
גור פורת המאוכזב אמר בסיום : "  יש לנו הרגשה של החמצה .  הפסדנו עכשיו שלושה משחקים בשניות האחרונות וחבל ,  כי היינו יכולים להבטיח את המקום שלנו בפלייאוף העליון ובמקום זה אנחנו צריכים עכשיו להילחם על מיקום .  בוא נגיד שיהיה לנו קשה מאוד להשיג את הפלייאוף העליון ועכשיו צריך להילחם על המיקום בפלייאוף התחתון .  חבל ,  אין לי מילה אחרת .  אני חושב שהזריקה של ג'טר הייתה בסוף זריקה קשה ,  ג'סטין שמר אותו טוב .  אין מה לעשות ,  בדיעבד אפשר לעשות המון דברים ,  אבל אני חושב שההחלטה הייתה נכונה .  פעם זה נכנס ,  פעם לא ,  ולצערנו זה נכנס היום ". 

ג'טר : " אלוהים בירך הערב את ידיי "
 הגארד שצלף 9 שלשות והוביל את ירושלים לניצחון על עפולה : " יהיה קשה בברלין ".  גודס : " למזלנו לפו היה משחק גדול "
 
