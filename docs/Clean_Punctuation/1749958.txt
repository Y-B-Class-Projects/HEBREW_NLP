לייק !  ! 1
אלון נירגד גיא הוא לא מפלצת פייסבוק אכזרית ,  אבל הוא בהחלט מצא את עצמו עושה לייק על הרשת החברתית
ללא הבדל דת ,  גזע ,  מין או גיל ,  הפייסבוק מכלה את זמנם של תושבי כדור הארץ ,  באופן שוויוני לחלוטין .  הסרט החדש  " הרשת החברתית "  מגולל את סיפורו של הגאון שהמציא את האתר ,  מארק צוקרברג .  מתחילת דרכו בתור סטודנט חנון שחולם להשיג כבוד והערכה מצד כולם  ( ובעיקר ממישהי מסויימת )  ועד לסוף הדרך- המיליארדר הכי צעיר בעולם.אה כן ,  ובדרך הוא מצליח להסתכסך עם כולם ,  פחות או יותר .
 על דיוויד פינצ'ר שביים את זה .  למי שלא מכיר ,  דיוויד פינצ'ר הוא הגאון שמאחורי סרטים כמו  " שבעה חטאים "  ו"מועדון קרב ".  אחד מהדברים שמאפיינים את פינצ'ר ,  זה שהסרטים שלו מגניבים .  כל שוט שהוא מייצר ,  נראה כאילו שהוקדש זמן על מנת למקסם את המגניבות שבו .  מדובר על איכות פינצ'רית שקיימת בסרטיו,שמצליחה להפוך אפילו סיפור על כמה חנונים שמקימים אתר  לדרמה מותחת וקצבית .
 בהרבה סרטים הגיבור מעורר הזדהות בקלות מדי .  במקרה של הסרט הזה אין מה לחשוש .  צוקרברג מוצג בצורה אנושית ,  או במילים אחרות ,  יש הרבה דוגמאות לפעמים שבהן הוא מתנהג כמו חרא .  ויש בזה משהו יפה ,  שנוצרת דמות מורכבת שכזו ,  מצד אחד גאון יצירתי ופורץ דרך שלא מוכן להתרפס בפני אף אחד ,  ובמקביל :  פוץ שלא יודע להסתדר עם בני אדם .
 אדוארדו הוא השותף של מארק ביצירת האתר שהולך לשנות את העולם .  לא קל לעבוד עם גאון נוירוטי כמו צוקרברג ,  ואדוארדו נאלץ לבלוע הרבה צפרדעים בדרך .  מדובר בהופעה מצויינת של השחקן אנדרו רפילד ,  מי שעתיד לשחק את ספיידרמן בקרוב .
 שון פרקר הוא הגורו של מארק צוקרברג .  כמו מרק ,  גם כאן מדובר בגאון שהקים אתר ששינה את היקום ,  אך מבחינת האופי הוא עוד יותר קיצוני ממארק .  הוא ה"טיילר דרדן "  שלו  ( אמרתי כבר שצריך לראות מועדון קרב ?  )  .  נועז יותר .  ילדותי יותר .  חי על הקצה .  ג'סטין טימברלייק עושה עבודה טובה ביצירת חנון-מגניב עם הרס עצמי .
 האורך של הסרט .  עם כל הכבוד לפינצ'ר ,  ויש המון כבוד ,  אפשר היה קצת לקצר .
 אחלה סרט ,  לכו לראות ! 

לייק !  ! 1
אלון נירגד גיא הוא לא מפלצת פייסבוק אכזרית ,  אבל הוא בהחלט מצא את עצמו עושה לייק על הרשת החברתית

