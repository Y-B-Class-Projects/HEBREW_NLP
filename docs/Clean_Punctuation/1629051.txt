סין :  זה לא הזמן לסנקציות נגד אירן
יום לאחר שהילרי קלינטון אמרה כי ארה"ב החלה לדון בהחרפת הסנקציות נגד אירן ,  מצהיר שגריר סין באו"ם כי ארצו מתנגדת ליישומן המיידי . " יש עדיין זמן למאמצים דיפלומטיים "
 שגריר סין באו"ם הבהיר היום  ( שלישי )  שממשלתו לא מוכנה לתמוך באופן מיידי בהטלת סנקציות חדשות נגד אירן וכי הנושא זקוק ליותר זמן וסבלנות . " זה לא הזמן המתאים או הרגע המתאים לסנקציות כי המאמצים הדיפלומטיים עדיין נמשכים ",  אמר ז'אנג יסואי .  
השגריר הוסיף שבכירים במשרדי החוץ של סין ,  רוסיה ,  ארצות הברית ,  בריטניה ,  צרפת וגרמניה ייפגשו בהמשך החודש על מנת לדון בתכנית הגרעין האירני . " הניסיון לגשר על הבדלים ומציאת פשרה במאמצים דיפלומטיים ,  יש עדיין זמן ומרחב למאמצים כאלה ",  אמר השגריר הסיני .  לסין ,  הנשיאה התורנית של מועצת הביטחון של האו"ם ,  רוסיה וארצות הברית ,  צרפת ובריטניה ,  יש זכות וטו במעוצת הביטחון המורכבת מ-15 מדינות .  היא עלולה לחסום כל ניסיון להחרפת הסנקציות נגד אירן .  
בתגובה לדבריו של ז'אנג אמר דובר משרד המדינה האמריקאי פי.ג'יי קראולי כי  " המצב אינו סטטי ודעות יכולות להשתנות ."  אתמול אמרה מזכירת המדינה האמריקאית ,  הילרי קלינטון ,  כי ארצה החלה כבר לדון עם בעלות בריתה על הטלת סנקציות נגד אירן .  לדבריה ,  מטרת הסנקציות תהיה להפעיל לחץ על הממשל באירן ועל משמרות המהפכה ,  מבלי לפגוע בעם האירני .  
יחד עם זאת ,  קלינטון הבהירה כי הממשל האמריקאי לא סגר את הדלת על אפשרות של משא ומתן עם אירן . " ברור לכולם וצריך להודות שהמאמצים של ארצות הברית עד כה לא נשאו פירות ",  אמרה מזכירת המדינה' שציינה כי הממשל מאוכזב מהתגובה האירנית השלילית לתאריך היעד שהציבו בפניה מדינות המערב לקבלת התוכנית להעשרת אורניום .
 דובר משרד החוץ האירני אמר היום בתגובה לדבריה של קלינטון אמר כי ארצו חולקת עמה את הדעה כי אין תאריך יעד מוחלט לסיום השיחות . " תאריכי יעד הם חסרי משמעות .  אנחנו מקווים שמדינות אחרות יחזרו לשביל הטבעי ",  אמר ראמין מהמנפרסט .
 
סין :  זה לא הזמן לסנקציות נגד אירן
יום לאחר שהילרי קלינטון אמרה כי ארה"ב החלה לדון בהחרפת הסנקציות נגד אירן ,  מצהיר שגריר סין באו"ם כי ארצו מתנגדת ליישומן המיידי . " יש עדיין זמן למאמצים דיפלומטיים "
 
