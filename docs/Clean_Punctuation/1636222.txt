 " לאלי ברקת יש חשיבה אמריקאית וכסף כמעט בלי הגבלה - זה יוביל לרכישות "
 אלי ברקת השלים אתמול בערב את רכישת דש-איפקס באמצעות קרן BRM .  ברקת ,  ששילם 600 מיליון שקל על בית ההשקעות השלישי בישראל ,  מחפש להרחיב את פעילות הפנסיה ולרכוש חברת ביטוח
 >  >  בתחילת העשור ,  כשבאמתחתם ההצלחה המסחררת בצ'ק-פוינט ,  ובשיאה של בועת הדוט-קום ,  הצליחו ניר ברקת ויובל רחבי לשכנע את השותף שלהם ב-brm ואחיו של ניר ,  אלי ברקת ,  לנסות לשכפל את ההצלחה ולגייס קרן השקעות פרטית  ( vc )  .  על אף שאלי ברקת לא חשב שזה רעיון כל כך טוב ,  חשש שהתברר בהמשך כנכון ,  הוא זרם עם הרעיון כדי לא להיקלע לעימותים עם השותפים .  ב-2007 הודיעה לו אשתו כי החליטה לרכוש את קבוצת הכדורגל הפועל באר שבע .  אלי חשב שזה לא רעיון כל כך מוצלח ,  אבל הוא זרם אתו כדי לא לריב עם האשה .  ב-2008 הודיע לו האח ניר שהוא עוזב את הביזנס כדי להגשים חלום ולהתמודד על ראשות עיריית ירושלים .  גם הפעם היו לאלי ספקות לגבי העניין ,  אבל הוא זרם .  אחרי הכל ,  אח זה אח .  כשבסוף 2009 החליט אלי ברקת לרכוש את בית ההשקעות דש-איפקס ,  ולהכניס את המשפחה והשותפים לאחד המגזרים הסוערים במשק ,  אף אחד לא יכול היה להתנגד .  על פי הערכות ,  היום צפויה brm של האחים ברקת ויובל רחבי להשלים את אחד המהלכים המפתיעים בשוק ההון המקומי .  לאחר פעילות של שני עשורים בחזית תעשיית ההיי-טק העולמית ,  נכנסה חברת ההשקעות - שמזוהה יותר מכל עם רווחי העתק שהניבה לה צ'ק-פוינט - לשוק ההון המקומי .  בעסקה מורכבת שכוללת רכישת מניות מחמישה בעלי מניות בו זמנית ,  השתלטו אלי ברקת ושני שותפיו על בית ההשקעות השלישי בגודלו בישראל ,  דש-איפקס .  rbm תשלם עבור השליטה בדש-איפקס כ-600 מיליון שקל .  מחצית מהסכום תמומן על ידי בנק הפועלים ,  והיתרה באמצעות הון עצמי של הרוכשים .  אמנם קשה לראות כיצד יצליח ברקת לשחזר את הסיפור הקסום של צ'ק-פוינט ,  אך ככל הידוע מצפים בעלי השליטה החדשים בדש-איפקס לראות תשואה שנתית ממוצעת של 25%-30% על ההשקעה החדשה שלהם . " לאלי הספיקו הדירקטוריונים בארה"ב .  הוא איש עשיר מאוד ,  ומחפש להשקיע כאן גם אם יש חלופות טובות יותר בחו"ל .  הוא לא חזיר ולא פראייר .  הוא שחקן למרחקים ארוכים .  הוא גם רץ מרתון ",  מספר מקורב לברקת .  hot נחטפה דש-איפקס לא היתה העסקה הראשונה שבחן ברקת לעומק .  הוא התעניין גם ברכישה של 15% ממניות hot מבנק לאומי ,  כשלב בדרך להשגת השליטה בחברה .  בעוד הוא מתמקח על המחיר ,  נחטפה לו את העסקה מהיד . " הוא עבד הרבה על עסקת hot ,  ואז הבין איך עושים פה עסקים .  זה לא אמריקה .  כאן יש הרבה זיגזגים ",  מספר המקורב .  ההחלטה על השקעה בתחום הפיננסי התקבלה כבר לפני כשנה וחצי .  בעיצומו של המשבר סימן ברקת את זירת ההשקעות המקומית כתחום חם .  את הבדיקות בתחום הובילה גבי רביד ,  מנכ"לית פסגות לשעבר ,  שנאלצה לעזוב את כיסא המנכ"ל בדצמבר 2006 בשל פרשת טובות ההנאה ליועצי ההשקעות של בנק לאומי .  השניים בחנו כמה חלופות בשוק ההון המקומי .  שתי החלופות המרכזיות היו פסגות וכלל ביטוח .  הפנייה לקרן יורק נעשתה לפני יותר משנה ,  לפני שנסגרה העסקה לרכישת קופות הגמל של פריזמה .  ביורק דחו אז את המכירה .  עסקה נוספת שבחנו השניים היתה רכישת כלל ביטוח ,  אך גם זו לא הבשילה . " כמה אפשרויות כבר יש להם כשמדובר בבית השקעות גדול יחסית ?  הם בדקו מי מצונן ,  למי יש שפעת ולמי שפעת החזירים .  נשארו פסגות ודש-איפקס .  אקסלנס היתה אז מסובכת עם המכירה להפניקס .  דש-איפקס נמצאת במקום טוב באמצע ,  ויש לה גם מבנה בעלות נוח שיכול לאשר רכישת שליטה ",  מסביר בכיר בשוק ההון .  המשבר האחרון סימן את דש-איפקס ,  לצד פסגות ואקסלנס ,  כאחד משלושת בתי ההשקעות הגדולים ,  הצומחים והעמידים בשוק .  שדרת ההנהלה הצפופה - הכוללת את עידו נויברגר וויקטור שימריך ,  המנכ"לים המשותפים של בית ההשקעות ,  לצד הניהול המוקפד של קובי לוינסון ,  מנכ"ל דש - סייעה לבית ההשקעות לנווט בסערה הפיננסית שאיפיינה את 2008 ואף לצמוח בתקופה הקשה . " ברקת רוצה משהו מנוהל ,  מסודר ויציב ,  ולא להתחיל בהבראות והתייעלויות ",  מספר המקורב לברקת .  75 מיליון שקל דיווידנד נויברגר ושימריך עשו דרך ארוכה .  ביולי 1993 הם הקימו את איפקס ,  בית השקעות שניהל תיקים וקרנות נאמנות בהיקף של מאות מיליוני שקלים .  הקפיצה הגדולה הגיעה כעשור לאחר מכן ,  כאשר עמית ברגר מכר את מניותיו בברגר הולינגס ,  שנותרה עם שדרת ניהול ריקה לאחר שרכשה את חברת דש .  נויברגר ושימריך הגיעו לחברה לאחר שמכרו את בית ההשקעות שלהם ,  איפקס ובהמשך שונה שם החברה לדש-איפקס .  נויברגר ושימריך קיבלו מניות בחברה  ( כ-4% כל אחד )  והצליחו להוביל את החברה הממוזגת קדימה .  כדי לחזק את מבנה ההון השביר שאיפיין את החברה הממוזגת ,  הם הכניסו כמשקיעים את נתן חץ ,  בעל השליטה באלוני חץ ;  גזית אינק שבשליטת חיים כצמן ודורי סגל ;  ומוזי ורטהיים ,  מבעלי בנק מזרחי טפחות .  מאז קיבל דש-איפקס דחיפה משמעותית והוא נחשב לבית ההשקעות השלישי בגודלו בשוק עם 44 מיליארד שקל מנוהלים .  לפי הדו"חות הכספיים ,  בארבע השנים האחרונות חולקו עד כה דיווידנדים בהיקף של 75 מיליון שקל עקב מדיניות חלוקה של 50% מרווחיו .  חלק ניכר בקפיצת המדרגה של דש-איפקס מיוחס לדש ,  בית ההשקעות שנמצא בבעלות המלאה של דש-איפקס .  דש צמח בשנים האחרונות בקצב מרשים ,  כאשר הדוגמה הבולטת מכל היא קופות הגמל של דש ,  שמנהלות כיום כ-20 מיליארד שקל .  ב-2004 ,  ערב רפורמת בכר ,  ניהלו הקופות של דש 2 מיליארד שקל .  בשנתיים האחרונות שמו בדש דגש גם על עסקי קרנות הנאמנות ,  שהגיעו בתוך פרק זמן קצר לכ-8 מיליארד שקל  ( כולל רכישת קרנות איפקס בהיקף של מיליארד שקל )  ,  לעומת 400 מיליון שקל ב-2004 .  דש נהנה מתדמית חיובית ומוערך בקרב היועצים בבנקים .  ועדיין ,  למרות היציבות והרווחיות ,  דש-איפקס רחוק מלהיות פרת מזומנים ,  בטח אם משווים את התשואות שלו לאלה של חברות הטכנולוגיה ,  שאליהן הורגלו האחים ברקת .  גם לבייב רצה לקנות במשך יותר משנתיים נאבקו נויברגר ושימריך בשמועות על מכירת בית ההשקעות .  מבנה האחזקות המפוזר ,  לצד גל הרכישות והמיזוגים בבתי ההשקעות בתל אביב ,  הציבו את בית ההשקעות על המדף .  למרות ההכחשות ,  בכירים בדש-איפקס קיימו פגישות בעניין .  פנייה מעניינת הגיעה מכיוונו של לב לבייב ,  שבשלהי 2007 רצה להתרחב בתחום הפיננסי והתעניין בעיקר ב-אי.בי.אי ודש-איפקס .  ואולם המגעים בין הצדדים הופסקו בשלבים מקדימים .  מי שהגיע לפגישה עם דש-איפקס היה נדב גרינשפון ,  סגן יו"ר אפריקה ,  ונציגים מאפריקה בית השקעות - נציגות שלא הרשימה את דש-איפקס .  לאחר לבייב הגיעה פנייה נוספת .  המתווך חיים הייטנר ניסה לתווך בין בני שטיינמץ לדש-איפקס ,  אבל גם במקרה הזה לא נרשמה התקדמות .  באמצע 2009 התקשר הייטנר שוב לנויברגר ושימריך .  אחרי  " פגישת הנימוסים "  הקודמת עם נציגיו של שטיינמץ לא נרשמה התלהבות מחידוש הקשר בין הצדדים ,  אבל הייטנר התעקש .  הפעם ,  אמר ,  יש לי מישהו רציני .  באותו מקרה היה זה ברקת ,  שהגיע בעצמו לפגישה במשרדי דש-איפקס במגדל דיסקונט .  הוא הכיר את החומר ואת הענף והביע נכונות להתקדם בתהליך .  הצדדים סיכמו שברקת ימתין לפרסום הדו"חות לרבעון השני של 2009 כדי להתרשם ממצבו הפיננסי של בית ההשקעות .  לאחר פרסום הדו"חות החליט ברקת שהוא רוצה לסגור את העסקה .  ברקת הבין שלמרות היתרון של מבנה אחזקות מבוזר ,  עסקת מחטף לא תהיה כאן .  בעלי המניות הם אמידים במיוחד ,  כמו חץ  ( 9% )  וורטהיים  ( 13.3% )  .  הוא תיאם ציפיות מול נויברגר ושימריך ,  ורצה לפחות 50% מהמניות כדי לקבל שליטה .  המחיר שנקבע היה 28 שקל למניה .  נויברגר פנה למלאכת השכנוע ,  שמתברר שלא היתה קשה במיוחד .  חץ ,  ונויברגר ושימריך עצמם הסכימו למכור .  גם אולד-ליין ,  קרן ההשקעות של סיטי ,  שנכנסה להשקעה ביוני 2007 במחיר של 21 שקל למניה ,  אהבה את העסקה שהוצעה .  ורטהיים ,  שבמשך השנים רצה להגדיל את אחזקתו בתחום הפיננסי ונמנע מכך בשל אחזקותיו בבנק מזרחי ,  שקל את ההצעה .  אחרי הכל ,  אם ימכור פעם את אחזקותיו בבנק תהיה לו אחיזה יפה בבית השקעות .  למרות זאת הוא החליט להיענות להצעה .  מי שנשארה תלויה באוויר היתה יעל אנדורן ,  המנהלת את קרן הפנסיה של הסתדרות העובדים הלאומית לשעבר ,  שהחזיקה 25% מהמניות .  כדי להגיע לשליטה גם תחת תרחיש בו מסרבת אנדורן לעסקה ,  יצא ברקת להצעת רכש ל-5% מהמניות המוחזקות על ידי הציבור .  לבסוף הסכימה אנדורן למכור ,  ובשל הצעת הרכש שעמה החל ברקת בתחילת השבוע ,  הוחלט כי כל הצדדים ימכרו 75% מאחזקותיהם ,  ברקת יקנה 5% מהשוק ויגיע לאחזקה של 60% .  המטרה :  מיזוגים ברקת מגיע לדש-איפקס עם כיסים עמוקים במיוחד .  ההערכות הן כי הגודל הנוכחי והמרשים של בית ההשקעות צפוי להתנפח באמצעות מיזוגים נוספים . " חשיבה אמריקאית לצד חוסר הגבלה של כסף יביאו בוודאי לרכישות ",  אומר מקורב לעסקה . " יש לו גם אפשרות להביא משקיע מחו"ל .  לפי שעה העסקה הזו קטנה למשקיע זר שכן השקעה בישראל עבור משקיע גדול צריכה להגיע לפחות ל-300 מיליון דולר .  קרנות גידור אוהבות להחזיק 25% מחברה ולהציב פה נציג .  לא כולם רוצים לפעול באופן שיורק ואיפקס פעלו בפסגות ".  בשבוע שעבר נחשף ב-themarker כי ברקת נפגש עם בעל השליטה בחברת הביטוח מנורה ,  מנחם גורביץ' - מפגש שמוכיח שיש לברקת תיאבון ,  במיוחד לחברת ביטוח .  בדש-איפקס די מרוצים מהצמיחה הפנימית ,  אך גם מחפשים בחוץ הזדמנויות לרכישה .  הפעילות שבה הם מעוניינים במיוחד היא גמל והשתלמות .  האופי ארוך הטווח של ענף הגמל ויכולת השימור הגבוהה בו הופכות אותו ליעד נחשק במיוחד .  בקומת ההנהלה של דש-איפקס במגדל דיסקונט עוקבים בשבע עיניים אחר כל בית השקעות בשוק המחזיק בהיקף ראוי של קופות גמל . " היקפים נמוכים לא מעניינים אותנו .  הם דורשים תשומת לב ניהולית גבוהה מאוד ,  וזה לא שווה את העסקה ",  אמר בעבר גורם בבית ההשקעות .  עם זאת ,  בדש-איפקס הבהירו בעבר כי הם לא להוטים לכל עסקה שנקרית בדרכם ,  כך שלא ברור אם הם ויתרו על העסקה לרכישת הקופות של פריזמה ,  או שפשוט פיספסו אותה לפסגות .  זו שאלה שעולה גם לגבי עסקות המיזוג של בתי ההשקעות אלטשולר-פרפקט ומיטב-ישיר-גאון .  בדש-איפקס מודעים היטב לעובדה שעתידו של ענף הגמל תלוי גם בשינויי חקיקה .  מאז תיקון 3 והמעבר מחיסכון הוני לקצבתי ,  הואטה צמיחתו של ענף הגמל .  מלבד קרנות ההשתלמות ,  הענף כמעט חדל לגייס כסף חדש .  המגמה הזו צפויה להחריף בשל הסדר פנסיית החובה וסגירת הקופות המרכזיות לפיצויים .  לעומת זאת ,  קרנות הפנסיה נמצאות בצמיחה אדירה ,  והן הנהנות העיקריות של הרגולציה בשנים האחרונות .  שינויים בקומת ההנהלה לא מופרך להניח שאלי ברקת עמל בימים אלה ומחפש אחר חברת ביטוח שתשלים את הפעילות הפיננסית של דש-איפקס ,  ותוכל לבסס לבית ההשקעות פעילות עם פוטנציאל צמיחה עתידי גם בטווח הארוך .  רכישת מנורה היא רק אפשרות אחת .  אפשרויות נוספות הן רכישת חברת הביטוח איילון ,  הכשרה ביטוח ואולי אפילו את פעילות הביטוח של שלמה אליהו - שצפויה לעלות על המדף אם יתגשם חלומו להגיע לשליטה בבנק לאומי .  גם רכישה של פעילות פנסיה בלבד היא אופציה הגיונית שתוכל לספק את שאיפות הצמיחה של דש-איפקס .  ההתעניינות בביטוח אינה נחלתו הבלעדית של ברקת .  באחרונה ,  עם השתלטות קרן איפקס על פסגות ,  הצהירה זהבית כהן ,  נציגת הקרן בישראל ,  כי היא לא שוללת אפשרות של מיזוג חברת ביטוח לתוך פסגות .  בכירים בשוק טענו אז כי ביטוח ופנסיה הם אכן כיווני הצמיחה העיקריים שנותרו לפסגות .  מלבד חברות ביטוח ,  גם בליעה של בתי השקעות בינוניים-קטנים עומדת על הפרק .  בית ההשקעות הדס ארזים ,  שבבעלות אייזיק סיטון ,  יכול להיות מועמד טוב לכך .  מועמדים נוספים יכולים להיות בתי ההשקעות אי.בי.אי והלמן אלדובי .  גם בקומת ההנהלה בדש-איפקס צפויים שינויים בקרוב .  רביד צפויה להתמנות ליו"ר בית ההשקעות .  הצטרפותה של רביד היתה הפתעה קטנה - על אף שהיא היתה חלק מהותי בתהליך המכירה ,  ברקת שלף את שמה בשלבי סגירת העסקה . " אלי יודע לעבוד עם אנשים ,  ונראה שהוא משוכנע שהשילוב הזה ילך טוב .  הכוונה היא שנויברגר ושימריך ימשיכו לנהל ולדחוף את הצמיחה האורגנית ,  ורביד תעבוד על התרחבות .  הם מקבלים את זה טוב ,  יש מעין פרגון ועזרה .  ברור ,  הם היו מעדיפים שברקת יהיה היו"ר ,  אבל מי שמביא 600 מיליון שקל מקבל את הזכות למנות יו"ר דירקטוריון ",  אומר בכיר בשוק .

" לאלי ברקת יש חשיבה אמריקאית וכסף כמעט בלי הגבלה - זה יוביל לרכישות "
 אלי ברקת השלים אתמול בערב את רכישת דש-איפקס באמצעות קרן BRM .  ברקת ,  ששילם 600 מיליון שקל על בית ההשקעות השלישי בישראל ,  מחפש להרחיב את פעילות הפנסיה ולרכוש חברת ביטוח

