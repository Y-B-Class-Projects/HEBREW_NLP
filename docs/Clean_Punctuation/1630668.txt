צה"ל תקף ברצועה :  שלושה פלסטינים נהרגו
ירי פצצות המרגמה לא עובר בשתיקה :  כלי טיס ישראלי תקף חולייה של חמושים שתכננו לירות רקטות לעבר ישראל .  כתוצאה מכך נהרגו שלושה מהחמושים .  הג'יהאד האיסלמי אישר כי ההרוגים מקרב הארגון
 ( צילום :  רויטרס ,  עריכה :  דורון שטיין ) 
שלושה חמושים נהרגו אמש  ( ראשון )  כתוצאה מתקיפת חיל האוויר במרכז רצועת עזה .  כלי טיס ישראלי שיגר טיל לעבר חולייה של חמושים שתכננו לירות רקטות לעבר ישראל ,  ממנו נהרגו שלושת החמושים .  דובר צה"ל אישר את הפרטים והוסיף כי מדובר בתקיפה שכוונה נגד חמושים .  
על פי הדיווח ,  התקיפה אירעה ממזרח למחנה הפליטים מוראזי שבמרכז הרצועה והיא כוונה לקבוצת חמושים .  בנוסף לשלושת ההרוגים ,  יש גם פצוע באורח קשה מאד .  שלושת ההרוגים הם עווד נסיר ,  תושב דיר אל-בלח בן 29 ,  שלדברי צה"ל משמש כבכיר בדרג השטח של הג'יהאד האיסלמי ,  חסן קטראווי בן ה-22 ,  תושב מחנה הפליטים בורייג' וחד'יפה אל חומס .  הזרוע הצבאית של הג'יהאד האיסלמי - פלוגות 'אל-קודס' - הודיעה כי שלושת ההרוגים הם חברים בזרוע .  לדברי הזרוע ,  צה"ל תקף את החולייה לאחר ששיגרו מספר פצצות מרגמה לעבר מוצב ישראלי ממזרח לדיר אל-בלח .
 בחמאס ובג'יהאד האיסלמי איימו הלילה לנקום את תקיפת צה"ל ברצועה ,  ואמרו שהיא מהווה הסלמה .  בקול ישראל דווח שהארגונים הצהירו שיגיבו על התקיפה .
 מוקדם יותר נורו ארבע פצצות מרגמה מצפון רצועת עזה לכיוון ישראל ,  אולם הן נפלו בשטחים פלסטינים .  לא היו נפגעים ולא נגרם נזק .  
ראש הממשלה בנימין נתניהו התייחס אתמול בישיבת הממשלה לירי הנמשך מרצועת עזה .  לדבריו , " בשבוע שעבר נורו שתי רקטות ופצצות מרגמה מרצועת עזה .  אני רואה זאת בחומרה רבה  צה"ל הגיב מיד ותקף מפעלים לייצור רקטות ומנהרות להברחת טילים ורקטות .  מדיניות ממשלת ישראל ברורה :  כל ירי על שטחנו ייענה בעוצמה ". 
עדכון ראשון :  19:01

צה"ל תקף ברצועה :  שלושה פלסטינים נהרגו
ירי פצצות המרגמה לא עובר בשתיקה :  כלי טיס ישראלי תקף חולייה של חמושים שתכננו לירות רקטות לעבר ישראל .  כתוצאה מכך נהרגו שלושה מהחמושים .  הג'יהאד האיסלמי אישר כי ההרוגים מקרב הארגון

