אביב ישראלי :  השרב קופץ לביקור אימתני
הכינו את המזגנים :  מזג האוויר מתכנן מהפך נוסף וכבר מחר צפויה הטמפטרטורה לחצות את קו 30 המעלות .  הכנרת ממשיכה לרשום מאזנים חיוביים ובסוף השבוע עלה המפלס ב-4 ס"מ
אחרי שבשבוע שעבר הוצאנו מהארונות את המעילים והסוודרים ,  הנה מגיע שוב תורם של בגדי הים .  במהלך השבוע הקרוב יעלו הטמפטורות במידה ניכרת ויתפתחו תנאי שרב ברוב אזורי הארץ .  רק ביום רביעי צפויה הקלה ותחול ירידה בטמפרטורות .   היום יהיה מעונן חלקית עד בהיר עם עלייה בטמפרטורות .  הטמפרטורות יהיו גבוהות מהרגיל בעונה בעיקר בפנים הארץ ובהרים .  הרחצה בחופי הים התיכון מסוכנת .  מחר הטמפרטורות יעלו במידה ניכרת וייעשה שרבי ברוב אזורי הארץ .  כמו כן ,  ינשבו רוחות דרומיות מזרחיות ערות .  ביום שלישי ייעשה חם ויבש מהרגיל בעונה ,  וצפוי להיות אביך .  לקראת שעות הצהריים יחדור לאזורנו אוויר קריר יותר ולח .  ביום רביעי יהיה מעונן חלקית עד בהיר ותחול ירידה בטמפרטורות בעיקר במישור החוף ,  אך הטמפרטורות יהיו עדיין גבוהות מהרגיל בעונה .  
הגשם שירד במהלך סוף השבוע הצליח להביא לעלייה קלה במפלס הכנרת .  במהלך סוף השבוע עלה המפלס בארבעה סנטימטרים ,  וכעת הוא עומד על 214.93- ,  4.09 מטרים מתחת לקו האדום העליון .  בשבוע שעבר נמסר כי בפעם הראשונה מאז יולי 2008 המפלס גבוה מהקו האדום התחתון .  ברשות המים מסרו כי גם מפלס ים המלח עלה ב-8 ס"מ בחודש שעבר - העלייה הגדולה ביותר בארבע השנים האחרונות .
 עם זאת ,  ברשות המים מציינים כי עונת הגשמים הנוכחית מכסה את גירעונות השנה בלבד .  בימים הקרובים אמורה רשות המים לתת את המלצתה לוועדת הכספים שתקבע האם יש צורך בהחזרת היטל הבצורת .
 
אביב ישראלי :  השרב קופץ לביקור אימתני
הכינו את המזגנים :  מזג האוויר מתכנן מהפך נוסף וכבר מחר צפויה הטמפטרטורה לחצות את קו 30 המעלות .  הכנרת ממשיכה לרשום מאזנים חיוביים ובסוף השבוע עלה המפלס ב-4 ס"מ

