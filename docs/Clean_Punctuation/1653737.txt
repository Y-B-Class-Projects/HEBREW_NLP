מייבאך בסכנת סגירה ,  שוב
המותג המפואר של קונצרן דיימלר מוצעד על ידי כוחות הכלכלה אל עבר הגרדום .  האם הפעם תמו כל ניסיונות ההצלה ? 
מייבאך הוספדה בשלוש השנים האחרונות לפחות חמש פעמים .  כל מקרה טען על שיבושים גדולים וקשיים ביכולות השיווק ,  וכל הצהרה פרטית מבית דיימלר אודות גורלה ,  תקעו למותג עוד מסמר בארון .  לאחרונה שוב עולים קולות מבעד החומות על הכחדת המותג ,  ונראה כי להבדיל משנים עברו בהן מייבאך נותרה ושרדה משברים שונים ומשונים ,  השנה הקרבה תהיה עבורה שנת הפרידה מתעשיית הרכב .  
מייבאך מחזיקה כיום בארסנל שני דגמים מרכזיים ,  ה-57 ו-ה62 ,  שניהם נאמדים בכמה מיליוני דולרים לפחות ללא תוספות מעשירות .  דיטר זיטשה ,  יו"ר דיימלר ,  מעולם לא טען כי על הרווח ממכירות המותג מוטלת המשימה להחזיר את עלות הייצור וההפקה .  אולם מאז בכורתה ,  המכירות נמצאות בנסיגה מתמדת עם צניחה של עשרות אחוזים משנה לשנה .  מאז 2002 ,  מועד החייאת המותג ,  נמכרו עד כה קצת מעבר לאלף יחידות .  אשתקד נמסרו כ-69 בלבד  ( הרוב בארה"ב )  ,  ונראה שבעתיד לא תשארנה סוכנויות מאחר ואלה נעלמות מפני השטח בקצב מסחרר .
 הסיבה העיקרית בגינה מייבאך תעלם מהנוף קשורה קשר ישיר לדור הבא של מרצדס S קלאס ,  שיעלה לרצפת הייצור בגרמניה בעתיד הקרוב .  דיימלר תשיק את ספינת הדגל שלה חמושה בטכנולוגיות מהפכניות ומגוון פאר ותכנים לרף העליון ,  שבסופו של מקרה היו מייתרים את כלי-הרכב של מייבאך כך או כך .  התחרות הישירה מול רולס-רויס הייתה ונשארה על הפרק אך לאור הגסיסה העקבית של המותג ,  מכירותיה של רולס-רויס השאירו את הגרמניה מאחור .  
מייבאך נוסדה ב-1909 על ידי וילהלם וקרל מייבאך .  המותג גובש מתוך קבוצת 'צפלין' ,  אך החל לייצר מכוניות רק בשנות ה-20 .  במהלך מלחמת העולם השנייה סייע בייצורם של מנועים וטכנולוגיות הפעלה לטנקים  ( פאנצר ,  פנתר )  וכלי-הנשק של הנאצים ,  עד שספג פגיעה ביכולת הייצור .  כעשרים שנה לאחר סיום המלחמה נרכש על ידי דיימלר-בנץ .  ב-1997 הציג התאגיד קונספט למכונית פאר בתערוכת טוקיו המבוססת על מכללי S קלאס ,  אך מרצדס קיבלה את ההחלטה לבדל את המוצר ולהקים מחדש את מותג מייבאך ב-2002 .
  .
 
מייבאך בסכנת סגירה ,  שוב
המותג המפואר של קונצרן דיימלר מוצעד על ידי כוחות הכלכלה אל עבר הגרדום .  האם הפעם תמו כל ניסיונות ההצלה ? 

