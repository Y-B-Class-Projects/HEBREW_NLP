ברזיל האחרת :  יש דברים מעבר לפסל ישו בריו ויערות הגשם של האמזונס
הרחק מאתרי התיירות המוכרים בברזיל ,  תמצאו בדרומה טבע קסום ,  עיירות קטנות וחביבות ,  כנסיות מפוארות וגם בילויים סוערים ■ אזור עם המוניטין של הנשים רווקות ויפות - ואוכל משובח
ניו יורק טיימס לקחתי שניים מחבריי למדינת מינס גראיס שבדרום ברזיל ,  כדי להראות להם את מה שלדעתי תיירים רבים מפספסים :  ברזיל האחרת ,  שמעבר לפסל ישו בריו ,  ליערות הגשם של האמזונס ולחופים של פלוריאנפוליס .  מינס גראיס שזורה עיירות קולוניאליות עם כנסיות בסגנון הבארוק ,  הרים יפהפיים ואינספור מפלי מים .  וכמובן ,  מטבח שזכה לתהילה באומה זו של יותר מ-190 מיליון תושבים .  יצאנו ביום ראשון מריו דה ז'ניירו לנסיעה של ארבע שעות דרך נוף הררי לטירדנטס ,  אחת מהעיירות הקולוניאליות הרבות ששיגשגו במאה ה-18 ,  כשמינס גראיס הניבה שפע של זהב ויהלומים עבור בית המלוכה של פורטוגל .  טירדנטס נחשבת לרומנטית ביותר מביניהן ,  עם רחובות מרוצפים אבנים ,  בתים וכנסיות משוחזרים בקפידה ,  חנויות המציעות שלל ממתקים וגבינות מקומיות ועשרות מסעדות אינטימיות .  למרות מחאות חבריי ,  התעקשתי להגיע בזמן לשעת התה של אחר הצהריים באכסניית סולר דה פונטה ,  שבה התאכסנו .  הם נרגעו והתרצו רק לאחר שבערב נפגשנו לראשונה עם המטבח המקומי ,  במסעדת וירדס דו לארגו ,  שבה הזמנו מנה של נקניקיות חזיר מטוגנות ונזיד עוף עם אורה-פרו-נוביס ,  ירק מקומי .  בבוקר שלמחרת ,  יצאנו לטיול בהרים בלוויית מדריך מקומי .  אחר הצהריים ,  שמנו פעמינו לעבר אוארו פרטו ,  הבירה הקודמת של המדינה .  שיטוט בסמטאות האבן בעיר הוא חוויה מהנה אך מפרכת ,  שכן העיר נבנתה על גבעות שאינן סלחניות כלפי ריאות צמאות לחמצן ובטן עמוסת צלעות חזיר .  מסיבת אחווה ובנות יפות אאורו פרטו היא לא רק אתר היסטורי .  היא גם עיר אוניברסיטאית ,  וסטודנטים רבים מתגוררים ב"רפובליקס ",  המעונות ,  ששוכנים גם הם בבניינים קולוניאליים .  כמה סטודנטיות לאדריכלות שפגשנו בבר הזמינו אותנו למסיבה במעונות .  אפשר לומר שלא בכל יום מוזמנים שלושה גברים בשנות ה-30 לחייהם למסיבת אחווה ,  אך שיק התיירים הזרים שלנו השתלב היטב עם ארגז הבירות שהבאנו עמנו ועזר ליצור את הרושם שאנו מתעניינים יותר בחיי הקולג' ובמשחקי שתייה מאשר בשיחות אינטלקטואליות על אדריכלות .  בבוקר שלמחרת חברתי שוב לסטודנטים  ( בלי עמיתיי )  ,  לסיור בכנסייה שנערך על ידי המרצה הנלהב שלהם ,  קלאדיו פורטה מיולינו ,  שהתברר כמומחה בתחום .  מיולינו מנהל חברת שיפוצים המתמחה בשיקום כנסיות עתיקות .  הכנסיות מהמאה ה-18 באאורו פרטו מרהיבות עין ,  בעיצוב הפנים המרשים שלהן ובאופן שבו צריחיהן מנקבים את השמים .  סיירתי בשתי כנסיות עם הסטודנטים ואז חמקתי בשקט .  מתברר שהרצאה של שעה וחצי בפורטוגזית על ההיסטוריה של הכנסיות היא לא בדיוק כוס התה שלי .  העיירה הבאה בטיול שלנו היתה קטס אלטס ,  שמציעה שתי אטרקציות עיקריות לתיירים .  הראשונה היא טבילה באחד המפלים הסמוכים ,  מה שעשינו בבוקר הראשון שלנו שם .  בכל מינס אפשר למצוא אינספור מפלים שכאלה ,  לא גדולים או מרהיבים במיוחד ,  אלא בריכות קטנות שמוזנות בידי עמודי מים שוצפים .  האטרקציה השנייה :  הניסיון להבין כיצד להיכנס לשתי הכנסיות הסגורות ,  שאותו ביצעתי לבדי .  עמיתיי ,  אדם וניל ,  לא חשו כפי הנראה התלהבות למראה כנסייה נוספת או שתיים ,  אך עבורי ,  הניגוד בין היופי הפשוט של העיירה לבין עיצוב הפנים הבארוקי המפואר של הכנסייה היה משהו שלא כדאי להחמיצו .  ביום למחרת ,  אחרי ארוחת בוקר שכללה לחם תירס מסורתי ,  ביצים ,  פפאיה טרייה ועוד ,  יצאנו לסיור מודרך של 27 ק"מ אל הקניון היפהפה ,  למפל ובחזרה .  המסלול מישורי ברובו ,  וההליכה אינה קשה במזג האוויר המושלם ,  אך היו רגעים שבהם חשנו חרטה על כך שלא הצטיידנו באופניים .  טיולנו הסתיים בסוף שבוע בעיר הבירה של מינס גראיס ,  בלו הוריזונטה ,  ולמזלנו הגענו לשם בעיצומו של פסטיבל הברים והאוכל  ( שנמשך חודש תמים )  המכונה קומידה די בוטקו .  כ-40 ברים ברחבי העיר התחרו על המתאבנים הטובים ביותר ,  הבירה הקרה ביותר והשירות הטוב ביותר .  הפסטיבל מושך אלפי מבקרים לעיר ,  ומצאנו את עצמנו בשבת בערב דחוקים לצד שולחן קטן באגוסטו בוטיקים ,  בר צעיר וצבעוני ,  שהעמיד לתחרות מנה משולשת של פרוסות חציל מטוגנות בחמאה ,  קרוקטים מבצק תירס ממולאים בעלים דמויי תרד וקוביות בקר במרינדה .  כשמוסיפים לכך את המוניטין שיצא לעיר בשל הנשים הרווקות והיפות שלה ,  חשתי כי פיציתי את אדם וניל על כך שהתחלנו את הטיול בשתיית תה רומנטית בטירדנטס השקטה .  במינס גראיס ,  מתברר ,  אפשר למצוא משהו לכל אחד .  איפה ישנים ?   ?  סולר דה פונטה בטירדנטס הוא מלון קטן וידידותי .  חדר זוגי :  החל ב-284 דולר ללילה .   (  pra ? a das merces ;  55-32-3355-1255 ;  www.solardaponte.com.br )   ?  באאורו פרטו תוכלו למצוא מלונות בינוניים רבים ,  אך סולאר דו רוסריו המשופץ להפליא אינו אחד מהם .  חדר זוגי :  החל ב-162 דולר ללילה .   ( rua get ? lio vargas ,  270 ;  55-31-3551-4200 ;  www.hotelsolardorosario.com.br )   ?  במלון מרקור שבבלו הוריזונטה ,  חדרים כפולים עולים החל ב-126 דולר ללילה .   ( avenido do contorno ,  7315 ;  55-31-3298-4100 ;  www.accorhotels.com.br )  איך מגיעים ?   ?  לבלו הוריזונטה אפשר להגיע בטיסה ממיאמי או מסאו פאולו .  אמריקן איירליינס מפעילה טיסות מניו יורק ,  כולל עצירה במיאמי  ?  מבלו הוריזונטה תוכלו להגיע כמעט לכל היעדים באוטובוס ,  אך הדרך הטובה ביותר לטייל באזור היא במכונית שכורה .  בנמל התעופה תוכלו לשכור מכונית ב-325 דולר לשבוע ביזנס  &  פלז'רברזילאורית מפציר מפיקת פסטיבל אילת הבינלאומי למחול מזרחי ערב על הטיילת בחוף הים"מול מלון קופה-קבנה המפורסם בריו דה ז'ניירו משתרעת טיילת ענקית .  היא מוצפת בעשרות קיוסקים המנצנצים כמו אבני חן לאורך חוף הים ,  שהם למעשה ברים קטנים עם כיסאות ישיבה ודלפקים ,  שבהם מוכרים אלכוהול ,  מזון מהיר ,  מיצי קוקוס היישר מהפרי ופופקורן מקורמל .  הקיוסקים האלה מפנקים ,  במיוחד אם נשארים בהם זמן רב וזוכים לריקוד עם אחת המארחות המקומיות ".  פיליפ רו מנכ"ל jcdecaux בישראל אמנות פופולרית"המוזיאון לאמנות של סאו פאולו ממוקם בבניין מודרני ומציג בעיקר עבודות של אמנים אירופאים .  את תשומת לבי משכו במיוחד ציורים שצוירו על ידי אמנים הולנדים בתקופת הקולוניאליזם ההולנדי ,  שמתארים נוף ברזילאי .  המוזיאון הוא מוסד תרבותי מרכזי בעיר שמצריך הזמנת כרטיסים מראש כשמדובר בתערוכות זמניות ,  במיוחד אם זו תערוכה פופולרית ".  masp.art.br/masp2010 מצדה זאבי בעלת בוטיקי  " מצדה "  אווירה מרוקאית בברזיל  " מלון אתניה שוכן במעבה היער ,  בכפר הדייגים הקטן טרנקוזו .  המקום עשוי בקפידה וכל סוויטה מעוצבת על פי ערים נבחרות בעולם .  שהיתי בסוויטת 'מרקש' שהיתה כל כך קסומה שקשה היה לעזוב את החדר .  מומלץ לשחות בבריכת המלון המקורה לאור נרות :  הקוקטיילים שהוגשו לתוך הבריכה הפכו את האנשים שהגיעו מכל העולם לחבורה עליזה ".  etniabrasil.com.br ד"ר נדב קשטן ראש החוג לשימור במכללה האקדמית גליל מערבי חדש מול ישן  " הבירה ברזיליה היא עיר מורשת עולמית שנוסדה ב-1960 ,  ותוכננה מהיסוד על ידי אדריכלים מכל העולם .  מומלץ לסייר בקריית הממשלה של ברזיליה ,  הבנויה בסגנון מודרני של שנות ה-60 ומציגה מבנים מרשימים ביותר .  פירינופוליס ,  עיירה קטנה סמוכה לברזיליה ,  משמרת את אווירת הקולוניאליזם מלפני 200 שנה .  הרחובות מרוצפים חלוקי נחל ומרכז העיר זרוע בתי קפה ,  מסעדות קטנות וחנויות מיוחדות ". 

ברזיל האחרת :  יש דברים מעבר לפסל ישו בריו ויערות הגשם של האמזונס
הרחק מאתרי התיירות המוכרים בברזיל ,  תמצאו בדרומה טבע קסום ,  עיירות קטנות וחביבות ,  כנסיות מפוארות וגם בילויים סוערים ■ אזור עם המוניטין של הנשים רווקות ויפות - ואוכל משובח

