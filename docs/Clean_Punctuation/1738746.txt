קוראיין אייר ייקרה במפתיע את מחיר כרטיסי הטיסה מישראל ב-15%
מחיר כרטיס טיסה ממוצע לדרום קוריאה עומד כיום על כ-1,500 דולר
חברת קוריאיין אייר בישראל ייקרה במפתיע את מחיר כרטיסי הטיסה מנתב"ג ,  על אף שהמחירון היה קבוע לטיסות עד סוף מרס ;  מדובר בהתייקרות של 15% בממוצע אשר תיכנס לתוקף מה-10 לאוקטובר לטיסות מישראל לסיאול ולשורת יעדי המשך במזרח הרחוק ,  כך נודע היום ל-themarker.בענף התעופה הביעו תמיהה על המהלך יוצא הדופן של החברה הדרום קוראינית אשר מעלה את המחירים דווקא לקראת עונת הסתו והחורף אשר נחשבים לעונות שפל בתיירות בהן חברות התעופה מוזילות מחיר כרטיסי טיסה .  מחיר כרטיס טיסה ממוצע לדרום קוריאה עומד כיום על כ-1,500 דולר.הערכה היא ,  כי קוריאיין אייר מבקשת לנצל את הביקוש הגבוה לטיסותיה מישראל ליעדים במזרח הרחוק על מנת להגדיל את הכנסותיה ,  כבר בשלב זה של השנה .  על פי נתוני רשות שדות התעופה  ( רש"ת )  חברת התעופה הדרום קוראינית הטיסה למן תחילת השנה ועד אוגוסט  ( כולל )  כ-43.2 אלף נוסעים - גידול של 70% לעומת התקופה המקבילה אשתקד .  החברה הגדילה את נתח השוק שלה מ-0.36% מסך תנועת הנוסעים בתעופה הבינלאומית בינואר - אוגוסט 2009 בנתב"ג ל-0.55% בתקופה זו השנה.בענף התעופה העריכו אתמול ,  כי ההתייקרות עלולה לפגוע בתנועה של קבוצות תיירים וצפו כי מארגני נסיעות עלולים לא לרצות לשלם את המחיר החדש או לבטל הזמנות ולדרוש את כספם חזרה.בחברת טורבו תעופה ותיירות ,  בבעלותו של איש העסקים סימי זיידנמן ,  המייצגת את קוריאיין אייר בישראל אמרו ,  כי מדובר בהחלטה של הנהלת החברה הראשית וכי גם בשנה שעברה שונו המחירים באמצע העונה .  חברת התעופה הדרום קוראינית ממשיכה להפעיל שלוש טיסות קו סדירות לשבוע בקו נתב"ג - סיאול - נתב"ג במטוס חדש מדגם איירבוס a-330-200 המכיל 226 מושבים בתצורה של 196 מקומות במחלקת תיירים ;  24 מקומות במחלקת עסקים ו-6 מקומות במחלקה הראשונה .
 
קוראיין אייר ייקרה במפתיע את מחיר כרטיסי הטיסה מישראל ב-15%
מחיר כרטיס טיסה ממוצע לדרום קוריאה עומד כיום על כ-1,500 דולר

