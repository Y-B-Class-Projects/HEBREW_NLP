התקרית בבת עין :  הפלסטיני נפצע מפליטת כדור
תחקיר שביצע מפקד חטיבת עציון בצה"ל חשף כי הפלסטיני שנורה בצהריים מנשקו של רכז הביטחון של בת עין ,  נפגע מפליטת כדור .  הרקע לאירוע :  עימות מילולי בין הצדדים
תחקיר שביצע מפקד חטיבת עציון בעקבות תקרית הירי שאירעה היום  ( שלישי )  בבת עין ,  בה נפצע פלסטיני באורח קל ,  מעלה כי ככל הנראה כדור שנפלט מנשקו של רכז הביטחון ,  הוא זה שגרם לפציעתו של הפלסטיני ושהירי לא בוצע בכוונת תחילה .  
מהתחקיר עולה עוד כי הרכז דרש מרועי הצאן להציג בפניו תעודות זהות ומשאלה סירבו החל עימות מילולי בין אחד מהם לבין הרכז שהפך לתגרת ידיים במהלכה נפלט כדור מנשקו של הרכז ופגע ברועה צאן שלא היה מעורב .  כעת בודקים במשטרת מחוז ש"י האם התכוונו השניים לחטוף את נשקו של הרכז .
 בשעות הצהריים נפצע רועה צאן פלסטיני באורח קל בידו לאחר שנורה על ידי רכז הביטחון סמוך להתנחלות בת עין .  רכז הביטחון סיפר אז שפלסטיני אחר שרעה את צאנו במקום ,  ניסה לחטוף את נשקו .  כוחות של צבא ומשטרה הגיעו במקום .  ראש מועצת גוש עציון שאול גולדשטיין אמר כי  " רכז הביטחון פעל לאחר שחש סכנה לחייו ". 

התקרית בבת עין :  הפלסטיני נפצע מפליטת כדור
תחקיר שביצע מפקד חטיבת עציון בצה"ל חשף כי הפלסטיני שנורה בצהריים מנשקו של רכז הביטחון של בת עין ,  נפגע מפליטת כדור .  הרקע לאירוע :  עימות מילולי בין הצדדים

