מייקל ג'ורדן רכש את שארלוט בובקאטס
שחקן העבר סיכם עם הבעלים ג'ונסון ,  וישמש לראשונה כבעלים ראשי .  הליגה צריכה לאשר את העסקה ,  ששוויה לא פורסם עדיין
מייקל ג'ורדן ישמש בקרוב כבעלים של קבוצת שארלוט בובקאטס ,  זאת לאחר ששחקן העבר הגדול סיכם על רכישת הקבוצה מידיו של הבעלים של המועדון בוב ג'ונסון .  בהודעה שפרסם האחרון נמסר כי ג'ורדן הצליח לארגן קבוצת משקיעים שהוא עומד בראשה ,  שתקנה את הקבוצה מידיו .
 ג'ורדן ,  השחקן הכי גדול כנראה בתולדות המשחק ,  החזיק בחלק ממניות הקבוצה ושימש בעבר כבעלים משני .  כמו כן ,  הוא כיהן במספר תפקידים במועדון ,  ביניהם הנשיא והיה שותף בבנית סגל הקבוצה בעבר ,  כאשר גם הביא את המאמן לארי בראון .  בעבר אף כיהן ג'ורדן כנשיא מועדון וושינגטון וויזארדס .
 שווי העסקה ופרטיה לא הותרו עדיין לפרסום .  הדוברים של שני הצדדים מסרו כי שני הבעלים ,  היוצא והנכנס ,  לא יכולים למסור מידע בשלב זה של העברת הבעלות .  זאת כנראה כיוון שהנהלת הליגה עדיין לא אישרה את הרכישה של הקבוצה על ידי ג'ורדן .
 ג'ורדן ,  חמש פעמים MVP של הליגה ו-14 פעמים באולסטאר ,  עשה מיליונים מקריירת משחק מדהימה בה זכה בשש אליפויות במדי שיקגו בולס .  הוא יחליף בתפקיד את הבעלים האפרו-אמריקאי הראשון שכיהן כבעלים של מועדון ב-NBA .  לאחר שג'ונסון שילם כ-300 מיליון דולר על הקבוצה ב-2004/5 הוא הפסיד עוד עשרות רבות של מיליוני דולרים לאחר שלא הצליח להביא את הקבוצה להצלחות המיוחלות .  אם מקצת ההצלחה והמזל של ג'ורדן ידבקו בבובקאטס הרי שהם מסודרים לשנים הקרובות .
 
מייקל ג'ורדן רכש את שארלוט בובקאטס
שחקן העבר סיכם עם הבעלים ג'ונסון ,  וישמש לראשונה כבעלים ראשי .  הליגה צריכה לאשר את העסקה ,  ששוויה לא פורסם עדיין

