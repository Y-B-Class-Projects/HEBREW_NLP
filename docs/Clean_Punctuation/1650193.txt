ארבייטמן : " זו אחת התקופות היפות בחיי "
 החלוץ חגג עוד שלושער ,  בניצחונה של מכבי חיפה בנצרת .  אלישע לוי : " לא הסתפקנו בחמישייה ".  גרגורי : " זו לא הדרך להפסיד "
 צילום ועריכת וידאו :  נועם אשל
מכבי חיפה לא נזקקה למאמץ מיוחד הערב  ( שבת )  כדי לחזור מהמגרש בעילוט עם שלוש הנקודות ולהגדיל את הפער בפסגה ל-12 נקודות ,  לפחות עד משחקה של הפועל תל אביב ביום שני מול הפועל פתח תקוה .  הירוקים התעללו במכבי אחי נצרת וסגרו עניין עם חמישייה כבר במחצית הראשונה ,  בדרך ל-0:5 גם בסיום המשחק ,  כששלומי ארבייטמן מבקיע שלושער ומעלה את מאזנו ל-22 שערים וגם יניב קטן וליאור רפאלוב נטלו חלק בחגיגה .
" בהתחלה שיחקנו נכון ,  עם כדורי עומק ,  היינו מסוכנים ,  באנו מהצדדים וכבשנו שערים יפים ",  אמר בסיום אלישע לוי ,  מאמן מכבי חיפה . " אחר כך היה פחות טוב ,  אבל לנצח בחוץ 0:5 זה יפה .  עכשיו צריך ללכת קדימה .  אני לא חושב שהסתפקנו בחמישייה ,  אבל לא הגענו להרבה מצבים ,  היינו פחות מסוכנים ולא בעטנו שער במחצית השניה .  היה לנו חשוב לבוא לנצח ועשינו את זה כמו שצריך .  למדנו בנתניה שבכל מקום אפשר לאבד נקודות ואנחנו צריכים לעשות הכל כדי לא לאבד נקודות ".  
על שלומי ארבייטמן אמר לוי : " הוא עובד קשה ונמצא בכושר טוב .  הוא שקט מול השער ,  זה לא קורה כל עונה ואני מקווה שהוא ימשיך לעשות את זה ".  
ארבייטמן עצמו התייחס לשלושער שלו ואמר : " זו אחת התקופות הטובות בחיי .  הכי חשוב שהקבוצה ניצחה כי שיחקנו כדורגל נכון ויפה .  באנו לנצח ,  המשחק הזה היה חשוב עבורנו וגם עבור נצרת שנלחמת נגד הירידה .  הבקענו חמישה שערים במחצית ,  רצינו עוד וזה לא הלך .  אנחנו עם הפנים קדימה .  תמיד יש ירידה אחרי שמבקיעים חמישה .  כל שחקן רצה להשתתף בחגיגה ,  אבל לא כבשנו זה קורה בכדורגל ולא רק לנו ". 
גוסטבו בוקולי התייחס לתוצאה המשפילה עבור קבוצתו לשעבר . " נצרת זה הבית השני שלי אחרי חיפה וכואב לי עליהם ,  אבל על המגרש אין סנטימנטים .  אני שמח שהוכחתי היום שאני עדיין שווה ועדיין רעב לשחק .  בשבוע הבא אני מאמין שאהיה טוב יותר ואחזור לכושר הרגיל שלי ". 
בנצרת טענו כי אלמלא הפנדל שנשרק לחובתם בדקה התשיעית ,  המשחק יכול היה להתפתח בצורה אחרת . " לא היה פנדל ,  השופט היה צריך לתת למשחק לזרום כי גם שחקני מכבי חיפה לא חשבו שהיה פנדל ",  אמר המנג'ר ג'ון גרגורי . " אחרי הפיגור הם כבשו ארבעה שערים בארבע בעיטות וזו הייתה הגנה אומללה שלנו .  במחצית השניה שיחקנו על הכבוד .  זה קרה לנו נגד הפועל תל אביב וגם שם היו לנו 45 דקות טובות יותר .  יש דרך להפסיד וזו לא הדרך ".  
גרגורי התייחס למצב הכלכלי של הקבוצה והעובדה שהשחקנים לא קיבלו משכורות כבר חודשים רבים וכן שרכביהם של חלקם הוחרמו ואלה בתגובה החרימו את המשחקים והאימונים . " השחקנים תמיד מחפשים תירוצים ואני כמאמן צריך להאמין להם מתוקף תפקידי .  נכון שיש נסיבות מקלות לשחקנים שלנו ,  אבל ברגע שאתה עולה לכר הדשא מעניין אותך רק לנצח ,  לא משכורת ,  ולא רכב ,  ולא באיזה אוטבוס הגעת .  עובדה ששבוע שעבר שיחקנו מעולה בבאר שבע באותו מצב והיינו ראויים לנצח שם .  גם הערב הגענו עם ביטחון גבוה וחשבנו אנחנו יכולים להוציא משהו מהמשחק ,  אבל התבדנו ". 
המאמן האנגלי התייחס לפתיחת המשחק הרעה : " איבדנו הרבה כדורים ואני לא מקבל את זה .  כשאתה נותן לקבוצה כמו מכבי חיפה את הכדור ,  או שזה נגמר ברשת שלך או שאתה לא רואה אותו חמש דקות .  הם קבוצה נפלאה ,  אבל החזרנו קצת כבוד במחצית השניה .  מה שקרה במחצית הראשונה לא יכול לחזור שוב .  אנחנו לא יציבים ובגלל זה שאנחנו במקום שאנחנו נמצאים בו ".  
על סיכויי ההישארות אמר האנגלי : " אנחנו מאמינים שאפשר להישאר בליגה .  נצטרך להגיע לפלייאוף עם עוד קצת נקודות .  אני לוקח הרבה מהמחצית השניה שלנו ". 
חלוץ הקבוצה תומר חמד היה מאוכזב אף הוא : " כל הבלאגן מסביב משפיע ,  אבל כשאנחנו עולים למגרש זה כבר לא משנה ואנחנו לא יכולים לתלות את ההפסד בכך .  למזלנו התחתית מאוד צמודה ואחרי הקיצוץ תהיה צמודה עוד יותר כך שכולנו עדיין מאמינים שזה אפשרי להישאר ". 

ארבייטמן : " זו אחת התקופות היפות בחיי "
 החלוץ חגג עוד שלושער ,  בניצחונה של מכבי חיפה בנצרת .  אלישע לוי : " לא הסתפקנו בחמישייה ".  גרגורי : " זו לא הדרך להפסיד "
 
