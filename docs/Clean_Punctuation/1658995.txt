אישום :  תושב אום אל פחם השליך בקבוקי תבערה
הותר לפרסום כי תושב העיר ,  בן 35 ,  מואשם כי הכין אמצעי לחימה והשליך בקבוקי תבערה לעבר היישוב היהודי הסמוך מי עמי .  הוא נעצר לפני כשבועיים
לבית המשפט המחוזי בחיפה הוגש היום  ( חמישי )  כתב אישום נגד תבאת ג'ברין ,  תושב העיר אום אל פחם בן 35 ,  בגין השלכת בקבוקי תבערה לעבר היישוב היהודי הסמוך מי עמי ,  בשני מקרים שונים .  לא היו נפגעים כתוצאה מהשלכת בקבוקי התבערה לעבר היישוב ,  אך נזק קל נגרם לגדר היישוב .  ג'ברין מואשם בהכנה וייצור של אמצעי לחימה וכן בניסיון להרוס נכס בעזרת חומר נפץ .  
לדברי השב"כ אשר פתח בחקירה נגד ג'ברין ועמד מאחורי מעצרו לפני כשבועיים ,  ג'ברין הודה במיוחס לו .  עוד נטען בשב"כ כי הרקע למעשים הוא לאומני .  עם הגשת כתב האישום נגדו ,  בוטל צו איסור הפרסום שהוטל מוקדם יותר על המקרה .  הפרקליטות תבקש להאריך את מעצרו עד תום ההליכים המשפטיים נגדו .  
לפני כשנתיים פורסם כי תושבי אום אל פחם מתכוונים לרכוש בתים במושב מי עמי ומכניסים בכך ללחץ את תנועת המושבים .  עו"ד תאופיק סעיד ג'בארין פרסם בעיתון  " אל-מורג'אן "  קריאה לצעירי אום אל-פחם לפנות ולהירשם לקנות קרקע במושב הנמצא באזור נחל עירון .  בתגובה ,  הודיע מזכ"ל תנועת המושבים ,  איתן בן דוד ,  כי  " המגמה המסתמנת של תושבים ערבים לנסות ולהיכנס ליישובים יהודים קטנים היא מסוכנת ". 

אישום :  תושב אום אל פחם השליך בקבוקי תבערה
הותר לפרסום כי תושב העיר ,  בן 35 ,  מואשם כי הכין אמצעי לחימה והשליך בקבוקי תבערה לעבר היישוב היהודי הסמוך מי עמי .  הוא נעצר לפני כשבועיים

