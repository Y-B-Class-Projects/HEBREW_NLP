ליברפול החתימה את מילאן יובאנוביץ'
האדומים ,  שלא הצליחו להתחזק בחלוץ בחלון ההעברות ,  סגרו עם מכונת השערים מליאז' ,  שיצטרף לקבוצה בעונה הבאה
על אף העונה המאכזבת עד כה בכל המפעלים ,  ולמרות שמעל ראשו מרחפת חרב הפיטורים על בסיס כמעט קבוע ,  רפא בניטז לא ניצל את חלון ההעברות הנוכחי על מנת לחזק את ליברפול  ( מלבד צירופו של מקסי רודריגז )  .  שילוב של מצב כלכלי רעוע משהו עם האופציות שהיו קיימות בשוק אילצו את הרדס להסתפק בסגל הקיים ,  וכשנסגר חלון ההעברות אמש  ( שלישי )  ,  נותר הסגל של ליברפול כפי שהיה .  עם זאת ,  היום ,  24 שעות לאחר תום מועד ההעברות ,  נזכרו האדומים להתחזק ,  כשהחתימו לעונה הבאה את מילאן יובאנוביץ' .
 חלוץ סטנדרד ליאז' ונברת סרביה מסיים את חוזהו בקיץ הקרוב ,  ובניטז והנהלת האדומים דאגו לסכם איתו על הסכם שימנע את מעברו לקבוצה אחרת במסגרת החודשים הקרובים ,  ויבטיח את הגעתו לאנפילד בקיץ הבא ,  עם חוזה לשלוש עונות בשווי 10 מיליון ליש"ט .  יובאנוביץ' בן ה-28 היה מבוקש גם בקרב בירמינגהאם ומילאן ,  כאשר בעונה שעברה הוא היה מועמד להצטרף לאסטון וילה ואברטון .  באותו זמן אמר החלוץ כי  " אברטון לא מועדון גדול ,  לכן לא רציתי להצטרף אליהם ",  מה שבוודאי יקנה לו כמה נקודות זכות אצל אוהדי ליברפול כעת .
 על פי התקשורת האנגלית ,  ההחתמה של בניטז מצביעה על כך שהוא עתיד להישאר במועדון גם בעונה הבאה ,  כאשר יובאנוביץ' אמור לחבור לפרננדו טורס בחוד ההתקפה .  החלוץ הסרבי נחשב למכונת שערים בבלגיה ,  כאשר לאחר שהצטרף לסטנדרד ליאז' ב-2006 מלוקומוטיב מוסקבה ,  הספיק להבקיע 89 שערים ב-109 משחקים ,  כאשר ממוצעיו בנבחרת הסרבית - 17 שערים ב-23 הופעות - מרשימים לא פחות .
 
ליברפול החתימה את מילאן יובאנוביץ'
האדומים ,  שלא הצליחו להתחזק בחלוץ בחלון ההעברות ,  סגרו עם מכונת השערים מליאז' ,  שיצטרף לקבוצה בעונה הבאה

