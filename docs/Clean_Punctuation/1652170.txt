ביידן :  לא ניתן להמשיך בסטטוס קוו המדיני
סגן נשיא ארהב הביע בנאום מיוחד באוניברסיטת תא תמיכה בלתי מסויגת בישראל והדגיש כי ארהב מחויבת לביטחונה .  עם זאת ,  הבהיר :  לא תצליחו לשמור על מדינה יהודית ודמוקרטית בלי התקדמות מדינית
 ( צילום :  רויטרס ,  עריכה :  גדי וינסטוק )  
" הסכם שלום בין ישראל בטוחה וחזקה לבין מדינה פלסטינית הוא אינטרס ישראלי .  לא ניתן להמשיך בסטטוס קוו לאורך זמן ".  כך אמר היום  ( חמישי )  סגן נשיא ארה"ב ג'ו ביידן בנאום מיוחד שנשא באוניברסיטת תל אביב .  הוא הוסיף כי הוא תומך במחויבותו של ראש הממשלה נתניהו לפתרון שתי המדינות והבהיר כי לא יאמר לישראל מה האינטרסים שלה .  עם זאת ,  לדבריו  " זה כל כך ברור מאליו .  זה חשוב גם לאינטרסים האמריקאים ".   
" אני כאן כדי להזכיר לכם שארה"ב תמיד תהיה לצדה של ישראל ,  כדי לסייע לה בשמירה על ביטחונה בכל איום מבחוץ ",  הצהיר ביידן . " הנשיא גם תרגם את זה למעשים בדברים הידועים לציבור ובדברים שאינם ידועים לציבור .  אנחנו מחויבים לביטחון ישראל ונשמור תמיד את פער האיכות בין ישראל לאויבותיה ". 
עם זאת הבהיר ביידן ,  כי  " ישראל לא יכולה להיות מדינה יהודית ודמוקרטית בו זמנית ללא מדינה פלסטינית לידה .  זה עבור עתידכם וביטחונכם ". 
בפתח נאומו אמר ביידן : " אני רוצה שכל אחד יידע על הידידות והקרבה העמוקה שאני והנשיא אובמה מרגישים כלפי המדינה .  אני תמיד נפעם מהאירוח של העם בישראל .  ברגע שאני חוזר אני מרגיש בבית כאילו מעולם לא עזבתי .  גם לנשיא אובמה ברור כי לארה"ב אין ידיד טוב יותר מאשר ישראל ". 
סגן נשיא ארה"ב גם התייחס לאיום האירני והבהיר כי ארצו נחושה למנוע מהרפובליקה האיסלמית להפוך למעצמה גרעיני . " לישראל אין איום אסטרטגי חמור מזה ",  אמר . " אנחנו נחושים למנוע מאירן השגת נשק גרעיני .  נקודה .  היא מהווה איום גם לביטחונה של ארה"ב ולמדינות רבות אחרות ".  הוא הבהיר כי העימות עם אירן הוא  " האתגר בעל החשיבות המרכזית במדיניות האמריקאית ושהתגרענותה של אירן  " תהיה תוצאה אומללה להתחלה מבטיחה של המאה ".  
" אירן היא אומה גאה הסובלת משלטון מסוכן ",  הוסיף ביידן . " משטר שתומך בטרור ומאיים על שכנותיו ועל אזרחיו .  אירן סירבה עד כה לשתף פעולה ובמקום זה היא ממשיכה להפר החלטות מועצת הביטחון ולהעשיר אורניום .  היא דחתה את הצעותינו להעשיר אורניום מחוץ לשטחה וממשיכה להעסיק בריונים כדי להכות ולכלוא את המאיצים שרוצים צדק בארצם ".  הוא גם קרא לשחרורו של החייל החטוף גלעד שליט ואמר כי  " אנו מתפללים ליום שבו גלעד שליט יחזור ויתאחד עם משפחתו ". 
לאחר נאומו ,  ישהה שר הביטחון אהוד ברק עם סגן נשיא ארה"ב לקראת סיום ביקורו בישראל .  לאחר נאומו באוניברסיטת ת"א ,  ייפגש ביידן בארבע עיניים עם שר הביטחון בת"א .  בסיום הפגישה ייצאו סגן הנשיא ושר הביטחון לסיור במסוק בשמי ישראל שיימשך יותר משעה .
 
ביידן :  לא ניתן להמשיך בסטטוס קוו המדיני
סגן נשיא ארהב הביע בנאום מיוחד באוניברסיטת תא תמיכה בלתי מסויגת בישראל והדגיש כי ארהב מחויבת לביטחונה .  עם זאת ,  הבהיר :  לא תצליחו לשמור על מדינה יהודית ודמוקרטית בלי התקדמות מדינית

