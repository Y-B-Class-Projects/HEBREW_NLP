מכבי נתניה ומכבי פתח תקוה נפרדו ב-2:2
אחרי שבועיים בהם איבדה יתרון ,  הקבוצה של ראובן עטר פיגרה פעמיים והשוותה פעמיים ב-2:2 ביתי עם מכבי פתח תקוה
מכבי נתניה הופכת בשבועות האחרונים לקבוצה האטרקטיבית בליגת העל .  אחרי שאיבדה יתרון 0:2 להפסד 3:2 מול הפועל רמת גן ויתרון 0:3 ל-3:3 בלתי נשכח אצל הפועל תל אביב ,  היהלומים שוב נקלעו למשחק רב שערים כשסיימו ב-2:2 ביתי עם מכבי פתח תקוה .  לאור העובדה שהפעם ,  לשם שינוי ,  הקבוצה שלו חזרה מפיגור בהרכב חסר מאוד ,  נראה כי הפעם ראובן עטר בהחלט יכול להיות מרוצה מהנקודה .  
שער מהיר בדקה ה-10 פתח את המשחק כשאיתן תבריזי העניק פנדל מפוקפק לאורחים לאחר ספק נגיעת יד של ליאוניד קרופניק .  טל בן חיים דייק מהנקודה הלבנה והעלה את פתח תקוה ל-0:1 .  נתניה תקפה ואיזנה כעבור 18 דקות משער של הברזילאי החדש שלה ,  פבריסיו קבראל ,  שניצל בישול של המגן השמאלי הצעיר עומרי בן הרוש .
 גם פתח תקוה ביצעה רכש בינואר ונהנתה מפירות ראשונים מנבוישה מרינקוביץ' ,  שהציג יכולת נהדרת בבכורה בליגת העל .  הסרבי הוביל את האורחים ,  ששלטו במחצית השניה והגיעו למצבים מסוכנים .  בדקה ה-64 בישל בן חיים למרינקוביץ' שער יתרון שני לאורחים ,  אבל נתניה השוותה בשנית ,  הפעם מנגיחה של ביוואן פרנסמן בדקה ה-70 .  
עבור נתניה היה זה משחק רביעי ברציפות ללא ניצחון ,  אך בקבוצה יכולים להיות מרוצים .  עטר חסר ארבעה שחקני הרכב  ( מעבי ,  גזל ,  סבן ,  אלמוג כהן )  והעניק בכורה בבוגרים לצמד שחקני הנוער עדי נמני וגל גניש ,  שנכנסו כמחליפים .  מכבי פתח תקוה התאוששה מההפסד לחיפה והציגה את היכולת המשופרת של השבועות האחרונים .  בקצב הזה ,  שתי הקבוצות ייפגשו בשלישית בפלייאוף האמצעי .
 דקה 10 :  גול !  תבריזי שרק לפנדל לאחר נגיעת יד של קרופניק ברחבה .  בן חיים דייק מול זוגבו .  0:1 למכבי פתח תקוה .  
דקה 28 :  גול !  בן הרוש הכניס כדור בין שני שחקנים לקבראל שנתר לבדו מול יבריץ' ושלח את הכדור פנימה .  1:1 
דקה 36 :  כדור חוץ ארוך של בן הרוש חלף לרוחב השער על פני כל שחקני ההגנה ,  אך אף אחד משחקני נתניה לא הצליח ליצור מגע עם הכדור .  
דקה 43 :  בן חיים בעט מתוך הרחבה ,  זוגבו הדף לרגליו של אוזן שבעט שוב ,  אך הכדור פגע במגן נתניה ויצא לקרן .  
דקה 50 :  דמארי מצא את רומן ,  שחדר לרחבה ובעט החוצה .  
דקה 51 :  אוזן פרץ מימין ומזווית אלכסונית בעט כדור שטוח וחזק לרשת החיצונית .  
דקה 64 :  גול !  בן חיים מצא את מרינקוביץ' ,  שהטעה מגן והכניע את זוגבו .  1:2 למכבי פתח תקוה
דקה 68 :  מרינקוביץ' הרים כדור חופשי שהגיע לדמארי ,  אך זה התסבך עם הכדור ולא הצליח לבעוט פנימה .  
דקה 70 :  גול !  מנשה הגביה כדור קרן לראשו של פרנסמן שנגח פנימה .  2:2 
הרכב מכבי נתניה :  אריסטיד זוגבו ,  עומרי בן הרוש ,  ביוואן פרנסמן ,  ליאוניד קרופניק  ( אחמד סבע ,  69 )  ,  אוראל דגני ,  שלו מנשה  ( גל גניש ,  77 )  ,  פבריסיו קבראל  ( עדי נמני ,  77 )  ,  שניר גואטה ,  דלה ימפולסקי ,  פיראס מוגרבי ,  דייויד גומז .
 הרכב מכבי פתח תקוה :  דרגוסלאב יבריץ' ,  אורי אוזן ,  ניצן דמארי ,  אבי יחיאל  ( חיים מגרלשווילי ,  78 )  ,  קובי גנון ,  סבסטיאן סנסוני ,  אסי משיח ,  דן רומן ,  ונצ'ו טריאנוב  ( נבוישה מרינקוביץ' ,  46 )  ,  טל בן חיים  ( דובב גבאי ,  75 )  ,  עומר דמארי .
 
מכבי נתניה ומכבי פתח תקוה נפרדו ב-2:2
אחרי שבועיים בהם איבדה יתרון ,  הקבוצה של ראובן עטר פיגרה פעמיים והשוותה פעמיים ב-2:2 ביתי עם מכבי פתח תקוה

