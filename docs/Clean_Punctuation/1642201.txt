קטן : " הקיזוז משאיר אותנו דרוכים "
 קפטן מכבי חיפה התייחס להצלחה של הירוקים לפני משחק החוץ מול בית"ר ירושלים ,  אותה לא ניצחה בטדי מאז ספטמבר 2005
צילום ועריכת וידאו :  יותם רונן
אחרי ההעפלה לשמינית גמר גביע המדינה ,  במכבי חיפה מתכוננים לקראת המשחק המסקרן ביום ראשון נגד בית"ר ירושלים .  בחיפה מעריכים שכ-3000 אוהדים ילוו את הקבוצה למשחק בטדי .
 הקפטן יניב קטן דיבר במסיבת העיתונאים והתייחס בין היתר למשחק הקרוב . " אני חושב שכל המפגשים מול בית"ר ירושלים היו מעניינים ,  ללא קשר למיקום ",  אמר קטן , " כשמגיעים לטדי זה תמיד קשה ,  גם כשאנחנו מציגים יכולת טובה כמו היום .  בית"ר קבוצה מאוד חזקה עם שחקנים מצוינים בחלק ההתקפי וההגנתי .  נצטרך להגיע דרוכים במאה אחוז למשחק הזה ". 
קטן התייחס גם לעובדה שהירוקים לא ניצחו בטדי מאז ספטמבר 2005 ,  קרוב לחמש שנים : " הפעם האחרונה שחיפה ניצחה שם הייתה לפני לא מעט זמן ,  פחות מתעסקים בדברים הללו .  אני מקווה שנגיע מוכנים והפעם ננצח .  דווקא בימים כאלה צריך להראות שהליגה לא גמורה ,  למרות שהפער גדול .  יש לנו משחק חוץ נגד נתניה לאחר מכן ,  נמשיך בדרך שלנו ". 
קטן דיבר על סוד ההצלחה של חיפה העונה . " העניין של הקיזוז משאיר אותנו דרוכים לאורך כל הדרך .  אנחנו מגיעים לכל משחק מוכנים ,  נותנים מעל 100 אחוז .  מודעים שרק דרך עבודה קשה נצליח .  היריבות מגיעות מולנו במטרה לעצור את מכבי חיפה .  לא פשוט לשמור על המומנטום הקיים ".  
" ליאור רפאלוב עובר שינוי אחרי תקופה ארוכה .  הוא צריך להמשיך לעשות את השינוי .  אני שמח שהוא עושה את זה היום ואני שמח בשבילו ".  אייל גולסה הגיע לאימון בכדי להמשיך בטיפולים ובעבודה בחדר הכוח .  במהלך השבוע הקרוב הוא יעבור בדיקת MRI במטרה לאבחן את חומרת הפציעה שלו .
 מנכ"ל מכבי חיפה איתמר צ'יזיק ,  שוחח עם יו"ר מכבי הרצליה אריאל שיימן בנוגע לסלובודאן דראפיץ' .  כזכור אתמול פורסם כי הירוקים שוקלים לתבוע את מאמן הרצליה ועוזר מאמן מכבי חיפה בעבר ,  בטענה שהיה שותף לכאורה לניסיון של ההעברה של אייל גולסה ללאציו .  לדברי גורם שבקיא בפרטי השיחה בין צ'יזיק לשיימן ,  ליו"ר הרצליה הובהר כי לאור מעורבותו לכאורה בפרשת גולסה ,  מכבי חיפה לא תשתף פעולה עם דראפיץ' בנוגע להעברות שחקנים או נושאים אחרים .  מקורבים למאמן סיפרו כי שיימן זימן אותו לשיחה וביקש הבהרות בנוגע להאשמות מיד לאחר השיחה עם צ'יזיק .
 
קטן : " הקיזוז משאיר אותנו דרוכים "
 קפטן מכבי חיפה התייחס להצלחה של הירוקים לפני משחק החוץ מול בית"ר ירושלים ,  אותה לא ניצחה בטדי מאז ספטמבר 2005

