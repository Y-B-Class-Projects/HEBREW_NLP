גרמניה הופכת להולנדית לוהטת
עיצוב שנוי במחלוקת ,  פלטפורמה גרמנית ומנוע בנזין גמיש ,  הופכים את ה-2500F של סדנת היינסדיק להולנדית פתוחה מבדרת תסרוקת
לא מעט סדנאות עיצוב או העמיתים המשפרים ,  מציעים לנהגים מפלט מעיצובים שגרתיים בתעשיית הרכב ;  בהולנד למשל נוסדה אחת מהן שנקראת היינסדיק  ( Heynsdyk )  הממוקמת באיינדהובן ומייצרת מכוניות ספורטיביות בהזמנה .  אם אתם נמנים על חוג חובבי עיצוביה המשונים של חברת 'ספייקר קארס'  ( שאף היא הולנדית )  ,  יכול להיות שתמצאו כאן על המדפים משהו שיקלע בול לטעמכם ,  כמו ה-F2500 שעליה חתום המייסד Ronald Heijnsdijk שבנה את המכונית במשך 12 חודשים .  
ה-2500F רודסטר מבוססת על פלטפורמת הפורשה 944 המפורסמת מ-1982 .  אולם ויזואלית ,  הקשר בין הדגמים מתקיים באיזור הפרופיל ואולי זולג בקטנה אל החרטום המשתפל כלפי הקרקע באגרסיביות .  אפשר לומר שיש כאן שילוב לא הכי מוצלח  ( לטעמנו )  בין רודסטר קלאסית ,  למכונית ספורט עכשווית לכאורה ,  ללא השראות מעולם העיצוב האמנותי ,  שדווקא טוען את עולם הדמיון של ההולנדים במישורים רבים .  
כל המערכות הטכניות של המכוניות המקורית עדיין כאן .  כלומר עד כמה שניתן היה למצוא ולחבר 944 במצב מצוין כדי להתחיל את העבודה ללא השקעה מסיבית . " מכונית אמינה ב-100 אחוזים ,  תמיד מוכנה לכל משימה ",  כך מציין מייסד הסדנה ,  שמוסיף כי  " רצוי שהלקוח לא יגיע לכאן עם מכונית גמורה ".  משקל ה-2500 עומד על 900 ק"ג ,  ואין בה שימוש בחומרים כגון סיבי-פחמן ,  כי אם משטח פלדה מגולוונת .  
בחזית שוכנת יחידת בנזין ארבעה צילינדרים בנפח 2.4 ל' כסטנדרט .  אלא שהסדנה נותנת אפשרות בחירה להשאירה אטמוספרית בהספק של 163 כ"ס או להגדישה ולהגיע להספק של 250 כ"ס .  הכוח עובר דרך תיבה ידנית בת חמישה יחסי העברה והעוצמה נשלחת  ( איך לא )  לגלגלים האחוריים .  הסדנה טוענת שהיא מאיצה ל-100 קמ"ש ב-6 שניות בלבד ,  והמהירות המרבית יכולה לעבור ללא המגביל האלקטרוני את גבול ה-280 .  
מחיר השיפור ?  קרוב ל-40 אלף יורו יחד עם המכונית  ( כ-220 אלף שקל לפני מסים )  או 14 אלף יורו  ( כ-75אלף שקלים )  עבור הקיט עצמו .
  .
 
גרמניה הופכת להולנדית לוהטת
עיצוב שנוי במחלוקת ,  פלטפורמה גרמנית ומנוע בנזין גמיש ,  הופכים את ה-2500F של סדנת היינסדיק להולנדית פתוחה מבדרת תסרוקת

