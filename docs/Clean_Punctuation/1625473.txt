כולם מחכים לסיבוב הבא
בחמאס אולי הופתעו מעוצמת הכוח שצה"ל הפעיל בדצמבר 2008 ,  אבל הסיבוב השני בעזה בין ישראל לארגון האיסלאמי הקיצוני צפוי להיות אלים ורחב הרבה יותר .  משני צידי הגבול מחכים ליום שאחרי שחרור גלעד שליט
במתקן ביטחוני סמוך לרצועת עזה ממסוגר צילום של רצועת עזה .  במבט ראשון הוא אינו נראה שונה מהתמונות הנמצאות במוצבי צה"ל באזור ,  אלא שהכיתובים בערבית מסגירים את מקורו .  בין אמצעי הלחימה של חמאס שתפס צה"ל במהלך מבצע עופרת יצוקה נמצאה גם התמונה הזאת ,  בה מתואר כיצד צה"ל יפעל כשיחליט להיכנס לרצועה .  חמאס התכונן היטב וגם הצליח לחזות כמעט במדויק את הנולד :  הרצועה מבותרת לשניים עם טנקים שמגיעים עד לחוף ,  כוחות רגליים ייכנסו לדרום הרצועה ,  כוחות נוספים יתמרנו מכיוון צפון ,  ספינות חיל הים יאבטחו ומעל לכל כלי טיס של חיל האוויר .  חמאס חזה שצה"ל יפעיל כוח רב בעזה ,  אבל לא ידע עד כמה .  ההתכוננות של חמאס הפכה בסופו של דבר לתמונה ממוסגרת בישראל ,  אבל ברור שבמפקדות חמאס ברצועה כבר יושבים על ההכנות של המבצע הבא .  
שנה עברה מאז המבצע ובינתיים מאזן האימה נשמר .  השקט חזר ליישובי עוטף עזה ,  ירי הרקטות פחת כמעט לאפס ,  וגם מה שנורה היה בניגוד להנחיות חמאס .  קברניטי המבצע יצאו לקרב כשברקע מהדהדים קולות הביקורת על מלחמת לבנון השנייה .  עבור הרמטכ"ל גבי אשכנזי זה היה מבחן חשוב בנסיון הוכיח לאזרחי המדינה שכוחו של צה"ל שוקם לאחר הכישלון בצפון  ( ואולי גם לעצב סופית את דמותו הציבורית כאיש האהוד ביותר בישראל )  .  אלוף פיקוד דרום יואב גלנט ,  שהכין את המבצע הזה באופן אינטנסיבי כמעט מיום כניסתו לתפקיד ידע שעל כתפיו הרחבות עומד שיקום יכולת ההרתעה אותה איבד הצבא בין סביב מרג' עיון  ( כשהוא גם יודע שמבצע מוצלח וודאי ישפר את סיכויו בקרב על תפקיד הרמטכ"ל )  .  במקביל חמאס נעזר בנשק הטוב ביותר שלו ,  המלחמה על התודעה הישראלית .  הארגון חשב ,  ואולי בצדק ,  שדעת הקהל בישראל לא תעמוד במחיר עשרות חיילים הרוגים שיבואו לדבריו ברגע שכוחות קרקע ייכנסו לרצועה .  בנוסף ,  לא האמינו בהנהגת חמאס כי ממשלת אולמרט ,  בימיה האחרונים ,  תסתכן ביציאה למבצע צבאי נוסף שתוצאותיו כלל אינן בטוחות .
 חמאס יצא מהמבצע מושפל ומובס .  פעיליו ברחו והסתתרו במרכז העיר עזה ,  הניסיונות להדוף את המהלך הקרקעי של כוחות השריון והחי"ר נחל כישלון מוחץ ,  הדיבורים על שקיעת צה"ל בבוץ העזתי שקדמו למבצע נמוגו וגם חמאס הופתע לראות שלמרות גל הגינויים בעולם ,  ואולי בגיבוי סמוי של מדינות ערב החילוניות ,  ישראל דורסנית ,  נחושה ואלימה מתמיד .  התמיכה הרחבה של הציבור הישראלי במבצע ,  עודדה חלק ממקבלי ההחלטות אף לתמוך בהרחבת המהלך הצבאי .  גלנט התבטא במהלך ימי הקרבות שפעולה רחבה יותר יכולה להביא אפילו להתמוטטות חמאס .  אשכנזי ,  שייתכן שחשש שהמבצע יהפוך לכיבוש נוסף של הרצועה ,  העדיף להידבק לתוכנית המקורית כשהוא רואה מולו רק את הפסקת הירי על שדרות ואשקלון .  למרות חילוקי הדעות שהתגלעו בין השניים ,  שניהם יכולים לזקוף את הצלחת המבצע לרזומה .  חמאס ,  שבזירה המבצעית הובס ,  היה צריך למנף את המבצע ,  ומההצהרות על השפלה שצפויה לחיילי גולני בסימטאות ג'בלייה הוא מתהדר כיום בעיקר על עצם שרידותו ,  ומנסה בכל כוחו לנפנף בדו"ח השופט גולדסטון שיוכיח שהמבצע  " לא היה כוחות ".  
גולדסטון ?  במערכת הביטחון מלגלגים על הדו"ח .  כשמדברים עם מפקדים בכירים בצה"ל על הנושא הם דואגים להדגיש את דעתם על האיש בשמות חיבה . " הדו"ח של גולדשטיין ",  ו-"האדון גולדסטון "  הם רק חלק מהביטויים .  כמעט בהינף יד הם שוללים את מסקנות השופט . " פעלנו כמו שהיינו צריכים ",  הם אומרים , " ואנחנו מוכנים לעמוד ולהגיד את זה בכל וועדת חקירה ".  למרות זאת ,  בפעם הבאה הם יודעים שפעולותיהם יבדקו בזכוכית מגדלת משפטית .  ותהיה פעם הבאה .
 מתחת לשקט היחסי מתעצם חמאס ומכין עצמו היטב לסיבוב הבא .  מערך מנהרות התת קרקעיות ,  נגדם פעל צה"ל במבצע ,  רק גדל ומתרחב .  מספר הרקטות לטווחים בינוניים של עשרים וארבעים ק"מ מוערך באלפים ורקטות תיקניות שיגיעו עד גוש דן כבר מאוחסנות בבתים רבי קומות ברצועה .  כלי הנשק המיושנים משודרגים בצורה שיטתית ואם לא די בכך ,  חמאס כבר מחזיק באמצעי נ"מ שעלולים להביא להפלת כלי טיס .  הישג מבצעי ותודעתי שחמאס רוצה משתוקק לו .  בגופי המודיעין מעריכים שהאירנים כבר הספיקו להבריח לרצועה גם טילים נגד ספינות חיל הים .  
כל שקל שנכנס לרצועה מועבר קודם כל לחמאס ,  אחר כך לשיקום .  שקי המלט שנכנסים נעלמים באופן מיסתורי לטובת שיפוץ המוצבים .  חמאס לומד מחיזבאללה את יכולת איסוף המודיעין נגד צה"ל .  לפניי שנה בסוף השבוע האחרון של 2008 הוא ראה את חיילי הבסיסים באיזור משתחררים לביתם ביום שישי ,  ולמחרת תקפו מטוסי חיל האוויר את כל הרצועה .  מאז המבצע הם מפוכחים יותר וגם אצלם  " כל האופציות על השולחן ".  למרות הפגיעה הקשה בתושבים ,  בצה"ל מעריכים כי רוב הפלסטינים ממשיכים לתמוך בהנהגת חמאס ברצועה שהולכת ומקצינה .  האלטרנטיבה היחידה לאיסמעיל הנייה היא כלל אינה פת"ח אלא ארגוני האיסלאם הקיצוניים ,  פורשי חמאס הנהנים מתמיכת אל-קאעידה .  מהפכה חילונית ברצועה מעולם לא הייתה רחוקה יותר .  
וגלעד שליט ?  לא היה במטרות המבצע ,  אומרים בצה"ל .  החייל הישראלי הוא כנראה אחת הסיבות לשקט שמפגין חמאס בשנה האחרונה .  שחרורו הצפוי יפיח בארגון רוח של עידוד משחרור האסירים ובצה"ל מתכוננים להסלמה שתבוא מיד אחרי החגיגות ברצועה .  מאז סיום המבצע ,  היו באיזור גדר המערכת כ-40 זירות מטענים .  המטרה העיקרית של כולם לחטוף חייל נוסף .  הדיבורים על הסדר עם חמאס לאחר שחרורו של שליט נשללים על ידי רבים במערכת הביטחון .  חמאס ,  הם אומרים ,  לא ישנה את עורו .  הסיבוב הבא יגיע ויהיה קשה יותר ,  מסובך יותר ואלים יותר .  לידיעת תושבי גוש דן ,  וגם גולדסטון .
 
כולם מחכים לסיבוב הבא
בחמאס אולי הופתעו מעוצמת הכוח שצה"ל הפעיל בדצמבר 2008 ,  אבל הסיבוב השני בעזה בין ישראל לארגון האיסלאמי הקיצוני צפוי להיות אלים ורחב הרבה יותר .  משני צידי הגבול מחכים ליום שאחרי שחרור גלעד שליט

