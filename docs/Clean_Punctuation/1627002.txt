מחיר הדלק יוזל מחר בחצות ב-0.92%
שנת 2010 תיפתח מחר בחצות בהוזלת הדלק ב-6 אגורות לליטר :  מחיר ליטר בנזין 95 אוקטן יוזל ב-0.92% - ויעמוד על 6.44 שקל לליטר
שנת 2010 תיפתח מחר בחצות בהוזלת הדלק ב-6 אגורות לליטר :  מחיר ליטר בנזין 95 אוקטן יוזל ב-0.92% - ויעמוד על 6.44 שקל לליטר .
  זאת ,  לאחר שקלול הפחתת המע"מ עליה הוחלט אמש - אשר תרמה להוזלה של 3 אגורות .  עוד תרמו להוזלה ירידה של 0.9% במחיר הבנזין באירופה ,  והפער בשער החליפין מול הדולר  ( 0.7% )  .  מרכיב המס יש לציין ,  גדל החודש ויהווה 57.6% מעלות הדלק לצרכן .  
עמלת תדלוק בתחנות תישאר 13 אגורות לליטר .  במשרד התשתיות שבים ומדגישים כי המדובר במחיר הבנזין המקסימאלי בתדלוק עצמי ,  וכי רצוי להשוות מחירים בין התחנות .
 שנת 2009 החלה עם מחיר של 4.75 שקל לליטר בנזין ,  כתוצאה מצניחת מחיר חבית נפט נוכח המשבר הפיננסי העולמי .  בחודש מאי השנה החליט שר האוצר על ייקור הבלו ב-35 אגורות לליטר ,  וחודשיים לאחר-מכן התייקר המע"מ ב-1% .  לפיכך ,  מסתיימת השנה עם התייקרות של 25.5% במחיר ליטר בנזין .
 יש לציין ,  כי בימים האחרונים התייקר גם גז הבישול  ( גפ"מ )  בשיעור של כ-3.5%  ( לאחר שרשם התייקרות של כ-9% בחודש שעבר )  - אם-כי יש לציין שמחירו הוצא מפיקוח בשנה שעברה .
 
מחיר הדלק יוזל מחר בחצות ב-0.92%
שנת 2010 תיפתח מחר בחצות בהוזלת הדלק ב-6 אגורות לליטר :  מחיר ליטר בנזין 95 אוקטן יוזל ב-0.92% - ויעמוד על 6.44 שקל לליטר

