דיווח באירן :  ירי לעבר פעילי אופוזיציה
עשרות אלפי תומכי המשטר האירני יצאו לרחובות אירן לחגוג את יום המהפכה האיסלמית .  בתוך כך ,  אתר רפורמיסטי דיווח כי שוטרים פתחו באש חיה נגד מפגינים במהלך עצרת בטהרן ,  וכי נכדתו של האייתולה חומייני ובעלה נעצרו במהלך הפגנה
עשרות אלפי בני אדם יצאו הבוקר  ( חמישי )  לרחובות טהרן לציין את יום השנה ה-31 למהפכה האיסלמית במדינה .  הטלוויזיה הממלכתית באירן שידרה תמונות של נשים ,  גברים וילדים נושאים שלטים עליהם נכתב  " מוות לארצות הברית "  ו"מוות לישראל ",  בדרכם לכיכר החופש בבירה האירנית ,  כך דיווחה סוכנות הידיעות הצרפתית .
 בתוך כך ,  אתר אינטרנט רפורמיסטי דיווח כי כוחות ביטחון עצרו את נכדתו של מנהיג המהפכה האיסלמית האייתוללה חומייני ,  זהרה אשרקי ,  ואת בעלה ,  מוחמד רזה חאתמי ,  אחיו של מנהיג הרפורמיסטים ונשיא אירן לשעבר מוחמד חאתמי .  השניים נעצרו במהלך הפגנות לציון יום השנה למהפכה האיסלמית .  עוד דווח כי בנו של מנהיג אופוזיציה נוסף ,  מהדי כרובי ,  נעצר אף הוא .  
מוקדם יותר דווח כי שוטרים פתחו באש חיה נגד מפגינים במהלך עצרת במרכז טהרן ,  וכי מנהיגי האופוזיציה מוחמד חאתמי ומהדי כרובי הותקפו .
 חגיגות המהפכה מתקיימות השנה בצל מתיחות רבה ,  מחשש לחידוש הפגנות האופוזיציה .  מאז הבחירות השנויות במחלוקת ביוני שעבר ,  ניצלו הרפורמיסטים אירועים חשובים להפגנות רחבות ,  שהתפתחו לא פעם לעימותים אלימים עם כוחות הביטחון .  הממשל האירני הזהיר את מתנגדיו כי ינקוט ביד קשה נגד כל מי שיחבל באירועים ,  ומאז תחילת השבוע נפרשו בבירה מחסומים .  
מנהיגי האופוזיציה מהדי כרובי ומיר חוסיין מוסאווי קראו לתומכיהם לצאת ולהפגין .  ברשת אל-ערביה דווח על הפגנה גדולה של הרפורמיסטים בכיכר סאדקיה בטהרן .  על פי הדיווח ,  המשטרה עושה שימוש בגז מדמיע על מנת לפזר את המפגינים .  רפורמיסטים רבים מסרו לרשת  " אל-ערביה "  כי מיניסטריון המודיעין באירן שיגר לתושבי טהרן הודעות SMS בו הזהירו אותם מפני התנהגותם ביום זה . " יום המהפכה הוא היום לחיסול אלו שיוצרים מלחמת אזרחים ". 
 ( עדכון ראשון :  9:42 ) 

דיווח באירן :  ירי לעבר פעילי אופוזיציה
עשרות אלפי תומכי המשטר האירני יצאו לרחובות אירן לחגוג את יום המהפכה האיסלמית .  בתוך כך ,  אתר רפורמיסטי דיווח כי שוטרים פתחו באש חיה נגד מפגינים במהלך עצרת בטהרן ,  וכי נכדתו של האייתולה חומייני ובעלה נעצרו במהלך הפגנה

