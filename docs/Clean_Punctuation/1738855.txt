פוטבול :  מסמר פלדה
הפסד ראשון לסטילרס ,  17:14 לרייבנס .  מקנאב ניצח בפילי ,  ג'קסונוויל גברה על הקולטס בזכות שער שדה מ-59 יארד
לא שציפינו לפחות מזה מבחינת נוקשות ,  אבל גם דרמה הייתה בפיטסבורג בליל ראשון ,  כשבולטימור יצאה בעור שיניה עם ניצחון של השניות האחרונות ,  14:17 ,  ומנעה מהסטילרס פתיחה ראשונה של 0:4 מזה 31 שנה .
 בסינסינטי קצת פחות שמח ,  כשהבנגאלס נחלו הפסד 23:20 בקליבלנד .  ניו אורלינס ממשיכה לגמגם וניצחה בקושי 14:16 את קרוליינה ,  דנבר יצאה עם היד על העליונה ב-20:26 בנשוויל על טנסי ,  אטלנטה שוב נעזרה ברגל של מאט בריאנט כדי לגבור 14:16 על סן פרנסיסקו ,  ניו יורק ג'טס טיילה ב-14:38 בבפאלו ,  גרין ביי ירקה דם ב-26:28 על דטרויט וסאם בראדפורד וסט .  לואיס קצרו ניצחון שני ,  3:20 על סיאטל .
 בסדרת המשחקים המאוחרת ,  ג'קסונוויל הכניעה את אינדיאנפוליס 28:31 בזכות שער שדה מ-59 יארד של ג'וש סקובי .  יוסטון עברה את אוקלנד עם ניצחון 24:31 ,  סן דייגו טיילה ב-10:41 על אריזונה ודונובן מקנאב חזר למגרש אותו הוא מכיר יותר טוב מכולם ,  לינקולן פייננשל בפילדלפיה ,  והוביל את וושינגטון לניצחון 12:17 .  האיגלס איבדו את מייקל ויק ,  שנפצע בצלעות .  הג'איינטס סגרו את הלילה עם ניצחון 3:17 על שיקגו .
 פיטסבורג  ( 1:3 )  - בולטימור  ( 1:3 )  17:14
זה בדיוק סוג המשחקים שהרייבנס אוהבים - סמאשמאות' עם ניקוד נמוך שנותן להם הזדמנות .  לאחר שכשל בדאון רביעי שתי דקות לסיום ,  קיבל ג'ו פלאקו הזדמנות נוספת כשהסטילרס לא הזיזו את השרשראות והפעם הוא העניש .  הקוורטרבק של בולטימור ,  עם משחק של 24 מ-37 ל-256 יארד ,  רשם את מסירתו האחרונה במשחק - לייזר של 18 יארד לטי ג'יי חושמנזאדה ,  והרייבנס יצאו מנצחים מהיינץ פילד .  הם עשו זאת לא מעט בזכותו של ג'ף ריד ,  הבועט של פיטסבורג ,  שנכשל בשני ניסיונותיו לשער שדה .  80 יארד באוויר לדרק מייסון בבולטימור ,  12 מ-21 ל-141 יארד ואיבוד לצ'רלי באץ' מהסטילרס ,  79 יארד ושני טאצ'ים לרשארד מנדנהול ,  שלא היה רחוק מלהפוך לגיבור המשחק .  
בפאלו  ( 4:0 )  - ניו יורק ג'טס  ( 1:3 )  38:14
זו אולי רק בפאלו ,  אבל לאוהדי הג'טס יש הרבה סיבות להרגיש טוב עם הקבוצה .  לסיבה הראשית קוראים לדניאן טומלינסון ,  שנתן משחק וינטאג' של 133 יארד בריצה ושני טאצ'דאונים ,  רשם משחק מספר 47 בקריירה עם 100 יארד או יותר ועם 12,831 יארד עבר את טוני דורסט כשהוא שביעי בדירוג הרצים בהיסטוריה .  86 יארד וטאצ'דאון לבריילון אדוארדס ,  שני טאצ'ים לדסטין קלר ,  אחד מידיו של מארק סאנצ'ז והשני משל בראד סמית' .  12 מ-27 ל-128 יארד ושני טאצ'דאונים לריאן פיצפטריק בבפאלו ,  שמפנטזת על הבחירה הראשונה בדראפט .
 סט .  לואיס  ( 2:2 )  - סיאטל  ( 2:2 )  3:20
יש בעל בית חדש בסט .  לואיס - ואולי גם בכל ה-NFC מערב .  אם ניצחון אחד עוד נחשב למזל ,  סאם בראדפורד הנהיג את הראמס לשניים ,  וזה כבר מצביע על מגמה .  בראדפורד השלים 23 מ-41 מסירותיו ל-289 יארד ,  נחטף פעם אחת אבל גם השליך שני כדורים לאנדזון ,  והראמס על מאזן חצוי נחמד .  היכולת של הקוורטרבק חיפתה על הפציעה של סטיבן ג'קסון ,  שהיה מוגבל ולמרות זאת סיים עם 70 יארד ב-22 נשיאות .  בסיאטל אפשר לציין רק את ברנדון סטוקלי ,  שקטף 62 יארד בבכורה בקבוצה .  
טנסי  ( 2:2 )  - דנבר  ( 2:2 )  26:20
משחק הקרבה יוצא מהכלל של הברונקוס ובמיוחד של קייל אורטון ,  שהנהיג דרייב מנצח וסגר אותו במסירה לקורל בקהאלטר ,  שקבעה 20:23 מעט יותר מדקה וחצי לסיום .  הטייטאנס שמטו את בעיטת הפתיחה שלאחר ההבקעה והסוסונים הוסיפו שלוש נקודות על הלוח כדי לרדת עם ה-W המיוחל .  341 יארד ב-35 מ-50 ,  שני טאצ'ים ואיבוד לאורטון ,  115 יארד לברנדון לויד ו-113 עם טאצ'דאון לאדי רויאל .  כריס ג'ונסון ,  שכבר לא יגיע כנראה ל-2,000 יארד העונה ,  סגר משחק חלש עם 53 יארד בלבד ב-19 נשיאות .
 ניו אורלינס  ( 1:3 )  - קרוליינה  ( 4:0 )  14:16
הסיינטס ממשיכים לזייף קשות ,  וניצחו בזכות המהלך של המאמן שון פייטון ,  שהחליף את הבועט גארט הארטלי בג'ון קרני הוותיק .  קרני בן ה-46 השחיל שלושה שערי שדה ,  החשוב שבהם 3:55 דקות לסיום ,  והגנת הקדושים עצרה במאמץ רב את ג'ימי קלאוסן בדאון רביעי ארוך כדי להשאיר את הניצחון בניו אורלינס .  האם כך מתכוונת האלופה להגן על התואר ?  בואו נגיד שככה זה יהיה קצת קשה .  33 מ-48 ל-275 יארד וטאצ'דאון לדרו בריס ,  146 יארד ב-11 מ-21 עם טאצ'דאון בצד השני לקלאוסן .  86 יארד וכניסה לאנדזון לד'אנג'לו וויליאמס בקרוליינה .  
קליבלנד  ( 3:1 )  - סינסינטי  ( 2:2 )  20:23
הנה תרגיל במתמטיקה :  טרל אואנס קוטף 222 יארד עם טאצ'דאון בעשר מסירות מקרסון פאלמר ,  שרושם 371 יארד ושני טאצ'דאונים - והבנגאלס עדיין מפסידים .  ולמי ?  לקבוצה שעד למשחק הזה הייתה ללא ניצחון וללא תקוות ממשיות לעונה .  סנקה וואלאס הוביל את הבראונס ליתרון 0:10 ,  הטיגריסים השוו ל-10:10 ,  החומים פתחו פער 10:23 ומשחק החתול והעכבר נעצר על 20:23 .  18 מ-30 ל-184 יארד ,  טאצ'דאון ואיבוד לוואלאס ,  102 יארד וטאצ'דאון לפייטון היליס המעולה ,  שאוחז בגאון במושכות הרץ הפותח של קליבלנד .  
גרין ביי  ( 1:3 )  - דטרויט  ( 4:0 )  26:28
משהו רע עובר על הפאקרס .  בשבוע שעבר גרין ביי הפסידה לשיקגו בגלל עבירות מיותרות ,  הפעם נמנעה ממנה מבוכה ביתית גדולה בגלל איבודים .  הפאקרס לא רשמו נקודות התקפיות במחצית השניה ,  ונראה היה שהם בדרך לניצחון בטוח עם חטיפה של צ'רלס וודסון מעט לאחר ההפסקה ,  שהפכה לטאצ'דאון והעלתה אותם ל-17:28 .  אבל אז באה סדרת טעויות של האורזים ,  רק שכל שדטרויט עשתה היה להמיר אותן בארבעה שערי שדה מוצלחים של ג'ייסון הנסון הבלתי מתכלה .  חלון ההזדמנויות נסגר ,  ובוויסקונסין יכולים לנשום לרווחה .  12 מ-17 ל-181 יארד ,  שלושה טאצ'ים ושני איבודים לארון רוג'רס ,  89 יארד וטאצ'דאון לדונלד דרייבר .  331 יארד ,  שני טאצ'ים ושני איבודים לשון היל בדטרויט ,  כשקלווין ג'ונסון קולט את שתי המסירות באנדזון  ( האיש חיה )  ומסיים עם 86 יארד באוויר .  
אטלנטה  ( 1:3 )  - סן פרנסיסקו  ( 4:0 )  14:16
שבוע שני ברציפות שהפאלקונס נזקקים לשירותיו של מאט בריאנט .  הבועט הוותיק ירה לשער שדה מ-43 יארד שתי שניות לסיום ,  והשאיר את הניצחון בג'ורג'יה דום .  דקה לפני כן זה נראה אבוד ,  כשנייט קלמנטס חטף כדור ,  רץ ,  רץ ,  רץ - הופל והכדור נשמט מידיו .  הפאמבל נתן לאטלנטה חיים חדשים והניינרס שוב מצאו דרך חדשה להפסיד .  273 יארד ,  טאצ'דאון ושני איבודים למאט ריאן ,  104 יארדים לרודי וייט .  188 יארד ב-21 מ-32 עם טאצ'דאון ושני איבודים לאלכס סמית' ,  137 יארדים כוללים לפרנק גור ,  הנשק העיקרי בהתקפת הניינרס .
 ג'קסונוויל  ( 2:2 )  - אינדיאנפוליס  ( 2:2 )  28:31
ג'וש סקובי מעולם לא החדיר את הכדור בין העמודים ממרחק של59 יארד - עד הלילה .  הבועט של ג'קסונוויל ירה במדויק לשער שדה מהמרחק העצום ,  והקולטס נחלו הפסד שני העונה .  אינדי שילמה על טעויות ,  בהן השמטות של התופסים דווקא ,  וגם על פסק זמן טפשי שלקח המאמן ג'ים קאלדוול ,  שהשאיר זמן על השעון לג'אגוארס .  דייויד גרארד היה סולידי ,  והנהיג את התקפת הג'אגוארס עם 17 מ-22 ל-163 יארד ושני טאצ'דאונים באוויר ואחד על הקרקע .  על הקרקע עזר מוריס ג'ונס דרו ,  שגמא 105 יארד ורשם טאצ'דאון אחד בריצה ואחד בתפיסה .  בצד השני ,  352 יארד ושני טאצ'ים לפייטון מאנינג ,  שגם נחטף פעם אחת .  196 יארד ב-15 תפיסות לרג'י ויין .  
אוקלנד  ( 3:1 )  - יוסטון  ( 1:3 )  31:24
הטקסאנס ,  ללא אנדרה ג'ונסון הפצוע ,  נהנו מהפסדיהן של טנסי ואינדיאנפוליס כדי להתמקם בבדידות מזהרת בראש ה-AFC דרום .  זה לא היה קל ,  כי גם אחרי יתרון 14:31 הם היו צריכים להגן מפני שוויון לקראת הסיום .  משחק גדול לאריאן פוסטר ,  עם 131 יארד בריצה ו-73 בתפיסה וטאצ'דאון אחד מכל סוג .  16 מ-29 ל-192 יארד וצמד טאצ'ים למאט שאוב ביוסטון ,  278 יארד ,  שני טאצ'ים ושני איבודים לברוס גראדקובסקי בצד השני .  הנהנה העיקרי היה הטייט אנד זאק מילר ,  שסיים עם 122 יארד ב-11 תפיסות וטאצ'דאון .  
סן דייגו  ( 2:2 )  - אריזונה  ( 2:2 )  10:41
משחק שלא צריך להרחיב עליו את הדיבור .  שעשוע של אחר צהריים לפיליפ ריוורס ואנטוניו גייטס ,  שחברו ל-144 יארד  ( ריוורס עם 241 בסך הכל )  ושני טאצ'דאונים .  100 יארד וטאצ'דאון למייק טולברט ,  55 וכניסה לאנדזון לריאן מת'יוס ,  שניהם על הקרקע .  64 יארד לדרק אנדרסון האומלל ,  82 למקס הול ,  מחליפו באריזונה .
 פילדלפיה  ( 2:2 )  - וושינגטון  ( 2:2 )  17:12
המשחק הזה הבטיח רבות בגלל החזרה של דונובן מקנאב לעיר האחווה והעימות שלו עם מייקל ויק .  בסופו של דבר ,  זה הפך לעימות שכולו גארבג' טיים מרוכז ,  לא מעט בשל הפציעה של ויק במחצית הראשונה .  הקוורטרבק של האיגלס ניסה לחדור לאנדזון ונפגע בצלעות .  הוא לא חזר לשחק ,  ובפיגור 17:3 קיבל קווין קולב הזדמנות להראות שהוא יכול .  הוא לא ניצל אותה ,  כשסיים עם 201 יארד וטאצ'דאון בשלב מאוחר .  קולב כמעט גנב את המשחק עם זריקת הייל מרי ,  אבל יצטרך להשתפר אם ירצה להוכיח לאנדי ריד שהוא ראוי להיות פותח .  125 יארד ב-8 מ-19 למקנאב ,  שגם רשם טאצ'דאון ואיבד כדור .  הוא בעיקר נישא על משחק הריצה של ריאן טוריין  ( תיקון )  ,  שסיים עם 70 יארד וטאצ'דאון .
 ניו יורק ג'איינטס  ( 2:2 )  - שיקגו  ( 1:3 )  3:17
בערב בו הוקירו את 30 הגדולים שבשחקניהם ,  הג'איינטס החליטו לא לבייש את המועדון .  ההפסד המשפיל לטנסי עוד חרות היטב בראש ,  והגנת הכחולים החליטה לדפוק הופעה .  התוצאה - שיתוק כמעט מוחלט של ג'יי קאטלר ,  כמעט באופן מילולי .  אוסי יומניורה וג'סטין טאק רשמו שלוש הפלות כל אחד במחצית ראשונה של תשע הפלות ,  קאטלר יצא בגלל זעזוע מוח ולא חזר .  הוא סיים עם 8 מ-11 ל-42 יארד ואיבוד ,  ומחליפיו טוד קולינס וקאלב הייני לא עשו יותר מדי .  בניו יורק ,  איליי מאנינג רשם משחק חף מאיבודים אוויריים עם 18 מ-30 ל-195 יארד ,  אבל גם שתי השמטות כדור .  על הקרקע חדרו אחמד בראדשו וברנדון ג'ייקובס לאנדזון .  בראדשו סיים עם 129 יארד ,  ג'ייקובס עם 62 .
 
פוטבול :  מסמר פלדה
הפסד ראשון לסטילרס ,  17:14 לרייבנס .  מקנאב ניצח בפילי ,  ג'קסונוויל גברה על הקולטס בזכות שער שדה מ-59 יארד

