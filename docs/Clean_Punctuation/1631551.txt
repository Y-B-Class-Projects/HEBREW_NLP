כמות המשרות הפנויות בשוק העבודה עלתה ברבעון האחרון ;   " החברות עוברות מקיצוצים ליעדי פיתוח וצמיחה "
 כך עולה מדיווח אתר הדרושים ג'וב מסטר ;  מספר מחפשי העבודה ב-2009 היה גבוה ב-36% בהשוואה ל-2008
ברבעון האחרון של 2009 חל היפוך במגמה השלישית של שוק העבודה .  בעוד שבשלושת הרבעונים של 2009 היתה ירידה משמעותית במספר המשרות הממתינות לעובדים ,  ברבעון האחרון של השנה החל היפוך מגמה ומספר המשרות גדל למספר שהוא גבוה אף יותר מהרבעון האחרון של 2008 .  כך עולה מנתוני אתר הדרושים ג'וב מסטר.לדברי שי חן ,  בכיר בחברה ,  בסיכום שנתי של כמות המשרות ,  ניתן לראות שבשנת 2009 ירדה כמות המשרות הממתינות לאיוש ב-10% לעומת הכמות ב-2008 .  מספר מחפשי העבודה ב-2009 היה גבוה ב-36% בהשוואה ל-2008 ." עד המחצית השנייה של 2008 לא הורגשו שינויים משמעותיים בשוק העבודה שהצביעו על הגעת המיתון לישראל ",  אמר חן . " החל מהרבעון האחרון של 2008 החל גידול במספר מחפשי העבודה ,  במקביל לירידה במספר המשרות הממתינות לאיוש ",  הוסיף.לדבריו ,  בתחום ההיי-טק והמחשבים היתה ירידה ממוצעת של 15% בכמות המשרות לעומת 2008 .  בתחום הכלכלה ושוק ההון היתה ירידה של 9% .  לעומת זאת בכמה תחומים חלה דווקא עלייה בכמות המשרות הפנויות ,  כגון תחום המכירות  ( גידול של 8% )  ושירות לקוחות  ( עלייה של 6% )  .  היו תחומים שבהם לא חל שינוי כמותי במספר המשרות הפנויות ,  כגון תחום האדמיניסטרציה ,  עריכת דין ומשרות לסטודנטים ." ברבעון האחרון של 2009 חברות רבות שינו את התנהלותן מקיצוצים ליעדי פיתוח וצמיחה ,  דבר שהמריץ אותן לחזור ולגייס עובדים חדשים ",  אמר חן . " עם זאת ,  יש חברות הנוקטות אסטרטגיה של 'נחכה ונראה' :  הן חשדניות ונוהגות בזהירות ונמנעות מלבצע שינויים דרמטיים בכל הנוגע לגיוס עובדים ,  גם במהלך 2010 ". 

כמות המשרות הפנויות בשוק העבודה עלתה ברבעון האחרון ;   " החברות עוברות מקיצוצים ליעדי פיתוח וצמיחה "
 כך עולה מדיווח אתר הדרושים ג'וב מסטר ;  מספר מחפשי העבודה ב-2009 היה גבוה ב-36% בהשוואה ל-2008

