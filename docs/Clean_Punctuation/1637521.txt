בצל חשש מפגיעה במכירות קינדל עקב השקת אייפד :  זינוק של 70% ברווח הרבעוני של אמזון
מניית קמעונית האינטרנט נופלת ב-6% לאחר הסגירה למרות שתוצאותיה עלו על התחזיות
 ,  קמעונית האינטרנט הגדולה בעולם ,  דיווחה היום על זינוק חד מהצפוי של 70% ברווח הרבעוני הודות למכירות ערות של מוצרי מדיה ואחרים בעונת החגים האחרונה .  החברה גם הודיעה על תוכנית לקנייה חוזרת של מניות בהיקף של עד שני מיליארד דולר .  אמזון - חנות כלבו וירטואלית המוכרת מגוון עצום של מוצרים ,  החל בספרים וכתבי עת ,  דרך מזון לבעלי חיים ומצלמות ,  וכלה בחלקי רכב וכלי נגינה - רשמה ברבעון הרביעי של שנת 2009 רווח נקי של 384 מיליון דולר ,  או 85 סנט למניה ,  לעומת רווח של 225 מיליון דולר ,  או 52 סנט למניה ,  בתקופה המקבילה בשנה הקודמת .  תחזית האנליסטים היתה לרווח של 72 סנט למניה.החברה דיווחה על זינוק של 75% ברווח התפעולי ל-476 מיליון דולר - מעל לתחזיות לרווח תפעולי של 437 מיליון דולר .  אמזון ,  אשר מייסדה ג'ף בזוס משמש כמנכ"ל ,  רשמה ברבעון הכנסות של 9.52 מיליארד דולר ,  צמיחה של 42% לעומת התקופה המקבילה בשנה הקודמת ,  ומעל לתחזיות האנליסטים להכנסות של 9.04 מיליארד דולר .  אמזון עצמה העריכה בחודש אוקטובר כי תרשום ברבעון הכנסות של 8.13-9.13 מיליארד דולר .  במבט קדימה ,  צופה אמזון מכירות של 6.45-7 מיליארד דולר ברבעון הנוכחי - מעל לתחזיות האנליסטים למכירות של 6.36 מיליארד דולר .  החברה צופה לרשום ברבעון רווח תפעולי של 275-365 מיליון דולר .  מניית אמזון ,  אשר זינקה בקרוב ל-150% בשנה החולפת וביותר מ-30% מאז פרסום דו"חותיה הרבעוניים הקודמים ,  צונחת ביותר מ-6% במסחר לאחר הסגירה ,  אחרי שסיימה את שעות המסחר הרגילות בוול סטריט בעלייה של כ-2.5% .  אמזון החלה בחודש אוקטובר למכור את קורא הספרים האלקטרוני  ( e-reader )  קינדל ביותר מ-100 מדינות ברחבי העולם .  בארה"ב ,  בה כבר שווק קינדל ,  הוזילה החברה את מחירו ב-13% ל-259 דולר - 100 דולר פחות ממחירו לפני שנה בלבד .  ישראל - כמו גם סין ,  קנדה ,  מצרים וירדן - לא נכללה ברשימת המדינות שבהן החל להימכר קינדל .  מאז הושק הקינדל ב-2007 ,  הפך קורא הספרים לאחת מההצלחות הגדולות של אמזון .  משתמשים במכשיר יכולים כיום לקרוא באמצעותו מגוון רחב של עיתונים בינלאומיים ולמעלה מ-200 אלף ספרים בשפה האנגלית .  קינדל היה אחד המוצרים הנמכרים ביותר של החברה בעונת החגים האחרונה בארה"ב ,  והפך לפריט המתנה הנמכר ביותר בהיסטוריה של אמזון .  יתר על כן ,  בעונת החגים האחרונה מכרה אמזון באתר האינטרנט שלה יותר ספרים דיגיטליים מאשר ספרים רגילים .  עם זאת ,  השקתו אתמול של מכשיר אייפד  ( ipad )  של חברת אפל - אשר אחד מייעודיו העיקריים הוא כקורא ספרים אלקטרוני - הגבירה את החששות מפני פגיעה במכירות קינדל .  קינדל עלה לכותרות בחודש שעבר לאחר שהאקר ישראלי הצליח לפרוץ את ההגנות הדיגיטליות של המכשיר ,  ואיפשר בכך לקרוא ספרים אלקטרוניים ,  שעד אז ניתן היה לקרוא אותם רק באמצעות קינדר ,  גם באמצעות מכשירים אחרים ,  ובכלל זה מחשבים אישיים .
 
בצל חשש מפגיעה במכירות קינדל עקב השקת אייפד :  זינוק של 70% ברווח הרבעוני של אמזון
מניית קמעונית האינטרנט נופלת ב-6% לאחר הסגירה למרות שתוצאותיה עלו על התחזיות

