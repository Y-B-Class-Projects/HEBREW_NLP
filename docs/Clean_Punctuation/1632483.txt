ביל גרוס שובר שיאים :  היקף נכסי קרן פימקו נכון לסוף 2009 - יותר מטריליון דולר
היקף הנכסים בסוף הרבעון השלישי היה 941 מיליארד דולר ,  מסרה היום קרן האג"ח הגדולה בעולם
היקף הנכסים של פימקו ,  קרן האג"ח הגדולה בעולם המנוהלת על ידי ביל גרוס ,  חצה את רף טריליון דולר ,  לפי הודעה שפורסמה היום באתר האינטרנט של פימקו .  סך נכסי פימקו הגיע ל-1.001 טריליון דולר נכון לסוף שנת 2009 ,  לעומת 941 מיליארד דולר בסוף הרבעון השלישי של השנה .  בחודש שעבר ,  הפכה קרן טוטאל ריטרן פאנד של פימקו לקרן הנאמנות הגדולה בהיסטוריה לאחר שסך נכסיה גדל ל-202.5 מיליארד דולר . " המטרה שלנו מעולם לא היתה להיות הגדולים ביותר ,  אלא הטובים ביותר ",  אמר אז גרוס .  טוטאל ריטרן שברה את השיא שקבעה קרן המניות גרואות פאנד אוף אמריקה ,  אשר היקף נכסיה הגיע ל-202.3 מיליארד דולר ב-2007 ,  לפי נתוני חברת המחקר מורנינגסטאר .  במהלך 11 החודשים הראשונים של 2009 הזרימו משקיעים 47 מיליארד דולר לטוטאל ריטרן - יותר מכל קרן נאמנות אחרת בארה"ב ,  לפי מורנינגסטאר .  נהירת המשקיעים לקרן שיקפה את הרתיעה הגוברת מהשקעה בשוק המניות ,  אפילו לאחר התאוששות שוק המניות בארה"ב משפל 12 שנים שנרשם בחודש מארס השנה .  קרן טוטאל רטורן ,  אשר נוסדה על ידי גרוס ב-1987 ומנוהלת על ידו מאז ועד היום ,  הניבה תשואה ממוצעת של 6.9% בחמש השנים האחרונות - תשואה גבוהה יותר מזו של 99% מהקרן המתחרות ,  לפי נתוני בלומברג .  ב-2008 הניבה הקרן תשואה של 4.8% בעוד שמדד המניות s & p 500 נפל ב-38% - הנפילה השנתית החדה ביותר מאז תקופת השפל הכלכלי הגדול בשנות ה-30 של המאה הקודמת .
 
ביל גרוס שובר שיאים :  היקף נכסי קרן פימקו נכון לסוף 2009 - יותר מטריליון דולר
היקף הנכסים בסוף הרבעון השלישי היה 941 מיליארד דולר ,  מסרה היום קרן האג"ח הגדולה בעולם

