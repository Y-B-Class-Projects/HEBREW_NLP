 " יבנה תיהפך לפנינה נדל"נית "
 בעל הבית
 >  >  ראש עיריית יבנה צבי גוב-ארי פעל לפני עשר שנים להגדיל את שטח השיפוט של העיר .  אחרי ארבע שנים אושר לעיר סיפוח של כ-8,000 דונם שהיו שייכים למועצה האזורית חבל יבנה .  תוספת השטחים תאפשר בנייה של כ-8,000 דירות בשלב ראשון ובהמשך כ-7,000 דירות נוספות הנמצאות בשלבי תכנון .  בשנה האחרונה שיווק מינהל מקרקעי ישראל קרקע לכ-2,000 דירות במתחם .  המכרז זכה להתעניינות רבה ולמחירים גבוהים .  בין החברות שיבנו במתחם :  ב.ס.ר ,  תדהר ,  חברת הביטוח מגדל ,  אביסרור משה ובניו ,  אלמוג כ.ד.א.י ושפיר מגורים .  לפני כשבועיים כבר החלה חברת תדהר לשווק 1,000 דירות במתחם הגדול ביותר בעיר . " המועצה האזורית שהעבירה את הקרקע זכתה לכ-50% מההכנסות על היטלי השבחה ואנחנו הרווחנו בנוסף לקרקע ,  כניסה של אוכלוסייה חזקה שתכפיל את מספר התושבים בעיר ",  מספר גוב-ארי . " יבנה תיהפך בשנים הבאות לפנינת נדל"ן עם יתרונות רבים כמערכת חינוך הטובה ביותר באזור ,  עם 90% הצלחה במבחני בגרות ,  עורקי תחבורה ומוקדי תעסוקה ".  עם זאת ,  כעת ,  רגע לפני שחברות נדל"ן נוספות מבקשות להיכנס לעיר ,  מאיים גוב-ארי : " לא נוציא היתרים עד שהממשלה לא תממן הקמת מוסדות ציבור .  תיכננו את השכונה הירוקה לפרטי פרטים ,  אך על הממשלה לשתף פעולה ולממן הקמת מוסדות ציבור בשכונה .  מחירי קרקע ליחידת דיור בעיר האמירו מכ-80 אלף שקל לפני כשלוש שנים לכ-380 אלף שקל כיום .  מדובר בהכנסות אדירות לקופת המדינה ,  מהן ניתן לממן הקמת מוסדות ציבור .  כיום מאושרים בשכונה הירוקה מעונות יום ,  גני ילדים ובתי ספר ,  אך דרושים גם מתנ"סים ,  מועדוני נוער ,  מרכזי ספורט ,  מקוואות ובתי כנסת .  שכונה לא יכולה להתקיים ללא שירותי ציבור בסיסיים ,  וכיום לא נמצא לזה מימון . " גם בהוראות התכנון ובנספחים של הקמת השכונה הזו נקבע כי היתרי בניה יינתנו רק לאחר הבטחה תקציבית של הקמת מוסדות ציבור .  כל עוד ההבטחות לא יקוימו אין לעיר הזו כוונה להוציא אישורי בנייה לכל דרישה עתידית שתבוא ".  

" יבנה תיהפך לפנינה נדל"נית "
 בעל הבית

