בין האוטו לבית 
בעל הבית
 >  >   " המוסך המרכזי של רנו-ניסן ברחוב ריב"ל בתל אביב יעבור לאתר אחר ,  ובמקומו תקים קרסו נדל"ן ,  בעלת הקרקע ,  מגדל משרדים ",  אומר מנכ"ל קרסו נדל"ן דן פרנס ,  שמגדיר את מתחם יד חרוצים כ"מיקומה ההיסטורי של חברת קרסו ".  צעד זה של חברת קרסו הוותיקה ,  שהיתה מוכרת כל השנים בשל פעילותה בתחום הרכב כיבואנית רנו וניסן ,  מתיישב עם כניסתה של החברה בשנים האחרונות לתחום הנדל"ן .  באופן רשמי רק לפני שנה פוצלה החברה לשתי חברות נפרדות - קרסו מוטורס וקרסו נדל"ן .  השבוע הודיעה החברה כי תהפוך שטח חקלאי של 26.5 דונם ברחובות שבבעלותה למתחם תעסוקה והיי-טק . " את השטח רכשה קרסו בשנת 1992 כאשר קיבלה את הזיכיון לייבא את רכבי ניסן לישראל ,  והמקום שימש מרכז לוגיסטי של ניסן ",  מספר פרנס . " כשהמרכז הלוגיסטי עבר לפארק ראם ,  החלטנו לקדם במקום תוכנית להקמת מתחם תעסוקה חדש ,  ואני צופה שהתב"ע להקמת משרדים תאושר בחודשים הקרובים ,  ותוך שנה נקבל היתרי בנייה ".  פרנס סבור כי מיקום השטח אידיאלי להקמת פארק תעשייה והיי-טק : " השטח גובל במכון ויצמן ,  בפארק תמר ופארק המדע ,  נמצא במרחק הליכה מתחנת הרכבת של רחובות ,  ונמצא ממש בכניסה לעיר ".  על הסמיכות לפארק תמר אומר פרנס כי  " נכון שמדובר בתחרות לפארק תמר ,  אך במקומות כאלה המסה מהווה יתרון .  אנחנו נהיה חלק מהפארק ,  רק עם יתרון של חשיפה ונגישות .  בניגוד לפארק תמר ,  שיש בו בניינים שנראים רק כשנכנסים לתוך המתחם ,  אנחנו נמצאים ממש על הציר הראשי ,  ונראים היטב מרחוב הרצל הראשי ומכביש עוקף רחובות המערבי ".  עם כניסת החברה לנדל"ן ,  מודה פרנס כי  " ההתלבטות אם להשקיע בנדל"ן מניב או בנדל"ן מגורים היתה גדולה - ולבסוף החלטנו ללכת על שניהם ".  פרויקט הדגל של החברה הוא פרויקט המגורים גן המושבות בפתח תקוה ,  הכולל 300 יחידות דיור ,  אותו בונה חברת תדהר וכיום נמצא בשיווק .  פרויקט מגורים אקסלוסיבי מתוכנן ברחוב גרוזנברג בתל אביב בשטח בו שכן בעבר קולנוע אופיר ,  בין רחוב אלנבי לרחוב נחלת בנימין .  פרנס סבור כי הקיפאון שנרשם בתקופה האחרונה בבניית בנייני משרדים חדשים ,  לא בהכרח יקל על אכלוס בנייני המשרדים שתקים החברה ברחובות ובתל אביב : " אני מניח שכמונו ,  גם חברות אחרות מנצלות את הרגיעה ופועלות בינתיים להשיג היתרי בנייה לבניית משרדים .  כאשר חברות אלה יזהו התחלה של התאוששות בשוק ,  הן יפעלו להוציא לדרך לא מעט פרויקטים ". 

בין האוטו לבית 
בעל הבית

