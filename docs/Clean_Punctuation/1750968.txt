ראשי המתנחלים :  נבנה 4,000 בתים חדשים ביו"ש
מועצת יש"ע הציגה תכנית חדשה להקמת אלפי יחידות דיור חדשות בהתנחלויות .  התכנית טעונה אישור של משרד הביטחון . " הכרחי לפרסם מכרזי בנייה חדשים בערים .  בלעדי אלה - ההקפאה נמשכת בפועל "
 אף שהקפאת הבנייה בהתנחלויות הסתיימה באופן רשמי לפני יותר מחודש ,  בשטח היא דווקא נמשכת ,  לטענת מועצת יש"ע .  בשל כך יזמה המועצה תכנית לבניית 4,000 יחידות דיור חדשות ביהודה ושומרון ,  אותה היא מתכוונת להביא לאישור שר הביטחון אהוד ברק .  התכנית הוצגה היום  ( שלישי )  בישיבת שדולת ארץ ישראל בכנסת בראשות חברי הכנסת זאב אלקין  ( ליכוד )  ואריה אלדד  ( האיחוד הלאומי )  . 
" כשביישוב כפרי קטן נבנות חמש יחידות דיור זו שמחה גדולה ביישוב ,  אך מבחינת היקף הבנייה הכללית זה כמעט חסר משמעות ",  נאמר בחוברת שבה מופיעה התכנית החדשה . " הכרחי לפרסם מכרזי בנייה חדשים בערים .  בלעדי אלה - ההקפאה נמשכת בפועל ".  
על פי נתונים שהציגה מועצת יש"ע ,  בביתר עילית יש 800 יחידות דיור זמינות לשיווק מיידי ,  באלפי מנשה יש 800 יחידות ,  בגבעת זאב 507 ,  באריאל 503 ,  באפרת יש 430 יחידות דיור לשיווק מיידי - וכך גם בקרני שומרון .  ביישובים אחרים יש עוד קרקעות זמינות ,  אך במספרים קטנים יותר .  
לדברי שדולת א"י בכנסת , " לא די בהפסקת ההקפאה ,  יש לחדש את הבנייה בהיקפים שהיו בתקופות ממשלות קודמות .  השדולה קיבלה את הנתונים בדבר הצורך ביותר מ-4,000 יחידות דיור ,  בערים ובמועצות המקומיות ביהודה ושומרון - צורך שמימושו ישפיע לטובה גם על משבר מחירי הדיור בכל רחבי הארץ ,  ויקל משמעותית על כל אזרחי המדינה ,  ובמיוחד על זוגות צעירים .  אנו קוראים לראש הממשלה ,  לשר הביטחון ולשר השיכון ,  לפתוח באופן מיידי בתהליך אישור המכרזים ". 

ראשי המתנחלים :  נבנה 4,000 בתים חדשים ביו"ש
מועצת יש"ע הציגה תכנית חדשה להקמת אלפי יחידות דיור חדשות בהתנחלויות .  התכנית טעונה אישור של משרד הביטחון . " הכרחי לפרסם מכרזי בנייה חדשים בערים .  בלעדי אלה - ההקפאה נמשכת בפועל "
 
