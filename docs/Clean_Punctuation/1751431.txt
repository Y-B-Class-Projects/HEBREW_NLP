בית"ר ירושלים :  פרננדז ואיילי קיבלו עונש על תנאי
יו"ר בית"ר ירושלים איציק קורנפיין לא החמיר עם שני השחקנים ,  שאיחרו לאימון .  שחקן בקבוצה : " בשבת יראו בית"ר אחרת "
 יו"ר בית"ר ירושלים איציק קורנפיין ערך היום  ( רביעי )  ועדת משמעת פנימית לדריו פרננדז וסרג' איילי ,  שאיחרו לאימון הקבוצה ביום ראשון ,  פרננדז ב-20 דקות ואיילי ב-10 דקות .  פרננדז ,  אשר עמד כנגדו עונש על תנאי בסך 10,000 שקלים בשל איחור למשחק הביתי נגד בני סכנין לפני כשבועיים ,  קיבל אזהרה והעונש על תנאי נשאר בעינו .  איילי ,  שלא רשם לעצמו עבירות משמעת מתחילת העונה ,  קיבל גם הוא אזהרה וקנס של 3,000 שקלים על תנאי .  
אימון הקבוצה התאפיין היום במוטיבציה גבוהה מצד השחקנים ,  ובמקביל חן עזריאל נטש את האימון בעקבות כאבים בכף הרגל .  כריסטיאן גונזאלס ערך אימון חלקי ועבר מספר טיפולים ,  ואילו אלי דסה הצעיר נעדר עקב זימונו לאימוני הנבחרת הצעירה של גיא לוזון .  שחקן בקבוצה התייחס ליכולת של בית"ר ירושלים ואמר : " זה יישמע תקליט אבל זה מרגיש בסך הכל טוב ואנחנו צריכים לחבר נקודות לכל הדבר הזה .  אני מאמין שכבר בשבת יראו בית"ר ירושלים אחרת שתגרום לקהל לחזור ולהאמין בנו ". 

בית"ר ירושלים :  פרננדז ואיילי קיבלו עונש על תנאי
יו"ר בית"ר ירושלים איציק קורנפיין לא החמיר עם שני השחקנים ,  שאיחרו לאימון .  שחקן בקבוצה : " בשבת יראו בית"ר אחרת "
 
