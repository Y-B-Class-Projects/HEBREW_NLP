צחי מרקור מתעניין ברכישת אזורים 
 >  >  איש העסקים צחי מרקור ,  המחזיק קרוב ל-100 חניונים בישראל ,  מתעניין בהשתלטות על חברת הבנייה אזורים .  לדברי מקורבים למרקור ,  לחניונים של מרקור מחזור משוער של כ-200 מיליון דולר בשנה .  מקורות בשוק אמרו אתמול כי לפי העסקה המתגבשת מול מזרחי טפחות ,  מרקור יקבל מהבנק מימון בסך כ-190 מיליון שקל לרכישת אזורים - כמחצית מהסכום הנדרש לרכישת 51% מאזורים ,  שבשליטת בוימלגרין קפיטל של שעיה בוימלגרין .  רק לפני שבוע הודיעה חברת פאנגאיה נדל"ן ,  שבשליטת ברק רוזן ואסף טוכמאייר ,  כי החלה בבדיקות ראשוניות של כדאיות ההשקעה באזורים .  לפני כן דיווחה בוימלגרין כי היא מנהלת מגעים עם איש העסקים יקיר שעשוע .  במזרחי טפחות הביעו ספק באשר ליכולתו של שעשוע להעמיד את ההון הנזיל הדרוש לביצוע העסקה ,  והודיעו כי הם מקיימים במקביל שיחות עם קבוצות משקיעים אמריקאיות וגרמניות .  למזרחי טפחות מקום מרכזי במאמצים להוציא את עסקת המכירה של אזורים אל הפועל .  הבנק הוא הנושה העיקרי של בוימלגרין קפיטל ,  לאחר שהעמיד לבוימלגרין את רוב המימון לרכישת השליטה באזורים ב-1.2 מיליארד שקל .  בטוחותיו העיקריות של מזרחי טפחות הן מניות אזורים שמחזיק בוימלגרין ,  ששווין הצטמק בינתיים לכ-400 מיליון שקל בלבד .  עם זאת ,  נראה כי במזרחי לא ממהרים לסגור עסקה .  ככל הידוע ,  יותר מעשרה גופים מתעניינים ברכישת אזורים .  במזרחי בודקים בקפדנות את ההצעות ,  בניסיון למצוא רוכשים פוטנציאליים בעלי עסקים נוספים בישראל .  ב-2006 רכש שעיה בוימלגרין את אזורים מאי.די.בי של נוחי דנקנר .  מאז ,  הצטמק הונה העצמי של החברה מ-1.3 מיליארד שקל ל-200 מיליון שקל והיא נקלעה לקשיי נזילות .  אינדיקציה למצבה הקשה התקבלה כשזו לא הצליחה לפני כמה חודשים להנפיק אג"ח להמרה בסך כ-200 מיליון שקל .
 
צחי מרקור מתעניין ברכישת אזורים 
nan
