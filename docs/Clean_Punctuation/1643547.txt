נוקיה שברה מסורת של שנים :  לא השיקה אף מכשיר סלולר חדש בתערוכה בברצלונה
במסיבת עיתונאים הכריזה החברה על פיתוחי תוכנה ,  תוכן ושירותים שונים ,  בהם מערכת ההפעלה החדשה מי-גו
נוקיה ,  יצרנית מכשירי הסלולר הגדולה בעולם לא השיקה אף מכשיר חדש בתערוכת ה-gsma ,  הנערכת בשעות אלו בברצלונה .  מדובר בהחלטה חריגה ,  שכן עד כה נהגה החברה להציג מדי תערוכה את קו המוצרים העתידי שלה לשנה הקרובה .  במסגרת מסיבת העיתונאים של החברה שהסתיימה לפני כשעה ,  לא הכריזה הענקית הפינית ,  אשר מוכרת כ-400 מיליון מכשירי סלולר מידי שנה ,  ולו על מכשיר סלולרי אחד .  החברה התמקדה בהכרזות על מערכת ההפעלה החדשה בשם מי-גו ,  שהיא שילוב של מערכת הפעלה moblin של אינטל ו-maemo של נוקיה - מערכות אלו מבוססות על קוד פתוח.כאמור ,  המסיבה הייתה בסימן תוכנה ,  תוכן ושירותים ,  אך עיתונאים רבים המתינו להכרזות על מכשירים חדשים מהיצרנית הגדולה .  חלק אף עזבו את אולם התצוגה במהלך האירוע .  יתרה מכך ,  לראשונה מאז החלה התערוכה לפני יותר מעשר שנים ,  החליטה נוקיה שלא להקים ביתן במסגרתה ואת מסיבת העיתונאים קיימה החברה מחוץ לתערוכה .  החלטה זו של החברה מצביעה על המשבר שעובר עליה נוכח התחרות הקשה מול אפל.כמו כן ,  הודיעה נוקיה על פיתוחי תוכן שונים :  חנות האפליקציות אובי ,  שירות המוזיקה של החברה ושירותי הניווט של החברה .  כזכור ,  שירותי הניווט שמציעה החברה הן על בסיס חברת המפות navteq ,  אותה רכשה החברה לפני כשנה .  שירותים אלו הפכו חינמיים לאחרונה .  עוד הודיעה החברה על השקת שירותי דואר אלקטורוניים ,  תחת השם נוקיה מסג'ינג ,  שאומץ לאחרונה על ידי פרטנר ויושק בקרוב בישראל.עוד הכריזה נוקיה ,  על פעילות חדשה בתחום העברת הכספים או מה שמכונה ארנק סלולרי .  נוקיה תתחיל בשבועות הקרובים להפעיל את שירות העברת הכספים בפונה בהודו ,  עיר בה 6.8 מיליון תושבים ,  ובמהלך 12 החודשים הקרובים יורחב שירות התשלומים מבוסס הסלולר לשאר הערים הגדולות בהודו .
 
נוקיה שברה מסורת של שנים :  לא השיקה אף מכשיר סלולר חדש בתערוכה בברצלונה
במסיבת עיתונאים הכריזה החברה על פיתוחי תוכנה ,  תוכן ושירותים שונים ,  בהם מערכת ההפעלה החדשה מי-גו

