יעקב פרי : " יש ליבוי של עוינות נגד הבנקים - החקיקה שמטרתה לבטל העמלות היא ניסיון לזכות בכותרת "
 יו"ר בנק המזרחי טפחות ביקר גם את רפורמת בכר וקרא לאחד בין שרותי הבנקים למוצרי הביטוח
יו"ר בנק  ,  יעקב פרי ,  מגלה היום קורת רוח מהחלטתה של ועדת השרים לענייני חקיקה לדחות את הצעת החוק לביטול עמלות העו"ש בבנקים .  פרי אמר כי  " אנו נתקלים לאחרונה בחקיקה פופוליסטית ומזיקה שכל מטרתה היא לזכות בכותרות בעיתון .  לשמחתי הרבה ישנם מספר לא מבוטל של חברי כנסת המגלים אחריות ציבורית לנושא ,  אך עדיין ישנו ליבוי של העוינות כנגד הבנקים .  תיאור הבנקים כפרה חולבת הוא מזיק ומיותר ולראייה אמון הציבור במערכת הבנקאית כמוסד איתן,אשר הוכיח את עצמו בתקופת המשבר ,  על אף ועדת בכר .  הציבור בעת המשבר פנה לבנקים במציאת פיתרון ותמיכה ולא אל חברות הביטוח ששם מרוכזות קופות הגמל שלו שנפגעו ". פרי אמר את הדברים ביום עיון שנערך בבורסה ,  לרגל פתיחת מסלול ההתמחות בשוק ההון במסגרת תואר ראשון לכלכלה וניהול באקדמית ת"א-יפו .  עוד אמר כי  " לציבור הצרכנים יש קושי בתשלום העמלות מאחר ומדובר בשירות שלא ניתן לקחת הביתה כמו  " חולצה בשקית "  אלא מדובר בשירות מתמשך ופחות ממשי .  יש לדרבן את התחרות במערכת במקום לחוקק חוקים שיפגעו ברווחי הבנקים השונים ".  פרי שביקר את רפורמת ועדת בכר קרא לאחד בין שרותי הבנקים למוצרי ביטוח כדי לפתור את בעיית הריכוזיות במערכת הבנקאית כיום .  אם נשכיל לייצר 4-5 קבוצות פיננסיות הציבור ייהנה מהתחרות שתיווצר ". ועדת השרים לחקיקה דחתה הצעות החוק לביטול עמלות העו"ש 

יעקב פרי : " יש ליבוי של עוינות נגד הבנקים - החקיקה שמטרתה לבטל העמלות היא ניסיון לזכות בכותרת "
 יו"ר בנק המזרחי טפחות ביקר גם את רפורמת בכר וקרא לאחד בין שרותי הבנקים למוצרי הביטוח

