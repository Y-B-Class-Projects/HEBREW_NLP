לא מאמינים שדובאי תתאושש - הבורסה עם הביצועים הגרועים בעולם
בורסת דובאי איבדה 15% מאז 14 בדצמבר ;  מדד MSCI לבורסות העולם ירד ב-4% באותה התקופה ,  לפי בלומברג
אי יכולתה של דובאי לשכנע את המשקיעים כי תוכניתה לארגן מחדש את חובותיה תצליח ,  מובילה את הבורסה המקומית לרשום את הביצועים הגרועים בעולם ואת החברות המקומיות לבטל הנפקת אג"ח.מדד בורסת דובאי איבד 15% מאז 14 בדצמבר 2009 ומחק את העליות שנרשמו בבורסה לאחר שאבו דאבי הודיעה כי תיחלץ לעזרתה של הנסיכות .  אג"ח קונצרניות של קבלנית הבניה המקומית נח'יל ירדו לרמה של 55.75 סנט לדולר מ-67.5 סנט לדולר .  עלויות הביטוח של אג"ח ממשלתיות בדובאי עלו לרמתן הגבוהה מאז הצעת הסיוע של אבו דאבי ועומדות על 4.93%.הבורסה בדובאי רשמה את הביצועים הגרועים מבין כל בורסות המניות ב-70 השווקים הגדולים בעולם .  לשם השוואה ,  מדד msci העוקב אחר מניות העולם ירד ב-4% מאז 14 בספטמבר.דובאי וורלד ,  שנמצאת במגעים לארגון מחדש של חובות בשווי 22 מיליארד דולר ,  לא הצליחה להציע הצעה אטרקטיבית למשקיעים בפגישה עימם בדצמבר וסירבה להודיע להם מתי היא תגיע לעסקה עם הנושים.רשות החשמל והמים של דובאי הודיעה ב-17 בינואר כי תדחה הנפקת אג"ח בשווי של 1.5 מיליארד דולר ,  מכיוון שעלויות המימון גבוהות מידי.חוסר הוודאות בנוגע לתוכניות הארגון מחדש של דובאי וורלד  " יוצאת חוסר ודאות שמשפיעה על השווקים ",  אמר רמי סידאני מחברת ההשקעות שרודר אינווסמנט לבלומברג ,  והוסיף : " דובאי עדין לא יצאה מהצרה ואנחנו יודעים שדובאי תמשיך להיאבק עם נטל חובותיה ". 

לא מאמינים שדובאי תתאושש - הבורסה עם הביצועים הגרועים בעולם
בורסת דובאי איבדה 15% מאז 14 בדצמבר ;  מדד MSCI לבורסות העולם ירד ב-4% באותה התקופה ,  לפי בלומברג

