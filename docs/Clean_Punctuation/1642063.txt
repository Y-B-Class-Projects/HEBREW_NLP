האמריקאים שהבריחו ילדים מהאיטי ישוחררו
עשרת האמריקאים שנתפסו בגבולות המדינה פגועת רעידת האדמה עם 33 ילדים והואשמו בניסיון חטיפה ישוחררו . " לא נמצאו עדויות לכוונה פלילית "
 בית המשפט בהאיטי החליט הלילה  ( חמישי )  לשחרר את עשרת אזרחי ארה"ב שהואשמו בחטיפת 33 ילדים תושבי האי לאחר רעידת האדמה .  מקור המקורב לבית המשפט בהאיטי מסר כי השופטים לא מצאו עדות לכוונות פליליות מצד הנאשמים .  על פי הגורם ההחלטה לא פורסמה עדיין באופן רשמי אך העצורים עשויים להשתחרר עוד היום .
 עשרת האמריקאים נעצרו לפני כ-11 ימים בחשד שניסו להבריח 33 ילדים אל מחוץ למדינה .  ב-BBC דווח ,  כי העצורים חברים בארגון צדקה ממדינת איידהו ,  שראשיו אמרו לרשת הבריטית כי הם היו בדרכם להעביר יתומים שניצלו מרעידת האדמה לבית מחסה ליתומים ברפובליקה הדומיניקנית .  משטרת האיטי טענה מנגד כי לאמריקאים לא היו המסמכים הדרושים כדי להוציא את הילדים מחוץ למדינה .
 הרשויות באי שחרב לפני כחודש ברעידת אדמה חזקה ,  חוששים כי סוחרי ילדים ינסו לנצל את המצב הקשה השורר במדינה ולבצע אימוצים בלתי חוקיים ,  מהם ירוויחו מאות אלפי דולרים .  העצורים ,  חלקם מיסיונרים ,  טוענים כי בסך הכל ביקשו להקים בית יתומים על האי הסמוך ,  בו יוכלו הילדים לחיות בשקט עד אשר המצב במולדתם ישתפר ,  והם יועברו לחזקת הרשויות בהאיטי .  חבריהם של העצורים סיפרו כי הם באו במטרה לעזור ולא ביקשו לחטוף את הילדים .
 
האמריקאים שהבריחו ילדים מהאיטי ישוחררו
עשרת האמריקאים שנתפסו בגבולות המדינה פגועת רעידת האדמה עם 33 ילדים והואשמו בניסיון חטיפה ישוחררו . " לא נמצאו עדויות לכוונה פלילית "
 
