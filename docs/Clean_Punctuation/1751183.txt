בסמר וסקויה השקיעו עד 30 מיליון דולר בסטארט-אפ הישראלי דנסביטס 
בלעדי מודם הזיכרון שפיתחה החברה הוא פתרון חדשני שמוזיל את מערכות האחסון המבוססות על זיכרונות פלאש .  מנכ"ל החברה : " מדובר באחד השווקים הצומחים בתחום "
  >  >  חברת הסטארט-אפ הישראלית דנסביטס  ( densbits )  השלימה באחרונה סבב גיוס הון גדול בהיקף הנע בין 20 ל-30 מיליון דולר משתי קרנות הון סיכון אמריקאיות מובילות :  בסמר וסקויה .  מדובר באחד מסבבי גיוס הון הגדולים שנערכו בשנים האחרונות עבור חברה המפתחת טכנולוגיה בתחום זיכרונות פלאש בישראל .  דנסביטס מפתחת טכנולוגיה המוזילה באופן דרמטי את עלות מערכות אחסון מבוססות זיכרונות פלאש .  הפתרון שפיתחה ,  מודם זיכרון  ( flash memory modem )  ,  ייחודי בעולם הטכנולוגי הגלובלי .  יצרניות זיכרונות הפלאש כגון מיקרון ,  הייניקס ,  טושיבה ,  סמסונג ואחרות מנסות ללא ליאות להוריד את עלות יצור זיכרונות הפלאש .  הבעיה נוצרת בייצור זיכרונות פלאש העושים שימוש בטרנזיסטורים קטנים במיוחד ,  בטכנולוגיית ייצור של 15-20 ננומטר .  הסיבה היא פיסיקלית .  בהליך ייצור שכזה הטרנזיסטורים כה זעירים עד שאינם מסוגלים לשמור מספר גדול של אלקטרונים ,  כך שזליגה מעטה וטבעית של אלקטרונים פוגעת קשות באמינות המידע המאוחסן ,  המיוצג על ידי כמות האלקטרונים . " הבעיות נוצרות בהליך ייצור של 20 ננומטר ומטה ,  ואחסון של שלושה ביט לכל תא זיכרון ומעלה ",  מסביר אילן חן ,  אחד המייסדים ומנכ"ל דנטביטס . " האמינות שמתקבלת בזיכרונות פלאש אלה לא מספיק טובה .  זאת גם הסיבה שאפל משתמשת באייפד ובאייפון בזיכרונות פלאש שמיוצרים בטכנולוגיה של 30 ננומטר ושני ביט לכל תא זכרון .  זכרונות פלאש משובצים כיום בכל מכשירי הסלולר החכמים .  מדובר באחד השווקים הצומחים ביותר כיום ,  ולכן הבעיה הזאת הופכת לאקוטית ".  בדנסביטס החליטו לפתור את הבעיה באמצעות פיתוח מודם זיכרון . " לפני 15 שנה הצרכנים התחברו לאינטרנט באמצעות קו נחושת רגיל של בזק ",  אומר חן . " קצב העברת הנתונים היה 56 קילו-ביט לשנייה .  כיום אפשר להשתמש באותו קו נחושת באמצעות טכנולוגיית adsl ולהגיע למהירות של 24 מגה-ביט לשנייה - פי 500 יותר .  טכנולוגיית adsl הצליחה לפתור את הבעיות הייחודיות של קו הנחושת .  זה עשה מהפכה .  המודם זיכרון פלאש שפיתחנו פועל בצורה דומה .  הוא כולל מערכת עיבוד אותות  ( dsp )  ,  מערכת בקוד לתיקון שגיאות  ( ecc )  ומערכת ניהול ".  על מכירות חן מסרב לדבר . " אני רק יכול לומר שאנחנו משתפים פעולה באופן הדוק עם כמה יצרני זיכרונות פלאש מובילים בעולם ".  דנסביטס נוסדה ב-2007 ומתחילת הדרך זכתה להשקעה מקרן סקויה .  מאחוריה עומדים כמה מוותיקי תעשיית השבבים הישראלית .  חן עבד באינטל ישראל והיה אחראי על פיתוח אלגוריתמי ה-wi-fi המתקדמים של החברה .  שמואל לוי ,  סמנכ"ל פיתוח מוצרים ,  עבד גם הוא באינטל ,  והיה אחראי על האינטגרציה של פתרונות wi-fi לפלטפורמת הסנטרינו של המחשבים הניידים .  חנן וינגרטן ,  הצלע השלישית ,  שירת שנים רבות ביחידת מודיעין טכנולוגית בצה"ל ,  והיה יועץ לחברות סטארט-אפ רבות בתחום התקשורת והאחסון .
 
בסמר וסקויה השקיעו עד 30 מיליון דולר בסטארט-אפ הישראלי דנסביטס 
בלעדי מודם הזיכרון שפיתחה החברה הוא פתרון חדשני שמוזיל את מערכות האחסון המבוססות על זיכרונות פלאש .  מנכ"ל החברה : " מדובר באחד השווקים הצומחים בתחום "
 
