הדלק יוזל הלילה באגורה אחת ;  ליטר בנזין יעלה 6.43 שקל 
הסולר הוזל ב-1.5% ;  מחיר גז הבישול זינק ב-7%
מחיר הדלק ירשום הלילה שינוי מזערי ,  ויוזל בחצות באגורה אחת לליטר .  מחיר ליטר בנזין 95 אוקטן יוזל ב-0.16% - ויעמוד על 6.43 שקל לליטר .  זאת ,  לאחר שמחיר הבנזין המצוטט בעסקות השבוע האחרון באירופה גילם התייקרות עונתית של 1.38% - אשר קוזזה בירידת שער החליפין של הדולר שהביאה לירידה של 1.53% במחיר.מרכיב המס גדל החודש ויהווה 57.8% מעלות הדלק לצרכן .  עמלת תדלוק בתחנות תישאר 13 אגורות לליטר .  במשרד התשתיות שבים ומדגישים כי מדובר במחיר הבנזין המקסימאלי בתדלוק עצמי ,  וכי רצוי להשוות מחירים בין התחנות.בתוך כך ,  רשם הסולר לתחבורה ירידה של כ-1.5% - בעוד שהסולר להסקה ירד ב-3% .  גז הבישול  ( גפ"מ )  אשר מחירו מאמיר בדר"כ בעונת החורף ,  רשם זינוק של כ-7% - לאחר שהתייקר כבר בכ-13% בחודשיים האחרונים .
 
הדלק יוזל הלילה באגורה אחת ;  ליטר בנזין יעלה 6.43 שקל 
הסולר הוזל ב-1.5% ;  מחיר גז הבישול זינק ב-7%

