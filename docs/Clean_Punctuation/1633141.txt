אשתו של גומא אגייאר בתגובה ראשונה לאשפוז : " כבר בימים הקרובים אחזור לישראל עם ילדינו "
 ג'יימי אגייאר : " נסעתי רק לאחר שהתייעצתי עם רופאיו ,  שאמרו שהוא זקוק למנוחה מוחלטת ולשקט "
 ג'יימי אגייאר ,  אשתו של ספונסר בית"ר ירושלים ,  גומא אגייאר ,  שאושפז בכפייה ביום חמישי בבית החולים הפסיכאטרי אברבאנל ,  לאחר שטען ששחרר את גלעד שליט ,  הגיבה היום לאשפוזו . " אני אוהבת מאוד את גומא וחשוב לי להיות איתו ברגעיו הקשים .  לכן כבר בימים הקרובים אחזור לישראל יחד עם ילדינו ".   " גומא מעולם לא הרע לאיש .  כאשתו האוהבת אני פונה לכולם ,  האוהדים ,  תושבי ירושלים והתקשורת - תנו לנו ,  משפחת אגייאר ,  לטפל בגומא בחיק המשפחה .  גומא אדם פרטי ,  כבדו את גומא ואותנו ,  בני משפחתו ,  ותנו לנו את השקט הדרוש לכולנו ". אגייאר ,  שעם אשפוזו של בעלה נסעה לארה"ב ,  עשתה זאת ,  לטענתה ,  כדי להביא לישראל את שלושת ילדיהם . " נסעתי רק לאחר שהתייעצתי עם רופאיו ,  שאמרו שהוא זקוק למנוחה מוחלטת ולשקט ,  ועדיף שאסע לארה"ב ואביא הנה ,  לירושלים ,  את ילדינו הקטנים כדי שכאשר גומא יחזור הביתה - כולנו ,  המשפחה האוהבת - נהיה כאן איתו ,  נחבק אותו ונעניק לו את החום ואת האהבה לה הוא דרוש ". 

אשתו של גומא אגייאר בתגובה ראשונה לאשפוז : " כבר בימים הקרובים אחזור לישראל עם ילדינו "
 ג'יימי אגייאר : " נסעתי רק לאחר שהתייעצתי עם רופאיו ,  שאמרו שהוא זקוק למנוחה מוחלטת ולשקט "
 
