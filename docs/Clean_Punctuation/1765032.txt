הודו :  פעוטה נהרגה ו-37 נפצעו בפיגוע במקדש
מטען מאולתר התפוצץ מחוץ למקדש בעיר ורנאסי ,  בעת טקס דתי בהשתתפות אלפים .  נמסר כי בין הפצועים כמה תיירים ,  בהם אחד במצב קשה .  פעוטה בת שנה וחצי נהרגה .  לא דווח על נפגעים ישראלים
 ( צילום :  רויטרס ;  עריכה :  יותם בן-דוד ;  קריינות :  אביב אברמוביץ' ) 
פעוטה בת שנה וחצי נהרגה ועוד 37 בני אדם נפצעו ,  בפיצוץ שהתרחש אחר הצהריים  ( שלישי )  מחוץ למקדש בעיר ורנאסי שבצפון הודו .  שרידי מטען חבלה מאולתר שנמצאון במקום איששו את הסברה הראשונית שמדובר בפיגוע טרור .  תנועה איסלמית בשם  " המוג'הדין ההודי ",  פרסמה הודעת דואר אלקטרוני ,  בה נאמר כי היא לוקחת אחריות על הפיגוע .
 לפי הדיווחים מוורנאסי ,  בין הנפגעים ישנם כמה תיירים ,  אולם עד כה לא דווח אם יש בינם ישראלים .  נמסר כי מצבם של ארבעה מהפצועים קשה ,  בהם תייר אחד .  הנפגעים פונו לבתי חולים בעיר .
 הפיצוץ התרחש בעת טקס דתי הינדי בין המקדשים שעל גדת נהר הגאנגס ,  שם היו מכונסים היום כ-5,500 איש לתפילות .  בסמיכות מקום נמצא אחד המקדשים המפורסמים בעיר ,  הווישוונאט .
 עדי ראייה דיווחו כי מעוצמת הפיצוץ ,  הועפו פיסות אבן גדולות מהמקדש למרחק כמה מטרים .  מנגד ,  דיווחו הרשויות כי הפיצוץ היה בעוצמה  " בינונית ",  ורק שבעה בני אדם נפצעו ממנו .  יתר הנפגעים ,  נמסר ,  נדרסו במנוסת הבהלה בעקבות הפיצוץ .
 ראש ממשלת הודו ,  מנמוהן סינג ,  גינה הערב את הפיגוע .  לדבריו ,  זהו  " ניסיון להחליש את יכולתה של הודו ללחום נגד כוחות הרשע של הטרור .  הניסיון הזה לא יצליח ". 
ורנאסי היא אחד מיעדי התיירות המרכזיים בהודו ,  ואחת הערים המסורתיות ועתירות המקדשים .  העיר ידועה בין היתר כמרכז שריפת הגופות של הדת ההינדית .  אפרן של הגופות הנשרפות בעיר מפוזר במי נהר הגאנגס ,  הקדוש להינדים .
 אין זו הפעם הראשונה שמקדש בעיר מותקף בשנים האחרונות .  ב-2006 אירע פיגוע באחד ממקדשי העיר ,  בו נהרגו 20 בני אדם .  ב-2008 ,  נהרגו 166 בני אדם בהתקפת טרור משולבת בעיר בומביי .
 
הודו :  פעוטה נהרגה ו-37 נפצעו בפיגוע במקדש
מטען מאולתר התפוצץ מחוץ למקדש בעיר ורנאסי ,  בעת טקס דתי בהשתתפות אלפים .  נמסר כי בין הפצועים כמה תיירים ,  בהם אחד במצב קשה .  פעוטה בת שנה וחצי נהרגה .  לא דווח על נפגעים ישראלים

