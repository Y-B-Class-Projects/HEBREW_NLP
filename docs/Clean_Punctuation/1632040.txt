למרות המחאה : " ג'נין ג'נין "  כבש את ת"א
פעילי תנועת  " אם תרצו "  קיימו הפגנת מחאה סוערת באוניברסיטת תל אביב ,  בזמן שבקמפוס הוקרן הסרט השנוי במחלוקת  " ג'נין ג'נין ".   " בית המשפט קבע שהסרט הזה הוא שקרי "
  ( צילום :  עוז מרון ,  עריכת וידאו :  דורון שטיין ) 
הקרנת הסרט  " ג'נין ג'נין "  שביים מוחמד בכרי באוניברסיטת תל אביב הביאה היום  ( רביעי )  להפגנת מחאה סוערת שקיימה תנועת  " אם תרצו "  בקמפוס .  חברי התנועה עמדו מחוץ לאולם בו הוקרן הסרט וטענו כי זהו ביזיון לאוניברסיטה המאפשרת הקרנת סרט שכזה .  
מוקדם יותר שלחו ראשי התנועה מכתב חריף לנשיא האוניברסיטה עם העתקים לשר החינוך גדעון סער ויושב ראש ועדת החינוך זבולון אורלב ,  בו הם טוענים ש"מכיוון שכיום כבר ידוע בוודאות כי הסרט מכפיש ושקרי ,  מתן אישור להקרנתו של סרט זה ,  בחסות אוניברסיטת תל אביב ,  יכול להיחשב כשיתוף פעולה וסיוע בפרסום לשון הרע כנגד קבוצת החיילים המסוימת כלפיהם בוצעה העוולה ".    " לפיכך ",  הוסיפו ראשי התנועה , " אנו קוראים להנהלת אוניברסיטת תל-אביב ולגורמים האחראים לחזור בהם מן האישור שניתן לקיום האירוע המסית ולהקרנת הסרט המכפיש והשקרי ,  לבטלו לאלתר ולהתנצל בפני ציבור הסטודנטים ובפני חיילי צה"ל ".  
הסרט  " ג'נין ג'נין "  עומד בימים אלו במרכזו של הליך אזרחי ,  בו דורשת קבוצת מילואימניקים שלחמו בג'נין במהלך מבצע  " חומת מגן "  לפסוק כי בכרי הוציא בסרטו את דיבתם רעה וכי עליו לשלם להם פיצויים .  להליך זה הצטרף באחרונה היועץ המשפטי לממשלה מני מזוז .  
 * בהכנת הכתבה סייע עינב שיף


למרות המחאה : " ג'נין ג'נין "  כבש את ת"א
פעילי תנועת  " אם תרצו "  קיימו הפגנת מחאה סוערת באוניברסיטת תל אביב ,  בזמן שבקמפוס הוקרן הסרט השנוי במחלוקת  " ג'נין ג'נין ".   " בית המשפט קבע שהסרט הזה הוא שקרי "
 
