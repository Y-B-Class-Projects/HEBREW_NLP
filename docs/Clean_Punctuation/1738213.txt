כך צנח הדאו ג'ונס ב-1,000 נקודות ביום אחד
רשות ני"ע בארה"ב פרסמה דו"ח בו מתוארים האירועים שהובילו לצניחת מדד הדאו ג'ונס בכמעט 1000 נקודות ב-6 במאי .  לפי ממצאי החקירה ,  פקודת מכירה בהיקף של 4.1 מיליארד דולר היא שהציתה את שרשרת האירועים ולא מניפולציה שבוצעה בשוק 
פקודת מכירה אחת של חוזים עתידיים בסך 4.1 מיליארד דולר שביצעה קרן נאמנות גרמה לשרשרת של אירועים שהובילו למפולת החדה שהתרחשה בשוק המניות בארה"ב ב-6 במאי ,  ושבמהלכה נפל בשלב מסוים מדד דאו ג'ונס בקרוב ל-1,000 נקודות או יותר מ-9% - כך עולה מדו"ח שפירסמו היום רשות ני"ע בארה"ב  ( SEC )  והנציבות למסחר בחוזים עתידיים על סחורות  ( CFTC )  .  הדו"ח הצליח לשרטט את סדרת האירועים שהביאה לכך שמדד דאו ג'ונס צלל ביותר מ-600 נקודות בתוך דקות ספורות ב-6 במאי ,  ושוב התאושש מהמפולת באותה המהירות .  הממצא החשוב ביותר של הדו"ח הוא כי המפולת לא נגרמה על ידי מניפולציה כלשהי שבוצעה בשוק ,  אלא על ידי חברה אחד שביקשה לגדר את פוזיציית ההשקעה שלה ,  גם אם עשתה זאת באופן פתאומי ואגרסיבי .  
הרגולטורים מקווים כי הדו"ח יסייע להפגת חוסר הוודאות שנוצרה בבורסות ובקרב המשקיעים בעקבות התנודה הקיצונית בחודש מאי . " הדו"ח הזה מזהה מה התרחש ומספק חיזוק נוסף לחשיבותן של מספר פעולות שבהן נקטנו מאז אותו יום ",  אמרו יו"ר רשות ני"ע ,  מרי שפירו ,  ויו"ר CFTC ,  גרי גנסלר ,  בהודעה לעיתונות שהוציאו היום . " עלינו לבחון כעת אלו צעדים נוספים הממוקדים במשקיעים נדרשים כדי להבטיח שהשווקים שלנו יהיו הוגנים ,  יעילים ועמידים ,  עכשיו ובשנים הבאות ".  
הרגולטורים ציינו כבר בדו"ח ביניים שפירסמו מוקדם יותר כי פקודת מכירה אחת גדולה של חוזים עתידיים מילאה תפקיד מרכזי במפולת של ה-6 במאי .  עם זאת ,  בממצאים החדשים שפורסמו היום ,  הרגולטורים הדגישו כי התפקיד המרכזי שהיתה לפקודת המכירה באותו יום שבמהלכו השווקים רשמו עוד קודם לכן ירידות חדות על רקע משבר החוב של יוון .  
לפי הדו"ח ,  ב-6 במאי בשעה 14:32 לערך שעון ניו יורק ,  החלה קרן נאמנות - שזהותה לא נמסרה אך אשר לפי גורמים המקורבים לחקירה היא קרן וודל אנד ריד פייננשל ממדינת קנזס - לבצע פקודה למכירות 75 אלף חוזים עתידיים מסוג E-Mini על מדד S & P 500 ,  תוך שימוש באלגוריתם מסחר ממוחשב .  בדרך כלל ,  מכירה בסדר גודל כזה מתבצע על פני פרק זמן של עד חמש שעות ,  אולם במקרה זה בוצעה המכירה בתוך 20 דקות ,  אמרו הרגולטורים .  
האלגוריתם תוכנת לבצע את פקודת המסחר  " מבלי לקחת בחשבון את המחיר בה תבוצע או פרק הזמן שתימשך ",  נכתב בדו"ח .  לחץ המכירה גלש משוקי החוזים העתידיים לשוק המניות ,  וגרם לנפילה חדה של מניות מסוימות .  
מדד המניות והחוזים העתידיים על המדדים כבר רשמו ירידות ב-6 במאי כאשר בשעה 14:42 צנחו לפתע ביותר מ-5% בתוך חמש דקות .  המדדים הגיעו לתחתית בשעה 14:47 ,  שלב שבו מדד דאו ג'ונס רשם נפילה של כמעט 990 נקודות ,  או 9.1% ,  מרמתו בפתיחת יום המסחר .  עם זאת ,  המדד התאוששו כמעט באותה המהירות בה נפלו ,  ומדד דאו ג'ונס זינק ב-534 נקודות בתוך כ-90 שניות .  בסוף יום המסחר נסגר המדד בירידה של 347.8 נקודות או 3.2% .  

כך צנח הדאו ג'ונס ב-1,000 נקודות ביום אחד
רשות ני"ע בארה"ב פרסמה דו"ח בו מתוארים האירועים שהובילו לצניחת מדד הדאו ג'ונס בכמעט 1000 נקודות ב-6 במאי .  לפי ממצאי החקירה ,  פקודת מכירה בהיקף של 4.1 מיליארד דולר היא שהציתה את שרשרת האירועים ולא מניפולציה שבוצעה בשוק 

