מגדל :  להגדיל אחזקה בבזק במקום פרטנר
אמיר אדר ממגדל שוקי הון ממליץ למנהלי ההשקעות לתת עדיפות לחברות התקשורת הנייחת על פני חברות הסלולר וקובע : " חלק מחברות התקשורת ,  ובוודאי הגדולות שבהן ,  עברו את מחירי היעד שלנו "
  >  >  מחר ייפתח מצעד הדו"חות של חברות התקשורת ,  כאשר קבוצת בזק תדווח על תוצאותיה ברבעון השלישי .  המגזר ,  שהפך בשנתיים האחרונות לעוגן יציב בכל תיק השקעות מוסדי ,  עבר בשני הרבעונים האחרונים זעזוע רגולטורי שהעלה את פרופיל הסיכון שלו .  הדיון כיום בין האנליסטים המסקרים את הענף עוסק בשאלה אם מחירי המניות משקפים את רמת הסיכון החדשה . " מניות חברות התקשורת התחזקו באחרונה ,  תוך שהן משקפות תמחור אופטימי למדי של הסיכונים והאתגרים העומדים בפני החברות .  חלק מהחברות ,  ובוודאי הגדולות שבהן ,  עברו את מחירי היעד שלנו .  ואולם ,  מכיוון שתמחור זה אינו נחלתן של חברות התקשורת בלבד אלא נמצא גם בענפים נוספים ,  איננו נוטים לפי שעה לבצע הפחתה נוספת בהמלצות שלנו ",  אומר אמיר אדר ,  מנהל מחלקת המחקר sell side של מגדל שוקי הון .  אדר ממליץ למנהלי ההשקעות לשמור על היחס בין החברות ,  כלומר להמשיך לתת עדיפות לחברות הנייחות על פני חברות הסלולר .  מבין חברות התקשורת הגדולות בזק היא עדיין ההעדפה הראשונה שלו ,  לאחריה סלקום ולבסוף פרטנר .  באשר לפרטנר כותב אדר : " אנו ממשיכים לסבור כי התמחור הנוכחי של פרטנר נותן משקל גבוה מהצפוי למהלכי ההתייעלות והחיסכון .  אנו מתקשים להתרגש יתר על המידה מהחלטת החברה לשדרג את הרשת שלה ,  שכן היה צפוי כי פרטנר ,  אשר לה הרשת הוותיקה ביותר בדור השלישי ,  תיאלץ להיות הראשונה שתשדרג .  בנוסף ,  להערכתנו עסקת 012 סמייל תתרום בתרחיש אופטימי למדי לעליית שווי של בין 4% ל-6% בלבד .  על כן אנו ממשיכים להמליץ לאלה מכם המעוניינים להיחשף לסקטור להגדיל אחזקות בבזק על חשבון האחזקות בפרטנר ".   " בנוגע לחברות עצמן ",  כותב אדר , " בזק צפויה להציג דו"חות יציבים וטובים ,  ואילו hot צפויה להיות מושפעת במידה חלקית מהדו"חות לאור עסקת בעלי השליטה ".  להערכת אדר , " נטוויז'ן מועמדת לרכישה ,  ועל כן תוצאותיה ,  אם יפתיעו לטובה ,  יכולות רק לתת רוח גבית למניה .  דו"חות לא טובים לפרטנר יתקבלו בהבנה שכן כעת יש הנהלה חדשה ,  בעוד שתוצאות טובות עשויות להתקבל בהתלהבות שכן מדובר בתוצאות שהן עוד לפני המהלכים החדים של ההנהלה החדשה .  בסלקום האפסייד כתוצאה מהדו"חות נמוך יחסית ,  שכן תוצאות פושרות עשויות לפגוע ואילו תוצאות טובות אינן צפויות להשפיע במידה רבה ,  עקב החשש מהעתיד לבוא בשנים הקרובות ".  מתחילת מהלך הרחבת התחרות בסלולר ,  שאותו מוביל משרד התקשורת ,  סבלו מניות הסלולר יותר ממניות התחום הקווי .  אדר ממשיך לחשוש מתחום הסלולר : " ההסתייגות שלנו מתחום הסלולר אינה נובעת מהפחתת דמי הקישוריות עצמה ,  שכן בכוחן של חברות הסלולר להתגבר עליה בסופו של דבר .  אנו סבורים כי הדיון אם יצליחו להחזיר לעצמן 30% או 60% מההפסד התיאורטי כבר ב-2011 חשוב אולם אינו העיקר ,  שכן תנאי הבסיס של החברות עומדים להשתנות ",  כותב אדר .  להערכתו ,  הערכות השווי בשוק הסלולר מושפעות כיום מכמה גורמים רגולטוריים .  גורם ראשון הוא המיזוג הצפוי בין 012 סמייל לבין פרטנר .  להערכתו ,  מיזוג זה מקדם במידה רבה את מפת הדרכים של הרגולטור להרחבת התחרות בשוק הסלולר .  אדר מציין כי חברות הסלולר יתקשו לפצות עצמן על הרחבת התחרות ,  שכן פוטנציאל השוק שקיים בתחומי תקשורת אחרים ,  בעיקר אינטרנט ושיחות לחו"ל ,  הוא מוגבל מאוד .  עוד מציין אדר כי הרעש במערכת שיביאו עמם המפעילים הווירטואליים צפוי להיות גדול מחלקם הפוטנציאלי במערכת .  הפרי-פייד יתחזק  " איננו מדברים רק על השפעת המפעילים הווירטואליים על מחירי הסלולר ,  אלא על האפשרות שהוספת שחקניות עשויה לשנות את מאפייני השוק עצמו .  כך למשל ,  להערכתנו צפוי שינוי ניכר בכל תחום המשלמים מראש  ( pre paid )  ,  ששיעורו בישראל כיום נמוך במידה משמעותית ביחס להעולם והוא נחשב בה למגזר חלש יחסית .  להערכתנו ,  הוספת מתחרים תוביל להגדלת שיעורו בקרב המנויים ,  מגמה הצפויה להוביל בין היתר להגדלת שיעורי הנטישה בקרב החברות ולהתגברות התחרות בין המפעילות הקיימות ",  אומר אדר .  באשר לבזק ,  המניה המועדפת על אדר ,  הוא צופה כי החברה תפרסם ביום שלישי דו"ח רבעוני מצוין נוסף שישקף המשך שיפור בכל הפרמטרים .  הוא מזכיר כי ברבעון המקביל רשמה החברה רווח חד פעמי משינוי הרישום של yes ,  כך שהרווח הכולל ברבעון השלישי של 2010 יהיה נמוך מברבעון המקביל .  להערכתו ,  פעילות בזק הקווית תמשיך להציג שיעור רווחיות ebitda של 51% ,  והכנסות החברה יהיו יציבות למרות המשך הנטישה של מנויים .  אדר מעריך עוד כי לאחר הפחתת הקישוריות בסלולר צפויה בזק הקווית ליהנות מהעלייה בתנועת השיחות על הרשת שלה ,  מה שעשוי להעלות את שיעור ה-ebitda לרמה פנומנלית של 58% .  פלאפון ו-yes צפויות להמשיך ליהנות ממגמת ההתייעלות - הראשונה צפויה להוסיף לעצמה ברבעון כ-21 אלף מנויים חדשים ,  והשנייה צפויה להציג שיפור קל במספר המנויים ,  למרות שוק הטלוויזיה המתכווץ .  לגבי סלקום ,  הצפויה לפרסם את דו"חותיה רק ב-10 בנובמבר ,  כותב אדר כי  " אנו צופים תוצאות טובות שיציגו שיפור קל לעומת התקופה המקבילה .  כזכור ,  סלקום היא החברה היחידה שהציגה תוצאות טובות גם בתקופה המקבילה ,  ועל כן אינה צפויה להציג שיפור משמעותי ,  אולם בענף התקשורת היציבות היא תכונה חשובה ועל כן אין להקל ראש בכך שייראה שיפור ,  גם אם סמלי ,  לעומת 2009 ".  באשר לפרטנר כותב אדר כי  " הרבעון המקביל היה נקודת שפל בתוצאות החברה ,  ועל כן השיפור הצפוי להירשם הוא החד ביותר בקרב חברות הסלולר ".  להערכתו ,  הכנסות החברה צפויות לעלות ב-6% לעומת הרבעון המקביל ,  ושיעור ה-ebitda מההכנסות יעלה ל-39% .
 
מגדל :  להגדיל אחזקה בבזק במקום פרטנר
אמיר אדר ממגדל שוקי הון ממליץ למנהלי ההשקעות לתת עדיפות לחברות התקשורת הנייחת על פני חברות הסלולר וקובע : " חלק מחברות התקשורת ,  ובוודאי הגדולות שבהן ,  עברו את מחירי היעד שלנו "
 
