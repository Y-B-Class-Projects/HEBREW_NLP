דרוקר : " עשו מהאולם של פרטיזן יותר ממה שהוא "
 מכבי תא נחתה בבלגרד לקראת המשך הסדרה ,  שרון דרוקר לא התרגש מהבית של היריבה :  רוצים לחזור עם שני ניצחונות
צילום ועריכת וידאו :  יותם רונן
יממה לפני ערב חג הפסח המריאה הערב  ( ראשון )  מכבי תל אביב לבירת סרביה ,  בלגרד ,  לרגל צמד משחקיה מול פרטיזן בלגרד במסגרת רבע הגמר של היורוליג .  כזכור ,  מכבי הופתעה ונוצחה במשחק הראשון ביד אליהו ,  במשחק השני הקבוצה של פיני גרשון הביסה את הסרבים וכעת הסדרה עומדת במאזן של 1:1 .
 הצהובים חייבים לפחות ניצחון אחד כדי להחזיר את הסדרה לתל אביב .  שני הפסדים באולם הענק בבלגרד שיכיל 24 אלף אוהדים משולהבים ישלחו את מכבי הביתה להתמקד בליגה ואת פרטיזן לפיינל פור ,  שייערך השנה בפריז ,  ברסי .
 עוזר מאמן מכבי תל אביב שרון דרוקר אמר לפני ההמראה : " אנחנו עדיין יכולים ללמוד מהרבה דברים .  נתנו מחצית ראשונה טובה במשחק הראשון .  במשחק השני שמרנו על פוקוס וריכוז במשך 40 דקות .  בכל זאת ,  לקלוע 98 נקודות מול פרטיזן זה לא קל .  אני חושב שתקפנו אותם נכון ,  אבל נצטרך להמשיך .
" אני חושב שהחבר'ה יבואו עם אמביציה גבוהה ",  הוסיף דרוקר . " אני חושב שעשו מהאולם שלהם יותר ממה שהוא .  שחקנים רוצים להגיע לרמות הגבוהות ולשחק במעמדים כאלה ,  זה מכניס אנרגיה ואני מאמין שזה יכניס את השחקנים שלנו למקום טוב .  כבר שיחקנו במקומות קשים .  אם נתקשר טוב ונהיה מחוברים ,  אנחנו יכולים להפיק מזה משהו טוב .
" ברור שכולם רוצים לחזור עם שני ניצחונות ובשביל זה אנחנו נלחמים .  אנחנו מעריכים שתהיה פרובוקציה מתישהו בשני המשחקים והעיקר זה להישאר מרוכזים ,  כי המטרה תהיה להוציא אותנו מריכוז ושטף .  נכין את השחקנים ונקווה שנחזור ביום שישי עם חיוכים ",  חתם את דבריו עוזר המאמן .
 השחקן גיא פניני אמר : " בשני המשחקים היינו בשליטה ובשניהם הובלנו ב-20 הפרש .  אני חושב שהראינו בשני המשחקים שאנחנו קבוצה יותר איכותית .  הפסדנו במשחק הראשון כי הריכוז ירד .  צריך להוכיח את זה גם שם .  בבלגרד יהיה סיפור אחר ,  הם ירגישו יותר בנוח .  מצד אחד קשה לשחק באולם כזה ,  מצד שני זו חוויה .  זה יכול לקחת אותנו לשני הכיוונים ,  אני מאמין שאנחנו מספיק מקצוענים בשביל לכוון את זה לכיוון החיובי .  השנה הראינו המון אופי במשחקים ,  זה מראה כמה אנשים חזקים יש פה ,  ואני מקווה שגם השבוע נראה את זה ". 
אנדרו וויז'נייבסקי : " זה הולך להיות שבוע קשה .  אנחנו רוצים להתחיל טוב את המשחקים ,  זה חשוב עבורנו .  כבר שיחקתי באולם הזה .  כולם ידועים שיש שם אווירה טובה ,  כמו שיש גם פה ביד אליהו .  אנחנו צריכים להתרכז בכדורסל .  המטרה היא להתמקד בכדורסל ב-80 הדקות .  המפתחות יהיו אותם מפתחות כמו במשחק הראשון והשני .  אם נגן כמו שצריך ,  נהיה בסדר .  ברור לנו שתהיה להם ריצה מתישהו ,  אנחנו נצטרך לשלוט על הריצה הזאת ". 

דרוקר : " עשו מהאולם של פרטיזן יותר ממה שהוא "
 מכבי תא נחתה בבלגרד לקראת המשך הסדרה ,  שרון דרוקר לא התרגש מהבית של היריבה :  רוצים לחזור עם שני ניצחונות

