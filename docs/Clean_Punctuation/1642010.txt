 " המשטרה אינה צריכה ורוצה להיות באירועי ספורט "
 ניצב שחר איילון ,  מפקד מחוז תל אביב ,  דיבר בפורום המנכ"לים : " הקבוצות יכולות להסתדר עם מערכת האבטחה "
" משטרת ישראל אינה צריכה ,  ואינה רוצה להיות בארועי הספורט השונים .  אני מעריך שקבוצות הספורט ואיגודי הספורט יכולים לקיים את האירועים עם מערכת אבטחה ,  בטיחות וסדר אזרחיים תוך הכוונה מוסדרת של המשטרה ולעשות זאת בהצלחה ",  כך אמר היום  ( רביעי )  ניצב שחר איילון מפקד מחוז תל אביב של משטרת ישראל בהרצאתו בפני פורום מנכ"לי איגודי הספורט ומנכ"לי מרכזי הספורט המאורגן על ידי הוועד האולימפי בישראל ומינהל הספורט .
 ניצב איילון אף ציין בפני משתתפי הפורום כי המשטרה תסייע בכל מה שתוכל .  הוא אף הדגיש כי כוחות המשטרה הנמצאים במגרשים פרוסים בדרך כלל בנקודות מסוימות מחוץ לכותלי המגרשים או האולמות ,  מתוך דאגה לשלום הציבור בהיבטים שהמשטרה אמונה עליהם .
 במשרד הספורט לא אוהבים לשמוע את הקולות שמגיעים מהמשטרה .  היום שלחה מנכ"לית המשרד ,  אורלי פרידמן ,  מכתב דחוף למפכ"ל המשטרה ,  רב ניצב דודי כהן ,  בו טענה כי  " הודעתך התקבלה בהפתעה ..  .  משרד הספורט פעל ונחוש להמשיך לפעול ליישום החוק במטרה להבטיח תרבות ספורט ראויה ומהנה לקהל האוהדים ".  
בנוסף ,  יו"ר ועדת החינוך התרבות והספורט זבולון אורלב נענה לבקשתה של שרת התרבות והספורט לימור לבנת וייכנס ביום שני הקרוב ישיבה דחופה בעקבות החלטת המפכ"ל המשטרה להפסיק את אבטחת המשטרה למשחקי כדורגל . " קשה להשלים עם התנהלות שערורייתית הפוגעת בספורט הישראלי ",  אמר אורלב , " אני תובע מהמשטרה לגלות אחריות לאומית ולהגיע להסדרים מוסכמים עם משרד התרבות והספורט ועם ההתאחדות לכדורגל ".  


" המשטרה אינה צריכה ורוצה להיות באירועי ספורט "
 ניצב שחר איילון ,  מפקד מחוז תל אביב ,  דיבר בפורום המנכ"לים : " הקבוצות יכולות להסתדר עם מערכת האבטחה "
 
