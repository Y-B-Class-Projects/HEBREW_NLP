חברה סינית-ישראלית תשווק טכנולוגיות קלינטק בסין
השותפות היא בין קרן תעוזה ל-FPI ,  חברת ציוד הניטור הגדולה בסין
 >  >  קרן הון הסיכון תעוזה ו-fpi - חברת ציוד הניטור הגדולה בסין - צפויות להקים חברה משותפת בתחום הקלינטק בסין .  החברה ,  שהקמתה נבחנת ,  תשווק בסין טכנולוגיות ישראליות מתחום הקלינטק ,  ותפתח מוצרים המותאמים לשוק הסיני .  בשלב ראשון החליטו החברות על הקמת שני צוותים .  הצוות הישראלי יבחן את הטכנולוגיות הזמינות בישראל ,  והצוות הסיני יבחן מהם החוסרים הטכנולוגיים בסין .  בשלבים הבאים תוקם החברה בסין בהשקעה משותפת של קרן תעוזה ,  fpi ומשקיעים סינים נוספים .  יו"ר fpi ,  ג'יאן וואנג ,  אמר ל-themarker כי הוא מעריך שבשל הצורך בסין למוצרים בתחום הקלינטק ,  חברה שתדע לתת פתרונות שלמים בתחום ,  עשויה להגיע למכירות של מאות מיליוני דולרים בשוק הסיני תוך מספר שנים .  וואנג הסביר כי  " למרות שמרבית השוק למוצרי ניטור ובקרת איכות שונים נמצא בארה"ב אירופה ויפן ,  השוק הסיני הוא הצומח ביותר מביניהם .  אולם הבעיה של סין היא אינה השוק הקטן ,  אלא כוח האדם ",  אמר . " אפילו היום יש לנו כסף לשלם עבור כישרונות ,  קשה למצוא אותם .  בין היתר בגלל הכשרה אקדמית ",  הוסיף .  ההסכם הנוכחי בין תעוזה ובין fpi מצטרף להסכם שנחתם לפני פחות מחודשיים בין די-פארם ובין וונבנג ביופארמה הסינית ,  במסגרתו החברה הסינית תשתתף בביצוע הניסויים הקליניים ובתמורה תקבל את זכויות המסחור של התרופה כשתאושר לשיווק בסין .  התמורה המיידית לדי-פארם היתה כ-25 מיליון דולר .  הסכם זה התנהל בתיווך חברת סינטק  ( xintech )  .  וואנג מודע לחששות של החברות הישראליות מכניסה לשוק הסיני ,  בעיקר בשל סוגיית ההגנה על קניין רוחני . " החברות הסיניות מוטרדות כיום מסוגיית הקניין הרוחני מאחר שהן עוברות תהליך של כניסה לפעילות מו"פ ,  בין היתר fpi שהגישה כ-200 פטנטים בסין .  בכדי לענות על הצורך ,  הממשלה הסינית דואגת לאקלים מתאים להגנה על קניין רוחני ,  שהשתפר פלאים בהשוואה למצב לפני עשר שנים ".  חברת fpi היא חברת ציוד הניטור הגדולה בסין .  החברה הוקמה לפני כשבע שנים ומכירותיה כיום מגיעות לכ-150 מיליון דולר ולרווח של 20 מיליון דולר .  החברה מתוכננת לבצע הנפקה בסין ברבעון השלישי של השנה הבאה לפי שווי של כ2- מיליארד דולר .
 
חברה סינית-ישראלית תשווק טכנולוגיות קלינטק בסין
השותפות היא בין קרן תעוזה ל-FPI ,  חברת ציוד הניטור הגדולה בסין

