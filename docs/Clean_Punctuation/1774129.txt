בכיר לבנוני : " חשש שישראל השתלטה על הנפט שלנו "
 הידיעה על תגלית הגז הגדולה מול חופי חיפה לא הותירה את הבכירים בלבנון אדישים .  יו"ר הפרלמנט הלבנוני : " חשש שישראל השתלטה גם על בארות הנפט שלנו "
 לאור הודעת חברת הקידוח  " לוויתן "  על תגלית הגז הגדולה מול חופי חיפה ,  יו"ר הפרלמנט הלבנוני נביה ברי אמר הבוקר  ( חמישי )  לעיתון הלבנוני  " א-ספיר ",  כי  " על לבנון לנקוט במספר צעדים :  ללחוץ על האו"ם שישרטט את הגבול הימי בין לבנון לישראל מחשש שישראל השתלטה גם על בארות הנפט שלנו ,  לבחון בקפדנות את ההסכם הימי בין קפריסין לישראל כדי לוודא שאין פגיעה בזכויות הלבנונית ,  ולבסוף להורות לחברות הנוגעות בדבר למהר ולבצע קידוחים כדי שנוכל לשמור על זכויותינו ". 
מנהיג הדרוזים בלבנון ,  וואליד ג'ונבלאט ,  התבטא בחריפות גם הוא בנוגע לכוונה הישראלית לגרוף רווחים מגילויי הגז : " כל ניסיון ישראלי להפיק גז ממים שקיימת לגביהם מחלוקת עם לבנון למי הם שייכים תהווה הפרה בוטה של כל ההסכמים והאמנות הבינלאומיות ",  אמר לעיתון 'א-ספיר' . " על לבנון להגיש תלונה רשמית למועצת הביטחון נגד האויב הישראלי ".  חבר הפרלמנט מטעם חיזבאללה ,  מוחמד רעד ,  אמר לעיתון כי מדי יום ביומו  " מתברר כמה ההיסטוריה אינה חסה על מי שמתמהמה להפיק רווחים מהעושר הלאומי ,  בין אם במים או בנפט ".  לדבריו ,  הדורות הבאים  " ישפטו את ההתמהמהות הזו ,  שהגיעה לרמה של הפקרת הזכויות הלאומיות ובזבוז העושר של בנינו ".  
" תגלית הנפט שהתגלתה במים הטריטוריאלים מחייבת את כל הבכירים לגלות עירנות מירבית ולהשקיע את מירב המאמצים כדי להפיק ממנה תועלת ",  הוסיף רעד . " יש לדלג מעל כל הליכי הבירוקרטיה ,  שכן מדובר בפרובוקציה .  יש למנוע מהאויב הציוני לשים את ידיו על ההון הזה ". 

בכיר לבנוני : " חשש שישראל השתלטה על הנפט שלנו "
 הידיעה על תגלית הגז הגדולה מול חופי חיפה לא הותירה את הבכירים בלבנון אדישים .  יו"ר הפרלמנט הלבנוני : " חשש שישראל השתלטה גם על בארות הנפט שלנו "
 
