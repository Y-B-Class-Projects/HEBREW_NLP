היועמ"ש למנדלבליט :  בטוח שהחלטותיך מקצועיות
היועץ המשפטי לממשלה שיגר מכתב תמיכה לפצ"ר מנדלבליט ,  לאחר שהכתובת  " בוגד "  רוססה סמוך לביתו : " מדובר במעשים נפסדים של קיצוניים ,  בטוח שלקחת בחשבון את המציאות הקשה עמה התמודדו לוחמי צה"ל "
 לשכת היועץ המשפטי לממשלה יהודה וינשטיין שלחה הערב  ( חמישי )  מכתב תמיכה לפצ"ר ,  האלוף אביחי מנדלבליט שסמוך לביתו רוססו כתובות גרפיטי שכינו אותו  " בוגד ".   " אני מחזק את ידיך נוכח המתקפות וההשמצות נגדך בימים האחרונים ,  שהגיעו אמש לשפל חדש של ריסוס כתובות נאצה סמוך לביתך ",  נכתב . " המדובר במעשים נפסדים של גורמים קיצוניים ,  המנסים באמצעות צעדים בריוניים להטיל חיתתם על עובדי ציבור הממלאים את תפקידם באופן מקצועי ;  נסיונות אלה לא יישאו פרי ". 
בנוסף הובהר במכתב כי היועמ"ש אינו מטיל כל דופי בפעילותו של הפצ"ר . " אני סמוך ובטוח כי החלטותיכם מתקבלות על פי שיקול דעת מקצועי וענייני ובהתאם להוראות הדין ,  כאשר בהקשר דנן - תיקים הנוגעים למבצע 'עופרת יצוקה' - נלקחת בחשבון כמובן גם המציאות הקשה עמה התמודדו לוחמי צה"ל במסגרת הלחימה ". 
במהלך ליל אמש רוססו כתובות גרפיטי סמוך לביתו בפתח תקווה של הפצ"ר ,  האלוף אביחי מנדלבליט .  בין היתר רוססה על ביתו הכתובת  " בוגד "  ועל הבניין שמול ביתו רוססה הכתובת  " גולדסטון ומנדלבליט - בוגדים ".  בנוסף ,  על שמשות כלי הרכב בשכונה הונחו כרוזים בהם נכתב : " בשכונתנו מתגורר הפרקליט הצבאי הראשי .  אולם ,  בשונה משאר החיילים שמוסרים נפשם למעננו - אביחי רק מפריע .  מנדלבליט ,  אל תפריע לנו להילחם ,  הורד ידיך מחייל ישראלי ".  מדנלבליט הגיש תלונה למשטרה בעקבות המקרה והחקירה הועברה לידי היאחב"ל .
 
היועמ"ש למנדלבליט :  בטוח שהחלטותיך מקצועיות
היועץ המשפטי לממשלה שיגר מכתב תמיכה לפצ"ר מנדלבליט ,  לאחר שהכתובת  " בוגד "  רוססה סמוך לביתו : " מדובר במעשים נפסדים של קיצוניים ,  בטוח שלקחת בחשבון את המציאות הקשה עמה התמודדו לוחמי צה"ל "
 
