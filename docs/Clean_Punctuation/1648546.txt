שליחות מזרחית
רשת החלה בהכנות לעליית הערוץ הים-תיכוני אותו היא צפויה להפיק ל-yes ו-HOT .  בשלב זה מסתמן כי גיל ריבה ימונה לעורך הראשי של הערוץ
גיל ריבה צפוי להתמנות לעורך הראשי של ערוץ המוזיקה הים תיכונית שתפיק ,  כך מסתמן ,  זכיינית ערוץ 2 רשת ל-HOT ו-yes .  הערוץ צפוי להיות משודר באפיק קרוב לערוץ 24 בממיר  ( אפיק 25 ב-HOT התפנה לאחרונה עם ירידת ערוץ הולמרק )  .  שותפה של רשת להקמת הערוץ הוא המפיק יואב גרוס שמפיק עבורה גם את  " שבוע סוף "  ו  " צחוק מעבודה ".  יצויין כי טרם נסגר אושר סופית כי רשת היא זו שתפיק את הערוץ ,  אבל הנושא נמצא בשלבים פרוצדוראליים אחרונים .  
גיל ריבה ,  הגיש לאחרונה ברשת את תכנית הראיונות  " עד הבית "  והשתתף בעבר במספר פרויקטים של הזכיינית ,  בהם  " משחק מכור "  והוביל את סרט התעודה  " אורנה בלי דץ ".  לאחרונה הגיש לתקופה קצרה תכנית יומית עם דידי הררי בערוץ 24 ,  אולם הצדדים החליטו להיפרד חודש לאחר עליית התכנית .
 מרשת נמסר בתגובה : " פעילות הקמת הערוץ נמצאת בעיצומה .  לכשיהיה מה להודיע ,  נעשה זאת בשמחה ".  את תגובתו של גיל ריבה לא ניתן היה להשיג .
 
שליחות מזרחית
רשת החלה בהכנות לעליית הערוץ הים-תיכוני אותו היא צפויה להפיק ל-yes ו-HOT .  בשלב זה מסתמן כי גיל ריבה ימונה לעורך הראשי של הערוץ

