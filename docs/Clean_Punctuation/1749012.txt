אובמה בא להתארח אצל הגבר המשפיע בארה"ב
6 ימים לפני הבחירות לקונגרס ,  הופיע נשיא ארה"ב בתכנית הסאטירית  " דיילי שואו "  בניסיון כמעט נואש לשכנע בוחרים להצביע בעד מועמדי מפלגתו .  מנחה התכנית ג'ון סטיוארט ,  שנבחר באחרונה כגבר המשפיע ביותר בארצו ,  לא עשה לו הנחות
 ( צילום :  רויטרס ,  עריכת וידאו :  גדי וינסטוק ) 
ברק אובמה התארח הלילה  ( חמישי )  בתכנית הטלוויזיה  " דיילי שואו ".  הפעם האחרונה שבה הוא ישב מול המנחה ג'ון סטיוארט הייתה כשהוא היה סנאטור צעיר מאילינוי .  הפעם הוא מכהן כנשיא ארצות הברית ,  הראשון שמופיע בתכנית הסטירה הפופולרית של ערוץ הכבלים  " קומדי סנטרל ".  
בהופעותיו הקודמות התבדח אובמה עם סטיוארט ,  אך הפעם הטון היה רציני הרבה יותר - שישה ימים לפני בחירות אמצע-הקדנציה לקונגרס ,  בהן צפויה המפלגה הדמוקרטית להפסיד את הרוב שלה בבית הנבחרים ,  ונוכח שיעור האבטלה הגבוה והמצב הכלכלי הקשה של אזרחים רבים .
 סטיוארט ,  שנבחר באחרונה לאיש המשפיע ביותר בארצות הברית בידי גולשי האתר AskMen.com ,  הקדיש את כל תכניתו לנשיא ,  לא עשה לו הנחות ,  ועימת אותו עם הבטחות מערכת הבחירות שלו לתקווה ,  תעוזה ושינוי ,  לעומת התנהלות הדמוקרטים היום , " שנראה כאילו הם רצים על מצע של 'בבקשה ,  מותק ,  הזדמנות נוספת' ".   
" כשהתמודדתי התחלנו את תהליך השינוי והסתכלנו על מה שקורה בכלכלה ",  השיב אובמה . " חבורה שלמה של חבריי הפוליטיים באו ואמרו 'אתה יודע מה ?  תיהנה מזה עכשיו ,  מפני שבעוד שנתיים ,  אנשים יהיו מתוסכלים' ,  וזה בעצם מה שקרה ". 
סטיוארט הקניט את הנשיא לגבי הסלוגן של מערכת הבחירות  " "Yes ,  we can ואמר שהיום זה יותר  " כן ,  אנחנו יכולים ,  אבל יש תנאים מצורפים ".   " כשהבטחנו במהלך מערכת הבחירות ,  'שינוי שתוכלו להאמין בו' זה לא היה ,  'שינוי שתוכלו להאמין בו בתוך 18 חודשים "   ,  אמר אובמה בתסכול . " נצטרך לעבוד עבורו ".  
במפלגה הדמוקרטית אוהבים להאשים את סביבת אובמה בכשלים בהסברת ההצלחות של ממשלו .  אובמה ניצל את 30 הדקות שסטיוארט הקדיש לו כדי להעביר שני מסרים עיקריים :  הישגיו בהעברת רפורמות בביטוח הבריאות ובמערכת הפיננסית .  לדבריו , " התקדמנו עם אג'נדה שעושה שינוי בחייהם היומיומיים של אנשים .  האם זה מספיק ?  לא .  אז אני מצפה ,  ואני חושב שרוב הדמוקרטים מצפים ,  שאנשים רוצים לראות התקדמות נוספת ".  
אובמה ציין כי שיעור האבטלה הגבוהה ושוק הדיור המדשדש מהווים מקור לתסכול ,  אך הוסיף כי אזרחים רבים ככל הנראה לא מודעים להישגי ממשלו . " מה עשית שאנחנו לא יודעים ?  "  שאל סטיוארט ,  והוסיף בעקיצה , " האם אתה מתכנון מסיבת הפתעה עבורנו מלאה במשרות וביטוח בריאות ?  "
 התכנית הוקלטה בוושינגטון במקום באולפנה בניו יורק ,  מכיוון שמערכת ה"דיילי שואו "  עברה לעיר הבירה לקראת מצעד  " השבת השפיות "  שסטיוארט יקיים שם בשבת כתגובה לעצרות השמרנים מול גבעת הקפיטול .
 
אובמה בא להתארח אצל הגבר המשפיע בארה"ב
6 ימים לפני הבחירות לקונגרס ,  הופיע נשיא ארה"ב בתכנית הסאטירית  " דיילי שואו "  בניסיון כמעט נואש לשכנע בוחרים להצביע בעד מועמדי מפלגתו .  מנחה התכנית ג'ון סטיוארט ,  שנבחר באחרונה כגבר המשפיע ביותר בארצו ,  לא עשה לו הנחות

