אח שלו ,  שותף
ינון קרייז ,  מנכ"ל ויו"ר אנדמול ,  בעלת הזכויות על  " האח הגדול ",  רכש חצי מחברת קופרמן הפקות .  מקורבים לצדדים : " מטרת העסקה להרחיב את פעילות קופרמן מעבר לגבולות ישראל "
 יושב ראש ומנכ"ל חברת הפורמטים הבין לאומית אנדמול ינון קרייז רוכש 50% מקופרמן הפקות הישראלית .  בתום משא ומתן ארווך סיכם קרייז עם אלעד קופרמן על העסקה בסיומה יחזיקו השניים בנתחים שווים בחברה ,  כשקופרמן יכהן כמנכ"ל וקרייז כיושב ראש .  השקעתו בקופרמן הפקות היא השקעה פרטית ואינה חלק מפעילותו באנדמול .  ההסכם ייחתם בימים הקרובים .
 כניסתו של ינון קרייז היא חלק מאסטרטגיית קופרמן הפקות להרחיב את הפעילות הבינלאומית של החברה .  כבר היום משודרים במספר רשתות שידור בעולם פורמטים שיצאו מבית החברה ,  בהם  " אורי גלר מחפש את היורש "  ששודר בארצות הברית ובמספר מדינות באירופה .  הסדרה  " רמזור "  עוברת בימים אלו התאמה לשוק האמריקאי לאחר שחברת ההפקות FOX 20th Century רכשה את האופציה להפקת גרסה מקומית שלה .  בין הפקות החברה בישראל ישנן  " האח הגדול ",   " רמזור ",   " האי "  ועוד .
 ינון קרייז ,  מנכ"ל ויושב ראש פוקס קידס אירופה בעבר ,  החל את דרכו בקבוצת סבן קפיטל גרופ של המפיק חיים סבן והקים עמו את חברת פוקס קידס אירופה ,  שלימים נרכשה על ידי קבוצת דיסני .
 אלעד קופרמן אמר היום : " מבחינתי זהו יום מרגש וכבוד גדול שינון קרייז בחר להשקיע בנו .  אני מאמין שכניסתו של ינון תבסס אותנו בישראל ותגרום לקופרמן הפקות להרחיב את פעילותיה לשוק הבינלאומי ". 
ינון קרייז הוסיף : " אני מכיר את אלעד כבר למעלה מעשור ועקבתי אחר דרכו המהירה והמוצלחת בשוק הישראלי כמפיק בעל שיעור קומה וכיוצר מקורי של תוכניות מעולות ,  לרבות מספר פורמטים מוצלחים שכבר סובבים בעולם .  אני מצפה לעבודה המשותפת איתו ועם צוות ההנהלה והקריאייטיב המוכשר שיש היום בחברה ". 

אח שלו ,  שותף
ינון קרייז ,  מנכ"ל ויו"ר אנדמול ,  בעלת הזכויות על  " האח הגדול ",  רכש חצי מחברת קופרמן הפקות .  מקורבים לצדדים : " מטרת העסקה להרחיב את פעילות קופרמן מעבר לגבולות ישראל "
 
