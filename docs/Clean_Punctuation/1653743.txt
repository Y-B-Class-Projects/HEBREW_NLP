באסטון הוצע להפועל ירושלים
בבירה שוקלים להחתים את הפורוורד ,  ששוחרר מבודיבלניק האוקראינית .  עלותו הגבוהה עלולה לטרפד את העסקה
מייסיאו באסטון הוצע להפועל ירושלים ,  אחרי ששוחרר אתמול מבודיבלניק האוקראינית ,  שבועיים בלבד אחרי שחתם בקבוצה ,  בשל האכזבה מכושרו הלקוי .  באסטון לא שיחק מפתיחת העונה וגם באוקראינה רשם שלוש הופעות בלבד ,  כשבאחרונה הוא לא קולע ולו נקודה אחת ומשחק חמש דקות בלבד .  בירושלים ,  שמחפשת שחקן גבוה שיעזור להאנטר מתחת לסלים ,  בוחנים את האפשרות ,  אך עלותו הגבוהה עלולה לטרפד את המעבר .  
באסטון  ( 33 ,  2.06 מטר )  שיחק שלוש שנים במכבי תל אביב בין 2003-2006 וזכה איתה בשני גביעי יורוליג ,  שלוש אליפויות ושלושה גביעי מדינה .  באסטון הוא פורוורד חזק ,  אתלטי וריבאונדר מצטיין .  כזכור ,  עזב באסטון את מכבי תל אביב בתחילת עונת 2007/8 כשקיבל הצעה להצטרף לאינדיאנה פייסרס ,  שם שיחק שנה אחת בטרם עבר לעונה נוספת בטורונטו ראפטורס ,  ממנה הגיע לצהובים ב-2003 .  גם רוברט קורץ  ( 25 ,  2.06 מטר )  ,  דונאל הארווי  ( 29 ,  2.03 מטר )  הוצעו לקבוצה ,  שתשקול את האפשרויות .
 
באסטון הוצע להפועל ירושלים
בבירה שוקלים להחתים את הפורוורד ,  ששוחרר מבודיבלניק האוקראינית .  עלותו הגבוהה עלולה לטרפד את העסקה

