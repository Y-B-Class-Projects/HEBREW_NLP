כמה עולה להחזיק וירון ? 
שוחטים אתכם בעלויות האחזקה למכונית הפרטית ?  חכו שתשמעו כמה עולה להחזיק מכונית 'על' חמושה ב- 1,000 כ"ס
ברוב המקרים אפשר לטעון כי מוציאים על עלויות טיפול ותיקונים לכלי-רכב חדש ועממי ,  סכום של 4 ספרות ב-12 חודשים .  אבל אם נדמה לכם שקורעים לכם את הארנק ועושקים את נשמתכם במוסכים ,  כנראה שאינכם נמנים עם קהל היעד של הבוגטי וירון ;  עלות החזקה שנתית למכונית ה'על' של קונצרן פולקסווגן נאמדת בכ-300 אלף דולרים בשנה ,  שהם כמיליון שקלים לערך לפני מיסוי על חלפים .  שווה להיות מוסכניק של בוגטי ? 
על פי שיקלול שערך מגזין הרכב הבריטי 'אוטוקאר' ,  שגרת טיפולים סדירה הכוללת החלפת שמן ,  רפידות בלם ,  פילטרים וכדומה עלותה כ-13 אלף פאונד  ( כ-85 אלף שקלים )  .  צמיגים גם הם עסק יקר מאוד מאחר ומדובר במפלצת בנזין שמאכלת גומי ומאיצה ל-100 קמ"ש מהמקום בפחות מ-3 שניות ומגיעה למהירות מרבית שחוצה את רף ה-400 קמ"ש .  סט ראוי להלבשה מחוייב להגיע מבית 'מישלן' מסדרת 'פיילוט ספורט 2' ,  עשוי קומפוזיציות מיוחדות ועלותו כ-23 אלף פאונד  ( כ-150 אלף שקלים )  כאשר ההחלפה נדרשת כל 4,000 ק"מ .  אולם כאן לא מסתיימת תחזוקת הגלגלים היות ובכל פעם רביעית בה מוחלפים הצמיגים ,  נדרשת גם החלפת החישוקים שעלותם כ-28 אלף פאונד  ( כ-185 אלף שקלים )  .
 אחד מברי-המזל שברשותו הווירון ,  סיפר למגזין כי הוא מעדיף לגרור את המכונית למסלולים האהובים עליו בעולם ,  מאשר לנהוג בה לשם לנוכח חשבון ההוצאות המנופח .  אולם ,  במקום לשכון שעות במשאית הגרירה ולהתייסר ,  הוא מגיע למסלול דרך נתיבי האוויר בטיסה ישירה במטוס הסילון הפרטי שלו .  זה פחות יקר ,  מסתבר .  
בוגטי ויירון סדרתית עולה כ-1.3 מיליון יורו .  בחודש האחרון פרסמה החברה כי היא קרובה מאוד למיצוי קו הדגם המקורי וכי נשארו 50 יחידות בלבד למכירה .  ב-2008 נמכרו בעולם כ-73 מכוניות ,  כאשר מלכתחילה בוגטי אמרה כי תייצר רק 300 חתיכות מהווירון .  השלב הבא כולו שמור לבוגטי ווירון גרנד-ספורט שממנה תרדנה בערך 150 חתיכות מפס הייצור .  זו תגרע מכיסו של הנהג האמיד קרוב ל-1.9 מיליון יורו ואנו כלל לא רוצים לדמיין כמה יעלה להחזיק אותה .
 
כמה עולה להחזיק וירון ? 
שוחטים אתכם בעלויות האחזקה למכונית הפרטית ?  חכו שתשמעו כמה עולה להחזיק מכונית 'על' חמושה ב- 1,000 כ"ס

