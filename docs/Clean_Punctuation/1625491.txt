במוקד חקירת השחיתויות בקרנות הפנסיה הציבוריות בקליפורניה :  חברת נדל"ן של שני ישראלים לשעבר
קרן הפנסיה של עובדי מדינת קליפורניה חוקרת את קשריה ל-CIM ,  שנוסדה על ידי אבי שמש ושאול קובה
חברת פיתוח הנדל"ן cim גרופ ,  שנוסדה על ידי שני הישראלים לשעבר אבי שמש ושאול קובה ,  נמצאת במוקד חקירת השחיתות בקרנות הפנסיה הציבוריות של קליפורניה  כך דיווח העיתון  " לוס אנג'לס טיימס ",  בכתבת תחקיר מקיפה על החברה.cim נוסדה ב-1994 על ידי קובה ושמש ,  שגדלו שניהם בהרצליה ושירתו באותה יחידה בצבא ,  ובנקאי השקעות שעבד בעבר עבור  " מלך אג"ח הזבל "  מייקל מילקן ,  ובנתה לעצמה מוניטין כאחת מחברות הפיתוח הידועות בלוס אנג'לס ובוושינגטון ,  לאחר שהייתה אחראית לשיפוצן של שכונות מוזנחות בשתי הערים והחלפתם של בנייני דירות מוזנחים בדירות יוקרה ,  חנויות ומרכזי קניות מפוארים .  בין היתר ,  הצליחה החברה לקבל השקעות בסך מיליארדי דולרים מקרנות פנסיה ,  כולל עשרות מיליוני דולרים מקרנות פנסיה ציבוריות ,  בין היתר באמצעות פיתוח פרויקטים בשכונות מצוקה ,  שההשקעה בהן משכה כספים ציבוריים.ממסמכים שנחשפו לאחרונה עולה כי cim שילמה לסגן ראש עיריית לוס אנג'לס לשעבר ,  אלפרד וילאלובוס ,  עמלות בסך קרוב ל-16 מיליון דולר בתמורה להשקעות שהצליח להשיג עבורה מקרן הפנסיה של עובדי מדינת קליפורניה  ( קלפרס )  וקרן הפנסיה של המורים במדינה .  cim אמנם לא הואשמה בפלילים ,  אך בכירים בקלפרס אמרו כי לא היו מודעים לתשלומים שהועברו לווילאלובוס ולמתווכים אחרים שפנו לקרנות הפנסיה בשמם של מנהלי כספים .  בנוסף ,  שכרה קלפרס חברת עורכי דין חיצונית שתבדוק את חוקיות ההשקעות ב-cim ואת העמלות שהעניקה החברה לווילאלובוס ולאחרים שתיווכו בינה לבין חברות השקעות תמורת עמלות של מיליוני דולרים .  במשך 10 השנים האחרונות ,  השקיעה קלפרס 1.9 מיליארד דולר ב-cim גרופ .  אליוט ברוידי ,  יו"ר מרקסטון והשותף להקמת הקרן יחד עם רון לובש ואמיר קס ,  התבקש החודש על ידי רשות ני"ע האמריקאית  ( sec )  לחשוף את כל קשריו ל-cim ולחברות אחרות .  ברוידי ,  שהודה החודש בתשלום שוחד בסך מיליון דולר בשנים 2002-2006 לארבעה בכירים בקרן הפנסיה של עובדי מדינת ניו יורק בארה"ב ,  שימש כנאמן בקרן הפנסיה של מכבי האש והמשטרה בלוס אנג'לס עד להתפטרותו מהקרן במאי האחרון בעקבות חקירת השחיתות .  ב-2007 הצביע ברוידי יחד עם עמיתיו לדירקטוריון הקרן בעד השקעה של 30 מיליון דולר בקרן השקעות של חברת הנדל"ן cim גרופ ,  שהשקיעה 500 אלף דולר במרקסטון ב-2004 .
 
במוקד חקירת השחיתויות בקרנות הפנסיה הציבוריות בקליפורניה :  חברת נדל"ן של שני ישראלים לשעבר
קרן הפנסיה של עובדי מדינת קליפורניה חוקרת את קשריה ל-CIM ,  שנוסדה על ידי אבי שמש ושאול קובה

