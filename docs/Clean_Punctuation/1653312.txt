האלוף גולן : " העורף מוכן למתקפת טילים "
 אלוף פיקוד העורף יאיר גולן הביע אופטימיות לגבי מוכנות העורף למתקפת טילים על ישראל . " אמנם יש מה לשפר ,  אבל המצב בהחלט מניח את הדעת " 
" התרחיש שבו כל ישראל תהיה תחת שמיכה אחידה של רקטות וטילים אינו משקף את המציאות ",  כך אמר הבוקר  ( שני )  אלוף פיקוד העורף יאיר גולן במהלך כנס בנושא חקר החוסן הלאומי שהתקיים ברמת גן .  
לדברי האלוף גולן ,  לא סביר שישראל תהיה תחת מתקפת טילים שתכלול את כל המדינה : " לתפיסתנו ,  אין תרחיש בו ישראל תהיה תחת איום של טילים ורקטות שנופלים כל הזמן ,  והתיאורים של 'גשם של רקטות' הם תיאורים עממיים ועיתונאיים שאינם משקפים מציאות של ממש .  להערכתנו יהיו אזורים מטווחים יותר ואזורים מטווחים פחות ,  ולכן צריך לנקוט במדיניות של פעילות דיפרנציאלית לפי אזורים כך שניצור מצב שבו מקסימום אנשים יתפקדו גם תחת איום ". 
מבחינת מוכנות העורף בישראל למתקפת טילים ,  גילה האלוף אופטימיות ואמר : " מתנצל שאני נשמע אופטימי ,  אבל אין מקום לרוח נכאים .  אמנם יש מה לשפר ,  אבל המצב בהחלט מניח את הדעת ".  הוא הגדיר את מצב המוכנות ברשויות המקומיות ובגופי התשתית במדינה כטוב .  לדבריו , " יש לנו שלטון מקומי חזק שניתן להטיל עליו עוד משימות ,  מה גם שזהו שלטון יציב שלא מתחלף כל שנתיים ורבע .  זה שלטון טוב שמטפל באזרחים מדי יום ולכן טבעי שיטפל בהם גם בחירום .  בנוסף ,  גם בגופי התשתית הגדולים של ישראל המוכנות לחירום היא טובה .  זה לא אומר שאין מה לעשות ושאין פה ושם מחדלים ,  אבל חשוב לזכור שאלו גופים עתירי-תקציב שמודעים לצורך בהיערכות ".  
גולן קרא לממשלה לזרז את בניית מרחבי המיגון ביישובי עוטף עזה ,  וכן למצות את הפיכת מרחבים תת קרקעיים בתל אביב למרחבים מוגנים .  בנוסף לכך התחייב גולן כי בתוך שנה יקבלו כל אזרחי המדינה התרעה בפלאפונים מפני נחיתת טילים בקרבתם .
 
האלוף גולן : " העורף מוכן למתקפת טילים "
 אלוף פיקוד העורף יאיר גולן הביע אופטימיות לגבי מוכנות העורף למתקפת טילים על ישראל . " אמנם יש מה לשפר ,  אבל המצב בהחלט מניח את הדעת "  

