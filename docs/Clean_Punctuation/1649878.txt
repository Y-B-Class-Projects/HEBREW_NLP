במכבי חיפה מקווים שכיאל יהיה כשיר לשבת
הקשר התלונן על כאבים ולא התאמן ,  קולמה ובוקולי תורגלו בקישור האחורי .  אלישע לוי : " המשחק מול אחי נצרת חשוב מאוד "
 קשר מכבי חיפה ,  בירם כיאל ,  לא ערך היום  ( חמישי )  אימון מלא עם הקבוצה ,  לאחר שבתחילת האימון הודיע למאמן אלישע לוי כי הוא סובל מכאבים בגב וממתיחה במפשעה .  כיאל ערך אימון ריצה קל ולא ברור אם יפתח בשבת מול אחי נצרת .  
כיאל ,  ששב היום מרומניה שם שיחק בהרכב הנבחרת בניצחון על רומניה ,  יערוך מחר שיחה עם המאמן ויעדכן אותו באשר למצבו .  בחיפה מקווים כי כיאל יהיה כשיר למשחק ,  אך בינתיים בחר אלישע לוי לתרגל את ג'ון קולמה שחוזר מפציעה לצד גוסטבו בוקולי בקישור האחורי .  בחלק הקדמי ,  כרגיל בשבועות האחרונים ,  יפתחו ליאור רפאלוב ,  יניב קטן ,  ולדימיר דבאלישווילי ושלומי ארבייטמן .
 המאמן גם ערך אסיפה קצרה לשחקנים לפני האימון ואמר להם : " מגיעות ברכות לשחקני הנבחרת על הניצחון היפה מול רומניה .  עכשיו אנחנו חוזרים לשגרה ,  יש לנו משחק חשוב מאוד בשבת ואנחנו צריכים לנצח ". 

במכבי חיפה מקווים שכיאל יהיה כשיר לשבת
הקשר התלונן על כאבים ולא התאמן ,  קולמה ובוקולי תורגלו בקישור האחורי .  אלישע לוי : " המשחק מול אחי נצרת חשוב מאוד "
 
