בוב דילן מגיע - לבית הלבן
היוצר האגדי יופיע לראשונה בקריירה שלו במשכנו של נשיא ארצות הברית ,  באירוע הוקרה לשירי התנועה לזכויות האזרח ,  שדילן הוא נציגה המובהק ביותר
בעוד המגעים עם מנהליו של בוב דילן על הופעתו בישראל ממשיכים להתנהל ,  נודע כי היוצר המפורסם סגר על הופעה לא פחות אטרקטיבית - בבית הלבן .  דילן בן ה-68 יגיע לראשונה בקריירה שלו למשכנו של נשיא ארצות הברית ,  באירוע הוקרה לשירי תנועת זכויות האזרח ,  שיצירתו של דילן זוהתה עמה לאורך שנים .  
ההופעה תתקיים ב-10 בפברואר ,  בחסות הנשיא אובמה ומשפחתו ,  כפי שמדווחות סוכנויות הידיעות .  אמנים נוספים שיופיעו באירוע הם ג'ון לג'נד ,  ג'ניפר האדסון ,  סמוקי רובינסון ושריל קול .  מנחי האירוע יהיו השחקנים קווין לאטיפה ומורגן פרימן .  באירוע יושרו המנוני התנועה ,  כמו  " The Times They Are A-Changin "  שהיה להמנון התנועה לזכויות האזרח בתחילת שנות ה-60 וכן יושמעו נאומים מכוננים בתולדותיה .  
דילן נחשב לאמן אנטי-ממסדי בתחילת הקריירה שלו ,  בזכות שירי מחאה כמו  " Masters of War ".  עם זאת ,  הנשיא קלינטון הפך את דילן ליקיר הממסד פעמיים :  ראשית ,  כשדילן הופיע בטקס ההשבעה לנשיאות של קלינטון בשנת 1992 ושנית ,  כשקלינטון העניק לו את אות הכבוד של מרכז קנדי בשנת 1997 .  כעת ,  לאחר חמישה עשורים של יצירה ,  יגיע דילן גם לבית הראשון של ארצות הברית .  

בוב דילן מגיע - לבית הלבן
היוצר האגדי יופיע לראשונה בקריירה שלו במשכנו של נשיא ארצות הברית ,  באירוע הוקרה לשירי התנועה לזכויות האזרח ,  שדילן הוא נציגה המובהק ביותר

