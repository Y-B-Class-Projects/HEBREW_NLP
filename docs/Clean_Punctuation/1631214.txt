סופית :  סיימון קאוול יעזוב את  " אמריקן איידול "
 השופט שם סוף להשערות בנושא והודיע כי בתום העונה הנוכחית יעזוב את התוכנית המצליחה כדי ליצור גרסה אמריקאית לתוכנית  " X Factor "
 עכשיו זה רשמי :  סיימון קאוול יעזוב את  " אמריקן איידול "  בתום העונה הנוכחית ,  שתחל מחר  ( שלישי ) ' .  המנחה אמר את הדברים לעיתונאים במסגרת כנס של מבקרי הטלוויזיה הארציים שנערך בימים אלו בלוס אנג'לס .  לדבריו ,  הוא ימשיך לשתף פעולה עם רשת FOX ,  המשדרת את  " אמריקן איידול ",  כדי להכין גרסה אמריקאית ל - " X Factor ",  המשודרת באנגליה ובה הוא משמש כמפיק ושופט . 
" דיברנו על כך שאשאר בשתי התוכניות ,  אך כשבחנו את הדברים מבחינה פרקטית ,  זה היה בלתי אפשרי ",  אמר קאוול לעיתונאים במקום . " לדעתי ,  זה כמו שיש לך שחקן טוב וקבוצת כדורגל טובה  השניים חייבים להסתדר ביחד .  אני מאמין שזה לא המופע שלי ,  אך הוא מאד קרוב אליי .  אני בטוח שהתוכנית תמשיך להיות מספר 1 ,  כולם מחויבים כדי להמשיך בצורה הזו ".  
ההשערות סביב עזיבתו של קאוול מציפות את התקשורת העולמית זה זמן רב .  רק באחרונה הודיע אחיו של קאוול כי השופט הבולט ביותר בתוכנית מתכונן לעזוב בתום העונה הנוכחית לטובת הפקה אמריקאית של  " X Factor ".  
כעת ,  קאוול מאשר את השמועות ובדבריו אף הרחיב על פוטנציאל תוכניתו החדשה בארצות הברית . " זו הפקה גדולה ,  גדולה מאד ",  אמר . " בבריטניה יש לנו 200 מתמודדים בכל שנה ,  אין הגבלת גיל מקסימלי וקבוצות יכולות להשתתף .  נתנו לעצמנו זמן להתארגן ,  זה נותן לנו זמן להחליט גם לגבי פאנל השופטים בתוכנית ". 

סופית :  סיימון קאוול יעזוב את  " אמריקן איידול "
 השופט שם סוף להשערות בנושא והודיע כי בתום העונה הנוכחית יעזוב את התוכנית המצליחה כדי ליצור גרסה אמריקאית לתוכנית  " X Factor "
 
