מארק מוביוס יוסיף 300 מיליון דולר להשקעות בטורקיה
כבר היום קרן בשווי מיליארד דולר משקיעה במדינה ;  מוביוס :  האוכלוסיה צעירה והבנקים חזקים
מארק מוביוס ,  יו"ר קרנות טמפלטון ,  אמר כי הוא עדיין מחשיב את טורקיה אחת מהשווקים המתעוררים המועדפים עליו להשקעה וכי בכוונת טמפלטון להוסיף עוד 250-300 מיליון דולר לקרן בשווי מיליארד דולר שכבר משקיעה במדינה.מוביוס אמר בראיון לרויטרס כי שיעור הריבית הנמוך ,  האוכלוסיה הצעירה ובעלת הצריכה הפרטית החזקה ומגזר הבנקאות היציב הפכו את טורקיה לשוק אטרקטיבי להשקעה.שוק המניות הטורקי עלה ב-23% מאז תחילת שנת 2010 והגיע לרמת שיא של כל הזמנים ,  הודות להתאוששות הכלכלית .  התמ"ג הטורקי צמח ב-10.3% ברבעון השני .  שוק המניות הכפיל את שוויו בשנת 2009 ,  על אף נסיגה של 4.7% בתמ"ג באותה השנה.מוביוס טען כי המניות הטורקיות מתומחרות בצורה הגיונית . " אנחנו רואים שיפור ניכר ברווחי החברות הטורקיות השנה ובשנה הבאה צפויה אותה המגמה ",  אמר מוביוס .  כשנשאל על אילו מניות היה ממליץ ,  אמר מוביוס : " למניות הבנקים מאזנים חזקים מאד ,  למרות שהרווחים לא צפויים להיות מה שהיו בעבר .  אנחנו מעדיפים גם את המניות הקשורות לתעשיית הנפט והזיקוק - וכל מה שקשור לצריכה - ייצור או הפצה ". 

מארק מוביוס יוסיף 300 מיליון דולר להשקעות בטורקיה
כבר היום קרן בשווי מיליארד דולר משקיעה במדינה ;  מוביוס :  האוכלוסיה צעירה והבנקים חזקים

