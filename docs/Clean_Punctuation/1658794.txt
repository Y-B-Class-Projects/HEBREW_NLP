התסריטאי דיוויד מילס  ( "הסמויה ",   " רצח מאדום לשחור ")  הלך לעולמו
דיוויד מילס ,  זוכה שני פרסי אמי שכתב פרקים לסדרות כמו  " הסמויה ",   " רצח מאדום לשחור "  ו-"NYPD "  הלך לעולמו בגיל 48 ,  ימים ספורים לפני השקת סדרה חדשה שכתב
התסריטאי דיוויד מילס מת אמש  ( שלישי )  ,  כך הודיע דובר מטעם חברת HBO . " דיוויד היה אדם נפלא וצנוע ",  נאמר בהודעה מטעם החברה , " יתגעגעו אליו אלו שהכירו אותו ואהבו אותו ואלו שידעו עד כמה גדול היה כשרונו ".  על פי דיווחים שונים ,  מילס ,  בן 48 במותו ,  הלך לעולמו כתוצאה ממפרצת במוחו .  
מותו של מילס התרחש ימים ספורים לפני השקת הסדרה החדשה שהיה שותף לכתיבתה , " Treme ",  פרויקט חדש ומדובר העוסק בשכונה בניו-אורלינס בעידן שאחרי סופת ההוריקן קתרינה .  בפרויקט שותף חברו הוותיק של מילס ,  יוצר  " הסמויה "  ו"רצח מאדום לשחור ",  דיוויד סיימון .  
ההיכרות בין השניים היתה המפתח לקריירה של מילס בטלוויזיה .  שניהם הכירו כחברים בקולג' ולשניהם קריירה כעיתונאים .  השניים שיתפו פעולה לראשונה בפרק מפורסם של סדרת המשטרה המהוללת  " רצח מאדום לשחור ",  בפרק בו מככב כשחקן אורח רובין וויליאמס .  הפרק זיכה את השניים בפרס גילדת הכותבים האמריקאית  ( WGA )  לתסריט הטוב ביותר בסדרת דדרמה .  
לאחר מכן כתב נשכר מילס כתסריטאי בסדרת המשטרה המצליחה  " NYPD ",  לה כתב בין השנים 1995-1997 .  לאחר מכן המשיך לכתוב לסדרת בית החולים  " ER ".  בשנת 2000 חזר מילס לשתף פעולה עם סיימון במיני-סדרה  " The Corner "  שהביאה לו את שני פרסי האמי בהם זכה  ( ככותב וכמפיק )  .  לאחר מכן יצר את המיני-סדרה  " Kingpin "  אודות קרטל הסמים המקסיקני שנכשלה .  
בשנת 2006 חזר מילס לעניינים עם הצטרפותו לצוות הכותבים של  " הסמויה ",  שוב בשיתוף פעולה עם סיימון ,  בעונתה הרביעית והחמישית ,  עליה היה מועמד לפרס גילדת הכותבים באמריקה .
 
התסריטאי דיוויד מילס  ( "הסמויה ",   " רצח מאדום לשחור ")  הלך לעולמו
דיוויד מילס ,  זוכה שני פרסי אמי שכתב פרקים לסדרות כמו  " הסמויה ",   " רצח מאדום לשחור "  ו-"NYPD "  הלך לעולמו בגיל 48 ,  ימים ספורים לפני השקת סדרה חדשה שכתב

