התפטר בציוץ :  מנכ"ל סאן ג'ונתן שוורץ בחר להודיע על סיום עבודתו בטוויטר
מנכ"ל אורקל לארי אליסון אמר שבשבוע שעבר שהוא מצפה כי שוורץ יתפטר לאחר מיזוג החברות
ג'ונתן שוורץ ,  המנכ"ל האחרון של סאן מיקרוסיסטמס ,  הוא המנכ"ל הראשון של חברה גדולה בארה"ב שפירסם את התפטרותו בציוץ בשירות המסרים טוויטר .  ביום רביעי בלילה השתמש שוורץ בטוויטר כדי לפרסם האיקו על עזיבתו את אורקל ,  שזה עתה השלימה את רכישת סאן.שוורץ כתב : " המשבר פיננסי פגע ביותר מדי לקוחות ואינני מנכ"ל יותר ". שוורץ ידוע בחיבתו לאינטרנט כבמה פומבית .  בסאן הוא היה המנכ"ל הראשון של חברה גדולה בארה"ב שפירסם בלוג .  שוורץ גם לחץ על רשות ני"ע להעניק לבלוגים מעמד שווה לזה של הודעות לעיתונות ומסמכים רשמיים בכל הנוגע לחשיפת מידע עסקי למשקיעים.שוורץ החליף את מייסד סאן סקוט מקנילי כמנכ"ל ב-2006 ,  וירש חברה שסבלה מירידה במכירות מאז פקיעתה של בועת הדוט.קום.אחד המהלכים הדרמטיים ביותר בתקופת כהונתו כמנכ"ל היה החלטת סאן להוציא את רוב מוצרי התוכנה המובילים שלה תחת רשיונות קוד פתוח .  החברה קיוותה כי עניין נרחב מצד מפתחה תוכנה יסייע למשוך לקוחות חדשים ומכירות גם למוצרים אחרים כמו שרתי מחשב ומערכת אחסון .  אולם סאן נאבקה ומכירותיה המשיכו לרדת .  המיתון החמיר את המצב ,  שכן סאן היתה תלויה רבות במכירות לחברות הפיננסים שהוכו קשות במחשב .  יבמ קיוותה לרכוש את סאן ,  אולם המגעים נכשלו ופתחו את הדלת לאורקל.מנכ"ל אורקל ,  לארי אליסון ,  לא מחבב במיוחד את שוורץ .  בריאיון בשבוע שעבר ,  אליסון אמר כי הוא מצפה ששוורץ יתפטר ולא ישחק תפקיד בחברה הממוזגת .  באשר להמשך דרכו ,  כתב שוורץ באי מייל : " בטווח הקצר ,  אני מתכנן לבלות זמן עם משפחתי .  בטווח הארוך ,  עם כמה מיליון עסקים וכמה מיליארדי לקוחות באינטרנט ,  יש שמועה שאולי יש כמה הזדמנויות מעניינות ". 

התפטר בציוץ :  מנכ"ל סאן ג'ונתן שוורץ בחר להודיע על סיום עבודתו בטוויטר
מנכ"ל אורקל לארי אליסון אמר שבשבוע שעבר שהוא מצפה כי שוורץ יתפטר לאחר מיזוג החברות

