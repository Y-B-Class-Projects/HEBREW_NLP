הקים את הממלכה מחדש
לברון קלע 36 נק' וקליבלנד רשמה ניצחון שני רצוף כשהביסה את הסלטיקס בבוסטון 88:108 .  ניצחונות לדנבר ומילווקי
לנצח בבוסטון זה קצת יותר מעוד ניצחון .  כשעושים זאת בעזרת יכולת מרשימה הכוללת 36 נקודות ,  9 אסיסטים ו-7 ריבאונדים ,  זה לא רק מרגש ,  אלא גם מרשים .  לברון ג'יימס ניפק הלילה  ( בין חמישי לשישי )  עוד הצגה ,  ויצא מהגארדן כשכתר על ראשו .  המלך הוביל את הקאבלירס ל-88:108 גדול בעיר השעועית ,  והנחיל לסלטיקס הפסד שני בשלושת משחקיהם האחרונים .  לקליבלנד היה זה ניצחון שני רצוף ,  ונראה ששלושת ההפסדים הרצופים שספגה הקבוצה הופכים לזיכרון רחוק .  
מילווקי הגיעה לאינדיאנה ,  והוכיחה שהיא אחת הקבוצות הלוהטות בליגה כיום ,  כשניצחה 110:112 ,  ורשמה ניצחון חמישי רצוף .  דנבר יצאה למשחק חוץ נגד גולדן סטייט וחזרה לקולורדו עם ניצחון 112:127 .
 זאת הצהרה .  אין דרך אחרת לתאר את המופע של לברון ג'יימס בגארדן של בוסטון .  36 נקודות  ( 11 מ-23 מהשדה )  ,  9 אסיסטים ו-7 ריבאונדים ,  שעזרו לקאבס להשיג ניצחון ענק על אחת היריבות לכתר המזרח .  לאחר מחצית ראשונה שקולה בה הוליכה בוסטון 48:56 ,  קליבלנד לקחה את המושכות .  זה התחיל ברבע השלישי והגיע לשיאו ברבע הרביעי בו הקאבס הרשו לסלטיקס לקלוע רק 14 נקודות ,  ואילו הם דהרו ל-35 .  לברון היה נפלא ,  אבל היה לצדו עוד פרש מהולל מאוהיו ,  מו וויליאמס ,  שקלע 14 מ-19 הנקודות שלו ברבע האחרון ,  וגרם להגנת הירוקים לקרוס . 
" לא הייתה לנו הצלחה פה ,  הפסדנו תשע פעמים בבניין הזה ,  ככה שהורדנו את הקוף מהגב ",  אמר לברון בסיום .  יותר משלוש שנים לא ניצחה קליבלנד בבוסטון ,  והנה זה קרה . " אני חושב שבחצי השני האגרסיביות שלנו עלתה וזה עזר לנו בשני צדי המגרש ",  אמר מאמן הקאבס מייק בראון ,  שהרגיש אווירה של פלייאוף במגרש .  אנדרה ורז'או קלע לקאבס 14 מהספסל ,  אנטואן ג'יימיסון הוסיף 9 ושאקיל אוניל קלע 6 ב-12 דקות משחק .  את בסוטון הוליך ריי אלן עם 21 נקודות  ( 7 מ-13 מהשדה )  ,  רייג'ון רונדו הוסיף 19 ו-11 אסיסטים ,  והשניים התגעגעו לפול פירס ,  שנעדר משורות הירוקים .  קווין גארנט היה אנמי יחסית עם 10 נקודות ו-10 ריבאונדים . " הם מצאו את הדרך לעצור את רונדו בחצי השני ",  אמר KG בסיום , " ידענו שזה מבחן עבורנו ,  אסור לנו לשחק מחצית אחת ואז לנוח ". 
גולדן סטייט  ( 41:16 )  - דנבר  ( 19:38 )  127:112
כששני הכוכבים בקבוצה עובדים במלוא הקיטור ,  אפשר רק להישען אחורה וליהנות מהדרך .  צ'ונסי בילאפס זהר עם 37 נקודות  ( 13 מ-19 מהשדה )  ,  להן הוסיף 9 אסיסטים ו-6 ריבאונדים ,  כרמלו אנטוני הוסיף 27 נקודות משלו ,  להנאגטס נהנו מהגיחה לאוקלנד .  היה זה משחקה הראשון העונה של דנבר ללא מאמנה ג'ורג' קארל ,  שנאבק בסרטן הגרון ונשאר בקולורדו לצורך טיפולים .  קארל יחזור לספסל הנאגטס בשבת במשחקה הביתי של דנבר נגד דטרויט ,  שנמאת בימים אלו בעיצומו של מסע משחקי חוץ במערב .  ג'י.אר .  סמית עזר למלו ובילאפס עם 25 נקודות גדולות מהספסל ,  להן הוסיף 8 כדורים חוזרים .  סטפן קארי הוליך את הלוחמים עם 30 נקודות ו-13 אסיסטים ,  מונטה אליס הוסיף 22 ואנתוני מורו תרם 20 מהספסל .
 אינדיאנה  ( 39:19 )  - מילווקי  ( 28:29 )  112:110
עבודה ראשונה :  מאז שג'ון סלמונס הגיע למילווקי משיקגו ,  הבאקס לא מפסידים .  עובדה שנייה :  מילווקי השיגה את ניצחונה החמישי ברציפות ,  הרצף הארוך שלה מאז נובמבר 2007 .  מסקנה :  מילווקי היא אחת הקבוצות הלוהטות והמסוכנות בליגה ,  וזאת לא רק בגלל המומנטום החיובי והחיזוק בדמותו של סלמונס ,  אלא כי הבאקס מאמינים בעצמם ומאמינים שהם שווים פלייאוף . " אנחנו צריכים לייצר ריצה שתעזור לנו להגיע לפלייאוף ",  אמר סלמונס בסיום , " כולם בקבוצה מעלים את הרמה שלהם כדי לתת דחיפה קדימה ".  סיום המשחק כלל דו-קרב מקו העונשין ,  בו סלמונס קלע 2 מ-2 והעלה את הבאקס ליתרון 4 .  דני גריינג'ר צימק לפייסרס מהעונשין ,  ברנדון ג'נינגס שמר על קור רוח ושם שתיים מהקו ,  וזריקות העונשין המוצלחות של טי.ג'יי פורד כבר לא הועילו לאינדיאנה 1.5 שניות לסיום .  סלמונס קלע 20 נקודות ,  ג'נינגס קלע 18 ומסר 7 אסיסטים ,  אנדרו בוגוט היה יעיל כהרגלו עם 15 ו-10 ריבאונדים .  גריינג'ר הוליך את המפסידים עם 21 נקודות ,  פורד הוסיף 17 וטרוי מרפי תרם 16 .  

הקים את הממלכה מחדש
לברון קלע 36 נק' וקליבלנד רשמה ניצחון שני רצוף כשהביסה את הסלטיקס בבוסטון 88:108 .  ניצחונות לדנבר ומילווקי

