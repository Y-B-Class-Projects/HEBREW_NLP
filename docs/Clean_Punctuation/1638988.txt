מנהיג האופוזיציה במלזיה נאשם במעשה סדום
אנוואר איברהים ,  מנהיג האופוזיציה במלזיה ,  הגיע היום לפתיחת משפט נוסף באשמת מעשה סדום .  בעבר הוא הורשע אך שוחרר לאחר שההרשעה בוטלה . " מדובר בקנוניה של ראש הממשלה "
  ( צילום :  רויטרס ,  עריכת וידאו :  גדי וינסטוק ) 
מנהיג האופוזיציה במלזיה הופיע היום  ( שלישי )  בבית משפט לתחילת משפטו באשמת מעשה סדום ,  והבטיח לזמן את ראש ממשלת מלזיה ורעייתו לעדות .  
זהו המשפט השני בגין מעשה סדום שבו יושב אנוואר איברהים על מושב הנאשמים ,  לאחר שאחד מאנשי צוותו ,  סייפול בוחארי בן ה-25 ,  האשים אותו במעשה סדום .  אנוואר טוען כי ההאשמות הן חלק מקנוניה של ראש הממשלה נאג'יב ראזק נגדו .  לדברי אנוואר ,  יש לו הוכחות כי סייפול בוחארי היה בבית ראש הממשלה כמה ימים לפני שהגיש את התלונה נגדו .  הממשלה מכחישה את מעורבותה .
 אם יורשע ,  אנוואר צפוי להישלח למאסר של 20 שנים ,  ובכך יסיים את הקריירה הפוליטית שלו .  הומוסקסואליות אסורה על פי חוק במלזיה .  ב-1998 החל אנוואר לרצות עונש לאחר שהורשע במעשה סדום ושחיתות ,  אך הוא שוחרר ב-2004 לאחר שפסק הדין בוטל .  
הבוקר ,  כ-300 תומכים קיבלו את פניו של אנוואר כשהגיע לבית המשפט עם רעייתו .  בתוך האולם נדחקו דיפלומטים מארצות הברית ,  אירופה ,  אוסטרליה ויפן ,  כדי להשקיף על ההליכים . " כל המדינה צופה ,  העולם צופה ,  מערכת המשפט וממשלת נאג'ב עומדים למשפט ",  אמר חבר הפרלמנט לים קיט סיאנג .
 משפטו של אנוואר מהווה אתגר פוליטי רציני עבור ראש הממשלה נאג'יב ראזק ,  המנסה לבנות מחדש את הקואליציה ששלטה במדינה במשך יותר מחמישים שנה ,  אחרי שהפסידה בבחירות ב-2008 למפלגתו של אנוואר .  יום הדיונים הראשון הסתיים מוקדם מהצפוי עקב בקשתם של הסנגורים לקבל גישה לעדויות רפואיות של התביעה .
 
מנהיג האופוזיציה במלזיה נאשם במעשה סדום
אנוואר איברהים ,  מנהיג האופוזיציה במלזיה ,  הגיע היום לפתיחת משפט נוסף באשמת מעשה סדום .  בעבר הוא הורשע אך שוחרר לאחר שההרשעה בוטלה . " מדובר בקנוניה של ראש הממשלה "
 
