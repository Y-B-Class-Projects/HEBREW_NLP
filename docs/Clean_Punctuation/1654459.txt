נדאל הציל את כבוד הבכירים באינדיאן וולס
אחרי שדג'וקוביץ' הודח ,  עבר הספרדי לרבע הגמר לאחר 5:7 ,  6:3 ,  3:6 על איסנר .  רם ולודרה נוצחו ע"י נדאל ולופז ברבע הגמר
כיממה אחרי שרוג'ר פדרר הודח מטורניר אינדיאן וולס היוקרתי  ( על סף פרסים של 3,645,000 דולרים )  על ידי מרכוס בגדאטיס ,  מצא את הדרך החוצה גם המדורג מספר 2 בטורניר ,  נובאק דג'וקוביץ' .  הסרבי פגש לדרבי יוגוסלבי-לשעבר את איבן ליוביצ'יץ' והקרואטי הענק חבט 13 אייסים בדרך לניצחון 5:7 ,  3:6 בתום שעה ו-44 דקות .  ליוביצ'יץ' יפגוש ברבע הגמר את חואן מונאקו הארגנטינאי ,  שעוד קודם לכן גבר על גיז'רמו גרסיה לופז הספרדי 6:3 ,  2:6 ,  1:6 .
" היו לי הרבה הזדמנויות ולא ניצלתי אותן ",  הסביר דג'וקוביץ' בסיום את ההפסד . " הביצוע היה רע מאוד והוא שיחק טוב כשהוא היה צריך ".  מנגד ,  ליוביצ'יץ' הסביר מה עזר לו לנצח : " הגשתי טוב .  הסרב עזר לי במיוחד בדקות הקשות ". 
רפאל נדאל ,  המדורג שלישי בטורניר ,  הצליח לשרוד עוד שלב ,  לאחר שניצח בשלוש מערכות את ג'ון איסנר האמריקאי  ( 15 בטורניר )  ,  בדרכו לרבע הגמר .  השור הספרדי המתאושש ניצח 5:7 ,  6:3 ,  3:6 והוא יפגוש ברבע הגמר את תומאס ברדיך הצ'כי ,  שגבר על ויקטור טרויקי סרבי 1:6 ,  3:6 . " אני מרגיש טוב מאוד על המגרש ",  סיפר הספרדי בסיום כשפניו אולי לתואר ראשון העונה .
 טומי רוברדו הספרדי  ( 18 )  גם הוא העפיל לרבע הגמר לאחר שניצח את מרכוס בגדאטיס 5:7 ,  6:0 ,  4:6 ,  שכזכור הדיח את פדרר .  הקפריסאי מסיים את הטורניר ,  מוקדם מן הצפוי מבחינתו .  רוברדו יתמודד עם אנדי רודיק האמריקאי ,  שניצח את יורגן מלצר האוסטרי 6:7  ( 6 )  ,  4:6 .  ברבע גמר נוסף יתעמתו אנדי מארי  ( 4 בטורניר )  ורובין סודרלינג  ( 6 )  .  הבריטי התגבר על ניקולאס אלמגרו הספרדי שפרש במערכה השנייה במצב של 4:6 ו-0:1 למארי .  השבדי ניצח בשתי מערכות את ג'ו וילפריד-צונגה 3:6 ,  4:6 .
 אצל הנשים עלתה המדורגת חמישית ,  אגניישקה רדוואנסקה ,  לחצי הגמר אחרי ניצחון על המדורגת רביעית ,  אלנה דמנטייבה ,  4:6 ,  3:6 .  רדוואנסקה ,  שנמצאת בכושר טוב והגיעה גם לחצי הגמר בדובאי לא מזמן ,  שברה את יריבתה פעמיים בכל מערכה וזה הספיק לה לניצחון .  במשחק על העלייה לגמר היא תפגוש את חברתה הטובה קרוליין ווז'ניאקי  ( 2 בטורניר )  ,  שגברה על ז'י ז'ינג 4:6 ,  6:4 ,  1:6 .
  *  הטניסאי הישראלי אנדי רם ובן זוגו הצרפתי מיכאל לודרה הודחו ברבע גמר טורניר הזוגות ,  לאחר שנוצחו על ידי הצמד הכל ספרדי ,  רפאל נדאל מארק לופז .  הצמד הלטיני גבר בשתי מערכות חלקות על רם ושותפו 2:6 ,  4:6 .  עם ההדחה של רם ,  לא נותר אף נציג ישראלי בטורניר היוקרתי ,  לאחר שדודי סלע ושחר פאר ,  שעשו טורניר טוב מאוד ,  הודחו מוקדם יותר .
  *  הראל לוי ,  שהעפיל לצ'לנג'ר סנרייז שבארצות הברית  ( פרסים בסך 125 אלף דולר )  ,  סיים את דרכו כבר בסיבוב הראשון אחרי שהפסיד לפוטיטו סטראסה 6:2 ,  6:3 .
 עדכון ראשון 1:01

נדאל הציל את כבוד הבכירים באינדיאן וולס
אחרי שדג'וקוביץ' הודח ,  עבר הספרדי לרבע הגמר לאחר 5:7 ,  6:3 ,  3:6 על איסנר .  רם ולודרה נוצחו ע"י נדאל ולופז ברבע הגמר

