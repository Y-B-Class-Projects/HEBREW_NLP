ארגוני הנשים פסימיים לקראת ההכרעה במשפט קצב
לקראת הכרעת הדין במשפטו של הנשיא לשעבר ,  עולה הדריכות בקרב ארגוני הנשים .  הארגונים חוששים שהכרעה מעורפלת תיצור תחושה בעייתית בקרב הנפגעות
יום לפני הדיון המכריע במשפטו של הנשיא לשעבר ,  משה קצב ,  שוררת תחושה של פסימיות בקרב פעילים בארגוני נשים וארגוני הסיוע לנפגעי תקיפה מינית .  הארגונים חוששים כי הכרעה מעורפלת תיצור את אותה תחושה מוכרת וחמצמצה בקרב הנפגעות - תחושה של אי מיצוי הדין ,  סחבת משפטית ואולי החמור מכל  סלחנות בלתי מוצדקת כלפי מי שהן מגדירות כ"עברייני מין "  לכל עניין ודבר .
 מארגנת קמפיינים לארגוני נשים וחוקרת בתחום המגדר ,  דורית אברמוביץ' ,  התייחסה להכנות לקראת הדיון ואמרה ,  כי  " נשים רבות יבואו לבית המשפט בעת ההכרעה על מנת להביע סולידריות עם הנפגעות ".  אברמוביץ' הוסיפה שהארגונים  " ערוכים להרבה מאוד תרחישים ומכינים ,  בין השאר בפן המשפטי ,  סוללה של יועצים משפטיים מארגוני הסיוע ". 
עבור נפגעות תקיפה מינית בישראל ,  מדובר באחד המשפטים החשובים ביותר שהתקיימו בתולדות המדינה .  האזרח מספר אחד ,  נשיא המדינה ,  מואשם באונס וביצוע מעשים מגונים בכפייה .  בעקבות זאת טוענת אברמוביץ' ופעילי נוספים בארגונים כי  " הכרעת הדין בתיק תהיה חשובה יותר מההכרעה על דמותו של קצב ". 
העבודה הסיזיפית מול הנפגעות והניסיון המר מול הסחבת המשפטית יוצרת תחושה קשה של חוסר תקווה לקראת הכרעת הדין ,  בעיקר בקרב פעילי הארגונים המלווים את קורבנות התקיפה המינית מרגע הדיווח הראשוני ,  דרך שלל הדיונים המשפטיים הנמתחים לאורך שנים .  
ליזה ניקוליאצ'וק ,  מנכ"לית עמותת מסל"ן לנפגעות אלימות מינית נגב ,  טוענת כי רוב התיקים נגד נפגעות תקיפה מינית מובאים לידי הכרעה בטווח זמן בלתי הגיוני מצד הנפגעות ,  לאחר כחמש עד שמונה שנים . " 10,000 פניות של נפגעות מגיעות מדי שנה למסל"ן ,  אך רק 20% מתוכן זוכות להמשך טיפול משטרתי ומשפטי ."  אומרת ניקוליאצ'וק . " אין לנו תחושה שנעשה או ייעשה פה צדק אמיתי ,  האופטימיות פשוט לא קיימת אצלנו .  אני סבורה שתהיה פה פשרה ,  שהיא בושה קולקטיבית בשבילנו .  בושה שתעלה את השאלה החוזרת :  כיצד נתנו לבנאדם הזה להיות נשיא מדינה ?  "
 היועצת המשפטית של איגוד הסיוע לנפגעות תקיפה מינית ,  ענבר יחזקאלי ,  חולקת על דעתה של ניקוליאצ'וק . " פשרה לא תהיה בתיק הזה "  היא טוענת . " תהיה הרשעה ,  חלקית או מלאה .  קשה לי לדמיין מצב שבו ייתכן זיכוי .  במידה ויהיה ,  זה יהיה יום שחור למשפט בישראל ולציבור הנשים בכלל .  זה בכלל לא משנה מה יחליט בית המשפט מחר ,  אנחנו לא מטילות ספק בנפגעות .  אנחנו נעמוד בבית המשפט לצד המתלוננות ונשלח מסר של הרתעה לעברייני המין הסדרתיים הבאים ,  על מנת שידעו מה יעמוד בפניהם ,  כאשר יעמדו לדין ".  יחזקאלי מוסיפה כי  " במדינת ישראל ישנו יחס לא הוגן לנפגעות תקיפה מינית ,  יחס שמפקיע מהן פעם אחר פעם את השליטה בחייהן .  אף פעם אין ערובה לתוצאה המשפטית והדבר מעורר חרדה הולכת וגוברת אצל המתלוננות ". 
גורמים משפטיים רבים בארגוני הנשים טוענים כי תיק קצב נוהל במהירות גבוהה בקנה מידה ישראלי . " ריבוי המתלוננות בתיק ,  ולא הסחבת המוכרת במסדרונות בתי המשפט בישראל ,  הוא הגורם שבגינו נמשך הדיון בתיק זמן רב ". 

ארגוני הנשים פסימיים לקראת ההכרעה במשפט קצב
לקראת הכרעת הדין במשפטו של הנשיא לשעבר ,  עולה הדריכות בקרב ארגוני הנשים .  הארגונים חוששים שהכרעה מעורפלת תיצור תחושה בעייתית בקרב הנפגעות

