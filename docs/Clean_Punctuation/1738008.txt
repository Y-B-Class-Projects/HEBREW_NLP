משרד החוץ לישראלים :  אל תסעו לאקוודור
המהומות באקוודור נמשכות ,  ובמשרד החוץ פירסמו אזהרה לישראלים :  לשקול הגעה למדינה ,  ולאלו השוהים בה לא לצאת מבתיהם .  נמל התעופה הבינ"ל חזר לפעול הלילה .  שר החוץ צעד לביה"ח לחלץ את הנשיא שאושפז בו לאחר שהותקף מחשש שייפגע
 ( צילום :  רויטרס ,  עריכת וידאו :  דורון שטיין ) 
המהומות באקוודור משפיעות גם על הישראלים השוהים במדינה :  משרד החוץ פרסם אמש  ( חמישי )  הודעת אזהרה לאזרחי ישראל השוהים באקוודור .  באזהרה מובהר כי עקב ההתפתחויות במדינה ביממה האחרונה ממליץ משרד החוץ לשוהים באקוודור ,  להימנע מלצאת את הבתים .  נמל התעופה הבינלאומי בבירה קיטו חזר לפעול הלילה ,  לאחר שכוחות ביטחון מקומיים השתלטו עליו במחאה על פגיעה במשכורותיהם .
 בהודעת האזהרה נכתב עוד כי  " מומלץ שלא להגיע לריכוזים הומי אדם ואזורי הפגנות ולעקוב אחר דיווחי התקשורת .  לישראלים המתכננים לצאת לאקוודור מומלץ לשקול נחיצות הנסיעה .  בנוסף  ,  מומלץ להתעדכן באמצעות סוכני הנסיעות וחברות התעופה אחר ההתפתחויות במדינה ". 
בתוך כך ,  דווח על קבוצת ישראלים הכוללת 18 מטיילים ומדריך שנמצאת בעיר הבירה קיטו ,  בה מתקיימות עיקר המהומות .  חלק מחברי הקבוצה ניסו לצאת לשדה התעופה הבינלאומי עליו השתלט הצבא ,  בתקווה שיוכלו לעלות על טיסה ארצה ,  עם פתיחתו מחדש .  מחברת  " אקו טיולי שטח "  נמסר עוד ,  כי החברה יצרה קשר עם שגריר ישראל באקוודור ועם חדר המצב של משרד החוץ בנוגע למטיילים על מנת לפעול להחזרתם במהרה לישראל ובמידת הצורך ,  לדאגה לסידורי לינה נוספים במלון ,  עד לפתיחת שדה התעופה מחדש במדינה .  כמו כן הבהירו בחברה כי לא נשקפת בשום שלב שהוא סכנה לשלומם .
 חיילים מצבא אקוודור השתלטו אתמול על שדה התעופה הבינלאומי בבירת המדינה ,  קיטו ,  במחאה על חוק חדש הפוגע במשכורותיהם ובמשכורות השוטרים במדינה ,  כך דיווחו גורמים רשמיים במקום .  על פי הדיווח ,  כ-150 חיילים השתלטו על שדה התעופה ,  וזאת במקביל לעשרות שוטרים המפגינים ברחובות הבירה נגד החוק שאושר לאחרונה בפרלמנט .  
נשיא אקוודור ,  רפאל קוראה ,  הבהיר כי איננו מתכוון להשתחוות בפני המפגינים ,  זאת לאחר שהותקף ונזקק לטיפול רפואי .  לדבריו ,  המפגינים מנסים לפגוע בו בבית החולים ואמר שאם אכן ייפגע ,  האחריות על כך תהיה על כתפי המפגינים .  שר החוץ ריקרדו פטינו צעד לבית החולים בו אושפז קוראה וקרא להמונים לחלץ אותו מבית החולים על מנת שלא ייפגע . 
" לא ,  אני לא אסוג .  אם הם רוצים לעזוב את הבסיסים ,  אם הם מעוניינים להשאיר את האזרחים ללא מטרה ולבגוד במשימה שלהם ",  אמר קוראה בנאום לחיילים ממקום משכנו בקיטו .  בראיון לרדיו המקומי הוסיף מאוחר יותר קוראה כי חלק מהשוטרים  " בוגדים במדינתם ",  וציין כי  " האופוזיציה מנסה לבצע הפיכה ".  
הפגנות נוספות פרצו בעיר הגדולה במדינה ,  גואיאקוויל ,  ובעיר קואנקה .  בהפגנות בקיטו אף בוצע ירי גז מדמיע לעבר המפגינים ,  בניסיון לפזר את הקהל . " החיילים המאוחדים לא יובסו לעולם ",  קראו המפגינים ,  כאשר חלק מהם הפצירו בחיילים ושוטרים נוספים להצטרף להפגנות .  
רמטכ"ל צבא אקוודור ,  ארנסטו גונזלס ,  הבהיר כי הוא תומך באופן מלא בנשיא קוראה ,  אשר הבהיר כי הוא שוקל לפזר את הפרלמנט ולערוך בחירות מהירות על מנת לפתור את המשבר הפוליטי .  מפכ"ל המשטרה המקומי ,  פרדי מרטינז ,  קרא למפגינים להירגע ,  אך נתקל בקבלת פנים עוינת .
 בתוך כך ,  עמיתו ה"אדום "  של קוראה ,  נשיא ונצואלה הוגו צ'אווס אמר הערב כי חייו של קוראה בסכנה ,  וקרא לצבא אקוודור שלא לשתף פעולה עם  " ניסיון ההפיכה "  נגד הנשיא .  גם צ'ילה נקטה בצעדים נוכח גל המהומות באקוודור והחליטה להשעות לאלתר את טיסות חברת התעופה הלאומית שלה לקיטו .
 עדכון ראשון - 23:17

משרד החוץ לישראלים :  אל תסעו לאקוודור
המהומות באקוודור נמשכות ,  ובמשרד החוץ פירסמו אזהרה לישראלים :  לשקול הגעה למדינה ,  ולאלו השוהים בה לא לצאת מבתיהם .  נמל התעופה הבינ"ל חזר לפעול הלילה .  שר החוץ צעד לביה"ח לחלץ את הנשיא שאושפז בו לאחר שהותקף מחשש שייפגע

