התחיל השלב השני בניסוי של בטר פלייס :  מכוניות עם מצברים מתחלפים הגיעו לישראל
בלעדי נהגים ששכרה החברה יתנסו בנסיעה ובהחלפה של סוללות המכונית .  בשלב הבא ינוסו המכוניות על ידי ציי רכב
 >  >  בטר פלייס ,  חברת התשתית למכוניות חשמליות ,  מתחילה בימים אלה בשלב השני של הניסוי שלה בישראל .  לצורך כך ,  הגיעו לישראל כמה מכוניות מדגם רנו פלואנס ze בעלות סוללה שניתנת להחלפה מהירה .  הניסוי של בטר פלייס כולל שלושה שלבים .  השלב הראשון ,  שכבר הסתיים ,  כלל בדיקה של מערכות הבקרה ונסיעה באבטיפוסים .  החלק השני ,  שמתחיל כעת ,  כולל נסיעה וטעינה של בגרסת הייצור של המכונית ,  כולל החלפת סוללות ,  על ידי נהגים ששכרה בטר פלייס .  בשלב השלישי והאחרון ,  המכונית תנוסה על ידי ציי רכב שהם בין לקוחותיה הראשונים של החברה .  השיווק לקהל הרחב צפוי להתחיל בשלהי 2011 .  מחירה של המכונית יהיה דומה לזה של מכונית משפחתית עם מנוע בנזין - כ-120 אלף שקל - אך עלות האחזקה ,  שתכלול את החכרת המצבר ,  תהיה נמוכה יותר .  לפלואנס מנוע חשמלי המספק 95 כ"ס וטווח נסיעה מוצהר של 160 ק"מ .  אורכה 474 ס"מ ,  דומה לזה של מאזדה 6 ,  אך המצבר ,  שנמצא מאחורי המושבים האחוריים ,  מותיר מקום מועט למטען .  גודל תא המטען דומה לזה של מכונית מקטגוריית סופר-מיני .  מבחינה חיצונית המכונית החשמלית דומה לגרסת הבנזין של הפלואנס ,  אך הפנסים האחוריים והסמל של רנו מעוטרים בצבע כחול שיקל על הזיהוי שלה .  ב-2012 תשווק בטר פלייס דגם נוסף של מכונית ,  בשם זואי .  מבטר פלייס נמסר בתגובה כי  " החברה ממשיכה בניסוי של כל מרכיבי הפתרון לקראת ההשקה המסחרית בסוף 2011 ". 

התחיל השלב השני בניסוי של בטר פלייס :  מכוניות עם מצברים מתחלפים הגיעו לישראל
בלעדי נהגים ששכרה החברה יתנסו בנסיעה ובהחלפה של סוללות המכונית .  בשלב הבא ינוסו המכוניות על ידי ציי רכב

