ייסגר בוטיק אמפוריו ארמני בארץ
החנות בכיכר המדינה צפויה להיסגר בעוד כחודשיים .  בעלי רשת פקטורי 54 מתכוונים לפתוח בוטיק חדש למותג במקומו
בוטיק אמפוריו ארמני בישראל צפוי לסגור את שעריו בחודש פברואר הקרוב ,  כך מסרו שלא לציטוט ,  גורמים המקורבים לחברה .  הבוטיק הממוקם בכיכר המדינה בתל אביב ,  הושק בשנת 2006 והוא למעשה חנות הדגל היחידה בישראל השייכת לקבוצת ארמני ,  מלבד חנות הרהיטים ארמני קאזה ,  גם היא בתל אביב .  
החנות בת שתי הקומות משתרעת על פני 220 מ"ר והיא מחזיקה את קולקציית הנשים ,  הגברים והאקססוריז של המותג 'אמפוריו ארמני' ,  הנחשב לקו המשני והעכשווי ,  של בית האופנה האיטלקי העילי ג'ורג'יו ארמני .  בעוד שחלק נכבד מההיצע בחנות העתידה להיסגר היה ייחודי לה ,  קווים אחרים של בית האופנה ,  כארמני ג'ינס או קולקציית משקפי השמש ,  נמכרים בחנויות נוספות בארץ .
 עוד נודע כי את מקומה של החנות ,  יתפוס בוטיק מקבוצת 'אמור' ,  המפעילה כרגע בכיכר המדינה שלוש חנויות יוקרה :  אחת לגברים ושתיים לנשים .  
חנות אמפוריו ארמני צפויה להיפתח מחדש בעתיד על ידי בעלי רשת פקטורי 54  ( קבוצת אירני )  ,  המחזיקה החדשה בזיכיון .  יחסי הציבור של הרשת אישרו את הפרטים ,  אך לא נמסרו תאריך או מיקום מדוייקים .  בכך ,  יצטרף הקו המשני של ארמני לקווים משניים נוספים המיובאים ארצה על ידי הקבוצה ,  כ-D & G ואחרים .  
יחסי הציבור של אמור סירבו להתייחס לידיעה .
 
ייסגר בוטיק אמפוריו ארמני בארץ
החנות בכיכר המדינה צפויה להיסגר בעוד כחודשיים .  בעלי רשת פקטורי 54 מתכוונים לפתוח בוטיק חדש למותג במקומו

