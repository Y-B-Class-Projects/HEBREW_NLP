10 שנות מאסר לרוצח משוחרר ששדד קשישה
אלי אואנונו ,  שריצה בעבר 18 שנות מאסר בגין רצח ,  יחזור לכלא לאחר שתקף קשישה בדירתה ושדד ממנה כסף ותכשיטים .  ביהמ"ש : " על קשישים להיות מוגנים מפני בלי בליעל שתוקפים אותם "
  ( צילום :  עוז מרון ,  עריכת וידאו :  דורון שטיין ) 

בית המשפט המחוזי בתל אביב גזר הבוקר  ( חמישי )  10 שנות מאסר על אלי אואנונו ,  שהורשע בשוד בנסיבות מחמירות לאחר שבחודש אפריל בשנה שעברה ,  שדד קשישה בת 89 בדירתה בתל אביב .  הקשישה הגיעה לביתה ,  פתחה את הדלת ואז אואנונו התנפל עליה מאחור ,  חסם את פיה ואיים להרוג אותה אם תצעק .  
לאחר מכן אואנונו קשר את הקשישה לכיסא באמצעות רצועות של שמיכה שקרע בדירה ואז תלש מצווארה תליון ,  הסיר מידיה טבעות כסף וזהב וצמידי זהב וגנב מהדירה 1,300 שקלים .  בהמשך נעל את הדירה והשאיר את הקשישה קשורה לכיסא .  אואנונו בן ה-53 שוחרר חמישה חודשים לפני המקרה מהכלא ,  וזאת לאחר שריצה עונש של 18 שנות מאסר בגין רצח שביצע .  בנוסף ,  הוא הורשע קודם לכן בשורה של עבירות אלימות שונות . 
" ניתן לשער את מה שעבר על המתלוננת ,  כאשר אלמוני סותם את פיה מאחור ,  מכניס אותה בכוח לדירה וקושר אותה בכוח לכורסא כדי להוריד מגופה בכוח תכשיטים ",  כתב השופט צבי גורפינקל בגזר הדין , " האימה ,  הפחד והרגשת הטרור והבהלה שהשתלטו על המתלוננת ברורים מאליהם ואין צורך בדמיון מפותח כדי להבין את מה שעבר עליה ".  
השופט הוסיף ,  כי שוד קשישים הפך ל"תופעה ממאירה בחברתנו .  מחובת בתי המשפט לטפל בתופעה פסולה זו עד חורמה ".  עוד כתב השופט כי  " האזרחים החלשים במדינה זכאים להגנה מצד בתי המשפט ועליהם לדעת שמערכת החוק והמשפט עומדת לצדם ומגינה על זכויותיהם ,  בין בעת שהם יוצאים לרחוב ומהלכים שם בשלווה שלה הם זכאים ובעיקר כאשר הם נכנסים לביתם ,  מבצרם ,  שם עליהם להיות מוגנים מפני בליעל שתוקפים אותם כדי לשדוד את רכושם ". 
בנוסף לעונש שנגזר עליו היום ,  אואנונו ירצה עוד ארבע שנות ,  שהופחתו על ידי ועדת השחרורים מעונש שנגזר על אואנונו בגין הרצח .
 
10 שנות מאסר לרוצח משוחרר ששדד קשישה
אלי אואנונו ,  שריצה בעבר 18 שנות מאסר בגין רצח ,  יחזור לכלא לאחר שתקף קשישה בדירתה ושדד ממנה כסף ותכשיטים .  ביהמ"ש : " על קשישים להיות מוגנים מפני בלי בליעל שתוקפים אותם "
 
