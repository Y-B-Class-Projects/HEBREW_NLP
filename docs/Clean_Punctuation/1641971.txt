היום ששינה את דרא"פ :  20 שנה לשחרור מנדלה
ב-11 בפברואר 1990 שוחרר לוחם החופש נלסון מנדלה מבית הסוהר בדרום אפריקה והביא לביטול ההפרדה הגזעית בין שחורים ללבנים .  מאז הפך לאחד המנהיגים הנערצים בעולם
 ( צילום :  רויטרס ,  עריכת וידאו :  ענת ברק ,  קריינות :  אילן שניג ) 
לפני 20 שנה צעד נלסון מנדלה מכותלי בית הסוהר באי רובן שבדרום אפריקה כאדם חופשי ,  לאחר שריצה מאסר של 27 שנים בשל התנגדות למשטר האפרטהייד במדינה .  
שחרורו של מנדלה החל שרשרת אירועים שהביאה למערכת הבחירות הרב-גזעית הראשונה במדינה ,  בעקבותיה נבחר מנדלה ,  מנהיג הקונגרס האפריקאי הלאומי ,  לנשיא השחור הראשון במדינה ב-1994 .  
מאמצי הפיוס של מנדלה זכו לתמיכה מצד השמרנים הלבנים בדרום אפריקה ,  והביאו לאיחוד בין הקהילות הלבנות והשחורות ,  שחיו עד אז בהפרדה מוחלטת .  הם אף זיכו את מנדלה בפרס נובל לשלום ב-1993 ,  יחד עם נשיא דרום אפריקה ששחרר אותו ,  פ.וו דה קלרק .  
מאז שחרורו של מנדלה הרבה השתנה בדרום אפריקה .  אף שרבים מהשחורים חיים עדיין בתנאי עוני ,  גדל במדינה דור חדש שנולד לתוך חברה רב-גזעית שבה כולם זוכים לתנאים בסיסיים ,  כמו מים וחשמל .
 ביוני 1999 פרש מנדלה מהפוליטיקה .  ב-2004 ,  כשהוא בן 86 ,  פרש מהחיים הציבוריים ,  אך המשיך להיות פעיל מאבק במלחמה באיידס ,  ואפילו פרסם את מות בנו מהמחלה ,  בניסיון לשבור את קשר השתיקה סביב האיידס .  מנדלה אף פעל נמרצות כדי להביא את אליפות העולם בכדורגל לדרום אפריקה .   היום ,  בגיל 91 ,  נלסון מנדלה עדין נחשב לאחד מהמנהיגים המוערכים ביותר בעולם ,  וה-18 ביולי ,  יום הולדתו ,  נחגג כ"יום נלסון מנדלה הבינלאומי ". 

היום ששינה את דרא"פ :  20 שנה לשחרור מנדלה
ב-11 בפברואר 1990 שוחרר לוחם החופש נלסון מנדלה מבית הסוהר בדרום אפריקה והביא לביטול ההפרדה הגזעית בין שחורים ללבנים .  מאז הפך לאחד המנהיגים הנערצים בעולם

