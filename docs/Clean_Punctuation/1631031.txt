אילון לשגריר : " ההסתה הטורקית לא מקובלת "
 בפעם השנייה בתוך שלושה חודשים ,  הזמין משרד החוץ הישראלי נציג של הממשל הטורקי לשיחת בירור .  הסיבה לזימון - סדרה נוספת בטלוויזיה הטורקית שמציגה את ישראל באור רע
סגן שר החוץ דני אילון זימן היום  ( שני )  את שגריר טורקיה בישראל אחמט אוגוז צ'ליקול לשיחת בירור בעקבות שידור תכנית טלוויזיה אנטי ישראלית בטורקיה .  אילון אמר לצ'ליקול כי  " התבטאויות אלו אינן מקובלות והן צומחות על קרקע של התבטאויות קשות מפי בכירים טורקיים הדבר מסכן את חיי היהודים בטורקיה ועלול לפגוע ביחסים הבילטראליים ".  אילון אמר לצ'ליקול כי  " הציפייה הישראלית היא כי ממשלת טורקיה תמצא דרך למנוע הישנות של תופעות מעין אלו ותמצא דרך להבהיר שהעמדות שהובעו בסדרה לא מקובלות על ממשלת טורקיה ". 
בתוכנית הטורקית מתוארים סוכני מוסד ישראלים התוקפים את השגרירות הטורקית בארץ וחוטפים את השגריר ומשפחתו כבני ערובה .  בתכנית משולבים גם אלמנטים גרפיים חזקים כגון דם המותז על דגל ישראל .
 אין זו הפעם הראשונה בה משודרת תכנית אנטי ישראלית בטלוויזיה הטורקית .  כבר באוקטובר נזפה ישראל בטורקיה .  בעקבות הנחיית שר החוץ ,  זימן הסמנכ"ל האחראי על אירופה המערבית במשרד החוץ ,  נאור גילאון ,  את הממונה בשגרירות הטורקית ,  הגברת ג'יילאן אוזן לנזיפה רשמית .  גילאון הביע את המחאה הישראלית על שידור סדרת הטלוויזיה בטורקיה ,  בה מתוארים חיילי צה"ל כבני גזע עליון הששים לרצוח ילדים ,  כמו גם סוכנים ישראליים הזוממים להשתלט על האזור .
 עדכון ראשון :  15:07

אילון לשגריר : " ההסתה הטורקית לא מקובלת "
 בפעם השנייה בתוך שלושה חודשים ,  הזמין משרד החוץ הישראלי נציג של הממשל הטורקי לשיחת בירור .  הסיבה לזימון - סדרה נוספת בטלוויזיה הטורקית שמציגה את ישראל באור רע

