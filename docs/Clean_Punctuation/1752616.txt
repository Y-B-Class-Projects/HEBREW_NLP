שולה זקן : " אהוד אולמרט והעבודה היו מפעל חיים ;  שום דבר - גם לא אחי יורם - לא יכול היה לשבש זאת "
 זקן ביום עדותה השני בפרשת רשות המסים : " אני נמצאת היום איפה שאני נמצאת בגלל הנאמנות לאולמרט "
" אני נמצאת היום איפה שאני נמצאת בגלל הנאמנות לאולמרט .  אני משלמת מחיר כבר בגלל הנאמנות הזו "  - כך אמרה היום שולה זקן ביום עדותה השני בפרשת רשות המסים .  זקן אמרה כי  " יורם קארשי ,  אחי האהוב ,  ידע שאהוד אולמרט קודם לכל .  קודם גם למשפחה שלי .  אני אפרק במו ידי את מה שחלמתי עליו 30 שנה ?  גם כשהילדים שלי היו חולים זה לא הפריע לעבודה שלי .  אהוד אולמרט והעבודה היו מפעל חיים ,  שום דבר ,  וגם לא יורם ,  לא יכלו לשבש זאת ". משפטה של זקן הופרד ממשפטם של יתר הנאשמים בפרשה על מנת שהיא תוכל להעיד מטעם התביעה בפרשה .  מנהלת הלשכה לשעבר של ראש הממשלה אהוד אולמרט מואשמת בבית המשפט השלום בירושלים במרמה והפרת אמונים בכך שתיווכה ביחד אחיה למען המינוי כראש רשות המסים ,  וכן במינויים אחרים ברשות המסים שסייעו בעקיפין לאחיה.לפי כתב האישום שהגישה פרקליטות המדינה לפני כשנה ,  מנהל רשות המסים לשעבר ,  ג'קי מצא ,  הבין שהמינוי שלו כמנהל הרשות היה בגדר שוחד שקיבל מאנשי עסקים ,  רו"ח קובי בן-גור ויורם קארשי .  לפי ממצאי החקירה המשטרתית שהחלה ב-2006 ,  מצא עירב את בן-גור וקארשי במינויים ברשות מתוך אמונה שהוא חב להם ולשולה זקן ,  אחותו של קראשי ומנהלת לשכתו של אולמרט ,  את בחירתו לתפקיד מנהל הרשות .  מצא ,  נטען ,  הבטיח לתגמל אותם כשימונה לתפקיד ,  למשל ,  בצורת קידום אנשים במערכת ובהתערבות בהחלטות שונות .  בסך הכל ,  הועמדו לדין חמישה עובדי רשות לשעבר :  מצא מואשם בקבלת שוחד והפרת אמונים והשאר בעיקר בקבלת שוחד .  בן-גור וקארשי מואשמים במתן שוחד .  זקן מואשמת בהפרת אמונים ומשפטה הופרד .  לתפישת המדינה ,  זקן היתה ה"גב "  של אחיה ,  קארשי ,  בעיני מצא ,  ולמעשה עמדה מאחורי תפירת המינויים הבכירים ברשות .  לפי הטענה ,  מעורבותם של קארשי ובן-גור במינויים ברשות התאפשרה ,  בין היתר ,  באמצעות שימוש בכוחה ובהשפעתה של זקן .  לבקשת קארשי ,  כך טוענים בפרקליטות ,  זקן הינחתה את מצא ,  שהתברר כבעל אישיות לחיצה ונטולת ביטחון ,  לפנות לאחיה בכל הנוגע לאיוש תפקידי סמנכ"ל ברשות המסים .  המשפט מתנהל בפני השופט זכריה כספי.זקן העידה כי לא מנעה ממצא להיפגש עם אולמרט .  לדבריה , " הלשכה של מצא כראש רשות המסים נמצאת שתי קומות ליד הלשכה שלי ושל אולמרט .  אני לא זוכרת ששמתי מוקשים נגד מצא בכניסה למשרד .  הוא יכול היה להגיע אלי .  הוא תמיד היה ללחוש על אוזנו של אולמרט ולבקש פגישה עוד השבוע אצל אולמרט .  לאיתן רוב  ( ראש הרשות שקדם למצא-ה"ר )  היתה שיטה אחרי כל דיון ללחוש לשר ולהגיד לו בארבע עיניים .  מצא ידע את יחסו הטוב של אולמרט אליו .  אתה תמיד יכול לעלות ,  אתה לא יודע אם אני ,  האישה החזקה שתשים לו מוקשים ,  נמצאת במשרד .  אני יכולה למנוע ממנו להגיע לשר ?  זקן נשאלה על ידי סניגורו של מצא עו"ד נבות תל צור : " האם הפעלת לחץ על גקי מצא ?  ".  על כך השיבה  " לא הייתי צריכה להפעיל שום לחץ על גקי מצא .  הוא ביקש פגישה ומיד קיבל אותה ".  בהמשך ,  נחקרה על ידי עו"ד איתן מעוז המייצג את יורם קארשי : " האם אחיך הינחה אותך לתאם פגישה בין מצא לבין אולמרט ?  ".  על כך ענתה זקן : " ראיתי איפשהו בחומר החקירה שיורם גם אמר שהוא הולך למנות שופטים .  אין לי מילה טובה להגיד על זה .  אלו דברים שלא היו אבל במסגרת הפטפטפת והברברת נאמרו דברים מעל ומעבר ". המחלקה הכלכלית מיוצגת על ידי עורכי הדין מיכל רוזן-עוזר ,  יוחאי בן שמואל ועמרי קופלר .  ג'קי מצא מיוצג על ידי עורכי הדין נבות תל צור וטל שפירא ,  קובי בן גור מיוצג על ידי עורכי הדין משה ישראל ואיל בסרגליק ,  קארשי מיוצג על ידי עו"ד איתן מעוז .  בוברוב מיוצג על ידי עו"ד רותי ליטבק ויגאל סער על ידי עו"ד גיל דחוח .
 
שולה זקן : " אהוד אולמרט והעבודה היו מפעל חיים ;  שום דבר - גם לא אחי יורם - לא יכול היה לשבש זאת "
 זקן ביום עדותה השני בפרשת רשות המסים : " אני נמצאת היום איפה שאני נמצאת בגלל הנאמנות לאולמרט "
 
