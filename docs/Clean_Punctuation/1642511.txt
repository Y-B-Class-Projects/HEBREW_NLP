שידורינו יתחדשו בקרוב ..  .
 עיתונאי רשות השידור מתקשים בימים אלה לבצע את עבודתם ;  בשל עיצומי הטכנאים ,  הנאבקים על עתידם המקצועי ,  הם יכולים לספר לעולם רק על מה שקורה בתוך האולפן .  איך מדווחים על חדשות בלי קטעים מוקלטים מהאיטי ,  בלי תמונות מאזור הפיגוע בתפוח ובלי מרואיינים בטלפון ?   ?  חמישה
 >  >  ביום רביעי כאבה המדינה לאחר שנגד צה"ל נרצח בפיגוע ליד צומת תפוח .  כשקורה דבר כזה תהליך דומה עובר על כל מערכת חדשות - בתחילה יש לחץ עצום ליידע את אזרחי המדינה ,  ולאחר מכן נמשך המאמץ לעדכן בעוד פרטים והתפתחויות שיספקו את הצורך של המאזינים ,  הצופים והגולשים לקבלת מידע .  בעוד שבמערכות חדשות אחרות יכלו להתמקד בהשגת המידע הרחב והחדש ביותר ,  העיתונאים בקול ישראל מצאו עצמם עם ידיים קשורות .  עיצומי הטכנאים מונעים ממשדרי האקטואליה בתחנות הרדיו להעלות לשידור שיחות טלפון .  מי שהאזין לרשת ב' באותה עת יכל לשמוע עדכון יבש מהאולפן .  הטכנאים משבשים את השידורים כבר שבועות .  בין השאר הם לא איפשרו לכתב שנשלח לסקר את האסון בהאיטי לשדר קטעים מוקלטים מהשטח .  לפני שבועיים סירבו הטכנאים לאפשר את שידור משחק הכדורסל של מכבי תל אביב מסיינה .  ברשת ב' עקפו את ההחלטה ובמקום שידור מחו"ל ישבו שדר ופרשן באולפן ושידרו את המשחק תוך כדי שהם צופים בו בטלוויזיה .  שיבושי הטכנאים הם רק סממן אחד למצב הרגיש ברשות השידור .  מדובר בגוף של כ-1,900 עובדים שוועדי העובדים שלהם כבר הסכימו לפיטורים של כ-700 עובדים .  כבר יותר מחצי שנה מתנהלים מגעים כדי לחתום על הסכם סופי של הרפורמה שאמורה להבריא את הרשות ,  אך ללא הצלחה .  מאז תחילת השנה חלה הידרדרות ביחסים בין חלק מהעובדים להנהלה ,  לאחר שזו ביצעה קיצוצים כואבים במשמרות ,  צוותי שידור ואולפנים .  תוכניות בוטלו ,  מהדורת מבט תקוצר ,  השידורים יופסקו ב-23:00 .  ההנהלה מדגישה שהיא חייבת לקצץ בגירעון התקציבי ,  המסתכם ביותר מ-100 מיליון שקל ,  אך בקרב העובדים נטען כי מדובר בצעדים שנועדו לשבור אותם וכי המערכת השלטונית לא מעוניינת ברפורמה ,  אלא בסגירת הרשות - טענה שמוכחשת באופן גורף .  בינתיים מתבצר כל צד בעמדתו .  היחסים בין ההנהלה לוועדי הטכנאים הגיעו למצב שניתן להגדירו כשטנה ,  והצדדים נאבקים זה בזה ללא הרף .  מזה חודשים שולחת קבוצת עובדים מיילים בתפוצה רחבה תחת הכותרת  " מעללי שקלאר ".  כל עוד המאבק היה מתחת פני השטח ,  הצופים והמאזינים לא הוטרדו ממנו .  כעת ,  כשהגל העכור העולה מהרשות פוגע בשידורים ,  גם משלמי האגרה שמים לב .  האזרח רגיל לזהות את הרשות עם ערוץ 1 ,  אך בדרך שוכחים שגם תחנות קול ישראל בתמונה ,  וכי עדיף שידור ציבורי בעייתי על ביטול כולל . " אני עדיין מאמין שהשכל הישר של הצדדים יביא אותם לחתום על הסכם ההבראה ",  אומר מוטי שקלאר ,  מנכ"ל הרשות . " מה שמעכב אותנו כרגע זה ויכוח על עצמאות ההנהלה ,  וזה מה שמונע את הרפורמה ".   " בגלל הוויכוח העיתונות סובלת ,  וההחמצה היא יותר קשה משום שמדובר דווקא בתקופה שבה שידורי ערוץ 1 זוכים להכרה .  אם נמשיך בצמצומים זה יילך ויחריף כי אי אפשר לנהל את רשות השידור עם תקציב שלא מאפשר פעילות ,  ובלי רפורמה אין תקציב ".  יעקב אחימאיר ,  מגיש ועורך  " רואים עולם "  בערוץ 1  " המצב נורא ואיום ">  >  הטכנאים החליטו שהם לא מקליטים את חומרי חדשות החוץ שאנחנו מקבלים מכמה מקורות של אירועים שמתרחשים ברחבי העולם .  אתמול היתה הדוגמה אולי מוחצת ביותר לכך - נכון לשעה 13:30 אין בידי מערכת החדשות תמונות מהנאום של אחמדינג'אד ומהאירועים באיראן במלאת 31 שנים למהפכה של חומייני .  אין לי אלא להגדיר את המצב הזה כדבר איום ונורא .  איך עושים  " רואים עולם "  בלי צילומים מהעולם ?  זו תוכנית שמורכבת גם מכתבות מגזין שיש להן קשר אקטואלי וגם מחדשות העולם .  שהרי כדור הארץ והעולם כולו לא עומד מלכת ,  ולכן אני חושש מאוד שהתוכנית תהיה מורכבת מכתבות המגזין ,  שהן מעניינות וחשובות לכשעצמן ,  אבל כנראה שלא יהיו עדכונים חדשותיים ממדינות אחרות .  באופן תיאורטי ,  אם חלילה וחס יש רעידת אדמה נוסח האיטי ,  אין לנו צילומים .  אני לא אומר שיש צד אחד או אחר שאשם במצב ,  אבל אני לא זוכר את הרשות במצב כזה .  כשקול ישראל לא יכול היה לדווח ישירות מרצח הנגד ליד צומת תפוח זה דבר איום ונורא .  זה לא השירות שאנחנו אמונים לספק .  צריכה להיות התערבות עליונה להצלת רשות השידור .  לא מדובר באירוע זה או אחר ,  מדובר ברשות השידור .  אין פה עניין של מדוכאים ,  אני לא שופט מצבי רוח של אנשים ,  אבל כשעיתונאי כמוני רוצה לעשות עבודתו כהלכה ולספק את השירות שהוא חושב שצריך לתת והוא לא יכול לעשות את זה - ברור שזה משפיע לרעה .  יכול להיות שבשלב מסוים ראש הממשלה בכבודו ובעצמו יתערב .  שמעתי אותו במו אוזני אומר שהוא מצדד בהמשך קיומו של השידור הציבורי .  אני יודע שעל הראש שלו יש איראן ,  אבו מאזן וכל מיני נושאים חשובים ,  אבל יכול להיות שהוא צריך להפעיל את כובד משקלו וסמכותו ,  ואנחנו יודעים שיש לו קשרים טובים עם יו"ר ההסתדרות .  יחד עם השר יולי אדלשטיין ועם הוועדים צריך לכנס התכנסות חירום ולהחליט על המשך קיומה של הרשות .  אורי לוי ,  כתב ומגיש ,  מנהל חטיבת החדשות לשעבר"לא נוכל לשדר את אולימפיאדת החורף ">  >  בשורה התחתונה אנחנו חיים מאלתור לאלתור .  כל כך הרבה כלים חסרים לנו כדי לעשות דברים כמו שצריך ,  שהסיטואציה היא שכל הזמן מאלתרים .  אין מספיק צוותים ולא מקליטים חומרים מהלוויינים בגלל העיצומים .  אתמול ,  למשל ,  אף שנערכו באיראן הפגנות גדולות ,  אנחנו לא מקליטים ולא מקבלים חומרים .  אנחנו מוגבלים בצורה בלתי רגילה .  יש הרבה מאוד תוכניות שאי אפשר לעשות .  או שהן מתקצרות או שהן נהפכות לתוכניות אולפן ,  וזה נראה פחות טוב .  איך שלא מסתכלים ,  זה מצב כמעט בלתי אפשרי .  אין חוכמות - חייבים לעשות משהו .  הרפורמה צריכה לעבור ולעשות מזה ערוץ ציבורי נורמלי שיספק שירות כמו שצריך .  הרי גם בלי עיצומים אנחנו בכמה פאזות מאחור ברמת הציוד והטכניקה .  במשך כל יום רביעי לא הקליטו לוויינים .  כשיש פיגוע אין לך צוות שייצא .  אנחנו לא יכולים לקבל חומרים שבדרך כלל אפשר לקבל מיוטיוב .  הבעיה הגדולה היא היעדר מוחלט של חומרי חדשות .  אנחנו עושים כמיטב יכולתנו עם מה שיש ,  אבל זה מוגבל .  מי אשם במצב ?  אני לא יודע .  אני חושב שצריך לזרז את המשא ומתן על הרפורמה ולהגיע לחתימה ,  לשבת כולם ביחד ולסדר מחדש את הערוץ .  אולימפיאדת החורף מתחילה בסוף השבוע ,  וכמו שזה נראה עכשיו לא נוכל לשדר אותה .  אנחנו אמורים לשדר בשבת בבוקר את טקס הפתיחה ,  אבל אני לא רואה איך זה קורה .  גם משדרי חדשות משודרים במגבלות גדולות .  המצב בעייתי מאוד ,  זו לא רמת השידור הנדרשת .   דוד ויצטום ,  מגיש  " מהיום למחר "  בערוץ 1"אני מקווה שנמצא דרך לעשות ריסטארט ">  >  הדברים משפיעים כמובן באופן קשה .  אני מצטער מאוד שזה קורה .  חבל מאוד שבמקום שנוכל להראות מה אנחנו יודעים לעשות וכמה אנחנו טובים - ולשכנע גם את ההנהלה ,  את האוצר ואת הציבור שאנחנו חשובים - אנחנו מידרדרים למצב שבו כולם יגידו  " תראו איך הם נראים ,  בעצם לא צריך אותם ".  יש צוות כל כך טוב ומקצועי שרוצה לעבוד ולעשות משדרים ,  ואנחנו נגררים למלחמת הכל-בכל שלא ברור מי מעוניין בה .  הוועדים לא מעוניינים ,  ההנהלה לא מעוניינת ,  אני לא מבין מי מעוניין בזה .  בוודאי שהעניין מטריד אותי באופן אישי - אני קשור אישית ל"מהיום למחר ",  וכך גם אנשי צוות רבים .  יש עורכים וכתבים ,  יש אנשים שמופיעים בתוכנית שהיא חשובה להם .  עולם הספרים ,  התרבות והקולנוע נדחק לשולי החדשות ,  וחבל מאוד שהדבר הזה - שהוא אחד המנדטים של רשות ציבורית - יסבול כתוצאה ממה שקורה בין ההנהלה לוועדים ולאוצר .  זה הולך מדחי אל דחי ואני מקווה מאוד ,  למען כולנו ,  שנמצא איזו דרך להגיע לרפורמה ולהתחיל מחדש .  לעשות ריסטארט .  לא אמרו לי ספציפית שהתוכנית צפויה לרדת ,  אבל ככה זה נראה בעקבות ההודעה שהשידורים ייפסקו ב-23:00 - השעה שבה התוכנית מתחילה .  השידור הציבורי חשוב ביותר .  במקום להילחם אלה באלה ,  כולם צריכים להתגייס יחד לאיזה מרתון חירום ולשבת ממש ללא הרף ,  בלי הפסקות ורצוף ,  עד שייצא עשן לבן .  כרמלה מנשה ,  הכתבת הצבאית של קול ישראל  " אי אפשר להיכנס לשידור ">  >  זה מחבל בעבודה .  אי אפשר לצפות מעיתונאי שיישב כל היום ברדיו .  אנחנו כתבי שטח ,  לא כתבים שיושבים ברדיו צמודים לאולפן ומחכים שיקרה משהו .  פשוט נוצר מצב שאי אפשר להיכנס לשידור כשיש לי ידיעה שהיא חשובה ומיידית - וזאת העבודה שלי .  אתמול ,  באמצע היומן ,  קיבלתי הודעה שהשב"כ מתיר לפרסום שנעצרו אנשי חמאס שתיכננו לחטוף חייל ולרצוח אותו .  בזמן רגיל הייתי רצה לטלפון ומשדרת .  הכתבתי למפיקה את הידיעה ,  והיא העבירה אותה למגיש שיקריא את הידיעה .  בדרך כלל את נכנסת לשידור ואומרת את הידיעה .  זה קורה כל הזמן ,  אי אפשר להיות צמוד לאולפן .  עיתונאי אמור לשבת כל היום במערכת ?  מה יש לך לעשות שם ב-23:00 ?  בתחום שלי דברים קורים מעכשיו לעכשיו .  עכשיו כל עיתונאי צריך להגיע למערכת כדי להעביר את הידיעה .  הרדיו הוא מהיר ,  רשת ב' המציאה את הגל הפתוח של השידורים המהירים מעכשיו לעכשיו .  לי חשובה היכולת להעביר את הדברים באותו הזמן .  עכשיו זה לא אותו דבר .  אתה מקצר ,  אתה לא יכול להתחיל להכתיב ,  זה לוקח זמן ,  המהירות חשובה מאוד ואנחנו רוצים להיות ראשונים .  אבל זה חלק מהמאבק של עובדים - הם רוצים שזה יפריע .  לא נוצר כעס בין קבוצות של עובדים ,  אי אפשר לכעוס עליהם .  אנחנו עיתונאים ואנחנו צריכים להבין אותם .  הם עובדי רשות השידור כמונו ,  הם חברים שלנו .  אריה גולן ,  מגיש  " יומן הבוקר "  ברשת ב'"כל האורחים מגיעים לאולפן ">  >  אנחנו לא יכולים למלא שידור של שעתיים ,  כי כל הראיונות נעשים לרוב בטלפון .  אם המרואיין לא מוכן ,  לא יכול לבוא לאולפן ,  אם הוא נמצא בחו"ל או אם כתב מדווח על אירוע בזמן אמיתי - אי אפשר לעלות לאוויר .  הדוגמה הכי בולטת היא הפיגוע בצומת תפוח - המגיש מהאולפן נכנס ונתן כמה פרטים ,  אבל לא יכולנו להביא דיווח המלא עד שהכתב חזר מהשטח ודיווח מהאולפן .  זה ממש פוגע בעבודה .  היומן מסתיים לפני הזמן כי אם חסר ראיון מסיימים ומודיעים שזה בשל העיצומים .  יש גם משהו טוב בכך שהאורחים כן מגיעים לאולפן - האיכות הטכנית נהדרת ,  כי הרבה יותר טוב לשמוע אנשים באיכות אולפן מאשר בטלפון ,  אבל זה בפירוש פוגע בעבודה .  זה מאבק מקצועי של הטכנאים וזה דבר שההנהלה והטכנאים צריכים לפתור ביניהם .  אני לא שמעתי ויכוחים בין העובדים אבל זה לא אומר שאין .  הרפורמה היא דבר לא פשוט .  אני מסתכל על זה כמי שלא מעורב במו"מ ,  ועל כל מה שקורה בין האוצר להסתדרות ולעובדים ,  אבל כבר היתה הסכמה של ועדי העובדים של רשות השידור לכך שיפוטרו בתוך שלוש שנים 750 עובדים ,  שזה מספר אדיר .  מתוך 1,800 זו שחיטה .  אני לא מכיר שום ועד שמסכים לפיטוריהם של כל כך הרבה עובדים כדי להבריא את המקום .  הוקצבו לכך שלושה חודשים ,  ולמרבה הצער הרפורמה לא נחתמה .  עכשיו ,  אחרי שזמן יקר הלך לאיבוד ,  מתחילה נסיגה מההסכמות וחבל ,  כי הרשות בצרה גדולה מאוד ,  ותנאי הפרישה מחפירים .
 
שידורינו יתחדשו בקרוב ..  .
 עיתונאי רשות השידור מתקשים בימים אלה לבצע את עבודתם ;  בשל עיצומי הטכנאים ,  הנאבקים על עתידם המקצועי ,  הם יכולים לספר לעולם רק על מה שקורה בתוך האולפן .  איך מדווחים על חדשות בלי קטעים מוקלטים מהאיטי ,  בלי תמונות מאזור הפיגוע בתפוח ובלי מרואיינים בטלפון ?   ?  חמישה

