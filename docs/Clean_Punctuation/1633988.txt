 " לקחת את הפרי ולברוח "
 לרגל התערוכה החדשה שלו , " Fatima ",  מדבר הפסל ראובן ישראל על קדושה ויומיום ,  על הקסם שבנראות ועל היתרון שבשטחיות .  דניאל זילברברג לא בתולה ולא קדושה
ב-13 ביולי 1917 אירע בסביבות העיירה פטימה שבפורטוגל נס .  מריה הקדושה בכבודה ובעצמה התגלתה ללוצ'יה ,  פרנצ'סקו וי'קינטה הקטנים ,  שלושה ילדים בני העיירה ,  וניבאה להם שלוש נבואות .  האחת  שב-13 באוקטובר באותה שנה ,  בצהרי היום ,  עתיד להתרחש בפטימה נס .  השנייה  שמלחמת העולם שגעשה באותם ימים אכן תסתיים אבל אחריה תבוא מלחמת עולם נוספת .  והשלישית  זו נשמרה בסוד על ידי הוותיקן עד שנת 2000 ואז ,  כשנחשפה ,  פורשה כחוזה את ניסיון החיסול של האפיפיור יוחנן פאולוס השני ב-1981 .
 רבים בפורטוגל לא חיכו עד שתסתיים מלחמת העולם הראשונה ,  או עד שתתחיל השנייה ,  או עד שמישהו ינסה לירות באפיפיור ,  כדי להאמין לשלושת רועי הצאן הצעירים .  וכך ,  שלושה חודשים מאוחר יותר התכנסו בעיירה לא פחות מ-30 אלף איש  ( ויש הגורסים גם מאה אלף )  כדי לחזות בהתגשמות הנבואה הראשונה .  ואכן ,  הנס לא איחר לבוא ובצהרי היום ,  לאחר מטר של גשם ,  החליפה השמש בין צבעי קשת ואף זגזגה בשמיים מעלה ומטה  כך על פי חלק גדול מהנוכחים ,  שבזכותם גם נרשם האירוע בהיסטוריה כ"נס פטימה ".   
" אני לא מאמין בזה ",  אומר ,  יותר מ-90 שנה מאוחר יותר ,  הפסל ראובן ישראל בשיחה עם וואלה !  תרבות לרגל פתיחת תערוכת היחיד השנייה שלו בגלריה ברוורמן בתל אביב , " אבל תופעות של כמיהה לגאולה - הרצון למצוא משהו חיצוני לעולם ,  נס - מעניינות אותי .  החוויה של קדושה נבנית על שפה ואני מנסה להפיק את ה-DNA של הכנסייה ,  של בית הכנסת ולשתול אותו ברהיטים רגילים ולראות מה נשאר ". 
זו הסיבה שישראל בחר לקרוא לתערוכה החדשה שלו על שם אותה עיירה פורטוגזית בעלת הנס .  פסלי ה-MDF  ( עץ סינתטי שמשמש לנגרות )  הגדולים והצבעוניים שלו ממוקמים בחלל הגלריה ספק כמוצגים קדושים המעטרים חלל דתי ,  ספק כצעצועים בחדר ילדים .  העבודות דואליות ,  שמות במרכז את החומר המהונדס ממנו הן עשויות ,  ובו בזמן מעוררות יראת כבוד וריחוק .  כך ,  למשל ,  שמו של פסל בצורת כס אדום   " Talk to Me "   מעורר אסוציאציות של תא ווידויים בעוד המראה שלו מזכיר כיסא פלסטיק מטויז אר אס . 
" באתי מבית שומר מסורת אבל עזבתי את הדת בגיל 14 ",  מסביר ישראל את מקור יחסי המשיכה-דחייה שלו לעניינים שבקדושה . " לאבא שלי תמיד היה עניין עם הנצרות .  הוא כתב ספר על הנצרות בארץ ואני משער שזה נספג בי .  לנושא הדתי יש ויזואליה  צורה ,  צבע ,  חומר .  בהתחלה כשמביטים בעבודות שלי זה נראה תעשייתי ,  רהיט .  אבל אז מבחינים בזה שהם עבודת יד ,  שהם לא רהיטים ,  וברגע שקולטים את זה אני חושב שמתחילים להתערער .  הכל שם מפורק ,  ולא משתייך באמת לאף דת או ז'אנר .  תמיד עסקתי בזה ,  אבל יחד עם זאת זה לא רק עניין דתי .  הפעם פשוט קראתי לילד בשמו ,  ולכן זה הדבר שהצופים מתעסקים בו ,  אבל יש גם מעבר לזה ".  
" פעם היה משהו מאד מרחיק בפסלים שלי ",  ממשיך ישראל ומספר . " אנשים מצד אחד רצו לגעת אבל מצד שני פחדו .  בסופו של דבר ,  אבל ,  ילדים תמיד שיחקו איתם  ,  אז שאלתי את עצמי ,  'למה שהפסל יישאר פראייר ? ' לכן ,  עכשיו הפסלים גם מגיבים ולכן חשוב לגעת ,  לסובב ,  להבין מה קורה מעבר לנראות הראשונית .  בכך אני חותר תחת יראת הכבוד של החפץ הדתי ולא משאיר בתחום של הנראות בלבד ". 
את אותו DNA של הסמל הדתי ,  מוצא ישראל בין השאר בארכיטקטורה הפשיסטית באיטליה ,  בה הוא חי ועובד בנוסף לישראל . " אני גונב מאותם מקומות שהם גנבו מהם ",  הוא מספר . " הם הסתכלו על העבר ורצו לקחת ממנו סמלים שישמשו אותם בהווה ,  ויצא מזה משהו מעוות שאפשר לזהות בקלות .  כמו בניו יורק ,  אין שום דבר מהמקום עצמו ,  הכל שם מעורבב בעיקר בין קלאסיקה לגוטיקה .  גם אנחנו הישראלים עסוקים בלהסתכל למקום רחוק ולשייך לעצמנו את הנראות של הדברים במקום להתעמק בהם .  כך ,  התרבות כל הזמן נותרת ברמת הנראות ".   
" תרבות בעיניי זה כמו עץ .  יש את השורשים ,  את הגזע ,  את הענפים ,  את העלים ואז את הפרי .  ומה שאנחנו עושים זה לוקחים את הפרי ובורחים ,  מבלי להיות מחויבים לכל השאר .  במובן מסוים ,  זה מה שאני עושה בעבודה שלי ."  


" לקחת את הפרי ולברוח "
 לרגל התערוכה החדשה שלו , " Fatima ",  מדבר הפסל ראובן ישראל על קדושה ויומיום ,  על הקסם שבנראות ועל היתרון שבשטחיות .  דניאל זילברברג לא בתולה ולא קדושה

