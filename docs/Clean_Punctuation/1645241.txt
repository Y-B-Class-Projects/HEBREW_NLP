בלומברג משך 5 מיליארד דולר מחברת קואדרנגל ,  בעקבות קשריה לפרשת השוחד בקרן הפנסיה של ניו יורק 
בלומברג מעוניין להתרחק משערוריות לקראת המירוץ לנשיאות ב-2012 ;  את קואדרנגל ייסד חברו ,  סטיבן רטנר
מייקל בלומברג ,  ראש עיריית ניו יורק ובעליה של ענקית המידע הפיננסי הנושאת את שמו ,  החליט למשוך את הונו מחברת ההשקעה הפרטית קואדרנגל  ( quadrangle )  ,  עשרה חודשים לאחר שנחשפה מעורבותה בשערוריית השוחד בקרן הפנסיה של מדינת ניו יורק .  בלומברג העביר כ-5 מיליארד דולר מקואדרנגל אל חברת השקעות חדשה המוקדשת למטרות הצדקה המועדפות עליו.מבחינת נכסים ,  צפויה קואדרנגל להתכווץ ביותר ממחצית ,  מה שמסיים שנה ארוכה של מאבקים עבור החברה .  סטיבן רטנר ,  מייסד החברה וחברו של בלומברג ,  עזב אותה בשנה שעברה כדי לנהל את צוות המשימה של ממשל אובמה למגזר הרכב .  אולם רטנר נאלץ להתפטר בקיץ האחרון לאחר שנחשד במעורבות בשערוריה הקשורה לקרן הפנסיה של ניו יורק .  עם זאת ,  התובע הכללי של ניו יורק ורשות ני"ע  ( sec )  בארה"ב ,  אשר חוקרים את קשריה של קואדרנגל לקרן הפנסיה של ניו יורק ,  לא הגישו אישומים נגד רטנר או נגד החברה.החלטתו של בלומברג ,  שנבחר לראשות עיריית ניו יורק ב-2001 ,  להעביר את כספו מהחברה ,  עשויה להיות בשל שאיפותיו הפוליטיות .  בלומברג נחשב לאחד מהמועמדים הפוטנציאליים למירוץ לנשיאות ארה"ב ב-2012 .  ההערכות הן כי אם יחליט להתמודד ,  הוא יממן את מסע הבחירות שלו מכיסו.החברות בין בלומברג לרטנר סייעה לשניהם - רטנר התקדם בעולם העסקים ובממשל ,  ולבלומברג התאפשר ליטול סיכונים גדולים יותר עם הונו ,  המוערך ב-15 מיליארד דולר .  בעת החקירה בנוגע לקרן הפנסיה ,  גיבה בלומברג את רטנר ,  ואמר כי אין בכוונתו להעביר את כספו מחברת ההשקעה של רטנר .  על פי מקורבים לשניים ,  בלומברג ורטנר עדיין שומרים על קשר חברי.החשדות בנוגע למעורבותו של רטנר בקרן הפנסיה של ניו יורק התעוררו כאשר ה-sec החלה לחקור קשרים פיננסיים בין קרנות הפנסיה של עובדי מדינת ניו יורק ושל מדינת קליפורניה ,  לבין חברות השקעה ומתווכים.על פי החשד ,  חברה השייכת לקואדרנגל הסכימה להשקיע בסרט דל תקציב ,  שהופק על ידי אחיו של דיוויד לוגליסקי ,  אז סמנכ"ל ההשקעות של קרן הפנסיה הניו יורקית .  אליוט ברוידי ,  יו"ר קרן מרקסטון לשעבר ,  השקיע גם הוא 300 אלף דולר באותו סרט ,  chooch ,  שהיה כישלון מסחרי בקופות .  נגד לוגליסקי כבר הוגשו אישומים בשוחד והלבנת הון .
 
בלומברג משך 5 מיליארד דולר מחברת קואדרנגל ,  בעקבות קשריה לפרשת השוחד בקרן הפנסיה של ניו יורק 
בלומברג מעוניין להתרחק משערוריות לקראת המירוץ לנשיאות ב-2012 ;  את קואדרנגל ייסד חברו ,  סטיבן רטנר

