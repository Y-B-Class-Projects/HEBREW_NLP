ספרו לעובדים את הסיפור האמיתי
במיוחד בתקופות קשות ,  מנהיגים לא יכולים להתעלם מהמציאות אך חייבים להשרות תקווה
 >  >  הבשורות הכלכליות העגומות של ימינו עשויות לגרום למנהיגים רבים לאמץ הלך רוח פסימי ,  אך למען עובדיהם ,  הם חייבים להשרות אופטימיות .  מבלי להתעלם מהמציאות ,  המנהיגים צריכים להשרות לא רק תקווה אלא גם חוסן .  סיפור סיפורים יכול לסייע בכך .  הנה מספר הצעות שיסייעו לכם ליצור נרטיב משלכם .  1 .  התחילו בהתחלה - התמקדו במה שקורה .  דברו בכנות על האתגרים שניצבים בפני הארגון שלכם .  ספרו על הדברים שהחברה שלכם ביצעה היטב ועל הדברים שהיה ניתן לשפר כדי להיערך להאטה הכלכלית .  2 .  פתחו את הדמויות - דברו על המיומנויות והכישורים הנדרשים לצוות שלכם כדי לשרוד .  הבהירו שאינכם רוצים שעמיתיכם יפעלו באופן ממוכן - אתם רוצים שהם ימצאו דרכים חדשות לביצוע .  3 .  התייחסו לקונפליקטים - אל תשכחו לדבר על האופן שבו האווירה הכלכלית משפיעה על היכולת שלכם לעשות עסקים ,  לטובה או לרעה ,  ועל ההשפעה שיש לכך על הצוות שלכם .  היו מפורשים ככל שתוכלו .  התייחסו לנושא התעסוקה - אם פיטורים עומדים על הפרק ,  ספרו זאת לעובדים .  4 .  תארו את המצב הנוכחי - מצוקה יכולה להביא לשינוי חיובי בכך שהיא מציעה הזדמנויות לשיפור הפעילויות והתהליכים שלכם ,  אך גם לספק הזדמנויות התפתחות חדשות עבור עובדיכם .  בדומה ,  תקופות קשות עשויות לפגוע במתחרים שלכם ,  מה שיפתח את הדלת לשגשוג עבור החברה שלכם .  5 .  לעולם אל תניחו הנחות לגבי הסיום - אתם יכולים לדבר על התוצאות הרצויות מבחינת המדדים העסקיים  ( הגדלת ההכנסות והרווחים )  או המדדים האנושיים  ( המשך התעסוקה בתנאים משופרים )  .  אך אל תבטיחו דבר שאינכם יכולים לעמוד בו .  מוטב למעט בדיבורים ולהגדיל לעשות .  בניית הנרטיב החיובי אין פירושו התעלמות מהמציאות .  מנהלים שמתארים תמונה ורודה מדי ,  פוגעים בסופו של דבר באמינות של עצמם .  עמוד השדרה של כל נרטיב בימים אלה חייב לכלול את האפשרות הברורה שכולנו נמשיך לסבול מהמצב הקשה בעתיד הנראה לעין .  זהו לא פסימיזם ,  זוהי מציאותיות .  אך סיפורים שנוסכים מעט אופטימיות מול הקשיים אינם נאיביים .  אם תפתחו סיפור שמשווה בין המצב הקיים לבין המצב שעשוי להתקיים ,  תשרו תקווה .  - הכותב הוא יועץ מנהיגות ,  מחבר הספר  " lead your boss :  the subtle art of managing up "  - הסוגיה :  איך להשרות אופטימיות בארגון ?  הפתרון :  תארו לעובדים את המצב בצורת סיפור מובנה שייתן גם השראה הדרך :  התמקדו במה שקורה כרגע ,  פתחו את הדמויות ,  התייחסו לקונפליקטים ,  תארו הזדמנויות והדגישו תוצאות רצויות

ספרו לעובדים את הסיפור האמיתי
במיוחד בתקופות קשות ,  מנהיגים לא יכולים להתעלם מהמציאות אך חייבים להשרות תקווה

