 " גוגל חייבת לרכוש מיד את טוויטר כדי להתמודד עם פייסבוק "
 משקיעי אנג'ל מעמק הסיליקון דוחקים בגוגל לרכוש את אתר המיקרו-בלוגינג ;  המחיר המוערך :  חמישה מיליארד ד'
גוגל חייבת לקנות מיד את אתר המיקרו-בלוגינג טוויטר על מנת שתוכל להתמודד עם אתר הרשתות החברתיות פייסבוק ,  אמר משקיע האנג'ל מעמק הסיליקון ,  דייב מקלור ,  בראיון לסוכנות הידיעות רויטרס . " אם יש תסריט שבו גוגל חושבת שהיא לא תצטרך לקנות את טוויטר בעתיד הקרוב ,  אני לא רואה אותו ",  אמר מקלור ,  מי שעומד מאחורי הבלוג master of 500 hats . " יהיו החישובים שהם עושים אשר יהיו ,  כדאי להם לעשות זאת בהקדם ,  בגלל שפייסבוק הורגת אותם ".  מקלור אינו היחיד שחושב כך ,  דיווח הבלוג דילבוק  ( dealbook )  .  שמועות על עסקה אפשרית בין גוגל לטוויטר כבר מתרוצצות מספר שנים ,  ומשקיעים אחרים בעמק הסיליקון מעריכים כי מתחרתה של גוגל ,  אפל ,  עשויה לרכוש את טוויטר כדי לבסס את מעמדה בתחום הרשתות החברתיות .  הפרשן הנרי בלוג'ט מאתר  " ביזנס אינסיידר "  ציין כי זה למעלה מ-18 חודשים שהוא טוען כי גוגל צריכה לרכוש את טוויטר ,  וכי לו היתה מקבלת את עצתו לפני 18 חודשים ,  היא היתה יכולה לשלם מחיר זול בהרבה מאשר עכשיו עבור אתר המיקרו-בלוגינג .  לדבריו ,  יהיה המחיר אשר יהיה ,  כדאי לגוגל לרכוש את טוויטר . " פייסבוק הופכת לאיום רציני על עסקי הליבה של גוגל ,  וטוויטר היא אתר הרשתות החברתיות היחיד שגוגל יכולה לרכוש ,  ואשר יש לו סיכוי להתמודד מול פייסבוק ",  כתב בלוג'ט . " פייסבוק תהיה בקרוב אתר האינטרנט הגדול בעולם ,  ואנשים כבר מבלים הרבה יותר זמן בפייסבוק מאשר בגוגל .  פייסבוק גם הופכת ל'שולחן עבודה' לתקשורת ועשויה בסופו של דבר לתפוס את מקומו של ג'י-מייל ,  מה גם שהעמקת שיתוף הפעולה עליו הודיעו היום פייסבוק ושירות הטלפון באינטרנט סקייפ יסייע בכך ".  סיבה נוספת שמציין בלוג'ט לכך שכדאי לגוגל לרכוש את טוויטר היא העובדה שמתחרתה אפל מנסה באחרונה להיכנס לתחום הרשתות החברתיות .  עוד כתב בלוג'ט כי ניסיונות גוגל להיכנס בכוחות עצמה לתחום הרשתות החברתיות נחלו כשלון חרוץ ,  וכי לגוגל יש בקופתה 30 מיליארד דולר במזומן . " כמה יעלה לגוגל לרכוש את טוויטר ?  קרוב לוודאי שחמישה מיליארד דולר ",  הוסיף בלוג'ט.מנכ"ל גוגל ,  אריק שמידט ,  שב אתמול והביע את הערכתו לאתר טוויטר ,  שנוסד לפני ארבע שנים ,  ואשר מנסה להפוך את למעלה מ-145 מיליון משתמשיו למקור הכנסות יציב . " טוויטר עשויה להצליח למוצא מוצרי פרסום ומקורות הכנסה אחרים שיהיו מאוד רווחיים לדעתנו ",  אמר שמידט . " אנחנו מעריכים שהם צפויים להצליח מאוד ".  

" גוגל חייבת לרכוש מיד את טוויטר כדי להתמודד עם פייסבוק "
 משקיעי אנג'ל מעמק הסיליקון דוחקים בגוגל לרכוש את אתר המיקרו-בלוגינג ;  המחיר המוערך :  חמישה מיליארד ד'

