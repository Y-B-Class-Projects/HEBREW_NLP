האם הבנות של ברק אובמה ישאלו את הקושיות ? 
בפעם השנייה בהיסטוריה האמריקאית ,  יערוך ברק אובמה יחד עם חברים קרובים ארוחת סדר בבית הלבן .  את הסדר יחתום הנשיא עם שינוי קטן ויכריז  " בשנה הבאה בבית הלבן "
 גם נשיא ארה"ב מקריא מההגדה לבנותיו ומלמד את יושבי השולחן על יציאת בני ישראל ממצרים .  הנשיא אובמה צפוי גם השנה להמשיך את המסורת החדשה והמפתיעה שפתח לפני שנתים והפעם בבית הלבן .  אובמה יקיים השנה סדר פסח  ( כמעט כהלכתו יחד עם משפחתו ועוד כ-20 חברים קרובים  .
 בחדר האוכל העתיק של הבית הלבן ,  לצד תמונותיהן של הגברות הראשונות לאורך ההיסטוריה האמריקאית ותחת נברשות מפוארות ,  משפחת אובמה והאושפיזין ,  ברובם יהודים או אפרו-אמריקאים ,  ישירו יחד את  " אחד מי יודע ",  יקריאו בקול את  " הא לחמא עניא "  ויסכמו בקריאה  " בשנה הבאה בירושלים הבנויה ",  אולם לפי הערכות ,  בשינוי נוסח מסוים .  על פי הדיווח ב"ניו יורק טיימס ",  יחתום אובמה את הסדר באומרו  " בשנה הבאה בבית הלבן ".  
בין אורחיו של אובמה בסדר שייערך בתוך הבית הלבן יהיו גם עוזריו הקרובים דויד אקסלרוד ווולרי ג'ארט .  כמו כן גם בנותיהם של ברק ומישל אובמה ,  מליה וסשה ,  צפויות לקחת חלק פעיל בסדר ,  להקריא יחד את  " מה נשתנה "  ולחפש את האפיקומן בין החפצים העתיקים הפזורים בבית הלבן .
 ארוחת הסדר השנה תהיה השנייה בהיסטוריית של הבית הלבן ,  וכמו כן ,  יש להניח ,  הפעם השנייה אי פעם שיונח גפילטע פיש על שולחן הסועדים בביתו של הנשיא בשדרות פנסילבניה שבוושינגטון ,  כך סיפר לעיתון אריק לסר ,  אחד מעובדי הבית הלבן לשעבר והיום עוזרו של אקסלרוד ,  שהיה אחראי על עריכת הסדר בשנה שעברה .
 בני משפחת אובמה אינם מעוניינים בסדר מפואר .  לדברי מקורבים בבית הלבן ,  מדובר בארוע פרטי ולכן אין הם צפויים להזמין את נציגי הקהילה היהודית בוושינגטון . " אנחנו אוהבים קניידלך רכים ",  הזהירה גברת וינטר ,  אחת מאורחות המשפחה ועובדת בבית הלבן ,  את השפים של הבית הלבן במזכר פנימי הכולל הדרכות מדויקות כיצד להכין את מאכלי החג המסורתיים .  ארוחת החג שתערך הערב כבר מוכנה לסועדים  ( וגם לאליהו הנביא )  והשאלה היחידה שנותרה היא כנראה האם בעת קריאת ההגדה יהיה אובמה החכם ,  רשע ,  התם ,  או זה שאינו יודע לשאול .
 
האם הבנות של ברק אובמה ישאלו את הקושיות ? 
בפעם השנייה בהיסטוריה האמריקאית ,  יערוך ברק אובמה יחד עם חברים קרובים ארוחת סדר בבית הלבן .  את הסדר יחתום הנשיא עם שינוי קטן ויכריז  " בשנה הבאה בבית הלבן "
 
