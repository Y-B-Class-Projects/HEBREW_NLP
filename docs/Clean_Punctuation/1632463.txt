בית"ר ירושלים - מכבי פ"ת :  שום רוצה הפי אנד
המאמן ביקש משחקניו לשים בצד את העייפות ,  העומס ופרשת אגייאר : " בואו נסיים כמו שצריך ".  בוסיץ' וטריאנוב מחוץ להרכב
לאחר שני ניצחונות רצופים של 0:1 ושבוע עמוס במשחקים ואירועים ,  מקווים בבית"ר ירושלים להשלים ניצחון שלישי בתוך שישה ימים .  בבית"ר התלוננו על העומס הרב שקיים על הקבוצה עקב לוח המשחקים ,  אך יצחק שום ביקש משחקניו לא להשתמש בזה כתירוץ : " היה לנו שבוע לא קל .  ניצחנו את סכנין בשני ואת מכבי תל אביב בחצי גמר גביע הטוטו ,  אבל מה שזוכרים תמיד זה את הסוף .  בואו נסיים את השבוע כמו שצריך ,  שימו את העייפות בצד ותיתנו את הכול ב-90 דקות ". 
במועדון נאלצים גם להתמודד עם פרשת גומא אגייאר ,  אך שחקני הקבוצה מאמינים כי הדבר לא יפריע להם במשחק . " זה אמנם תפס אותנו לא מוכנים ,  כי אף אחד לא ציפה לדבר כזה ,  אבל כבר למדנו שאצל גומא הכל יכול להיות ",  סיפר שחקן בכיר בקבוצה . " בסך הכל ,  אנחנו מנסים להתרכז בצד המקצועי בלבד ולהניח לכל השאר במשך 90 הדקות של המשחק .  אנחנו מקצוענים וזה מה שמצפים מאיתנו ".  אתמול נשלחו השחקנים לספא על מנת להוריד את הלחץ מעליהם .
 באימון המסכם הבוקר לא תורגל הרכב ,  אך מהמשחקונים שערך שום ניתן להעריך כי יפתח בהרכב זהה לזה שניצח את סכנין בתחילת השבוע .  עידן ורד ספג מכה בכף רגלו וטופל ,  אך צפוי להיות כשיר .  ורד נאבק על מקום בהרכב עם עמית בן שושן ,  אך נראה כי דווקא האחרון הוא זה שיפתח .  אבי ריקן ,  שפינה את מקומו לאלירן דנין בגביע הטוטו ,  צפוי לשוב להרכב ,  כמו גם עידן טל שיפתח על חשבון קובי מויאל .
 הרכב משוער :  אריאל הרוש ;  חן עזריאל ,  אריק בנאדו ,  שמעון גרשון ,  אבי ריקן ,  עידן טל ,  פאולו דה לה האסה ,  אבירם ברוכיאן ,  עמית בן שושן  ( עידן ורד )  ,  ברק יצחקי ,  טוטו תמוז .
 שניים מהזרים של מכבי פתח תקוה ,  ונצ'ו טריאנוב וטומיסלאב בוסיץ' ,  יירדו לספסל במשחק מחר  ( שבת ,  19:10 ,  שידור חי בספורט2 )  מול בית"ר ירושלים ,  כך עולה מתמונת ההרכב על פי האימון שנערך אמש  ( חמישי )  .  בקבוצה יש אכזבה רבה מבוסיץ' ,  שמפגין יכולת טובה במשחק ההגנה שלו ,  אבל לא מספיק יעיל מבחינה התקפית .  בוסיץ' כבש העונה שער בודד בליגה ,  למרות הקרדיט הרחב שנתנו לו מאמניו .  דוד לא ערך אסיפה ביום שישי ויבצע את התדרוך לפני המשחק .  
המאמן פרדי דוד מתכוון להחזיר להרכב את החלוץ טל בן חיים ואילו הרכש החדש מצרפת ,  סבסטיאן סנסוני ,  יערוך הופעת בכורה .  פרדי דוד מתכוון להמשיך עם שלושה בלמים  ( מגמאדוב שחזר להתאמן ,  אבי יחיאל וניצן דמארי )  ואילו אורי אוזן וקובי גנון ,  שמפגינים יכולת טובה בשני המחזורים האחרונים ,  ימשיכו בהרכב .
 במועדון שוחחו עם החלוץ עומר גולן פעם נוספת ,  אך הוא מצידו מעכב את החזרה לישראל בניסיון למצוא קבוצה באירופה לפחות עד השבוע הבא .  השוער אוהד כהן שוחרר מהקבוצה להפועל חיפה ללא תמורה ,  לאחר שויתר על החוזה לעונה הבאה בקבוצה .
 הרכב משוער :  דרגוסלאב יבריץ' ,  אורי אוזן ,  מורד מגמאדוב ,  ניצן דמארי ,  אבי יחיאל ,  קובי גנון ,  סבסטיאן סנסוני ,  אסי משיח ,  דן רומן ,  טל בן חיים ,  עומר דמארי .
 
בית"ר ירושלים - מכבי פ"ת :  שום רוצה הפי אנד
המאמן ביקש משחקניו לשים בצד את העייפות ,  העומס ופרשת אגייאר : " בואו נסיים כמו שצריך ".  בוסיץ' וטריאנוב מחוץ להרכב

