בני סכנין מטפסת :  ניצחה 0:1 את הפועל רעננה
המשחק החלש הוכרע הודות לשער של המחליף חאמד גנאים בדקה ה-88 .  בלבול : " זה היה משחק תחתית קשה ולחוץ מאוד "
 לאחר 120 דקות ופנדלים ביום רביעי ,  בסיומם הודחה מגביע המדינה ,  העייפות הורגשה היטב על הפועל רעננה בקרב התחתית החשוב הערב  ( שבת )  מול בני סכנין .  על המשחק החלש היה רשום 0:0 ,  אבל רעננה ,  למרות השינויים הרבים בהרכב ,  דעכה ואיפשרה לסכנין להשתלט על המשחק ,  עד לשער הניצחון שהבקיע המחליף חאמד גנאים בדקה ה-88 כדי לקבוע 0:1 יקר לקבוצה של מרקו בלבול .  סכנין בעקבות הניצחון הרביעי ברציפות שלה ,  ניצבת במקום התשיעי ,  רק ארבע פחות מהמקום השישי המוליך לפלייאוף העליון .  רעננה נותרת פני אחרונה ,  עם 17 נקודות בלבד .
 סכנין פתחה טוב ובדקה החמישית הגביה נסטיה צ'ה לעבר ג'קו ערפאת ,  שמפינת תיבת החמש נגח החוצה .  בדקה ה-14 מצא סטיבן כהן את כריסטיאנו דוס סנטוס עמוק ברחבה ,  החלוץ של רעננה בעט כדור חלש אך מדויק ,  אותו מאיר כהן הצליח להדוף לקרן ממש ברגע האחרון .  בדקה ה-36 רז כהן עלה לכדור גובה וכבר הכניע בנגיחה את מאיר כהן ,  אבל חאלד חלאיילה הצליח להרחיק מהקו .
 המשחק השקול והחלש נמשך בפתיחת המחצית השנייה .  ערפאת ניסה להעירו בדקה ה-55 עם פריצה ממרכז המגרש ,  הוא נבלם והכדור הגיע לצ'ה שבעט מחוץ לרחבה כדור שחלף ליד הקורה .  בדקה ה-88 ההשתלטות של סכנין על המשחק נשאה פרי .  כדור אדיר של צ'ה נהדף בקושי על ידי סמדג'ה והקורה ,  וחאמד גנאים דחק מקו השער פנימה .  0:1 דרמטי לסכנין .
 הרכב הפועל רעננה :  שאול סמדג'ה ,  רועי לוי ,  איתי טואף ,  אירמנטס זלמיקאס ,  חיים פונטרמולי ,  תמיר פור ,  דוד דיגמלאשווילי  ( מאור זוהר ,  57 )  ,  אבי כנפו  ( שניר שוקר ,  62 )  ,  סטיבן כהן ,  רז כהן ,  כריסטיאנו דוס סנטוס  ( ריקארדס בניושיס ,  81 )  .
 הרכב בני סכנין :  מאיר כהן ,  עלא אבו סלאח ,  יא יא פטי ,  טל חן ,  באסם גנאים ,  חיים בנון ,  חאלד חלאיילה  ( קאדו ,  62 )  ,  נסטיה צ'ה ,  לירן כהן  ( חאמד גנאים ,  81 )  ,  אחמד קאסום ,  ג'קו ערפאת  ( ג'ורג'ייה צ'טקוביץ' ,  70 )  .
" פתחנו בצורה טובה את המשחק וכמו שקורה לנו בהרבה משחקים ,  החטאנו ",  סיכם מאמן הפועל רעננה אלי כהן את ההפסד . " המחצית השניה היתה שקולה ,  לא היה משחק טוב של שתי הקבוצות .  בטח שלא הגיע לנו להפסיד .  הבעיה בכל משחק היא שאנחנו סופגים .  בדקות שאנחנו טובים אנחנו לא יודעים להיות תכליתיים ולהכריע את המשחק .  מה שקורה בזמן האחרון זה שאנחנו רודפים אחרי קבוצות ,  זה סימפטום של קבוצה חסרת נסיון .  צריך להביט קדימה ולקוות לימים טובים יותר .  ציפינו ,  ולצערי הרב ,  אנחנו לא מספקים את הסחורה אבל צריך לעבוד קשה ולהסתכל קדימה ".   
" הניצחון הזה היה מאוד מאוד חשוב עבורנו ",  הודה בסיום מרקו בלבול . " עשינו כמה ניצחונות עכשיו וזה נתן לנו אוויר .  אסור לנו לרגע לחשוב שסיימנו את המלאכה שלנו כי יש את השיטה של קיצוץ הנקודות והפלייאוף התחתון .  אנחנו צריכים לבוא לכל משחק מרוכזים ,  ולהילחם כמו שנלחמנו היום .  סך הכול ,  אני חושב שהיה משחק עם קצב טוב .  משחק תחתית מאוד קשה עם לחצים .  בסופו של דבר ,  הכי חשוב שלקחנו שלוש נקודות .  אמרתי לשחקנים במחצית שאנחנו חייבים להתעורר ,  עשינו כמה שינויים טקטיים שעזרו לנו אבל בסך הכול השחקנים הבינו לבד שהם לא הגיעו לחצי הראשון ,  והם עלו אחרת לחצי השני ואני שמח שהבקענו את הגול ". 

בני סכנין מטפסת :  ניצחה 0:1 את הפועל רעננה
המשחק החלש הוכרע הודות לשער של המחליף חאמד גנאים בדקה ה-88 .  בלבול : " זה היה משחק תחתית קשה ולחוץ מאוד "
 
