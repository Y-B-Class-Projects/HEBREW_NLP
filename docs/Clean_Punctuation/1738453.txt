כיצד להפיק את המיטב מעימותים בין חברי צוות
עימותים הם חלק בלתי נפרד מעבודת צוות .  אפשר ,  ואף רצוי ,  לעודד אותם
 >  >  עימות הוא חלק חיוני בתוך שיתוף הפעולה היצירתי ,  שהוא מלכתחילה מטרת קיומם של צוותי עבודה .  ללא הבדלי דעות ,  לא יהיה דיון על סוגיות חשובות או מיזוג של רעיונות שונים .  כיצד תוכל אתה ,  כמנהיג צוות ,  ליישב עימותים כדי לקבל את התוצאות הטובות ביותר ?  אחד המפתחות לניהול סכסוכים בצוותים הוא להקדים תרופה למכה ולקבוע כמה חוקי יסוד . " מניסיוני ,  כאוס לא בהכרח מוביל לתוצאות מבריקות ",  אומר סטיבר רובינס ,  מדריך מנהלים מקיימברידג' .  במקום זאת ,  הדרך הנכונה היא לקבוע קווים מנחים שיסייעו לעובדים ליישב את המחלוקות ביניהם .  ישבו עימותים בפתיחות  " הציבו בפניהם שתי אפשרויות :  טפלו בסכסוך וישבו אותו ,  או עזבו אותו ",  אומר הווארד גוטמן ,  מנהל גוטמן דיוולופמנט סטרטג'יז . " אלו שתי האפשרויות הקבילות היחידות ".  טפלו במחלוקות באופן ישיר ומיידי  " ברגע שאני מבחין במשהו ,  אני שם את זה על השולחן ",  אומר מוריס שכטמן ,  יו"ר שכטמן גרופ לשעבר . " כאשר התגובה שלכם מעוררת סערה ,  אל תמהרו לצנן אותה ,  השאירו את המתח ,  סביר הרבה יותר שפתרונות חדשניים יצוצו ככה ".  צרו לכידות ואמון בקרב חברי הצוות חוקים מוגדרים היטב לא רק מסייעים לצוות להתמודד עם הפתעות ,  הם גם בונים אמון .  כאשר כל חברי הצוות מבינים מי מוסמך לקבל החלטות בשם הצוות ובאילו נסיבות הוא מוסמך לעשות כן ,  פחות סביר שמישהו ירגיש שחותרים תחתיו או פוסחים עליו .  כמו כן ,  קל יותר לנהל סכסוכים כאשר חברי הצוות מכירים אחד את השני ברמה האישית .  בקשו מכל אחד מהם להעניק עדכון אישי ומקצועי בן שלוש דקות בתחילתו של כל אחד מהמפגשים .  הישארו צמודים לעובדות דרך טובה לדאוג שמחלוקות בין חברי צוות יהיו בונות היא להתמקד בעובדות .  הסיבה שעימותים מתרחשים היא שלאנשים יש אותו מידע ,  אך הם מפרשים אותו באופן שונה .  אם כך ,  עליכם לסייע לחברי הצוות המתעמתים לגלות מה קרה .  אל תסתמכו על השערות ,  אלא נסחו מחדש את הדברים שאומר לכם כל אחד מהם .  התרגיל הפשוט הזה יכול להבהיר אי הבנות ולדאוג ששותפיכם לשיחה יהיו פתוחים לשמוע את הקולגה .  הובילו באמצעות דוגמה אישית נהגו בעצמם כפי שהייתם רוצים שאחרים בצוותכם ינהגו בעת עימות :  נהגו בשקיפות מלאה - בעת ויכוח או דיון ,  על חברי הצוות לחשוף את כל טיעוניהם ולהבהיר מדוע בחרו בעמדה מסוימת .  התנהגות זאת צריכה להתחיל מלמעלה .  הפכו את התהליך לחינוכי ,  במקום כזה המבוסס על עונש אם תקבעו יעד למציאת פתרון ,  תשדרו לאנשיכם מסר לפיו אפילו אם אחד מכם טועה והאחר צודק ,  המציאות היא שהעיקר פה הוא הלימוד .  הקשיבו יותר גם אם אתם נותני ההוראות היחס בין הקשבה לבין הענקת הוראות ,  עבור מנהיג ,  צריך להיות 90:10 .  במקום לקבל החלטות ,  יישמו אותן .  כאשר אתם מדברים ,  חזקו טיעונים ועמדות שהעלו חברי הצוות ועודדו אנשים שלא מסכימים אחד עם השני לנהוג כמוכם .  התערבו כאשר העימות גולש לפסים אישיים כמנהיג צוות ,  יש להתערב בשיחה אם לוקח לצדדים זמן רב מדי כדי להגיע לפתרון ,  ולבלות זמן מה עם כל צד בעימות ,  כדי לברר היכן הקושי .  אם זה לא עובד ,  האפשרות הטובה ביותר היא למצוא מתווך נטול עניין אישי בתוצאות העימות .  ברגע שחברי הצוות ילמדו לטפל בקשיים בעצמם ,  הם יישבו עימותים בדרך יעילה ובונה בהרבה ,  כך שגם העימותים יתרמו בסופו של דבר לעבודה היצירתית של הצוות .  - הכותב הוא עיתונאי עצמאי מבלינגהאם ,  וושינגטון - הסוגיה :  איך להפוך עימות צוותי לדיון פורה ?  הפתרון :  צרו כמה כללי יסוד ואל תסטו מהם .  חשוב לא להיבהל כשזה קורה ולפעול בפתיחות הדרך הנכונה :  הובילו באמצעות דוגמה אישית :  התייחסו לעימות כחוויה מלמדת ,  עצרו עימות אישי ,  נהגו בשקיפות והקשיבו

כיצד להפיק את המיטב מעימותים בין חברי צוות
עימותים הם חלק בלתי נפרד מעבודת צוות .  אפשר ,  ואף רצוי ,  לעודד אותם

