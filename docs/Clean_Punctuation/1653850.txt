פיג'ו תשיק חטיבת יוקרה
אחרי סיטרואן עם ה-DS ,  גם פיג'ו תציע עצמה ללקוחות אמידים .  תקים חטיבה יוקרתית שעיקרה מכוניות ספורט ופאר
עם חלוף המשבר הכלכלי באירופה כמעט כליל ,  דרוכות יצרניות הרכב להרוויח כמה שיותר על חשבון המתאוששים .  חודשים ספורים מאז שסיטרואן השיקה את הסנונית הראשונה למותג DS ,  מדברת גם האחות פיג'ו על מיסוד חטיבה מקבילה תחת השם 'hors-série' ,  ובתרגום פשוט  'מידי פעם' . " זהו משהו חורג ממה שהורגלתם אליו בפיג'ו ",  כך מסר ל'אוטומוטיב ניוז' ז'אן-מארק גיילס מנכ"ל סיטרואן ,  שמציין כי מדובר על  " ייצור מיוחד מתוך פלח עממי ",  מה שזה לא אומר .  
שלושה דגמים מייעדת פיג'ו לחטיבה המתגבשת בשנתיים הקרובות .  המכונית הראשונה היא הקופה הספורטיבית RC-Z אשר מבוססת על ה-308 ,  אותה נפגוש בקרוב בהשקתה בצרפת .  המכונית השנייה תהיה ה-508 שבאה במקום ה-607 וה-407 ,  אולם תחת כנפי החטיבה היא תוצע במרכב טורר-ספורט בגיבוי מאפיינים אינדבדואלים .  בשנת 2012 תוציא לאור פיג'ו את המכונית השלישית ,  אך גיילס מסרב למסור עליה פרטים .  
פעולה כזאת מציבה את קונצרן PSA כמתמודד לגיטימי בקרב על ליבו של הנהג האירופי .  הדגש כמובן על הנהג ולא הצרכן ,  מפני שגם סיטרואן וגם פיג'ו שואפות לדיאלוג פורה מול החושים ולא אל מול הרציונל או הכיס . " אנחנו לא מייצרים מכוניות פשוטות ",  כך מציין גיילס שממשיך ואומר כי  " דרכנו עוברת דרך המיינסטרים על פי הקווים שלנו .  סדרות ה-DS וה-' hors-série' תבססנה את המעמד שלנו בתוך נישות מתהוות באירופה ". 
 .
 
פיג'ו תשיק חטיבת יוקרה
אחרי סיטרואן עם ה-DS ,  גם פיג'ו תציע עצמה ללקוחות אמידים .  תקים חטיבה יוקרתית שעיקרה מכוניות ספורט ופאר

