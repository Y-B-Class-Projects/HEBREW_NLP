לראשונה :  חקלאים ערבים יקבלו מכסות ייצור ביצים
ועדת הכלכלה של הכנסת אישרה מכסת ייצור של 6 מיליון ביצים לשנה לחקלאים ערבים
לראשונה מאז הקמת המדינה יקבלו חקלאים ערבים מכסות ייצור ביצים ,  כך החליטה ועדת הכלכלה של הכנסת ,  שאישרה מכסת ייצור של 6 מיליון ביצים בשנה לחקלאים ערבים.מכסות הייצור יינתנו לחקלאים הערבים במסגרת העדכון השנתי של תקנות מועצת הלול ,  הגוף האחראי על הייצור ,  השיווק והפיקוח על ענף הלול .  מדי שנה מתעדכנות מכסות הייצור בוועדת הכלכלה של הכנסת שדנה בהמלצת שמציגה לה מועצת הלול הנסמכת על מדיניות הממשלה ומשרד החקלאות.ענף ייצור הביצים הוא מתוכנן ופועל מאז קום המדינה על פי מכסות ייצור ,  הניתנות בדרך כלל תוך העדפת היצרנים במושבי הפריפריה וקו העימות על היצרנים במרכז הארץ .  בין היתר זכאים יצרני הביצים בקו העימות לסבסוד התמורה שהם מקבלים ממשווקי הביצים בסך 6.3 אגורות לביצה ,  סבסוד שהוחל בו בשנות ה-90 ועלותו למשק כיום מגיעה לכ-70 מיליון שקל בשנה.על פי התקנות המעודכנות שאושרו בוועדת הכלכלה ,  ב-2011 יוגדלו מכסות הייצור ב-26 מיליון ביצים ,  מהם יקבלו יצרני הביצים במושבים אביבים ,  זרעית ,  מרגליות ונטועה תוספת מכסות של 10 מיליון ביצים ועוד מכסות בהיקף 16 מיליון ביצים יינתנו ליצרנים חדשים במושבי הגליל באזור פיתוח א' ,  מהן 6 מיליון ליצרנים חדשים בישובי המיעוטים.ועדת הכלכלה ,  בראשות היו"ר החדש כרמל שאמה-הכהן קבעה כי 10% מהמכסות החדשות יינתנו ליצרנים ממשפחות שכולות ומכסות הייצור שינתנו למיעוטים יחולקו על פי חלקה היחסי של כל עדה במגזר  ( ערבים ,  דרוזים ,  צ'רקסים )  .  התקנות החדשות אינן עוסקות ברפורמה בענף הלול .  לאחר עדכון המכסות יגיע היקף ייצור הביצים השנתי בישראל ל-1.9 מיליארד ביצים.בדיון שהתקיים בוועדה תבע מנכ"ל משרד החקלאות יוסי ישי להקטין ב-10% את מה שמכונה  " הגידול המשותף ".  מדובר בכמה יצרני ביצים בגליל שהקימו חוות ענק באמצעות שכירת מכסות ייצור ממגדלים קטנים ,  להם הם משלמים להם עמלה שנתית העשויה להגיע ל-5,000 שקל לחודש למכסה ממוצעת  ( כולל ההטבות מתוקף חוק הגליל )  .  מגדלים אלה הצליחו להשתלט על מכסות בהיקף של 200-220 אלף מטילות ואותם יצרנים הצליחו להשתלט בדרך זו על מכסות ייצור בהיקף עשרות מיליוני ביצים לשנה .  התקנות החדשות קבעה כי לא יאושר גידול משותף חדש החל מ-1 בינואר 2011.לטענת משרד החקלאות תופעת השכרת המכסות גורמת להרס התשתית התכנונית של הענף והרפורמה בענף מייעדת להקים שותפויות אמיתיות בהן המגדלים יהיו שותפים גם לרווח וגם לסיכון במקום למשוך רנטה קבועה .  יחד עם זאת החליטה הוועדה לדחות את דרישת משרד החקלאות להקטין את שותפויות ההשכרה הללו ב-10% עד כניסת הרפורמה.יו"ר ועדת הכלכלה קבע כי בשני סעיפים העוסקים ברפורמה ,  הוא יקיים דיון מיוחד בעתיד הקרוב .  סעיף אחד מסמיך את שר החקלאות לקבוע תקנות של שותפויות בין מגדלים וסדרי עדיפויות בפדיון מכסות וקביעת מס מופחת של 10% ליצרני ביצים שיפדו את מכסת הייצור שלהם מפני שאינם מעוניינים להצטרף לרפורמה.הרפורמה עצמה כבר אושרה בממשלה ב-2007 ,  אלא שבשל בג"ץ שהגישו ארגוני צער בעלי חיים יישומה מתעכב עד החלטת ועדת החינוך של הכנסת הדנה במרווח המחייה של המטילות בלולים החדשים שיוקמו ברפורמה .  החלטות בנושא הזה צפויות בשבועות הקרובים .  ארגוני צער בעלי חיים תבעו כי הלולים שיוקמו במסגרת הרפורמה יהיו מסוג לולי חופש בלבד ,  אלא שתחשיבי משרד החקלאות מעלים כי הביצים יהיו יקרות לצרכן אם יותרו להקמה רק לולים כאלה בקרוב ל-30% .
 
לראשונה :  חקלאים ערבים יקבלו מכסות ייצור ביצים
ועדת הכלכלה של הכנסת אישרה מכסת ייצור של 6 מיליון ביצים לשנה לחקלאים ערבים

