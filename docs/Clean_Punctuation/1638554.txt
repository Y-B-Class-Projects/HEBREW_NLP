רשות ני"ע חושפת :  מי באמת נותן תשואה של 60% להשקעה ? 
תשואות גבוהות תוך זמן קצר ;  אין ארוחות חינם ? 
רשות ניירות ערך פתחה היום בקמפיין אינטרנטי להגברת המודעות בציבור הרחב לתרמיות בשוק ההון .  הקמפיין ,  שעליו אחראית מקאן אריקסון ,  עוסק בהבטחות מוגזמות לתשואות גבוהות בתוך זמן קצר תחת המסר  " אין ארוחות חינם ",  ומוביל את הגולשים לאתר כסף של רשות ניירות ערך המספק למשקיעים כלים להתנהלות צרכנית נבונה בשוק ההון .  במסגרת הקמפיין מתפרסם טיזר בו מציע בית ההשקעות  " פינוקיו בע"מ "  תשואה חסרת סיכון בגובה 60% .  לחיצה על הבאנר מעלה את המסר  " אם זה נשמע כמו שקר - זה כנראה שקר ".  דובר הרשות ,  אורי קציר : " משקיעים רבים התפתו בעבר להבטחות מוגזמות של תשואות גבוהות בזמן קצר ובמינימום סיכונים ,  ולצערנו גילו שמדובר בתרמית ואיבדו את כספם .  למרות הפרסומים הרבים על מקרים כאלה ,  התופעה הזו עדיין קיימת .  לצד פעולות האכיפה שרשות ניירות ערך מבצעת ,  היא משתדלת לספק למשקיעים כלים שיסייעו להם לזהות תרמיות כאלה מבעוד מועד ולא להתפתות להבטחות מפוקפקות ". הרשות מפעילה את אתר  " כסף "  בו ניתן למצוא מילון המסביר מושגים בסיסיים של השוק הפיננסי ,  טיפים וכללים .  כחלק מהקמפיין ,  העשירה הרשות את התכנים באתר ואף הוסיפה סרטון אנימציה הממחיש את הסכנה שבהתפתות להבטחות קורצות העלולות להתברר כתרמיות לכל דבר .
 
רשות ני"ע חושפת :  מי באמת נותן תשואה של 60% להשקעה ? 
תשואות גבוהות תוך זמן קצר ;  אין ארוחות חינם ? 

