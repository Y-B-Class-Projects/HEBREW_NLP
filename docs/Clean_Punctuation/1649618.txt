חדד : " חייבים לחזק את משחק ההגנה "
 המאמן החדש והזמני של הפועל באר שבע העביר אימון ראשון בקבוצה .  דוד רביבו הושעה מהקבוצה ,  לאחר שהתבטא נגד עזורי 
מאמנה החדש והזמני של הפועל באר שבע ויקו חדד הוצג היום  ( חמישי )  לשחקנים והעביר אימון ראשון ,  כשלפני כן הוא שוחח עם השחקנים ואמר להם : " נהיה חייבים לחזק את משחק ההגנה שלנו .  אם נהיה יציבים מבחינה הגנתית ,  נצליח להביא נקודות .  הכל מתחיל בהגנה ".  
במועדון היה מי שהטיל ספק בהחלטתה למנותו ,  אפילו כמאמן זמני ,  לאחר שכבר הבהיר שהוא לא מעוניין לאמן . " אם אין לו חשק ,  אולי עדיף שיישב בבית ",  אמר שחקן בקבוצה . " מדוע לא מינו את טלסניקוב ?  ".  האחרון הבהיר אתמול לאחר המינוי הזמני של חדד כי הוא מעוניין בתפקיד במידה ויוחלט למנות בשבוע הבא מאמן קבוע עד תום העונה .  חדד הבהיר לברקת כי גם אם יקבל את המושכות עד תום העונה ,  הוא יפרוש בסופה ולא יחזור עוד לאמן קבוצת בוגרים .  גם חזרתו של גיא עזורי לא ירדה מהפרק ,  והוא עשוי לחזור עדיין לקבוצה בלחץ האוהדים ושחקני הקבוצה .
 טברטקו קאלה ,  דוד רביבו ,  ליאור אסולין ומאור מליקסון יעזבו בעונה הבאה את הפועל באר שבע אם הבעלים אלונה ברקת תעזוב את הקבוצה .  יחד עם ארבעת השחקנים היקרים בקבוצה אמורים לעזוב שחקנים נוספים .  מתברר כי אלונה ברקת ערכה השבוע רשימת התחייבויות לשחקנים ,  על מנת לברר מה יקרה אם תעזוב .  מתוך הבדיקה עולה כי ברקת עיגנה עוד בתחילת העונה סעיף יציאה בחוזים של כל השחקנים היקרים שלה ,  ביניהם רביבו ,  קאלה מליקסון .  אם ברקת תעזוב בתום העונה ,  החוזים שלהם לא יחודשו והם יעזבו בתום העונה ,  מה שעשוי להטיל צל כבד על עתיד המועדון .  גם אסולין יעזוב בתום העונה את הקבוצה ,  משום שההסכם איתו נחתם עד תום העונה .  בבאר שבע רצו עד לפני שבועיים להאריך את ההסכם ,  אך התוכניות כעת השתנו .  לקאלה התחייבה ברקת להודיע עד סוף חודש מרץ האם הוא ממשיך בעונה הבאה ,  לאחר שההסכם הראשוני נחתם לשנתיים .  ההודעה הרשמית תימסר לשחקנים לאחר שברקת תקבל החלטה סופית בעניין .
" אסור שאלונה תעזוב ,  הפועל תתפרק בלעדיה ",  הבהיר אתמול שחקן בקבוצה .  בכלל ,  עושה רושם כי המגמה של שחקני הקבוצה היא להמשיך לנסות ולשכנע את הבעלים לחזור .  אתמול שוחחו עמה שחקנים באירוע הבר מצווה שחגג בנו של גיא עזורי ,  אך הבעלים הבהירה כי נכון לעכשיו היא מתכוונת לעזוב .  למרות זאת ,  נראה כי במידה והאוהדים ישפרו את התנהגותם במהלך העונה ,  היא תשקול להישאר .  
קשר הקבוצה דוד רביבו ,  שהתבטא בחריפות כנגד המאמן היוצא גיא עזורי ,  הושעה ממשחק אחד ,  ולא יתלבש למפגש עם מכבי תל אביב בשבת .  בקבוצה ישקלו האם להמשיך את ההשעייה גם לשבוע שלאחר מכן ,  למפגש עם בני סכנין .  נכון לעכשיו לא ישחק הקשר גם בהתמודדות הזו ,  אלא אם יוחלט אחרת .  מהמועדון נמסר : " ההחלטה על העונש הגיעה אחרי ועדת משמעת ,  בה היה נוכח גם רביבו .  אין מקום במועדון לכך ששחקן יוצא חוצץ בתקשורת נגד המאמן או נגד כל אדם אחר במערכת ".  
דוברת הקבוצה ציפורה חלפון חיברה בין האגף למניעת פשיעה של המשרד לביטחון פנים לבין ראשי חוג האוהדים ,  על מנת לפעול למניעת האלימות בקרב אוהדי הפועל באר שבע .
 
חדד : " חייבים לחזק את משחק ההגנה "
 המאמן החדש והזמני של הפועל באר שבע העביר אימון ראשון בקבוצה .  דוד רביבו הושעה מהקבוצה ,  לאחר שהתבטא נגד עזורי 

