כדורעף :  המוליכות ניצחו בפתיחת הבית העליון
מכבי תל אביב המשיכה בשלה עם 0:3 חלק על בת ים ,  מטה אשר  ( נגד רעננה )  וכפר סבא  ( נגד קרית אתא )  איבדו מערכה
משחקי הבית העליון בכדורעף נפתחו כבר אתמול  ( שישי )  ,  אבל גם היום נראה ששום דבר חדש לא נראה באופק ,  כשמכבי תל אביב והפועל מטה אשר ממשיכות בשלהן .  הדאבליסטית ,  שלא הפסידה באף משחק העונה ,  ניצחה את עירוני בת ים 0:3 .  רמת השרון ,  שהשתחלה לבית העליון אחרי ניצחון דרמטי ברמת השרון ,  נכנעה 25:16 ,  25:17 ו-25:14 ,  במה שנחשב לניצחון ה-19 ברציפות של הצהובים מתחילת העונה .
 הפועל מטה אשר ,  שהגיעה לבית העליון מהמקום השני ,  ניצחה 1:3 את ארזים רעננה .  המערכה הראשונה הייתה צמודה והסתיימה ב-23:25 למטה אשר ,  אבל המערכה השנייה הייתה כולה של רעננה ,  שניצחה 12:25 והשוותה ל-1:1 .  שתי המערכות הבאות היו בשליטה של מטה אשר ,  שניצחה 22:25 ו-21:25 והשלימה כאמור 1:3 בסיום .  הזר החדש ,  קרלוס קולה ,  והליברו גיא שמאי הצטיינו בשורות מטה אשר .  אצל האורחים הצטיין מיכאל ויסוצקי לעיני 350 צופים שנכחו בהיכל הספורט נעמן .  
הפועל כפר סבא ניצחה את הפועל עירוני קרית אתא 1:3 .  רק ביום שלישי האחרון נפגשו השתיים גם כן באולם בר לב של כפר סבא ,  אך אז ניצחה אתא 2:3 .  הפעם לעיני 400 צופים התוצאה כאמור הייתה מעט שונה :  כפר סבא ניצחה 22:25 במערכה הראשונה ,  במערכה השנייה קרית אתא השוותה ל-1:1 עם 21:25 .  המשחק המשיך להיות צמוד ובמערכה השלישית הייתה זו כפר סבא שניצחה 21:25 ,  ובהמשך ניצחו המארחים 23:25 תוך שהם משלימים את הניצחון הראשון שלהם בבית העליון .
 
כדורעף :  המוליכות ניצחו בפתיחת הבית העליון
מכבי תל אביב המשיכה בשלה עם 0:3 חלק על בת ים ,  מטה אשר  ( נגד רעננה )  וכפר סבא  ( נגד קרית אתא )  איבדו מערכה

