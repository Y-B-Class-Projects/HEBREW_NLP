דירת 65 מ"ר בתחנה המרכזית הישנה בת"א תימכר תמורת 730 אלף שקל
רינה דגני :  המחירים בשכונת נוה שאנן יכפילו עצמם תוך עשור
חברת מקורות שליטה ,  שבבעלות רוני בן יהודה ,  חתמה על הסכם אופציה לרכישת מגרש בשטח של דונם בנוה שאנן בתחנה המרכזית הישנה תמורת כ-11 מיליון שקל .  על המגרש ניתן להקים מבנה מגורים בן חמש קומות ובו 44 דירות בשטח של 60-70 מ"ר .  דירות שני חדרים אלו ימכרו תמורת 730 אלף שקל כל אחת .  מדובר בשני מגרשים בשטח כולל של דונם ברחוב הגדוד העברי 35 ,  לא רחוק מרחוב נוה שאנן וכ-100 מטרים בלבד מהתחנה המרכזית הישנה .  המגרשים ,  בבעלות הקבלן שמואל רינשטיין ,  הוצעו על ידו לפני למעלה משנה תמורת 6 מיליון שקל .  במהלך השנה העלה את המחיר בהדרגה ל-8 מיליון והיום הוא נרכש בהסכם אופציה תמורת כ-11 מיליון שקלים ,  כאמור .  מניתוח כלכלי שערכה ד"ר רינה דגני ,  מנכ"ל קבוצת גיאוקרטוגרפיה ,  המתמחה במחקרי היתכנות כלכלית ,  עולה כי בניגוד לעלייה של כ-46% במחירי הדירות בכלל תל אביב בעשור האחרון ,  מחירי הדירות בנוה שאנן עלו בעשור האחרון ב-24% בממוצע בלבד .  להערכת דגני המחירים בשכונה צפויים להכפיל עצמם בתוך 10 שנים . " שכר הדירה עלה בשכונה זו בכ-74% לדירה ממוצעת .  זאת ,  לעומת עלייה של כ-20% בלבד במחירי שכר הדירה בשאר האזורים בדרום תל אביב כך שהתשואה בשכונת נוה שאנן גבוהה יותר ",  מסבירה דגני .  בשנתיים האחרונות נרשמו באזור עליות מחירים חדות :  דירות 2 חדרים נמכרו תמורת כ-700 אלף שקל ודירות שלושה חדרים בכ-800 אלף שקל - מחירים הגבוהים פי 3 מאלו שהיו נהוגים לפני 3 שנים בלבד.באזור התחנה המרכזית הישנה קיימת תוכנית פיתוח של העירייה המציעה תכנון של כיכר מרכזית ובנייה ציבורית עם מבני מגורים ומשרדים חדשים בצפיפות גבוהה .  קבוצת מקורות שליטה ,  מי שעמדה בין היתר מאחורי פרויקט הבלוק מסרה , " מטרת הקבוצה היא לנצל את הפוטנציאל הטמון באחד האזורים היחידים בתל אביב שטרם זכה לתנופת פיתוח וטרם נהנו מזינוק מחירי הנדל"ן ". 

דירת 65 מ"ר בתחנה המרכזית הישנה בת"א תימכר תמורת 730 אלף שקל
רינה דגני :  המחירים בשכונת נוה שאנן יכפילו עצמם תוך עשור

