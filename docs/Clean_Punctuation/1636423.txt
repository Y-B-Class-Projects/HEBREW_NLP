בכיר בעיריית אשדוד מואשם בהטרדה מינית
אריה איטח ,  מנהל מחלקת הביטחון בעירייה ,  מואשם שהטריד מינית וביצע מעשים מגונים בשלוש עובדות במחלקה .  פרקליטו : " זו עלילה מרושעת וביטוי של יריבות פוליטית "
 כתב אישום בגין מעשים מגונים והטרדה מינית הוגש היום  ( שלישי )  בבית משפט השלום באשדוד נגד אריה איטח ,  מנהל מחלקת הביטחון של עיריית אשדוד .  איטח מואשם כי ביצע את המעשים בשלוש עובדות באגף הביטחון שעליו היה ממונה .  
לפי כתב האישום ,  פנה איטח לאחת העובדות הכפופות לו והשמיע כלפיה ביטויים בעלי מסרים מיניים .  במקרה אחר נטען שאיטח ניסה לחבק ולנשק את העובדת בניגוד לרצונה בעת שהיתה בחודשי הריון מתקדמים .  כתב האישום מפרט עוד כי איטח השמיע הערות בעלות אופי מיני גם כלפי עובדת אחרת והמשיך בהתנהגות זו ,  עד שעזבה את עבודתה .  בנוסף ,  נטען כי הוא הטריד עובדת בהערות והתבטאויות בעלות אופי מיני וביקש ממנה שתשמש לו דוגמנית צילום במסגרת לימודי הצילום שלו .  בעת הצילומים ,  כך לפי כתב האישום ,  ביקש ממנה להפגין מיניות .  בנוסף ,  ניסה איטח לנשק את העובדת על פיה בניגוד לרצונה .  
פרקליטו של איטח ,  עורך הדין מנחם רובינשטיין מסר בתגובה ,  שמדובר בעלילה מרושעת . " אני יכול להצטער שאחרי כל ההליכים שנעשו בתיק ,  הוגש בסופו של דבר כתב אישום ",  אמר . " היה הליך שימוע במטרה לסגור את התיק .  הפרקליטות התחבטה בו .  נשמעו הגרסאות של המתלוננות ,  שהיו בהן סתירות ודברים תמוהים .  מולן עומדת הגרסה של אריה איטח עצמו .  כמו כן ,  נחקרו מספר עדים ,  שסתרו את ההודעות של שלוש המתלוננות .  הפרקליטות החליטה בסופו של דבר ,  להעביר את ההחלטה בעניין לבית המשפט .  אני חושב ,  שזאת עלילה מרושעת .  לפחות שתיים מהמתלוננות היו אצל אריה איטח בבית ,  הצטלמו מחובקות איתו ואחר כך הגישו נגדו תלונה ?  יש כאן לטעמי משהו מסריח .  יש כאן ביטוי של יריבות פוליטית ". 

בכיר בעיריית אשדוד מואשם בהטרדה מינית
אריה איטח ,  מנהל מחלקת הביטחון בעירייה ,  מואשם שהטריד מינית וביצע מעשים מגונים בשלוש עובדות במחלקה .  פרקליטו : " זו עלילה מרושעת וביטוי של יריבות פוליטית "
 
