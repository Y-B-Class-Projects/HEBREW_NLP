ב.מ.וו ורולס רויס למוסך
ב.מ.וו קוראת ל-350 אלף מכוניות למוסך ,  כולל מדגמי רולס רויס שבבעלותה ,  בשל תקלה במערכת הבלמים . " לא בעיה מסוכנת "
 ב.מ.וו הפיצה קריאת תיקון ל-348 אלף מכוניות ,  זאת בעקבות תקלה במערכת הבלימה שאותרה בחלק מהדגמים המשווקים בעולם .  לפי שעה ,  התקלה מופיעה בסדרה 5 ,  6 ו-7 שתאריך ייצורן בין יולי 2001 לנובמבר 2009 ,  אולם עד כה לא נרשמו דיווחים על תאונות דרכים .  בב.מ.וו מדגישים כי התקלה פוקדת את מנועי ה-V8 וה-V12 ונעדרת ממנועי הדיזל .  קריאת התיקון כוללת את מותג הפאר רולס רויס שבעלות ב.מ.וו ,  החולקים באותם מנועים ,  אולם מדובר במספרים מצומצמים .  
ב.מ.וו תאסוף מאות אלפי מכוניות מתוצרתה בכל העולם כדי לבדוק נזילה במערכת הבלימה שגורמת לאובדן כושר ההאטה של המכוניות .  כ-200 אלף מהמכוניות בשוק האמריקני שם נעשית קריאת התיקון ביחד עם ארגון הבטיחות המקומי ה-NHTSA .  לדברי החברה ,  לא נשקפת סכנה לנהגים מאחר ונשמרת יכולת הבלימה גם במצב החמור ביותר של התקלה אם וכאשר היא מתרחשת . " ישנו אובדן וואקום במערכת הבלימה ,  אבל זאת לא בעיה מסוכנת .  נבדוק את כל המקרים ונטפל בהם במהרה ",  כך מסר דובר החברה בארה"ב פרנק סטיירבי ל'לוס אנגל'ס טיימס' .  
לאור שיתוף המכללים עם מותג רולס רויס ,  ב.מ.וו נאלצת לקרוא גם לכ-6,000 יחידות מדגמי הפאר לסור אל מרכזי השירות כאשר רובן מסדרת הפאנטום .  כ-930 מיחידות אלה בשוק הבריטי המקומי של מותג הפאר ,  והיתר פזורים בעולם .  
ב.מ.וו תתקן את התקלה בכל המכוניות הרלוונטיות שנמכרו בעולם ללא עלות מצד הלקוחות .  בישראל רולס רויס אינה נמכרת ,  והתקלה אם קיימת מתמקדת בדגמים למותג ב.מ.וו .  מהיבואנית קמור נמסר לוואלה !  רכב כי בשלב זה אין בידיה מידע על רלוונטיות התקלה למכוניות שנמכרו בישראל .
 
ב.מ.וו ורולס רויס למוסך
ב.מ.וו קוראת ל-350 אלף מכוניות למוסך ,  כולל מדגמי רולס רויס שבבעלותה ,  בשל תקלה במערכת הבלמים . " לא בעיה מסוכנת "
 
