בת 48 ?  זקנה מדי ! 
נציבות שוויון הזדמנויות בעבודה במשרד התמ"ת הגישה השבוע כתב תביעה נגד חברת  " מי השרון טכנולוגיות ",  על סך 151,831 ¤ ,  בגין פיטורי אישה בשל גילה
אורנה כבביה בת 48 ,  פוטרה אחרי 9 שנות עבודה ,  מכיוון שהמעביד ביקש  " להצעיר "  את המשרד .  היום הוגש כתב תביעה נגד החברה המפטרת על ידי נציבת שוויון הזדמנויות בעבודה במחוז ת"א ,  עו"ד שרון אברהם-ויס ,  על סך  :  151,831 ¤ .  
התובעת ,  אורנה כבביה מגני סביון ,  עבדה בחברת  " מי השרון טכנולוגיות "  כמזכירה ומנהלת משרד ,  ובמשך כל 9 שנות עבודתה במקום זכתה רק לשבחים ומחמאות ממנהליה .  יום אחד ,  וללא כל התראה ,  זומנה במפתיע למשרד המנכ"ל שאמר לה כי הוא נאלץ לפטר אותה .  הוא הסביר לה שהתקבלה החלטה  " לרענן "  את המשרד בעובדים צעירים ,  כפי ש"נהוג "  בחברות היי-טק כיום .  אורנה נעלבה עד עמקי נשמתה ונדהמה מההסבר .  המנכ"ל בחר אפילו להדגיש באוזניה עד כמה הוא מרוצה ממנה ומעבודתה ,  והבהיר לה כי הפיטורין שלה לא באים ללמד על דופי בתפקודה .
 לחברים בעבודה ששאלו למה היא עוזבת ,  אמרה אורנה את האמת : " מפטרים אותי בגלל גילי ".  מהר מאד זומנה לפגישה נוספת עם המנכ"ל שנועדה  " לתאם עמדה משותפת לפיטורים ,  כדי שלא יהיו בושות ,  נגיד שהגענו להסכמה שאת הולכת הביתה ".  אורנה הלכה אמנם הביתה אבל לא הסכימה לשתוק .  היא פנתה לנציבות שוויון ההזדמנויות בעבודה ,  במשרד התמ"ת ,  וביקשה לתבוע את עלבונה ,  בשמה ובשם רבים וטובים אחרים שמודחים משוק העבודה של ישראל כיום ,  כבר בשנות ה 40 לחייהם .
" הפליה מחמת גיל הפכה לרעה חולה ההולכת ומתפשטת בשוק העבודה ",  כתבה הנציבה ,  עוה"ד אברהם-ויס בכתב התביעה .  12 אחוזים מכלל הפניות שהתקבלו מתחילת 2010 ועד ספטמבר היו פניות של אנשים שהתלוננו כי הם מופלים בשוק העבודה על רקע גילם .  חלקם -אנשים שלא התקבלו לעבודה בגלל גילם ,  אחרים - שלא קודמו בעבודתם מחמת גילם ,  וגם מקרים רבים  כמו המקרה של אורנה  של אנשים שפוטרו כיוון שנחשבו ל"מבוגרים "  מדי למקום עבודתם ,  גם אם זה לא מזמן חצו רק את גיל ה 40 . " פיטורים שרירותיים על רקע גיל מהווים הפרה בוטה של עקרונות השוויון וכבוד האדם ",  אומרת עוה"ד אברהם-ויס ,  שדורשת בתביעה פיצויים גבוהים ,  בין השאר ,  כדי להרתיע מעבידים נוספים בישראל שלא להמשיך את המגמה המסוכנת של הורדת גיל העובדים במשק יותר ויותר .
 
בת 48 ?  זקנה מדי ! 
נציבות שוויון הזדמנויות בעבודה במשרד התמ"ת הגישה השבוע כתב תביעה נגד חברת  " מי השרון טכנולוגיות ",  על סך 151,831 ¤ ,  בגין פיטורי אישה בשל גילה

