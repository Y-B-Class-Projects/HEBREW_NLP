מה בין ישראל לפיטורי ראש העיר מוסקבה ? 
האם איש עסקים הרוסי שלווה צ'יגירינסקי ,  שנמלט לישראל ,  גרם לפיטורי ראש עיריית מוסקבה החשוד בשחיתות ?  לפי פרסומים שונים ,  היה ראש העיר מעורב בעסקיו המפוקפקים של צ'יגירינסקי עם אשתו ,  ילנה בטורינה ,  שנחשבת לאשה העשירה ביותר ברוסיה
ראש עיריית מוסקווה יורי לוז'קוב ,  אשר פוטר השבוע על ידי נשיא רוסיה דמיטרי מדוודב ,  עומד ככל הנראה בפני אישומים בגין שחיתות ,  הקשורים לפרויקטים בתחום הנדל"ן .  עבירות השחיתות לכאורה נעשו על ידי חברה בהנהלת אשתו של לוז'קוב ,  ילנה בטורינה ,  שנחשבת לאשה העשירה ביותר ברוסיה .  
העיתון הרוסי  " קומרסנט "  דיווח מפי מקורות המקורבים לחקירה במשרד התובע הכללי ,  כי החקירה מתמקדת בחברת בנייה שבבעלות בטורינה .  בה בעת ,  העיתון הבריטי  " גרדיאן "  דיווח כי המיליארדר הרוסי אלכסנדר לבדב - ממבקריו החריפים של לוז'קוב - קרא לפתוח בחקירה כנגדו בשל קשריה של אשתו עם איש העסקים היהודי-רוסי שלווה צ'יגירינסקי .  לפי דיווחים ,  צ'יגירינסקי נמלט בשנה שעברה לישראל כדי לחמוק מאישומים בבריטניה בגין שימוש בכספי חברה שבבעלותו לצרכיו הפרטיים וכן מחקירה ברוסיה בגין העלמת מס .  
צ'יגירינסקי טוען כי העביר תשלומים למימון התחזוקה של המטוס הפרטי של בטורינה ,  וכי היא הסתירה מסמכים רגישים בכספת בשווייץ .  בטורינה דוחה את טענותיו והגדירה אותן כ"בדיוק ההפך מהמציאות ".  
חקירת משרד התובע הכללי בוחנת מספר טענות בדבר שחיתות בעיריית מוסקבה תחת שליטת לוז'קוב . " נמשכות חקירות השחיתות של מספר בכירים בעיריית מוסקבה ",  אמר דובר משרד התובע הכללי .  
צ'יגירינסקי ,  שהיה בעבר גם שותפו לעסקים של רומן אברמוביץ' ,  דורג לפני שנתיים במקום ה-618 ברשימת המיליארדרים של המגזין  " פורבס ",  עם הון אישי של 1.6 מיליארד דולר .  העיתון הבריטי  " אינדיפנדנט "  דיווח לפני שנה כי צ'יגירינסקי נמלט לישראל כדי לחמוק מהאישומים נגדו בבריטניה בגין שימוש לא מורשה במאות מיליוני דולרים לצרכיו מכספי חברת הנפט סיביר אנרג'י .  
נשיא רוסיה דמיטרי מדוודב פיטר אתמול את ראש עיריית מוסקבה לוז'קוב ,  שבמשך שני העשורים שחלפו מאז קריסת ברית המועצות היה מהאנשים המוכרים והבולטים ברוסיה .  בהודעת הקרמלין נאמר כי מדוודב  " איבד את האמון "  שהיה לו בלוז'קוב .  
רוב עבודות הבנייה והשיקום במוסקבה בשני העשורים החולפים נעשו על ידי חברה בהנהלת אשתו של לוז'קוב ,  ילנה בטורינה ,  שנחשבת לאשה העשירה ביותר ברוסיה .  לאורך השנים הופצו שמועות וחשדות שלפיהם שחיתותו של לוז'קוב היתה הדלק שהגדיל את ההון של אשתו .
 
מה בין ישראל לפיטורי ראש העיר מוסקבה ? 
האם איש עסקים הרוסי שלווה צ'יגירינסקי ,  שנמלט לישראל ,  גרם לפיטורי ראש עיריית מוסקבה החשוד בשחיתות ?  לפי פרסומים שונים ,  היה ראש העיר מעורב בעסקיו המפוקפקים של צ'יגירינסקי עם אשתו ,  ילנה בטורינה ,  שנחשבת לאשה העשירה ביותר ברוסיה

