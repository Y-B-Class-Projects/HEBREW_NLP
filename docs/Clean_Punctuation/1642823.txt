בית השמש העולה 
בית שמש נמצא בתנופת בנייה גדולה ,  שאמורה להתגבר .  ביקושים גדולים לשכירות במקום הופכים אותה להשקעה מעניינת
 >  >  לפני כמה חודשים התבשרנו על ידי שר השיכון על הפשרת קרקעות לבניית 5,000 יחידות דיור כשלב ראשון של תוכנית להגדלת היצע הקרקע לבנייה .  עיון באזורי ההפשרה לימד שכ-40% מהם ייבנו בבית שמש .  העיר החמישית בגודלה בישראל מבחינת שטחה ,  המשתרעת על שטח עצום של 50 אלף דונם ,  שוכנת באמצע הדרך בין ת"א לירושלים בקרבה לכביש 1 .  נכון להיום מתגוררים בה כ-75 אלף תושבים כאשר רק לפני 15 שנה מספר התושבים היה פחות משליש ממספר זה .  בית שמש נמצאת בתנופת פיתוח אדירה .  העיר הקטנה שונתה לבלי הכר ונוספו לה שכונות חדשות :  רמת בית שמש א' ,  ב' ואפילו ג' ,  שבה מתוכננות בשלב זה כ-2,200 יחידות דיור ראשונות .  למי הן מיועדות ?  כמויות רבות של דיו נשפכו בעיתונות על כך ששר השיכון ,  אריאל אטיאס ,  מקצה חלק גדול מהפשרת הקרקעות למגזר החרדי .  בד בבד נציין את העתירה שהוגשה בנובמבר על ידי חלק מחברי מועצת העיר בית שמש כנגד ראש העיר ,  משה אבוטבול ,  על כך שהמכרזים לאכלוס רמת בית שמש ג' ,  לדבריהם ,  מופנים למגזר החרדי .  אוכלוסיית בית שמש ,  נכון להיום ,  מגוונת מאוד וכוללת כ-20% עולים חדשים בהם 7,000 יוצאי חבר העמים לשעבר ,  4,000 מארה"ב ו-2,700 יוצאי אתיופיה .  מבחינה סוציו-אקונומית מדורגת העיר נמוך יחסית לממוצע הישראלי :  4 מתוך 10 .  פרויקטים מתוכננים :  כביש 38 המחבר את העיר לכביש 1 יעבור שדרוג  ( תאריך סיום 2013 )  וכך גם כביש 10  ( כביש טבעתי המקיף את העיר )  .  עוד מתוכננת בניית מרכז המכללות המאוחדות של משטרת ישראל  ( כ-4,000 שוטרים ,  מהם 2,000 בתנאי פנימיה )  באזור התעשייה המערבי .  מזרחית לעיר מתוכנן פארק היי-טק מתקדם  ( בשטח של 35 דונם )  ובנוסף אליו יוקמו באזור שירותי חירום ותעסוקה .  עוד מתוכננת הקמת מרכז תרבות בעלות של 30 מיליון שקל בשיתוף עם מפעל הפיס .  נכסים מניבים למגורים :  מי שמחפש השקעה מניבה ישיג לרוב תשואה גבוהה יותר בחלק הוותיק של בית שמש המכונה מרכז העיר .  אזור זה ,  שקלט בשנים האחרונות את מרב העולים מחבר העמים ומאתיופיה ,  מאופיין ברובו בבניינים ישנים  ( "שיכוני רכבת ")  ובהם בעיקר דירות בנות שלושה חדרים בשטח של 55-60 מ"ר .  קיים ביקוש ער לנסים מסוג זה במרכז הוותיק ,  ונכון להיום קשה למצוא נכסים למכירה .  במרכז העיר עשוי להיות פער משמעותי במחירי הדירות בין רחובות סמוכים - המחירים באזור זה יכולים לנוע בין 400 אלף שקל ל-500 אלף שקל לדירת שלושה חדרים .  מחירי השכירות :  1,800-2,300 שקל ,  בהתאמה .  לאור האמור ,  התשואה  ( הגולמית )  הצפויה על השקעה פשוטה בנכס מניב למגורים תנוע סביב 5% - תשואה אופיינית לערי המעגל השני במרכז המדינה .  רכישת נכס מניב בבית שמש ,  בעד ונגד :   ?  למה כן :  עיר מתפתחת ,  ביקוש ער מצד המגזר החרדי ,  מחסור בדירות .  מודיעין הבאה ?   ?  למה לא :  איפה זה בדיוק בית שמש ?   ?  לסיכום :  בית שמש מפגינה צמיחה מרשימה בהתפתחות העיר ,  בהיותה עיר קולטת עלייה עם אוכלוסייה מגוונת .  מצוקת הדיור הקשה של המגזר החרדי גורמת לביקוש גבוה לנכסים בעיר זו .  מגזר זה ,  כמו שאר האוכלוסייה ,  מאופיין ברמות ביקוש שונות :  חלקו יוכל לרכוש דירה בפרויקט רמת בית שמש ג' החדש וחלקו לא .  חלקו ירכוש דירה וחלקו ישכור .  גם מרכז העיר הוותיק מאופיין בביקושים גבוהים לדירות הן למכירה הן בשכר דירה חודשי על ידי המגזר החרדי .  האם ביקושים אלה ייגברו ויגרמו לעליות מחירים ?  ימים יגידו .  בהצלחה .  - הכותב הוא מומחה בהשקעות בנדל"ן מניב ,  יועץ ,  מרצה ומחבר הספר  " נדל"ן בג'ינס ".  עזרו בהכנת הכתבה :  הרן זגורי וקובי מרקוביץ .  הקוראים מוזמנים להעלות שאלות ותגובות באתר www.rej.co.il

בית השמש העולה 
בית שמש נמצא בתנופת בנייה גדולה ,  שאמורה להתגבר .  ביקושים גדולים לשכירות במקום הופכים אותה להשקעה מעניינת

