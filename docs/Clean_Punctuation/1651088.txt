שלוש ספקיות נפט הפסיקו לסחור עם אירן
ה"פייננשל טיימס "  מדווח כי שתי ספקיות הנפט המזוקק מהגדולות בעולם  - " ויטול "  ו"טרפיגורה "  הפסיקו לספק נפט לאירן .  זאת על רקע התקדמות בחקיקה נגד אירן בארה"ב
שלוש מספקיות הנפט הגדולות בעולם הפסיקו לספק נפט מזוקק לאירן ,  כך דיווח אמש  ( שני )  ה"פייננשל טיימס ".  החברות  " ויטול "  ו"טרפיגורה "  מצטרפות בכך לספקית נוספת   " גלנקור ",  שהפסיקה לאחרונה לסחור עם הרפובליקה האיסלמית ,  זאת על רקע החשש מהטלת סנקציות על המדינה בשל המשך פיתוח תוכנית הגרעין שלה .
 מחוקקים בארה"ב מקדמים בתקופה האחרונה חקיקה שתעניש חברות המספקות נפט לאירן .  אירן היא אחת מיצואניות הנפט הגולמי הגדולה בעולם ,  אך היא תלויה באספקת נפט מזוקק ממדינות אחרות שכן אין בידיה את הטכנולוגיה לזיקוק הנפט ברמה גבוהה . " תחום אספקת הנפט מצטמצם ,  ואירן נמחצת בתוכו ",  אמר גורם בעסקי מסחר הנפט במזרח התיכון .  
הפייננשל טיימס דיווח כי שתי החברות היריבות  ויטול ,  שבסיסה בשוויץ ,  וטרפיגורה ,  שבסיסה בהולנד ,  הפסיקו לאחרונה את מסחר הנפט עם אירן .  מחברת ויטול נמסר כי הוחלט שלא להשתתף במכרז אספקת נפט לאירן כבר בתחילת השנה ,  ושהחברה תספק נפט על בסיס התחייבויות קודמות בלבד .  
בסוף השבוע האחרון הציגו מדינות המערב טיוטת הצעה חדשה לאו"ם בדבר הטלת סנקציות על אירן באם זו תמשיך להעשיר אורניום במסגרת תכנית הגרעין שלה .  על פי טיוטת ההצעה החדשה יוטלו סנקציות על בנקים אירניים חדשים הפועלים בחו"ל .  כמו כן יתנהל מעקב צמוד אחר פעילותו של הבנק האירני המרכזי .
 
שלוש ספקיות נפט הפסיקו לסחור עם אירן
ה"פייננשל טיימס "  מדווח כי שתי ספקיות הנפט המזוקק מהגדולות בעולם  - " ויטול "  ו"טרפיגורה "  הפסיקו לספק נפט לאירן .  זאת על רקע התקדמות בחקיקה נגד אירן בארה"ב

