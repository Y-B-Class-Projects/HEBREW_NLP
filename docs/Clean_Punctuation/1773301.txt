הפועל תל אביב גברה 85:93 על הפועל חולון
האדומים נעזרו באווירה הלוהטת בהדר יוסף כדי להדיח את היריבה מליגת העל ולהיות הראשונה שמעפילה לרבע גמר הגביע
צפו בתקציר המשחק באדיבות רשות השידורhttp :/ /www.iba.org.ilעריכת וידאו :  דורון שטיין
הפועל תל אביב הוכיחה הערב  ( שלישי )  שאין צורך להתכונן לשובה למרכז הבמה של הכדורסל הישראלי ,  כי למעשה היא כבר שם .  האדומים שדורסים את הליגה הלאומית בדרך הבטוחה לליגת העל גברו 85:93 על הפועל חולון במשחק שפתח את משחקי שמינית גמר גביע המדינה ,  וניצלה את האווירה הנהדרת בהדר יוסף כדי להיות הראשונה שמבטיחה את מקומה בין שמונה האחרונות במפעל .
 החולונים אומנם נבלמו במחזור הליגה האחרון עם הפסד ראשון מזה כחודש ,  אבל הקבוצה של דני פרנקו ציפתה למשחק קל יותר מול הקבוצה מהליגה השנייה .  בפועל התפתח קרב צמוד לכל אורך 40 הדקות ,  כשהזרים של האדומים מחזיקים אותם בתמונה - בריאן אוסברי כיכב עם 34 נקודות ו-15 ריבאונדים ואדריאן אוטר תרם 22 נקודות ,  10 ריבאונדים ו-5 חסימות .  גם כשהיה נדמה שחולון עומדת לברוח ,  ובסיום עזרו גם הישראלים של שרון אברהמי לפוש האחרון שהקפיץ את הדר יוסף לשמיים .
 הפועל תל אביב פתחה עם ירון להט ,  ירדן שוורצמן ,  אלעד אליהו ,  בריאן אוסברי ואדריאן אוטר .  בחולון עלו מורן רוט ,  רוברט היית ,  קאסיב פאוול ,  ריץ' מלצר וניר כהן .  חולון נראתה עדיפה בפתיחה ,  אבל אוסברי התעשת ראשון אצל האדומים והשאיר אותם בתמונה .  רוט שמר את האורחים ביתרון קטן לכל אורך הרבע ,  אבל אוטר עשה את שלו מתחת לסלים ובסיום הרבע הראשון הוליכה חולון רק 26:28 .
 בפתיחת הרבע השני הפכה הפועל תל אביב את הקערה ושלשה של גל איתן העלתה אותם ליתרון ראשון ,  30:33 .  חולון נעזרה בדקות מצוינות של מלצר וחזרה ל-40:40 ,  אבל שני הזרים של האדומים נשארו חמים ,  ובמחצית הוליכה הפועל תל אביב 48:51 .
 היתרון של המקומיים כבר צמח ל-48:53 בתחילת הרבע השלישי ,  לפני שריצה נגדית של חולון בראשות היית החזירה לה את היתרון עם 56:57 .  החולונים שמרו על יתרון קטן כשההתלהבות של הפועל תל אביב עלתה לה בלא מעט איבודים ,  אבל אוסברי התחמם מחדש ועזר לאדומים להוביל 71:72 בסיום הרבע .
 ברבע האחרון הדרמה נמשכה כשהקהל המשולהב דחף את שתי הקבוצות לקרב אינטנסיבי ,  ושלשה של רוט הקפיצה את חולון ל-74:76 .  הפועל תל אביב המשיכה להחזיק מעמד ,  והמטוטלת נמשכה עם שלשה של אלעד אליהו שקבעה 80:83 לאדומים ,  ואוסברי המשיך את המומנטום עם שלשת מומנטום שקבעה 80:87 ,  אחרי חולון נפלה מהרגליים ,  ובסיום עמדה התוצאה על 85:93 .
 קלעו להפועל ת"א :  בריאן אוסברי 34 נקודות  ( 15 ריבאונדים )  ,  אדריאן אוטר 22  ( 10 ריבאונדים ,  5 חסימות )  ,  גל איתן 12 ,  אלעד אליהו 11 ,  ירדן שוורצמן 8 ,  יריב רוקני 6 .
 קלעו להפועל חולון :  ריץ' מלצר 28 נקודות  ( 7 ריבאונדים )  ,  רוברט היית 18 ,  מורן רוט 17 ,  קאסיב פאוול 12 ,  עמית בן דוד 5 ,  ניר כהן 4 .
 
הפועל תל אביב גברה 85:93 על הפועל חולון
האדומים נעזרו באווירה הלוהטת בהדר יוסף כדי להדיח את היריבה מליגת העל ולהיות הראשונה שמעפילה לרבע גמר הגביע

