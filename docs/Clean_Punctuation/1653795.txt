חברת האופנה פיליפס ון-הויזן תרכוש את טומי הילפיגר תמורת 3 מיליארד דולר
חברת דירוג האשראי מודי'ס הודיעה כי היא שוקלת להוריד את דירוג פיליפס ון-הויזן בעקבות העסקה
פיליפס ון-הויזן ,  חברת האם של קלווין קליין ,  הודיעה אתמול  ( ב' )  כי תרכוש את חברת האופנה טומי הילפיגר מידי חברת ההשקעה הפרטית אייפקס ,  בעסקת מזומן ומניות בהיקף של 3 מיליארד דולר .  החברה ציינה כי הרכישה תסייע להגדלת נוכחותה באירופה ובאסיה.העסקה כוללת רכיב מזומן בסך 2.6 מיליארד דולר ,  כמו גם 380 מיליון דולר במניות .  בכוונת החברה להנפיק אג"ח בשווי 3.05 מיליארד דולר למניות בשווי 200 מיליון דולר ,  על מנת לסייע במימון העסקה .  בעקבות הודעת החברות ,  אמרה חברת דירוג האשראי מודי'ס כי היא שוקלת להוריד את דירוגה של פיליפס ון-הויזן בשל העלייה הצפויה ברמות החוב שלה ." העסקה תביא להגדלת פיליפס ון-הויזן ולגיוון המותג ,  ערוצי ההפצה והמוצרים של החברה ,  אך חלק משמעותי של הרכישה ממומן באמצעות אג"ח ,  מה שיביא לגידול המינוף בחברה ",  אמר אנליסט מודי'ס סקוט טוהי.מודי'ס מדרגת את פיליפס ון-הויזן ברמה של ba2 ,  שתי רמות מתחת לדירוג השקעה .  להערכת טוהי ,  אם הרכישה תושלם בתנאים הנוכחיים ,  תוריד מודי'ס את דירוג האשראי של פיליפס ון-הויזן ברמה אחת ,  ל-ba3 .  אג"ח הבכורה הבלתי מבוטחות הקיימות של החברה ,  ששוויין כ-100 מיליון דולר ,  יורדו ככל הנראה בשתי רמות בעקבות העסקה ,  מ-baa3 הנחשב לדירוג השקעה ל-ba2 ,  הנחשב דירוג זבל.אייפקס רכשה את טומי הילפיגר ,  מותג האופנה של המעצב האמריקאי טומי הילפיגר ,  ב-2005 תמורת 1.6 מיליארד דולר .  בתחילת 2008 התכוונה חברת ההשקעה הפרטית לבצע הנפקה ראשונה לציבור ,  לפי שווי של 2.5 מיליארד דולר ,  אך בשל התדרדרות השווקים הפיננסיים עקב משבר הסאבפריים ,  החליטה לדחות את ההנפקה ,  ולבסוף ויתרה עליה.הנפקת המניות הראשונה של טומי הילפיגר היתה ב-1992 ,  ועד סוף אותו העשור זינקו מכירותיה השנתיות ל-2 מיליארד דולר .  זאת ,  במיוחד לאור העובדה שבגדיה זכו להצלחה בקרב מוסיקאים פופולריים ,  כמו הראפר סנופ דוגי דוג .  עם זאת ,  המעבר של לקוחות צעירים למותגים מתחרים ,  דוגמת אברקרומבי אנד פיץ' ,  פגעה בהכנסות החברה .  הירידה בהכנסות הובילה למכירתה לאייפקס .
 
חברת האופנה פיליפס ון-הויזן תרכוש את טומי הילפיגר תמורת 3 מיליארד דולר
חברת דירוג האשראי מודי'ס הודיעה כי היא שוקלת להוריד את דירוג פיליפס ון-הויזן בעקבות העסקה

