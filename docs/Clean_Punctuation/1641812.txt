 " ספקי הגז מנצלים את כוחם בשוק החשמל "
 ועדת הכלכלה דורשת מרשות החשמל וממשרד התשתיות למנוע פירצה שתביא לכניסה בהיקפים גדולים של ספקי הגז הטבעי לייצור החשמל הפרטי ,  כדי לשמור על התחרות במשק 
ועדת הכלכלה דורשת מרשות החשמל וממשרד התשתיות למנוע פירצה שתביא לכניסה בהיקפים גדולים של ספקי הגז הטבעי לייצור החשמל הפרטי ,  כדי לשמור על התחרות במשק ולמנוע פגיעה ביצרני החשמל הפרטיים - כך החליטה הבוקר הוועדה ,  בתום ישיבה שעסקה בכניסת ספקי הגז הטבעי ,  קבוצת מרחב וים תטיס ,  למקטע יצור החשמל הפרטי .  
יו"ר הוועדה ,  ח"כ אופיר אקוניס  ( ליכוד )  ,  דרש בישיבה מרשות החשמל וממשרד התשתיות לשתף בבדיקה שהם מקיימים את הרשות להגבלים עסקיים .  אקוניס דרש שמסקנות הבדיקה יוגשו לוועדת הכלכלה בתוך חודש .  
אקוניס דרש ממשרד התשתיות לשנות את תנאי הרישיון לאספקת חשמל פרטי כדי למנוע בעלויות צולבות ולדווח על כך לוועדה בתוך 30 יום .  עוד דרשה הוועדה מהממונה על ההגבלים העסקיים ,  רונית קן ,  לגבש חוות דעת על הסכנה להיווצרות מונופול גם בתחום יצור החשמל המופק מגז ,  ובטווח הארוך יותר סכנה להשפעה במחיר לצרכנים ולתחרות במשק החשמל .  
אקוניס הדגיש כי  " פעילויות צולבות בשוק אספקת הגז הטבעי ,  במקטעי יצור החשמל ותשתיות אחרות ,  מהוות איום חריף על התפתחותה של תחרות בתחומים אלה ,  ובפרט בקשר ליכולתם של יצרני חשמל פרטיים אחרים ,  שאינם פעילים בתחום אספקת הגז להקים ולתפעל תחנות כוח בעלויות שוות ".  הוא הביע חשש שכניסת ספקיות הגז לתחומים אלו תוביל לסיום הניסיון לקיום תחרות בשוק החשמל . " מדובר כאן על הנצחת המונופול ,  או למעשה דואופול של יצרני חשמל פרטיים ,  שינצלו את שליטתם בשוק לשם העלאת המחירים .  עלינו למנוע חוסר תחרות והנצחת מונופולים המנוגדים לתפיסת השוק החופשי ".  
ח"כ מירי רגב  ( ליכוד )  ,  שיזמה את הדיון ,  טענה כי  " המצב שנוצר ,  בו גופים פרטיים שהם ספקי גז ,  ייכנסו למערך של יצור חשמל הוא מסוכן למדינה .  ספקי הגז הטבעי מנצלים את כוחם לדיכוי התחרות בשוק יצור החשמל הפרטי והציבור ישלם את מחיר היווצרות המונופול .  יש להגביל את הגורמים הפרטיים המייצרים גז טבעי מלהיכנס לשוק החשמל ".  
שוקי שטרן ,  מנהל רשות הגז הטבעי במשרד התשתיות ,  אמר כי  " משק הגז הטבעי מוסדר במתכונת המתקדמת ביותר בעולם וקיים איסור על בעלויות צולבות בתחומי רישיונות ,  ספקי חשמל ואספקת מוצרי אנרגיה אחרים כמו בתי זיקוק .  משק הגז הטבעי הוא תחרותי וזהו מצב שלא קיים בשום מקום בעולם ".  
לדבריו , " בשנת 2010 עד 40% מיצור החשמל הוא באמצעות גז טבעי .  עד שנת 2014 חלק הגז ביצור החשמל צפוי להתקרב ל-50% .  החיסכון למשק ב-6 שנות הפעילות בגז טבעי מגיעה ל-5 מיליארד דולר .  אנו מקווים שבסוף השנה יחוברו צרכנים קטנים לגז טבעי ".  שטרן אמר כי  " אנו עוסקים בהבטחת תחרויות בגז טבעי ,  מתן רישיונות ופיקוח על בעלי הרישיונות .  אנחנו פועלים כדי שההשקעות יבוצעו במגזר הפרטי ונאפשר לצרכנים להשתמש בגז טבעי ".  
אמנון שפירה ,  יו"ר רשות החשמל ,  אמר כי  " למרות תיקון החוק נקבעו בחוזים עם יצרני החשמל הפרטיים חסמים למניעת ניגודי עניינים .  הטיעונים שהשמיעה רגב נכונים אבל כיום ההשפעה של כניסת ספקי הגז היא מזערית ואם תיווצר בעיה של תחרות - הרשות תתייחס לכך ".  
שלומי פריזנט מרשות ההגבלים אמר כי ברשות לא נערכה עבודה בנושא ולא נקבעה עמדה . " לא תמיד קשר אנכי במקטע יצרני הוא רע למשק ".  
עו"ד אהרון מיכאלי ,  המייצג יצרני חשמל פרטיים ,  אמר כי  " המציאות העסקית מקדימה את הרגולטור . " עד שהרגולטור יסיים את הבדיקות ,  כל יצרני החשמל שרוצים לקום לא יקומו .  עד שתתקבל המסקנה שצריך לאסור שליטה אנכית הסוסים יברחו מהארווה .  חייבם לפעול מהר ולקבוע הסדרים כדי לתת סיכוי הוגן ליצרני החשמל הפרטיים ".  
נמרוד נוביק ,  סגן נשיא קבוצת מרחב ,  אמר כי  " כספקי גז יש לנו יתרון אחר ואף אחד לא יוכל להתחרות במחיר החשמל שתייצר תחנה בבעלותנו .  בשבועות האחרונים אנו מוצפים בפניות להצטרף לתחנות כוח כשותפים ואנו בוחנים אותן .  בלי בהירות רגולטוריות אי אפשר לקבל החלטות אסטרטגית .  אם יווצר דואופול נהיה מרוצים כי הוא יהיה שלנו ".  
ציפי איסר איציק מעמותת אדם טבע ודין אמרה כי  " חשוב מאוד לדאוג לכך שמשק הגז יהיה תחרותי ויעיל - כל עוד המדינה לא מתבססת על אנרגיות מתחדשות .  חשוב שמשק הגז לא יסבול מתחלואי משק החשמל .  לא יתכן שתהיינה הצלבות כאלה .  חשוב שתהיה תחרות אמיתית במשק הגז .  
ח"כ כרמל שאמה  ( ליכוד )  טען שהמונופול הכי חזק בשוק האנרגיה הוא חברת החשמל שמאיימת על התחרות ומגבילה יותר מכל תחרות . " לא ברור כיצד כל הרגולטורים לא פעלו בתיאום בכל מה שקשור לפעילות של ספקי הגז בשוק החשמל ",  אמר שאמה . 

" ספקי הגז מנצלים את כוחם בשוק החשמל "
 ועדת הכלכלה דורשת מרשות החשמל וממשרד התשתיות למנוע פירצה שתביא לכניסה בהיקפים גדולים של ספקי הגז הטבעי לייצור החשמל הפרטי ,  כדי לשמור על התחרות במשק 

