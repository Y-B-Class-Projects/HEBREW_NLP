מסעות שטייניץ באמריקה
גיוס מחוף לחוף
יובל שטייניץ חרש השבוע את ארה"ב לרוחבה ולאורכה .  את יום ראשון השבוע פתח שר האוצר במיאמי ,  פלורידה ,  בערב פתיחת שנת הגיוסים החדשה של ארגון הבונדס העולמי .  יעד הגיוסים של הארגון השנה ,  כמו בכל השנים האחרונות ,  הוא 1.3 מיליארד שקל .  בערב החגיגי גייס הבונדס סכום שיא של 141 מיליון דולר .  השתתפו באירוע כ-700 ממנהיגי הבונדס בכל ארה"ב .  שר האוצר אמר באירוע : " נסעתי 7,000 ק"מ כדי להודות לכם על ההתגיסות האדירה של הקהילות היהודיות בצפון אמריקה ובעולם כולו למען מדינת ישראל ".  בנאומו התייחס שטייניץ ,  שזכה למחיאות כפים רבות ,  לחוסנה הלאומי של ישראל ולעוצמתה הכלכלית .  שלשום נעל שטייניץ את יום המסחר בוול סטריט ,  באירוע חגיגי לציון השקת הסחר של איגרות ישראליות בבורסה בניו יורק .  איגרות החוב נסחרות החל מאתמול בערוץ הסחר הרגיל של הבורסה בניו יורק ,  על פי הסכם שעליו חתם שר האוצר בעת ביקורו .  זו הפעם הראשונה שאג"ח של ממשלת ישראל רשומה לסחר בבורסה הניו יורקית .  שר האוצר אמר כי  " רישום האג"ח למסחר בבורסת ניו יורק יאפשר לאג"ח הישראלי להיות נגיש לכלל המשקיעים והסוחרים ,  ובכללם משקיעים פרטיים .  הרישום יחזק את מעמדה הכלכלי של ישראל ושל חברות ישראליות בשוקי העולם ". 

מסעות שטייניץ באמריקה
גיוס מחוף לחוף

