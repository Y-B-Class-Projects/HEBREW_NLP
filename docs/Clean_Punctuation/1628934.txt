האינפלציה בגוש היורו הואצה לקצב המהיר זה עשרה חודשים - מדד המחירים לצרכן עלה ב-0.9%
זאת בעקבות הזינוק במחירי האנרגיה ;  האינפלציה בגוש היורו צפויה להיות בממוצע בשיעור של 1.3% ב-2010
האינפלציה בגוש היורו הואצה בחודש דצמבר לקצב המהיר ביותר זה עשרה חודשים ,  בעקבות עליית מחירי האנרגיה .  מדד המחירים ליצרן של 16 המדינות החולקות את מטבע היורו עלה בדצמבר ב-0.9% לעומת החודש המקביל שנה קודם לכן ,  לאחר שבנובמבר עלה ב-0.5% ,  כך דיווחה היום הלשכה המרכזית לסטטיסטיקה של גוש היורו בלוקסמבורג .  העלייה במדד היתה בהתאם לתחזיות אנליסטים .  מחירי הנפט עלו ביותר מ-100% מאז שפל של 32.70 דולר לחבית אליו הגיעו בינואר 2009 ,  ועוררו את האינפלציה ,  בעוד חברות קיצצו עלויות ופיטרו עובדים כדי לפצות על הירידה בהכנסותיהן .  אף כי התחזקות הכלכלה עודדה את הבנק המרכזי של אירופה לסגת מתמריצי החירום בחודש שעבר ,  אמר נגיד הבנק המרכזי ,  ז'אן קלוד טרישה ,  כי האינפלציה צפויה להישאר  " מתונה "  ב-2010 .  הבנק המרכזי של אירופה אמר בחודש שעבר כי האינפלציה בגוש היורו צפויה להיות בממוצע בשיעור של 1.3% ב-2010 ,  וסביב 1.4% ב-2011 .  היעד של הבנק המרכזי לאינפלציה בטווח הבינוני נותר מתחת ל-2% .
 
האינפלציה בגוש היורו הואצה לקצב המהיר זה עשרה חודשים - מדד המחירים לצרכן עלה ב-0.9%
זאת בעקבות הזינוק במחירי האנרגיה ;  האינפלציה בגוש היורו צפויה להיות בממוצע בשיעור של 1.3% ב-2010

