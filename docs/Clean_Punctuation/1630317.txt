מדור סוף
איך יוצאת אילנה דיין מסוף השבוע האחרון ?  מה הוציא את עלמה זק מהנמנום ?  איך מוכרים נשיאה ?  ומה היו אומרים על זה עמית הרמן השופט נעם סולברג והעיתונאי הבכיר בן כספית ? 
נפתח בווידוי :  לא קראנו את פסק הדין של נעם סולברג בשלמותו .  גם לא את כל הפרוטוקולים ,  העדויות והתצהירים .  מצד שני  גם אתם לא .  וכשחושבים על זה ,  אז מדובר בביזיון .  איך חודש אחרי פרסום פסק הדין המרעיש אף אחד לא חשב להרים את הכפפה הזו ?  טוב שיש בישראל עיתון עם אג'נדה !  
לא נרד כאן לסיבות שהובילו לפרסום הכתבה ב"סופשבוע ",  אבל לפחות למדנו שאילנה דיין ,  כמו כולנו ,  היא בת אנוש .  ובעיתונות זה אומר להיות לפעמים בינוני .  כי ביננו ,  מי לא חותך סינקים או ציטוטים בשביל שיסתדרו יותר טוב עם הכתבה ?  ,  מי לא מגזים בתיאורים כדי לייצר אווירה דרמטית ?  ומי באמת קורא את התצהירים הארוכים שעורכי הדין כותבים עבורו ?  יאללה ,  חותמים עליהם ואומרים נקסט .  
אז למי אתם מצפים שנאמין ?  למעריב שקובע כי גיורא איילנד נפגש בשליחות אילנה דיין עם סרן ר' וניסה להוריד אותו מהסיפור ?  או לאילנה דיין שטוענת כי הפגישה נעשתה שלא בידיעתה ?  בקרליבך לפחות יכולים להישבע שככה כתוב בפסק הדין .  
כנראה שנישאר עם סימני השאלה האלה עד הערעור בעליון .  או לפחות עד שעקיבא אלדר או גידי וייץ יצללו לפרוטוקולים ויכתבו את גרסת כנופיית שלטון החוק לפרשה .  
מה שכן ,  טור העורך של בן כספית ב"מוספשבת "  לא מוסיף סטייל לטיפול באילנה דיין .  במשך כל הסופ"ש היו עסוקים אנשי  " מעריב "  בלהגן על התחקיר המאוזן והמקצועי ,  לדבריהם .  ואז מגיע בן כספית בכתבת  " כנסו ,  כנסו !  !  !  "  ומכנה את התחקיר של דיין  " פשע עיתונאי בוטה ",  את הכתבה של ליבסקינד  " תחקיר מדהים ..  .  ממליץ לרוץ ולקרוא "  ואת עורכי הדין של סרן ר ' " מצויינים ". 
מי זה האיש עם הכובע בשער  " 7 ימים ",  חשבנו לעצמנו .  ואז גילינו בכותרת משנה שמדובר בחבר הכנסת חיים אמסלם מש"ס שהיה מעורב בניהול מסעדה במקביל לעיסוקו בכנסת .  הוא אפילו שלח לשם את העוזר הפרלמנטרי שלו כדי שיעבוד במקום במשך חודשים .
 בתוך הכתבה אנחנו לומדים שהעסק  ( שיפודיה )  היה בבעלות בנו של ח"כ אמסלם .  שהעובד ביקר שם רק שלושה חודשים ,  ולדברי הבן הם בכלל חברים טובים והוא לא ממש עבד במקום .  סיפור לא נעים  ( וגם לא נורא )  בשביל הש"סניק  ( מי שלא יהיה )  אבל כתבת שער ?  ?  ? 
מבחן סולברג :  הנאשם יצר מצג שווא לפיו התובע  ( להלן האיש עם הכובע )  היה מבעלי המסעדה .  השימוש במונח המעורפל 'מעורב בניהול המקום' מטעה את הקורא וגורם לו לחשוב כי מדובר בהכנסה צדדית ופסולה .  הטיעונים שעומדים לזכותו של האיש עם הכובע אינם מוצגים באותו אור שלו זוכים דברי הבלע של מקטרגיו .  
וכספית היה פוסק :  פשע עיתונאי בדרגה בינונית .
 בקריאה ראשונה של כתבת שער  " תרבות מעריב "  הורדנו את הכובע .  אנטון אוסטרובסקי הזועם ,  כוכב  " הבודדים "  של רנן שור ,  יושב על כוס וודקה זולה עם שרית פוקס .  אבל אז גילינו ב"7 לילות "  את סשה אגרונוב שהוא גם כוכב  " הבודדים "  וגם זוכה פרס אופיר על תפקידו הראשי בסרט .  וגם הוא יושב לכוס וודקה זולה עם יואב בירנברג .  
ובקרב הזה אין ל"תרבות מעריב "  סיכוי .  גם זכו ברוסי הפחות שווה ,  וגם בעורך שייבש את הכתבה .
 מבחן סולברג :  אשת יחסי הציבור של הסרט מוזמנת למסור את עדותה ולהבהיר האם הייתה בליבה כוונת זדון בהעניקה כתבת שער ל"תרבות מעריב ".  עורך  " 7 לילות "  מואשם בביזיון בית המשפט לאחר שהעיד כי אינו שם קצוץ ,  כלשונו ,  על מתחריו מקרליבך
וכספית היה פוסק :  תחקיר עיתונאי למופת שלעולם לא היה מתפרסם בחינמון של אדלסון או במפעל הדפוס וההפצה של שוקן .
 מזל ש"רשת "  ו"קשת "  החליפו ימים ,  אחרת היינו נתקעים בסוף השבוע הזה רק עם שיפוד ביד .  עלמה זק בשער מוסף הארץ בראיון די משעמם עד הרגע שמזכירים בפניה את  " שבוע סוף ".  אז עלמה מתמסרת לרוח המפקד ומשמיצה את המתחרים .  לפחות יצאה תמונת שער שמזכירה את שאקירה .
 ובשער  " סופשבוע "  דליה איציק .  גרררר ..  .. .אה ,  זה לא החיקוי של עלמה .  זאת איציק על אמת .  איציק נשלחה להגן על ציפי שזוכה להערות בכנסת על השמלה והתספורת שלה .  ככה לא מוכרים עיתונים .  גם לא ראש ממשלה .  אבל ככה כן בוחרים נשיאה .  איציק לא לוקחת צד במאבק בין לבני ומופז ,  ובאווירת פיס אנד לאב מצהירה שהיא המאמא של המפלגה .  התחקירים הלא נעימים אודותיה נשארו בחוץ .  ככה בונים נשיא .  תשאלו את קצב .
 מבחן סולברג :  בית המשפט מברך על חוק קידום נשים .  האפליה המתקנת שניתנה לזק שכמעט ונפקדה מהתוכנית הראשונה של  " ארץ נהדרת "  הינה מעשה סמלי וראוי .  כך גם קידומה של דליה איציק אשר קולה נדם בשבועות האחרונים כפי שנהוג אצלה בתקופות סיכון הון פוליטי .
 וכספית היה פוסק :  מוטב היה לו הגברת דיין הייתה לומדת יושרה מהי מדליה איציק .  ובאשר לעלמה זק ,  אני מחזק את ידיו של ידידי כצל'ה במלחמתו נגד שליחי גבלס המפרסמים פרופגנדה בעיתון בבעלות גרמנית .
 אחרון הראפרים בישראל ,  סאבלימנל ,  יוצא לקרב האחרון של הז'אנר הגווע . " ישראל שישבת "  נבחר להחיות את המהפכה מחדש .  סאבלימינל מופיע על השער עם אשתו הטרייה וחושף צד רך באישיותו .  זה יפתיע רק את מי שחושב שטופאק שמעוני נורה חמישים פעם בסמטה חשוכה בקווינס  ושרד כדי לשיר על זה .  
יובל אברמוביץ לא מספק ניצוצות של טראש בראיון ,  אבל התמונות של הזוג נראות כמו הפקה זולה של צלם חתונות .  זה כנראה מספיק בשביל  " ישראל היום "  כדי להעניק לכתבה פלומבה  " מיוחד ". 
בשער 2 אנחנו מגלים עוד זוג במלחמת הישרדות .  דן שילון וטלי מורנו עם תוכנית הבוקר המתחדשת של  " קשת ".  שניהם חוזרים על תיבת המסרים של אבי ניר .  שניהם כבר שיננו אותה באולפן של עודד בן-עמי בשבוע שעבר .
 מבחן סולברג :  זוג הטרוסקסואלי אינו מונח טריוויאלי .  זהו רצון האל .  
וכספית היה פוסק :  לא אפרט מדוע עמוס רגב כבר לא עובד ב"מעריב ",  רק אגיד שאצלנו שער של סאבלימינל לא היה עובר .
 @@@דווקא בשבוע שבו משיק כלכליסט את מוסף סוף השבוע הסקסי שלו ,  מחליטים ב"דה-מרקר וויק "  לקצץ בעלויות ולצאת לראשונה בשער שאינו כרומו .  
@@@היינו צוללים לפרויקט אובמה של מוסף הארץ ,  באמת נראה מעניין ,  ואולי נעשה את זה מייד כשנסיים עם פסק הדין של סולברג .
 @@@זה כבר גובל בהתעללות : " תרבות מעריב "  צריכים להבין שכבר עשור זה לא קול לראיין את משה פרסטר ולהשוות אותו לטל פרידמן .
 @@@דורון רוזנבלום ,  עלינו עליך .  גם אתה קורא וואלה !  ברנז'ה .  בטור האחרון של רוזנבלום ב"מוסף הארץ "  הוא מתלונן על העיסוק הרב של שוק תקשורת בעצמו .  כולל מונחים מגניבים כמו רגולציה ודמי זיכיון .  יאללה דורון ,  זו לא בושה לטקבק .
 @@@סבר פלוצקר בטפיחה חסרת מודעות עצמית על השכם במוסף  " ממון ".  זו הכלכלה ,  מטומטמים .  מזל שהיה לנו את סבר ואת העיתון האחראי  " ידיעות אחרונות "  כדי לעבור בשלום את המשבר הכלכלי .
 להוציא ספר מרגיש לרוב כמו לידה ,  לא פלא שיאיר חוטף התקף חרדה/
הוא שוכב ומחשב את קיצו לאחור ,  מתרפק על הימים שהשיער שלו היה שחור/
הוא שוקל אפילו להתקשר לארנון ,  כולו אחוז בהלה ,  ואם בארנון הוא מתכוון לנוני ,  זה בטח יגמר בהעלאה

מדור סוף
איך יוצאת אילנה דיין מסוף השבוע האחרון ?  מה הוציא את עלמה זק מהנמנום ?  איך מוכרים נשיאה ?  ומה היו אומרים על זה עמית הרמן השופט נעם סולברג והעיתונאי הבכיר בן כספית ? 

