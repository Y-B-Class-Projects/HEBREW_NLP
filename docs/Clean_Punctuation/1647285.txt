אחמדינג'ד בסוריה :  מזרח תיכון חדש ללא ציונים
נשיא אירן הגיע לביקור רשמי בדמשק ודן עם בשאר אסד ב"איומים הישראלים "  על המזרח התיכון וביחסים בין שתי המדינות .  אסד : " אנחנו ניצבים מול ישות שעלולה לנקוט בפעולה תוקפנית בכל רגע .  אנחנו נערכים תמיד למתקפה "
 נשיא סוריה בשאר אסד נפגש הבוקר  ( חמישי )  עם עמיתו האירני מחמוד אחמדינג'ד ודן עמו ב"איומים הישראלים "  על המזרח התיכון וכן ביחסים בין אירן לסוריה .  במסיבת עיתונאים משותפת שקיימו בתום הפגישה מתח אסד ביקורת על מדינות המערב שלא מאפשרות לאירן לפתח פרויקט גרעין . " זו צורה חדשה של אימפריאליזם באזור ",  אמר . " מונעים ממדינה עצמאית החברה באו"ם להעשיר אורניום למרות שהיא הביעה גמישות רבה בחודשים האחרונים בנושא זה ". 
נשיא אירן מחמוד אחמדינג'ד אמר במסיבת העיתונאים כי היחסים בין אירן לסוריה  " איתנים ,  עמוקים והדוקים "  והם לא יאפשרו לאף אחד לפגוע בהם . " לסוריה ולאירן מטרות משותפות ,  אינטרסים משותפים ואויבים משותפים ",  הוסיף .  לדבריו ,  ישראל נמצאת במבוי סתום והיא בדרך להיעלם . " עמי האזור ,  ובראשם עמי סוריה ,  לבנון ,  אירן ועירק יילחמו בישראל אם היא תחליט לחזור על טעויותיה ולתקוף ",  אמר .
 אחמדינג'ד אמר כי העם האירני יעמוד לצד העם הסורי וההתנגדות הפלסטינית ,  כנגד כל מתקפה ישראלית והביע תקווה כי ארגוני ההתנגדות הפלסטינים והלבנונים והעם הסורי יעמדו לצד ארצו אם תותקף על ידי ישראל . " המזרח התיכון החדש יהיה 'נקי' מציונים וקולוניאליסטים ",  אמר .
 אסד גילה כי דן עם אחמדינג'ד במצב המדיני . " למרות הבעיות והמכשולים שבפניהם המזרח התיכון עמד ,  ההישגים היו של כוחות ההתנגדות באזור ",  אמר .  הוא הוסיף וציין כי פגישתו עם עמיתו האירני היא אחת מתוך שורה של פגישות שגרתיות ותקופתיות  " הנערכות מזה מספר שנים ".  הוא סיפר כי שתי המדינות חתמו על הסכם לביטול הצורך בוויזות לביקורים בשתי המדינות : " הסכם זה יביא להעמקת שיתוף הפעולה בתחומים רבים ולהידוק האינטרסים המשותפים בין העמים ".  עוד אמר הנשיא הסורי כי  " התמיכה ב'התנגדות' היא חובה מוסרית ולאומית ". 
בתשובה לשאלה על איומי ישראל ענה אסד כי תהיה זו טעות להעריך מה יקרה על סמך ההצהרות הישראליות . " אי אפשר להסיק מסקנות על סמך ההצהרות הישראליות  ( על מלחמה נגד סוריה  נ.י )  שהיא תפתח במתקפה .  גם היעדר הצהרות לא אומר שהיא לא תפתח במתקפה .  אנחנו ניצבים מול ישות שעלולה לנקוט בפעולה תוקפנית בכל רגע .  אנחנו נערכים תמיד למתקפה ,  בין אם תהיה קטנה ובין אם גדולה ". 
אסד העריך כי האיומים הישראלים הם  " מסר לסוריה אך גם לציבור הישראלי  במטרה לשפר את מצב רוחו ".  הוא הבהיר כי תגובתה של סוריה  " לא תהיה מבוססת על הצהרות .  עלינו להיות ערוכים ומוכנים בכל רגע למתקפה ישראלית שעלולה לפרוץ מכל סיבה שהיא ". 
בתגובה לבקשתה של ארה"ב מסוריה להתרחק מאירן תהה אסד : " כיצד הם מדברים על שלום ועל כל הדברים היפים האלו אבל דורשים משתי מדינות להתרחק זו מזו ?  אנחנו יודעים מה האינטרס שלנו ומודים להם על עצתם ". 

אחמדינג'ד בסוריה :  מזרח תיכון חדש ללא ציונים
נשיא אירן הגיע לביקור רשמי בדמשק ודן עם בשאר אסד ב"איומים הישראלים "  על המזרח התיכון וביחסים בין שתי המדינות .  אסד : " אנחנו ניצבים מול ישות שעלולה לנקוט בפעולה תוקפנית בכל רגע .  אנחנו נערכים תמיד למתקפה "
 
