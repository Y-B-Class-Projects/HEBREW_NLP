ירידות באסיה :  טוקיו נחלשת ב-0.6% בהובלת המגזר הפיננסי
יצרנית המכוניות הקוריאנית יונדאי נחלשת ב-1.6% ומכבידה על בורסת סיאול
מגמת ירידות נרשמת היום באסיה כאשר המגזר הפיננסי מכביד על הבורסות .  מדד msci אסיה פסיפיק יורד ב-0.1% .  הורדת דירוג האג"ח של אלייד אייריש בנק על ידי מודי'ס אתמול הגבירה את החששות להחרפת משבר החובות האירופי ,  מה שעלול לפגוע בהתאוששות הכלכלית העולמית .  טוקיו יורדת ב-0.6% ;  הונג קונג מאבדת 0.1% ;  שנחאי נחלשת ב-0.4% ;  סיאול וטייוואן ללא שינוי ;  בורסת אוסטרליה מתחזקת ב-0.1%.טקפוג'י ,  בנק ההלוואות השלישי בגודלו ביפן ,  צפוי לפשוט היום את הרגל .  הבנק יגיש הגשה לבית המשפט מפני נושיו לאחר שנאלץ להשיב ללווים כספים בגין גביה מוגזמת של ריביות - כך אמר אדם המקורב לפרשה לבלומברג .  נשיא החברה אקירה קיוקאווה וסמנכ"ל החברה טקטרו טאקיי צפויים להתפטר ,  לפי המקור .  המניה אינה נסחרת מאז השבוע שעבר ,  אך הידיעה מכבידה על המגזר הפיננסי ביפן .  מניית בנק ההלוואות המתחרה אייפול יורדת ב-1.1% ;  מיצובישי ufj פייננשל נחלשת ב-0.7% .  סומיטומו מיצוי יורדת ב-3.1%.מניית יצרנית המכוניות הקוריאנית יונדאי נחלשת ב-1.6% - ירידה המצטרפת לחולשה ממושכת במניה ,  מאז הודיעה יונדאי על קריאה להחזרת מכוניות סונאטה בארה"ב .
 
ירידות באסיה :  טוקיו נחלשת ב-0.6% בהובלת המגזר הפיננסי
יצרנית המכוניות הקוריאנית יונדאי נחלשת ב-1.6% ומכבידה על בורסת סיאול

