ביאג'י אלוף הסופרבייק
רוכב המירוצים האיטלקי מקס ביאג'י שוב הוכתר לאלוף עולם . " בשנים האחרונות לא קיבלתי את הכלים המתאימים לרמתי "
 רוכב המירוצים מקס ביאג'י הוכתר לאלוף הסופרבייק של עונת 2010 .  למרות תוצאות מאכזבות בתום שני מירוצי סוף השבוע האחרון במסלולו הביתי באימולה  ( מקומות 11 ו-5 )  ,  צבר האיטלקי מתחילת העונה 413 נקודות ,  63 יותר מיריבו הצמוד לאון האסלם  ( סוזוקי )  .  לעונת הסופרבייק נותרו שני מירוצים בלבד שיערכו במסלול מאני קור שבצרפת ,  אולם פער הנקודות מספיק לאיטלקי כי לחגוג כבר כעת תואר אליפות עם האפריליה RSV4 שלו .
 עבור ביאג'י מדובר בנקודה חשובה בקריירה הארוכה שלו שהחלה ב-1989 ,  בגיל מאוחר יחסית לענף - 18 .  לאחר שבין השנים 1994 ל-1997 הוכתר ארבע פעמים ברציפות לאלוף סבב ה-250 סמ"ק של סדרת המוטו GP  ( שלוש מהן עם אפריליה )  ותקוות רבות נתלו בו בכל הקשור לקטגורייה הבכירה ,  לא הצליח האיטלקי לתרגם את כשרונו לאליפות ובעיקר בהתמודדות בשנים שלאחר מכן מול ולנטינו רוסי .  ב-2007 עזב ביאג'י את סבב מירוצי האופנועים הבכיר בטריקת דלת ועבר לסבב הסופרבייק שם עם אופנועים סטנדרטיים יותר הצליח להצית שוב את התשוקה שכתבה ולשחזר את הישגי העבר .
" זה יום גדול .  כל הזמן ידעתי שבשנים האחרונות לא קיבלתי את הכלים המתאימים לרמתי כדי להגיע להישגים להם אני ראוי ",  כך מסר ביאג'י בתום המירוץ .  ואם העקיצה כלפי סבב המוטו GP לא הייתה ברורה מספיק ,  הוסיף ואמר כי  " זו אחת הסיבות שבגללן החלטתי לעבור לסופרבייק .  כאן לא מדובר רק במהירות ,  מנועים וצמיגים .  כאן מדובר גם בהנאה ". 
למרות תואר האליפות ,  לביאג'י ממתינה עוד עבודה קשה במירוצי סיום העונה שיערכו ב-3 באוקטובר .  לקבוצתו אפריליה יש 433 נקודות בטבלת האליפות ,  יתרון של 41 נקודות בלבד מהמדורגת שנייה דוקאטי כאשר בקופה נותרו 50 נק' מרביות .  כדי לחגוג תואר כפול גם אם דוקאטי תנצח בשני המירוצים הבאים ,  מספיקות לאפריליה תשע נקודות בלבד כדי להבטיח אליפות בשל מספר רב יותר של נצחונות העונה .
 בתקופה זו בה רואים מרבית סבבי המירוצים בעולם את הסוף ,  יש כבר כאלה שחוגגים .  קבוצת הוסקווארנה מבית ב.מ.וו מציינת תואר אליפות עם הרוכב שלה אנטוני מאו בסבב אליפות העולם בקטגוריית מירוצי אנדורו 1 .  מאו הבטיח לעצמו את תואר האליפות לאחר שבמירוץ האחרון בצרפת סיים שלישי את היום הראשון ניצח את היום השני עם ה-TE250 שלו .
 בנוסף למאו ,  הוסקווארנה מציינת הישג מצויין נוסף גם בקטגורית האנדורו 3 עם ה-WR300 בהתחשב בבעיות שניצבו בפניה .  הרוכב הצרפתי סב ג'וילום הוכתר לסגן האלוף וזאת לאחר שאת העונה החל עם מספר עצמות שבורות בידו .  ג'וילום ניצח בשני ימי המירוץ האחרון למרות פציעה בברכו ,  ובסיום הארוע ציין כי לאור כל פציעותיו העונה עבורו מדובר בהישג שווה ערך לאליפות .
 בשונה ממירוצי מסלול בסגנון הסופרבייק ,  מירוצי האנדורו תובעניים הרבה יותר ודורשים מהרוכבים לא רק כשרון .  מדובר במירוצים ארוכי טווח בתנאי שטח משתנים שלעיתים מושפעים מאוד ממזג האוויר .  בסוף השבוע האחרון ירד גשם באזור בו התקיים המירוץ ואילץ את הרוכבים להתמודד עם תנאי רטיבות ובוץ עמוק בחלק מהשבילים בהם הוא עבר .
 
ביאג'י אלוף הסופרבייק
רוכב המירוצים האיטלקי מקס ביאג'י שוב הוכתר לאלוף עולם . " בשנים האחרונות לא קיבלתי את הכלים המתאימים לרמתי "
 
