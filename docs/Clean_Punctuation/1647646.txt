על הגריד :  פרארי פותחת פה
פורמולה 1 :  פרארי פותחת פה ;  WRC :  עונת 2011 נרקמת ;  IRC :  פוזלים לארה"ב ;  מוטו GP :  סטונר סוגר על רוסי ;  לה מאן :  מורשת אנדרטי חוזרת ;  נאסקאר :  המספר מעל הכל
סדרת מבחני טרום העונה הגיעה לישורת האחרונה עת התייצבו הקבוצות במסלול בברצלונה אמש  ( חמישי )  .  את ההפתעה הפעם שלף מהשרוול מארק וובר  ( רד בול )  ,  שביום האימונים הראשון הציג סדרה של הקפות מהירות ,  בסופן היה מהיר ביותר משנייה מניקו רוזברג  ( מרצדס )  וניק האלקנברג  ( וויליאמס )  .  זאת ,  כשבמקביל נרמז כי קימי רייקונן עשוי לחזור לסבב בעונה הבאה כמחליפו של האוסטרלי שיפרוש .  
שאר הנהגים שהתייצבו ליום האימונים התחלקו כמובן בשאר הדירוגים ,  כאשר הרחק מאחור נמצאות וירג'ין  ( חמש שניות וחצי מוובר )  ולוטוס  ( שמונה שניות )  .  אצל האחרונה נרשמת בעייה גדולה בתחום האווירודינמי כפי שמגלה נהגה הייקי קובליינן ואילו בוירג'ין מדובר על בעיות הידראוליות .  האם הבעיות יפתרו בימים הקרובים ?  סביר להניח שלא .
 קבוצת קאמפוס ניצלה השבוע מאבדון כאשר גרעין השליטה בה עבר ממקימה אדריאן קאמפוס אל השותף שלו חוזה רמון קרבנטה .  הספרדי הזרים סכום כסף נכבד למערכת ,  ובעיקר ליצרנית השלדות דלרה כדי שתוכל להמשיך ולעבוד .  נכון לרגע זה ,  לא ידוע אם קאמפוס עצמו ישאר בקבוצה .
 ברשימת הנהגים הנרמזים להצטרף לברונו סנה עדיין נמצא ההודי קארון צ'נדבוק ,  אולם שמועות ממקורות מהימנים מחזקים את ההשערה כי יהיה זה חוזה מריה לופז ,  שכידוע חתום בקבוצת USF1 .
 ובמעבר חד ,  ב-USF1 המצב עדיין מעורפל והשמועות על מעבר של לופז לקאמפוס הולידה תסריט חדש - שתי הקבוצת בדרך לאיחוד .  עוד נרמז על איחוד אפשרי עם הקבוצה שבאייטם הבא .  השבוע נודע כי בקבוצה ביקשו מה-FIA להיעדר מארבעת המירוצים הראשונים של העונה כשהחוזה מאפשר להם לוותר על שלושה .  זה אולי מה שגרם להתאחדות לשלוח לשארלוט ארה"ב לא פחות מאשר את מנהל מירוצי הסבב הבכיר צ'ארלי וויטינג ,  כדי שירחרח מקרוב מה קורה שם .  ואם דרוש אישור נוסף לכיוון אליו היא הולכת - ספונסריות נוספות מוותרות על החיבור עימה .
 תשובתו של וויטינג אולי דרושה כדי לקבוע מה יעלה בעתידה של סטפן GP ,  שממשיכה לדרוש מקום לעצמה על הגריד עוד העונה .  בקבוצה הסרבית חושקים מאוד במקום שתותיר אחריה USF1 אם תפרוש או שאולי יתקבל אישור בדקה התשעים להגדיל את הגריד ל-14 קבוצות .  בעל הקבוצה זורן סטפנוביץ' אומר השבוע לרויטרס כי תקוותו היא לקבל תשובה מההתאחדות עד ליום רביעי הקרוב , " כך ישאר לנו מספיק זמן כדי להכין את הקבוצה ולשלוח אותה למירוץ פתיחת העונה בבחריין ".  
בסטפן GP תכננו להעביר את השבוע האחרון בסדרת מבחנים בפורטוגל ,  אולם זה לא התאפשר לאחר שברידג'סטון סירבה לספק לה צמיגים מתאימים היות והיא אינה נמנית על הקבוצות הרשמיות בסבב .  סטפנוביץ' מצידו ,  מצפה כי ההתאחדות תתערב כדי שיוכל לקבל את הצמיגים הדרושים היות ולדבריו שימוש בכל צמיג אחר עשוי להוות בעייה בטיחותית .  
דבר נוסף שגילה השבוע הסרבי קשור בנהגים המיועדים .  קאזוקי נקג'ימה חתם על חוזה ומי שקרוב לעשות זאת הוא ז'אק וילינייב הוותיק .  אם זה אכן יצטרף וקבוצתו תאושר להשתתף בסבב ,  יהיו על המסלול בו זמנית חמישה אלופי עולם .
 בין כל השמועות הרצות על הקבוצות שלא תשתתפנה בסופו של דבר העונה ,  התשובה הרשמית ביותר נמצאת אולי ממש מתחת לאף של מי שייכנס לדף הנכון באתר ה-FIA .  בלינק המצורף תוכלו גם אתם לגלות כי 12 קבוצות רשומות שם ,  כולל קאמפוס ו-USF1 ,  ודווקא סאובר חסרה כולל שני נהגיה פדרו דה לה רוסה וקאמוי קובייאשי ולא משנה שהם התייצבו בין הראשונים למבחני טרום העונה .  
דבר מעניין נוסף הוא כי בשורותיה של רנו נמצא רק רוברט קוביצה ,  וחסר ויטלי פטרוב ששמועות כבר רמזו השבוע כי מקומו כלל אינו מובטח .  עוד תוכלו לגלות כי לצד סנה בקאמפוס ולופז ב-USF1 ,  אין עדיין אף אחד .
 שבוע לוחמני עבר על פרארי .  הסוס האדום הפך זועם לאחרונה ויצא נגד ה-FIA והקבוצות החדשות .  באתר הרשמי נכתב כי ההתאחדות לא פעלה נכון כשביקשה לצרף קבוצות לא מנוסות ועובדה היא כי שתיים אינן תחרותיות מספיק ועתידן של שתיים בכלל מעורפל .  
על קאמפוס ו-USF1 לא חסכו בפרארי מילים .  על הגעתה של הראשונה לבחריין מאוד סקפטיים בקבוצה ,  ועל השנייה נכתב כי היא  " מתחבאת בשארלוט ".  עוד נרשם כי נעשה עוול גדול לסנה שהיה בטוח כי יחזיר את השם האגדי למסלול וכנראה שזה לא יקרה ,  ולופז שקיבל את תמיכת נשיאת ארגנטינה כנראה לחינם .  ומה נאמר על סטפן GP ?   " הכניסו עצמם לקרב אבירי מול ה-FIA ואחר כך ליקטו את שרידי טויוטה ". 
בפרארי לא מסתפקים בזה והם אף מתפנים לחפש על מי להטיל את האשמה .  לדבריהם מדובר בנשיא ההתאחדות לשעבר מקס מוזלי שגרם לחיכוחים מיותרים בעתיים פרשו ב.מ.וו ,  טויוטה ורנו ,  שכל שנותר ממנה הוא בערך רק השם .
 קישקושים בצד ,  בפרארי יודעים שבסופו של דבר השעון מדבר וצוות הפיתוח עובד כרגע על שיפור אומי הסגירה של הגלגלים .  כידוע ,  עיקר הזמן בפיטס נדרש לתדלוק במהלכו אפשר להחליף כל גלגל פעמיים .  באין תדלוק העונה ,  כל שנדרש הן כשלוש שניות להחלפת גלגלים ובעזרת האום החדש מקווים בפרארי לחסוך עוד שנייה אחת .
 בשבוע שעבר סיפרנו לכם כאן ב'על הגריד' כי מארגני סבב הראלי העולמי מתכננים 15 מירוצים לעונת 2011 .  סיפרנו גם כי פינלנד ובריטניה  ( וויילס )  תשמורנה על מקומן ועל שאר 13 המירוצים תמודדנה 19 המדינות הנוספות שאירחו ויארחו את עונות 2009 ו-2010 ,  תלוי איפה מעניין יותר .  עוד סיפרנו כי ישנו ניסיון להחזיר את ראלי מונטה קרלו כארוע פתיחת העונה ,  לאחר שבשנתיים האחרונות הוא נעדר בגלל סבב ה-IRC .  
'אוטוספורט' חשף השבוע כי בסופו של דבר יסתפקו מארגני הסבב ב-14 מירוצים .  פולין שעד כה אירחה רק פעם אחת ב-2009 בהצלחה רבה ,  נרמזת כמי שתארח בינואר הבא את מירוץ פתיחת העונה במידה ולא יושג הסכם עם מונטה קרלו .  בכך היא גוברת על נורווגיה שרצתה אף היא לעשות זאת ,  ובינתיים תסתפק בלהיות ברשימת ההמתנה .  אחרי פולין יעבור הסבב למקסיקו כאשר מדינות נוספות הן :  אבו-דאבי ,  אוסטרליה ,  איטליה ,  ארגנטינה ,  גרמניה ,  טורקיה ,  מקסיקו ,  ספרד ,  פורטוגל וצרפת .  מקורות בכירים מוסרים כי ישנו ניסיון להכניס גם את יוון  ( ראלי אקרופוליס )  ,  כך שאולי בכל זאת נזכה ל-15 מירוצים .  
פרט לנורווגיה ,  רשימת ההמתנה כוללת גם את ניו-זילנד .  מדינה שמעמדה מעורער היא אבו-דאבי שלא אירחה מעולם את ה-WRC .  הנסיכות שתשמש נציגה למזרח התיכון במקום ירדן ,  מתוכננת לארח את מירוץ סיום העונה בדצמבר בדיוק כמו בפורמולה 1 ויש לה עוד זמן כדי לשפר .  את לוח המירוצים הרשמי תפרסם ה-FIA בחודש הבא בבחריין .
 סבב ה-IRC מציץ כנראה למה שקורה בסבב הנאסקאר האמריקני .  הזרוע המארגנת של יורוספורט ,  מפיקת הסבב ,  הודיעה השבוע כי יום לאחר המירוץ האחרון לעונה  ( קפריסין 04-06/11 )  היא תערוך את ה'גולדן סטייג' ראלי' ,  'שוט-אאוט' של סטייג' אחד אותו יעברו הנהגים פעמיים ובסופם ינתן פרס של 150 אלף יורו .
 הסטייג' הנבחר כולל כ-29 ק"מ של קרקע משתנה אותם יבצעו הנהגים פעמיים כאמור .  מי שייקבע את הזמן המצטבר הטוב ביותר בכל קטגוריה - סופר 2000 ,  גרופ N ו-2X4 ,  יקבל שליש מהסכום שהוכרז .  היות ויהיה זה בתום העונה ,  צפויים קרבות מרתקים בין נהגים שהולכים על הכל או כלום .  
ה'גולדן סטייג'' יועבר בשידור חי ביורוספורט ב-7 בנובמבר .  בסבב מקווים להכניס עוד ארועים מסוגו בעתיד מתוך מטרה לחשוף גם את הנהגים הפחות מוכרים מהקבוצות הפרטיות שאולי אף יקטפו איזה פרס נאה על הדרך ,  גם ליצור שואו לקהל וגם ליצור עוד זמן פרסום אפשרי שכמובן ,  מניב להם הכנסות .
 מבחני טרום העונה של סבב המוטו GP ממשיכים במסלול ספאנג שבמלזיה ,  ומי שממשיך להציג את הזמנים הטובים ביותר הוא ולנטינו רוסי .  אלא שהאיטלקי של ימאהה קיבל הפעם קצת יותר פייט מיריבו קייסי סטונר  ( דוקאטי )  שהיה איטי ממנו ב-15 מאיות השנייה בלבד .  את הזמן השלישי בטיבו קבע אנדראה דוביציוסו  ( הונדה )  .
 יריבו השני של רוסי ,  בן קבוצתו חורחה לורנצו ,  לא השתתף באימון בשל פציעה בידו אותה הוא סוחב לאחר שנפגע ברכיבת מוטוקרוס לאחרונה .  זה מעט לא אחראי למקצוען ,  כשהעונה שבפתח היא החשובה ביותר להמשך הקריירה שלו בסבב האופנועים המוביל בעולם .
 אחרי סבא מריו ואבא מייקל ,  גם מרקו אנדרטי יתחרה במירוץ 24 השעות של לה מאן .  הנכד בן ה-22 שביום רגיל נוהג בסבב האינדיקאר האמריקני ,  ינהג בקבוצת לולה-רבליון בקטגוריית ה-LMP1 הבכירה .  הפעם האחרונה בה התייצב אנדרטי על הגריד בלה מאן הייתה של אבא מייקל ב-2000 .  לצידו של אנדרטי ינהגו ניקולס פרוסט וניל יאני .  
הציפייה בארה"ב מאנדרטי ג'וניור ג'וניור היא גדולה ,  היות והוא דור שלישי לשושלת מכובדת בעולם המירוצים המקומי .  מריו סיים את הלה מאן של 1995 במקום השני כשמוקדם יותר ,  ב-1983 ,  הוא סיים שלישי כשעימו בקבוצה נוסע בנו מייקל .  
ועוד קצת פרטי טריוויה על המשפחה - מריו היה אלוף האינדי 500 ב-1969 ,  אלוף הפורמולה 1 ב-1978 ואלוף הצ'אמפקאר ב-1984 .  מייקל היה אלוף הצ'אמפקאר ב-1991 ובאותה שנה סגן אלוף האינדי 500 ,  והרפתקאת הפורמולה 1 שלו נמשכה עונה אחת בלבד  ( 1993 ,  מקלארן )  אותה סיים במקום ה-11 .  את ההישג הגדול ביותר שלו רשם מרקו הצעיר ב-2006 כשבפעם הראשונה שלו באינדי 500 סיים שני .  באותו מירוץ אגב התחרה אביו שהפציע לרגע שלוש שנים לאחר פרישתו כדי לסיים שלישי .
 עוד בעניין הלה מאן ,  מי שסירב להשתתף העונה עם האלופה פיג'ו הוא אלוף ה-WRC סבסטיאן לואב .  זה אולי מלמד יתר מכל כי לצרפתי ממתינה עונה קשה מאוד במדי סיטרואן .  מי שהצטרף לפיג'ו הוא אקס פורמולה 1 אנטוני דיווידסון .
 אלוף סבב הספרינט קאפ של הנאסקאר בארבע השנים האחרונות הוא ג'ימי ג'ונסון  ( שברולט )  שניצח את המירוץ השני לעונת 2010 שהתקיים ביום ראשון האחרון ,  כמובן מתוך מטרה להוסיף עוד כוכב לחגורתו .  אמנם עוד 34 מירוצים בקנה ומוקדם מאוד לנבא מה יקרה ,  ואני מספר לכם זאת רק בגלל נתון סטטיסטי נחמד .
 בנאסקאר ,  שמו של הנהג הוא דבר משני כאשר מספר המכונית מאפיל עליו .  אפילו בראיונות ,  נדיר שתשמעו מישהו אומר  " ג'ף גורדון נכנס בי ",  הם פשוט יגידו  " זה היה 24 ".  ג'ונסון מוכר כ-48 ,  והנצחון האחרון היה ה-48 בקריירה שלו שגם הושג במקום בו גדל ,  פונטנה .  שני סיים 29 ,  כלומר קווין הארוויק  ( שברולט )  .
 טבלת האליפות בשלב מאוד מוקדם זה מציבה את 29 בראש עם 331 נקודות ואחריו 33  ( קלינט בווייר ,  שברולט )  עם 312 נקודות ו-16  ( גרג ביפל ,  פורד )  עם 304 נקודות .  48 מדורג 12 עם 253 נקודות .  המירוץ השלישי לעונה יערך בלאס וגאס ביום ראשון הקרוב וישודר החל מהשעה 22:00 ב-ESPN .
 רגע לפני שנסיים ,  נספר לכם על מעלליה של דניקה פטריק  ( שברולט )  בסבב המשנה ניישנווייד .  אחרי טבילת אש לא מוצלחת בשבוע שעבר ,  הגיעה עלמת החן לפונטנה כדי לסיים במקום ה-31 .  מבחינתה מדובר במטרה שהושגה - לסיים את המירוץ בחתיכה אחת ,  מה גם שהיא שיפרה חמש מקומות מהמקום בו זינקה .  פטריק אגב נושאת את הסיפרה 7 על מכוניתה ,  גם בסבב האינדיקאר שם היא נוהגת בקבוצתו של מייקל אנדרטי .
 
על הגריד :  פרארי פותחת פה
פורמולה 1 :  פרארי פותחת פה ;  WRC :  עונת 2011 נרקמת ;  IRC :  פוזלים לארה"ב ;  מוטו GP :  סטונר סוגר על רוסי ;  לה מאן :  מורשת אנדרטי חוזרת ;  נאסקאר :  המספר מעל הכל

