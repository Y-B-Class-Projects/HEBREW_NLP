ברק : " יש לפתוח במו"מ בכל הנושאים "
 שר הביטחון קרא לראש הממשלה ולראש הרשות הפלסטינית  " להיכנס לחדר אחד ולנהל מו"מ כשכל הנושאים על השולחן .  צריך להתקדם לעבר תהליך מדיני כמה שיותר מהר "
 שר הביטחון אהוד ברק המבקר בספרד אמר היום  ( שלישי )  כי הדרך היחידה להתקדם בפתיחת המשא ומתן עם הפלסטינים היא  " להכניס את נתניהו ואבו מאזן לחדר כדי לנהל משא ומתן כשכל הנושאים על השולחן ".  ברק אמר את הדברים בתום פגישתו עם שר החוץ הספרדי מיגל מורטינוס , " אנחנו חייבים לעשות כל מאמץ כדי לקדם פתיחת המו"מ עם הפלסטינים .  צריך להתקדם לעבר תהליך מדיני כמה שיותר מהר ",  הוסיף ברק .
 במהלך הפגישה דנו ברק ומורטינוס בשורה של נושאים מדיניים וביטחוניים המטרידים את ישראל .  בכללם האיום האירני ,  המצב בסוריה ובלבנון והמצב בשטחים .  בנושא האירני אמר ברק לשר החוץ של ספרד ,  המכהנת כנשיאה התורנית של האיחוד האירופי כי הגיע הזמן להטיל סנקציות אפקטיביות על הרפובליקה האיסלמית . " נשק גרעיני בידי אירן עלול לאיים על המאזן האסטרטגי באזור ",  אמר ברק , " אני חוזר ואומר כי מבחינת ישראל כל האופציות נמצאות על השולחן ,  ואני מציע גם לידידינו לנהוג כך ". 
שר הביטחון שיבח את הכוח הספרדי במסגרת יוניפי"ל הפועל בדרום לבנון ואת המפקד החדש בגזרה  הגנרל הספרדי אסרטה .  יחד עם זאת ,  הזהיר שר הביטחון ברק מפני התחזקות חיזבאללה על חשבון הריבונות הלבנונית .
 בהמשך היום ייפגש ברק עם שרת ההגנה ,  כרמה צ'קון פיקרארס ,  ויחתום איתה על הסכם שיתוף הפעולה הביטחוני-אסטרטגי בין שתי המדינות .  בשעות הערב ייפגש שר הביטחון ברק עם ראש ממשלת ספרד ,  חוסה לואיס רודריגס זפאטרו .
 
ברק : " יש לפתוח במו"מ בכל הנושאים "
 שר הביטחון קרא לראש הממשלה ולראש הרשות הפלסטינית  " להיכנס לחדר אחד ולנהל מו"מ כשכל הנושאים על השולחן .  צריך להתקדם לעבר תהליך מדיני כמה שיותר מהר "
 
