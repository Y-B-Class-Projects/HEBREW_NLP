אלן גרינספאן :  המשבר הפיננסי הנוכחי הוא החמור ביותר אי פעם ;  ההתאוששות לא מאוזנת באופן קיצוני
יו"ר הבנק הפדרלי לשעבר :  את ההתאוששות מובילים הצרכנים האמידים והחברות הגדולות
המשבר הפיננסי הנוכחי הוא החמור ביותר אי פעם - כך אמר היום  ( שלישי )  יו"ר הבנק הפדרלי לשעבר אלן גרינספאן ,  שהוסיף והזהיר כי ההתאוששות מהמשבר הכלכלי העולמי היא  " חסרת איזון באופן קיצוני ". "כלכלת העולם עברה את מה שבקלות ניתן לקבוע כי היה המשבר הפיננסי הגלובלי החמור ביותר אי פעם ",  אמר בנאום שנשא בוושינגטון .  גרינספאן הוסיף כי למרות שמצב הכלכלה היה חמור ביותר בתקופת השפל הגדול ,  המשבר הפיננסי הנוכחי היה יכול לעשות נזקים חמורים יותר מאשר בתקופה ההיא.גרינספאן הוסיף כי התמ"ג האמריקאי עשוי להתאושש בתחילת השנה ,  למרות שמנועי צמיחה מסורתיים כמו התחלות בנייה ומכירות רכב עדיין נמצאים במצב קשה ואינם צפויים להתאושש בקרוב .  כמו כן ,  אמר כי גם העסקים הקטנים עדיין לא מפגינים סינמי התאוששות ,  משום שהבנקים נאבקים בהפסדים מהלוואות נדל"ן מסחרי ." את ההתאוששות הלא מאוזנת ",  אמר גרינספאן , " מובילים הצרכנים האמידים והחברות הגדולות ,  שמרוויחים מההתאוששות בשוק המניות .  המערכת הפיננסית עוד לא הגיעה לנקודה שבה לבנקים הגדולים יש מספיק הון כדי להלוות באופן חופשי ",  הוסיף.כמו כן ,  אמר יו"ר הבנק הפדרלי לשעבר כי הגירעון התקציבי עשוי לערער את התאוששות הכלכלה ,  בשעה שהקונגרס והממשל מתקשים להעלות מסים או לקצץ בהוצאות הממשלתיות . " בכל יום אני בודק את הריבית על האג"ח הממשלתיות ל-10 שנים ול-30 שנה .  זהו עקב אכילס ",  אמר גרינספאן .
 
אלן גרינספאן :  המשבר הפיננסי הנוכחי הוא החמור ביותר אי פעם ;  ההתאוששות לא מאוזנת באופן קיצוני
יו"ר הבנק הפדרלי לשעבר :  את ההתאוששות מובילים הצרכנים האמידים והחברות הגדולות

