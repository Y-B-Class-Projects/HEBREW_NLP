פלאזה סנטרס של זיסר גייסה 292 מיליון שקל בהרחבת אג"ח ב'
הגיוס הושלם בהנפקה פרטית למוסדיים ,  בהובלת קונסורציום חתמים שבו כלל פיננסים ,  דש אייפקס ,  מנורה מבטחים ,  אנליסט ורוסריו קפיטל
 >  >  פלאזה סנטרס ,  שבשליטת אלביט הדמיה של מוטי זיסר ,  השלימה גיוס של כ-292 מיליון שקל בהנפקה פרטית לגופים מוסדיים ישראליים ,  באמצעות הרחבת סדרה ב' של האג"ח שלה .  את ההנפקה הוביל קונסורציום חתמים שכלל את כלל פיננסים חיתום ,  דש אייפקס חיתום ,  מנורה מבטחים חיתום ,  אנליסט חיתום ורוסריו קפיטל חיתום .  הנפקה פרטית זו מצטרפת להנפקה שביצעה פלאזה סנטרס באוקטובר 2009 ,  שכחלק ממנה גייסה החברה 100 מיליון שקל .  האג"ח מסדרה ב' של פלאזה הן בהיקף של כ-940 מיליון שקל ,  הן בעלות מח"מ  ( משך חיים ממוצע )  של 3.13 שנים ונסחרות בתשואה לפדיון יציבה של 5.1% .  פלאזה סנטרס ,  המנוהלת על ידי רן שטרקמן ,  מרכזת את הפעילות של קבוצת זיסר במרכז ומזרח אירופה ובהודו וכן מתכננת להשיק את פעילותה בארה"ב .  פלאזה סנטרס נסחרת בבורסות לונדון וורשה לפי שווי שוק של 382.5 מיליון ליש"ט .  שטרקמן אמר אתמול : " אנו שבעי רצון מהביקוש הרב והמתמשך של הגופים המוסדיים הישראלים לאיגרות החוב שלנו .  תמורת ההנפקה תגדיל את הגמישות הפיננסית של החברה ותסייע בפעילות הפיתוח הממוקדת שלנו ".  לפני כשבועיים אישררה חברת הדירוג מעלות s & p את דירוג האג"ח של פלאזה סנטרס ברמה של a עם תחזית יציבה .
 
פלאזה סנטרס של זיסר גייסה 292 מיליון שקל בהרחבת אג"ח ב'
הגיוס הושלם בהנפקה פרטית למוסדיים ,  בהובלת קונסורציום חתמים שבו כלל פיננסים ,  דש אייפקס ,  מנורה מבטחים ,  אנליסט ורוסריו קפיטל

