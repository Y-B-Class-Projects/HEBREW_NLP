הסוף של סקרמנטו קינגס ? 
הליגה חזרה מרצונה לבנות אולם חדש במקום ארקו ארינה ,  המועדון עשוי לעזוב לעיר אחרת .  סיאטל ,  אנהיים וקנזס סיטי בתור
לפני מספר שנים צצו שמועות לפיהן סקרמנטו קינגס עשויה לעבור לעיר אחרת .  לאס וגאס הוזכרה כמועמדת ,  והערב  ( רביעי )  שוב נראה כאילו עתיד הקבוצה בסקרמנטו לוט בערפל .  הסיבה :  ארבע שנים אחרי שהליגה הודיעה כי תתמוך כלכלית בבניית אצטדיון חדש שיחליף את  " ארקו ארינה ",  החליטו נציגי ה-NBA לבטל את החלטתם ,  במה שעשוי לטרפד את המהלך המתוכנן .
 החוזה של הקינגס עם  " ארקו ארינה "  מסתיים בסוף העונה הקרובה ,  וכעת נראה כאילו המועדון עשוי לנדוד לעיר אחרת - אולי לסיאטל ,  שאיבדה את קבוצתה לאוקלהומה סיטי . " בעקבות ההחלטה המאכזבת והלא מפתיעה ,  ניתן להגיד שהליגה הפסיקה את מעורבותה בבניית אולם חדש באיזור סקרמנטו ",  אמר נציג ה-NBA ,  ג'ון מואג .  
ראש העיר של סקרמנטו - שחקן העבר קווין ג'ונסון - מעוניין בבניית אולם חדש ,  אך לעת עתה נדמה כאילו הליגה עשויה לאבד את אחד האולמות הביתיים ביותר בשנים האחרונות .  מלבד סיאטל ,  גם אנהיים וקנזס סיטי הוזכרו כמועמדות לקלוט אחד מהפרנצ'ייזים הנודדים של ה-NBA ,  שכן בשתיהן יש אולמות חדשים שמוכנים לארח את משחקי הליגה .
 
הסוף של סקרמנטו קינגס ? 
הליגה חזרה מרצונה לבנות אולם חדש במקום ארקו ארינה ,  המועדון עשוי לעזוב לעיר אחרת .  סיאטל ,  אנהיים וקנזס סיטי בתור

