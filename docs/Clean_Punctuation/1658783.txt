דיווח :  המעצמות הסכימו לסנקציות על אירן
ארה"ב ובריטניה השיגו את הסכמתן של ארבע מעצמות נוספות ,  בהן סין ורוסיה להתחיל בניסוח סנקציות חדשות על אירן ,  כך דיווח גורם המקורב לשיחות המעצמות .  בימים הקרובים תחל מועצת הביטחון של האו"ם לגבש החלטה בעניין
 ( באדיבות הערוץ הראשון ) 
מקור המקורב לשיחות שמקיימים נציגי שש המעצמות הודיע הערב  ( רביעי )  ,  כי המעצמות הסכימו להתחיל בתכנון סנקציות חדשות על אירן .  המקור אמר כי נציגי בריטניה ,  ארה"ב ,  צרפת ,  וגרמניה ערכו שיחת ועידה בנושא הסנקציות עם נציגי סין ורוסיה ,  במהלכה הגיעו להסכמה בנושא .  המקור הוסיף כי מועצת הביטחון תחל בניסוח החלטה בנושא בימים הקרובים .  מהבית הלבן נמסר כי ארה"ב משוכנעת שתצליח לעבוד עם סין על מנת לקדם לחץ משמעותי על אירן .  
המקור הוסיף כי  " הסכמנו עם סין להתחיל לשרטט סנקציות על אירן .  בימים הקרובים נתחיל בגיבוש החלטה במועצת הביטחון של האו"ם .  זהו ניצחון גדול עבור ארה"ב והאירופים .  סין עשתה צעד ענק ".  
גורמים דיפלומטיים אומרים כי סין הצטרפה בחוסר רצון ליוזמת הסנקציות ,  וכי היא מעוניינת שהן יהיו חלשות .  ארבע מעצמות המערב מעוניינות שההחלטה תתקבל בחודש הבא ,  לפני כינוס ועידת האו"ם בעניין האמנה למניעת תפוצת נשק בחודש מאי ,  אולם ההערכה היא שהדיונים יימשכו עד יוני לפחות .  
בנוסף ,  הודיעו הגורמים הדיפלומטים כי נציגי שש המעצמות מתכוונים לארגן פגישה של שגריריהם בניו יורק במהלך הימים הקרובים ,  על מנת להתחיל בהכנת טיוטת הסנקציות על אירן .  לדברי הדיפלומטים ,  הצעתה של ארה"ב לסנקציות תשמש כבסיס לטיוטה .  ארה"ב גיבשה את הצעתה עם שלוש המעצמות האירופאיות והיא אושרה על ידי רוסיה וסין לפני כחודש .
 אתמול נפגשו שרי החוץ של שמונה המדינות המתועשות בקנדה וקראו לקהילה הבינלאומית לנקוט  " צעדים תקיפים "  על מנת להראות את עמדתה באשר לתוכנית הגרעין של אירן .  
בהודעה שיצאה בתום הכינוס נאמר כי  " השרים הסכימו להישאר פתוחים לדיאלוג וכן לאשר מחדש את הצורך לנקוט בצעדים מתאימים ותקיפים על מנת להראות את הנחישות הבינלאומית נגד הפצת נשק גרעיני ".  
ארצות הברית ,  צרפת ובריטניה ,  שלוש החברות המערביות במועצת הביטחון של האו"ם ,  כמו גם גרמניה פועלות כבר תקופה ממושכת להרחבת הסנקציות על אירן .  רוסיה לא הביעה תמיכה רבה באפשרות זו ,  אך באחרונה הסתמן כי ייתכן ותצטרף למהלך .  סין לעומת זאת אמרה עד לאחרונה כי יש לתת זמן רב יותר למציאתו של פתרון דיפלומטי .  
בתוך כך ,  היום פורסם דו"ח חדש של סוכנות הביון המרכזית בארה"ב ,  ה-CIA ,  לפיו למרות התנגדות המערב ,  אירן עדיין עובדת על בניית נשק גרעיני .  בדו"ח שהוגש לקונגרס נכתב : " אירן ממשיכה לפתח מגוון של יכולות שייתכן וייושמו לייצור נשק גרעיני ,  אם ההחלטה תתקבל ",  כך פורסם באתר האינטרנט של רשת  " פוקס ".  הדו"ח מוסיף כי  " אירן המשיכה להרחיב את התשתית הגרעינית והעשרת האורניום ופעולות הקשורות למתקן המים הכבדים שלה ,  למרות מספר החלטות של מועצת הביטחון של האו"ם מאז 2006 הקוראות להשעיית הפעולות הללו ". 

דיווח :  המעצמות הסכימו לסנקציות על אירן
ארה"ב ובריטניה השיגו את הסכמתן של ארבע מעצמות נוספות ,  בהן סין ורוסיה להתחיל בניסוח סנקציות חדשות על אירן ,  כך דיווח גורם המקורב לשיחות המעצמות .  בימים הקרובים תחל מועצת הביטחון של האו"ם לגבש החלטה בעניין

