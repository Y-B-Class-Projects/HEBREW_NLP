העסקה המוצלחת של הממשל בארה"ב :  ירוויח שבעה מיליארד דולר מרכישת מניות סיטי
עם זאת ,  לו היה מוכר מניות הבנק שבידיו בקיץ שעבר היה עשוי להרוויח כפליים
משרד האוצר בארה"ב צפוי להרוויח יותר משבעה מיליארד דולר ממכירת מניות בנק סיטי שרכש בשיאו של המשבר הפיננסי .  הממשל מחזיק ב-27% ממניות סיטי שעברו לבעלותו לאחר שבשיא המשבר הפיננסי בשנת 2008 ,  העניק לבנק סיוע בסך 45 מיליארד דולר .  בהמשך ,  ביצע הממשל ארגון מחדש את חבילת הסיוע לסיטי .  20 מיליארד דולר הומרו להלוואה ו-25 מיליארד הדולר הנותרים הומרו בספטמבר האחרון למניות סיטי לפי מחיר של 3.25 דולרים למניה .  בהתבסס על מחיר המניה הנוכחי של סיטי - מעל ארבעה דולרים - שווי אחזקות הממשל בסיטי עומד כעת על יותר מ-32 מיליארד דולר - רווח על הנייר של יותר משבעה מיליארד דולר.עם זאת ,  הממשל עשוי היה להרוויח אף יותר לו היה מוכר את מניותיו בסיטי בחודש אוגוסט 2009 ,  אז הגיע מחירן ליותר מחמישה דולר למניה - רמת מחירים ששיקפה למניות סיטי שבידי הממשל שווי של יותר מ-40 מיליארד דולר ,  או רווח על הנייר של כ-15 מיליארד דולר .  לפני שנה ,  עוד נסחרה מניית סיטי במחיר של כדולר ,  ויכולתו של הבנק להתאושש מהמשבר היתה מוטלת בספק .  תוצאותיו הכספיות של הבנק אף הן פיגרו מאחורי המתחרים ,  וסיטי רשם ב-2009 הפסד שנתי של 1.6 מיליארד דולר .  לשם השוואה ,  ג'י.פי מורגן צ'ייס רשם רווח שנתי של 11.7 מיליארד דולר .  עם זאת ,  בשנה החולפת גברו הסימנים כי הבנק מתאושש ,  ושווי מנייתו זינק פי כמעט ארבעה ,  ונסגר ביום שני במחיר של 4.18 דולר.משרד האוצר הודיע אתמול על כוונתו למכור השנה את מניותיו בסיטי ,  במסגרת מה שעשויה להיות מכירת המניות השנייה בגודלה בהיסטוריה אחרי מכירת המניות בסך 36.8 מיליארד דולר שביצעה ענקית התקשורת היפנית ntt בשנת 1987 .
 
העסקה המוצלחת של הממשל בארה"ב :  ירוויח שבעה מיליארד דולר מרכישת מניות סיטי
עם זאת ,  לו היה מוכר מניות הבנק שבידיו בקיץ שעבר היה עשוי להרוויח כפליים

