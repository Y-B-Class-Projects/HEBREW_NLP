קייזמן ואריסון מתכוננים לרכישת נכסים חדשים :  איי.די.או קיבלה מימון מחדש של חצי מיליארד שקל
בלעדי לאיי.די.או ייווצר עודף תזרימי של 30 מיליון שקל ,  שיאפשר לה להגדיל את תיק הדירות להשכרה בגרמניה .  הריבית בגין ההלוואות תועלה ב-0.25% ל-1.5% בשנה
 >  >  חברת הנדל"ן איי.די.או פרופרטיס  ( ado properties )  חתמה בימים האחרונים ,  לאחר מו"מ של כמה חודשים ,  על הסכם לקבלת מימון מחודש בהיקף של 510 מיליון שקל  ( 102 מיליון יורו )  לכ-3 שנים נוספות .  זאת בגין ההלוואות שנטלו חברות הקבוצה ,  ששימשו אותן לרכישת כמחצית מתיק הדירות להשכרה הכולל  ( כ-1,800 דירות )  בברלין - כך נודע ל-themarker .  ההסכם הוא עם קונסורציום בנקים בראשות הבנק האוסטרי אינווסטקרדיט .  איי.די.או פרופרטיס ,  המנוהלת בידי רבין סביון ,  מצויה בשליטה משותפת  ( בחלקים שווים )  של איי.די.או גרופ של עדי קייזמן ושלמה זהר  ( לשעבר יו"ר בנק דיסקטונט )  ושל שיכון ובינוי ,  המנוהלת בידי עופר קוטלר ומצויה בשליטת שרי אריסון .  לפי תנאי המימון המחודש ,  יופחתו תשלומי קרן במהלך שנות ההלוואה החדשות בכ-5 מיליון יורו לפחות ,  וכן יתחייבו חברות הקבוצה כחלק מהסכמות הבנק לדחיית התשלומים ,  להפקיד כבטוחה מיליון יורו .  בנוסף ,  יועלה שיעור הריבית השנתית בגין ההלוואות ב-0.25% ל-1.5% בשנה .  בעקבות התנאים החדשים של המימון ,  לאיי.די.או ייווצר עודף תזרימי של כ-30 מיליון שקל ,  הצפוי לשמש אותה  ( בצד מקורות מימון נוספים )  להגדלת קצב הרכישות של הנכסים החדשים במאות מיליוני שקלים .  זאת בעקבות ההזדמנויות הנקרות כיום בשוק נדל"ן למגורים להשכרה בגרמניה בכלל ובברלין בפרט .  מהלך זה הוא המשך למגמה החיובית המסתמנת בחודשים האחרונים באיי.די.או גרופ .  קייזמן ,  שהשאיר מאחוריו לפני כשנה את ההשקעה הלא מוצלחת בחברת הנדל"ן אסים השקעות  ( שאותה מכר רגע לפני אישור הסדר לפריסת חובותיה )  ,  מתמקד כיום בעיקר בהשבחת הפעילות של איי.די.או גרופ .  לשם כך הוא צירף במאי את זהר כשותף ויו"ר דירקטוריון החברה .  בעקבות זהר הצטרפו לאיי.די.או גרופ משקיעים ישראלים ובינלאומיים ,  בעלי קשרים וממון ,  כגון דוד פורר ,  הבעלים של קבוצת ניופארם ;  היזם רן אפרת ;  וכן אלי רגימוב ,  לשעבר סגן יו"ר דירקטוריון של חברת אפי פיתוח ,  המרכזת את פעילות הנדל"ן של אפריקה ישראל של לב לבייב ברוסיה .  מאז שזהר מונה ליו"ר איי.די.או גרופ לפני ארבעה חודשים השלימה החברה גיוס הון של 34 מיליון שקל ,  שצפוי לגדול  ( עם מימוש האופציות )  בעשרות מיליוני שקלים נוספים .  איי.די.או גרופ פעילה כיום ברכישה והשבחה של בנייני מגורים בברלין ובהשכרתם יחד עם שיכון ובינוי .  בבעלות הקבוצה 98 נכסים מניבים למגורים ולמסחר בברלין ,  מתוכם  ( כ-3,500 דירות )  בשטח בנוי כולל של 172 אלף מ"ר ושטחים מסחריים בשטח בנוי כולל של 33 אלף מ"ר .  החברה הרוויחה 3.2 מיליון שקל ברבעון השני ,  לעומת הפסד של 15.4 מיליון שקל ברבעון המקביל .  קייזמן היה מהיזמים הישראלים הראשונים שהשיקו פעילות נדל"ן גדולה בגרמניה  ( בעיקר בברלין )  לפני יותר מ-5 שנים .  בנובמבר 2006 הצטרפה אליו שיכון ובינוי ,  בניהולו אז של אורי שני .  הצדדים הקימו את איי.די.או פרופרטיס ותיכננו לרכוש כ-10,000 דירות בהשקעה של כ-300 מיליון יורו ,  אך בשל המשבר בשווקים לא התקדמו התוכניות של השותפים לפי התכנון המקורי .  בשנה שעברה פורסמו ידיעות ולפיהן הצדדים מעוניינים לסיים את השותפות ,  וכי שיכון ובינוי רצתה לרכוש את חלקו של קייזמן תמורת כ-70-80 מיליון שקל .  ואולם ככל הידוע ,  הצדדים ממשיכים לעבוד יחד ,  ובשיכון ובינוי רואים בשותפות זו חלק אינטגרלי מהשקעות הנדל"ן של הקבוצה בחו"ל .
 
קייזמן ואריסון מתכוננים לרכישת נכסים חדשים :  איי.די.או קיבלה מימון מחדש של חצי מיליארד שקל
בלעדי לאיי.די.או ייווצר עודף תזרימי של 30 מיליון שקל ,  שיאפשר לה להגדיל את תיק הדירות להשכרה בגרמניה .  הריבית בגין ההלוואות תועלה ב-0.25% ל-1.5% בשנה

