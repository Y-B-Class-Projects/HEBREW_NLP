מסגד הבדידות - וויכוח חדש על המסגד בניו יורק
החברה העומדת מאחורי בניית המסגד בגראונד זירו פרסמה שרטוטים של המבנה העתידי .  המבנה צפוי להיות מעוטר בצורות אבסטרקטיות ולחלק הוא מזכיר את  " מבצר הבדידות "  של סופרמן
מרכז התרבות האסלמי ובו מסגד העתיד לקום באתר פיגועי ה-11.9 הגראונד זירו בניו יורק נמצא בימים אלה במרכזו של דיון ,  שלשם שינוי אינו גורם להלהטת הרוחות בעיר .  שרטוטים של הבניין אשר פורסמו לאחרונה מראים את הבניין ,  בן 16 הקומות ,  מעוטר בצורות אבסטרקטיות והדבר גורם לרבים בעיר לתהות על משמעותן של הצורות .  
בעיני חלק הבניין מזכיר את  " מבצר הבדידות "  של סופרמן  העשוי כולו מקריסטלים .  לאחרים הצורות שמעטרות את הבניין מזכירות מגן דוד והחברה ,  אשר עומדת מאחורי בניית המסגד ,  הצביעה על כך שלצורה זו יש חשיבות גם באסלם בנצרות ובדתות אחרות .  יזם הפרויקט ,  שריף אל ג'מל ,  אמר כי  " רצינו למזג בין הארכיטקטורה האסלמית וניו יורק ".  
מהרישומים עולה כי למרכז התרבות יהיו ארבע קומות וכי הוא יכלול מרכז ספורט ,  מרכז הפעלה לילדים ,  מסעדה ,  בית ספר לבישול ,  סטודיו לאומנות ,  מקום לתצוגה ואודיטוריום .  המסגד יאכלס שתי קומות במרתף המבנה .  הרישומים גם מראים כי בקומה ה-12 של המבנה תוקם מצבת זיכרון לקורבנות פיגועי ה-11.9 .  
התוכנית להקים מרכז תרבות אסלמי ומסגד באתר הגראונד זירו הציתה מחלוקת גדולה בניו יורק וברחבי ארצות הברית .  סקרים שנערכו בעיר מראים כי 53% מהתושבים מתנגדים להקמתו .  משפחות חללי הפיגועים מתנגדות אליו בטענה שהדבר מהווה בגידה בזיכרון הקורבנות .  מנגד התומכים בהקמת המסגד טוענים כי יש לשמור על חופש הדת .
 
מסגד הבדידות - וויכוח חדש על המסגד בניו יורק
החברה העומדת מאחורי בניית המסגד בגראונד זירו פרסמה שרטוטים של המבנה העתידי .  המבנה צפוי להיות מעוטר בצורות אבסטרקטיות ולחלק הוא מזכיר את  " מבצר הבדידות "  של סופרמן

