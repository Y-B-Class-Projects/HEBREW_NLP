שחקני אחי נצרת מתכוונים להשבית את האימונים
לאור המצב הכלכלי הקשה אצל נועלת הטבלה ,  עשויים השחקנים ליזום שביתה אחרי פגישה בין ההנהלה למנכ"ל איגוד השחקנים
לאור המצב הכלכלי הקשה בקבוצה והעובדה שהמשכורות לא שולמו כבר שבועות רבים ,  מתכוונים שחקני אחי נצרת להשבית את האימונים בשבוע הבא במידה והנהלת הקבוצה לא תתן להם תשובות לגבי המצב .  כזכור ,  מכוניותיהם של חלק מהשחקנים נלקחו מהם עקב חובות לחברת הליסינג ,  וגם עבור הטיפולים הרפואיים לשחקנים מסרבת אחי נצרת לשלם .
 חלק מהשחקנים שמכוניותיהם נלקחו מהם כבר משביתים בצורה חלקית את האימונים בטענה שאין להם כיצד להגיע לאימונים ,  אך כעת מתכננים שחקני אחי נצרת שביתה כללית .  בתחילת השבוע צפוי להגיע לעילוט מנכ"ל איגוד השחקנים אריה אלטר ולשוחח עם הנהלת הקבוצה ,  במידה ואלה לא יספקו לו הסברים ופתרונות ,  יודיע לשחקני הקבוצה כי הוא תומך בכך שיפתחו בשביתה ,  כפי שקרה לפני מספר שבועות בהפועל נצרת עילית מהלאומית ,  שם כזכור המשבר נפתר בעקבות השביתה .
 
שחקני אחי נצרת מתכוונים להשבית את האימונים
לאור המצב הכלכלי הקשה אצל נועלת הטבלה ,  עשויים השחקנים ליזום שביתה אחרי פגישה בין ההנהלה למנכ"ל איגוד השחקנים

