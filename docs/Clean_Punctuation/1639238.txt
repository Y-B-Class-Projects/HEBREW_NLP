אז'אלה : " הגעתי לראסינג כדי לעשות היסטוריה "
 בלם נבחרת ארגנטינה לשעבר ינסה לעזור ללה אקדמיה לזכות בתואר .  הקבוצה ,  אגב ,  נוצחה 2:1 ע"י קולון .  ארסנאל-ולז 3:0
לאחר קריירה מפוארת ביותר באירופה שנמשכה 15 עונות ,  שב קפטן נבחרת ארגנטינה לשעבר ,  רוברטו אז'אלה ,  למכורתו והצטרף לראסינג קלוב .  אז'אלה ,  36 ,  עזב את סראגוסה הספרדית ,  קבוצתו האחרונה ,  והגיע בהעברה חופשית ללה אקדמיה .
" ראסינג היא הקבוצה היחידה שעמדה בדרישות שלי ועשתה רושם רציני שהיא רוצה אותי ",  אמר אז'אלה לאחר המעבר  ." אחרות הביעו התעניינות ,  אבל לא הציעו שום דבר ממשי ".  כאשר נראה שהוא התכוון לקבוצותיו בעבר בארגנטינה ,  ריבר פלייט ואינדפנדיינטה .
 יצוין כי אז'אלה כבר היה סגור בקבוצה ,  והוכחה לכך ניתנה כשראסינג רשמה אותו בסגל שלה לעונת הקלאוסורה .  בכלל ,  ראסינג ביצעה את הרכש הכי מרשים בפגרה ,  כשגם צירפה את צמד החלוצים ,  גבריאל האוצ'ה וקלאודיו ביילר .  כעת ,  היא גם מחזקת את ההגנה .
" אני כאן כדי לעזור לראסינג לעשות היסטוריה ",  אמר אז'אלה על הקבוצה אליה הצטרף ,  לאחר שאחת מחמש הגדולות של ארגנטינה זכתה פעם אחת בתואר ב-40 השנים האחרונות .  אז'אלה התאחד מחדש עם המאמן קלאודיו ויואס ,  עוזרו של מאמן הנבחרת לשעבר ,  מרסלו ביילסה ,  בשנים בה שיחק הבלם באלביסלסטה .
 נראה שראסינג תיאלץ להיעזר הרבה בשירותיו של אז'אלה ,  כי אחרי פתיחת העונה הטובה שלה  ( 0:3 על רוסאריו סנטראל במחזור הראשון )  הגיע הלילה  ( בין שלישי לרביעי )  הפסד חוץ ,  2:1 לקולון בסנטה פה .  לה אקדמיה דווקא פתחה טוב את המשחק במחזור השני של הליגה ,  כשעלתה ליתרון משער של חואן פלקון בדקה ה-13 ,  אבל שערים של אסטבן פוארטס  ( 38 )  וחואן לוסרו  ( 49 )  שלחו אותה ללקק את הפצעים .
 ולז סרספילד השיגה ניצחון ראשון עם 0:3 מרשים על ארסנאל .  מסכת השערים נפתחה רק במחצית השנייה ,  כאשר רודריגו לופז כבש את הראשון בדקה ה-51 .  10 דקות לאחר מכן מקסימילאנו מוראלס הכפיל את היתרון ,  בתוספת הזמן של המשחק לופז חתם את התוצאה .  במשחק נוסף ,  רוסאריו סנטראל נוצחה שוב ,  הפעם 1:0 על ידי טיגרה משער של קרלוס לונה .
 קרלוס טבז עורר כזכור סערה גדולה בקיץ כשחצה את הכביש ועזב את מנצ'סטר יונייטד לטובת הסיטי .  בלב הסערה עמד אז השלט המתגרה ובו תמונתו של הארגנטינאי תחת הכיתוב  " ברוך הבא למנצ'סטר ".  שלט שעורר את זעמם של ראשי השדים האדומים .
 היום  ( רביעי )  חשף טבז שהשלט המדובר תלוי בביתו בארגנטינה וניסה להסביר : " מישהו קנה את זה עבורי ,  לא הייתי רוכש שלט עם התמונה שלי עליו .  זה לא הסטייל שלי ".  מעניין מה חושב עכשיו המנג'ר שלו לשעבר ,  אלכס פרגוסון ,  שאמר בעבר על השלט מעורר האנטגוניזם כי  " הוא מוכיח את השחצנות של השכנים הרעשניים של מנצ'סטר יונייטד ". 

אז'אלה : " הגעתי לראסינג כדי לעשות היסטוריה "
 בלם נבחרת ארגנטינה לשעבר ינסה לעזור ללה אקדמיה לזכות בתואר .  הקבוצה ,  אגב ,  נוצחה 2:1 ע"י קולון .  ארסנאל-ולז 3:0

