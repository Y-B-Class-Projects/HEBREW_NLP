הנסיך הארי כבר לא מקבל פקודות מאחיו
הנסיך הארי חי בצל של אחיו הגדול וויליאם ,  אולם בקרוב הכל צפוי להשתנות :  הארי ,  הנמצא באימוני היחידה האווירית של הצבא הבריטי ,  יועלה בדרגה ודרגתו תשתווה לזו של וויליאם
הוא כנראה לעולם לא יהיה מלך ,  ותמיד יחיה בצל אחיו הגדול ,  אבל לפחות בצבא הבריטי ,  הנסיך הארי יהיה שווה בקרוב לאחיו וויליאם .  הנסיך הצעיר צפוי לקבל השנה העלאה בדרגה לסרן ,  שתהפוך אותו לשווה עם הנסיך וויליאם ,  גם בדרגה וגם בשכר ,  כך דיווח  ( ראשון )  העיתון הבריטי  " הדיילי טלגרף ". 
שני האחים עוברים כעת אימונים לתפקיד טייס מסוקים .  וויליאם עובר הדרכה במסגרת חיל האוויר המלכותי ודרגתו מקבילה לסרן ובשנה הקרובה הוא לא צפוי לעלות בדרגה .  הארי בן ה-25 אמנם צעיר מוויליאם בשנתיים אך סיים לפניו את הפנימייה הצבאית סאנדהרסט .  כיום הוא בעל דרגת סגן ונמצא באימוני היחידה האווירית של הצבא .  בעוד כמה חודשים הארי צפוי לקבל דרגת סרן בפועל ולהפוך מאוחר יותר השנה לסרן באופן רשמי .  הקידום מבוסס על משך השירות ואמור להעלות את משכורתו ל-37 אלף עד 44 אלף ליש"ט בשנה .  
הארי ,  הניצב אחרי אביו צ'ארלס ואחיו ברשימת הטוענים לכתר המלכות הבריטי ,  שירת בעבר במשך עשרה שבועות כפקח טיסה במחוז הלמנד שבאפגניסטן .  הוא צפוי להתחיל בקרוב את האימונים כטייס מסוק אפאצ'י ולא מסתיר את רצונו לחזור לזירת הקרב .  אולם ,  ככל הנראה הדבר לא יתאפשר בגלל העלייה שחלה בחדירת פעילי טליבן לשורות המשטרה האפגנית - מצב שיקשה לשמור על נוכחותו של הנסיך באזור בסוד ויסכן אותו ואת חבריו לנשק .
 
הנסיך הארי כבר לא מקבל פקודות מאחיו
הנסיך הארי חי בצל של אחיו הגדול וויליאם ,  אולם בקרוב הכל צפוי להשתנות :  הארי ,  הנמצא באימוני היחידה האווירית של הצבא הבריטי ,  יועלה בדרגה ודרגתו תשתווה לזו של וויליאם

