אנייה מולדובית טבעה מול אשדוד ,  המלחים חולצו
אניית משא מולדובית נקלעה למצוקה מול חופי אשדוד ודיווחה כי חודרים אליה מים .  בישראל נערכו לסייע לכלי השיט ,  אך האנייה טבעה במהירות .  11 המלחים חולצו על ידי אנייה טייוואנית
אניית משא מולדובית שדיווחה על מצב מצוקה טבעה הבוקר  ( ראשון )  במרחק של כ-20 קילומטרים מנמל אשדוד ,  לאחר שחדרו אליה מים .  אניית המשא נשאה מטען של כ-3,500 טונות ברזל .  על סיפון האנייה היו 11 מלחים אוקראיינים שחולצו כולם על ידי ספינה נוספת .
 יגאל מאור ,  מנהל רשות הספנים והנמלים ,  סיפר בראיון לגלי צה"ל על שאירע : " בשעות הבוקר המוקדמות האנייה דיווחה שחודרים אליה מים ופיתחה הטיה הצדה .  היא נכנסה למצב של מצוקה ,  ובהוראת שר התחבורה פתחנו את חדר המצב והעמדנו את חיל הים והאוויר במצב הכן ".   
" המצב הידרדר במהירות כשרב החובל הודיע שהכין את האנייה לנטישה ",  המשיך מאור . " עשר דקות אחר כך קיבלנו דיווח שהאנייה טבעה .  ביקשנו מהאנייה הטייוואנית לחלץ את המלחים ,  ובערך חצי שעה אחר כך ,  כולם חולצו .  אני מאמין שהאנייה ספגה נזק בחרטום והתחילו לחדור מים .  כתוצאה המדחף יצא מקו המים וכלי השיט איבד יכולת תמרון .  הגלים מאד גבוהים ,  זה תסריט ידוע מראש ".  
מצה"ל נמסר כי יחידת החילוץ 669 נערכה לספק סיוע אם תידרש לכך .
 
אנייה מולדובית טבעה מול אשדוד ,  המלחים חולצו
אניית משא מולדובית נקלעה למצוקה מול חופי אשדוד ודיווחה כי חודרים אליה מים .  בישראל נערכו לסייע לכלי השיט ,  אך האנייה טבעה במהירות .  11 המלחים חולצו על ידי אנייה טייוואנית

