הבוררים יקבעו מתי ייפתח הנתיב 
שאלות ותשובות
מהי המחלוקת בין המדינה לשפיר ?  בין המדינה ,  קבוצת שפיר והמממנים נדונו בשנתיים האחרונות מחלוקות רבות - תכנוניות ,  הנדסיות ופיננסיות - שלא כולן באו על פתרונן .  בראשן ,  עומדת טעות תכנונית שהביאה לסלילת כביש מספר 1 עצמו על תוואי הרחבת מסילת הרכבת בקו תל אביב-לוד ,  וכן על תוואי פרויקט המסילה הרביעית באיילון .  כתוצאה מכך ,  נמנע מן המדינה להסב את 600 המטרים האחרונים של הנתיב המתוכנן  ( סמוך לכניסה למחלף קיבוץ גלויות )  לנתיב אגרה ,  ובין המדינה לזכיין והמממנים פרצה מחלוקת על השלכות קיצור הנתיב על תזרים ההכנסות הצפוי מן הפרויקט .  מדוע מבקשת שפיר לבטל את הפרויקט עכשיו ?  בשבועות האחרונים דווקא הגיעו המדינה והמממנים לטיוטת הסכם שתעניק רשת ביטחון להבטחת ההכנסות מהפרויקט ,  ואף כללה הקלה במנגנון המרת החוב שביקשה מגדל  ( ממממנות הפרויקט )  .  לפי הערכות ,  העובדה כי שפיר  " שרפה "  עד כה 170 מיליון שקל מהונה העצמי בפרויקט ,  וכי המממנים לא מיהרו בהפשרת הכספים לפרויקט ,  הביאה להורדת דירוג החוב בידי מעלות s & p מ-+a לטריפל c .  בעקבות זאת ,  החליטה שפיר  " ללכת על כל הקופה ":  לגלגל את המחלוקות לפתח הבוררות ,  ולבקש לעצמה את האופציה לבטל את החוזה אם לא ייענו דרישותיה העתידיות .  מה עוד שביום השלמת העבודות היתה אמורה להעביר למדינה תמלוגים בסך כ-150 מיליון שקל .  מהי חשיפת לאומי ומגדל להורדת הדירוג ?  בנק לאומי  ( 25% )  ומגדל  ( 75% )  הזרימו עד כה לפרויקט 120 מיליון שקל והפסיקו את מימונו באוקטובר 2008 .  סכום זה מגובה בערבויות הזרמת הון שהעמידה עבורן שפיר .  מתי ייפתח הנתיב לתנועה ?  שפיר חויבה להשלים את העבודות באפריל 2010 ,  ואולם בחודש שעבר ביקשה מהמדינה לדחות את המועד בחצי שנה לאוקטובר 2010 .  המדינה הסכימה באופן לא רשמי לדחייה של שניים-ארבעה חודשים ,  אך התנתה זאת בוויתור הזכיינית על תביעות עתידיות נגדה .  בינתיים ,  הפסיקה שפיר את העבודות באתר הפרויקט ומועד השלמתו תלוי כעת בהכרעת הבוררים .  מה ייעשה כעת באתר הפרויקט ?  במסגרת חוזה הזיכיון מחויבת שפיר לשמירה על בטיחות האתר וסביבתו ,  וכן על תחזוקתו השוטפת .  לפי שעה ,  שפיר לא צפויה לבצע באתר עבודות מהותיות עד לפתרון המשבר .
 
הבוררים יקבעו מתי ייפתח הנתיב 
שאלות ותשובות

