בעלי עסקים בתל אביב : " לא זוכרים סילווסטר כזה .  זה היה קיצוני "
 ערב סילווסטר 2010 :  תל אביב התמלאה חוגגים ,  המסעדות והברים רשמו עלייה ניכרת ברווחים ונהגי המוניות גזרו גם הם קופונים  ?  אבל יש גם מאוכזבים :  לבליינים שלא מצאו מקום פנוי הצטרפו גם עשרה בעלי מועדונים שנסגרו בגלל תפוסת יתר  ?  ורק בבתים הפרטיים נמשכה המסיבה כל הלי
 >  >  ארוחת טעימות עם קוקי סאן ז'אק ומקרון כבד אווז ב-900 שקל לסועד ,  יריד בגדי מעצבים במחירי  " סוף עשור ",  כוס קאווה וקאפקייקס עם ציפוי ב-30 שקל ועשרות מסיבות במועדונים ובבתים פרטיים - עשרה קבין של נהנתנות ירדו לעולם ,  ובלילו האחרון של העשור נדמה היה שתל אביב נטלה תשעה והותירה אחד לשאר . " אני באמת לא זוכר שנה כזאת ,  זה היה קיצוני ",  מספר יורם ירזין ,  מסעדן ובעלי מסעדות רבות ,  ובהן רשת מוזס ,  עד העצם וקפה איטליה ,  על חגיגות סיום העשור וכניסת 2010 . " הפעם ,  אנשים גם הזמינו מקום הרבה זמן מראש .  בקפה איטליה ,  למשל ,  הכל היה מוזמן שבועיים מראש והיו מאות אנשים ברשימות ההמתנה .  בארבעת סניפי מוזס ,  שנסגרים ב-4:00 לפנות בוקר ,  סעדו יותר מ-4,000 איש - 75% מהם בשעות הערב והלילה ".  כל מי שהסתובב בליל הסילווסטר בתל אביב לא יכול היה שלא להתרשם כי עם ישראל חי ומבלה מחוץ לבית כדי לחגוג .  מספרן הגבוה של המוניות בעיר הזכיר קצת את ניו יורק ,  והנוכחות המשטרתית שיוותה לאווירה נופך של הפנינג ענק ,  בסגנון אירועי  " לילה לבן "  הנחגגים בתל אביב מדי שנה .  הלל פרטוק ,  דובר עיריית תל אביב ,  אישר כי העיר אכן היתה עמוסה באופן משמעותי לעומת כל יום חמישי רגיל וביחס לחגיגות הסילווסטר בשנה שעברה . " בעיר יש 1,800 ברים ו-1,600 מסעדות ,  ושיעור המוקדים שהיו פתוחים במהלך כל הלילה בסילווסטר היה מהגבוהים ביותר אי פעם ",  מסר פרטוק .  לדבריו ,  עקב כך תיגברה העירייה את כל כוחות הפיקוח והשמירה ברחבי העיר .  עלייה של 30% בפדיון מי שגזר את הקופון היו כמובן בעלי העסקים ונהגי המוניות ,  שידיהם מלאו עבודה עד השעות הקטנות של הלילה . " היעד של עיריית תל אביב הוא להיות מנוף כלכלי ,  בכך שהיא מאשרת ותומכת באירועים ",  מציין אסף זמיר ,  סגן ראש העיר תל אביב ויו"ר סיעת הצעירים , " הדבר בא לידי ביטוי בנוכחות המשטרתית שמטרתה לספק תחושת ביטחון ובהסדרת אירועי רחוב כמו זה שהיה בפלורנטין בליל הסילווסטר .  תל אביב ,  במועדים שכאלה ,  מהווה מוקד עליה לרגל לבליינים מרחבי ישראל ובתי העסק מרוויחים מזה ".  זמיר מספר כי בתל אביב פועלים 1,758 בעלי עסקים שלהם רישיון למכירת אלכוהול בעיר ,  ומעריך כי בליל הסילווסטר ,  פדיון של בר גדול הגיע ל-80 אלף שקל  ( לעומת 55 אלף שקל ביום חמישי רגיל )  .  מקומות קטנים יותר רשמו פדיון של 15-20 אלף שקל ,  להערכתו .  ירזין מסביר כי הפדיון במסעדותיו בליל הסילווסטר עולה ב-30% על זה של יום חמישי רגיל ,  ומוסיף כי הסיבה לכך היא לא רק כמות הסועדים ,  אלא גם עליית המחיר הממוצע לסועד ,  בשיעור של 10%-20% .  בחברת הכרם ,  המייבאת משקאות כמו וודקה אבסולוט וויסקי גלנפידיך ,  נמסר כי ללא ספק המשקאות הנמכרים ביותר בערב סילווסטר היו השמפניות והקאוות למיניהן .  בנוסף ,  בדצמבר נרשמה עלייה של כ-40% במכירות המשקאות המבעבעים ,  כמו קאווה ,  למברוסקו וכן שמפניה אמיתית כמו בולינג'ר ,  מאם ועוד .  כמו כן היתה עלייה של עשרות אחוזים במכירות הוודקה ,  בעיקר במהדורות מיוחדות לסילווסטר .  גם נהגי המוניות נערכו מראש ,  ויהודה בר אור ,  היו"ר היוצא של איגוד נהגי המוניות הארצי ,  מציין כי 24 תחנות מוניות בתל אביב ,  חיפה וירושלים הצטרפו למבצע ההנחות שהוביל האיגוד עם המועצה לבטיחות בדרכים ואור ירוק . " כ-5,000 מוניות נתנו הנחות של 15% מ-22:00 עד 6:00 בבוקר לכל לקוח שהזמין מונית בתחנה ",  מספר בר אור ,  ומוסיף כי יחסית לסילווסטר הקודם ,  היה גידול של כ-20% בשימוש במוניות .  ראש העיר רקד ,  המועדון נסגר מאות אלפי בני אדם הגיעו לעיר כבר בשעות המוקדמות של הלילה ויצרו עומסי תנועה כבדים ביציאות מנתיבי איילון וברחובות המרכזיים .  מי שבכל זאת הצליח למצוא חניה נתקל בתפוסה מלאה במרבית מקומות הבילוי המרכזיים ונאלץ להמתין זמן רב או לכתת את רגליו בין מסיבה אחת לשנייה . " המקום התמלא כבר ב-22:00 ונשאר מלא עד 5:00 לפנות בוקר ",  מספר אביחי פרטוק ,  מבעלי מועדון ה"לייקה "  שליד מדרחוב נחלת בנימין ודי .  ג'יי . " לא עשינו מאמץ מיוחד כדי למשוך חוגגים ,  למעט חלוקת קאפקייקס וכוסות קאווה במחיר מיוחד והופעות חיות ,  אבל הקהל הגיע והתחלף כל הזמן ".  המועדון ,  שנפתח זמן קצר לאחר הרצח במועדון ה"בר-נוער "  של הקהילה ההומו-לסבית ,  התחיל את דרכו כמקום המזוהה עם הקהילה וסגר את השנה כאחד מהמועדונים המצליחים באזור נחלת בנימין ,  שפונה לקהל מגוון ומאפשר לסטרייטים ,  הומואים ולסביות לרקוד ולהתנשק זה לצד זה ללא חשש .  בדומה לפרטוק ,  בעלי המועדונים בתל אביב לא נאלצו לשלוף שפנים מהכובע כדי למשוך רבבות מבלים ,  שמצאו עצמם ממתינים בתורי כניסה מייגעים .  הביקוש בליל הסילווסטר היה כה חריג ,  עד שהמשטרה נאלצה לסגור עשרה מועדונים בגלל תפוסת יתר .  לדברי ירון טראקס ,  מבעלי מועדון  " הבלוק ",   " תיכננו מסיבה עם 12 תקליטנים והופעה חיה של להקה .  כחצי שעה אחרי חצות השוטרים הגיעו והוציאו לנו צו סגירה ל-30 יום בטענה שחרגנו בכ-200 אנשים מהתפוסה המותרת בחוק .  האבסורד הוא שהחוק מתיר להכניס אדם אחד על כל מטר מרובע ,  וכל בליין מתחיל יודע שמסיבה טובה מתאפיינת בצפיפות ולא בחללים ריקים ".  טראקס הוסיף כי דקות ספורות לפני בואם של השוטרים ,  ראש העיר תל אביב ,  רון חולדאי ,  וסגנו ,  זמיר ,  רקדו ברחבת המועדון כחלק מסיור מועדונים מטעם העירייה .  לדברי זמיר , " החוק הקיים אכן אבסורדי .  מדובר בחוק שעושה עוול לבעלי מועדונים ואינו משקף את המציאות של חיי הלילה .  אני עובד על שינוי החוק והתאמתו לסטנדרטים הנהוגים בארה"ב ובאירופה ,  בהם החוק מגדיר מספר מקסימלי של 0.65 בן אדם למטר מרובע .  החוק הישראלי מעודד עבריינות כי ברגע שהכנסת יותר מבן אדם אחד למ"ר - זה כבר לא משנה אם יהיו במסיבה עוד שניים או עוד 400 איש ".  דוברת משטרת תל אביב אישרה כי עשרה מועדונים נסגרו בליל חמישי בשל תפוסת יתר ,  ואמרה כי  " במקרה אחד היתה תפוסה של יותר מ-180% מהמותר .  מדובר בסכנת נפשות של ממש ,  ועל כן המשטרה אכפה את החוק וסגרה מועדונים ".  גם המבלים במועדון  " הברזילי "  הסמוך לבלוק נאלצו לחפש להם מקום אחר ,  לאחר שהמשטרה הוציאה צו סגירה למקום בשעה 1:00 ,  וכך גם הבליינים שהגיעו ל"ג'י ספוט "  ולמועדונים בנווה שאנן 10 ובריב"ל 9 .  מי שנואש מהמועדונים הגדולים מצא את עצמו במסיבת הרחוב הענקית בפלורנטין ,  שנהפכה בשנים האחרונות למסורת משמחת .  אלפי בני אדם הציפו את רחוב ויטל והרחובות הסמוכים במסיבה מאולתרת שמרבית משתתפיה שמעו עליה ברשתות החברתיות .  בניגוד לשנים קודמות ,  ביום חמישי המשטרה איבטחה את האירוע ואף סגרה רחובות כדי לאפשר לחוגגים לבלות ללא חשש ,  אף שהמסיבה נערכה ללא רישיון .  בסביבות השעה 2:00 ,  רחוב אלנבי שקק חיים לאורך כל אורכו ,  מבן יהודה והטיילת ועד ללילינבלום .  המבלים שסירבו ללכת לישון הציפו את בתי הקפה והמסעדות ברחבי העיר ,  שנאלצו להאריך עוד ועוד את שעות הפתיחה שלהם .  לדברי אלון חן ,  שחגג את הסילווסטר במסעדת  " גוסטו "  שבכיכר רבין ,  פיצריית הגורמה היתה אמורה להיסגר ב-1:00 אבל נשארה פתוחה עד 3:00 לפנותבוקר ,  בשל התורים הארוכים שהשתרכו מחוצה לה .  שירה אמיר ,  מלצרית בבית קפה בשדרות רוטשילד ,  סיפרה כי בליל הסילווסטר ,  המלצרים במשמרת הרוויחו טיפים גבוהים פי שלושה מהטיפים במשמרות ערב רגילות .  מי שביקש לקנח את הסעודה בגלידה אמריקאית ליד דיזנגוף סנטר מצא את עצמו מחכה בתור ,  על אף מזג האוויר הקריר בשעה 2:30 לפנות בוקר .  גם בעלי עסקים שאינם מזוהים כמקומות בילוי זיהו את הפוטנציאל הכלכלי של ליל הסילבסטר .  כך למשל ,  סניפי am:pm התקשטו בבלונים ובשלטי happy new year ,  ובעלי הפיצוציות הזיזו את בקבוקי הקאווה והיין לקדמת הדוכן ,  במקביל להעלאת מחירים אופנתית במסגרתה מחירו של בקבוק למברוסקו עלה ל-55 שקל  ( במקום 40 )  .  בנחלת בנימין ,  יזם זריז פתח יריד מאולתר של בגדי מעצבים ב"מחירי סוף עשור "  והציע לתל אביביות חובבות הווינטג' למדוד כותנות ויקטוריאניות ב-3:00 לפנות בוקר .  לקראת 4:00 ,  כאשר המסיבות הרשמיות הסתיימו והרחובות החלו להתרוקן ,  הפעילות בבתים הפרטיים סירבה להיפסק .  עשרות מסיבות נערכו בבניינים השונים ,  ומי שצעד על ציר אלנבי-בן יהודה יכול היה לקבל את פניו של העשור החדש עם ירח כחול שהולך ומיטשטש וערבוב משונה של מוסיקת טכנו מהקומה השביעית ושיר של שאקירה מקומת הכניסה .
 
בעלי עסקים בתל אביב : " לא זוכרים סילווסטר כזה .  זה היה קיצוני "
 ערב סילווסטר 2010 :  תל אביב התמלאה חוגגים ,  המסעדות והברים רשמו עלייה ניכרת ברווחים ונהגי המוניות גזרו גם הם קופונים  ?  אבל יש גם מאוכזבים :  לבליינים שלא מצאו מקום פנוי הצטרפו גם עשרה בעלי מועדונים שנסגרו בגלל תפוסת יתר  ?  ורק בבתים הפרטיים נמשכה המסיבה כל הלי

