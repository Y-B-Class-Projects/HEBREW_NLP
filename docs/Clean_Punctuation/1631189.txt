בכירים בבנק הפדרלי : " הריבית והצמיחה בארה"ב יישארו נמוכות זמן לא מבוטל "
 נשיאי הבנק הפדרלי של אטלנטה וסנט לואיס : " הצמיחה השנה לא תספיק כדי להביא לירידה באבטלה "
 ההערכות כי הבנק הפדרלי לא ימהר להעלות את הריבית בארה"ב זכו היום לחיזוק בדבריהם של שני מבכירי הבנק הפדרלי .  נשיא הבנק הפדרלי של סנט לואיס ,  ג'יימס בולארד ,  העריך היום כי הריבית בארה"ב עשויה להישאר נמוכה עוד זמן לא מבוטל ." הריבית בארה"ב ,  וגם בשאר שבע המדינות המתועשות ,  קרובה לאפס - מצב שלא נראה כמותו מאז מלחמת העולם השנייה ",  אמר בולארד בנאום בכנס בשנחאי שבסין . " הריבית עשויה להישאר נמוכה עוד זמן לא מבוטל ",  הוסיף.נשיא הבנק הפדרלי של אטלנטה ,  דניס לוקהרט ,  העריך בנאום שנשא היום בארה"ב כי צמיחת הכלכלה האמריקאית השנה תמשיך להיות איטית ,  וכי היא לא צפויה להיות ברמה מספקת כדי להביא לירידה בשיעור האבטלה .  באחרונה התחזקו ההערכות בקרב המשקיעים כי הבנק הפדרלי ישאיר את הריבית בארה"ב בשפל הנוכחי של 0%-0.25% זמן רב יותר משצפו עד כה ,  בניסיון לתמוך בהתאוששות הצמיחה הכלכלית .  החוזים על הריבית הפדרלית בארה"ב  ( fed funds futures )  ,  הנסחרים בבורסת החוזים של שיקגו ומשקפים את ציפיות השוק מהריבית הפדרלית ,  מעניקים כעת סיכוי של 32% לכך שהבנק הפדרלי יעלה את הריבית לרמה של 0.5% לפחות עד יוני ,  לעומת הסתברות של 47% לפני חודש .  החוזים מעניקים סיכוי של 49% להעלאת ריבית באוגוסט ,  לעומת הסתברות של 61% לפני חודש .  הבנק הפדרלי הותיר את הריבית בארה"ב בשפל הנוכחי מאז דצמבר 2008 ,  והפך את הרכישה של נכסים לכלי המדיניות המרכזי שלו בהתמודדות עם המשבר הכלכלי .
 
בכירים בבנק הפדרלי : " הריבית והצמיחה בארה"ב יישארו נמוכות זמן לא מבוטל "
 נשיאי הבנק הפדרלי של אטלנטה וסנט לואיס : " הצמיחה השנה לא תספיק כדי להביא לירידה באבטלה "
 
