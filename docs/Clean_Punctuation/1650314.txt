אחד מהחברים הודה :  דחפתי את סיסאי מהגג
המשטרה עצרה במהלך הלילה ארבעה נערים בגילאי 14 עד 16 ,  החשודים ששהו יחד עם הנער סיסאי אשטו ,  על גג ביה"ס ממנו נפל אל מותו .  בחקירת המשטרה סיפר אחד מהם כי הוא דחף את סיסאי מהגג בזמן ששאפו גז מזגנים
המשטרה עצרה במהלך הלילה  ( ראשון )  ארבעה נערים בגילאי 14 עד 16 ,  החשודים ששהו יחד עם הנער ,  סיסאי אשטו ,  שנפל אל מותו אמש מגג בית הספר רש"י בנתניה .  בחקירת המשטרה סיפר אחד מהם כי הוא היה זה שדחף את סיסאי מהגג ,  תוך כדי שאיפת גז מזגנים .  הנער יובא בהמשך היום להארכת מעצרו ,  ושלושת הנערים האחרים שוחררו למעצר בית .
 אשטו בן ה- 16 נהרג אמש לאחר שנפל מגג בית הספר ונפצע באורח אנוש בראשו וצוות טיפול נמרץ של מגן דוד אדום שהגיע למקום נאלץ לקבוע את מותו .  במשטרה חושדים כי הנערים שאפו גז מזגנים בצוותא ,  לפני שאשטו נפל לקרקע .  
פראמדיק של מגן דוד אדום ,  חנוך רוזיק ,  סיפר לוואלה !  חדשות כי  " קיבלנו קריאה על אירוע בתוך בית ספר רש"י בנתניה .  בית הספר היה נעול ,  נאלצנו לעבור מעל הגדר ,  ראינו נער שוכב בתוך חצר בית הספר והגענו אליו ונאלצנו לקבוע את מותו ". 
במקביל ,  כוחות משטרת נתניה הגיעו למקום והחלו בחקירת נסיבות האירוע .  על גג בית הספר ממנו נפל הנער ,  מצאו החוקרים צינור קרוע מאחד המזגנים ,  נייר כסף וכן בקבוק פלסטיק ובשל כך עלה חשד ראשוני כי נפילתו של הנער נגרמה כתוצאה משאיפת גז מזגנים .  
אביו של סיסאי ,  שקיבל את ההודעה על המקרה מאחד הנערים ,  מיהר להגיע לשטח בית הספר .  בהגיעו לשם נאלץ האב ההמום לזהות את גופתו של בנו היחיד ופרץ בזעקות שבר .  עוד התברר לחוקרי המשטרה כי סיסאי למד בפנימיית  " בן-יקיר "  בכפר הרא"ה שבעמק חפר ,  שם רק לפני שנתיים אירע מקרה דומה ,  כאשר נער בן 15 נפצע באורח קשה לאחר שטיפס על גג כדי לשאוף גז מזגנים .
 
אחד מהחברים הודה :  דחפתי את סיסאי מהגג
המשטרה עצרה במהלך הלילה ארבעה נערים בגילאי 14 עד 16 ,  החשודים ששהו יחד עם הנער סיסאי אשטו ,  על גג ביה"ס ממנו נפל אל מותו .  בחקירת המשטרה סיפר אחד מהם כי הוא דחף את סיסאי מהגג בזמן ששאפו גז מזגנים

