 " תוציאו אותנו מכאן "
 80 ק"מ צפונית לצנעא ,  בין שבטים שיעיים אלימים לטרוריסטים של אל קעידה ,  חיים אחרוני היהודים בתימן .  בועז ביסמוט הגיע אליהם ,  אל ליבה של מדינת הטרור ,  ופגש אנשים מפוחדים שבפיהם רק בקשה אחת :  לצאת משם
אתה בטוח שאתה רוצה לצאת מצנעא ?  ",  שואל אותי דיפלומט מערבי בארוחת הבוקר .  הוא כאן כבר יותר משנה ,  ומעולם לא יצא מגבולות העיר הציורית .  זה נאסר על פי הנחיות הביטחון של השגרירות שלו ,  שנראית כמו יעד מבוצר .  בטבעת החיצונית עומדים טנדרים עם תת ? מקלעים ,  בזו שאחריה מוצבים שקי חול ,  ואחר כך יש גם קיר גבוה ובו דלת שלצידה חייל .  רק אם עברתם את שלושת המעגלים ,  תגיעו לאנשי אבטחה מערביים .
 אני מספר לדיפלומט על כוונתי לחזור ליהודים בעיירה ריידא ,  שאצלם ביקרתי לפני 17 שנים ." תימן של היום היא לא תימן שהכרת ",  הוא מזהיר . " בצפון נלחם הצבא בבני שבט אל ? חותי ,  בדרום מתנהלת מערכה של שבטים דרומיים שמבקשים להתנתק מהצפון ,  ובתוך כל הסיפור הזה יש כמובן את לוחמי אל ? קאעידה .  אתה בטוח שאתה רוצה לצאת מהחדר שלך במלון ,  ועוד עם דרכון שבו רשום שנולדת בישראל ?  "" כן ",  אני עונה בפשטות . " אני רוצה לפגוש אותם ". "אז תזדקק לאישור כדי לצאת מהעיר ",  אומר הדיפלומט . " אתה יודע ,  השלטון בתימן מאוד לא רוצה פרסום שלילי .  חטיפות תיירים אינן משהו שהם צריכים היום .  תימן מאוד לא מומלצת לתיירות ,  אפילו לא הבירה צנעא .  זה מקום מסוכן .  אתה קורא עיתונים ,  לא ?  תבוא בעוד כמה שנים ,  אולי יהיה יותר בטוח .  אתה חושב שאני לא רוצה לטייל במקום שמייחסים למלכת שבא ?  אתה חושב שנעים לשרת במדינה עם היסטוריה כל כך ארוכה ומפוארת ולהיות תקוע בין הבית למשרד ? "למחרת אני מתייצב במשרדי משטרת התיירות ,  בעיר העתיקה של צנעא .  השוטר מבקש ממני לפרט את המקומות שבהם ארצה לבקר .  בין היעדים אני רושם את ריידא .  ריידא אינה יעד תיירותי ,  אלא אם אתה רוצה לבקר את היהודים ." למה אתה רוצה לנסוע לריידא ?  ",  שואל אותי השוטר ,  ונראה שהוא כבר יודע את התשובה ." לבקר אצל היהודים ",  אני עונה ." מצטער ,  אתה לא יכול לעזוב את צנעא ",  אומר לי השוטר באדיבות .  יכולתי רק להצטער .  לפני כמעט 20 שנה הגישה לכל יעד במדינה היתה חופשית .  השוטר מתבונן בי בחשד ,  מרים את שפופרת הטלפון ומצלצל למישהו ." נחזור אליך ",  הוא אומר לי בזעף .
 שמחתי לשוב לתימן ,  בעיניי אחת המדינות הערביות הקסומות .  גן עדן ארכיטקטוני ,  עם בתי אבן וטיט יפהפיים ,  שווקים צבעוניים ואנשים חמים ופשוטים .  אבל תימן של 2010 היא לא המדינה שהכרתי בראשית שנות ה ? 90 .  הביקורת הקפדנית שעוברת המכונית שלי לפני הכניסה לשרתון צנעא ,  שבו אני שוהה ,  היא רק עדות אחת לשינוי .  שגרירות ארה"ב הסמוכה נראית בכלל כמו מבצר צבאי .  תימן היא היום מרכז טרור עולמי ,  הבסיס החדש של אנשי אל ? קאעידה ,  שנאלצו להימלט מעיראק ,  מאפגניסטן ומערב הסעודית .  המערכת השבטית בתימן מקלה על חברי הארגון ,  מה גם שמדובר באדמה שבה נמצאים שורשיו של אוסאמה בן לאדן.פיליפינים ,  הודים ,  טורקמנים ,  אוזבקים ,  תאילנדים ואפילו סנגלית אחת עובדים בשרתון עם הצוות התימני .  במלון לנים עובדי השגרירות האמריקנית ,  שעברו לכאן בעקבות התרעות לפיגועים והפיגוע נגד השגרירות שלהם בספטמבר 2008 .  להוציא כמה נשים טורקיות מארגון הומניטרי ואיש עסקים הודי אחד ,  נדמה לי שאני האורח היחיד כאן שאינו דיפלומט .  צנעא הקסומה אינה מומלצת היום לתיירים מערביים .  בוודאי לא לעיתונאי ישראלי .  בוודאי ובוודאי לא לשגריר לשעבר של מדינת ישראל .
 ב ? 11 בלילה מעיר אותי הטלפון בחדרי ,  בשרתון צנעא ." מר ביסמוט ?  ",  שואל הקול מעברו השני של הקו ." כן ,  מי זה ?  "" ביקרת היום במשרדי משטרת התיירות בצנעא ?  ביקשת לבקר בעיר ריידא ?  " " עם מי אני מדבר ?  "" שמי עבדול ,  ואני בכיר במשטרת התיירות ",  אומר הקול ,  וליבי מחסיר פעימה .  תסריטים רעים במיוחד מתחילים לרוץ לי בראש ." אתה רשאי לבקר בכל מקום בתימן ",  מפתיע אותי עבדול . " תגיע עכשיו למשרד שלי כדי לקבל את האישור ". 
הדבר האחרון שאני רוצה באותו הרגע הוא לעזוב את חדרי לטובת הרפתקה לילית בצנעא השוממת .  טלפון לידיד תימני פותר לי את הבעיה . " אל תצא מהחדר .  אני כבר אלך לשם .  אם אכן קיבלת את האישור המובטח ,  אסדר לך נהג ומתורגמן מלווה למחר בבוקר ". 
הלילה היה ארוך .  הטלפון לא צילצל שוב.ב ? 8 בבוקר ממתין לי בלובי אבו בקר ,  המתורגמן . " הנהג מחכה לך בחוץ ,  יחד עם האישור לבקר בריידא ",  הוא אומר.אנחנו יוצאים בדרך צפונה .  הלנד ? רובר שלנו עוברת מחסום ראשון בפאתי צנעא .  השוטרים בוחנים את האישור שוב ושוב .  הם חובשים קסדות ולובשים חגור מלא.אנחנו עוברים .
" עכשיו ,  לאחר שעזבנו את העיר ,  אתה צריך רק לייחל שאם יחטפו אותך זה יהיה שבט שרוצה כופר ,  ולא שבט שימכור אותך לאל ? חותי השיעים או לאל ? קאעידה ",  אומר לי המלווה . " אצלם ,  הסיכוי שלך לצאת בחיים שואף לאפס ".  נרגעתי .
 יש לנו רק 70 ק"מ לנסוע ,  אבל הדרך מתארכת .  שלושה מחסומים נוספים נעבור עד ריידא .  לאחר כשעתיים ,  אנחנו שם .  אני נרגש ,  אבל לנהג שלי יש זמן .  הוא מטפס לפסגה כדי להשקיף על העיירה מלמעלה ,  ואחר כך נוסע לקנות עלי גת .  כל גבר בתימן ,  לא משנה מה עיסוקו ,  לא יגיע לשעת הצהריים מבלי שרכש עלי גת לצריכה היומית שלו .  אני מבקש להגיע לשוק .  לראות את היהודים.יהדות תימן היא קהילה עתיקת יומין .  אחת הסברות היא שראשית ההתיישבות היהודית בתימן היתה לאחר חורבן בית המקדש הראשון .  קבוצה גדולה של יהודים עלתה לישראל מתימן בשנים 1882-1881 ,  עלייה שכונתה  " אעלה בתמר ".  לאחר הקמת המדינה פרצו בתימן ,  כמו במדינות ערביות אחרות ,  מהומות נגד היהודים ,  וממשלת ישראל החלה במבצע  " על כנפי נשרים ",  שכונה גם  " מרבד הקסמים ".  במסגרת המבצע הועלו לישראל כ ? 50 אלף יהודים ,  שהתווספו ל ? 35 אלף שכבר התגוררו בארץ עוד לפני 1948 .  בהמשך ,  בין השנים 1952 ל ? 1954 ,  הועלו כמה אלפי יהודים נוספים .
 ב ? 1991 ,  במהלך ביקורי הראשון במדינה ,  שמעתי גם בריידא וגם בסעדה על רצון לעזוב .  אז התגוררו בתימן כ ? 1,500 יהודים .  לאחר גל הגירה לארה"ב ולישראל ,  שבתי לשם ב ? 1993 .  מצאתי כ ? 500 יהודים .  רבים מהם סיפרו שאינם רוצים לעזוב :  טוב להם בתימן .
 בביקוריי הקודמים כאן קל היה לאתר את היהודים :  הפאות הארוכות והכיפות הגדולות על ראשיהם הסגירו אותם מיד .  לא הפעם .  אני מסתובב בין הדוכנים בשוק התוסס של ריידא .  מחפש בין דוכני הבננות והתפוזים ,  ולא רואה אותם .  מהר מאוד אני מבין :  חל כאן שינוי דמוגרפי בכל הקשור ליהודים.לקראת סוף השוק ,  ממש לפני חנות חלפן הכספים ,  אנחנו פונים ימינה לסמטה צרה .  בעל מכולת מסתכל עלי בסקרנות ." אתה יודע היכן היהודים ?  ",  אני שואל ." הנה ,  זה בית יהודי ",  הוא עונה ומצביע על המבנה הצמוד לחנות.בלי להתכוון ,  אני נמצא ליד ביתו של ראש הקהילה היהודית בריידא ,  הרב יחיא יעיש ? נהרי ,  אביו של הרב משה יעיש ? נהרי ,  שנרצח ב ? 2008 על ידי אזרח תימני על רקע אנטישמי.אני פונה אל אישה מבוגרת ,  לבושה בשמלה אדומה ,  ראשה מכוסה .  היא לא עוטה רעלה . " האם הרב נהרי בבית ?  ",  אני שואל ." למה אתה רוצה לראות אותו ?  ",  היא שואלת בחשדנות ." גם אני יהודי ",  אני אומר .
 היא פותחת בפני את דלת הבית ,  המלווה שלי נכנס איתי .  אנחנו עולים לקומה הראשונה .  הבתים בתימן בנויים לגובה .  ממתינים בחדר האירוח .  טלפון ישן ,  טלוויזיה ישנה .  על מדף בודד בסלון עומדת חנוכייה.מהקומה העליונה יורד קשיש מבוגר וחולה ,  שגורר את רגליו .  הוא מושיט לי יד . " אני יחיא יעיש ". אנחנו מתיישבים לשיחה ." חליתי בעקבות הרצח של בני ",  הוא מספר בערבית .  המלווה שלי ,  שמתרגם לצרפתית ,  מזהה אותו מהדיווחים על הרצח בטלוויזיה התימנית . " כולם בתימן מכירים את הסיפור שלך ",  הוא אומר לו . " היה לי מאוד עצוב לשמוע על מה שקרה לבן שלך ". 
בדצמבר 2008 נפל אבל כבד על הקהילה היהודית של ריידא .  משה יעיש ? נהרי נרצח ביריות על ידי עבד אל ? עזיז אל ? עבדי ,  טייס לשעבר בחיל האוויר התימני .  אל ? עבדי פגש את יעיש ? נהרי בשוק ,  זיהה שהוא יהודי וקרא לו להתאסלם .  בין השניים התפתחו חילופי דברים ,  שבסיומם ירה אל ? עבדי ביעיש ? נהרי חמישה כדורים.שלטונות תימן היו נבוכים מהרצח .  ניסו לטעון כי אל ? עבדי מעורער בנפשו .  במהלך חקירתו הראשונית הודה הרוצח כי עשה את המעשה מאחר שמשה יעיש ? נהרי לא נענה לקריאתו להתאסלם . " כל היהודים צריכים להתאסלם ",  אמר לשוטרים.הרב יחיא יעיש זוכר את היום הנוראי הזה כאילו היה אתמול . " זה היה היום העצוב והקשה ביותר בחיי ",  הוא אומר . " היום שבו איבדתי את טעם החיים ".  אני שואל אותו אם היו סימנים שקדמו לרצח בנו ,  אם היתה מתיחות כלשהי בינו לבין שכניו הערבים .  הוא מתבונן בי .  עיניו עצובות .  הוא מתבונן במלווה שלי . " לא ,  לא היתה לי שום בעיה ושום מחלוקת עם השכנים הערבים שלי .  הרוצח בכלל לא גר בריידא ,  אלא בעיר אחרת ". 
הוא נרצח כי היה יהודי ? "ברור ,  הרי הוא לא הכיר את הרוצח ולא היתה לו שום מחלוקת איתו .  הרוצח הודה בבית המשפט שנתן לבן שלי אולטימטום :  תתאסלם או שתעזוב את תימן .  הוא אמר לו לא - ואז נרצח ". הרוצח נידון למאסר עולם ,  אבל לאחרונה עירער על העונש לבית הדין העליון . " הוא מנסה להיראות כמו חולה נפש שאינו אחראי למעשיו ,  ומנצל גם את העובדה כי רצח את אשתו שנתיים לפני שרצח את בני ". 
היכן קבור הבן ? "בבית קברות המשמש גם את הקהילה היהודית וגם את הקהילה המוסלמית ,  במרחק שעה מכאן ". 
טוב לך היום בתימן ? "אחרי הרצח של הבן שלי אני לא רוצה להישאר כאן יותר .  אני כבר לא אותו אדם .  חליתי מאוד .  אפשר לראות את זה ,  מאוד קשה לי .  לא האמנתי שדבר כזה יקרה ".  
לאן תלך ?   " אחרי הרצח החלטתי לעבור לאמריקה ,  אולי ללונדון .  אין לי כסף .  אבל אם נמכור את הבית ,  אולי נצליח לעבור ". אני מזכיר לו שלפני 19 שנים ביקרתי בביתו ,  ומבקש ממנו להראות לי צילום של בנו . " כן ,  אני חושב שיש לי צילום שלו ",  הוא אומר ופורץ בבכי קורע לב . " אני פוחד שאם אראה לך ,  אמא שלו תתחיל שוב לבכות ".  
אני מספר לו כי בביקורי בעיר בתחילת שנות ה ? 90 ראיתי קהילה תוססת של 400 איש .  צחקנו יחד ואכלנו יחד והתפללנו יחד ,  והתכוננו יחד לראש השנה של תשנ"ב  ( 1991 )  .
" אלה היו ימים אחרים ",  הוא אומר בעצב . " היום כמעט לא נשאר מזה זכר .  בכל תימן יש לכל היותר 130 יהודים .  80 בריידא ועוד 50 שעברו לצנעא מהעיר סעדה בעקבות המלחמה .  גם אלה שנשארו רוצים ללכת ". 
אנחנו יורדים לכיוון המחסן במבנה הסמוך .  האם ושכנה מוסלמית מצטרפות אלינו .  האם פותחת לרב את הדלת ,  הוא מאוד מוגבל בתנועותיו .  פתאום הם פורצים בבכי שקט .  למקום הזה הביאו את גופת בנם ביום הנורא ההוא ,  לאחר שנורה .  המחסן מלא מזוודות ישנות ,  ובתוכן ספרי תפילה שקיבלו מקהילת נטורי קרתא בניו יורק .  ליד המזוודות שכבה גופת הבן .  התמונה הזאת רודפת את ההורים .
 לסבתא צמודה ילדה קטנה בת שנתיים .  גבריאלה .  היא אחת מתשע הבנות של הנרצח . " היא היתה בת שנה בסך הכל כשאבא שלה מת ",  אומרת לי אשת הרב .
 את אמה של גבריאלה ,  רעיית הנרצח ,  אני פוגש באחת הקומות בבניין .  אישה עצובה .  הרצח עירער את המשפחה .  ארבע מבנותיה הצליחו לעזוב לאמריקה .  היא נשארה כאן ,  עם הילדים ,  אצל הורי בעלה .
 אופנוע מתקרב לבניין ,  ועליו כנראה אחד מבניו של הרב .  פאותיו מוסתרות היטב מתחת לצעיף התימני המסורתי שמכסה את הראש ,  וזאת עדות חזקה לשינוי הגדול שחל במעמדם של היהודים כאן .  גם קרוב המשפחה הצמוד אליו מסתיר היטב את הפאות .  משב רוח חושף אותן ,  ושניהם שוב ממהרים להסתירן ולעזוב את המקום .  הם פוחדים .
 אני נפרד מהמשפחה מוכת היגון ,  ומבטיח לשוב ולדרוש בשלומם .  רגע לפני שאני יוצא לדרך הארוכה בחזרה לצנעא ,  אוחז הרב יעיש בידי ואומר לי בשקט : " אנחנו לא רוצים עוד להישאר כאן .  תוציאו אותנו ". 
בדרך חזרה אני מבחין לפתע בהתקהלות בצד הכביש .  הנהג מאט ." מה זה ?  "  אני שואל ." אה ,  זאת חתונה ",  עונה לי המלווה באדישות.אני מבקש מהנהג לעצור .  חבורת גברים רוקדת שם לצלילי תיפוף של קבוצה אחרת .  הם מנופפים בג'מבייה  חרבות ענק ,  ציוד מסורתי אצל רוב הגברים בתימן.אני מצלם אותם ,  ופתאום ניגש אלי אחד מהם ומזמין אותי להצטרף ,  ולפני שאני מספיק לחשוב אני כבר מוצא עצמי רוקד לצד הכביש עם חבורה תימנית עם ג'מביות .  מחול החרבות .  את זה ,  אני מודה ,  עוד לא עשיתי .
 הם מציגים לי את החתן .  הוא בן 20 ,  אוחז בקלצ'ניקוב בגאווה .  אני מוציא טבעת שיש לי על האצבע ומעניק לו אותה במתנה .  מיד אני מוזמן על ידי ראש הכפר ואבי החתן להיכנס הביתה ,  לארוחה חגיגית .  סיר ענק מקדם את פניי :  המשפחה שחטה שור ,  לרגל המאורע .  כל הכפר הגיע .  הם מביאים צלחת ענקית עם אורז ,  ועוד אחת עם בשר .  אין מזלגות או סכינים :  כולם אוכלים מאותה הצלחת - עם הידיים .
 למחרת אני שם פעמיי אל Tourist City .  זה המתחם השמור ,  לא הרחק מהמלון שבו התארחתי ,  שבו ריכזו את 50 היהודים האחרונים שנותרו מהקהילה המפוארת בעיר סעדה.השומר בכניסה מסרב לאפשר לי להיכנס ללא אישור . " מי גר כאן ?  ",  אני שואל אותו ." גרים כאן עובדים זרים ,  נציגי חברות תעופה זרות .  זה מקום יוקרתי ,  שמור היטב ובטוח ",  הוא אומר ,  אבל ניאות להכניס אותי לזמן קצר.אני פוגש את אחד הדיירים ,  אזרח תימני לבוש בבגדים מערביים ." אפשר לעזור לך ?  ",  הוא שואל בנימוס.אני אומר לו כי שמעתי ששרידי הקהילה היהודית , " גאוותה של תימן ",  כפי שהם מכונים במוזיאון הלאומי ,  מתגוררים במקום ,  ואני מעוניין לראותם . " אין בעיה ,  לך לכיוון בניין מספר 11 .  שם הם גרים ".  
אישה יוצאת מהבניין .  ראשה מכוסה ,  אך לא פניה .  צעיף צבעוני מעטר את ראשה .  יהודייה .  הנשים היהודיות מכונות בצנעא  " פלשתיניות ",  בגלל לבושן .  אני מתקרב אליה ,  מנסה לדבר איתה ,  אבל חייל בכומתה אדומה ,  חמוש בקלצ'ניקוב ,  מתקרב אלי . " אתה לא יכול להמשיך ",  הוא אומר בנימוס .  האישה המבוהלת נכנסת למונית צהובה ונעלמת מהמקום ." שמעתי שאתה רוצה לפגוש את היהודים .  אתה יכול לעשות זאת ,  אבל רק אחרי שתקבל אישור ממשרד הפנים .  אי אפשר אחרת ". בערב אני פוגש במלון עיתונאי מקומי ,  מגיש בכיר בטלוויזיה התימנית . " אתה צריך להבין ",  הוא מסביר לי , " קהילת יהודי סעדה מוגנת היום על ידי השלטונות .  בני שבט אל ? חותי ,  שנלחמים בממשלה שלנו ,  תירצו את המלחמה האחרונה שפרצה ,  השישית מאז 2004 ,  בנוכחותם של היהודים .  טוענים שהם סוכנים של ישראל ואויבי תימן .  גם אל ? קאעידה נשבעו לפגוע בהם .  תימן גאה ביהודים שלה ,  ולכן הם מקבלים ממנה סיוע .  אלמלא גל ההגירה הגדול לפלשתין ,  לאחר הקמת מדינת ישראל ,  היו יכולים להיות כאן מאות אלפי יהודים מבין 23 מיליון התושבים .  אולי אפילו מיליון יהודים .  הם היו ידועים כאן בעבודות הנפלאות שלהם .  אם תלך לשוק של צנעא תבחין שעבודות הכסף היקרות והיפות ביותר הן של היהודים .  המלחמה בצפון הכחידה למעשה את הקהילה היהודית שם .  אין עוד יהודים באזור שבו הם תמיד גרו ". 
האיום על היהודים בא מצד בני שבט האל ? חותי השיעי .  בני השבט הגיעו לבתי היהודים ואיימו עליהם כי אם לא יעזבו ,  הם צפויים ,  במקרה הטוב ,  לחטיפות ולביזת רכוש .  הסכסוך עם בני השבט פרץ רשמית ב ? 18 ביוני 2004 במחוז סעדה ,  ומאחוריו עמדו מניעים דתיים ולאומיים . " אין לנו כל ספק שאיראן עומדת מאחורי אל ? חותי ",  אומר לי פקיד תימני במשרד הפנים . " הם חוברים לאחיהם השיעים ומבקשים לערער את היציבות במדינה .  זו הדרך שלהם לפגוע בתימן ,  וגם בערב הסעודית הסונית .  מדובר באנשים קיצוניים עם רעיונות פנאטיים ,  ששואפים להשיב לכאן את שלטון האימאם ,  כפי שהיה לפני מלחמת האזרחים .  אל ? חותי הם למעשה החיזבאללה של תימן ". 
הטופוגרפיה ההררית של האזור מקשה על הצבא התימני ,  ואפילו על חיל האוויר הסעודי ,  לפגוע בבני השבט בצורה משמעותית .  בדיוק כמו הטליבאן באפגניסטן .  גם הגבול הפרוץ בין ערב הסעודית לתימן נותן לשבט יתרון משמעותי במלחמתו בשלטון ,  ומאפשר לסכסוך לגלוש לערב הסעודית .
 הטרור התימני עלה לכותרות בארה"ב לאחר ניסיון פיצוץ המטוס של עבד אל ? מוטלב .  האמריקנים זוכרים היטב גם את פיגוע הירי של נידאל מאליק חסן ,  הקב"ן האמריקני המוסלמי בבסיס פורט הוד שבטקסס ,  בתחילת דצמבר 2009 ,  שבו נהרגו 13 בני אדם.מוטלב למד ב ? SIAL , " מכון צנעא ללימוד שפות ".  זה מבנה מטופח ושקט בן ארבע קומות ,  בלב הבירה .  צעירים מכל העולם באים לכאן ללמוד ערבית .
 על ספסל בחצר אני פוגש שלושה :  אמריקני ,  קנדי וסינגפורי . " חסכתי שנים כדי ללמוד כאן ",  אומר לי ג'ף ,  ממדינת וושינגטון בארה"ב . " יש כאן סטודנטים מכל הדתות ,  כולל נוצרים ,  ואפילו יהודים .  רבים מאיתנו גילו עניין באיסלאם כבר בגיל צעיר במקומות מגורינו .  אף אחד מאיתנו לא האמין שאחד התלמידים כאן יוכל לבצע דבר כזה ". 
מאז תחילת 2010 מבצעת תימן מצוד נרחב אחר פעילי אל ? קאעידה בשטחה .  שבעה פעילים נידונו בינואר לעונשי מאסר שבין חמש לעשר שנים ,  על ניסיון לבצע פיגועים וחטיפת תיירים .  הצעירים ,  לא רק שלא גילו כל סימני חרטה ,  אלא נכנסו לאולם בית המשפט כשהם שרים שירי הלל לארגון ולמנהיגו ,  אוסאמה בן לאדן.ממשלת תימן מעבירה מסר למערב שאפשר לסמוך עליה במאבק נגד אל ? קאעידה ,  אבל בוושינגטון לא קונים את ההבטחה הזאת .  ארה"ב מהססת להחזיר לצנעא את 92 התימנים המוחזקים בכלא גואנטנמו .  הרי עדיין זוכרים שם את הבריחה הגדולה ,  לא כל כך מזמן ,  של טרוריסטים מהכלא של צנעא .
 סמוך לכניסה לעיר העתיקה של צנעא נמכרים צילומים של מנהיגים ערבים ,  בעיקר של הנשיא סאלח .  גם דיוקן של סדאם חוסיין יש ,  והנה אובאמה ,  מי היה מאמין :  דיוקן של נשיא ארה"ב בתימן .
 המוכר ,  שמבחין בהתעניינות שלי ,  רץ לעברי בווסט אדום .  הוא מוציא לי מהחנות דיוקן של אובאמה לבוש כמוסלמי . " זה איש נפלא ",  הוא אומר .  לא אוהבים כאן אמריקנים ,  אבל את אובאמה דווקא כן .
 נשיא תימן ,  עלי עבדאללה סאלח  ( 67 )  ,  היושב על כיסאו מאז יוני 1978 בעקבות רצח שני קודמיו ,  נוהג לומר לאורחיו ש"להנהיג את תימן זה כמו לרקוד על הר געש ".  סאלח צריך למצוא את האיזון בין השבטים ,  בין נאמני החותים השיעים ,  לתומכי אל ? קאעידה ולתומכי עצמאות הדרום .  בין התימנים השונאים את ארה"ב ותולים דיוקן של סדאם לבין אלה המדביקים על חנויותיהם את תמונתו של נסראללה ,  המנהיג השיעי של החיזבאללה .  לא פשוט .  לא פלא שהקהילה היהודית הולכת ונעלמת .
 ביומי האחרון בבירה התימנית אני מסתובב בין דוכני השוק .  רובם סגורים ,  יום שישי .  לפתע אני רואה שני תימנים הולכים מולי .  בעצם ,  אני מתבונן בהם היטב ומגלה שאחד מהם לא נראה תימני ." מהיכן אתה ?  "  אני שואל .
" אני מתגורר סמוך לטוקיו ",  הוא מפתיע אותי . " אני אזרח יפני .  התאסלמתי ועברתי לגור בתימן ". אני מנסה לתהות איך קרה הפלא הזה ." נפלתי בקסמה של Arabia felix  ( תימן המאושרת - כינוי יווני ? רומי לתימן )  ",  הוא אומר.אני מזכיר לו שאך לפני חודשים אחדים נחטף אזרח יפני 30 ק"מ מצנעא ,  על ידי אחד השבטים ." נכון ,  אבל הוא שוחרר כעבור עשרה ימים לאחר משא ומתן עם השלטונות ",  משיב היפני ,  שהיה כבר מוכן לשאלה . " אתה יודע ,  השקט כאן הוא שקט שאין בשום מקום אחר ". אחד המבנים הארכיטקטוניים המרשימים ביותר בתימן הוא המסגד הנשיאותי הגדול ,  שנחנך לפני כמה שנים בעלות של מיליונים  ( בסיוע מצרי )  .  אני מופתע לגלות ,  ממש בסמוך ,  אתר נופש עם דוכנים למכירת מזון מהיר אמריקני .  כנראה שלאחר תפילה במסגד ,  בעלי הממון התימנים שותים פפסי קולה ואוכלים קנטאקי פרייד צ'יקן .  זה המקום היחיד שבו הסכימו נשים מוסלמיות עטופות ברעלה להצטלם ללא היסוס .
 שעה קלה לפני שאני נפרד מהמלווה שלי אני שואל אותו לדעתו על ישראל . " אני ליברלי בדעותיי .  אין לי בעיה עם אף אחד ",  הוא אומר . " תבין ,  כאן בתימן אנחנו כבר עייפים מלשמוע על הפלשתינים .  נמאס .  מבחינתנו ,  ישראל היא כמו איראן :  גורם שלא תורם ליציבות באזור ".   
" אתה משווה את ישראל לאיראן ?  ",  אני שואל כדי להיות בטוח ששמעתי טוב .
" כן ",  הוא עונה בלי לחשוב פעמיים . " שתי מדינות לא סובלניות שמטיפות להרג ומערערות את השקט של העם הערבי ". 
בביקורת הדרכונים ,  ביציאה מתימן ,  מצרפים חותמת נוספת לוויזה שלי לתימן .  אולי זו לא הפעם האחרונה שאני כאן .  מטוס האיירבוס שלוקח אותי חזרה לאירופה כמעט ריק .  הדיילת שמקדמת את פני סקרנית לדעת אם נהניתי .
" לא רואים עלי ?  ",  אני עונה . " זה עתה ביקרתי באחד המקומות הכי לא מומלצים לביקור והכי לא יציבים בעולם ".  

" תוציאו אותנו מכאן "
 80 ק"מ צפונית לצנעא ,  בין שבטים שיעיים אלימים לטרוריסטים של אל קעידה ,  חיים אחרוני היהודים בתימן .  בועז ביסמוט הגיע אליהם ,  אל ליבה של מדינת הטרור ,  ופגש אנשים מפוחדים שבפיהם רק בקשה אחת :  לצאת משם

