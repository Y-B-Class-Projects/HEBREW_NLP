אקדמאים בריטים לאלטון ג'ון : " הימנע מלהופיע בישראל "
 אנשי אקדמיה בראשות הפרופסור הישראלי חיים בראשית פנו אל המוזיקאי הבריטי והפנו אותו לדו"ח גולדסטון : " הצבא לא יאפשר לפלסטינים בשטחים להגיע להופעה שלך "
 אקדמאים בריטים חמושים בפרופסור חיים בראשית הישראלי פנו בימים האחרונים לאלטון ג'ון בבקשה שלא יופיע בישראל ,  בשל  " אכזריותה של ישראל כלפי הפלסטינים ",  כפי שנכתב במכתב שאותו פרסמו ברשת .  בראשית מלמד באוניברסיטת מזרח לונדון וזכה לפרסום בכלי התקשורת כשהוביל את הדרישה של אקדמאים בריטים להטיל חרם אקדמי על ישראל .  בנוסף ,  הוא חבר ב-BRICUP ,  עמותה בריטית הנאבקת למען זכויות אקדמאיות לפלסטינים ,  שאחת ממטרותיה המוצהרות היא הטלת חרם תרבותי ואקדמי על ישראל . 
" אנחנו לא מצליחים להבין מדוע תופיע בישראל ב-17 ביוני ",  כותבים בראשית וחבריו . " אתה אולי רשאי לומר שאינך אדם פוליטי ,  אך האם צבא המטיל פצצת זרחן לבן על בית ספר מלא בילדים דורש סיבות פוליטיות ?  האם דחיסת 1.5 מיליון אנשים בגטו ואז הפיכתו לחצץ דורשת תגובה פוליטית או אנושית ?  ".   
" אנחנו מאמינים שהיא דורשת תגובה אנושית ואנחנו חושבים שעל ידי הבחירה שלך להופיע בתל אביב אתה מונע את אותה תגובה ",  הוסיפו הכותבים . " אתה מתנהג כאילו הישראלים ניטרלים מבחינה מוסרית ,  אבל איך הם יכולים להיות ?  איך האכזריות שישראל מפעילה נגד הפלסטינים  בעיקר בגלל שהפלסטינים שם ,  על אדמה פלסטינית וישראל רוצה שהם יילכו  יכולה להיות ניטרלית מוסרית ?  " 
" אתה תשיר את 'Candle in The Wind' באצטדיון רמת גן ואלפי נרות יודלקו ,  אבל לא יהיו שם פלסטינים מהשטחים הכבושים לצד הישראלים  הצבא לא ירשה להם לעזוב את הגטאות שלהם ",  נכתב . " בבקשה קרא את דבריו של השופט גולדסטון על המתקפה על עזה ,  את מה שאמנסטי אינטרנשיונל והיומן רייטס ווטש אמרו במשך עשורים על הפשעים שבוצעו נגד הפלסטינים ".   
" כמובן שמדינת ישראל מכחישה שיש כאן תיק שצריך לענות עליו ,  למרות שהיא נמצאת עמוק בתהליך של טיהור אתני וגניבת אדמות החונקת כל יום את תקוותם של הפלסטינים ",  מוסיפים הכותבים . " פוליטי או לא פוליטי ,  כשאתה עומד על הבמה בתל אביב ,  אתה נמצא במדינה גזענית .  האם אתה רוצה לתת להם את הסיפוק הזה ?  בבקשה אל תלך ".  
" ההופעה תיתן תמיכה למדינה רצחנית ,  שהרגה 1,400 אנשים ולא ברור למה היא עושה את זה כל שנתיים במקום אחר ",  אמר לוואלה !  תרבות פרופסור בראשית  ( 63 )  בשיחה מלונדון . " בתור ישראלי ויהודי אני לא יכול להסכים לזה ,  כי לדעתי כל אדם שבא לישראל תומך ברצח הזה ,  אם הוא מבין את זה או לא ".  
" אלטון ג'ון או פול מקרטני מבינים מה הם עושים ,  זה גם עניין כספי וגם עניין פוליטי .  אני לא נאיבי כדי לחשוב שאלטון ג'ון ציוני .  מי שבא ושר בישראל ,  משתף פעולה עם הממסד הישראלי ובעיני משתף פעולה עם פשעי מלחמה ".  
" הוא יודע על המכתב הזה והוא יחליט מה לעשות .  אנחנו לא מדברים פה על לירות על אף אחד ,  אנחנו לא רוצים להזיק .  אנחנו מדברים על פעילות לא אלימה למען הפלסטינים כדי שתביא לפתרון צודק .  אני באמת לא רואה מה כל כך מוזר ונורא ,  אנחנו הרי לא מציעים שיפציצו את ישראל ושישלחו לשם צבא אלא משהו שכל אחד יכול להשתתף בו כדי לקרב את הפתרון כי לכל האנשים החל מנתניהו ועד אובמה אין אינטרס לקדם את הפתרון הצודק למצב הזה ". 
בהפקת המופע של אלטון ג'ון בישראל סירבו להתייחס לדברים .
 
אקדמאים בריטים לאלטון ג'ון : " הימנע מלהופיע בישראל "
 אנשי אקדמיה בראשות הפרופסור הישראלי חיים בראשית פנו אל המוזיקאי הבריטי והפנו אותו לדו"ח גולדסטון : " הצבא לא יאפשר לפלסטינים בשטחים להגיע להופעה שלך "
 
