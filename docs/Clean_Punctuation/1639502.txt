הגופה שנחטפה בירושלים נמסרה למשטרה
סוף למהומות בבירה :  גופת הצעירה שנחטפה בידי חרדים הועברה לידי המשטרה בעקבות משא ומתן עם ראשי המגזר החרדי .  לדברי זק"א ,  הוסכם כי בגופה לא תבוצע נתיחה שלאחר המוות
 ( צילום :  גדעון צנטנר ,  עריכה :  לירז ליבנה ) 
סוף לדרמה בירושלים :  החרדים שחטפו גופת צעירה בת 28 מסרו אותה אמש  ( רביעי )  לידי המשטרה .  מהמשטרה נמסר ,  כי לאחר שיחות הידברות שנערכו עם ראשי המגזר החרדי ,  הוחלט כי גופת הצעירה תוחזר למשטרה על מנת שמשפחתה תוכל לזהותה .  מחקירת המשטרה עולה כי מותה של הצעירה לא נגרם כתוצאה מעבירה פלילית .  מארגון זק"א נמסר כי במסגרת הפשרה שהושגה ,  הוסכם כי לא תבוצע בגופה נתיחה שלאחר המוות .
 מוקדם יותר חטפו עשרות חרדים צעירה בת 28 שנמצאה כשהיא ללא רוח חיים בבניין מגורים נטוש בעיר .  מספר תושבים חרדים תקפו את השוטרים שהגיעו למקום וחטפו את הגופה .  על פי החשד ,  הגופה הוסתרה בתוך בית כנסת באזור .  
דובר משטרת ירושלים מסר כי  " הגיעה הודעה על גופת צעירה בשנות ה-20 לחייה .  ברגע שהכוחות הגיעו למקום ,  חרדים תקפו ניידת משטרה ושוטרים .  השוטרים מנסים כעת לאתר את הגופה ".  גורמים במשטרה אומרים כי ככל הנראה חטיפת הגופה בוצעה כדי למנוע מהשוטרים לברר את סיבת מותה של הצעירה וכן למנוע את נתיחת גופתה .  
נחמן רביבו מתנדב זק"א שהגיע למקום סיפר לוואלה !  חדשות על שאירע . " הגעתי למקום ונכנסנו עם קצין משטרה ",  אמר . " לפתע נפרצה הדלת ונכנסו עשרות דתיים קיצוניים ובאלימות העיפו את כולם כולל את הקצין משטרה שנפצע קל .  הם חטפו את הגופה וסגרו את הדלת .  למקום הגיע כוח גדול של משטרה .  הכל היה בכאוס ".  
רביבו אמר כי הוא הרגיש בסכנת חיים . " הם התנהגו בתוקפנות ואלימות ",  סיפר . " דרכו על הגופה ולא שמרו על כבוד המת .  דבר שצרם בצורה מזעזעת .  בנקודה מסוימת מישהו הבחין שמדובר באישה וצעק 'זאת בחורה' .  בשלב זה חלק נרתעו וזזו אחורה ,  ואז מישהו אחר צעק :  'לא משנה ,  תיקחו תיקחו' .  הם לקחו את החוק לידיים ".  רביבו הוסיף כי המבנה בו נמצאה הצעירה הוא  " סוג של חדרון שהיה בו חור בקיר .  כולו נטוש .  באזור יש כמה בניינים נטושים ".  
מהמשטרה נמסר כי ככל הנראה לא מדובר במוות על רקע פלילי ,  אך גם חשד זה נבדק .  ככל הנראה ,  מדובר בצעירה חרדית .
 עדכון ראשון :  20:16 .
 
הגופה שנחטפה בירושלים נמסרה למשטרה
סוף למהומות בבירה :  גופת הצעירה שנחטפה בידי חרדים הועברה לידי המשטרה בעקבות משא ומתן עם ראשי המגזר החרדי .  לדברי זק"א ,  הוסכם כי בגופה לא תבוצע נתיחה שלאחר המוות

