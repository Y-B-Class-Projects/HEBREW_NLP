המירוץ אל האקזיט
תחרות הסטארט-אפ האינטרנטית Exit 2010 תיערך השנה בפעם השנייה .  הזוכה בגמר יקבל פרס בשווי של עד מיליון ש"ח
תחרות הסטארט-אפ האינטרנטית Exit 2010 תיערך בסוף החודש ,  בפעם השנייה .  במסגרת התחרות מוזמנים המתמודדים להציע רעיון מקורי לסטארט-אפ בתחום האינטרנט או הסלולר .  שני הפיינליסטים יקבלו צוות הקמה ,  ייעוץ ופיתוח שיפעל למימוש המיזם .  הזוכה בגמר יזכה בפרס כספי בשווי של עד מיליון שקלים ,  הכולל כ- 100,000 דולר לקידום הסטארט-אפ שלו ,  בפיתוח תוכנה וסיוע עסקי מנותני החסות לתחרות .  חבילת הזכייה כוללת :  פיתוח מוצר ,  בקשת פטנט ,  ייעוץ משפטי ,  מיתוג ,  עיצוב ,  בניית מודל עסקי ,  יחסי ציבור עוד .
 התחרות תתחיל ביום ראשון ,  31/10/10 ותתקיים במשך חודש .  המעוניינים להשתתף בתחרות יצטרכו להיכנסו לאתר www.exit2010.com ולהעלות סרטון באורך של עד דקה שמציג את הרעיון .  בכל שבוע יבחר הקהל רעיון דרך האתר ,  וועדת השופטים  ( שתורכב מבכירים מחברות היי-טק מקומיות ומבכירי סניפים ישראלים של חברות עולמיות כגוגל ו-IBM )  תבחר ארבעה רעיונות נוספים .  בסוף התהליך יתמודדו בחצי הגמר שמונה רעיונות .  כל אחד משמונת היזמים יזכה לבקשת פטנט וסיוע בהגשת הרעיון .  בחצי הגמר כל רעיון יוצג בפני פאנל שופטים כאשר בשלב הסופי יתמודדו שני יזמים על המקום הראשון .  גמר התחרות ,  בו ייבחר הזוכה ,  יתקיים בסוף דצמבר .
 בתחרות של השנה שעברה זכתה חברת Today Job ,  שלדברי גבי לי ,  מנכ"ל חברת סרגטה ,  שותפה ומייסדת תחרויות Exit , " הפכה בתוך שנה לחברה מצליחה ,  ובימים אלו פונה לשוק הבינלאומי ".   " בתקופה שבה הריאליטי נכנס לכל בית בישראל ,  מצאנו לנכון לעשות שימוש בפורמט ההצבעה של הקהל גם באינטרנט ולתת במה לכל אחת ואחד שרוצים לפרוץ קדימה ",  מסר לי .
 
המירוץ אל האקזיט
תחרות הסטארט-אפ האינטרנטית Exit 2010 תיערך השנה בפעם השנייה .  הזוכה בגמר יקבל פרס בשווי של עד מיליון ש"ח

