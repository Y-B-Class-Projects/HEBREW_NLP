חדשות הגיקים
חובבי גאדג'טים ?  הנה כמה בלוגים טכנולוגיים מומלצים
זירת הפיתוח של תוכנות לאייפון נהפכה בחודשים האחרונים לאחת החמות בישראל ובעולם .  בכל יום צצות שאלות הנוגעות למוצרים או לטכנולוגיות חדשות שכדאי להתמקד בהם .  קבלת ההחלטות ותכנון המוצרים תלויים במצב הזירה ,  והחדשות של אתמול נהפכות לעתים קרובות לבלתי רלוונטיות בעת פרסומן בתקשורת .  לכן ,  בלוגים מקצועיים הם הכלי הטוב ביותר כדי להישאר מעודכנים בזמן אמיתי .  סלאשדוט  ( slashdot.org )  הוא אתר חדשות קהילתי שנכתב על ידי חברי הקהילה ,  אבל הוא מנוהל והתכנים שבו עוברים עריכה על ידי העורכים .  האתר הוותיק והאמין סוקר חדשות טכנולוגיות מכל רחבי האינטרנט - מתעשיית החלל ועד השירותים הבאים שגוגל מתכננת להשיק .  מתברר שכל מה שנראה עד אתמול כמו פנטסיה ,  עומד להתממש .  לצד אתרי החדשות הממוסדים יותר ,  שעוסקים בחדשות מעולמם של חברת אפל ומתחריה  ( כמו macnn.com או macworld.com )  ,  כדאי להתעדכן גם ברכילויות ובשמועות בענף .  בלוג האייפון ב-macrumors.com/iphone מציע שברי מידע ראשוני על פיתוחים חדשים מבית אפל שעוד לא פורסמו באופן רשמי .  אמנם אפשר למצוא בהם אייטמים מטעים פה ושם ,  אך הסקופים שהם מפרסמים מתגלים לבסוף כנכונים בדרך כלל .  כל חובב גאדג'טים חייב לפנק את עצמו בביקור שבועי באחד הבלוגים הפופולאריים בתחום :  gizmodo.com ,  engadget.com ,  ubergizmo.com .  בשלושתם תמצאו סקירות ומבחני ביצועים למוצרים חדשים ,  רגע לפני יציאתם לשוק ,  לצד הגאדג'טים ההזויים ביותר .  אתר נוסף ,  המיועד בעיקר לסופר-חנונים ,  הוא thinkgeek.com ,  הסוקר צעצועים טכנולוגיים קונוונציונליים פחות ,  החל בבובות של דמויות מסדרת הסרטים  " מלחמת הכוכבים "  וכלה במטען סולארי למצלמה דיגיטלית .  ולסיום ,  אם יורשה לנו להמליץ על עיסתנו - מקום הדובר עברית לבעלי אייפון ואייפוד טאץ' ,  למפתחי אייפון ולמעריצי המכשירים של אפל הוא קהילת אייפון ב-themarker cafe .  לצד המלצות גולשים על יישומים חדשים ,  אפשר למצוא את iforum ,  שבו משתפים החברים בעצות ,  בהשוואות מחירים בין המפעילות הסלולריות השונות ובהדרכה בהפעלת המכשירים .  iphonecommunity.cafe.themarker.com הכותב הוא מייסד חברת kimambili ,  המתמחה בפיתוח לפלטפורמות של אפל ,  ומנהל את קהילת אייפון ב-themarker cafe

חדשות הגיקים
חובבי גאדג'טים ?  הנה כמה בלוגים טכנולוגיים מומלצים

