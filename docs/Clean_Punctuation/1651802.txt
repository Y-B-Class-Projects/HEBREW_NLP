קדילאק מתביישת בהוריה
מותג הפרימיום של ג'נרל מוטורס מתכוון להתנתק מהתאגיד האמריקני כדי לשפר את תדמיתו בעקבות פשיטת הרגל .  מרד מבית ? 
קדילאק מנסה לבדל את עצמה מבעלי הבית בתאגיד ג'נרל מוטורס ,  כך מדווחים כלי התקשורת בארה"ב .  מותג הפרימיום האמריקני שואף להתנתק מן הסטיגמה הכושלת של GM ,  והחל כצעד ראשוני להנחות את עובדיו באולמות ובמרכזי התצוגה בארה"ב לפורר בצעדים אסטרטגיים כל שיוך מותגי לרבות מחיקת לוגואים משותפים ,  סיומות לכתובות E-MAIL ואף לשנות עלונים כך שהאזכור לתאגיד יהיה סמלי .  ב-GM טרם הגיבו רשמית לנושא .  
קדילאק שנרכשה על ידי ג'נרל מוטורס ב-1909 נמצאת בראש סדר העדיפויות של המנכ"ל אד וויטאקר ,  וזאת על אף הבצורת המתמשכת בשברולט אמריקה .  בשנה שעברה איבדה קדילאק כ-30 אחוזים מנתח המכירות שלה ,  והייתה למותג הכי פחות מכניס בשורותיו של GM .  רווחי קדילאק הסתכמו ב-2009 בגידול של 14 אחוזים בלבד לעומת אשתקד .  בפועל מדובר ביצרן הכי פחות מכניס בקרב ארבע חטיבות הליבה הנותרות של ג'נרל מוטורס .  
בשנה הקרובה מקווים בקדילאק כי השיקום יעניק למותג גידול של 28 אחוזים במסירות .  מהלך משלים כדי לחזק את מעמדה יוציא לאור קמפיינים עצמאיים ללא קשר ישיר ל-GM ,  מה שמתחבר באופן ישיר לניתוק המסתמן . " קדילאק שכבר הוכיחה יכולתה להתמודד בפלח הפרימיום בהצלחה ,  לא רוצה לקשור את עצמה עם משהו שיגרור אותה למטה ",  כך מסר ג'ון גרייס מחברת הייעוץ 'ברנדטקסי' ל-'דטרויוט ניוז' .  
עוד עולה כי בכירי קדילאק ינסו לתמרץ לקוחות להגיע ולרכוש מכוניות על ידי אפשרויות מימון מגוונות ,  טרייד-אין ועוד ,  תוך השלמה עם העובדה שעל המותג לבדו מוטלת המשימה לצאת מהמשבר אליו נקלע .  רמזים ראשונים למבצעים ולהפרדות לכאורה מ-GM ,  נראה לקראת תערוכת הרכב בניו-יורק שנתפתחת ב-31 למרץ .
 
קדילאק מתביישת בהוריה
מותג הפרימיום של ג'נרל מוטורס מתכוון להתנתק מהתאגיד האמריקני כדי לשפר את תדמיתו בעקבות פשיטת הרגל .  מרד מבית ? 

