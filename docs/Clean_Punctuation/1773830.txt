כלכלן הנדל"ן רוברט שילר :  אם מחירי הבתים ימשיכו לרדת - כלכלת ארה"ב תהיה בצרות 
" כשהספינה שוקעת מהר - עושים כל מה שנדרש ;  יתכן שהקונגרס ייאלץ לאשר תוכנית הקלות מס נוספת לרוכשי בתים "
 הכלכלן האמריקאי הנודע רוברט שילר ,  מיוצרי מדד מחירי הבתים קייס-שילר ואחד מכלכלני הנדל"ן המובילים בארה"ב ,  העריך כי אם מחירי הבתים בארה"ב ימשיך לרדת בקצב הנוכחי ,  צפויות סיבות רציניות לדאגה עבור הכלכלה האמריקאית .  דבריו של שילר ,  פרופסור באוניברסיטת ייל ,  באים בעקבות הירידה של מדד קייס-שילר שעליה דווח אתמול . " אם מחירי הבתים ימשיכו לרדת בקצב הנוכחי ,  יהיו סיבות רציניות לדאגה עבור הכלכלה ",  אמר שילר בראיון לאתר  " וול סטריט ג'ורנל ". "ישנן ערים ,  כמו דטרויט למשל ,  שבהן מחירי הבתים חזרו 10 שנים לאחור .  מחירי הבתים בשש מתוך 20 הערים הנכללות במדד קייס-שילר ירדו מתחת לשפל שרשמו באביב 2009 .  כזכור ,  כאשר הקונגרס החליט על הקלות מס לרוכשי בתים בפברואר 2009 ,  הדבר היווה נקודות מפנה משמעותית עבור השוק .  מחירי הבתים ירדו ולפתע חזרו לעלות ,  והיינו עדים לעליות מחירים לאורך מרבית שנת 2009 .  אבל עכשיו המחירים שוב החלו לרדת .  המחירים בשש ערים כבר נמוכים יותר משהיו בשנת 2009 ,  ואני צופה שערים נוספים יצטרפו אליהן ",  אמר שילר . " במקרה שמחירי הבתים משיכו לרדת ,  יש להניח שהקונגרס יחליט על אישור תוכנית הקלות מס נוספת לרוכשי בתים .  עם זאת ,  יש ביקורת רבה לגבי צעד מסוג זה ,  מכיוון שהענקת כספי משלמי המסים לאנשים מסוימים ,  רק משום שהם קנו בית ,  נתפס כצעד לא הוגן על ידי אנשים רבים .  אבל כשהספינה שוקעת במהירות ,  נוקטים בצעדים שאולי לא היו מתוכננים ,  אבל שנועדו להציל את המצב במהירות ",  אמר שילר . " התחזית למחירי הבתים הלכה והתדרדרה במהלך החודשים האחרונים ,  ובעקבות פרסום המדד האחרון התחזיות צפויות להיות פסימיות אפילו יותר ",  הוסיף שילר .  מדד סטנדרד אנד פור'ס/קייס-שילר למחירי הבתים ב-20 הערים הגדולות בארה"ב ירד בחודש אוקטובר ב-1.3% לעומת ספטמבר ,  לאחר ירידה של 0.7% בחודש הקודם ,  לפי נתוני המדד שפורסמו אתמול .  לעומת אוקטובר 2009 ,  רשם המדד גם כן ירידה של 0.8% .  כלכלנים צפו ירידה שנתית מתונה יותר של 0.2% .  מאז השפל שרשם בחודש אפריל 2009 ,  התאושש מדד קייס-שילר ב-4.4% ,  אולם הוא עודנו נמוך ב-29.6% מהשיא שרשם ביולי 2006 .
 
כלכלן הנדל"ן רוברט שילר :  אם מחירי הבתים ימשיכו לרדת - כלכלת ארה"ב תהיה בצרות 
" כשהספינה שוקעת מהר - עושים כל מה שנדרש ;  יתכן שהקונגרס ייאלץ לאשר תוכנית הקלות מס נוספת לרוכשי בתים "
 
