לא רק מים :  הסוכר מתייקר בעד 40%
מחירי הסוכר בבורסות העולם הגיעו לשיא של 30 שנה .  ההתייקרות בשבועות הקרובים צפויים לגרור עליית מחירים במוצרים רבים אחרים ,  בהם שוקולד ,  משקאות העשויים מקקאו ומשקאות קלים
לאחר שהתרגלו לירידות במחירי המזון והמשקאות בחודשים האחרונים ,  לצרכנים צפויה אכזבה בביקורם בסופרמרקטים בתקופה הקרובה :  מחירי הסוכר יזנקו ב-30%-40% ,  וכן יירשמו התייקרויות במוצרים כמו שוקולד ,  משקאות קלים ומשקאות קקאו .
 מחיר הסוכר כבר עלה בשנה האחרונה ב-20% ,  אך כעת צפוי להתייקר שוב .  לדברי דיוויד פרנקלין ,  מנכ"ל ויו"ר סוגת , " מחירי הסוכר בבורסות בעולם נמצאות בשיא של 30 שנה ,  וכבר בשבועות הקרובים ניתן לצפות לעליות מחירים ".  
עליית מחירי הסוכר ,  כמו גם מחירי הקקאו ,  צפויה גם לגרום לעלייה במחירי השוקולד ומוצריו .  הקקאו ,  המהווה בממוצע כ-15% ממוצרי השוקולד ,  הכפיל את מחירו מ-2005 והגיע ל-3,510 דולר לטונה .  מחירי הסוכר ,  שהוא מרכיב משמעותי יותר במוצרי השוקולד ,  עלה במהלך ב-2009 ביותר מ-100% .  תעריף המים עלה בתחילת ינואר בכ-25% ,  וביוני עתיד לעלות ב-15% נוספים .  
בקטגוריית משקאות החלב נרשמו עליות מחירים משמעותיות לאורך 2008 ,  ובמשך כל השנה נשמרו מחירי המוצרים גבוהים ב-20% ממחירם ב-2007 .  בנובמבר 2008 החלה עליית המחיר להתמתן בהדרגה ,  עד שביוני 2009 החלה ירידת מחירים בקטגוריה .  בנובמבר האחרון החלה שוב עליית מחירים בקטגוריה ,  אולם מדובר בעלייה קטנה של כ-2% לעומת התקופה המקבילה ב-2008  ( נתוני נילסן )  .
 להערכת בכיר בענף ,  העלייה במחירי השוקולד ומוצריו לשנה הקרובה תגיע ל-5%-9% ,  אך לא תחול בקרוב . " היצרניות הגדולות לא היו עיוורות לעליית המחירים המתמשכת ונערכו מראש .  המוצרים שישווקו בקרוב עשויים מחומרי גלם ששילמו עליהם לפני כשנה ".  
גם יצרני המשקאות ,  שסבלו מהעלייה ממחירי הסוכר והמים ,  מעריכים כי לא יהיה מנוס מהעלאת תעריפים .  לדברי בכיר באחת מחברות המשקאות ,  מחירי המשקאות הקלים יעלו ב-4%-6% כבר בתקופה הקרובה .  מחירי המשקאות הקלים עלו במהלך 2008 ,  אך לקראת נובמבר 2008 החלו ירידות מחירים שנמשכו עד ספטמבר 2009 .  וכעת נמצאת הקטגוריה בסטגנציה . 
" במרכיבים של המשקאות הקלים גלומים שני חומרי גלם שעברו עליות מחירים משמעותיות מאוד - המים והסוכר .  רק העלות של הסוכר עצמו מהווה 15%-20% מעלות המשקה .  אם נצרף את שני הגורמים האלה ,  ביחד אין מנוס מלהגיע לעליית מחיר ",  אמר הבכיר .  להערכתו ,  כלל חברות המשקאות הקלים ,  כמו גם יצרני מוצרים המכילים קקאו וסוכר ,  כמו מעדני חלב ,  יעלו מחירים בתקופה הקרובה .  
תנובה סירבה להגיב בנוגע למדיניות ההמחרה שלה .  מחברת שטראוס נמסר כי היא  " עוקבת בדאגה אחר העלייה בסדר גודל של 127% במחירי הסוכר ,  ובסדר גודל של 26% במחירי הקקאו  ( מחירי הבורסה )  ,  אך טרם התקבלה החלטה בנושא עליית המחירים ".  בכירים בשוק המשקאות מסרו כי גם בחברה המרכזית למשקות עדיין לא התקבלה החלטה ,  אך לא מן הנמנע כי היא תעלה מחירים .
 
לא רק מים :  הסוכר מתייקר בעד 40%
מחירי הסוכר בבורסות העולם הגיעו לשיא של 30 שנה .  ההתייקרות בשבועות הקרובים צפויים לגרור עליית מחירים במוצרים רבים אחרים ,  בהם שוקולד ,  משקאות העשויים מקקאו ומשקאות קלים

