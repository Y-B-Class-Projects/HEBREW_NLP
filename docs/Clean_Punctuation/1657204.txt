ביל גרוס : " ראלי של שלושה עשורים בשוק האג"ח מתקרב לסיומו "
 מנהל פימקו ,  קרן האג"ח הגדולה בעולם ,  ממליץ על אג"ח ממשלתיות של מדינות עם גירעונות נמוכים
ביל גרוס ,  מנהל פימקו - קרן האג"ח הגדולה בעולם - העריך כי הראלי בשוק האג"ח ,  אשר נמשך כמעט שלושה עשורים ,  מתקרב כנראה לסיומו ,  דיווחה סוכנות הידיעות בלומברג.הלוואות מופרזות שנטלו מדינות דוגמת ארה"ב ,  בריטניה ויפן יגררו בסופו של דבר האצה באינפלציה בעוד הממשלות מוכרות אג"ח בסכומי שיא כדי לממן גירעונות הולכים וגדלים ,  אמר גרוס.פימקו ,  אשר הודיעה בחודש דצמבר כי תיכנס בראשונה לתחום הקרנות המנייתיות ,  ממליצה למשקיעים לקנות אג"ח ממשלתיות של מדינות דוגמת גרמניה וקנדה ,  אשר להן גירעונות נמוכים ." הימים הטובים ביותר של אג"ח כבר חלפו ",  אמר היום גרוס בראיון לרדיו בלומברג . " הריביות הריאליות הולכות ועולות ,  וזה היסוד הדובי העיקרי בשוק האג"ח ",  הוסיף גרוס.במאמר שפירסם אתמול המליץ גרוס למשקיעים להימנע מאג"ח ממשלתיות של בריטניה ,  ולהשקיע באג"ח קצרות של אג"ח ,  אג"ח של ברזיל ,  אג"ח ארוכות של גרמניה ואג"ח ממדינות  " ליבה "  אירופיות.קרן טוטאל ריטורן של פימקו הגדילה בפברואר את החזקותיה באג"ח של מדינות מפותחות שאינן ארה"ב - זה החודש הרביעי ברציפות .  אג"ח של מדינות מפותחות שאינן ארה"ב גדלו בפברואר ל-19% מסך נכסי הקרן - הרמה הגבוהה ביותר מאז חודש מאי 2004 - לעומת 18% בינואר .  החזקות הקרן באג"ח ממשלתיות אמריקאיות גדלו ל-35% לעומת 31% - עלייה ראשונה מאז אוקטובר 2009.בכל הקשור להשקעה במניות ,  גרוס המליץ למשקיעים  " לצאת מחוץ לארה"ב ".  מדינות מתפתחות ומתעוררות הפכו כעת ל"מדינות נושות "  שרושמות צמיחה גבוהה ואילו כלכלות מפותחות הפכו ל"מדינות לוות "  אשר להן צמיחה נמוכה יותר ,  ציין גרוס .  בין יעדי ההשקעה הברורים ניתן למנות את ברזיל ,  סין והודו ,  הוסיף .
 
ביל גרוס : " ראלי של שלושה עשורים בשוק האג"ח מתקרב לסיומו "
 מנהל פימקו ,  קרן האג"ח הגדולה בעולם ,  ממליץ על אג"ח ממשלתיות של מדינות עם גירעונות נמוכים

