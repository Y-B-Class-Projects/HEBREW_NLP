הקרב על העובדים מגיע לשיא
המתיחות בין ההסתדרות לארגון החדש כוח לעובדים ,  על ייצוג עובדים במגזרים השונים במשק ,  הגיע לשיא חדש עם הודעת ההסתדרות כי עובדי אקרשטיין התארגנו במסגרתה
המתיחות בין ההסתדרות לארגון החדש כוח לעובדים ,  על ייצוג עובדים במגזרים שונים במשק ,  הגיעה אתמול לשיא חדש .  אתמול הודיעה ההסתדרות כי עובדי חברת אקרשטיין תעשיות ,  שבכעלות משפחת אקרשטיין ,  התארגנו במסגרתה .
" למעלה ממחצית מ-4,500 העובדים בשלושת המפעלים של חברת אקרשטיין הצטרפו להסתדרות ,  וכעת אנו מוכרים כארגון היציג של כלל עובדי החברה על פי החוק ",  אמרו אתמול בהסתדרות .
 בשבוע שעבר הכיר בית הדין האיזורי לעבודה בבאר שבע בארגון המתחרה להסתדרות ,  כוח לעובדים ,  שהוקם ב-2007 ,  כארגון היציג של העובדים במפעל של אקרשטיין בירוחם .  בית הדין גם הורה להנהלת החברה לקיים משא ומתן עם נציגי כוח לעובדים על הסכם שכר קיבוצי לעובדי המפעל בירוחם ,  בעקבות טענותיהם על הפחתות שכר ,  היעדר בטחון תעסוקתי והזנחת הבטיחות במפעל .  ואולם במקביל פעלו אנשי ההסתדרות בקרב עובדי החברה בכל 3 המפעלים והחתימו כ-300 מהם על התפקדות להסתדרות ,  מה שהופך אותה לארגון היציג של עובדי כל החברה .
 לטענת יו"ר ועד עובדי מפעלי אקרשטיין בירוחם ,  בנצי צנגאוקר ,  הפעיל בארגון כוח לעובדים , " מיד לאחר פסק הדין של ביה"ד לעבודה שהכיר ביציגות שלנו ,  הגיעו נציגי ההסתדרות למפעל שלנו ולשני המפעלים האחרים של החברה ,  תוך שיתוף פעולה עם ההנהלה ,  כדי להחתים עובדים על טפסי הצטרפות להסתדרות .  לטענתו , " עובדים רבים הבינו שההנהלה מעוניינת שהם יצטרפו להסתדרות במקום שיהיו מיוצגים על ידי ארגון כוח לעובדים ,  ולכן הם חתמו על טפסי ההצטרפות להסתדרות ". 
בהסתדרות אומרים כי בימים האחרונים פנו עובדי אקרשטיין להסתדרות וביקשו להתארגן במסגרתה . " אנשינו הגיעו לאתרי הבניה ונפגשו עם העובדים כדי לצרפם להסתדרות .  בהמשך הודיעו להנהלת החברה שההסתדרות היא הארגון היציג ". 
יו"ר הסתדרות עובדי הבניין והעץ  ( הפועלת במסגרת ההסתדרות )  יצחק מויאל ,  קרא למנכ"ל החברה גיורא אקרשטיין ,  להיכנס למו"מ עמו לחתימה על הסכם שכר קיבוצי בחברה ,  שיסדיר את יחסי העבודה בחברה ואת הזכויות הכלכליות של העובדים .
 ראש הלשכה המשפטית של האגף לאיגוד מקצועי בהסתדרות ,  עו"ד שי תקן ,  הבהיר כי  " בסופו של יום ,  רק ארגון עובדים אחד יכול להיות יציג ".  לדבריו ,  משעה שרוב עובדי אקרשטיין בחרו להתארגן במסגרת ההסתדרות הכללית והעדיפו אותה כארגונם היציג ,  החלטתם מחייבת את כל הנוגעים בדבר ואנו נפעל ליצוגם של כלל עובדי החברה מול הנהלת החברה ". 

הקרב על העובדים מגיע לשיא
המתיחות בין ההסתדרות לארגון החדש כוח לעובדים ,  על ייצוג עובדים במגזרים השונים במשק ,  הגיע לשיא חדש עם הודעת ההסתדרות כי עובדי אקרשטיין התארגנו במסגרתה

