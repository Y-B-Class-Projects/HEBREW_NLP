אלשיך : " העיתונות או התקשורת אינם חלק ממערך בחירות פנימי של שופטים "
 הדברים נאמרו במייל ששלחה אלשיך לשופט שפירא המועמד לתפקיד יו"ר נציגות השופטים שהציע לדחות את הבחירות
אתמול הציגו השופטת אלשיך והשופט שפירא את מועמדותם הרשמית לתפקיד יו"ר נציגות השופטים הארצית ,  וכבר מתחממות הרוחות בין השניים .  במייל שהעבירה אלשיך היא כותבת לשפירא : " כל הבלאגן והמהומה רק ולאחר שהוצגה מועמדותי ?  ". השופטת כתבה את הדברים בעקבות פנייתו של שפירא אליה בבקשה לשקול אפשרות שכל השופטים ישתתפו בבחירות שיתקיימו בעוד שבועיים ,  בניגוד לנוהג שרק 36 חברי הנציגות מצביעים .  שפירא הציע לדחות את הבחירות על מנת להיערך לבחירות של כל השופטים במידה שהצעתו תתקבל.אלשיך מסיימת קדנציה ראשונה של ארבע שנים כיו"ר הנציגות ,  ולגרסתה תום הקדנציה לא הגיע בהפתעה .  לכן ,  היא סבורה כי  " אין כל מקום לדחות את הבחירות ,  לא לפרק זמן קצר ולא לפרק זמן כלשהו .  נהגנו כך כל השנים - והנציגות קיימת כ-40 שנה ". לפי הנהוג בנציגות השופטים ,  בישיבה שנקבעה ליום הבחירות מציג כל אחד מהמועמדים את עמדותיו ואת מצעו במשך 10 דקות ולאחר מכן מתבצעות הבחירות .  אלשיך סבורה כי  " אין מקום לערוך שינויים כה מהותיים בדקה ה-90 ". לשיטתה ,  חברי הנציגות צריכים להתייעץ כל אחד עם השופטים במחוזו ולשמוע את דעתם . " ודאי שאין מקום לעשות זאת בחיפזון ובבהילות ",  היא כותבת . " אי אפשר כך במחי יד ולפי גחמות כאלה ואחרות להפוך סדרי נציגות רק מפני שמישהו התעורר בבוקר עם רעיון כזה או אחר ".  לדבריה ,  לא היה צורך לחכות להצגת מועמדותה לקדנציה נוספת כדי לבקש הכרעה בעניין מהותי שכזה : " זה די שקוף ,  כי ההתמודדות שלי היא המניע להצעתך ,  ואני מצרה על כך ". ביום שני העביר שפירא בקשה לאלשיך לפיה בישיבה הקרובה של הנציגות שתתקיים ביום שישי הקרוב ,  תיבחן אפשרות שכלל השופטים יוכלו להצביע בבחירות ולא רק חברי הנציגות .  במידה שההצעה תתקבל ,  כתב השופט שפירא ,  יש להיערך בהתאם אפילו תוך אפשרות של דחיית הבחירות שנקבעו ל-24 בדצמבר.כמו כן ,  ציין השופט שפירא כי בישיבה זו יציג כל אחד מהמועמדים את מצעו .  בעקבות הפרסומים בעיתונות על הצעתו כתבה אלשיך כי  " העיתונות או התקשורת אינם לטעמי חלק ממערך בחירות פנימי של שופטים ".  היא חזרה על בקשתה לנהל מערכת בחירות באופן נאות לשופטים ומבקשת שיסכימו ביניהם כי הבחירות יתקיימו במועדן.בתגובה השיב השופט שפירא ,  כי ניתן לקיים בחירות של כלל השופטים גם ללא דחיית מועדן .  שפירא סבור כי ישנה אפשרות פשוטה להציב קלפי בכל אחד מבתי המשפט השונים ,  כפי שייקבעו הנשיאים או סגניהם .  ביום הבחירות השופטים יצביעו אנונימית ולאחר מכן ייספרו הקולות על ידי הנשיאים או סגניהם והתוצאות יועברו לוועדת הבחירות הפנימית .
 
אלשיך : " העיתונות או התקשורת אינם חלק ממערך בחירות פנימי של שופטים "
 הדברים נאמרו במייל ששלחה אלשיך לשופט שפירא המועמד לתפקיד יו"ר נציגות השופטים שהציע לדחות את הבחירות

