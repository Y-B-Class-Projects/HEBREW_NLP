גברת כהן מחדרה מימנה את האקזיט של בירם ודויטש 
BenchMarker
 >  >  בשבוע בעבר נערך דיון סוער בכנסת בנוגע להצעת חוק להורדת דמי הניהול .  מאות אלפי שקלים מכספו של כל חוסך פנסיוני ואחוזים רבים מהחיסכון הפנסיוני מקוזזים דרך דמי הניהול ,  שזינקו בשנים האחרונות .  העלייה בדמי הניהול חוצה את כל קופות הגמל .  בית השקעות אחד בולט בדמי הניהול הגבוהים שהוא גובה בקופות הגדולות שלו - אקסלנס .  לאקסלנס יש שתי קופות  " ותיקות "  גדולות - אקסלנס תגמולים ואקסלנס השתלמות ;  וכן שתי קופות גמל גדולות שרכש ממזרחי טפחות - עתיד ואסף .  ב-2009 הסתכמו דמי הניהול הממוצעים בענף הגמל ב-0.90% ,  לפי נתוני גמל נט .  אקסלנס תגמולים ואקסלנס השתלמות גבו באותה עת דמי ניהול ממוצעים של 1.53% .  דמי הניהול הגבוהים לא לוו בביצועים עודפים .  גם בחתך של תשואה שנתית ממוצעת של 3 השנים האחרונות וגם ב-5 השנים האחרונות ,  אקסלנס תגמולים ואקסלנס השתלמות השיגו תשואות נמוכות מהממוצע .  את אסף ועתיד ,  הבנקאיות לשעבר ,  ניתן להשוות לקופות הבנקאיות הגדולות לשעבר - גדיש של פסגות ,  תמר של כלל ועצמה של הראל .  השוואה כזו מגלה שאסף ועתיד גבו את דמי הניהול הגבוהים ביותר  ( 1.39% בעתיד ו-1.33% באסף )  ,  לעומת 1.11% בתמר ,  שהיא הקופה בעלת דמי הניהול הנמוכים ביותר מבין הבנקאיות הגדולות .  הן הניבו תשואות גבוהות יותר רק מעצמה ופיגרו אחרי גדיש ותמר .  מה מצדיק אם כך את דמי הניהול הגבוהים שמשלמת גברת כהן מחדרה לאקסלנס ?  לכך יכולות להיות כמה סיבות ,  ואפשר שהיא טמונה באקזיט הנאה שעשו מייסדי אקסלנס - רוני בירם וגיל דויטש - כשמכרו את בית ההשקעות להפניקס בשנה החולפת .  בהסכם בין בירם ודויטש לאקסלנס נקבע כי שווי אחזקותיהם ייקבע בין היתר כמכפיל 12 על הרווח של בית ההשקעות .  ככל שהרווח גדול יותר ,  התגמול שלהם עולה .  האם לאחר האקזיט צפויה ליהנות גברת כהן מהנחה בדמי הניהול ?  כנראה שלא .  הפניקס ,  הבעלים החדש של אקסלנס ,  מעוניין אף הוא להרוויח .  מתמלילים שנחשפו בעימות המשפטי בין בירם ודויטש להפניקס סביב המחיר של עסקת אקסלנס ,  עלה כי עוד לפני העברת השליטה דאגו בכירים מהפניקס להתייעץ עם בירם ודויטש באילו עוד קופות ניתן להעלות את דמי הניהול .
 
גברת כהן מחדרה מימנה את האקזיט של בירם ודויטש 
BenchMarker

