שילוח להמבורגר :  ביטוח זה לא נורא משעמם ?  
הכישרונות הוותיקים מדברים
לכנס הסיום של פרויקט case study של themarker וקרן דן דוד בשיתוף חברת הייעוץ tasc ,  הגיעו הנהלות חמש החברות המשתתפות :  אל על ,  פרטנר ,  בנק לאומי ,  מטריקס ויד2 .  יוסי אקרמן ,  מנכ"ל אלביט מערכות ,  הפתיע את הקהל כשהצהיר שלמרות שרוב מנהליו הבכירים הם גברים הוא היה מוכן להתחתן אתם ;  כשאילן שילוח ,  יו"ר מקאן אריקסון ,  התבקש להחליף את המנחה ולשאול את יאיר המבורגר ,  יו"ר קבוצת הראל ,  שאלה אחת הוא לקח כמה דקות להרהר ואז שאל : " יאיר ,  אתה לא חושב שתחום הביטוח נורא משעמם ?  "  המבורגר ושילוח התבקשו להשיא עצה למנהלי פסגות שמתמודדים בימים אלה עם אחד המשברים המטלטלים ביותר בתולדותיהם .  השניים רק נעו באי נוחות על הכיסא וביקשו לשמור על זכות השתיקה .  לבסוך הפטיר שילוח : " בוא פשוט נקווה שכל הסיפור יתברר כלא נכון ,  זה יהיה הדבר הטוב ביותר לכולם ".  המבורגר מחה על הפרסומים שלפיהם הוא מאמין באמונות תפלות ולכן תלה במשרדו חמסות . " קיבלתי אותן במתנה ",  טען להגנתו . " אני לא ממש מאמין במזל ,  אבל אני יודע שלאנשים יש נטייה להתבלבל לפעמים :  לאחר שהיה להם מזל כמה פעמים הם מייחסים את זה לשכל שלהם .  אז מתחילות הבעיות ".  מוטי גוטמן ,  מנכ"ל מטריקס ,  התבדח על העובדה שהצ'קים הגדולים שחולקו לסטודנטים היו מעין פרסומת סמויה לבנק לאומי ,  שמנכ"ל אל על חילק דגמי מטוסים לזוכים ושלפילנתרופ דן דויד טלפון של פרטנר . " רק למטריקס לא היה ייצוג בצורת פרסומת סמויה ",  אמר גוטמן לסטודנטים בקהל . " אמנם אנחנו לא יכולים להציע לכם חשבון בנק ,  מטוס או טלפון סלולרי ,  אבל המוכשרים שבכם תמיד יוכלו למצוא אצלנו עבודה ". 

שילוח להמבורגר :  ביטוח זה לא נורא משעמם ?  
הכישרונות הוותיקים מדברים

