מאמן אלג'יריה : " זה חייב להיות רק ספורט "
 סעדן נדרש לשאלה מה יקרה אם שועלי המדבר ייאלצו לשחק נגד מצרים בחצי גמר אליפות אפריקה ,  לאחר ה-2:3 על חוף השנהב
אלג'יריה טיפסה אמש  ( ראשון )  לחצי גמר אליפות אפריקה בתום מותחן גדול ועם 2:3 אחרי הארכה על אחת המועמדות הבכירות לזכייה באליפות ,  נבחרת חוף השנהב .  לאחר שהפילים עלו ליתרון דרמטי ביותר בדקה ה-89 ,  משער ענק של עבדולקאדר קייטה ששלח פצצה לחיבורים ,  איזן מאג'יד בוגרה דקה לאחר מכן .  שלוש דקות בתוך ההארכה כבש חמור באוזה את שער הניצחון לאלג'יראים .  במשחק השני של רבע הגמר גברה גאנה 0:1 על המארחת אנגולה ,  והיא תחכה בחצי הגמר למנצחת במשחק בין זמביה וניגריה .  משחקי חצי הגמר ייערכו ביום חמישי הקרוב .
 בחצי הגמר עשויה אלג'יריה לפגוש את מצרים ,  אם זו תתגבר על נבחרת קמרון וסמואל אטו ברבע הגמר שייערך היום  ( ראו לינק מצורף )  .  כזכור ,  עד לא מכבר נאבקו מצרים ואלג'יריה והתכתשו במשחקי הפלייאוף למונדיאל בדרום אפריקה ,  כאשר בסיום הייתה זו אלג'יריה שיצאה עם הכרטיס ביד ,  דבר שגרר לאחר מכן אפילו הסלמה ביחסים הדיפולמטיים בין שתי המדינות .
 אלא שהיו כאלה שמיהרו לצנן את הרוחות ,  אם ולקראת . " לא משנה מי תהיה היריבה שלנו בשלב הבא ",  אמר מאמן נבחרת אלג'יריה רבאח סעדן , " זה חייב להיות רק ספורט ולא שום דבר אחר ",  והוסיף : " משחק נגד מצרים יכול להיות נהדר לאליפות ". 
ההפסד של חוף השנהב ,  שלא נוצחה ב-23 משחקיה האחרונים ,  משאיר אותה שוב ללא התואר ,  כפי שקרה לה מאז 1992 ,  זאת בעוד אלג'יריה יכולה להמשיך לפנטז על זכייה ראשונה מאז 1990 . " אחרי השער השני שלנו ,  המשחק היה צריך להיות גמור ",  אמר מאמן נבחרת חוף השנהב ואהיד חלילודז'יץ' הנזעם ,  שנוצח לראשונה מאז התמנה לנבחרת האפריקאית מאז 2008 במשחק רשמי . " האם הבעיה שלנו היא פיזית או פסיכולוגית ?  היא בטח לא פיזית כי כשאתה מוביל דקה לסיום ,  אתה רק צריך ללכת אחורה ולגמור את המשחק .  הניצחון מגיע לאלג'יריה ". 

מאמן אלג'יריה : " זה חייב להיות רק ספורט "
 סעדן נדרש לשאלה מה יקרה אם שועלי המדבר ייאלצו לשחק נגד מצרים בחצי גמר אליפות אפריקה ,  לאחר ה-2:3 על חוף השנהב

