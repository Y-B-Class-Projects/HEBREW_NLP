נדחתה ייצוגית נגד פרטנר בגין שירותי נדידה
התובעים ביקשו לאשר תביעה בסכום כולל של 17 מיליון שקלים כנגד החברה על כך שהיא מחייבת לקוחות בשירותי נדידה לרשתות ירדניות כאשר הם עדיין בשטח ישראל .  השופטת : " החיוב תואם את תנאי הרישיון "
 בית המשפט המחוזי בפתח תקוה דחה היום  ( ראשון )  תביעה ייצוגית בגובה 17 מיליון שקל נגד חברת פרטנר ,  בגין חיוב שיחות והודעות טקסט בתעריף חו"ל כאשר המנויים נמצאים בארץ ,  אולם מכשירם מבצע  " נדידה "  לרשת זרה .  
פרטנר ,  שיוצגה על ידי עורכי הדין ירון רייטר ואריאלה אבלוב ממשרד עמר ,  רייטר ,  זאן ושות' ,  טענה כי שיטת ה-GSM שעלפיה פועלים הטלפונים הסלולריים שלה בנויה על כך המכשיר מתביית על הרשת החזקה ביותר בנמצא ,  ובמקומות בעלי תנאים טופוגרפיים קשים כמו בקעת הירדן וים המלח ,  הפעולה מתבצעת באופן אקראי .  
בחברה טענו עוד כי מכיוון ובמקרה כזה ייתכן יכ רשת הזרה היא המספקת את שירותי הטלפוניה  הרי שמוצדק לחייב בתעריף חו"ל .
 בכל המקרים ,  טענו בחברה ,  מתריע המכשיר בפני הלקוח כי הוא מחובר לשירותי טלפוניה של חברה חיצונית וכי יחוייב בתעריפי חו"ל : " בעת המעבר לרשת זרה נשלחת למנוי הודעת טקסט המתריעה על הפעלת שירותי נדידה וחיוב בהתאם ,  והוא יכול לבחור לשנות ידנית את הרשת דרכה פועל המכשיר ". 
השופטת מיכל נד"ב קיבלה את עמדתה של פרטנר ,  קבעה שהחיוב אינו מנוגד לתנאי הרישיון של החברה ,  ודחתה את הבקשה לתביעה ייצוגית .
  עו"ד רייטר ,  שייצג את החברה ,  הגיב להחלטה ואמר : " אני חושב זאת החלטה מוצדקת ונכונה .  בקשת הייצוג היתה שחזור של בקשה קודמת שנמחקה כבר ,  וטוב עשה בית המשפט שדחה את הבקשה ". 

נדחתה ייצוגית נגד פרטנר בגין שירותי נדידה
התובעים ביקשו לאשר תביעה בסכום כולל של 17 מיליון שקלים כנגד החברה על כך שהיא מחייבת לקוחות בשירותי נדידה לרשתות ירדניות כאשר הם עדיין בשטח ישראל .  השופטת : " החיוב תואם את תנאי הרישיון "
 
