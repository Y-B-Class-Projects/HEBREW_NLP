חשד ביוון :  אונייה נשאה נשק מצ' קוריאה לסוריה
הרשויות ביוון עורכות חיפושים על אוניית משא ,  שלפי החשד ניסתה להבריח נשק וטילים מקוריאה הצפונית לסוריה .  עד כה ,  לא התגלה ציוד חשוד
הרשויות ביוון עורכות חיפוש באוניית משא שעל פי החשד נושאת כלי נשק מקוריאה הצפונית לסוריה .  כך מסרו בצהריים  ( שלישי )  גורמים רשמיים ביוון לסוכנות הידיעות  " רויטרס ".  
לדברי גורם ממשלתי בכיר , " זוהי אונייה בבעלות צרפתית הנושאת דגל גרמניה עם מטען מקוריאה הצפונית ,  ככל הנראה בדרכה לסוריה .  פתחנו ארבע מכולות עד כה ומצאנו חומרים שאינם צבאיים שניתן לעשות בהם שימוש כפול ".  הוא הוסיף כי החיפוש על האונייה נמשך .  
בשנה שעברה אישרה מועצת הביטחון של האו"ם החלטה האוסרת באופן מוחלט על ייצוא כלי נשק מקוריאה הצפונית ,  במטרה להביא להפסקת מכירת הנשק של פיוניאנג ,  שלפי הערכות מגיעה לכמיליארד דולר בשנה .  
גורמים הקרובים לחקירה אמרו שהרשויות היווניות פעלו לאחר שהודלף להן שהאונייה נושאת טילים וכלי נשק ,  שלדברי המקור טרם נמצאו .  
לדברי גורמים בממשל האמריקאי ,  מכירות הנשק הגדולות ביותר של קוריאה הצפונית הן של טילים בליסטיים לאירן ולמדינות נוספות במזרח התיכון .
 
חשד ביוון :  אונייה נשאה נשק מצ' קוריאה לסוריה
הרשויות ביוון עורכות חיפושים על אוניית משא ,  שלפי החשד ניסתה להבריח נשק וטילים מקוריאה הצפונית לסוריה .  עד כה ,  לא התגלה ציוד חשוד

