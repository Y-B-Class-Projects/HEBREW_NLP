שתיקת השוכרים
עסקת בריטיש-מליסרון
 >  >  אייל פישמן ,  יו"ר פישמן רשתות ,  אמר בפאנל שבו השתתף בכנס קמעונות שהתקיים באחרונה כי  " העסקה בין בריטיש למליסרון היא אסון .  כל מי שטוען שהעסקה לא תשנה דבר סתם מפחד לדבר .  אבל אני לא אסיר של הקניונים .  95% מהעסקים שלי נמצאים בפאוור סנטרים ולא בקניונים ,  כך שאני יכול לומר מה שאני רוצה ".  בניגוד לפישמן ,  רוב הרשתות המאכלסות את הקניונים פשוט מפחדות להגיד שהן מתנגדות למיזוג .  על התנגדות רשמית לממונה על ההגבלים העסקיים כמובן שאין לדבר .  גם כשנציגי הרשות פונים אליהן ישירות ,  לעתים קרובות הן מפחדות לחלוק עמם את הדאגות האמיתיות ולספר על המתרחש והנאמר בחדרי חדרים .  למה הרשתות מפחדות ?  כי יש להן הרבה מה להפסיד .  בימים של רכילויות ,  שמועות ואינטרסים סבוכים ,  בזירה מאוד קטנה שבה מנכ"לים עוברים בין חברות וכולם יודעים הכל על כולם ,  הבעת עמדה בנושא המיזוג מסובכת ממש כמו משחק שחמט מקצועי .  אם העסקה תאושר ורשתות מסוימות התנגדו לה בפומבי ,  הן עשויות למצוא עצמן לאחר המיזוג מול כוחה האדיר של מליסרון ,  שבוודאי תזכור מי עמד לצדה ומי היה נגדה .  גם אם העסקה לא תאושר ,  הרשתות המתנגדות עדיין יצטרכו להתמודד מול מליסרון ,  שמפעילה ארבעה קניונים  ( רמת אביב ,  קריון ,  סביונים ורננים )  .  הרשתות יצטרכו להתמודד גם עם עמיר בירם ,  שככל הנראה יישאר בתפקידו כמנכ"ל בריטיש ישראל הלא-ממוזגת ועשוי לנטור טינה לאלה שמנעו ממנו 60 מיליון שקל שהיו מובטחים לו בעסקת המיזוג .  המתנגדות יצטרכו להתמודד גם עם קבוצת עזריאלי ,  שתזכור שהמתנגדים עשוים להיות בעיה גם בעבורה ,  בפעם הבאה שתרצה לרכוש קניונים .
 
שתיקת השוכרים
עסקת בריטיש-מליסרון

