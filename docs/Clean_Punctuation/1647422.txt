אירופה :  יוטל מכס על מוצרים מהתנחלויות
בית המשפט העליון של האיחוד האירופי קבע כי מוצרים ישראליים שמיוצרים מעבר לקו הירוק ונמכרים באירופה יהיו חייבים במכס ואינם זכאים לפטור ,  לפי ההסכמים בין ישראל לאיחוד
בית המשפט העליון של האיחוד האירופי קבע היום  ( חמישי )  כי מוצרים ישראליים המיוצרים בגדה המערבית לא יזכו להטבות כלכליות מהאיחוד ויחויבו במכס .
 ההחלטה של בית המשפט ,  השומרת על ההבחנה המשפטית בין ישראל לגדה המערבית ,  נובעת מתביעתה של חברת מתקני השתייה הגרמנית  " בריטה "  שביקשה לייבא מוצרים של חברת סודה קלאב הישראלית ,  המיוצרים במישור אדומים שבגדה המערבית .  בריטה ערערה על החלטת בית המשפט בגרמניה שסירב להעניק למוצרים פטור ממכסים ,  מכיוון שהם מיוצרים מעבר לקו הירוק .  
בית המשפט של האיחוד האירופי בלוקסמבורג השאיר את ההחלטה על כנה וקבע כי  " המוצרים שמקורם בגדה המערבית לא נמצאים בשטח הטריטוריאלי של ההסכם בין ישראל לאיחוד האירופי ,  ולכן לא זכאים ליחס מועדף בהתאם להסכם ".  
ההחלטה נוגעת לא רק בעניינים מסחריים אלה גם בנושא הרגיש של ההתנחלויות הישראלית מעבר לקו הירוק .  לאיחוד האירופי יש הסכמי פטור ממכס גם עם ישראל וגם עם הרשות הפלסטינית ,  אך ההחלטה האחרונה קובעת כי מוצרים ישראליים המיוצרים מעבר לקו הירוק לא ייכללו באף אחד מההסכמים הללו .
 
אירופה :  יוטל מכס על מוצרים מהתנחלויות
בית המשפט העליון של האיחוד האירופי קבע כי מוצרים ישראליים שמיוצרים מעבר לקו הירוק ונמכרים באירופה יהיו חייבים במכס ואינם זכאים לפטור ,  לפי ההסכמים בין ישראל לאיחוד

