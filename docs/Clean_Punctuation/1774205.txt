מיום ראשון הקלה על נהגים מבוגרים
הגיל הנדרש לבדיקות כשירות לנהגים מבוגרים יעלה מ-65 ל-70 החל ב-2 בינואר .  תוקף רישיונם יוארך לתשע שנים בעת החידוש
החל מיום שני ה-2 בינואר ,  ידרשו נהגים מבוגרים לערוך בדיקות רפואיות בגיל 70 במקום גיל 65 כפי שנדרש עד כה .  על התקנה שכעת נכנסת לתוקף חתם שר התחבורה ישראל כץ עוד בחודש מאי האחרון ,  לאחר בחינת נתוני עבודת מטה שערכו משרדו ,  משרד הבריאות ,  המכון הרפואי לבטיחות בדרכים והמועצה הלאומית לבריאות ובמסגרתה נמצא כי ישנו גידול משמעותי בתוחלת החיים בישראל .  התקנה מתייחסת גם לנהגים מקצועיים כאשר בדיקות רפואיות תידרשנה מגיל 60 במקום גיל 50 .
 נהגי רכב פרטי מגיל 70 ואילך יידרשו לבדיקות רפואיות בבואם לחדש את רישיון הנהיגה שלהם ולאחר מכן מידי חמש שנים .  מגיל 80 ואילך ידרשו הנהגים לבצע בדיקות רפואיות אחת לשנתיים .  עבור נהגי מוניות ,  אוטובוסים ורכב כבד המוגדרים נהגים מקצועיים ,  מדרגות אלה תהינה מגיל 60 ו-70 .
 שינוי נוסף בתקנה נוגע לתוקף הרישיון של האוכלוסיה הבוגרת .  החל מיום ראשון ,  בעת חידוש יעמוד תוקף רישיון הנהיגה של נהג רכב פרטי שמלאו לו 61 שנים על תשע שנים במקום ארבע כיום .  מגיל 70 ואילך יעמוד התוקף על חמש שנים ומגיל 80 ואילך לתקופה של שנתיים .  כל זאת כפוף כמובן לבדיקות הרפואיות .
" התקנה החדשה תקל באופן משמעותי על אוכלוסיית הנהגים הוותיקים והנהגים המקצועיים ותחסוך מהם טרחה ,  בזבוז זמן והוצאות מיותרות עבור הבדיקות הרפואיות ,  הנדרשות לצורך חידוש הרישיון ",  כך לדברי כץ .  במשרד התחבורה מציינים עי עם התקנה החדשה מצטרפת ישראל לרבות ממדינות העולם המחייבות בדיקות רפואיות מגיל 70 ומעלה בהן אוסטריה ,  אנגליה ,  בלגיה ,  גרמניה ,  נורווגיה וצרפת .
 מנתוני משרד התחבורה עולה כי אוכלוסיית הנהגים המבוגרים  ( 67 ומעלה )  הכפילה את עצמה ויותר בעשור האחרון מ-130 אלף בשנת 2000  ( 4.9 אחוזים מכלל הנהגים )  ל-330 אלף נהגים בסוף שנת 2009  ( 9.8 אחוזים )  .  על פי נתוני הלשכה המרכזית לסטטיסטיקה ,  בשנת 1976 עמדה תוחלת החיים הממוצעת בישראל על 71.2 שנים לגברים ו-74.8 שנים לנשים .  בשנת 2008 עמדה תוחלת החיים הממוצעת על 79.1 שנים לגברים ו-83 שנים לנשים .  רק אחוז מזערי של נהגים בני 65 ואילך ונהגים מקצועיים בני 50 ואילך אשר הופנו למכון הרפואי לבטיחות בדרכים ,  נפסלו מלהחזיק ברישיון נהיגה או אושרו לנהיגה תחת מגבלות .
 תקנה זו מתווסף לתקנה בריאותית נוספת של משרד התחבורה עליה סיפרנו לכם בשבוע שעבר .  החל מה-1 ביולי 2011 יחויב כל נהג שיימלאו לו 40 שנה לעבור בדיקת ראייה אחת ל-10 שנים כתנאי לקבלת רישיון הנהיגה .
 
מיום ראשון הקלה על נהגים מבוגרים
הגיל הנדרש לבדיקות כשירות לנהגים מבוגרים יעלה מ-65 ל-70 החל ב-2 בינואר .  תוקף רישיונם יוארך לתשע שנים בעת החידוש

