צפו בהפועל ירושלים מנצחת את ראשל"צ
האדומים איבדו יתרון 11 ברבע האחרון ,  אלא שיוגב אוחיון ,  עם דקות מכריעות גדולות ,  העניק לה 95:101 דרמטי אחרי הארכה
עריכת וידאו :  דורון שטיין
המחזור ה-12 בליגת העל מסמל גם את תחילתו של הסיבוב השני ,  כאשר השתיים שפתחו אותו הערב  ( שבת )  היו הפועל ירושלים ומכבי ראשון לציון .  האדומים של גיא גודס התייצבו במלחה בנסיון להראות שהניצחון המדהים על ולנסיה במסגרת היורוקאפ באמצע השבוע לא היה מקרי ,  וכי אכן מתרחש לו שינוי בקבוצה מהבירה ,  כאשר מנגד ניסתה מכבי ראשון לציון לקלקל את החגיגה ,  אלא שבפועל ,  ממש כמו המפגש הראשון בין השתיים  ( שפתח את העונה )  ,  היו הידיים הירושלמיות על העליונה ,  אבל כמה קשה זה הלך .  זה נגמר ב-95:101 לזכות גודס ושחקניו אחרי הארכה ,  ולראשונה העונה ,  אולי הקבוצה מהבירה מתחילה לעשות קולות של יציבות .  אולי .
 לא מדובר בעניין של מה בכך ,  כמובן .  הפועל ירושלים של העונה כבר הוכיחה כי היא מסוגלת למשחקים גדולים לצד תצוגות נפל ,  והרי הקלישאה אומרת שההבדל בין קבוצות גדולות לקבוצות טובות טמונה באלמנט היציבות .  עם זאת ,  לא צריך להיסחף .  בעוד שהירושלמים הציגו דקות טובות לפרקים במהלך הרבע השני ובעיקר ברבע השלישי ,  הם איבדו הזדמנות לדרוס את יריבתם בתחילת הרבע הרביעי ,  ולפתע יתרון של 11 נקודות הפך לשוויון ,  והמשחק הלך להארכה .  קבוצה גדולה באמת לא אמורה להיגרר להארכה במשחק ביתי מהסוג הזה ,  ולקבוצות גדולות באמת יש הגנה טובה יותר .  עם זאת ,  הערב שוב קיבלנו הוכחה לכמות הכישרון הגדולה של האדומים ;  פינקני בקושי משחק ?  ברנדון האנטר מצטיין .  טרה סימונס לא מופיע ?  דיז'ון תומפסון נותן את אחד ממשחקיו הטובים העונה .  יובל נעימי ,  איש הקלאץ' ,  נעלם ?  שום בעיה .  ייכנס יוגב אוחיון וייראה שקרח זורם בעורקיו ,  בדקות החשובות ביותר .
 מנגד ,  זו ,  למעשה ,  מכבי ראשון לציון .  הכתומים של אפי בירנבוים ,  שפתחו את העונה בצורה נוראית והתאוששו מצוין מאז ,  הגיעו למלחה עם ארבעה נצחונות רצופים ,  אלא שכל אותם נצחונות הושגו מול קבוצות נחותות .  הערב היה אמור להיות המבחן של הקבוצה מעיר היין ,  ששואפת גבוה-גבוה ,  ובמבחן התוצאה אפשר לסמן לבירנבוים ושחקניו  " כמעט מספיק טוב ".  רוד גריזארד נתן משחק מצוין ,  בן שימול המשיך את המומנטום ומאיר טפירו קם מהספסל וניהל היטב את הקאמבק של האורחים בפתיחת הרבע המכריע על מנת להביא את קבוצתו להארכה ,  ועל זה בהחלט מגיעה לכתומים כל הכבוד ,  אלא שבדקות האחרונות הכישרון הירושלמי עשה את שלו ,  וראשל"צ פשוט נפלה מהרגליים .  הפועל ירושלים מתחילה את השבוע החשוב שלה עם ניצחון ,  וביום שלישי היא תשוב למלחה ,  למפגש עם גלאטסראי ביורוקאפ .  ניצחון על הטורקים ,  וכבר ניתן יהיה לדבר על קבוצה שמסתכלת על מקום אחד בלבד :  למעלה .  ככה זה כשיציבים .
 גיא גודס העלו בחמישיה את יובל נעימי ,  טרה סימונס ,  דיז'ון תומפסון ,  אורי קוקיה וברנדון האנטר ,  כאשר מנגד פתחו אבי בן שימול ,  לארי אובאנון ,  רוד גריזארד ,  דלרון ג'ונסון וארז מרקוביץ' .  האורחים נכנסו לעניינים במהירות ,  כאשר שלשה של ג'ונסון העלתה אותם ל-2:7 ,  אלא שמנגד אורי קוקיה ודיז'ון תומפסון דאגו להשאיר את ירושלים בעניינים .  האנטר החל לתת את הטון בצבע הכתום על מנת להשלים את המהפך ולקבוע 11:12 .  יוגב אוחיון קם היטב מהספסל האדום ,  ושלשה של קווין פינקני ,  שלא ממש רגיל לעלות מהספסל בעצמו ,  בצירוף שתיים של הרכז הישראלי על הבזאר ,  הורידו את ירושלים ביתרון 20:21 עם תום הרבע הראשון .
 טרה סימונס התחיל את הרבע הבא עם שלשה ,  אלא שמנגד הציגה הכתומים משחק קבוצתי יפה .  דיז'ון תומפסון המצוין קלע את נקודתו השמינית ,  והעלה את ירושלים ל-27:31 .  ארון מגי קם מהספסל והחל לטחון בצבע ,  ונקודות של לארי אובאנון הפכו את התוצאה והעלו את ראשל"צ ל-35:38 .  פו ג'טר הגדיל את היתרון מהעונשין ,  ותרגיל הוצאת חוץ יפה ,  שתי שניות לתום הרבע ,  הסתיים בנקודות קלות של סימונס ,  שהוריד את האדומים לחדרי ההלבשה ביתרון 40:45 .
 מאיר טפירו פתח את המחצית השניה בחמישיה ,  והשתלט על הדקות שהוציאו לדרך את הרבע השלישי ,  אלא שמנגד ההגנה של ראשון לציון לא ממש היתה קיימת ,  ואוחיון ותומפסון ניצלו זאת כדי להעלות את ירושלים ל-48:51 .  בשלב הזה נכנס לעניינים יובל נעימי ,  ועם שתי שלשות רצופות העלה את קבוצתו ל-50:57 .  האדומים הפעילו את ברנדון האנטר מתחת לסל ,  ונקודות של הסנטר החזק העלו את האדומים ליתרון השיא שלהם עד אותו רגע ,  54:64 .  תומפסון המשיך את המשחק הנפלא שלו ,  ונקודות של אוחיון מהעונשין קבעו 58:69 למארחים עם העליה לרבע המכריע .
 טפירו הפעיל את גריזארד היטב עם פתיחת הרבע האחרון ,  והאמריקאי ,  עם סל ועבירה ,  צימק ל-71:64 .  הכתומים ראו כי טוב ,  ושלשה אדירה של אובאנון במשחק המעבר בתוספת נקודות נוספות של גריזארד אל מול האין-הגנה הירושלמית איזנו ל-71:71 ,  והשלימו ריצת 2:13 .  גודס לקח פסק זמן מאוחר ,  והקבוצה שלו חזרה עם דיז'ון תומפסון הנפלא ,  כששלשה של שרון ששון השיבה את היתרון לצד האדום ,  73:78 ,  4:30 דקות לסיום .  טפירו תפר שתי שלשות רצופות וגדולות וראשל"צ חזרה להוביל ,  ובמצב של 80:82 לזכות הכתומים תפר נעימי סל גדול והשווה ל-84:84 ,  20 שניות לסיום .  נעימי לקח אחריות אך החטיא ,  וראשון קיבלה כדור אחרון ,  חמש שניות לסיום ,  אלא שהזריקה הקשה של לארי אובאנון יצאה החוצה ,  והמשחק הלך להארכה .
 תומפסון הנפלא פתח את ההארכה עם נקודות ,  וסל ועבירה של האנטר קבע 84:89 לאדומים .  אלא שמגי ,  מי אם לא ,  שוב הצליח לצמק מהעונשין ,  ושתי דקות לסיום הובילה ירושלים 92:93 .  יוגב אוחיון נכנס לעניינים בדיוק במאני טיים ,  והעלה את האדומים ל-93:99 .  משם ,  ראשון לציון כבר לא חזרה .  ירושלים מנצחת ,  בקושי בקושי ,  95:101 ,  ואוהדיה יכולים לנשום לרווחה .  לפחות עד יום שלישי .
 קלעו לירושלים :  דיז'ון תומפסון 25  ( 9 מ-10 ל-2 ,  3 חטיפות ,  4 אסיסטים )  ,  יוגב אוחיון 18  ( 7 מ-11 ל-2 )  ,  ברנדון האנטר 15  ( 8 ריבאונדים ,  3 חסימות )  ,  יובל נעימי 12 ,  טרה סימונס 7 ,  פו ג'טר 7 ,  שרון ששון 6 ,  אורי קוקיה 6 ,  קווין פינקני 5 .
 קלעו לראשל"צ :  רוד גריזארד 25  ( 9 מ-12 ל-2 )  ,  ארון מגי 19  ( 7 ריבאונדים )  ,  מאיר טפירו 13  ( 9 אסיסטים )  ,  אבי בן שימול 13  ( 6 אסיסטים )  ,  לארי אובאנון 12 ,  דלרון ג'ונסון 9 ,  ארז מרקוביץ' 4 .
 
צפו בהפועל ירושלים מנצחת את ראשל"צ
האדומים איבדו יתרון 11 ברבע האחרון ,  אלא שיוגב אוחיון ,  עם דקות מכריעות גדולות ,  העניק לה 95:101 דרמטי אחרי הארכה

