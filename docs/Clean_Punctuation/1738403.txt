יצרניות הרכב פסימיות : " המכירות ב-2011 - נמוכות אפילו יותר מהשנה "
 למרות התוכניות השאפתניות שהציגו יצרניות הרכב בפאריס ,  רובן עדיין חוששות כי המשבר לא מאחוריהן . " הממשלות טוענות שהמצב הכלכלי משתפר ,  אבל הלקוח לא מרגיש כך ",  אומרים בכירים בענף
 >  >  פאריס .  שנתיים לאחר המשבר הכלכלי ושנה לאחר תערוכת הרכב האחרונה ,  שבה יצרנים בולטים החליטו שלא להשתתף ,  התערוכה בפאריס נראית נוצצת ,  גדולה ומרשימה ;  תצוגת תכלית של כוח כלכלי ושל תוכניות שאפתניות לעתיד של יצרניות הרכב בעולם .  אך הקולות הנשמעים מתחת לפני השטח אינם מלאי ביטחון . " הממשלות אומרות שהמצב הכלכלי משתפר ,  אבל הלקוח לא מרגיש כך ",  אומר קן קיר ,  סגן נשיא הונדה והממונה על השוק האירופי . " הלקוחות לא מרגישים בשינוי ולכן הם זהירים עם רכישות גדולות .  אנחנו מעריכים שב-2011 המכירות יהיו אף נמוכות יותר מאשר השנה ",  הוא מוסיף .  ב-2010 קטן השוק האירופי ב-10% לעומת 2009 ,  בעיקר בזכות אובדן תמריצי הגריטה של הממשלות ביבשת ,  שתמכו בתעשיית הרכב המקומית והקלו על רכישת מכוניות חדשות . " היה אלמנט של אגו שהאיץ את המשבר בענף הרכב ",  מעיר קיר . " השאיפה של היצרניות לדומיננטיות בשווקים גרמה להן לא להיות מוכנות למצב הכלכלי ,  והיתה להן יכולת ייצור מוגזמת ודגמים שלא מתאימים לשוק .  אבל הסיבה העיקרית לעצירה במכירות היתה הלחץ של הלקוחות .  החלטנו שלא להיפטר ממלאי ולפגוע במחירי הונדה .  היה זול יותר לעצור את המפעלים לארבעה חודשים ולנקות את כל המלאי .  כיום ,  בשל עליית שער היין ,  אנחנו מגבירים את הייצור באירופה ,  שם המטבע נוח יותר ליצוא ",  מספר קיר .  באשר לעתיד ,  אומר קיר כי  " אנחנו לא אופטימים ,  אנחנו שמרנים .  בשלוש השנים הבאות תהיה התאוששות אטית ורק ב-2015 נחזור לפוטנציאל השוק באירופה .  כמובן ,  שאם הכלכלה תתאושש מהר יותר ,  נשמח להגביר גם את הייצור ".  ביצרנית קיה ההתייחסות למשבר שונה .  סון-נאם לי ,  מנהל השיווק במדינות יצוא של החברה ,  אומר כי  " המשבר היה ונשאר הזדמנות לקיה .  הלקוחות החלשים כלכלית הפסיקו לקנות מכוניות ,  אך הלקוחות המבוססים יותר רצו לרכוש מכוניות בחוכמה .  הם חיפשו מכונית זולה ואיכותית ,  וקיה היתה בדיוק בעמדה המתאימה כדי להציע מכוניות כאלה .  בארה"ב ,  ההכנסה השנתית הממוצעת של לקוחות קיה צמחה מ-50 אלף דולר ל-70 אלף דולר ,  וזה אומר שטיפסנו בסולם . " המשבר לא הסתיים ואנו צופים בו בזהירות ,  אבל יש לנו שאיפות וביטחון עצמי .  אנחנו לא רצים מהר מדי ,  ואנחנו עדיין רעבים מאוד .  יש לנו בעיה לספק את כל המכוניות שהלקוחות רוצים .  החלטנו גם על הפרדה גדולה יותר בין המותגים יונדאי  ( חברת האם ,  ד"ש )  לבין קיה .  יונדאי תהיה יקרה יותר .  אנחנו נכוון לפלח צעיר יותר והמכוניות יהיו ספורטיביות ודינמיות יותר ".  חלק מהאופטימיות בקיה נובעת מגידול במכירות במדינות מתפתחות . " העלייה במכירות במדינות המתפתחות חדה מאוד ",  מציין לי . " השוק הסיני גדל במהירות ויש שווקים מעניינים בדרום אמריקה .  בצ'ילה ,  למשל ,  אנחנו במקום השני במכירות .  אנחנו בוחנים גם כניסה להודו ,  אך מאחר שהמותג יונדאי חזק שם ,  אולי נשאיר אותם להוביל את השוק הזה ".  על תעשיית הרכב הסינית אומר לי : " השאיפות של הסינים גבוהות ,  אבל ייקח זמן עד שהם יוכלו ליישמן .  הם לא יהוו איום עבורנו בשנים הקרובות ונראה שהם לא מצליחים לפתח מכוניות בנזין ודיזל .  הם רוצים לקפוץ ישר למנועים חשמליים ". 

יצרניות הרכב פסימיות : " המכירות ב-2011 - נמוכות אפילו יותר מהשנה "
 למרות התוכניות השאפתניות שהציגו יצרניות הרכב בפאריס ,  רובן עדיין חוששות כי המשבר לא מאחוריהן . " הממשלות טוענות שהמצב הכלכלי משתפר ,  אבל הלקוח לא מרגיש כך ",  אומרים בכירים בענף

