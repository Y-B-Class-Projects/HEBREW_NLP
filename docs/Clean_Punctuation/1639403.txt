הבריחה מדרום אמריקה
מאות ישראלים תקועים בדרום אמריקה עקב פשיטת הרגל של אייר קומט .  אל על מציעה לתרמילאים שנותרו ללא כרטיס ,  טיסה במחיר מוזל מסאו פאולו לארץ
נוסעים ישראליים ,  בעיקר תרמילאים שאמורים לשוב מדרום אמריקה עם חברת התעופה אייר קומט ,  ייתקלו בקשיים ולא יוכלו לממש את הכרטיסים שרכשו ,  לאחר שהחברה הספרדית הפסיקה בחודש שעבר את פעילותה .  משפחות של מטיילים פנו לסוכני הנסיעות בבקשה לסייע בהחזרת ילדיהם ,  ממדינות דרום אמריקה .  חברת אל על נענתה ותצא במחיר טיסה מיוחד ,  למחזיקי כרטיס טיסה של החברה הספרדית .
 החברה הספרדית נקלעה לקשיים כלכליים .  בית משפט בריטי הוציא צו לתפיסת המטוסים בבעלותה ,  עקב חוב בסך 25 מיליון יורו לבנק גרמני .  חברת התעופה הספרדית פנתה לבית המשפט ,  בבקשת הגנה מפני נושיה .
 כמה עשרות ישראלים ששהו במדינות דרום אמריקה כבר חולצו בחודש שעבר ,  במבצע טיסות מיוחדות שאירגנה ממשלת ספרד ,  כדי להחזיר כ-6,000 מנוסעי החברה  " שנתקעו "  בחו"ל .
 אולם ,  עדיין מדובר בלמעלה ממאה תרמילאים מישראל אשר רכשו כרטיסי טיסה ,  הלוך ושוב עם החברה ותאריכי חזרתם הוא במהלך החודשים הקרובים .
 חברת אל על נענתה לפניית משרדי הנסיעות ותציעה כרטיס במחיר 50% מערכו של כרטיס הטיסה ,  הלוך ושוב ,  שנרכש ע"י הנוסעים מישראל בחברה הספרדית .  מדובר במחיר ממוצע של 600 דולר לטיסה מסאן פאולו ,  בברזיל ,  ישירות לנתב"ג .
 יצויין ,  כי מאז הפסיקה חברת התעופה הספרדית במפתיע את פעילותה ,  נותק הקשר בינה לבין נציגותה בארץ .
 
הבריחה מדרום אמריקה
מאות ישראלים תקועים בדרום אמריקה עקב פשיטת הרגל של אייר קומט .  אל על מציעה לתרמילאים שנותרו ללא כרטיס ,  טיסה במחיר מוזל מסאו פאולו לארץ

