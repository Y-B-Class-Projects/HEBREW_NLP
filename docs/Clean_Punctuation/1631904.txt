החשוד בטבח בפיליפינים מבקש שחרור בערבות
בדיון על שחרורו בערבות של החשוד העיקרי בטבח הפוליטי בפיליפינים זימנה התביעה עד ראייה למקרה ,  שסיפר כיצד ראה את אנדל אמפטואן הבן יורה בקורבנות מטווח קצר בקור רוח
 ( צילום:רויטרס ,  עריכת וידאו :  בת גולן ) 
התובעים במשפטו של החשוד בתכנון הטבח הפוליטי בפיליפינים הציגו היום  ( רביעי )  עד ראייה לאירוע במהלך דיון בשחרורו בערבות .  אנדל אמפטואן הבן ,  בנו של המנהיג הפוליטי במחוז מגינדנאו בדרום המדינה ,  עצור בחשד שהוא עומד מאחורי הטבח בו נהרגו 57 מתומכי יריבו הפוליטי .  
התובעים התנגדו לבקשתו להשתחרר בערבות והביאו לדיון עד ראייה לאירוע  ראסול סאנגקי ,  סגן ראש עיריית אמפטואן .  סאנגקי טען שהוא ראה כיצד הקורבנות מוצאים להורג ביריות מטווח קצר בידי אנדל הבן ושני אחייניו .  רוב הקורבנות היו בדרכם למשרדי ועדת הבחירות לרשום את מועמדותו של איסמעיל מנגודדטו .  אשתו ואחיותיו של מנגודדטו היו בין ההרוגים .
 אמפטואן הבן הכחיש את ההאשמות וקרא למשפט הוגן . " כל מה שאני רוצה זה משפט הוגן .  אם הוא יהיה הוגן אני אנצח במשפט ב-100% ,  כי אללה יודע ,  אני יודע ,  שאני חף מפשע ",  הוא אמר לכתבים .  
מחוץ לבית המשפט עשרות עיתונאים ופעילי זכויות אדם הפגינו נגד השחרור בערבות וקראו ליותר שקיפות בהליכים המשפטיים ,  זאת לאחר שבית המשפט אסר על שידורים ישירים של ההליכים והגביל את הגישה של התקשורת . " עוצמת המקרה היא כזאת שדורשת סיקור חי ",  אמר אחד העיתונאים .
 
החשוד בטבח בפיליפינים מבקש שחרור בערבות
בדיון על שחרורו בערבות של החשוד העיקרי בטבח הפוליטי בפיליפינים זימנה התביעה עד ראייה למקרה ,  שסיפר כיצד ראה את אנדל אמפטואן הבן יורה בקורבנות מטווח קצר בקור רוח

