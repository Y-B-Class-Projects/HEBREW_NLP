רפא"ל :  כיפת ברזל לא תספק הגנה מוחלטת
לדברי ידידיה יערי ,  מנכ"ל הרשות לפיתוח אמצעי לחימה ,  הניסוי במערכת ליירוט רקטות הושלם אמנם בהצלחה ,  אך  " יש צורך בניסויים נוספים ,  ונותרה עוד עבודה רבה "
  ( צילום :  דובר צה"ל )  
" הניסוי במערכת 'כיפת ברזל' ליירוט רקטות הוכיח שהמערכת פועלת וכי היא תיתן מענה לאיום הקטיושות ,  הגראדים והקסאמים ".  כך אמר היום  ( חמישי )  אלוף במיל' ידידיה יערי ,  מנכ"ל הרשות לפיתוח אמצעי לחימה  ( רפא"ל )  .  עם זאת ,  הבהיר יערי כי  " אין הגנה מוחלטת "  וכי  " יש צורך בעוד ניסויים ".   " נותרה עוד עבודה רבה ",  הדגיש .
 בראיון לרשת ב' התייחס יערי גם לעלות הפעלת מערכת היירוט וציין כי אי אפשר להגן על עיר במחיר נמוך יותר .  לדבריו ,  לו היו מפעילים את  " כיפת ברזל "  במלחמת לבנון השנייה ,  היתה עלות ההגנה על צפון הארץ נמוכה ממחירו של מטוס F-15 ..  מנכ"ל רפא"ל הוסיף ,  כי המערכת מסוגלת להבחין בין רקטה המכוונת לאזור מיושב לבין רקטה שתיפול בשטח פתוח .
 הניסוי במערכת  " כיפת ברזל "  הושלם אתמול בהצלחה .  סדרת הניסויים שהחלה ביום חמישי האחרון כללה ניסוי מערכתי מלא של כל מרכיבי המערכת .  במסגרת הניסוי התמודדה המערכת עם ירי מספר רב של רקטות במקביל ,  ירי לילי וירי בתנאי מזג אוויר קשים כגון ערפל או עננות נמוכה .  לדברי מערכת הביטחון ,  כל טילי המטרות ששוגרו יורטו בהצלחה .
 במערכת הביטחון הביעו שביעות רצון רבה מהצלחת הניסוי ואף הודיעו כי היא תוכנס לשימוש מוקדם מהצפוי .  לדברי גורמים בחיל האוויר ,  המערכת תוכנס לפעילות מבצעית כבר בחודשים הקרובים ותתופעל על ידי מערך הנ"מ של החייל .  מערך הנ"מ עמד בקשר רציף עם יצרנית המערכת  " רפא"ל ". 
שר הביטחון אהוד ברק אמר בעקבות הניסוי כי  " סדרת הניסויים המוצלחת מהווה אבן דרך משמעותית בפיתוח מערכת  " כיפת ברזל "  שאמורה לשפר את ההגנה של תושבי הדרום נגד איומי הרקטות ".  לדבריו ,  הצלחת הניסוי מהווה ביטוי ליכולות של אנשי רפא"ל והתעשיות הביטחוניות בישראל . " ברצוני להביע את הערכתי לכל אותם האנשים אשר שקדו בשנים האחרונות להביא להצלחת הפרויקט ,  בראשם אנשי משרד הביטחון ,  אנשי רפא"ל ,  אלתא והתעשיות הנוספות שתרמו לפרויקט זה ". 

רפא"ל :  כיפת ברזל לא תספק הגנה מוחלטת
לדברי ידידיה יערי ,  מנכ"ל הרשות לפיתוח אמצעי לחימה ,  הניסוי במערכת ליירוט רקטות הושלם אמנם בהצלחה ,  אך  " יש צורך בניסויים נוספים ,  ונותרה עוד עבודה רבה "
 
