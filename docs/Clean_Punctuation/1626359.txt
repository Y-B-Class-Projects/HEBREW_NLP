הוארך מעצר החייל היורה : " מבקש סליחה "
 בהארכת מעצרו ביקש החייל הבדואי ,  שירה והרג את חברו בקניון בבאר שבע ,  סליחה מהמשפחה . " שתיתי וודקה באותו בוקר ,  הייתי שיכור .  לא רציתי להרוג "
  (  קרדיט :  שי מכלוף ,  עריכת וידיאו :  ענת ברק ,  קריינות  :  אילן שניג ) 
החייל הבדואי החשוד בהריגה בתקרית הירי ביום ראשון בקניון בבאר שבע ,  חמזי אבו זבילא אל עביד ,  אמר היום  ( שלישי )  ,  בדיון בהארכת מעצרו בבית הדין הצבאי בקסטינה ,  כי הוא מצטער על המעשה . " הייתי שיכור ,  לא רציתי להרגו .  באותו בוקר שתיתי וודקה ואני רוצה לבקש סליחה ".  אבו זבילא הוסיף כי הוא חושש לחייו אך יחד עם זאת הוא אינו חושש מנקמת דם מצד משפחת החייל שהרג .
 החשוד סיפר עוד כי הוא וחיילים נוספים שתו בקניון ובמהלך ויכוח הנרצח סטר לו . " הם היו עבריינים עלי ",  אמר החשוד .  במהלך הדיון טענו סנגוריו של אבו זבילא ,  עורכי הדין רון סולקין וסבסטיאן אוסובסקי ,  כי החשוד ומשפחתו נמצאים בסכסוך קודם עם משפחת הנרצח .  כמו כן הם ביקשו להעביר את החשוד לבדיקה פסיכיאטרית .  
התובע ,  סגן אלוף אשר הלפרין אמר כי  " החייל חשוד בעבירה חמורה מאוד ,  הקשה ביותר בספר החוקים .  יחד עם זאת מוקדם מידי לפרט .  החקירה נמצאת בראשיתה ".  הפרקליטות ביקשה מבית המשפט להאריך את מעצרו של החייל ב-13 ימים ,  ובית המשפט החליט להאריך את מעצרו בעשרה ימים .
 תקרית הירי ארעה ביום ראשון בקניון  " הנגב "  בבאר שבע .  החייל היורה חשוד שפתח בירי לעבר חברו החייל ראמז אל עביד בקומה התחתונה בקניון .  אל עביד נפגע משלושה כדורים בגבו ,  נפצע באורח אנוש ומת מפצעיו בבית החולים .  חקירה ראשונית העלתה שהירי אירע ככל הנראה על רקע סכסוך שהתפתח בין שני החיילים ,  המשרתים בגדוד הסיור הבדואי  ( גדס"ר )  .  
ראמז אל עביד ,  החייל ההרוג ,  התגייס לפני כשנתיים לגדס"ר ושימש שם כלוחם מצטיין ,  ואף היה מועמד לצאת לקורס קצינים .  הוא היה מאורס ועמד להתחתן בסוף השירות הצבאי .
 אנחנו לא מסכימים שתהיה סולחה ",  אמר אתמול בן דודו של המנוח ,  ששירת גם הוא בגדוד הסיור המדברי , " אולי הדודים ,  האנשים המבוגרים ,  מסכימים לסולחה .  הצעירים בטוח לא .  אנחנו איבדנו חייל ,  שהיה פרח ויכול היה להיות אדם משמעותי .  ספגנו מכה קשה ". 
עדכון ראשון :   ( 11:10 ) 

הוארך מעצר החייל היורה : " מבקש סליחה "
 בהארכת מעצרו ביקש החייל הבדואי ,  שירה והרג את חברו בקניון בבאר שבע ,  סליחה מהמשפחה . " שתיתי וודקה באותו בוקר ,  הייתי שיכור .  לא רציתי להרוג "
 
