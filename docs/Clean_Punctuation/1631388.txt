גולדמן סאקס הוא אחד היעדים הפופולריים ביותר לתלמידי MBA בארה"ב
גוגל נמצאת במקום הראשון בהעדפות ליעד העבודה המועדף ;  גולדמן סאקס דורג ראשון מבין הבנקים
התדמית הציבורית השלילית שדבקה בגולדמן סאקס בשל הדיווחים על תרומתו למשבר הכלכלי אינה מרתיעה תלמידי תואר שני במינהל עסקים  ( mba )  בארה"ב .  גולדמן הוא היעד הפופולרי ביותר עבור הנרשמים לתואר ,  מבין בנקי ההשקעות .  בסקר שערכה יוניוורסום גרופ ,  חברת מחקר בתחום השיווק ,  בקרב 6,207 מועמדים לבתי ספר למינהל עסקים ,  דורג גולדמן סאקס במקום הרביעי בין מקומות העבודה שאליהם הם שואפים להגיע לאחר לימודיהם .  במקום הראשון נמצאת ענקית האינטרנט גוגל ,  ואחריה חברות הייעוץ מקינזי וביין אנד קו.בשנה האחרונה לא נרשמה ירידה במספר בקשות העבודה בגולדמן סאקס ,  אמרה סנדרה הורס ,  סגנית נשיא לגיוס כוח האדם ,  לבלומברג . " מספר הבקשות נותר זהה לשנים הקודמות ,  ושיעור ההשתתפות באירועי גיוסים השנה נותר גבוה ",  הוסיפה.תלמידי מינהל עסקים ,  בעיקר אלה שמתעניינים בתחום בנקאות ההשקעות ,  אמרו בראיונות כי הם מעוניינים לעבוד בגולדמן סאקס בשל הצלחתו הפיננסית ,  השפעתו החזקה על וול סטריט ,  והיותו מקום עבודה אנרגטי .  גולדמן סאקס ,  שיפרסם את דו"חותיו לרבעון הרביעי ב-21 בינואר ,  צפוי לרשום ברבעון רווח של 5.38 דולר למניה ,  הרווח הגדול ביותר זה שנתיים ,  לפי תחזית אנליסטים .  הבנק ספג בשנה האחרונה ביקורת חריפה על תרומתו למשבר הפיננסי ועל הבונוסים השמנים שהעניק לעובדיו .  על פי הערכות ,  צפוי הבנק להעניק לעובדיו בונוסים בסך כולל של 19 מיליארד דולר עבור 2009 .  הכסף מאוד מושך ,  במיוחד עבור סטודנטים שנמצאים בחובות בשל שכר הלימוד ,  אמרה ג'קי וילבור ,  ראש מחלקת פיתוח קריירה בבית הספר למינהל עסקים סלואן ,  באוניברסיטת mit .  השכר ההתחלתי החציוני לבוגרי סלואן אשר נכנסו לתחום בנקאות ההשקעות הסתכם ב-100 אלף דולר ב-2009 ,  לפי סקר שנעשה באתר האינטרנט של בית הספר .  11% מתוך 295 בוגרי בית הספר שהשיבו על הסקר התקבלו לעבוד בבנקי השקעות .  חמישה מהם התקבלו לעבודה בגולדמן סאקס .  השכר ההתחלתי החציוני לבוגרי בית הספר למינהל עסקים של אוניברסיטת הרווארד ב-2009 היה 95 אלף דולר ,  בתוספת בונוס של 40 אלף דולר .  לפי אתר האינטרנט של בית הספר ,  6% מהבוגרים התקבלו לעבודה בבנקי השקעות .
 
גולדמן סאקס הוא אחד היעדים הפופולריים ביותר לתלמידי MBA בארה"ב
גוגל נמצאת במקום הראשון בהעדפות ליעד העבודה המועדף ;  גולדמן סאקס דורג ראשון מבין הבנקים

