פרקליטו של ואנונו : " המעצר שפל המדרגה "
 כך הגדיר עו"ד אביגדור פלדמן את מעצרו של מרגל האטום מרדכי ואנונו ,  שנעצר אתמול בחשד שהפר צווי אלוף שאוסרים עליו לדבר עם אזרחים זרים .  הוא ישהה במעצר עד הערב
מרדכי ואנונו ,  מרגל האטום ,  נעצר אתמול  ( שני )  בידי משטרת ירושלים בחשד שהפר צווי אלוף שאוסרים עליו לדבר עם אזרחים זרים .  ואנונו נעצר אתמול במלון אמבסדור לאחר שנפגש עם פרופ' לתנ"ך מנורבגיה .  בית משפט השלום בירושלים קבע שואנונו ישהה במעצר עד שעות הערב ,  כדי לאפשר למשטרה לחקור את האזרחית הנורבגית ,  ולאחר מכן ,  אם ישיג ערבות בגובה עשרת אלפים שקל ,  הוא ישוחרר למעצר בית של שלושה ימים .  
פרקליטו של ואנונו ,  עו"ד אביגדור פלדמן ,  הגדיר את בקשת המעצר  " שפל המדרגה ".  הוא הוסיף שהשב"כ יודע שהאזרחית הנורבגית היא בת זוגו של ואנונו . " מדובר בקשר שאין לו ולא כלום עם ענייני ריגול אלא קשר שבין גבר ואשה ,  שבמקרה היא נורבגית ",  אמר עוד פלדמן בדיון .  הוא הוסיף שעד עכשיו לא מנעו מואנונו להיות בקשר עם אזרחים זרים ,  אלא רק עם עיתונאים זרים . 
" השב"כ והמשטרה יודעים כי קרב המועד בו יתבקש חידוש צו הגבלה ויבואו לבית המשפט ויאמרו שהוא הפר את הצו ",  הוסיף עורך הדין פלדמן . " צו הגבלה שלא היה דומה לו במדינת ישראל האוסר עליו קשר תמים חברתי ,  קשר בין גבר ואשה עם אזרחים זרים הוא צו דרקוני שלא יעלה על הדעת ",  אמר עורך הדין פלדמן .  
בתחילת החודש ערער ואנונו כנגד עונש של שלושה חודשי עבודות שירות שהוטל עליו לאחר שהפר צווי אלוף שאוסרים עליו לדבר עם אזרחים זרים .  בדיון בערעור בתחילת החודש טען עורך דינו של ואנונו כי  " תקנות החירום שעל פיהם הוצא הצו כנגד ואנונו שייכות  " לרובד הכי ארכיאולוגי בזמן ובמהות החיים שלנו עכשיו "  מכיוון שהם הוצאו על ידי הנציב העליון הבריטי ב-1945ומאפשרות לאיש צבא להטיל הגבלות על אזרחים ".  באותו דיון אמר ואנונו כי  " נשיא ארצות הברית ברק אובמה צריך לדרוש את חירותי כי הוא רוצה עולם ללא נשק גרעיני ". 
ביולי דחה בג"ץ את עתירתו של מרגל האטום נגד הארכת צו איסור היציאה מהארץ שקיים נגדו עד יוני 2010 .  באותו הדיון אמר כי  " חופש ורק חופש אני צריך .  25 שנים זה מספיק .  תנו לי דרכון ואישור לטייל בעולם לצאת מהשליטה של השב"כ והמוסד .  אני בן אדם ורוצה חופש .  אני רוצה להתחיל בחיי  .  זאת לא הממשלה שלי ואני לא חופשי עכשיו .  אני רוצה ללכת ברחובות ניו יורק ". 
 ( עדכון ראשון :  11:51 ) 

פרקליטו של ואנונו : " המעצר שפל המדרגה "
 כך הגדיר עו"ד אביגדור פלדמן את מעצרו של מרגל האטום מרדכי ואנונו ,  שנעצר אתמול בחשד שהפר צווי אלוף שאוסרים עליו לדבר עם אזרחים זרים .  הוא ישהה במעצר עד הערב

