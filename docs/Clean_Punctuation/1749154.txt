זורמים בהרצל
רשת ריבר נודלס בר מתרחבת ופותחת סניף אקספרס חדש בצומת הבליינית הרצל ולילנבלום בתל אביב
עשר שנים ושישה סניפים ,  הובילו את רשת ריבר נודלס בר ,  למסקנה נכונה :  לפרגן לקהל הבליינים במתחם רוטשילד-הרצל בדיוק את מה שהם זקוקים לו בסוף עוד לילה מתודלק מדיי מאלכוהול ומטושטש מרעב לילי מתקדם .  סניף קטן ממוקד סיפוקים ,  שסוגר עניינים במידי לאנשי הלילה ולעובדי המשרדים בסביבה במהלך היום .
 את ההתאמה לסניף המהיר ערך השף אורי אפרוני שהתבסס על מנות פופולריות של רשת ריבר וצירף גם מנות חדשות שעונות על צרכי סניף האקספרס .  בין המנות שבתפריט  ( הארוך מידי כמו גם ברשת עצמה )  מבחר קומבינציות סושי ,  קטגוריית אורז ,  נודלס ,  ראפים אסיאתיים ,  מרקים ,  סלטים ומנות קטנות .  
סלט אינדונזי - נתחי חזה עוף צלוי ,  גזר ,  נבטים ,  מלפפון ירוק ,  עגבניות שרי ,  עלי נענע וכוסברה בוויניגרט סומסום  ( 29 שקלים )  .  ראפ של קבב אסיאתי עם קארי בוטנים ,  סלסה של עגבניות ,  בוטנים וצ'ילי  ( 31 שקלים )  .  קארי קוקוס - עם כרישה ,  זוקיני ,  סלרי ופלפלים אדומים  ( 27 שקלים )  .  שבעת הפלאים - עוף ,  בקר וברווז עם נבטי סויה ,  בצל ובוטנים קלויים בחלב קוקוס ,  סויה וסאקה  ( 35 שקלים )  .  פאד קפאו - בשר עוף קצוץ צרוב בווק עם קארי אדום תאילנדי ומלפפון ירוק  ( 32 שקלים )  .  יאמי רול - טונה ,  סלמון ,  מלפפון ,  בצל ירוק ,  טמפורה ,  ספייסי ואבוקדו מעל  ( 19 שקלים ל 4 יחידות )  .
 הסניף הבא בתור במתחם המכללה למנהל בראשל"צ בחודש ינואר .  בהמשך השנה צפויים להיפתח סניפי אקספרס נוספים ברחבי הארץ .
 ריבר אקספרס ,  רחוב הרצל 5  ( פינת רוטשילד )  ,  תל אביב ,  03-5109355 ,  ראשון- רביעי 11:30- 02:00 ,  חמישי- שבת 11:30- 04:00 .
 
זורמים בהרצל
רשת ריבר נודלס בר מתרחבת ופותחת סניף אקספרס חדש בצומת הבליינית הרצל ולילנבלום בתל אביב

