בבריטניה חולמים בגדול לקראת לונדון 2012
יושב ראש הועד האולימפי הבריטי שואף להגיע למשלחת מוגדלת של 500 ספורטאים : " זו הזדמנות של פעם בדור "
 פחות משנתיים וחצי לפני פתיחת משחקי לונדון 2012 ,  הצהיר היום  ( רביעי )  יושב ראש הועד האולימפי של בריטניה ,  אנדי האנט ,  על שאיפתו לראות לא פחות מ-500 ספורטאים במשלחת הבריטית לאולימפיאדה .  התכונה בממלכה הולכת וגוברת במקביל ללחץ העצום שעל כתפי הספורטאים המקומיים ,  והאנט לא מתכוון להקל עליהם את החיים .
" לא ניקח איתנו טרמפיסטים במשלחת רק כדי להגדיל אותה ",  הבהיר האנט . " האולימפיאדה היא לא טיול ,  ורק מי שיעמוד בסטנדרטים הגבוהים ביותר יצטרף .  ועם זאת ,  מדובר בהזדמנות של פעם בדור לחגוג את הספורטיביות שלנו וננסה לעשות זאת בכמה שיותר ענפים ". 
אחרי ששלחו 311 נציגים למשחקי בייג'ינג ב-2008 וסיימו במקום הרביעי בטבלת המדליות ,  חושבים הבריטים בגדול ומתכוונים להגדיל את המשלחת בלמעלה מ-60 אחוזים בתקווה לשיפור גם ברמת ההישגים ,  אך גם אם יעמדו ברף הגבוה שהציבו לעצמם לא יצליחו חברי הועד האולימפי לשבור את השיא שקבעה המשלחת הבריטית במשחקי לונדון 1908 ,  אז ייצגו אותה 676 ספורטאים ,  כשבאולימפיאדת לונדון 1948 הורכבה המשלחת מ-375 ספורטאים בלבד .
" בגלל שאנחנו מארחים את המשחקים יש כאן תקוות למדליות גם בענפים שאנחנו מצטיינים בהם פחות באופן מסורתי כמו כדוריד או כדורעף ",  המשיך האנט . " יש לנו עוד שנתיים של הכנות ואנחנו עובדים בשיתוף פעולה עם הספונסרים שלנו כדי ליצור משלחת גדולה ואיכותית ככל הניתן ". 

בבריטניה חולמים בגדול לקראת לונדון 2012
יושב ראש הועד האולימפי הבריטי שואף להגיע למשלחת מוגדלת של 500 ספורטאים : " זו הזדמנות של פעם בדור "
 
