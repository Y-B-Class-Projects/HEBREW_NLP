אדם נהרג בהתנגשות אוטובוס ורכב פרטי בי-ם
גבר בן 50 נהרג וארבעה בני אדם נפצעו קל לאחר שאוטובוס התנגש חזיתית ברכב פרטי בכביש שבין פסגת זאב לחיזמה בירושלים .  המשטרה פתחה בחקירת נסיבות התאונה
הקטל בדרכים נמשך :  גבר בן 50 נהרג וארבעה בני אדם נפצעו באורח קל בתאונת דרכים שאירעה הבוקר  ( חמישי )  בירושלים .  התאונה אירעה כאשר רכב פרטי התנגש חזיתית באוטובוס בכביש שבין פסגת זאב לחיזמה .  נהג הרכב הפרטי נפצע אנוש ופונה לבית החולים הדסה הר הצופים ,  שם נקבע מותו .  הכביש נסגר לתנועת כלי רכב ,  ונסיבות התאונה נבדקות .
 פרמדיק מד"א ירושלים דוד ויקסלבוים מסר לוואלה !  חדשות ,  כי  " הגענו לתאונה חזיתית עם אוטובוס .  טיפלנו בנהג הרכב הפרטי שהיה במצב אנוש .  הוא התנגש באוטובוס ונזרק לגדר בטיחות .  הרכב שלו היה מרוסק מכל הצדדים .  ביצענו בו פעולות החייאה מתקדמות והעברנו אותו במצב אנוש לבית החולים ".  
בתאונת דרכים נוספת שאירעה הבוקר נפצע בינוני קשיש בשנות ה-70 לחייו מפגיעת מכונית בנהריה בעת שחצה כביש שלא במעבר חציה .  הוא פונה לבית החולים בעיר ,  והמשטרה בודקת את נסיבות התאונה .
 
אדם נהרג בהתנגשות אוטובוס ורכב פרטי בי-ם
גבר בן 50 נהרג וארבעה בני אדם נפצעו קל לאחר שאוטובוס התנגש חזיתית ברכב פרטי בכביש שבין פסגת זאב לחיזמה בירושלים .  המשטרה פתחה בחקירת נסיבות התאונה

