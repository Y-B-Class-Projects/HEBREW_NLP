העסקה של דלק לרכישת מאות תחנות דלק בצרפת - עם BP
בלעדי TheMarker
 >  >  חברת דלק אירופה הפרטית ,  שבשליטת קבוצת דלק  ( 80% באמצעות דלק פטרוליום שבבעלותה המלאה של דלק )  ודלק ישראל  ( 20% )  ,  צפויה להודיע בימים הקרובים על כך שהיא מנהלת מו"מ מתקדם לרכישת 300-400 דלק וחנויות נוחות בצרפת בהשקעה של 300-500 מיליון דולר .  לגבי קיום המגעים ,  נחשף בתחילת השבוע ב-themarker כי התחנות וחנויות הנוחות יירכשו מענקית האנרגיה הבריטית בריטיש פטרוליום .  הוד גיבסו ,  מנכ"ל דלק אירופה ,  וציון גינת ,  מנכ"ל חברה הבת דלק בנלוקס ,  נמצאים בימים אלה בצרפת כדי להשלים את פרטי העסקה .  ככל הידוע הגיעו ראשי דלק אירופה להבנות עם הבנקים בחו"ל למימון חלק מהעסקה .  גם קבוצת דלק צפויה להשתלב בעסקה ,  באמצעות העמדת הלוואת בעלים בהיקף של 50-150 מיליון דולר ,  כפי שעשתה בעבר בעסקות גדולות אחרות בחו"ל ,  כשסייעה לחברות הבנות עם השלמת המימון הנדרש .  שכן בקופתה של דלק מצויים כיום מזומנים ושווי מזומנים בסכום היקף של כ-2 מיליארד שקל הפנויים להשקעות חדשות .  במקביל למגעים על העסקה בצרפת ,  כפי שפורסם ב-themarker ,  החלו ראשי דלק אירופה להתכונן להנפקה של פעילות הדלק באירופה בשנה הקרובה וערכו כבר פגישות עם גורמים מקצועיים בעניין .  לפי ההערכות ,  בדלק אירופה מתכננים לבצע את ההנפקה באחת הבורסות האירופיות ,  כשבין האפשרויות שעומדות על הפרק מצויות הבורסות של אמסטרדם ,  פאריס ,  בריסל ולונדון ,  כשבמקביל נבחנת אפשרות לבצע את ההנפקה בתל אביב .  הנפקת החברה תתבצע לפי שווי של יותר מחצי מיליארד דולר  ( לפי הערכות ,  750 מיליון דולר עד מיליארד דולר )  .  דלק אירופה היא חברת אחזקות  ( שהמטה שלה ממוקם בנתניה ,  בצד חברות מטה אחרות של קבוצת דלק )  ,  הפועלת בעצמה ובאמצעות חברות בנות ומוחזקות בתחום מוצרי הדלק באירופה .  היא עוסקת בשיווק מוצרי דלק ושמנים בתחנות תדלוק ,  בשיווק מוצרים קמעוניים לחנויות נוחות ,  וכן בהפעלת סניפי רשת מזון ומתקני שטיפת כלי רכב במדינות בנלוקס  ( בלגיה ,  הולנד ולוקסמבורג )  .  החברה נוסדה באוגוסט 2007 ,  כשהחברה הבת דלק בנלוקס רכשה מענקית האנרגיה האמריקאית שברון את פעילותה בשוק הדלק וחנויות הנוחות במדינות בנלוקס תמורת 404 מיליון יורו  ( לאחר התאמות של הון חוזר )  .  הפעילות שנרכשה כוללת 803 תחנות דלק תחת מותג טקסקו  ( texaco )  ,  מהן 510 בהולנד ,  278 בבלגיה ,  15 בלוקסמבורג ,  וכן 66 תחנות דלק תחת מותגים פרטיים .  פעילות זו כוללת גם 406 חנויות נוחות תחת מותג 72 ,star mart סניפי רשת המזון baker street ו-95 מתקני שטיפה של כלי רכב .  מימונה של עסקה זו היה באמצעות בנקים זרים  ( 63% )  והיתר באמצעות הון עצמי .
 
העסקה של דלק לרכישת מאות תחנות דלק בצרפת - עם BP
בלעדי TheMarker

