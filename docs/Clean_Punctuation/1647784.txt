לארס לאגרבק מונה לנבחרת ניגריה
המאמן ,  שנכשל עם שבדיה להעפיל למונדיאל ,  חתם לחמישה חודשים ומצופה להביא את הנשרים עד חצי הגמר לפחות
התאחדות הכדורגל בניגריה הודיעה היום  ( שבת )  על מינויו של המאמן השבדי לארס לאגרבק לנבחרת ניגריה .  חוזהו הראשוני של לאגרבק הוא לתקופה של חמישה חודשים ,  עד אחרי המונדיאל בדרום אפריקה בקיץ ,  כאשר בהתאחדות מצפים מהמאמן ,  לא פחות מאשר להוליך את הנבחרת לפחות עד חצי הגמר .  שאפו על השאיפות .
 לאגרבק העיד כי התרשם מנציגי הנבחרת שדנו איתו על חוזהו ,  כאשר הציגו לו בפרוטרוט את כל הבעיות ותחלואי הכדורגל במדינה האפריקאית בהווה ובעבר ,  עוד מ-2002 ,  אז ניצחה נבחרת שבדיה ,  אותה אימן לאגרבק ,  את ניגריה 1:2 במונדיאל שנערך בדרום קוריאה ויפן .
 לאגרבק התפטר מאימון נבחרת שבדיה לא מכבר ,  לאחר שלא הצליח להביא אותה למונדיאל נוסף ,  כפי שעשה איתה בעבר .  עוזריו בנבחרת יהיו שלושת המקומיים ,  אוסטין אגואבואן ,  דניאל אמוקאצ'י ואלוי אגו .
 
לארס לאגרבק מונה לנבחרת ניגריה
המאמן ,  שנכשל עם שבדיה להעפיל למונדיאל ,  חתם לחמישה חודשים ומצופה להביא את הנשרים עד חצי הגמר לפחות

