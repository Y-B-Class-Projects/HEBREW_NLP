הזרצקים שמרו על המקום העשירי בונקובר
הצמד הישראלי בהחלקה האמנותית הציג תרגיל נקי משגיאות גם בחלקה השני מבין שלושה של תחרות הריקוד על הקרח
האחים אלכסנדרה ורומן זרצקי מתקרבים אל עבר המטרה הגדולה שלהם והיא המקום העשירי במשחקי החורף האולימפיים ,  ונקובר 2010 .  לפנות בוקר  ( שני )  התחרו השניים בחלקה השני מבין שלושה של תחרות הריקוד על הקרח בהחלקה אמנותית .  השניים ,  שרקדו לצלילי ה"הבה נגילה "  בתחרות הריקוד המקורי ,  השיגו ניקוד של 55.24 שגם הפעם הציב אותם במקום העשירי מבין 23 זוגות .  
לקראת החלק השלישי והאחרון  ( הריקוד החופשי )  שיתקיים בין שני לשלישי  ( לפי שעון ישראל )  הצליחו הזרצקים לפתוח פער משמעותי על פני צמד אמריקאי שמדורג במקום ה-11 ,  כך שאם לא יסבלו מנפילה בלתי צפוייה בתרגיל האחרון שלהם ,  הם אמורים לסיים במקום העשירי ,  כשמצד שני הם גם די רחוקים מהמקום התשיעי .  
דרמה גדולה התרחשה בקרב על מדליית הזהב .  הזוג הרוסי שנחשב לטוב ביותר בעולם ,  אוקסנה דומנינה ומקסים שבאלין ,  ירד מהמקום הראשון לשלישי אחרי הריקוד המקורי .  טסה וירטו וסקוט מואר הקנדים טיפסו על חשבונם למקום הראשון ,  בעוד שהצמד האמריקאי ,  מריל דייויס וצ'רלי וויט ,  עלה למקום השני .  מאז שהריקוד על הקרח נכנס למתכונת האולימפית ב-1976 ,  רק פעמיים לא זכו בו מחליקים מרוסיה או ממדינות חבר העמים במשחקים האולימפיים .  העיתונאים והפרשנים בצפון אמריקה מסבירים את אבדן הדומיננטיות של הרוסים בענף כנגזרת של שיטת הניקוד החדשה בהחלקה אמנותית .  מצד שני ,  צריך לזכור שהיריבים הגדולים של הרוסים במקרה הזה הם קנדים ,  כך שקודם כל הרוסים טוענים לשיפוט ביתי כאשר דבר נוסף שפעל לרעתם במקרה הזה היה בחירת המוסיקה של דומנינה ושבאלין ,  שהלכו על מקצבים אבוריג'יניים .  בקנדה קיימת קהילה אבוריג'ינית ,  ולא ממש אהבו את זה שם .
 לבודי מילר כבר היו שני תארים בסבב גביע העולם ועוד ארבע מדליות זהב מאליפויות העולם בסקי אלפיני ,  אבל הגולש האמריקאי מעולם לא זכה במדליית זהב אולימפית ,  והערב  ( ראשון )  הגיע סוף סוף הרגע הזה ,  שהפך את ארצות הברית באופן רשמי למעצמת הסקי של משחקי ונקובר 2010 .  
אחרי שזכה במדליות הכסף והארד ,  מילר התייצב לקטגוריה השלישית בסקי האלפיני ,  שמשלבת שני קטעי גלישה :  קטע דאונהיל מהיר וקטע סלאלום טכני .  בסיומו של הדאונהיל דורג מילר במקום השביעי בלבד ,  במרחק של 76 מאיות מאקסל לונד סבינדאל הנורבגי ,  שכבר ניצח את מילר פעמיים בשבוע האחרון .  בסופו של דבר ,  סבינדאל לא הצליח לגמור את קטע הסלאלום ,  כמו גם דידייה דפאגו השוויצרי .  מילר קבע את הזמן השלישי בטיבו בקטע הזה ,  וזה הספיק לו כדי להשתלט על המקום הראשון .  מילר הקדים בזמן המשוקלל את איביצה קוסטליץ' הקרואטי ב-33 מאיות ,  כשסילבן זורבריגן השוויצרי זכה במדליית הארד .
 המשלחת האולימפית מרוסיה נשענה במשך יותר משבוע על מדליית זהב אולימפית אחת בלבד בונקובר ,  והערב חגגו שם סוף סוף תואר שני ,  שדווקא הגיע די בהפתעה .  למעשה ,  ההפתעה הגדולה ביותר בתחרות הזינוק ההמוני לגברים בביאתלון הייתה ההופעה הנוראית של אולה איינר ביורנדאלן .  הנורבגי האגדי החטיא שבע פעמים במסלול שאורכו 15 קילומטרים ,  וסיים במקום ה-27 מתוך 30 מתחרים .  בזינוק ההמוני משתתפים רק 30 הביאתלטים הבולטים מהקטגוריה האישית ,  והם יוצאים לדרך בו זמנית ,  כשבדרך מחכות להם ארבע עמדות ירי .  
לעומתו של ביורנדאלן ,  ייבגני אוסטיוגוב הרוסי נהנה מיום קליעות מושלם ,  ואף אחד לא יכל לעצור אותו בדרך להישג השיא של הקריירה שלו .  מרטין פורקאד הצרפתי נאלץ לבצע שלוש הקפות עונש בגלל שלוש החטאות ,  אבל עדיין הצליח להגיע לקו הסיום 10.5 שניות אחרי אוסטיוגוב בדרך למדליית הכסף .  פאבול הוראייט הסלובקי זכה במדליית הארד .  
ובכל זאת ,  ביורנדאלן בן ה-36 סיפק חדשות מאוד מעניינות בסיומו של המירוץ ,  כשהצהיר כי הוא מתכוון להשתתף במשחקי החורף בסוצ'י 2014 ,  במטרה לזכות שם במדליית הזהב האולימפית השישית שלו ,  ובמדליה האולימפית ה-11 בקריירה שלו .
 מאוחר יותר ,  הרוסים פספסו הזדמנות לסיים את היום הזה בדאבל ,  כשאולגה זייצבה הובילה את מירוץ הזינוק ההמוני לנשים  ( 12.5 קילומטרים )  בסיומו של קטע הירי הרביעי .  בסופו של דבר ,  מגדלה נויינר הגרמניה הפעילה את כישורי הגלישה המצויינים שלה ועברה את הרוסיה כשנותרו שני קילומטרים לסיום ,  בדרך למדליית הזהב השניה שלה במשחקים .  זייצבה סיימה במקום השני ,  בעוד שסימון האוסוולד הגרמניה זכתה במדליית הארד .
 בפעם הראשונה בתולדות המשחקים האולימפיים ,  התקיימה תחרות סקי קרוס ,  שזה למעשה מירוץ במורד בין ארבעה גולשים שמסכנים את עצמם אבל עושים הכל למען המדליה האולימפית .  מי שזכה בזהב האולימפי הראשון אי פעם בענף הזה היה מיכאל שמיד הגרמני ,  שהוביל במירוץ הזה מתחילתו ועד סופו .  
אנדראס מאט האוסטרי זכה במדליית הכסף ,  בעוד שאודון גרונבולד הנורבגי השלים את תמונת הפודיום .  הקהל הקנדי התאכזב מהופעתו של כריסטופר דלבוסקו המקומי ,  שהיה בעמדה מצויינת לזכייה במדליה אבל התרסק בשלבים הסופיים של המירוץ .
 1 .  ארצות הברית 7 זהב ,  7 כסף ,  10 ארד 
2 .  גרמניה 6 ,  7 ,  5 
3 .  נורבגיה 5 ,  3 ,  4 
4 .  קנדה 4 ,  4 ,  1 
5 .  דרום קוריאה 4 ,  4 ,  1

הזרצקים שמרו על המקום העשירי בונקובר
הצמד הישראלי בהחלקה האמנותית הציג תרגיל נקי משגיאות גם בחלקה השני מבין שלושה של תחרות הריקוד על הקרח

