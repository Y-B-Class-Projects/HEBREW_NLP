שיעור לשון
מתכוננים לקראת נשיקת החצות בסילבסטר ?  קארין ושני נותנות את הטיפים לנשיקה המושלמת !  XOXO
לא ייאמן ,  כאילו שמאות אלפי המועדים והחגים היהודיים לא מספיקים לנו .  הרעב שלנו לימי חופש הניע אותנו לגנוב את מועדיהם של אומות אחרות  מה רע בלדפוק את הראש עם יין רימונים  ( או רק רימונים )  בליל ראש השנה ?  אז זהו ,  שכולנו יודעים בדיוק עבור מה כל החגיגות האלה נועדו הן נועדו .  הרי לא באמת אכפת לכם שהתאריך הופך להיות 1 בינואר ,  שנת 2011 ,  אתם פשוט מחפשים עם מי להתמזמז בחצות .
 אז כדי להיות נחמדות ,  החלטנו שתינו  קארין ושני  בדרכים הסקסיות והצבעוניות האופייניות לנו ,  לעשות לכם קורס מזורז לנשיקת החצות .  לפרוש בפניכם את כל הדברים שלדעתנו כדאי לזרוק החוצה מהסיסטם בשעה 00:00 המכרעת .
 לא ,  הכוונה היא לא לצורת היחיד של גוזייה  ( פשוט כי מדובר בפריט שרחוק מאתנו שנות אור )  ,  אלא למה שנקרא בשפת הרופאים - " גוף זר ".  יכול מאוד להיות שיהיה כאן מגע בין גופים זרים ,  שזה בסדר ,  באמת ,  אבל אנחנו מסרבות בכל תוקף לשני דברים :
 הראשון מגיע עקב ניסיון העבר המפוקפק של שני ,  שגורם לה להסביר לכם אחת ולתמיד :  מסטיק הוא אביזר בתפאורת הפה שממש ,  אבל ממש לא כדאי לשלב שנשיקת הסילבסטר .  זה מגעיל ,  לא נחוץ ,  מסרבל ,  ויש לזה טעם מזעזע כשזה מגיע ככה .  
השני הוא הגוף המתכתי ההוא שנקרא פירסינג .  כולנו חושבים שזה סקסי בגיל כלשהו ,  וכולנו נהנינו מפרטנרים עם עגילים בלשון ,  מדונות ,  סייד-ליפ ,  וואמפייר ,  אנדארגראונד ,  למעלה ,  למטה ,  מאחורה ומקדימה ,  והעובדה שאנחנו מכירות את כל הסוגים הללו היא גם מביכה בטירוף וגם מלווה בסיפורי אימה על עגילים בשפה שנקשרו זה בזה בזמן נשיקה ,  עגילים בלשון שמפיצים טעם מתכתי ושאר מעשיות דוחות שמגרות את רפלקס ההקאה שלנו .  פליז ,  תימנעו .
 אין מה לעשות ,  הבירה השלישית תגרום לכם להזיע ,  השוט החמישי יגרום לכם להסריח ,  והסיגריה שלכם תגרום לכם להשתעל .  תנסו למתן את הצריכה המאסיבית שמאפיינת אתכם בלילות בהם כל מה שאתם חולמים עליו זה לשכב על הכביש ולחכות לאקס/ית על הסוס הלבן  ( או הפיאט הכחולה ,  מה שבא )  .
" יותר מידי לשון ?  פחות מידי לשון ?  לתת לו את הטלפון ?  להתקשר אליה ?  הוא יתקשר אליי ?  למה הוא לא מתקשר ?  למה הוא לא מתקשר ?  !  לא ,  אמא ,  לא שברתי את הטלפון ,  זו החתולה הטיפשה שאת כל הזמן מאכילה שקופצת פנימה ומרסקת חפצים רנדומליים בבית ". 
כן ,  ככה תיראה הנשיקה שלך ,  ו-24 השעות שיבואו בעקבותיה ,  אם תחליטי שאת מפעילה את השכל .
 מרביתנו כנראה רוצים להתנשק עם האדם לו שייך ליבנו ,  אבל לא תמיד קיימת אופציה כזו ,  ולכן כולנו  ( גם הבחורים )  הופכים לנקבות היסטריות לגביי הרצון או אי הרצון שלנו במחויבות .
 לסיכום ,  תיהנו ,  תעשו חיים ,  תתלבשו במיטב בגדיכם ותנו בראש .
 נ.ב :  וואלה ! ZONE לא מעודדת צריכת אלכוהול לכל אדם מתחת לגיל 18 ,  ותומכת בהתנזרות מוחלטת מסקס ,  סיגריות ,  אלכוהול ,  וכל דבר כיפי .  אז הורים יקרים ,  אל תבואו אלינו בטענות ,  לכו אל מארגן המסיבה ,  איזה בחור שברח מסמטאות רמלה והנפיץ מסיבה במקום שהיה פעם בית תמחוי ואז מחסן מזגנים של  " תדיראן ". 


שיעור לשון
מתכוננים לקראת נשיקת החצות בסילבסטר ?  קארין ושני נותנות את הטיפים לנשיקה המושלמת !  XOXO

