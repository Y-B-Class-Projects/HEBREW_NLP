לשכה עם מקלחת ,  רכב חכור ,  שני עוזרים ותקציב ל"קשר עם הבוחר "
 מאזדה לכל ח"כ
 >  >   " פעם שני חברי כנסת עבדו באותו משרד ,  עם עוזר פרלמנטרי אחד ,  ולא היה להם רכב מהכנסת .  כיום ,  הכנסת מעמידה לרשות הח"כים לשכה רחבת ידיים ,  שני עוזרים פרלמנטריים ,  רכב חכור וסיוע נרחב בעבודת החקיקה ",  כך סיכם לפני שבועיים יו"ר הכנסת ח"כ ראובן ריבלין  ( הליכוד )  את עיקר השינויים שבוצעו בעשור האחרון בתנאיהם של חברי הכנסת .  השינויים האלה כרוכים כמובן בעלויות נכבדות למשלמי המסים .   האגף החדש :  400 מיליון שקל חלק מחברי הכנסת הועברו לאגף החדש שהוקם לפני שנתיים  - " אגף קדמה "  - ואחרים שוכנים באגף מהודר המכונה  " הילטון ".  הקמת האגף החדש עלתה כ-400 מיליון שקל והוא כולל 48 לשכות ח"כים ,  שכל אחת מהן מכילה שני חדרים ,  מקלחת ,  שירותים ,  ריהוט מעוצב ואפילו מייבש שיער - כדי שחברי הכנסת יוכלו לשפר את הופעתם לפני הופעותיהם בציבור .  קשר עם הבוחר :  9 מיליון שקל חבר כנסת שרוצה  " לרדת אל העם "  יכול לשכור לשכה חוץ-פרלמנטרית בכל רחבי ישראל ,  לטובת  " יצירת קשר עם הבוחר ".  בעבר הסתכם קשר זה במכתב לציבור שבו דיווחו הנבחרים על פעילותם הפרלמנטרית העניפה .  כיום ,  לרשותו של כל ח"כ עומד תקציב קשר עם הבוחר בגובה של 68 אלף שקל ,  שבאמצעותו יכולים הח"כים לשלם עבור שכירת לשכה ואחזקתה וכן עבור רכישת ציוד משרדי :  מחשב ,  ריהוט ,  מכשיר ניווט לווייני ,  מצלמה ועוד .  ח"כ שאינו שוכר לשכה מחוץ לכנסת זכאי לתקציב שנתי של 49 אלף שקל ליצירת  " קשר עם הציבור ".  סך העלות למשלם המסים :  כ-9 מיליון שקל .  מכוניות חכורות :  9 מיליון שקל 81 הח"כים שאינם שרים או סגני שרים זכאים לרכב חכור מדגם מאזדה 6 ,  פורד מונדיאו ,  שברולט מאליבו או מאזדה 5 .  הוצאות הרכב והדלק - על חשבון הכנסת .  התקציב השנתי של רכבי הח"כים הוא כ-9 מיליון שקל .  סכום זה לא כולל דלק ,  והח"כים גומעים הרבה דלק בנסיעותיהם ברחבי הארץ .  עבור יו"ר הכנסת ויו"ר האופוזיציה ,  הכנסת מעמידה רכבי שרד משוריינים :  באחרונה הוזמנו שתי מכוניות חדשות ומשוריינות מדגם אאודי a6 ליו"ר הנוכחי ריבלין וליו"ר האופוזיציה ,  ח"כ ציפי לבני  ( קדימה )  .  עלות כל רכב - 1.7 מיליון שקל .  עוזרים פרלמנטריים :  25 מיליון שקל בעקבות דרישת הח"כים להגברת הסיוע הפרלמנטרי ,  הם מעסיקים כיום שני עוזרים פרלמנטריים שאחד מהם משמש בדרך כלל גם נהג .  העלות השנתית - 25 מיליון שקל .  אגב ,  16 חברי כנסת פיצלו את משרות העוזרים והם מעסיקים שלושה עוזרים  ( כשאחדים מהם מרוויחים שכר של חצי משרה אבל מועסקים כמעט במשרה מלאה )  .  בהוראת ועדת הכנסת ,  עתיד להיפסק הניצול הזה .  עכשיו ,  לאחר כל העלויות הללו והתנאים המשופרים ,  צריך רק לקוות שהמחוקקים אכן ימלאו אחר המשימה שלשמה נבחרו - החקיקה .
 
לשכה עם מקלחת ,  רכב חכור ,  שני עוזרים ותקציב ל"קשר עם הבוחר "
 מאזדה לכל ח"כ

