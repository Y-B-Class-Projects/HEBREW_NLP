המנהל האזרחי הרס יסודות בית כנסת באפרת
לפני מספר חודשים יצקו ראשי יש"ע יסודות לבית הכנסת באפרת שבגוש עציון ,  בצעד הפגנתי נגד צווי הקפאת הבנייה .  הלילה נסגר המעגל כשפקחי המנהל הרסו את היסודות ,  כמו גם 5 מבנים נוספים באזור
המנהל האזרחי הרס הלילה  ( חמישי )  שישה מבנים בלתי חוקיים שנבנו בניגוד לצווי הקפאת הבנייה בגוש עציון ,  בהם גם יסודות בית הכנסת שהונחו על ידי ראשי מועצת יש"ע עם ההכרזה על ההקפאה .  
כוחות הביטחון ופקחי המנהל הגיעו הבוקר להתנחלות בת עין ,  שם הרסו חמישה מבנים ,  חלקם אמורים היו לשמש למגורים .  כמו כן ,  הגיעו הפקחים לאתר בנייה באפרת בו אמור היה להיבנות בית כנסת והרסו את יסודותיו .  מדובר בבית הכנסת בו התכנסו ראשי מועצת יש"ע עם הוצאת צווי ההקפאה וסייעו בהפגנתיות בהנחת היסודות .  
זו הפעם הרביעית השבוע שבה הורסים פקחי המנהל וכוחות הביטחון מבנים בלתי חוקיים שנבנו בניגוד לצווי ההקפאה בהתנחלויות .  אתמול הרס המנהל האזרחי מבנה בהתנחלות יקיר שבשומרון ולפני כן הרסו מבנה בהתנחלות סלעית .  מהמנהל נמסר כי ההריסות עברו הלילה ללא עימותים או אירועים חריגים .
 בחודש דצמבר התקבצו ראשי מועצות ביהודה ושומרון וראשי מועצת יש"ע באפרת על מנת להפגין נגד הקפאת הבנייה בתנחלויות .  כשהם לבושים בחולצות עליהן נכתב  " באפרת מפשירים את ההקפאה ",  נעלו ראשי המועצות מגפיים והחלו להכין מלט בשטח הנמצא בית הכנסת שהיה בשלבי בנייה ראשוניים . " אני גאה להיות עבריין שבונה בארץ ישראל ",  אמר אז מנכ"ל מועצת יש"ע פנחס ולרשטיין . " בשנים האחרונות אנחנו בעיקר מדברים אבל הפעם ",  הוסיף , " אנחנו כאן כדי לבנות מחדש את הארץ הזו ". 

המנהל האזרחי הרס יסודות בית כנסת באפרת
לפני מספר חודשים יצקו ראשי יש"ע יסודות לבית הכנסת באפרת שבגוש עציון ,  בצעד הפגנתי נגד צווי הקפאת הבנייה .  הלילה נסגר המעגל כשפקחי המנהל הרסו את היסודות ,  כמו גם 5 מבנים נוספים באזור

