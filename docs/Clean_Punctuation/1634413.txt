בונוס לטבחים
הילה קריב חושבת לרגע על עצמה ועל חשקי האוכל שלה ומכינה ברוסקטה עם שעועית שהיא פינוק אישי
חורף הוא ללא ספק הזמן האולטימטיבי להפנות את זרקורי הבמה לקטניות .  זמן מושלם עבורן להוציא את שמלות הנשף מן הבוידעם ,  לשלוף את נעלי העקב המחמיאות ,  להשקיע בקצת איפור ולעלות לתת הופעה מרהיבה ומרגשת .  הקהל כבר ממילא שלהן .
 היום אני בעניין של אחת השחקניות הראשיות במופע הזה - השעועית ,  זו שמשהו בדמותה הוא יותר נעלי בית ופוך משמלת נשף עם הביתיות הדשנה והכבדות שעל הבטן .
 לא משנה מה מתבשל במטבח שלי ,  בין אם זה החמין מסורתי - זה עם הקישקע ותפוחי האדמה השחומים ,  תבשיל בשר ושעועית חריף בבורדו בוהק ללוות את הקוסקוס ,  מרק של שעועית ועצמות סמיך או מרק מיניסטרונה איטלקי ורענן - תמיד אדאג להשרות יותר שעועית ממה שצריך ,  כי אגלה לכם סוד קטן - לפעמים ה'מעט יותר' הזה משמח יותר מהתבשיל עצמו ! 
מבשלים אותה במים וכשהיא רכה ,  מסננים .  מקררים רק קצת וכשהיא עדיין קצת חמימה ,  מוסיפים טעמים :  קצת שמן-זית  ( טוב ,  הרבה )  ,  גרידת לימון ,  עשבי תיבול ומלח .  השעועית שמחה כל-כך שבאו חברים שהיא מבריקה ונימוחה ומלאת טעמים .  עורמים על טוסט ,  נותנים ביס - זהירות זה מטפטף !  !  !  ומתענגים על הטעם החמצמץ ,  חמים ורך הזה .
 חוץ מפינוק אישי לבשלן עצמו ,  הברוסקטה יכולה להיות יופי של מאזט או משהו קטן להתחיל ארוחה גדולה .
 חומרים:בערך 1 כוס שעועית מבושלת ועדיין חמימה1-2 שיני שום כתושותמלח ופלפל טריצרור קטן של פטרוזיליה מעט תבלין צ'ילי יבששמן זית - הרבה ! מיץ וגרידה מחצי לימון
אופן ההכנה:1 .  מסירים מן הפטרוזיליה את הגבעולים העבים והקשים וקוצצים דק .  
2 .  מכסים את השעועית בכמות נאה של שמן זית ,  מוסיפים את שאר החומרים ,  מתבלים ובודקים מה חסר - תמיד איכשהו צריך עוד טיפונת לימון .
 הילה קריב הגיעה לניו יורק בעקבות בן זוגה והחלה ללמוד ב- French Culinary Institute .  בין היתר הספיקה לעבוד שם במקומות מוכרים ומובחרים כמו :  Balthazar bakery ,  Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבור גם במסעדת Chez Panisse המפורסמת .
 
בונוס לטבחים
הילה קריב חושבת לרגע על עצמה ועל חשקי האוכל שלה ומכינה ברוסקטה עם שעועית שהיא פינוק אישי

