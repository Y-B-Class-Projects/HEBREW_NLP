ליגת העל :  אשדוד גברה 1:3 על הפועל עכו
המחליפים של גרגורי עזרו למארחת לחזור מפיגור ולנצח .  דיין כבש ראשון  ( 3 )  .  משה אוחיון  ( 20 )  ,  מזרחי  ( 77 )  ולביא  ( 81 )  הפכו
מ.ס אשדוד גברה הערב  ( שבת )  1:3 על הפועל עכו ומאמנה ,  ג'ון גרגורי ,  בהחלט יכול להרגיש גאווה ולא רק משלוש הנקודות .  שלושת החילופים של המאמן האנגלי סידרו לו את הניצחון .  נבו מזרחי כבש את השער השני ששבר את השוויון ואילו דימיטאר מקרייב בישל לאמיר לביא את השער השלישי שסגר עניין .  בדיוק כמו בסיבוב הראשון ,  אשדוד מנצחת את עכו .  
עכו ,  הפתעת הסיבוב הראשון ,  אמנם חסרה את ג'קו ערפאת,אבל הייתה מסוכנת יותר במשך רוב דקות המשחק והגיעה למצבים רבים מול שערו של יוסי שקל .  בדקה ה-69 הורחק בלם עכו איציק כהן מהמשחק וביתרון מספרי ,  אשדוד הצילחה למצוא את הרשת ולהשיג שלוש נקודות יקרות .  
הפתיחה הייתה סוערת .  כבר אחרי שלוש דקות פרץ רועי לוי מהאגף הימני ושלח למרכז ,  כליבאת הסיט ורועי דיין הפציץ פנימה והעלה את עכו ל-0:1 .  האורחים המשיכו לתקוף ,  אבל דווקא אז אשדוד מצאה שוויון .  בדקה ה-20 ,  צ'קול העביר כדור רוחב משמאל ואוחיון המשיך לרשת עם שערו ה-12 העונה .  11 דקות להפסקה קיבל גיטא מסירה נהדרת מהרוש ,  אבל החמיץ ממצב קורץ .  
המחצית השנייה נפתחה עם עוד הזדמנות פז לאורחים ,  אבל כליבאת החמיץ ברשלנות .  בדקה ה-69 נותרה עכו ב-10 שחקנים לאחר שאיציק כהן הכשיל את מקרייב כשהוא אחרון בדרך לשער .  משה אוחיון שלח את הכדור החופשי לידיים של גורש .  אשדוד השתלטה על המשחק וכבשה שער כעבור שמונה דקות .  ניר ביטון הכניס כדור חכם לרחבה ונבו מזרחי המחליף המשיך לרשת .  בדקה ה-81 ,  אשדוד ביססה את היתרון עם שיתוף פעולה בין המחליפים - מקרייב בישל ללביא שקבע 1:3 .  
הרכב מ.ס אשדוד :  יוסי שקל ,  לואי טהה  ( אמיר לביא ,  46 )  ,  מתן אוחיון ,  ישראל ראש ,  רחמים צ'קול ,  ניר ביטון ,  סטפן קינגווה ,  משה אוחיון ,  עמנואל סארקי ,  עידן שריקי  ( נבו מזרחי ,  66 )  ,  איציק כהן  ( דימיטאר מקרייב ,  46 )  .
 הרכב הפועל עכו :  דודו גורש ,  רועי לוי ,  איציק כהן  ( הורחק ,  69 )  ,  דימקאו פידליס ,  שמעון הרוש ,  בן בנימין ,  ליעד אלמליח  ( ניקולאס פלצ'וק ,  78 )  ,  מהראן ראדי ,  מוחמד כליבאת  ( גבע ברקאי ,  70 )  ,  אושרי גיטא  ( רן קוז'וך ,  85 )  ,  רועי דיין .
 
ליגת העל :  אשדוד גברה 1:3 על הפועל עכו
המחליפים של גרגורי עזרו למארחת לחזור מפיגור ולנצח .  דיין כבש ראשון  ( 3 )  .  משה אוחיון  ( 20 )  ,  מזרחי  ( 77 )  ולביא  ( 81 )  הפכו

