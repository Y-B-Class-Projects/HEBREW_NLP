בירת הפשע של העולם הפכה לאחר מקטרי הצמיחה המובילים
קולומביה ,  שעד לפני עשור התמחתה בעיקר בסמים ואלימות ,  מושכת השקעות בקצב הולך וגובר .  מאז 2002 התמ"ג לנפש בקולומביה הוכפל ,  וההשקעות הזרות בה גדלו פי חמישה - ל-10 מיליארד דולר בשנה
 >  >  האסוציאציות הראשונות שמעלה אזכורה של קולומביה הן קוקאין ואלימות .  אלה אמנם קיימים שם עדיין בשפע ,  אבל הם כבר לא קובעים את סדר היום .  רבים רואים בקולומביה מדינה עם פוטנציאל להיות אחד ממנועי הצמיחה העולמית בעשור הבא .  זו הסיבה ששמה פותח את קבוצת ה-- civets קולומביה ,  אינדונזיה ,  ויאטנם ,  מצרים ,  טורקיה ודרום אפריקה - קבוצת המדינות המהוות את האופנה החדשה בעולם ההשקעות ,  אחרי עידן ה-bric .  בשנות ה-80 וה-90 קולומביה  " הוכתרה "  בירת הסמים והפשע של העולם .  באותן שנים כמעט בכל משפחה קולומביאנית היה לפחות מקרה אחד של חטיפה או רצח .  נקודת המפנה נרשמה באוגוסט 2002 ,  עם כניסתו לתפקיד של הנשיא לשעבר אלברו אוריבה  ( alvaro uribe )  .  בשתי הקדנציות שבהן כיהן אוריבה בתפקיד הצליחו כוחות הביטחון הקולומביאניים ,  בסיוע של ארה"ב ,  לצמצם משמעותית את נוכחותו ופעילותו של - farc ארגון טרור המשלב אידיאולוגיה שמאלנית רדיקלית עם רווחים מסחר בסמים ומחטיפות - ולדחוק אותו לאזורים נידחים של המדינה .  התוצאות לא איחרו להגיע :  היקפי האלימות ירדו דרסטית - שיעור הרציחות צנח ב-50% והחטיפות ב-90% .  סטטיסטית ,  יש כיום יותר סיכוי להירצח בבירת ארה"ב ,  וושינגטון ,  מאשר בבירת קולומביה ,  בוגוטה .  באוגוסט השנה נכנס לתפקיד מחליפו של אוריבה ,  חואן מנואל סנטוס  ( juan manuel santos )  ,  שהתחייב להמשיך את מדיניותו הביטחונית והכלכלית של הנשיא היוצא .  המהפך מאז 2002 התמ"ג לנפש בקולומביה יותר מהוכפל .  הפרטה חלקית של חברות ממשלתיות חיזקה אותן והגבירה משמעותית את ההזרמה של הון זר למדינה .  בעשור האחרון בוצעו במדינה רפורמות כלכליות שתרמו לפתיחות המסחר ולשיפור האקלים העסקי .  בשנה שחלפה קבע הבנק העולמי כי עשיית עסקים בקולומביה קלה יותר מאשר בצ'ילה או בספרד .  ב-2010 קולומביה צפויה למשוך השקעות זרות בסך כ-10 מיליארד דולר - פי 5 יותר מאשר ב-2002 - והתחזיות מדברות על 50 מיליארד לשנה תוך חמש שנים .  מערכת הבנקאות יציבה ומהוונת ;  החוב הלאומי מגיע ל-38% מהתמ"ג בלבד ,  שיעור שמרבית המדינות המפותחות חולמות עליו ;  הגירעון במאזן השוטף נמוך  ( 1.7% מהתמ"ג )  ומכוסה על ידי ההשקעות הזרות ,  ולמרות האצת הצמיחה הכלכלית - האינפלציה נותרה בטווח היעד שהציב הבנק המרכזי :  2.2% ביולי ,  בחישוב שנתי .  קולומביה הצליחה לשמר את הצמיחה הכלכלית גם בתקופת משבר הכלכלי הגלובלי ,  והיא צפויה להגיע ל-4.5%-5% השנה ובשנה הבאה .  הצמיחה נתמכת בביקושים מקומיים ובצמיחת היצוא .  הממשלה החדשה שמה לעצמה מטרה להגיע לשיעור צמיחה שנתי של יותר מ-6% תוך שנתיים .  לצורך כך ,  הממשלה מתכננת להגדיל השקעות בתשתיות ,  בחקלאות ובדיור ,  ולייצר בכך מקומות עבודה ,  כדי להיפרד מתואר המדינה עם שיעור האבטלה הגבוה באמריקה הלטינית - 13.3% .  הנשיא סנטוס גם גיבש תוכנית להקטנת הגירעון התקציבי מ-4.4% מהתמ"ג השנה ל-3.9% ב-2011 .  משקיעים רבים מעריכים כי הקטנת הגירעון תהיה הצעד האחרון של קולומביה לקראת השגת דירוג השקעות ;  פרמיית הסיכון על אג"ח ממשלתיות של קולומביה כבר נמוכה משל ברזיל ,  המדורגת בדירוג השקעות .  העלאת הדירוג תסייע להאיץ את הצמיחה .  הרגיעה הביטחונית מאפשרת לקולומביה לנצל טוב יותר את משאבי הטבע העצומים שהמדינה התברכה בהם - בעיקר נפט ,  גז טבעי ,  פחם ,  ניקל ואבני חן .  קולומביה היא יצואנית הפחם החמישית בגודלה בעולם  ( כרבע מהכנסות היצוא )  .  גם בתחום הנפט הצליחה קולומביה לחולל מהפך משמעותי .  הרשויות נקטו צעדים אגרסיביים לחיפוש אחר מקורות חדשים ,  מה שהביא לכך שבין 2002 ל-2010 גדלו עתודות הנפט ב-22% והתפוקה זינקה ב-45% .  מה שמבדיל בין קולומביה לבין רוב יצרניות הנפט האחרות באזור ,  זו המדיניות כלפי המשקיעים הזרים :  בעוד ונצואלה ואקוודור ,  למשל ,  מבריחות את המשקיעים באמצעות הכנסת שינויים בחוזים והעלאת מסים ותגמולים ,  קולומביה מספקת תמריצים ומאמצת מדיניות ידידותית ,  כמו חוזים בלתי ניתנים לשינוי ל-20 שנה .  פעילות הטרור במדינה אמנם לא פסקה לחלוטין ,  אבל קו נפט cano limon ,  לדוגמה ,  הופצץ בשנה שעברה  " רק "  חמש פעמים ,  לעומת 171 ב-2001 - מה שללא ספק מסייע במלאכה .  גם אם פוטנציאל משאבי הטבע של קולומביה נראה נמוך משל שכנותיה הגדולות - ונצואלה וברזיל - הוא נחקר הרבה פחות וקיימת אפשרות של מציאת עתודות גדולות בים וביבשה .  נקודה נוספת :  חרף היותה יצרנית גדולה של גז ונפט ,  קולומביה מספקת חלק גדול מצורכי האנרגיה שלה באמצעות סכרים הידרואלקטריים .  קולומביה בורכה גם במשאבים אחרים ,  כמו אדמות חקלאיות ,  והיא אחת מיצואניות הקפה הגדולות בעולם .  משקיעים רואים פוטנציאל גם במכרות הזהב שלה ,  שכבר כיום מדורגים במקום החמישי מבחינת תפוקה באמריקה הלטינית .  המכשולים ואולם לשיפור המהיר יש גם מחיר .  אנליסטים רבים תוהים האם קולומביה מתחילה להראות סימפטומים של  " המחלה ההולנדית "  - מצב שבו ההכנסות הגבוהות מיצוא משאבי טבע מייקרות את המטבע ,  ופוגעות בכך במגזרים היצרניים בכלכלה .  הפסו הקולומביאני  " התייקר "  ב-13% מתחילת השנה לעומת הדולר האמריקאי .  ההכנסות מיצוא אמנם עלו בכ-25% בינואר-יוני ,  אבל הדבר נבע מגידול מהיר בהכנסות מיצוא סחורות .  היצואנים מחוץ למגזר המשאבים הטבעיים נפגעו השנה גם מהתדרדרות היחסים עם ונצואלה ,  וכעת הם נפגעים גם מייסוף המטבע .  הבנק המרכזי התערב כמה פעמים השנה כדי להאט את התחזקות הפסו והרשויות המקומיות החלו לדון באפשרות ליצירת קרן עתודות פיסקליות ,  במטרה לאפשר שמירה של עודפי הכנסות מיצוא משאבי טבע .  בינתיים ,  הרשויות הודיעו כי ייתכן שיורידו מכסי מגן ויקטינו את ההנחות בעלויות האנרגיה ,  כדי לסייע לייצור המקומי .  המצב בקולומביה עדיין רחוק מלהיות אידיאלי .  הגידול בהכנסות תרם לגידול באי-שוויון ,  מה שעלול להגביר את הפשיעה .  שיעורי האבטלה הגבוהים רק מחריפים את הבעיה .  הכבישים ההרוסים ומערכת הרכבות המקרטעת הם בעיה נוספת .  שיפור התשתיות בקולומביה הוא אתגר קשה מכיוון שהשטחים ההרריים ,  שמתחלפים בג'ונגל צפוף ,  מקשים על המלאכה .  המדינה ,  שתוך שמונה שנים הצליחה ליהפך ממועמדת לרשימת המדינות הנכשלות ,  בסגנון סומליה ,  לדינמו כלכלי אזורי בהחלט שווה תשומת לב של המשקיעים .  להלן כמה דרכים להשקיע בקולומביה :  הבורסה בקולומביה ,  bvc ,  היא הרביעית בגודלה בדרום אמריקה ,  אחרי ברזיל ,  מקסיקו וצ'ילה .  נסחרות בה כ-90 חברות עם שווי שוק מצרפי של כ-200 מיליארד דולר .  אפשרויות ההשקעה בבורסה מעטות ובתי ההשקעות הגדולים עדיין לא הוציאו קרנות השקעה המאפשרות לציבור להשקיע בבורסה .  משקיעים זרים יכולים להשקיע ב-bvc דרך קרנות נאמנות ותעודות סל המשקיעות בדרום אמריקה ,  אם כי החשיפה לקולומביה בהן נמוכה מאוד ,  או דרך תעודת סל 20 global x ftse colombia .  - הכותב הוא מנכ"ל בית ההשקעות טנדם קפיטל ;  הכותבת היא אנליסטית מאקרו לשווקים גלובליים

בירת הפשע של העולם הפכה לאחר מקטרי הצמיחה המובילים
קולומביה ,  שעד לפני עשור התמחתה בעיקר בסמים ואלימות ,  מושכת השקעות בקצב הולך וגובר .  מאז 2002 התמ"ג לנפש בקולומביה הוכפל ,  וההשקעות הזרות בה גדלו פי חמישה - ל-10 מיליארד דולר בשנה

