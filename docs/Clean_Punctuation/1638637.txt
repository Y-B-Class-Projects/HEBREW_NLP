מירון מרקביץ' מונה למאמן נבחרת אוקראינה
אחרי שנים מוצלחות מאוד במטאליסט חארקוב ,  קיבל המאמן בן ה-59 את הקידום ויחליף בתפקיד את אלכסיי מיכאליצ'נקו
כמעט חודשיים אחרי שחוזהו של אלכסיי מיכאליצ'נקו פקע ,  הודיעה הערב  ( שני )  נבחרת אוקראינה על מאמנה החדש ,  ומדובר במירון מרקביץ' .  כזכור ,  מיכאליצ'נקו ,  שקיבל את הג'וב בינואר 2008 ,  לא הצליח להעפיל עם אוקראינה למונדיאל הקרוב בדרום אפריקה ,  לאחר שנבחרתו הפסידה 0:1 בסיכום המשחקים ליוון בפלייאוף ,  מה שהוביל את ההתאחדות האוקראינית להחליט שלא להאריך את חוזהו .
 מחליפו ,  מרקביץ'  ( 59 )  ,  מחזיק בשיא ההופעות על הקווים בליגה האוקראינית ,  עם 412 .  לאחר שאימן במספר קבוצות תחתית לאורך השנים מונה ב-2005 למאמנה של מטאליסט חארקוב ,  אותה הוביל למקום השלישי באוקראינה  ( הגבוה בתולדותיה )  למשך שלוש עונות רצופות - מ-2006 ,  עד 2009 .  בעונה שעברה העפילה מטאליסט לשלב הבתים של גביע אופ"א אחרי שהדיחה את בשיקטאש .  המשימה המוצהרת של מרקביץ' תהיה להציג יכולת טובה באליפות אירופה 2012 ,  אותה תארח אוקראינה בצוותא עם פולין ,  כאשר עוזרו בנבחרת יהיה יורי קליטבינצב ,  שהוביל את נבחרת הנוער של אוקראינה לזכיה באליפות אירופה האחרונה .
 
מירון מרקביץ' מונה למאמן נבחרת אוקראינה
אחרי שנים מוצלחות מאוד במטאליסט חארקוב ,  קיבל המאמן בן ה-59 את הקידום ויחליף בתפקיד את אלכסיי מיכאליצ'נקו

