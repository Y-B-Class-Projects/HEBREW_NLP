אובמה מינה טרנסג'נדרית לתפקיד רשמי בממשל
אמנדה סימפסון ,  בעברה טייסת ניסוי וגבר ,  מונתה על ידי נשיא ארה"ב לתפקיד יועצת טכנית בכירה במשרד המסחר ,  ואמרה : " אני מקווה שאהיה בקרוב אחת ממאות טרנסג'נדרים שעובדים בממשל "
 נשיא ארצות הברית ברק אובמה מינה את אמנדה סימפסון ,  טרנסג'נדרית מוצהרת ולוחמת למען זכויות הטרנסג'נדרים והטרנסקסואלים ,  לתפקיד יועצת טכנית בכירה במשרד המסחר .  ברשת ABC דווח היום שני )  שבהודעה שפרסמה סימפסון ,  החברה במועצת המנהלים של  " המרכז הלאומי לשוויון לטרנסג'נדרים ",  היא כתבה כי  " כאחת מהטרנסג'נדרים הראשונים שמינה הנשיא לתפקידים רשמיים בממשל הפדרלי ,  אני מקווה שאהיה בקרוב אחת ממאות ושהמינוי הזה יהיה פתח למינויים רבים אחרים בעתיד ".  מהבית הלבן לא נמסרה תגובה על המינוי הצפוי .
 אמנם סימפסון היא ללא ספק אחת מהטרנסג'נדרים הראשונים שמתמנים לתפקיד על ידי נשיא ארצות הברית ,  אך גורמים במפלגה הדמוקרטית ציינו כי אינם בטוחים שהיא אכן הראשונה בהיסטוריה .
 סימפסון בת ה-49 היא טייסת ניסוי בהכשרתה והחלה לעבוד בחברת  " ריית'יאון ",  המפתחת מערכות לצבא ולתעופה ,  עוד כשהיתה גבר .  היא עברה ניתוח לשינוי מין במהלך עשרות השנים שעבדה שם והצליחה לשכנע את החברה השייכת לצבא לקבוע מדיניות של שוויון הזדמנויות בין המינים .  לאחר מכן היא עשתה היסטוריה כשנבחרה להתמודד מטעם המפלגה הדמקרטית לבית הנבחרים של אריזונה ,  אולם הפסידה .  היא אף שימשה כנציגה לועידה הדמוקרטית מטעמה של הילרי קלינטון ,  כשזו עוד היתה סנאטורית .  בשנת 2004 היא זכתה בתואר  " האשה בתנופה של ארגון הנשים הנוצריות העולמי .
 
אובמה מינה טרנסג'נדרית לתפקיד רשמי בממשל
אמנדה סימפסון ,  בעברה טייסת ניסוי וגבר ,  מונתה על ידי נשיא ארה"ב לתפקיד יועצת טכנית בכירה במשרד המסחר ,  ואמרה : " אני מקווה שאהיה בקרוב אחת ממאות טרנסג'נדרים שעובדים בממשל "
 
