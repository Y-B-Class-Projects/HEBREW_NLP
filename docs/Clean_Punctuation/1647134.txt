ענף ההיי-טק - פי שניים גברים מנשים 
 >  >  באוכלוסייה הכללית בישראל מספרם של הנשים והגברים שווה - ולמרות זאת ,  נשים מאיישות רק כשליש מהמשרות בענף ההיי-טק .  לפי הלשכה המרכזית לסטטיסטיקה ,  ב-2008 הועסקו בענף ההיי-טק 259.5 אלף עובדים - מהם 171.2 אלף גברים ו-88.3 אלף נשים .  כלומר ,  בענף יש כמעט פי שניים גברים מנשים .  חוסר איזון זה אינו צפוי להשתנות בקרוב ,  מפני שקצב הצמיחה של מספר הנשים המועסקות בהיי-טק נמוך מקצב הצמיחה בקרב גברים :  ב-1999-2008 חל גידול של 40% במספר הנשים העובדות בהיי-טק ,  בעוד שמספרם של הגברים בענף עלה בכ-70% .  פרופ' ארזה צ'רצ'מן ,  המרכזת את נושא מעמד האישה בטכניון ,  חיברה ב-2006 דו"ח שבחן את ייצוגן של הנשים במוסד .  מהדו"ח עלתה תמונת מצב עגומה ,  שלפיה הטכניון נשלט בעיקר על ידי סטודנטים גברים .  כך למשל ,  שיעור הגברים בקרב הסטודנטים בטכניון הוא כ-65% בקרב הלומדים לתואר ראשון ,  62% ,  בקרב הלומדים לתואר שני ו-57% בקרב הלומדים לתואר שלישי .  בסך הכל ,  64% מהסטודנטים בטכניון הם גברים  ( כל הנתונים נכונים למאי 2006 )  .  בקרב הלומדים מדעי המחשב בטכניון מספרן של הנשים נמוך אפילו יותר .  ב-2006 החלו ללמוד את המקצוע 46 סטודנטיות בלבד ,  לעומת 193 סטודנטים .  ב-2005 ,  היו הנשים רק 24% מהסטודנטים שנרשמו ללימודים לתואר ראשון במדעי המחשב .  מחקר שערכה לריסה איידלמן מהמחלקה להוראת הטכנולוגיה והמדעים בטכניון מצביע על כך שלחינוך המוקדם של נשים יש השפעה על בחירתן של רבות מהן שלא לעבוד בתחום ההיי-טק .  המחקר ,  שבוצע בהנחיית פרופ' אורית חזן ,  בחן את מספר תלמידות התיכון הלומדות מדעי המחשב בהיקף של 5 יחידות לימוד .  מהמחקר עולה כי שיעור התלמידות מקרב הזכאים לבגרות במדעי מחשב קטן והולך .  ב-1995 היו התלמידות 53.2% מהזכאים לבגרות במדעי המחשב ברמה של 3 ,  אך ב-2003 ירד שיעורן ל-44.9% .  בקרב הזכאים לבגרות במדעי המחשב ברמה של 5 יחידות נותר שיעורן של הנשים כמעט קבוע במשך השנים - כ-26%-27% .  איידלמן טוענת כי העובדה שתלמידות נמנעות מלימודי מדעי המחשב חוסמת בפניהן את ההזדמנויות החינוכיות והכלכליות שמספק המקצוע .
 
ענף ההיי-טק - פי שניים גברים מנשים 
nan
