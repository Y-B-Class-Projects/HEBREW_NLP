סוכנות הידיעות אי.פי :  סין בלי גוגל  רעיון רע לשני הצדדים
לא יהיו יותר מפות בטלפונים הסלולרים ושירותי המוסיקה החינמיים המונעים פיראטיות עלולים לעמוד בסכנה
סין בלי גוגל ,  זהו רעיון שהופך מציאותי יותר ויותר ,  אבל עלול להיות רע לשני הצדדים - כך העריכה סוכנות הידיעות אי.פי.בסין ללא גוגל ,  לא יהיו יותר מפות בטלפונים הסלולריים ,  ושירות המוסיקה חינמי המסייע למאבק בפיראטיות עלול להיות בסכנה .  כמו כן ,  אתרי האינטרנט הסיניים לא ימהרו כל כך לשפר את עצמם כשהתחרות תרד ,  ולכן הם לא יוכלו להתחרות באתרים העולמיים ." עזיבה של גוגל את סין תהיה רעה לשני הצדדים ,  בניגוד להנחה שהיא תהיה בעיקר רעה לגוגל ותטיב עם סין ",  אמר אדוארד יו ,  נשיא חברת אנליסיס אינטרנשיונל מבייג'ינג.על פי דיווחים בסין ,  גוגל נמצאת על סף סגירת משרדיה ופעילויותיה במדינה ,  כולל את אתר האינטרנט google.cn ,  והפסיקה לצנזר את תוצאות האתר כפי שדרשה הממשלה המקומית .  דובר גוגל סקוט רובין ,  הכחיש כי הצנזור באתרים נפסק ואמר כי אינו יכול לאשר את דבר סגירת google.cn : " לא שינינו דבר בפועלינו בסין ".  עם זאת ,  מייסד אתר חדשות הפיננסים מרקטווץ' ביל בישופ ,  המתגורר בבייג'ינג ,  אמר אתמול לבלוג  " סיליקון אלי אינסיידר "  כי חיפוש על מרד הסטודנטים בסין בשנת 1989 במנוע של גוגל סין ,  העלה מספר תוצאות ,  בכללם צילומים של טנקים וסטודנטים מפגינים .  לעומת זאת ,  תוצאות חיפוש אחרות בגוגל סין ממשיכות להיות מצונזרות .  עוד נמסר בבלוג ,  כי לא יתכן שמדובר בתקלה מקומית ,  וכי לאור המחלוקת החריפה בין גוגל לסין סביב סוגיית הצנזורה ,  ספק רב אם זו אכן תקלה .  הבלוג ציין כי סביר יותר שגוגל מנסה לגרום לממשלת סין לאלץ אותה להפסיק לפעול בסין .  התפתחות כזו תגרום לממשלת סין להיראות הצד הרע בפרשה ,  ותחסוך לגוגל את הצורך להודיע מצידה על יציאה משוק האינטרנט הסיני.העיתונים  " וול סטריט ג'ורנל "  ו"פייננשל טיימס ",  דיווחו בסוף השבוע כי גוגל הולכת ומתקרבת לסגירת מנוע החיפוש שלה בסין .  ה"ג'ורנל "  דיווח מפי מקורבים כי המהלך עשוי להתבצע בתוך מספר שבועות ,  וה"טיימס "  דיווח כי מקורבים מסרו שהסיכויים שענקית האינטרנט תסגור את פעילות החיפוש המקוון שלה בסין הם 99.9%.בשבועות האחרונים התנהלו מגעים בין ממשלת סין לגוגל ,  אולם ה"ג'ורנל "  דיווח בסוף השבוע כי הולכים ומתרבים הסימנים לכך שהמגעים נקלעו למבוי סתום .  השר הממונה על הרגולציה של האינטרנט בסין הצהיר ביום שישי כי על גוגל לציית לחוקי המדינה  " או לשלם את המחיר ".   " מי שרוצה לעשות משהו כנגד חוקי סין ,  אינו ידידותי ,  חסר אחריות ויהיה עליו לשלם את המחיר ",  אמר לי איז'ונג ,  שר התעשייה וטכנולוגיות המידע של סין.בלומברג דיווחה היום ,  כי רישיון הפעילות של גוגל עשוי לפוג בסוף החודש הנוכחי ,  אך הרשויות בסין לא ציינו אם רשיונה יחודש .
 
סוכנות הידיעות אי.פי :  סין בלי גוגל  רעיון רע לשני הצדדים
לא יהיו יותר מפות בטלפונים הסלולרים ושירותי המוסיקה החינמיים המונעים פיראטיות עלולים לעמוד בסכנה

