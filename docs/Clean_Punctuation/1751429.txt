הרב עמאר לסטודנטים : " תומך במאבקכם "
 על רקע הצעת  " חוק האברכים ",  נפגש הרב הראשי הספרדי לישראל עם ראשי התאחדות הסטודנטים והביע תמיכה פומבית במאבקם . " אפשר להגיע להגיע להבנות ,  מצאנו שאין בינינו מחלוקות "
 הרב הראשי הספרדי לישראל ,  שלמה עמאר ,  נפגש היום  ( רביעי )  עם ראשי התאחדות הסטודנטים הארצית ,  והביע תמיכה במאבקם . " אני רואה שברוך השם יש לנו הרבה הבנה .  המלכד גדול יותר מהמפריד .  מה שצריך זה לשמוע איש את רעהו ,  כשמדברים ויש נכונות אז רואים שהדברים הם לא כאלה נוראים ואפשר להגיע להבנות ,  מצאנו שאין בינינו מחלוקת בכלל ,  ברוך השם ",  אמר בתום הפגישה .  
עמאר הוסיף כי  " הבקשה שלי מכולם היא תמיד לזכור שאנחנו עם אחד ואיש אחד ,  שאנחנו אוהבים ונמשיך לאהוב זה את זה ואנחנו בעד .  אין מי שיוכל לחלוק על זה ". 
יו"ר התאחדות הסטודנטים הארצית ,  איציק שמולי ,  אמר כי  " מנהיגות הסטודנטים קיבלה אתמול הזמנה מכבוד הרב .  כמובן ששמחנו מאוד על ההזמנה ונעננו לה מיד .  בשיחה הקצרה שקיימנו ,  כבוד הרב ואני ,  בעיקר דיברנו על הצורך לשמור על פיוס ואחדות .  יש לנו מספיק אתגרים ובעיות מחוץ למדינה ולא צריכים לייצר עוד בעיות בתוכנו ". 
שמולי הוסיף כי  " אני חושב והתרשמתי שגם הרב חושב כך ,  שרב המאחד על המפריד .  אפשר לפתור את המחלוקת הזאת גם מבלי להעמיד את הסטודנטים נגד האברכים .  אנחנו אומרים בצורה מאוד ברורה :  זה לא מאבק נגד הציבור הדתי חלילה .  אנחנו בעיקר נאבקים בעד שיוויון ויציאה לשוק העבודה .  אבל זה לא אומר שצריך לקחת מהאחד כדי לתת לאחר ". 


הרב עמאר לסטודנטים : " תומך במאבקכם "
 על רקע הצעת  " חוק האברכים ",  נפגש הרב הראשי הספרדי לישראל עם ראשי התאחדות הסטודנטים והביע תמיכה פומבית במאבקם . " אפשר להגיע להגיע להבנות ,  מצאנו שאין בינינו מחלוקות "
 
