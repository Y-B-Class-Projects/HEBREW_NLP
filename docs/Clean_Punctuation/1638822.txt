רונן מנחם :  בלימת העלאת הריבית באוסטרליה אולי הפתיעה - אך הייתה בהחלט מתבקשת
במזרחי טפחות סבורים כי הריבית באוסטרליה תיקח פסק זמן בחודשים הבאים ,  דבר שיכול להביא למהלך פיחות בשער הדולר האוסטרלי ואולי אף מטבעות carry נוספים
רבות דובר על הסיכון הכרוך בפעילות כגון carry trade - ניסיון לנצל הפרשי ריביות בין צמדי מטבעות ,  תוך הנחה שהמטבע הנרכש לא יפוחת בתווך כנגד המטבע המשמש לנטילת האשראי .  הבוקר קיבלנו דוגמא מצוינת לסיכון זה ,  שעה שהבנק המרכזי של אוסטרליה הודיע ,  במפתיע ,  כי לא יעלה את הריבית במדינה ,  לאחר שלוש העלאות רצופות .  זאת בשל רצונו לבחון את השלכות ההעלאות שנעשו עד כה .  כתוצאה ,  פוחת הדולר האוסטרלי ,  המהווה מטבע carry טיפוסי בשל הריביות הגבוהות על איגרות החוב הנקובות בו ,  לשער הנמוך ביותר זה 6 שבועות .  הדולר האוסטרלי התחזק כנגד הדולר בימי המסחר האחרונים ,  בניגוד למגמה העולמית ,  לנוכח ההערכות הכה גורפות שהריבית במדינה תעלה ,  ומידת ההפתעה הגדולה גרמה כאמור לפיחות הניכר בו.לדברי הבנק המרכזי של אוסטרליה ,  הריבית תישאר בשיעורה הנוכחי ,  3.75% ,  בעוד כל הכלכלנים שסקרה בלומברג העריכו שתועלה ב 0.25 נקודת אחוז.לא זו בלבד - הנגיד האוסטרלי אמר שאפשר שהריבית לא תשונה ,  בחודשים הבאים ,  ונראה כי התרשם ממספר דו"חות שליליים ,  לרבות בתחום ביטחון העסקים ." אנו סברנו עוד קודם לכן כי גם העלאות הריבית הקודמות היו מעט מוקדמות ",  אומר היום רונן מנחם ,  מנהל יחידת ההשקעות והאסטרטגיה במזרחי טפחות . " ביססנו הערכה זו על כך שהמדדים והאינדיקטורים המקדימים השונים מצביעים על כך שההתרחבות הכלכלית תהיה חלשה בתקופה הקרובה ". "רק לפני מספר ימים פרסם מכון המחקר המצוטט conference board מדדים ברוח זו .  הערכנו כי מגמה זו ,  אם תימשך ,  תקשה על המשך הידוק המדיניות המוניטרית במדינה ".  גם מדד המחירים לצרכן ,  שעלה 1.3% ב-12 החודשים האחרונים ,  והמדד ללא מוצרי מזון ואנרגיה ,  שעלה 2.3% בתקופה זו ,  רושמים ירידה קלה בהשוואה לחודשים קודמים ,  דבר שמלכתחילה לא חייב הידוק מוניטרי באוסטרליה.בנמקו את ההעלאות הקודמות ,  הסביר הבנק המרכזי של אוסטרליה ,  בין השאר ,  ששותפות הסחר האסיאתיות שלה ,  וסין בראשן ,  תצמחנה בקצב מהיר בהרבה מאשר במדינות המפותחות ולכן הייבוא שלהם מאוסטרליה יגדל .  בכך הן תעודדנה בעקיפין צמיחה מהירה גם באוסטרליה .  מסיבה זו ,  אין הוא חושש מההתחזקות המהירה של המטבע המקומי :  סחר החוץ שוקק חיים ואין צורך ב"אוזי "  חלש שיתמוך בייצוא ,  מה שמקל על העלאת הריבית .  אפשר שצעדי הריסון שהחלה סין לנקוט ערערו את ביטחונו בסוגיה זו וגרו לו להחליט לבלום את עליית הריבית.סיבה נוספת להעלאות הריבית האחרונות עשויה הייתה להיות חשש מהידרדרות מסוימת במצב התקציבי .  לפי הערכות קרן המטבע הבינ"ל ,  הגירעון בתקציב ממשלת אוסטרליה הסתכם ב 4.25% מהתמ"ג ב-2009 ואילו ב-2010 יעמוד שיעורו על 5.28% מהתמ"ג .  אולם ,  להערכת ממשלת אוסטרליה ,  התקציב ישוב לעודף בתוך 5-3 שנים ,  כך שגם נקודה זו מאפשרת לרווח את העלאות הריבית העתידיות.שיעורה הממוצע של התשואה לפדיון על איגרת החוב של ממשלת אוסטרליה ל-10 שנים הנו 5.4% ,  בהשוואה ל 3.65% שיעורה בארצות הברית .  שיעורה הממוצע של התשואה לפדיון על איגרת החוב הממשלתית לשנתיים עומדת על 4% .  שיפוע עקום התשואה לפדיון די נמוך ומצביע על רגישות גבוהה של איגרות החוב שמועד פדיונן רחוק להעלאות ריבית עתידיות .  גם נקודה זו נלקחה בחשבון על ידי הבנק המרכזי מן הסתם ,  שכן אינו מעוניין לגרום לעלייה בעלות האשראי במשק ולסכן את ההתאוששות הכלכלית ,  שכאמור עד כה אינה כה מרשימה.במזרחי טפחות סבורים כי הריבית באוסטרליה תיקח פסק זמן בחודשים הבאים ,  דבר שיכול להביא למהלך פיחות בשער הדולר האוסטרלי ואולי אף מטבעות carry נוספים . " להערכתנו ,  פסק זמן כזה יהיה גם בישראל ,  אחת מ-3 המדינות היחידות  ( בצוותא עם אוסטרליה ונורווגיה )  שנקטו עד כה העלאת ריבית ",  מסכם מנחם .
 
רונן מנחם :  בלימת העלאת הריבית באוסטרליה אולי הפתיעה - אך הייתה בהחלט מתבקשת
במזרחי טפחות סבורים כי הריבית באוסטרליה תיקח פסק זמן בחודשים הבאים ,  דבר שיכול להביא למהלך פיחות בשער הדולר האוסטרלי ואולי אף מטבעות carry נוספים

