שר החוץ הבריטי :  תומך במאבק הפלסטיני נגד הגדר
וויליאם הייג נפגש בביתוניא עם פעילים פלסטיניים והביע תמיכה במאבק נגד גדר ההפרדה .  לדבריו , " התנגדות עממית היא האלטרנטיבה האפשרית היחידה שנותרה לפלסטינים "
 שר החוץ הבריטי ,  וויליאם הייג ,  נפגש היום  ( רביעי )  עם שלושה פעילים מרכזיים במאבק הפלסטיני נגד גדר ההפרדה .  בפגישה ,  שנערכה בעיירה ביתוניא שליד רמאללה ,  הביע הייג את תמיכתו ואת התמיכה הבריטית במאבק בלתי אלים ,  ואמר כי סוג זה של מאבק יזכה לתמיכה המרבית מהקהילה הבינלאומית . 
" כשמשא ומתן נראה כהבטחה נצחית שלעולם אינה מתקיימת בשל חוסר רצונה של ישראל בפתרון הוגן ,  התנגדות עממית לכיבוש היא האלטרנטיבה האפשרית היחידה שנותרה לפלסטינים כדי להשיג את זכויותיהם תוך הימנעות ממאבק חמוש ",  אמר .
 הייג נפגש עם פעילים מהכפרים אל-מעצרה שמדרום לבית לחם ,  וניעלין שממערב לרמאללה ,  בהם נערכות הפגנות נגד הגדר בכל יום שישי ,  כמו גם עם נציג ארגון Holy Land Trust מבית לחם ,  המקדם את השימוש באסטרטגיות בלתי-אלימות במאבק נגד הכיבוש . 
" התנועה גדלה מיום ליום ,  וישראל כמובן מאוימת על ידה ",  אמר מחמוד זווהרה ,  מראשי הוועדה העממית של הכפר אל-מעצרה ,  עם יציאתו מהפגישה . " אך בכדי שהתנועה שלנו תוכל להוות אלטרנטיבה אמיתית לאלימות ,  על דיכויה הצבאי ,  בו עוסקת ישראל היום ,  לגבות מחיר כבד מישראל בדמות לחץ בינלאומי .  זה בדיוק מה שביקשנו היום ממר הייג להמשיך ולעשות ",  הוסיף .
 
שר החוץ הבריטי :  תומך במאבק הפלסטיני נגד הגדר
וויליאם הייג נפגש בביתוניא עם פעילים פלסטיניים והביע תמיכה במאבק נגד גדר ההפרדה .  לדבריו , " התנגדות עממית היא האלטרנטיבה האפשרית היחידה שנותרה לפלסטינים "
 
