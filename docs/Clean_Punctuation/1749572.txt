 " בראד צ'ילדרס איבד את מינסוטה "
 טדי ברוסקי ,  פרשן ESPN ,  לוואלה !  ספורט : " הוא יצר תלות מוגזמת בפארב ".  שלרת' : " הג'טס הקבוצה הכי שלמה בליגה "
 אם אנחנו רגילים בישראל לפרשני ספורט דעתניים במיוחד ,  כאלה שממהרים לחרוץ את גורלו של המאמן אחרי שלושה מחזורים ,  בתרבות האמריקאית הדברים נעשים קצת אחרת .  זה לא רק הפוליטיקלי קורקט ,  זו בעיקר התובנה שצריך לתת את הספק לאיש המקצוע .  
אלא שהשבוע האחרון ופרשת ברט פארב קצת הפריכו את החשיבה הזו .  טדי ברוסקי ומארק שלרת' ,  פרשני NFL LIVE ,  תוכנית הספורט של ESPN ,  הסכימו ביניהם בשידור של יום שישי כי בראד צ'ילדרס ,  מאמן מינסוטה ,  לא צריך לפתוח עם מספר 4 ביום ראשון בפוקסבורו . " אתה חייב לתת לקבוצה שלך את הסיכוי הגדול ביותר לנצח ",  אמר שלרת' , " וכרגע האיש שנותן לה יותר סיכויים לעשות את זה הוא טרוואריס ג'קסון ".  
מייד לאחר סיום התוכנית ,  כשהמצלמות כבר במצב OFF ,  היה ברוסקי ,  הליינבקר שזכה שלוש פעמים בסופרבול עם ניו אינגלנד פטריוטס ,  נחרץ יותר כשהתראיין לוואלה !  ספורט . " צ'ילדרס איבד את חדר ההלבשה כבר בקיץ כשיצר תלות כל כך גדולה בשחקן אחד ",  אמר ברוסקי , " אי אפשר להמעיט בחשיבות של מחנה האימונים .  פארב החמיץ את כל המחנה של מינסוטה ,  ואתה פשוט לא יכול לשחק ככה פוטבול .  אני גדלתי על המורשת של ביל פארסלס וביל בליצ'יק ,  מאמנים שלא הרשו למצב כזה לקרות .  או שאתה איתנו או שאתה לא .  כל שחקן צריך את מחנה האימונים ופארב לא היה עם הקבוצה בקיץ .  מינסוטה יכלה למנוע את זה ואת התוצאות אנחנו רואים עכשיו ". 
ברוסקי בטוח שצ'ילדרס צריך לפתוח עם ג'קסון לא רק מסיבות מקצועיות ישירות . " הוא לא יכול לחשוב על הרצף של פארב  ( שכרגע עומד על 291 פתיחות  ד.ר .)  .  עכשיו הוא מקבל צ'אנס להחזיר את חדר ההלבשה אליו ,  להגיד ליתר השחקנים 'לא מדובר פה בפארב ,  מדובר במינסוטה ,  בקבוצה שלנו' .  הוא חייב להראות שהוא סומך על השחקנים שלו ".  ברוסקי נותן קרדיט לג'קסון גם בשל המקצוענות שלו : " הוא לא פצה פה אלא עבד קשה .  למה לא לשים את הכדור בידיים של מי שהיה טוב בשבילך עד עכשיו ?  "
 - בוא נעבור רגע לניו אינגלנד .  זו קבוצה של 1:5 שלא משחקת ולא נראית כמו קבוצה של 1:5 
" אני לא מסכים .  אתה טוב כמו המאזן שלך .  טום בריידי לא שכח לשחק פוטבול וביל בליצ'יק לא שכח לאמן .  זו לא אשמתם שסן דייגו עשתה הכל כדי לאבד את המשחק ביום ראשון .  אם היו נותנים לך מתנה ,  היית מתנצל עליה ולא לוקח ?  "
 - כמה רחוק הם יכולים להגיע ?   
" אני חושב שהדבר שבולט השנה הכי הרבה ב-NFL הוא שאין קבוצות דומיננטיות .  אף אחת לא מראה שהיא הפייבוריטית ואני בהחלט חושב שהם יכולים להגיע לגמר ה-AFC .  ואתה יודע ,  ברגע שהגעת לשם ,  מי יודע איך הדברים מתפתחים ?  "
 שלרת' ,  הפרשן לצדו של ברוסקי בתוכנית ,  מתכונן למפגש המסקרן בין ניו יורק ג'טס לגרין ביי במדולנדס ,  משחק שבעקבותיו עלולים הפאקרס לצנוח למאזן חצוי .
 - רבים מהפרשנים ,  בתוכם אלה של ESPN  ,  ניבאו לגרין ביי זכיה בסופרבול .  זה פשוט לא דופק 
" אסור לשכוח שהפאקרס מפסידים משחקים בעיקר בגלל מכת פציעות .  נפצעו להם אולי עשרה שחקנים שסיימו את העונה ,  וזה משהו שקשה לכל קבוצה להתמודד אתו .  הם איבדו את הרץ המוביל שלהם ,  רץ שהיה בפרובול ,  והמחליף שלו לא מספק את הסחורה ,  ניק בארנט הוא שחקן עצום והוא חסר להם ".  
- ובכל זאת ,  הם פשוט עושים יותר מדי עבירות .  נראה שמייק מקארת'י לא מצליח להחדיר בהם משמעת 
" כשיש לך כל כך הרבה פציעות ,  אתה מכניס לסגל שחקנים צעירים וחסרי ניסיון .  זו בעיה ,  כי שחקן צעיר עושה טעויות ובגלל זה נזרקים נגדם הרבה מאוד דגלים .  
- פציעות הן לא תמיד תירוץ .  ניו אינגלנד זכתה ב-2003 אחרי גל היסטרי של פציעות 
" נכון ,  אבל לפטריוטס היו אז הרבה מחליפים ותיקים ,  כאלה שידעו עדיין לשחק פוטבול .  ניסיון שווה המון וזה שונה מאשר לשים שחקנים צעירים כמו ג'קסון או בריאן בולאגה ".  
- הג'טס באמת כאלה טובים ?  
" כן .  הם נראים כמו הקבוצה הכי שלמה בליגה .  תראה ,  זו קבוצה שנבנתה כדי להתמודד בפלייאוף .  כשאתה שולט בקו ההתנגשות ,  אתה נמצא בעמדה מצוינת לנצח .  דבר אחד שקורה ב-NFL בחורף הוא שמתחיל להיות קר ורטוב .  אתה חייב לשלוט בקו ,  אתה חייב להריץ את הכדור והג'טס עושים את זה .  בגלל זה הם שמו את עצמם בעמדה שבה הם מוכנים לנצח כל משחק ,  גם את המשחק האחרון .  אני אגיד לך עוד משהו על רקס ריאן  כולם מדברים על הדברים שהוא עושה ועל הפה הגדול שלו ,  אבל תשמע  שחקנים אוהבים לשחק עבורו .  הם יודעים  הוא ידבר ואנחנו נגבה את זה ". 
- ובכל זאת ,  ההגנה שלהם לא דומיננטית כמו זו של העונה שעברה ,  ואחת הסיבות היא דארל ריוויס .  הוא יכול לחזור לעצמו עוד העונה ?  
" כן .  היה לו שבוע חופש וזה עזר לו להיות רענן יותר .  אתה לא יכול להיכנס לכושר אם אתה לא משחק פוטבול ,  ומצד שני כשאתה פצוע יותר קשה לך .  אני חושב ששבוע החופש הזה הוא מפתח ,  והוא יחזור שחקן חדש וטוב יותר ".  
- הג'טס על מאזן 1:5 ,  גם הפטריוטס .  מי תיקח את הבית ?  
" הג'טס ,  אבל גם ניו אינגלנד תשחק בינואר ".  

" בראד צ'ילדרס איבד את מינסוטה "
 טדי ברוסקי ,  פרשן ESPN ,  לוואלה !  ספורט : " הוא יצר תלות מוגזמת בפארב ".  שלרת' : " הג'טס הקבוצה הכי שלמה בליגה "
 
