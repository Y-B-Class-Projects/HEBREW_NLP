רוביני :  סין תגביל את התחזקות היואן ל-4% בשנה הקרובה
הערכותיו של רוביני מתונות יותר מתחזיות האנליסטים ,  שצופים כי המטבע הסיני יתחזק ב-5% בשנה הקרובה
סין תגביל את התחזקות היואן ל-4% ב-12 החודשים הקרובים על רקע התחזית ה"סופר זהירה "  לכלכלה העולמית ,  כך מעריך נוריאל רוביני ,  פרופסור לכלכלה מאוניברסיטת ניו יורק .  הבנק המרכזי של סין עשוי לשים סוף ל-20 חודשי קיבוע המטבע לדולר כבר במחצית הראשונה של השנה ,  ולאפשר עלייה של 2% ,  ולאחר מכן ימשיך לאפשר למטבע להתחזק באחוז או שניים נוספים בתוך 12 חודשים ,  אמר רוביני בראיון בניו יורק .  היואן עלה ב-21% בין יולי 2005 ליולי 2008 ,  אז עצרה הממשלה את התחזקותו כדי לתמוך בייצוא.תחזיתו של רוביני הינה אגרסיבית פחות מחציון תחזיות האנליסטים של בלומברג ,  שמעריכים כי היואן יתחזק ב-5% ל-6.50 יואן לדולר עד ה-31 במארס 2011 .  נגיד הבנק המרכזי של סין ,  זהאו שיאצ'ואן ,  אמר השבוע כי המדינה צריכה להיות  " זהירה מאוד "  ביציאה מהמדיניות שננקטה במהלך המשבר הכלכלי העולמי ,  כולל מדיניות שער החליפין ." זה יהיה פחות ממה שנעשה ב-2005 כאשר הכל התנהל כשורה ",  אמר רוביני ,  51 ,  שצפה את המשבר הכלכלי העולמי בראיון ב-4 במארס . " הם ינועו בתנועה סמלית .  העולם הרבה יותר מעורפל בכל מימד .  הם סופר זהירים ". 

רוביני :  סין תגביל את התחזקות היואן ל-4% בשנה הקרובה
הערכותיו של רוביני מתונות יותר מתחזיות האנליסטים ,  שצופים כי המטבע הסיני יתחזק ב-5% בשנה הקרובה

