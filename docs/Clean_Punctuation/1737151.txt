באפט הגיע לסין להביע תמיכה ביצרנית המכוניות BYD בה הוא מושקע
באפט הגיע לביקור ביצרנית המכוניות הסינית בשנזן ,  והעניק את המפתחות לרוכש של המכונית המיליון
המשקיע המיליארדר וורן באפט הגיע היום לביקור ביצרנית המכוניות הסינית byd ,  בה הוא מושקע ,  על מנת לנסות להעניק לחברה תנופה נוספת .  באפט מחזיק ב-10% מ-byd ,  שסובלת באחרונה מירידה במכירותיה ,  על רקע מעבר של סינים רבים למכוניות מיובאות יקרות יותר .  הוא רכש נתח זה באמצעות השקעה של 231 מיליון דולר ביצרנית המכוניות ,  שהזניקה את שווייה לשיא של 2.5 מיליארד דולר .  מאז התדרדרה מניית byd ,  וכעת שווה החברה כ-1.6 מיליארד דולר.החברה דיווחה על צניחה של 19% במכירותיה באוגוסט ,  לעומת החודש המקביל בשנה שעברה ,  לסך של 31,069 מכוניות .  לעומת יולי היתה זו ירידה של 6% .  החברה המתמחה בייצור מכוניות זולות ,  נאלצת כיום להתמודד עם תחרות מצד חברות זרות יקרות יותר ,  בעוד המעמד הבינוני הסיני פונה יותר ויותר למותגים ידועים בחפשו אחר איכות ויוקרה .  המגמה מובילה לגידול במלאי היצרניות המקומיות ,  בעוד חלק מהיצרניות הזרות מתקשות לעמוד בביקוש.נתח השוק של byd הגיע ל-5.1% ב-2009 ,  לעומת 1.4% ב-2006 ,  אך חברות מקומיות עדיין מהוות רק 32% מנתח השוק בסין.byd נחשבת לאחת מיצרניות המכוניות היעילות ביותר ,  אך עדיין נעדרת ידע טכנולוגי רב ,  שיצרניות מכוניות מערביות פיתחו ושיכללו במשך עשרות שנים .  במאי הודיעה byd על הקמת מיזם משותף עם דיימלר הגרמנית ,  לפיתוח מכונית חשמלית .  המיזם נועד לנצל את הידע הטכנולוגי של דיימלר עם המומחיות של byd בתחום הסוללות.הקשיים ב-byd לא מנעו ממנה להפוך את ביקורו של באפט לחגיגה מתוקשרת .  מאות מנהלים בסוכנויות המכירה של byd הגיעו לקבלת הפנים לבאפט ו-10 בכירים נוספים בברקשייר התאוויי ,  חברת האחזקות שלו .  בעוד byd חתמה על הסכם שיתוף פעולה עם חברת החשמל צ'יינס סאות'רן פאואר גריד ,  עמדו באפט וחברי הועד המנהל של ברקשייר לצידם ,  בהפגנת תמיכה סימבולית ברורה . " העוצמה המשותפת שלנו מבוססת על שיתוף פעולה בתחום ההיי-טק ,  ול-byd יש עתיד מבטיח ",  אמר באפט לקהל המשולהב . " byd היא הבחירה הנכונה עבורי ",  הוסיף.באפט אף הצטלם ולחץ ידיהם של הסוכנים המובילים של byd ,  ואף ציין את מכירת המכונית המיליון של החברה ,  כאשר העניק מפתח ענק לבעלים החדשים ,  שקרן מאושר ,  ומזג יין לפסל קרח של המספר '1,000,000' .
 
באפט הגיע לסין להביע תמיכה ביצרנית המכוניות BYD בה הוא מושקע
באפט הגיע לביקור ביצרנית המכוניות הסינית בשנזן ,  והעניק את המפתחות לרוכש של המכונית המיליון

