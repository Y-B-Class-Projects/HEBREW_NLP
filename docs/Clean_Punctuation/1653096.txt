חברות השמה :  עלייה של עד 18% בגיוס עובדים לרשתות האופנה והמזון לקראת פסח
ברשתות האופנה נרשמה עלייה של כ-14% בביקוש למוגרים בפרואר לעומת ינואר ;  ברשתות המזון חלה עלייה של 15%
עלייה משמעותית בביקוש לעובדים חדשים לקראת פסח מורגשת השנה במיוחד ברשתות המזון והאופנה .  כך מעלים נתוני חברת ההשמה עתיד .  המגמה בולטת במיוחד בהשוואה לתקופה המקבילה ב-2009 שהיתה שיא המיתון.לפי הנתונים ,  רשתות האופנה הזרות שנכנסו לישראל לקראת פסח יצרו גידול משמעותי בביקוש לעובדים חדשים בענף בפברואר 2010 לעומת ינואר .  העלייה הגבוהה ביותר חלה בביקוש לעובדים כלליים ברשתות האופנה  ( 17.5% )  ומוכרנים  ( 14% )  ,  וזאת לעומת תפקידי אחראי משמרת ומנהלים ,  שנותרו ללא שינוי לעומת ינואר 2010 .  גם בהשוואה שנתית ניתן לראות עלייה משמעותית בביקוש לעובדים ב-2010 לעומת 2009 שהיתה שנת מיתון .  בהשוואה בין 2008 ל-2009 ,  הביקוש למקפלי בגדים היה גבוה ב-9.5% בלבד ב-2009 לעומת השנה שקדמה לה .  הביקוש למוכרנים היה גבוה ב-2009 ב-5% .  מנתוני עתיד עולה עוד שבתחום המזון חלה עליה של 15% בהיקף המשרות הזקוקות לאיוש ,  שהפכו מחלקיות למלאות בפברואר 2010 ,  בשל תנועת הצרכנים הערה .  מגמה דומה נצפתה גם בתחום המשרות הזמניות ,  בהן הגיוס עלה ב-15% ,  והתגבור לקראת ערב החג עצמו עלה ב-20% לפחות .  העלייה הגבוהה ביותר בחלוקה לתפקידים לקראת החג היא בביקוש לקופאים  ( 22% )  ,  אורזים  ( 15.7% )  וסדרני סחורות  ( 13.8% )  .  ב-2009 הביקוש לעובדים עלה בשיעורים נמוכים בהרבה לעומת השנה שקדמה לה :  13% בביקוש לקופאים ,  6.3% בלבד לאורזים ו-7% לסדרני סחורות.נתוני חברת ההשמה תיגבור מעלים כי בתחום שירות לקוחות טלפוניים ופרונטליים בחברות האשראי והסלולר נרשמה עלייה של 30% בביקוש לעובדים בפברואר לעומת הביקוש בינואר .  בתחום רשתות הקמעונאות  ( מזון ביגוד והנעלה )  ירקנים ,  קצבים ,  קופאיות ,  סדרני סחורה ודיילי טעימות - העלייה היא בשיעור 30% .  בתחום הבנקאות הישירה ושירותי הבנקאות הטלפוניים העליה היא בשיעור של 15% .  העלייה החדה ביותר לקראת פסח היא בביקוש למשגיחי כשרות - 100%.לדברי מנכ"ל עתיד ,  משה ויצמן ,  העלייה בגיוס של עובדים חדשים לקראת פסח היא תופעה מוכרת ,  אך השנה ניכרת עליה משמעותית יותר מאשר אשתקד ,  מה שמעיד על אביב בשוק העבודה . " לקראת מסעי הקניות המוגברים הצפויים בחג ,  מגייסות רשתות המזון והאופנה בכל שנה עובדים זמניים כדי לגבר את כוח העבודה ,  בעיקר קופאים ,  אנשי לוגיסטיקה ואורזים ",  הוא אמר . " נתונים אלה מצביעים על מגמת התאוששות כלכלית ביחס לשנת המיתון אשתקד .  לפי כל הסימנים ,  מגמה זו של התאוששות תימשך ". 

חברות השמה :  עלייה של עד 18% בגיוס עובדים לרשתות האופנה והמזון לקראת פסח
ברשתות האופנה נרשמה עלייה של כ-14% בביקוש למוגרים בפרואר לעומת ינואר ;  ברשתות המזון חלה עלייה של 15%

