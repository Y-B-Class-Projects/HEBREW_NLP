בקרוב יוקם מרכז שיווק משותף לצימרים ולסוכני הנסיעות לביצוע הזמנות באמצעות הטלפון והאינטרנט
בנוסף מבקשים סוכני הנסיעות קרן שיווק ממשרד התיירות - בדומה למלונות ולתיירות הנכנסת
לקראת כנס התאחדות סוכני הנסיעות שיחל מחר בבוקר במלון הרודס באילת ,  פירסמה ההתאחדות את הדו"ח שלה על העשור האחרון ושנת 2009 .  בעשור זה ירד מספרם של חברי ההתאחדות ב-20% - מ-607 ב-1999 ל-485 ב-2009 .  לדברי המנכ"ל ,  יוסי פתאל ,  החתום על הדו"ח ,  זו תוצאה של התמזגות משרדים וסגירת סניפים לצרכי התייעלות ." מגמת התגבשות משרדים לכדי קבוצות גדולות מאפיינת את הענף בשנים האחרונות ונמשכה גם בשנה החולפת ,  בה נרשמה ירידה של 6% במספר המשרדים העצמאיים שאין להם סניפים ,  מ-232 ל-218 ",  כותב פתאל.אחד הערוצים שהתאחדות הסוכנים רואה בו ערוץ הכנסה לסוכני הנסיעות הוא תיירות הפנים ,  שיתרונה הוא ביציבותה גם בתקופות קשות .  ההתאחדות טוענת כי משרד התיירות משקיע מאות מיליוני שקלים בתיירות הנכנסת בעוד שבתיירות הפנים כמעט שאינו משקיע . " בתי המלון זוכים לתמיכה ממשלתית באמצעות סבסוד ותקציבי שיווק וכמוהם התיירות הנכנסת ,  ואילו הגורם המניע העיקרי של תעשייה זו ,  סוכני הנסיעות ,  נותרים ללא סיוע וללא תמיכה שיווקית ",  נכתב בדו"ח.בתגובה נמסר ממשרד התיירות כי המשרד משקיע מדי שנה מיליוני שקלים בקידום תיירות הפנים וב-5 השנים האחרונות הושקעו למעלה מ-150 מיליון שקל בקידומה ,  שליש מהם מתקציב המשרד.בשנה הנוכחית יוגדל תקציב תיירות הפנים בשיעור ניכר . " קרן שיווק לתיירות הפנים הוקמה בפעם האחרונה בתקופת האינתיפאדה ,  בה נפסקה כמעט לחלוטין תנועת התיירות ,  הפנים והנכנסת ",  מסבירים במשרד התיירות , " קרן מסוג זה מצריכה הקמת מנגנון ביקורת ,  כוח אדם ותקציבים רבים ,  שמוטב להפנותם בימים אלו ,  שאינם דומים כלל לימי האינתיפאדה ,  לטובת פעולות שיווק ". הנהלת ההתאחדות טוענת עוד כי האופן שבו משווקים כיום מוצרי תיירות הפנים לוקה בחוסר סטנדרטיזציה ,  במיוחד בכל הקשור בשיווק באינטרנט . " כל עיר וחבל ארץ ,  אתר ואטרקציה משווקים את עצמם כראות עיניהם ",  כותב פתאל , " אין בנמצא מערכות המקיפות את כל המידע הנמצא בשוק ואלו שקיימות אינן מסוגלות לדווח בזמן אמת על מצבת החדרים הפנויים ברחבי הארץ ".  במשרד התיירות אומרים בתגובה כי נושאים אלה נבחנים עתה על ידי הגורמים המקצועיים במשרד התיירות.התאחדות הסוכנים ממליצה לפתוח את השוק ולהרחיב את מעגל סוכני הנסיעות העוסקים בתיירות פנים באמצעות העברת המידע התיירותי שברשות משרד התיירות לאתר האינטרנט של ההתאחדות ,  אליו מקושרות אלפי עמדות מכירה של סוכני הנסיעות ברחבי הארץ . " על משרד התיירות להקצות משאבים לפיתוח ממשקים בין בתי המלון ,  אטרקציות ,  צימרים לבין הסוכנים ,  שלהם נגישות לצרכן ",  נכתב.ממשאל שערכה ההתאחדות בקרב החברות שהשתתפו בקמפיינים שערך משרד התיירות בסוף 2008 ובאביב 2009 והיפנו את הציבור לאתרי האינטרנט של הסוכנים ,  התברר שתרומתם לעידוד מכירת מוצרי פנים במתכונת זו היתה שולית ,  אם בכלל.להתאחדות ביקורת גם על התנהלות משרד התיירות בנושא הצימרים בארץ .  פתאל כותב בדו"ח שהמדינה מקדמת ומסבסדת את ענף חדרי האירוח ומנגד חלקו מתנהל באופן בלתי רשמי  ( "שחור ")  .  ההתאחדות נמצאת בימים אלה במגעים למיסוד הענף והקמתו של מרכז שיווק משותף לצימרים ולסוכני הנסיעות ,  שיכלול מרכז מידע וביצוע הזמנות באמצעות הטלפון והאינטרנט.בכנס מחר יופיע לראשונה בפני תעשיית התיירות מנכ"ל אל על החדש ,  אליעזר שקדי .  הפתיחה החגיגית של הכנס תהיה במעמד שר התיירות ,  ח"כ סטס מיסז'ניקוב .  בין המרצים יהיו עידו אהרוני ,  ראש צוות המיתוג של ישראל במשרד החוץ ,  אהרון די קסטרו ,  ראש תחום התיירות בגוגל ישראל וליאור צורף ,  סמנכ"ל שיווק חטיבות האון ליין במיקרוסופט .  כמו כן ,  יתקיים פאנל מיוחד בנושאי צרכנות בעידן האינטרנט ,  בהשתתפות סגנית שר התמ"ת והממונה על הגנת הצרכן ,  ח"כ אורית נוקד .
 
בקרוב יוקם מרכז שיווק משותף לצימרים ולסוכני הנסיעות לביצוע הזמנות באמצעות הטלפון והאינטרנט
בנוסף מבקשים סוכני הנסיעות קרן שיווק ממשרד התיירות - בדומה למלונות ולתיירות הנכנסת

