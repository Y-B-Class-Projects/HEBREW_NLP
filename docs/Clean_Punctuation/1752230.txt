דו"חות ברקשייר מראים :  הכנסות ישקר גדלו ב-43% ;  הפסדים מהשקעה בנגזרי מניות 
ההימור של באפט על כלכלת ארה"ב ברכישת חברת הרכבות ברלינגטון השתלם :  הרוויח 700 מיליון ד' ברבעון
ברקשייר התאוויי ,  חברת האחזקות של וורן באפט ,  הפסידה בהימור על שוקי החוזים העתידיים בשוק המניות ברבעון השלישי ,  וסבלה פגיעה ברווח כתוצאה מכך .  ההפסדים הללו קיזזו רווחים מהשקעות אחרות שביצעה ברקשייר ,  ביניהן השקעה בחברות רכבות גדולה .  חברת ישקר צוינה כאחת המובילות בצמיחת ההכנסות בין השקעותיה של ברקשייר .  הדו"ח ציין כי פעילות הייצור בתחומים רבים בארה"ב ובעולם רושמת שיפור ניכר  אות להתאוששות בכלכלה האמריקאית.בשורה התחתונה ,  רשמה ברקשייר רווח נקי של 2.99 מיליארד דולר או 1,814 דולר למניה .  היתה זו ירידה של 8% לעומת הרבעון המקביל ב-2009 .  הרווח התפעולי ,  בניכוי רווחי והפסדי השקעות היה 2.79 מיליארד דולר ,  עלייה של 35% בשנה החולפת.השקעתו של באפט המיליארדר בברלינגטון סנטה פה נהנתה מהצלחה ברבעון השלישי בזכות התאוששות במגזר הייצור בארה"ב .  באפט כינה את הרכישה  " הימור של כל-הקופה על העתיד הכלכלי של ארה"ב ,  ותרומתה של השקעה זו לתוצאות מעידה על הצלחת התחזית שלו .  הרווח מברלינגטון ברבעון היה 706 מיליון דולר ברבעון השלישי .  הכנסותיה של החברה גדלו ב-22% ל-4.4 מיליארד דולר .  עוד הצלחה היתה לבאפט בתחום החכרת מטוסי המנהלים ,  נטג'ט.חברות הייצור של באפט ,  שכוללות את ישקר הישראלית ,  רשמו גידול של 8% בהכנסות הרבעון ,  ל-4.6 מיליארד דולר ,  ורווח לפני מס של 241 מיליון דולר ,  עלייה של 70% לעומת התקופה המקבילה .  בדו"ח אוזכרה לטובה במיוחד ישקר ,  המייצרת מכונות לחיתוך להבי מתכת ,  שהכנסותיה צמחו ב-43% ברבעון .  ואולם ,  תיק השקעות באופציות על סל של מדדי מניות הניב לו הפסד של 95 מיליון דולר .  באפט ידוע כמי שאמר שנגזרים הם כלי נשק פיננסי להשמדה המונית .  בתקופה המקבילה ב-2009 רשם תיק הנגזרים רווח של 220 מיליון דולר .  חטיבת הביטוח של ברקשייר רשמה גם היא נסיגה ברווח ל-199 מיליון דולר לעומת 346 מיליון דולר ברבעון המקביל ,  בשל ירידה בהיקף הפעילות .  במהלך הרבעון מכרה ברקשייר אחזקות בחברת התרופות פרוקטר אנד גמבל ,  בשווי 1.2 מיליארד דולר ,  אך הוסיפה אחזקות של 500 מיליון דולר בבנק ולס פארגו ,  וחברות נוספות.באפט בן ה-80 סימן את טוד קומבס ,  מנהל קרן גידור ,  כיורש האפשרי לניהול ברקשייר בעתיד ,  לאחר פרישתו .  הוא התמנה באוקטובר לאחד ממנהלי הנכסים בחברה .
 
דו"חות ברקשייר מראים :  הכנסות ישקר גדלו ב-43% ;  הפסדים מהשקעה בנגזרי מניות 
ההימור של באפט על כלכלת ארה"ב ברכישת חברת הרכבות ברלינגטון השתלם :  הרוויח 700 מיליון ד' ברבעון

