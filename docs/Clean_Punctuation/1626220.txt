כלל פיננסים :  העלאת ריבית שנייה ברציפות עלולה לאותת על שינוי מדיניות ועל פחד מאינפלציה 
בנק ישראל החליט הערב כי ריבית בנק ישראל לחודש ינואר תועלה ב-0.25% - זו הפעם השניה ברציפות - ל-1.25%
לפני פירסום הריבית על ידי בנק ישראל ,  היו כלכלני מאקרו חלוקים בהערכתם האם תעלה הריבית ב-0.25% או שתשאר על כנה .  עם זאת ,  יש מי שמופתע מההחלטה בפועל גם לאחר שתוואי המדיניות של העלאה הדרגתית נקבע הרבה לפני כן .  בנק ישראל החליט הערב להלעות את הריבית ב-0.25% לרמה של 1.25%.ד"ר מיכאל שראל :  ההחלטה היתה צמודהראש אגף כלכלה ומחקר בקבוצת הראל ביטוח ופיננסים ,  ד"ר מיכאל שראל אומר כי ההחלטה היתה צמודה שכן מצד אחד הצמיחה נראית יותר טוב עכשיו מאשר לפני חודש .  הנתונים מראים על צמיחה מהירה ברבעון הרביעי והמצב הכלכלי בארץ נראה בסדר .  מצד שני השקל לא השתנה מול הדולר והתחזק מול היורו ב-4% בחודש האחרון.אמיר כהנוביץ’ :  העלאה שניה ברציפות עשויה לאותת על שינוי מדיניותאמיר כהנוביץ ,  כלכלן מאקרו ראשי מכלל פיננסים מוסר בתגובה להעלאת הריבית : " העלאה שנייה ברציפות עלולה לאותת על שינוי מדיניות ,  על שינוי סדרי עדיפויות ,  על פחד אמיתי מאינפלציה ,  על מתווה קיצוני יותר של העלאות ולא הייתי בטוח שבנק ישראל כבר מוכן לזה .  זו היתה הזדמנות לעלות את הריבית בלי לזעזע את השווקים או את השקל ,  השוק גילם - הבנק ניצל  ( כפי שגולם בשוק המק"מ טרם פרסום הריבית )  .  שוק האג"ח כבר מגלם את המשך העלאות הריבית עד ל-2.75% בסוף 2010 .  אנו מאמינים כי העלאת הריבית נדרשה ,  אף כי ממש לא היינו בטוחים שלבנק ישראל יהיה את האומץ לעשות אותה .  אנו מעריכים כי בנק ישראל יותיר את הריבית לפברואר 2010 על-1.25% .  אם בנק ישראל יעלה את הריבית פעם נוספת גם בפברואר ,  השווקים עלולים להיות מופתעים ולהתחיל לעלות את כל עקומת הציפיות ". רפי גוזלן :  בנק ישראל קיבל את ההחלטה הנכונהרפי גוזלן אסטרטג המאקרו של לידר שוקי הון אמר היום כי בנק ישראל קיבל את ההחלטה הנכונה . " שילוב של אינפלציה גבוהה בשנה האחרונה וציפיות גבוהות לאינפלציה הוא מסוכן ולכן טוב שכך פעל הבנק .  אין שינוי בכללי המשחק - הבנק ימשיך בהתאמה הדרגתית של הריבית למצב המשק ,  ויוציא בהדרגה את הריבית הריאלית מהטריטוריה השלילית .  רמז ראשון לכך הוא כי המדיניות המוניטארית לא תתמקד רק במדד המחירים לצרכן אלא גם במחירי הנכסים - לקח מהמשבר הגלובלי החריף ". אורי יהודאי :  אני מצר על החלטת הנגידיו"ר ועדת הכלכלה בהתאחדות התעשיינים ,  אורי יהודאי ,  מבטא את אכזבתם של היצואנים ומוסר בתגובה להחלטת הנגיד : " כשנגיד הבנק האמריקאי מודיע כי בכוונתו לשמור על סביבת ריבית אפסית בחודשים הקרובים ,  על בנק ישראל להיות מאד זהיר בהעלאת ריבית אשר עלולה להשפיע באופן מיידי על שערי המטבע ועל יכולתו של היצוא להתאושש .  אני מצר על החלטת נגיד בנק ישראל להעלות את שיעור הריבית ,  פתיחת פער ריביות מול העולם עלולה להיות מאד מסוכנת .  התאוששותו של היצוא הישראלי תלויה על בלימה ושינוי בשערי המטבע למעלה או למטה עשוי להכריע באם גורל המשק לצמיחה או לדשדוש ." 

כלל פיננסים :  העלאת ריבית שנייה ברציפות עלולה לאותת על שינוי מדיניות ועל פחד מאינפלציה 
בנק ישראל החליט הערב כי ריבית בנק ישראל לחודש ינואר תועלה ב-0.25% - זו הפעם השניה ברציפות - ל-1.25%

