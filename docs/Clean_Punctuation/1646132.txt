חוזרים לשגרה :  פעילות הדואר מתחדשת
אחרי שעות של הפסקה ,  כל סניפי דואר ישראל יחזרו מחר לפעילות סדירה .  הפעילות הופסקה בעקבות גילוי מעטפות נפץ בסניף דואר במגדל העמק
פעילות דואר ישראל ,  שהופסקה אתמול בעקבות שתי מעטפות נפץ שהתגלו בסניף הדואר במגדל העמק ,  תחזור בבוקר  ( שלישי )  לסדרה .  כך נמסר מחברת דואר ישראל .  לדברי דוברת החברה מירב לפידות , " עכשיו הסתיימה הערכת המצב במשטרה ,  והם התירו לנו לחזור לפעילות שגרתית .  ממחר כל אזרחי המדינה יקבלו את כל חבילותיהם ויוכלו לפנות לסניפי הדואר כרגיל ". 
דובר משטרת ישראל מסר כי  " בתום הערכת המצב שהתקיימה בין נציגי המשטרה וקציני הביטחון של דואר ישראל ,  החליט ראש מחלקת החבלה של המשטרה להחזיר את עבודת הדואר לשגרתה .  אנו קוראים לציבור לגלות ערנות ובכל מקרה של דבר דואר חשוד להזעיק את כוחות הביטחון ".  כמו כן ,  הוסיף דובר המשטרה כי חקירת האירוע עדיין בעיצומה .  
מעטפות הנפץ החשודות התגלו בצהרי היום בסניף הדואר במגדל העמק .  למקום הוזעקה יחידת משטרה ,  שנטרלה אותן .  בעקבות זאת ,  במשטרה ובדואר ישראל החליטו להפסיק את הפעילות בכל סניפי הדואר בארץ ,  מחשש לביטחון האזרחים .  בתוך כך פרסמה המשטרה רשימת אזהרות בטיחות לזיהוי דברי דואר חשוד ,  ובהן דואר באריזה כבדה מדי ,  דואר שמוענו אינו מזוהה ,  דברי דואר עליהם מופיעות כתובות כגון : " בהול ",   " אישי "  ועוד .
 
חוזרים לשגרה :  פעילות הדואר מתחדשת
אחרי שעות של הפסקה ,  כל סניפי דואר ישראל יחזרו מחר לפעילות סדירה .  הפעילות הופסקה בעקבות גילוי מעטפות נפץ בסניף דואר במגדל העמק

