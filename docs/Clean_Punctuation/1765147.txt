הליך ההסגרה לישראל של השופט לשעבר דן כהן יימשך - הטיפול הועבר לדרג המדיני בפרו
כך עולה מהחלטה שקיבל השופט השביעי בבית משפט מחוזי של לימה ,  לאחר הערעור שהגיש כהן
הליך הסגרתו של דן כהן מפרו יוכל להימשך ,  כך עולה מהחלטה שקיבל השופט השביעי בבית משפט מחוזי של לימה .  כעת ,  תעבור בקשת הסגרתו של כהן לדרג המדיני בפרו שמוסמך לחתום על הצו על פי הדין הפרואני.בחודש יולי שנה שעברה ,  לאחר שכהן ברח לפרו ,  הוגשה בקשת הסגרתו לישראל והוא נעצר בבירה לימה .  ארבעה חודשים לאחר מכן קבע בית המשפט העליון כי כהן הוא בר הסגרה לישראל .  אולם ,  כהן עתר לבית משפט בערכאה נמוכה יותר וטען לפגמים בהליך המשפטי ובהליך ההסגרה וביקש לבטל את ההסגרה לאור היעדר יחסי הדדיות בין ישראל לפרו .  בית המשפט הנמוך קיבל את בקשתו מה שהוביל למצב שבוטלה החלטה של ערכאה גבוהה יותר .  בעקבות כך ,  שופטי בית המשפט העליון בפרו ,  שנגדם ניתן הצו ערערו על ההחלטה.הערב כאמור ,  נמסר ממשרד המשפטים כי השופט השביעי בבית המשפט המחוזי של לימה ,  שדן בערעור ,  שהגישו שופטי בית המשפט העליון בפרו ,  פסק שיש לקבל את הערעור ולבטל את צו  " הביאס קורפוס "  נגד ההחלטה של בית המשפט העליון בפרו.עוד נמסר ממשרד המשפטים : " החלטתו של השופט השביעי חשובה ,  כיוון שבסיכומו של דבר ,  שלושה שופטים פסקו שיש לקבל את הערעור והמשמעות היא ביטל הצו הביאס קורפוס ,  אשר מנע בשנה האחרונה את המשך הליך ההסגרה של דן ככהן לישראל ".  כעת ,  על פי הדין בפרו ,  הטיפול בתיק חוזר למשרד המשפטים ומשם יועבר להחלטת הדרג המדיני שמוסמך לחתום על צווי ההסגרה.כזכור,לפני כשנה הותר לפרסום כי כהן ,  שכיהן כשופט ולאחר פרישתו פתח משרד עורכי דין ,  מואשם בלקיחת שוחד ,  מרמה והפרת אמונים ושיבוש הליכי משפט בעקבות בריחתו לפרו .  על פי כתב האישום ,  בעת שכהן כיהן כדירקטור בחברת החשמל ,  הוא קיבל מיליוני דולרים בכדי להשפיע על חברי הדירקטוריון של חברת החשמל במטרה לרכוש קרקעות לחברות שונות ,  ואף להפעיל לחץ שיעניקו מכרז לרכישת טורבינות לחברת  " סימנס "  הגרמנית .
 
הליך ההסגרה לישראל של השופט לשעבר דן כהן יימשך - הטיפול הועבר לדרג המדיני בפרו
כך עולה מהחלטה שקיבל השופט השביעי בבית משפט מחוזי של לימה ,  לאחר הערעור שהגיש כהן

