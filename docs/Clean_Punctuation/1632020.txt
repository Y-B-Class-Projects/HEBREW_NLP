פוטבול :  עכשיו רק בליצ'יק חסר להם
אחרי צ'רלי וייס ,  הביא סקוט פיולי לקנזס סיטי גם את רומיאו קרנל ,  כמתאם ההגנה .  כריס ג'ונסון שחקן ההתקפה של השנה
לסקוט פיולי ,  נשיא קנזס סיטי צ'יפס ,  לא לקח יותר מדי זמן כדי ליצור סניף של ניו אינגלנד פטריוטס במיזורי .  פיולי ,  שבשנה שעברה הנחית את הקוורטרבק מאט קאסל בצ'יפס ולפני כשבוע צירף את צ'רלי וייס לקבוצה כמתאם ההתקפה ,  עשה מהלך נוסף לשחזור הפטריוטס ,  כשהביא גם את רומיאו קרנל שיהיה מתאם ההגנה .  קרנל ו-ווייס עזרו כמתאמים לבנות את שושלת הפטריוטס ,  שזכתה בשלושה תארי אליפות בין 2001 ל-2004 .  
עונה של 2,006 יארד אמנם לא הספיקה לו כדי לקבל אפילו קול אחד בבחירת ה-MVP ,  אבל כריס ג'ונסון לא סיים את 2009 בלי תואר .  הרץ האחורי של טנסי הוכתר כשחקן ההתקפה של השנה ,  בה שבר את שיא הסכום הטוטאלי של יארדים  ( ריצה + תפיסה )  מקו ההתנגשות ,  והעמיד אותו על 2,509 .  הוא זכה ב-38.5 מתוך 50 קולות הבוחרים . 
" הרגשתי שהייתה לי עונה חלומית ",  אמר ג'ונסון , " ועל זה שלא קיבלתי קול אחד ל-MVP חשבתי 'מה עוד הם רצו שאעשה ? ' .  זה כמו בבחירת רוקי השנה ,  זה כנראה עניין של קוורטרבקים "   ( ג'ונסון הפסיד גם את התואר הזה לקוורטרבק ,  מאט ריאן ,  בשנה שעברה - ד.ר .)  .
 
פוטבול :  עכשיו רק בליצ'יק חסר להם
אחרי צ'רלי וייס ,  הביא סקוט פיולי לקנזס סיטי גם את רומיאו קרנל ,  כמתאם ההגנה .  כריס ג'ונסון שחקן ההתקפה של השנה

