חופשה לבנה עם כל המשפחה 
עונת הסקי בשיאה ומשפחות רבות יוצאות לחופשת הסקי השנתית .  מהם האתרים המומלצים למשפחות ,  האם עדיף לקחת חבילה שכוללת מדריך מישראל עבור הילדים או להסתמך על מדריכי האתר ,  וכמה תעלה החופשה ? 
 >  >  בני מגרפטה ,  48 ,  מנהל פיתוח בחברת היי-טק ,  חיפש לפני כמה שנים פעילות ספורטיבית שיוכל לעשות יחד עם בנו בן ה-12 : " חברים הציעו לי לקחת את בני לגלישה אז לקחתי אותו לחופשת סקי .  בפעם הראשונה נסענו לקלאב ואלטור בפילה  ( pila )  שבאיטליה ,  אתר קטן שמתאים למתחילים ,  ומאז אנחנו נוסעים כמשפחה בכל שנה לאתר אחר ".  בתו ,  יעל ,  בת ה-14.5 ,  התמכרה לספורט . " אי אפשר להשוות את זה לשוב דבר אחר .  זה כיף וזה טוטאלי ",  היא מתארת את החוויה .  ההחלטה לצאת לחופשת סקי גם השנה לא התקבלה בקלות . " לא יצאנו לחופשה בקיץ .  חסכנו ואנחנו עושים מאמץ להוריד עלויות ",  מודה גרפטה . " הילדים מוותרים על הרבה דברים בשביל החופשה ,  כמו למשל צמצום החשבונות הסלולריים .  כשיש להם בקשות ,  מסבירים להם ,  שצריך לחסוך לחופשת הסקי ".  גם דפנה פרנר ,  40 ,  מתל אביב ,  הדביקה בחיידק הגלישה את שני ילדיה ,  בני 10 ו-6.5 . " אני גולשת מגיל 20 ולפני שנתיים החלטתי להכיר לילדי את העולם הזה .  בחג החנוכה האחרון נסענו לפאסו טונלה שבאיטליה בחבילה של סקידיל .  נסיעת סקי היא נסיעה מסורבלת .  צריך לעלות על ההר עם ציוד ,  למצוא מלון שמתאים למשפחה ,  לארגן סקי פס והרבה יותר נוח לרכוש זאת בחבילה תפורה שהילדים יכולים לקבל בה הדרכה ",  היא מסבירה , " אני בעד חופשות מאתגרות עם ילדים ומה שמדהים זו החוויה המשפחתית .  לעלות על ההר ולראות אותם מצליחים לגלוש אחד ליד השני כשכולם מרגישים ביטחון - הלב מתרחב ".  3,000 משפחות חובבות סקי באירופה מספר חובבי ספורט החורף בישראל מוערך בכ-35 אלף .  לדברי רונן כץ ,  מנכ"ל חברת סקידיל  ( skideal )  ,  בחורף 2010 ייצאו לסקי כ-3,000 משפחות לעומת כ-2,000 ב-2009 .  המחירים נעים בין 1,800-2,000 יורו למבוגר ו-1,400-1,500 לילד בחבילות היקרות הכוללות גם מדריך מישראל ,  ו-900 יורו למבוגר ו-700 יורו לילד לזולות .  מדובר בעלייה של 5%-7% במחירים לעומת 2009 ,  הנובעים בעיקר מייקור אינפלציוני ומהעובדה שבעונה הקודמת המחירים לא עלו .  לדברי דורון איטלסון ,  מנכ"ל רשת החנויות סקי-פס ,  מלונות היוקרה באתרי הסקי באלפים לא סבלו במיוחד בעת המשבר הכלכלי העולמי ולכן המחירים בהם נשארו באותה רמה .  מזרחה מהאלפים היתה ירידה בתפוסה ולכן השנה המחירים שם מעט יותר זולים .  באופיר טורס ובאיסתא סקי מעידים שהמחירים בבולגריה ובאנדורה ירדו בכ-100-150 יורו לאדם .  עמוס סרי-לוי ,  מנכ"ל רשת משרדי הנסיעות פלאנטו ,  אומר כי השנה חל גידול בשיעור של 20% במספר המשפחות שמעדיפות את החבילות היקרות ,  עם מדריכים ישראלים ,  לעומת החורף שעבר .  כמו כן ,  אוסטריה ואיטליה פופולריות השנה יותר מצרפת . " כשנוסעים לסקי עם ילד ,  כדאי לבחור במקום שבו יש מה לעשות גם בשעות שלא גולשים ולא צריך להיתקע בצימר ",  אומר ערן נאור ,  מנכ"ל משותף של אתר למטייל ,  שייצא השנה עם בנו בן המצווה לחופשת הגלישה הראשונה של הבן . " לילדים לא תמיד מתחשק לגלוש ואז צריך שיהיו פעילויות אחרות ".  לפי מומחי אתר www.ski.lametayel.co.il ,  אתרי סקי המותאמים גם לילדים כמו אישגל שבאוסטריה ,  פילה שבאיטליה ואבוריאז שבצרפת ,  כוללים אטרקציות כמו בריכת שחייה ,  מרכזי ספא ,  מתקנים לילדים ,  מסלול מזחלות ואבובים .  מומלץ לקחת לסקי ילדים מגיל 5 ומעלה .  לדברי עצמון מלצר ,  מרשת סקימולטור ,  סקי דורש הסתגלות לתנאי מזג אוויר ,  לסדר יום ,  לשפה ,  ללבוש ולציוד וכמובן לטכניקת הגלישה . " אמנם לילדים קל יותר ללמוד את שפת הגלישה מאשר למבוגרים אולם ,  חוסר מוכנות פיסיולוגית ומנטלית עלולים להוביל לתסכול גדול אצל ילדים ולפגוע בהנאה שלהם ",  הוא מסביר .  חופשה מאורגנת עם מדריך ישראלי כשיוצאים לחופשת סקי עם הילדים יש שתי אפשרויות :  לצאת בקבוצה מאורגנת היוצאת מישראל עם הדרכה בעברית ,  או קבוצה שמתארגנת באתר עם גולשים מכל העולם כאשר ההדרכה מתנהלת באנגלית .  הסוכנים המתמחים בחבילות עם הדרכה עברית הם פינגווין ,  קשרי תעופה ,  ב.ד .  גרייבר ,  סקידיל  ( מספקים הדרכה רק עד גיל 12 )  ורג'ינה טורס מרשת פלאנטו ,  ומוצעות קייטנות באתרים כמו פאסו טונאלה ,  סלה רונדה וליביניו באיטליה ,  מאיירהופן באוסטריה ושפינדלגרוב בצ'כיה . " בחנוכה לדוגמה הדריכו 28 מדריכי האיגוד קבוצה של 250 איש של רג'ינה טורס במאיירהופן ",  אומרת ליאת בן צור ,  מזכ"לית איגוד מדריכי הסקי , " ככל שהקבוצה גדולה יותר ,  כן אפשר לחלק את הגולשים לרמות ולתתי-רמות וכל אחד מוצא לעצמו את הקבוצה המתאימה ביותר ".  הדעות לגבי איזו חופשה עדיפה חלוקות : " כשיוצאים עם קבוצה מודרכת מישראל ,  המדריך והמלווים לוקחים אחריות על הילדים ואומרים להורים 'תשכחו מזה שיש לכם כאן ילדים ,  אנחנו נדאג לכל' ",  טוען גרפטה . " אצלנו חופשת הסקי היא יותר למטרת גיבוש משפחתי ולכן אנחנו לא לוקחים הדרכה מישראל אלא משתמשים במדריכים מקומיים . " השנה החלטנו גם שאנחנו בשלים לצאת לחופשה לא מאורגנת .  מגולשים אחרים בפורום למטייל למדנו שהמקדימים להזמין מרוויחים והזמנו כבר ביולי טיסות בחברת התעופה המוזלת טואיפליי למינכן ב-300 דולר לאדם .  נכנסתי לאתר האינטרנט של לשכת התיירות של ואל גארדנה ,  כתבתי מה אני מחפש וקיבלתי תשובות מהצימרים .  שכרתי גם רכב ולפי החישובים חסכתי כ-1,000 יורו לעומת חבילה שרכשתי שנה לפני כן בסקידיל .  פרנר ,  לעומתו ,  מעדיפה שהילדים יהיו במסגרת המתאימה לרמת הגלישה שלהם . " כדי להיות בראש שקט כשנוסעים עם ילדים ,  אתה צריך לסמוך על המדריכים שיעזרו להם בשעת הצורך .  לכן חשוב לנסוע במסגרת מאורגנת ",  היא אומרת .  גם איש הנדל"ן בצלאל וילדר ,  בן 47 ,  מרמת השרון ,  שיוצא לחופשת סקי כבר שנים עם ילדיו ,  רואה יתרון בחבילות עם הדרכה מישראל . " הילדים נמצאים עם בני גילם ונוצרת ביניהם דינמיקה .  כמו כן ,  המדריך שמגיע עם הקבוצה לא שחוק ,  הוא בא לשבוע ונותן את כל הנשמה ".   *  *  * אתרי סקי מומלצים למשפחות פאסו טונלה באיטליה מה כלול בחבילה :  מלון שלושה כוכבים קרוב לרכבל ,  על בסיס חצי פנסיון ,  שישה ימי סקי פס ,  מלווה ישראלי .  ללא שיעורים .  למה מומלץ למשפחות :  באתר הפופולרי הממוקם 180 ק"מ מוורונה יש מגוון אטרקציות לילדים כמו אופנועי שלג ,  מזחלות כלבים ,  אבובי שלג ,  רחבת החלקה על הקרח ,  בריכה מחוממת בעיירה הסמוכה וחדרי משחקים לילדים במלון .   * מחיר :  למבוגר :  1,240 יורו ,  לילד :  1040 יורו ,  קייטנת סקי :  295 יורו  *  * מחיר למשפחה :  4,560 יורו החברה :  סקידיל מאיירהופן ,  אוסטריה מה כלול בחבילה :  מלון ארבעה כוכבים על בסיס חצי פנסיון .  החבילה כוללת סקי פס מורחב ומלווה .  ללא שיעורים .  למה מומלץ למשפחות :  באתר שבחבל טירול יש שילוב אידאלי בין איכות מסלולים מצוינת לאזור אימון רחב ללימוד גלישה ,  וגם קרחון המאפשר גלישה כל השנה .  העיירה קסומה ובה אטרקציות רבות לילדים .  מחיר :  למבוגר 1,400 יורו ,  לילד :  1011 יורו ,  קייטנת סקי :  295 יורו מחיר למשפחה :  4,422 יורו החברה :  דיזנהאוז שלאדמינג ,  אוסטריה מה כלול בחבילה :  מלון ארבעה כוכבים בחצי פנסיון ,  שישה ימי הדרכת סקי מלאים בעברית ,  מפעילה חברתית לילדים .  למה מומלץ למשפחות :  האתר ממוקם על צומת של אתרי סקי שנכללים כולם תחת סקי פס אחד .  באתר מסלולי ילדים רחבים ,  שטחי סקי גדולים ,  סביבת סקי חביבה וידידותית ,  חדר משחקים ,  באולינג ובריכת שחייה עם מגלשת מים גדולה .  מחיר :  למבוגר :  1,850 יורו ,  לילד :  1,450 יורו מחיר למשפחה :  6,600 יורו החברה :  פלאנטו אבוריאז' ,  צרפת מה כלול בחבילה :  לינה בבית דירות במיקום מרכזי ,  מצעים ,  מגבות ושירותי ניקיון .  למה מומלץ למשפחות :  האתר ממוקם על גבול שווייץ .  יש בו כפר ילדים ופארק סנובורד לילדים ,  לצד מסלולי סקי בכל הרמות .  פעילויות נוספות :  מזחלות ,  טיולי מסוק ,  אופני הרים וכדור פורח .  במתחמים יש בריכת שחייה ,  ג'קוזי ומסעדות .  מחיר :  למבוגר :  1,200 יורו ,  לילד :  1,000 יורו מחיר למשפחה :  4,400 יורו החברה :  איסתא בנסקו ,  בולגריה מה כלול בחבילה :  מלון שלושה כוכבים על בסיס לינה וארוחת בוקר וכולליםשישה ימי סקי והדרכה ,  מסים וביטוח רפואי .  למה מומלץ למשפחות :  האתר ממוקם 160 ק"מ מסופיה .  באתר מסלולים למתחילים ,  במלונות יש חדרי משחקים לילדים ,  בריכות וטניס שולחן .  באזור בתי קפה ,  מופעי פולקלור וחנויות .  מחיר :  למבוגר :  650 יורו ,  לילד:מ-600 יורו בחדר ההורים מחיר למשפחה :  2,500 יורו החברה :  אופיר טורס שפינדלרוב מלין ,  צ'כיה מה כלול בחבילה :  מלון שלושה כוכבים על בסיס חצי פנסיון ,  חמישה ארוחות צהריים באתר ,  שישה ימי שכירת ציוד ,  חצי יום חופש בפראג .  מדריך של החברה .  ללא שיעורים .  למה מומלץ למשפחות :  באתר ,  הסמוך לגבול עם פולין ,  יש סיורי טרקטורונים ,  אופנועי שלג ,  פארק מים מקורה ומחומם ,  מסלול מזחלות שלג ,  אבובי שלג ,  מסלולי באולינג ואולם קולנוע .  מחיר :  למבוגר מ-900 יורו ,  לילד :  800 יורו ,  קייטנה לילד :  295 יורו מחיר למשפחה :  1,780 יורו שם החברה :  סקידיל  *  *  * הממליצים :  בני מגרפטה ,  דפנה פרנר ,  בצלאל וילדר ,  מומחי אתר למטייל וגולשי הפורום למטייל.סקי .   * המחירים בפורים לאדם בחדר זוגי וכוללים טיסות ,  7 לילות במלון ,  העברות ,  סקי-פס וילד בחדר הורים  *  * המחיר למשפחה :  זוג מבוגרים ושני ילדים

חופשה לבנה עם כל המשפחה 
עונת הסקי בשיאה ומשפחות רבות יוצאות לחופשת הסקי השנתית .  מהם האתרים המומלצים למשפחות ,  האם עדיף לקחת חבילה שכוללת מדריך מישראל עבור הילדים או להסתמך על מדריכי האתר ,  וכמה תעלה החופשה ? 

