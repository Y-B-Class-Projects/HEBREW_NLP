אלרדייס : " עתיד הנבחרת האנגלית נראה מאוד עגום "
 מנג'ר בלקבורן התייחס לכך שלראשונה בתולדות הפרמיירליג ,  אף שחקן אנגלי לא פתח במשחק של ארסנל ופורטסמות
הניצחון 1:4 של ארסנל אמש  ( רביעי )  בפראטון פארק על פורטסמות לא רק הוכיח שוב עד כמה מוכשרים התותחנים ,  אלא גם היווה היסטוריה מאוד משמעותית וסמלית בליגה האנגלית כולה ,  ולא ממש לטובה .  בפעם הראשונה בתולדות הפרמיירליג ,  פתחו אמש 22 זרים מ-15 מדינות שונות בהרכבי שתי הקבוצות ,  ללא אף שחקן אנגלי לרפואה .  בין היתר היו שם שבעה צרפתים ,  קמרוני ,  בוסני ,  איסלנדי ואפילו ישראלי  ( טל בן חיים )  אבל ,  כאמור ,  שחקן אנגלי לא זכה לעלות בהרכב .  יתרה מכך ,  שני האנגלים היחידים שכן שותפו אמש בהתמודדות היו קרייג איסטמונד הצעיר בארסנל ,  שעלה בדקה ה-85 ,  ומייקל בראון בפורטסמות ,  שהחליף את ריצ'ארד יוז הסקוטי בתוספת הזמן .  שני אנגלים נוספים נותרו על ספסלי הקבוצות .
 אגב ,  לפני קצת יותר מעשור ,  ב-26 בדצמבר 1999 ,  פתחה צ'לסי עם 11 שחקנים זרים במשחק הליגה שלה מול סאות'המפטון ,  וזו היתה הפעם האחרונה שקבוצת פרמיירליג עשתה כך - עד אתמול .  המשחק עורר גל תגובות בקרב מאמני הליגה ,  והחריף מכולם היה ביג סם אלרדייס ,  שבאופן מסורתי לא פוחד להגיד את שעל ליבו . " עבור הנבחרת הלאומית העתיד נראה מאוד ,  מאוד עגום .  הפרמיירליג וההתאחדות האנגלית צריכים להתייחס לנושא הזה באופן מיידי ". 
סטיב ברוס ,  מנג'ר סנדרלנד ,  נדרש גם הוא לנושא ,  רגע לפני משחק קבוצתו מול בארו בגביע . " אנחנו לא מייצרים שחקנים כפי שעשינו בעבר ,  בלי קשר לסיבה .  כולנו היינו שמחים שיהיו לנו קבוצות כל-אנגליות ,  אבל לצערי אין לנו את האיכויות כדי לעשות כך ".  רוי קין ,  שמאמן את איפסוויץ' מליגת המשנה ,  סיכם : " זו עשויה להיות בעיה עבור פביו קפאלו ,  אבל אותי זה לא עוצר מלישון בלילה ".  עם זאת ,  חשוב לזכור עובדה אחת קטנה ,  כשלוקחים את דבריו של רוי קין בחשבון :  מדובר באדם אירי .
 
אלרדייס : " עתיד הנבחרת האנגלית נראה מאוד עגום "
 מנג'ר בלקבורן התייחס לכך שלראשונה בתולדות הפרמיירליג ,  אף שחקן אנגלי לא פתח במשחק של ארסנל ופורטסמות

