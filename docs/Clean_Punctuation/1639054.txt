ארי פולמן : " עג'מי יזכה "
 הבמאי שהיה מועמד לאוסקר בשנה שעברה צופה שסרטם של סכנדר קובטי וירון שני ישיג את מה סרטו שלו לא הצליח .  מוש דנון ,
 מפיק הסרט : " זהו ניצחון לחופש הפעולה והביטוי "
  ( צילום :  אבי כהן ,  עריכת וידאו :  עידן גוראל )  
" 'עג'מי' זוכה ",  אמר היום  ( שלישי )  ארי פולמן ,  במאי הסרט  " ואלס עם באשיר "  שהתמודד על האוסקר לסרט הזר הטוב ביותר בשנה שעברה לוואלה !  תרבות ,  לאחר היוודע מועמדותו של סרטם של סכנדר קובטי וירון שני לפרס . " אני מרגיש את זה חזק מהיום שהוא נכנס לתשיעייה  ( שממנה נבחרו חמשת המועמדים הסופיים - ע.ש .)  .  מעבר לעניין המומנטום שיעמוד לצידו ,  'עג'מי' הוא בלי ספק הסרט הכי טוב בחמישייה ".  
בתוך כך ,  שחקני  " עג'מי "  והמפיק מוש דנון לא בזבזו זמן ושעה קלה לאחר פרסום המועמדות של הסרט נסעו לקפה  " יאפא "  ביפו ,  הסמוך לאזור בו צולם הסרט ,  כדי לחגוג . " זו הוכחה וניצחון של חופש הפעולה והביטוי בייחוד עם כל מה שאנחנו שומעים בימים אלו על סרטים אחרים ",  אמר דנון באירוע ,  בהתייחסו לשערורייה של הימים האחרונים סביב סרטו של יהונתן סגל , " אודם ".  
בנוגע לכך שמדובר בפעם השלישית ברציפות שסרט ישראלי מגיע למעמד היוקרתי ,  אמר דנון : " אומרים פעם שלישית בינגו אבל באמת שאי אפשר לדעת .  אנו שמחים שסרט כמו 'עג'מי' ,  סרט כל כך שונה וכל כך אחר ,  מגיע לאן שהוא מגיע ".  דנון סיפר כי קמפיין האוסקר של הסרט החל רק לפני חודשיים ,  עת נשכרה יח"צנית מקומית שתעבור בין חברי האקדמיה .  לדבריו ,  הקמפיין נחל הצלחה בכך שאנשי האקדמיה הגיעו להקרנה של הסרט וכך למעשה הגדילו את סיכוייו להיכלל ברשימה . 
" ברגע ששמענו על המועמדות קפצנו מהספה מהתרגשות ",  סיפר השחקן ערן נעים ,  המגלם בסרט את השוטר היהודי , " אני מקווה שנביא את הכבוד בפעם הראשונה לישראל ".  השחקן הלל כבוב ,  המגלם את ענאן בסרט אמר  " הסרט גרם לאנשים להבין שיפו היא לא רק רצח ופשע ,  אלא שגם משהו טוב יצא מפה ". 
השחקן שאהיר כבהא סיפר לוואלה !  תרבות כי בעקבות הסרט ,  הגיעו לעג'מי תרומות רבות למען נוער בסיכון ולהצלת ילדים מהידרדרות לפשע . " נקווה שעכשיו זה רק יגדל ",  אמר כבהא .
 הבמאים ירון שני וסכנדר קובטי הנמצאים בחופשה מסרו עם היוודע דבר המועמדות את התרגשותם מהמעד . " ההישג הזה הוא הישג של מאות אנשים ובמיוחד של השחקנים ,  שהיתה לנו הזכות להכיר ולשתף איתם פעולה ",  אמרו השניים . " ההישג הזה בהחלט מרגש אך מרגש לא פחות המסע שעבר הסרט עד כה והצלחתו בבתי הקולנוע בישראל ,  אצלנו בבית ". 
שרת התרבות והספורט לימור לבנת בירכה לפני דקות אחדות בשיחת טלפון את מפיק הסרט מוש דנון על מועמדותם לאוסקר .  השרה לבנת אמרה לדנון : " אני מאד מתרגשת ,  ההשתתפות שלכם באוסקר הינה מעמד גדול ומיוחד ,  אני מחבקת אתכם ונותנת לכם את כל החיזוקים .  הקולנוע הישראלי הולך מחיל אל חיל ,  אני מאד גאה בכם ".  
" אני מאוד ,  מאוד שמח על הבחירה של 'עג'מי' ",  אמר לוואלה !  תרבות מנכ"ל קרן הקולנוע הישראלי ,  כתריאל שחורי . " הקרן היתה הראשונה שהאמינה בסרט הזה ואנחנו היינו הגוף הישראלי היחיד שהשקיע בו בעוד שגופי השידור וגורמים אחרים בישראל לא תמכו בו .  היה פה הימור שהתגלה כהימור נכון ואני שמח שעשינו את זה כי זה מה שקרן צריכה לעשות  .  זהו קודם כל ניצחון של האנשים שעשו את הסרט ,  אבל גם ניצחון של הקרן ." 

ארי פולמן : " עג'מי יזכה "
 הבמאי שהיה מועמד לאוסקר בשנה שעברה צופה שסרטם של סכנדר קובטי וירון שני ישיג את מה סרטו שלו לא הצליח .  מוש דנון ,
 מפיק הסרט : " זהו ניצחון לחופש הפעולה והביטוי "
 
