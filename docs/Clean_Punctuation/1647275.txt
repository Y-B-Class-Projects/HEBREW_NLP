כתבנו בשטח
פורים ממש פה ולכן שלחנו את דודי לחפש את עצמו סוף סוף ,  למצוא חיים ,  ולחפש את התחפושת הכי שווה .  העיקר הכוונה 
" המשימה שלך השבוע היא ..  ."  ,  אמרה העורכת . " כן ..  ."  ,  אמרתי . " היא ..  ."  ,  המשיכה העורכת . " כן ..  ."  ,  הסתקרנתי . " הייייייאאאא ..  ..  ".   " כןןןןןןן ..  ."  . " אין משימה !  החלטנו להעניק לך חופש לכבוד חג פורים .  אז לך תחגוג ,  תתחפש ותשיג לך חיים ".   " המשימה שלי היא להתחפש ?  ",  שאלתי . " לא ",  תיקנה העורכת , " אין משימה השבוע ".   " להתחפש ולהשיג חיים ?  ",  שאלתי כלא מאמין , " ממתי המשימות הפכו קשות כל כך ?  ".   " אין משימה !  ",  חזרה העורכת . " אז למצוא את התחפושת הכי מקורית בעולם ,  זה מה שאת רוצה ?  ".   " לא ",  השיבה העורכת . " את יודעת מה- אני אעשה את זה ",  אמרתי . " אוח ,  תעשה מה שבא לך ",  אמרה העורכת וניתקה .
 למען האמת ,  מאז כיתה ו' הפסקתי להתחפש בפורים .  כנראה בגלל שהילד שבי הפך באותה תקופה למבוגר שהעדיף לצפות בחדשות ולהתאגרף בקטטר שלו מאשר להתחפש .  מאותו רגע ,  פורים קיבל תפנית וכבר לא הייתי יותר זה שהשתובב בכיתה א' עם תחפושת של ספיידרמן ,  זה שעשה פעלולים בכיתה ב' עם תחפושת של ספיידרמן ,  זה שרץ במהירות ,  שיחק ,  צחקק ועשה חיים בכיתות ג' ,  ד' ו-ה' עם תחפושת של ספיידרמן .  
בחג הפורים הראשון שלא התחפשתי בו ,  נהגו לכנות אותי בבית ספר  " צנון יבש ".  גם בפורים שאחריו כוניתי לא פעם  " צנון ".  אבל באותה תקופה הייתי עוד תמים והאמנתי שעמוק בתוכם ,  כולם מריעים לי על התעוזה ללכת נגד הזרם ,  על היותי בחור קול ומגניב שלא עושה מה שאומרים לו ,  ולמעשה חשבתי שקריאות ה-"צנון "  הן בעצם מחמאה ,  בכך שמייחסים לי את התכונות הטובות של הצנון ,  כמו ..  .  אה ..  .  אמ ..  .  לא חשוב .
 בכל פורים שבא אחר כך ,  המילה  " צנון "  רק הלכה ונשמעה יותר ויותר .  והשיא היה בשנה שעברה ,  כאשר זו שאהבתי בסתר ניגשה אלי בהפסקה כשהיא מחופשת לדיילת עם אוזניים וזנב של חתלתולה  ( נו ,  כמו כל הדיילות )  ואמרה לי  " חשבתי שיש לי רגשות כלפיך ,  אבל עכשיו אני רואה שלא התחפשת וזה מבטל הכל .  אתה פשוט צנון ".  מאותו רגע החלטתי שהשנה הזו תהיה שונה ,  השנה החלטתי להוכיח לכולם שאני לא צנון ולמצוא את התחפושת המקורית בעולם !  
" שלום ",  אמר לי המוכר בחנות התחפושות . " שלום ",  אמרתי . " תן לי בבקשה את התחפושת הכי מקורית שיש לך ".   " הכי מקורית ?  מה לגבי ספיידרמן ?  ".   " ספיידרמן ,  מה ?  ",  שאלתי ושקעתי בחלום .  מיד חזרתי למציאות .
" לא ,  אני חייב משהו אפילו יותר מקורי מזה ".  ראיתי מולי בחור עם זיפים ושיער ארוך ,  מכנסי פרווה ,  גופייה מפרווה ונבוט ביד . " מקורית כמו התחפושת שלו ,  למשל ",  אמרתי למוכר והצבעתי על האיש .  המוכר הסתכל עליו ואמר  " זו לא תחפושת ,  הוא סתם מתלבש גרוע .  הוא כבר שעתיים פה ,  אין לו כסף ואנחנו מפחדים להוציא אותו מהחנות כי יש לו נבוט ".  
" טוב ,  אז משהו אחר ,  העיקר שיהיה מקורי ".  המוכר חשב קצת ואמר  " יש לי תחפושת כל כך מקורית עד שאתה תהיה הראשון שיקנה אותה ממני ".   " מצוין !  ",  אמרתי . " וכנראה גם האחרון ",  הוסיף . " מעולה !  ",  אמרתי .  כשראיתי את התחפושת ,  ידעתי שאף אחד בחיים לא היה חושב להתחפש לדבר כזה .  ידעתי שאהיה סוף כל סוף מקורי ואראה לכולם מה זה להתחפש באמת .  עוד באותו ערב הלכתי למסיבת תחפושות עם התחפושת החדשה והמקורית שקניתי .
 חזרתי מהמסיבה ,  התקשרתי לעורכת ואמרתי לה בכעס  " את והמשימות שלך !  גם כשאני מתחפש כולם ממשיכים לקרוא לי צנון !  ".   " למה התחפשת ?  ",  שאלה העורכת . " לצנון "  עניתי .
 
כתבנו בשטח
פורים ממש פה ולכן שלחנו את דודי לחפש את עצמו סוף סוף ,  למצוא חיים ,  ולחפש את התחפושת הכי שווה .  העיקר הכוונה

