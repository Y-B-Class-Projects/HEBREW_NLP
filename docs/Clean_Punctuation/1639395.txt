מחר :  הקרב האחרון על קווי המהדרין בירושלים
שופטי בג"ץ ידונו מחר בהפרדה בין נשים לגברים בקווי ה"מהדרין "  בתחבורה הציבורית ,  זאת לאחר שהתברר כי שר התחבורה תומך בהמשך הסדר . " השר בגד בחברה החילונית ",  אמרו המתנגדים
המאבק הציבורי נגד  " קווי המהדרין "  מגיע לישורת האחרונה :  שופטי בג"ץ יקיימו מחר  ( חמישי )  דיון בנושא ההפרדה בין נשים וגברים בקווי התחבורה הציבורית .  מחוץ לאולם בית המשפט העליון בירושלים יפגינו פעילים מארגונים שונים בניהם תנועת  " ירושלמים ",   " פורום הארגונים לירושלים חופשית ",   " המרכז לפלורליזם יהודי "  וכן נציגים של הארגונים הדתיים  " קולך "  ו"נאמני תורה ועבודה "  שהצטרפו לעתירה לבג"ץ כדי למחות על טיעוני הארגונים החרדים לפיהם ההלכה מורה על הפרדה בין המינים .  השרים יקראו לשר התחבורה ישראל כ"ץ להתפטר מתפקידו ,  זאת משום שהוא איננו מתנגד באופן רשמי להפרדה בקווי האוטובוסים .
 הדיון בבג"ץ מתקיים לאחר שבתחילת השבוע העבירה המדינה ,  באמצעות משרד התחבורה ,  את תשובתה לעתירה של הארגונים .  בתשובה של משרד התחבורה נמסר כי ההפרדה בקווי התחבורה הציבורית לא תהיה בצורה של חקיקה ,  אולם גם אין למשרד התנגדות לכך והשלטים המורים על ההפרדה לא יוסרו .  
עוד נכתב בתגובת המשרד כי  " השר אינו מקבל תפיסה לפיה בקווי המהדרין יש אלימות או כפייה מובנים מצד הציבור החרדי ,  ושאין בכוונתו למסד הסדרים של הפרדה בין המינים בתחבורה הציבורית ".  עוד מוסבר כי ההפרדה עבור הציבור החרדי ש"עושה שימוש תדיר ביותר בתחבורה הציבורית הינה חיונית ",  ושהשר כ"ץ סבור שיש לספק מענה לציבור זה במסגרת התחבורה הציבורית  " ואין מקום להביא למצב בו יתפתחו חלופות של תחבורה פרטית ".  לפיכך ,  קובע משרד התחבורה ,  כי יש לאפשר למפעילי התחבורה הציבורית לתלות שלטים המורים על ההפרדה .
 בהודעה שנשלחה לפעילים נגד קווי המהדרין נכתב בין היתר  " שוב אנחנו ,  אזרחים נאמנים למדינה ,  עלולים ליפול קורבן לעסקה פוליטית פסולה בין עסקנים חרדים קנאים ושר ללא מעצורים.שר התחבורה ,  ישראל כ"ץ ,  בחר להשאיר את פורמט קווי האפליה .  זאת בניגוד לעמדת ועדה מקצועית במשרד התחבורה ." 
עוד אומרים הפעילים  ( שהודיעו כי ההפגנה תתקיים בכל מזג אוויר כולל שלג )  ,  כי  " לתדהמתנו ,  תגובת השר למסקנות מציינת את הכרתו  " בחיוניותה "  של הפרדה באוטובוסים ואף מציעה התקנת שילוט בקווי הפרדה  " שיהיה בהם משום הסבר כמו גם בקשה .  יש לציין שכל אזרח במדינה מממן קווים אלה וחברת אגד ,  המפעילה אותם ,  היא חברה ציבורית שאמורה לספק תחבורה ציבורית לכולם .  אסור להסכים למיסוד ההפרדה ואסור לקבל את דבריי השר .  לא מדובר ב'סידור' פנימי ,  פרטי ,  לחרדים .  אלה בדברים של שר בממשלת ישראל האחראי על שירותים לציבור הכללי ". 
לקראת הדיון וההפגנה מחר אמרה חברת מועצת עיריית ירושלים מטעם סיעת  " הירושלמים ",  רחל עזריה כי  " השר ישראל כ"ץ בגד בחברה החילונית ,  הדתית ורוב החברה החרדית .  החלטת השר כ"ץ היא פוליטית לגמרי ,  לא ייתכן שבגלל שלש"ס יש כך וכך מנדטים ,  כל אישה תיאלץ לשבת מאחור בקווים האלה .  כנבחר ציבור כדאי שהוא יזכור שזה הציבור שיצביע עבורו בבוא היום ". 

מחר :  הקרב האחרון על קווי המהדרין בירושלים
שופטי בג"ץ ידונו מחר בהפרדה בין נשים לגברים בקווי ה"מהדרין "  בתחבורה הציבורית ,  זאת לאחר שהתברר כי שר התחבורה תומך בהמשך הסדר . " השר בגד בחברה החילונית ",  אמרו המתנגדים

