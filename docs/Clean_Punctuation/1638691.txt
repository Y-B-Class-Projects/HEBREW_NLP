רבי : " ההבדל ?  בשתי מילים :  סאשה בראטיץ' "
 מאמן עפולה ידע מי הוביל להפסדו החמישי ברציפות ,  95:88 לחולון .  דורסמן : " זו הרוח שרציתי לראות .  כולם נתנו את הנשמה "
 המחזור ה-12 בליגת העל נסגר הערב  ( שני )  ,  כאשר הפועל חולון ניצחה 88:95 את הפועל עפולה ,  אחרי שסגרה פיגור 15 הפרש מוקדם ברבע הראשון .  סאשה בראטיץ' הנפלא הראה מדוע מחזיקת הגביע החליטה להמר עליו בחלון ההעברות האחרון ,  עם 26 נקודות גדולות ,  שהנחילו לעולה החדשה מעפולה את הפסדה החמישי ברציפות .
" זאת הרוח והלחימה שרציתי לראות .  השתפרנו מאוד בהגנה וזה הביא אותנו לאן שהגענו ",  אמר מאמן חולון ,  מיקי דורסמן ,  עם תום המשחק . " אני לא מדבר על חיזוקים כרגע .  ניצחנו משחק גדול .  כולם נתנו את הנשמה ,  עשו מה שצריך לעשות ואני מרוצה .  אני מקווה שהחיבור עם השחקנים ימשיך כך .  אני יוצא בתחושה מצוינת ,  אבל עם רגליים כואבות אחרי שנולד לי בן ולא ישנתי כל השבוע ". 
אבי אליהו ,  שקם מהספסל בדרך ל-9 נקודות והגנה טובה ,  הוסיף : " היה משחק של המון שינויי מומנטום ושינויי קצב .  בסופו של דבר ,  הקבוצה שהייתה מרוכזת יותר היא זו שניצחה .  אני שמח שזה הלך לכיוון שלנו ".  באשר להשתפרות האישית שלו ,  הוסיף הרכז הצעיר : " אני מנסה כל הזמן להיות חיובי ,  גם כשאני לא עולה בחמישייה או לא משחק ברבע הראשון והשני .  אני שמח שעליתי ותרמתי לקבוצה .  אני מאוד אוהב את מיקי ,  הוא גם מאמן וגם פסיכולוג .  הוא דואג לדבר איתנו ואני מאוד מתחבר לדרך שלו ". 
מנגד ,  אלי רבי היה מאוכזב מכך שקבוצתו איבדה יתרון גדול והסתבכה ,  הערב יותר מתמיד ,  בתחתית הלוהטת . " התחלנו אגרסיבי ,  אבל לצערי ברבע השני נתנו להם להשתלט על המשחק .  ברגע שנתנו להם ליזום ,  הם הלכו פנימה והשתלטו על הצבע .  הם כפו עלינו איבודי כדור והמומנטום עבר אליהם ",  אמר רבי . " ההבדל ?  בשתי מילים :  סאשה בראטיץ' .  הוא עשה את ההבדל בין שתי הקבוצות וגם הצעירים שלהם ,  ליאור ליפשיץ ואבי אליהו ,  היו טובים .  חולון ניצחה בצדק .  החבר'ה עשו מה שהם יכולים ,  לא נשברנו ,  אבל כנראה שאנחנו באיזה מקום קצת מוגבלים .  אני לא רוצה לבוא אל השחקנים בטענות ,  אני מגבה אותם ". 

רבי : " ההבדל ?  בשתי מילים :  סאשה בראטיץ' "
 מאמן עפולה ידע מי הוביל להפסדו החמישי ברציפות ,  95:88 לחולון .  דורסמן : " זו הרוח שרציתי לראות .  כולם נתנו את הנשמה "
 
