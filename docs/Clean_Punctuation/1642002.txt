חודק מגיב לגושן :  מה כל כך רע שהפנסיונרים יקבלו תנאים שיבטיחו את כספם במקרה של תקלות בשוק ? 
חודק : " אין שום סיבה שהפנסיונרים יהיו בשר התותחים של הבנקים המסחריים "
 שבועיים לאחר שיו"ר הרשות לני"ע זוהר גושן תקף בפומבי את המלצות ועדת חודק ,  והיה נראה כי בכך נחרץ גורלה ,  נאם לפני שעה קלה עו"ד דוד חודק ,  יו"ר הוועדה ,  והשיב מלחמה .  בכנס איזון ויוזמה של איגוד גזברי הרשויות המקומיות בישראל ,  הצהיר חודק כי למרות  " שהוועדה נקברה כבר כמה פעמים ",  הרי ש"זו סגולה לאריכות ימים ". לדבריו ,  הוא אינו מתכוון לוותר למרות הקשיים ,  שכן הוא מרגיש כ"כסנגור של הציבור ".  ועדת חודק דנה בהסדרת פעילותם של הגופים המוסדיים בשוק איגרות החוב הקונצרניות .  חודק התייחס לנאומו של גושן לפני כשבועיים בכנס איגוד החברות הציבוריות ,  ואמר : " יכול להיות שיו"ר הרשות צודק בגישה שלו שהשוק מתקן את הכל מעצמו ,  אבל מה יקרה אם הוא לא צודק ?  הרי ראינו בעבר תקלות גדולות שהיו בשוק ". "מה כל כך רע אם הפנסיונרים יקבלו סדרה של תנאים שיבטיחו את הכסף שלהם במקרה שכן יהיו תקלות ?  ",  המשיך חודק ,  אך ציין כי הוא רואה בההתקפה של גושן לגיטימית . " אף אחד לא מושלם ,  גם אנחנו ,  וזכותו של כל אחד לבקר אותנו .  אלה חלק מכללי המשחק ". "הוועדה אינה מוצאת חן בעיני אנשים מסוימים ,  רובם לקוחות שלי - ואולי חלקם יפסיקו להיות לקוחות שלי - אבל אני עושה את זה לטובת הציבור .  היו שטענו שאני לא בא מהרקע הנכון ואני סך הכל עורך דין ,  אבל יש את ענת לווין שהיא מתוך שוק ההון ,  היא גם גוף מוסדי וגם יצרן של אג"ח  ( אג"חים שמנפיקה מגדל ,  נ"ב )  וכן ישנם חברי ועדה אחרים שהם משוק ההון ",  ציין חודק .
 
חודק מגיב לגושן :  מה כל כך רע שהפנסיונרים יקבלו תנאים שיבטיחו את כספם במקרה של תקלות בשוק ? 
חודק : " אין שום סיבה שהפנסיונרים יהיו בשר התותחים של הבנקים המסחריים "
 
