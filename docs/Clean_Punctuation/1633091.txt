חפשו לחמניה חמה
תשתחררו מהמבורגר קלאסי ולכו על זה העשוי עוף ,  חזה אווז וגם ירקות .  דנה טוכנר ממסעדת BURGERIM דואגת למתכונים
המבורגר קלאסי עסיסי וטעים אפשר להכין בקלות גם בבית אם משתמשים בבשר איכותי  ויותר מזה ,  לא צריך להשאר בגבולות המוכרים ואפשר להתפרע לכיוונים שונים ולהפוך את הקלאסי למעניין על ידי שימוש בלחמניות שונות ,  תוספות אין סופיות ורטבים .  כל מה שצריך זה קצב טוב  ( שאפילו יכול לטחון לכם את הבשר בקצבייה ולחסוך את הליכלוך בבית )  וזוג ידיים .
 הבסיס הוא ידוע :  קחו בשר ,  טחנו ,  הפכו לצורת קציצה והעלו על הגריל .  המשחק מתחיל בשילוב הבשר שיכול להיות מכבש ,  בקר ,  עוף או מעורב ,  וכן אפשר לשחק גם עם תיבול שונה .  
הגיוון ממשיך בכל מני סוגי לחמניות - בריאות ,  ג'בטה ,  בריוש או פשוט לחמניית המבורגר  ( לשידרוג אפשר לחמם את הלחמניה על הגריל או בתנור למספר דקות לפני ההגשה )  .  כדי להשלים את החגיגה אפשר גם להכין מגוון של תוספות ולהגיש במרכז השולחן ,  כך שכל אחד יוכל לבחור מה שהכי נראה לו - למשל פרוסות אבוקדו ,  סלסת עגבניות פיקנטית ,  פרוסות חזה אווז מעושן  ( שחוממו מעט בתנור לפני ההגשה )  ,  פרוסות של ירקות טריים ,  חמוצים שונים  ( מלפפונים חמוצים ,  סלק מוחמץ ,  עגבניה מוחמצת )  וכמובן רטבים - קטשופ חריף ,  מיונז עם לימונים כבושים ,  מיונז בטעם מעושן  ( מיונז מעורבב עם פפריקה אדומה מעושנת וחרדל משובח )  .
 1 .  ללוש היטב את הבשר למספר דקות - הלישה הופכת את קציצת הבשר הסופית לקלה לעיצוב ,  יציבה ואחידה ומונעת את התפרקותה בזמן הבישול .
 2 .  לתת לתערובת לנוח לפחות מספר שעות בקירור - מאפשר לבשר לנוח ולספוג את הטעמים .  
3 .  הכי טעים כשצולים את הבורגרים על גריל פחמים אשר מעניק טעם מיוחד לבורגר ,  אבל אפשר גם להשתמש במחבת ביתי .
 4 .  עדיף להפוך את הקציצה רק פעם אחת .  צולים על צד אחד ,  הופכים ומשלימים את הצלייה על הצד השני .  
5 .  במהלך הצלייה לא נועצים בבשר מזלגות ,  לא עושים חתכים קטנים בסכין ,  לא לוחצים ולא מועכים .  פשוט לא .  משך הצלייה תלוי בטעמי הסועדים .  בדרך כלל מספיקות חמש דקות צלייה על כל צד .
 חומרים:500 גרם שפונדרה או נתח אנטריקוט 500 גרם שייטל1 כף מלחכפית פלפל שחור גרוסכוס מי סודה לשתייה
אופן ההכנה:1 .  חותכים את הבשר לפיסות גדולות וטוחנים טחינה אחת במטחנת בשר ,  עם  " החורים הגדולים "   ( או מבקשים מהקצב )  .
 2 .  מוסיפים מלח ,  פלפל שחור גרוס ומי סודה ,  מערבבים  ממש לשים כמו בצק מספר דקות  ומניחים במקרר ,  בכלי מכוסה ,  לפחות שעתיים .  
3 .  אם רוצים ניתן להוסיף לתערובת עוד מרכיבים ,  כמו רוטב ברביקיו או קטשופ ,  אותם מוסיפים יחד עם הסודה ,  לפני הצינון .
 4 .  יוצרים קציצות עגולות בגודל קבוע 80 גר' ,  ומשטחים ביד .  רצוי להשתמש בטבעת מתכת בקוטר 8 ס"מ אותן משיגים בחנויות מתמחות .  
5 .  צולים את ההמבורגר על גריל או במחבת גריל ,  עד לדרגת ההכנה הרצויה .
 6 .  מגישים על לחמניה ,  עם חסה ,  עגבניה ובצל .
 לגיוון :  אפשר להגיש את הבצל צלוי במקום חי כאשר אנו יכולים לצלות אותו במקביל להמבורגר על הגריל .
 חומרים:500 גרם בשר חזה אווז נקי משומן500 גרם ג בשר בקר טרי נתח שייטל250 גרם שומן אווז1 בצל לבן בינוני קצוץ דק1 כף מלחכפית פלפל שחור גרוסמספר פרוסות נקניק חזה אווז מעושן
אופן ההכנה:1 .  חותכים את הבשר וטוחנים במטחנת בשר ,  עם  " החורים הגדולים ".  
2 .  מחממים מחבת עם מעט שמן ומאדים את הבצל עד שנהיה שקוף ,  מערבבים את הבצל ביחד עם הבשר .
 3 .  מוסיפים מלח ופלפל שחור גרוס ,  מערבבים  ממש לשים כמו בצק מספר דקות  ומניחים במקרר ,  בכלי מכוסה ,  לפחות שעתיים .  
4 .  אם רוצים ניתן להוסיף לתערובת עוד מרכיבים ,  כמו כוסברה קצוצה או פטרוזליה אותם מוסיפים לפני הצינון .
 5 .  יוצרים קציצות עגולות בגודל קבוע 80 גר' ,  ומשטחים ביד .  רצוי להשתמש בטבעת מתכת בקוטר 8 ס"מ אותן משיגים בחנויות מתמחות .  
6 .  צולים את ההמבורגר על גריל או במחבת גריל ,  עד לדרגת ההכנה הרצויה .
 7 .  את פרוסות חזה האווז המעושן מחממים על הגריל בזמן צליית הבורגר ומגישים כתוספת מעל הבורגר ביחד עם לחמניה ,  חסה ,  עגבניה וחמוצים .
 לגיוון ניתן למרוח את הלחמניה עם ממרחים שונים כגון מיונז מעושן ,  מיונז פיקנטי או חרדל דיג'ון .
 חומרים:1 ק"ג בשר עוף טרי טחון1בצל לבן בינוני קצוץ 1 כף טחינה גולמית1 כפית מלח1 פלפל צ'ילי ירוק/אדום חריף1 כפית פלפל גרוס1/4 כפית אבקת צילי חריףחופן פטרוזליה קצוצה1 ביצה 1 בצל לבן פרוס לטבעות  ( לא חובה ) 
אופן ההכנה:1 .  מחממים מחבת עם מעט שמן ומאדים את הבצל עד שנהיה שקוף .
 2 .  טוחנים את העוף במטחנת בשר ,  עם  " החורים הבינוניים "  ביחד עם הבצל המאודה והפטרוזליה .
 3 .  מוסיפים את הטחינה ,  הביצה ,  המלח ,  הפלפל השחור הגרוס ואבקת הצ'ילי החריף ,  מערבבים היטב ומניחים במקרר ,  בכלי מכוסה ,  לפחות שעתיים .  
4 .  יוצרים קציצות עגולות בגודל קבוע של 80 גר' ,  ומשטחים ביד .  רצוי להשתמש בטבעת מתכת בקוטר 8 ס"מ אותן משיגים בחנויות מתמחות .  
5 .  צולים את קציצת העוף על גריל או במחבת גריל ,  עד לדרגת ההכנה הרצויה .  בו בזמן צולים על הגריל בזמן צליית הבורגר פרוסות בצל לבן ואת פלפל הצ'ילי החריף .  6 .  מגישים את הצ'ילי והבצל מעל קציצת העוף כתוספת בתוך לחמניה עם חסה ועגבניה .
 חומרים:1 כוס עדשים ירוקות מבושלות200 גרם פטריות שמפיניון לבנות קצוצות גס 250 גרם גזר חתוך לקוביות קטנות200 גרם בצל לבן קצוץ גס2 כפיות שום כתוש1 כוס פירורי לחם2 ביצים1 כפית מלח1/2 כפית פלפל שחור גרוס8 כפות שמן קנולה
אופן ההכנה:1 .  במחבת לוהטת יוצקים 4 כפות שמן ולהוסיף את הפטריות .  לאדות על אש גבוהה מספר דקות וכאשר הפטריות משנות צבע יש להוסיף את השום הכתוש ולהמשיך לאדות עוד כדקה .  את הפטריות המאודות יש לשים במסננת למספר דקות על מנת לסנן את עודף הנוזלים .  
2 .  בינתיים נחמם מחבת נוספת ונאדה את הבצל והגזר למספר דקות על אש גבוהה עם 4 כפות שמן נוספות עד לריכוך הירקות .  3 .  בקערה גדולה יש לערבב היטב את כל המרכיבים וליצור מעין לביבות עגולות ,  80 גר' כל אחת  ( ניתן ומומלץ להשתמש בטבעת 8 ס"מ אותה ניתן לקנות בחנויות מתמחות )  .  
4 .  כל שנותר הוא לצלות את הבורגר הצימחוני במחבת עם מעט שמן ,  עד שמקבלת מרקם  " קריספי "  משני הצדדים .  מגישים בתוך לחמניית המבורגר עם חסה ,  עגבניה ובצל .  ניתן לגוון ולהגיש עם נבטוטים במקום החסה .
 
חפשו לחמניה חמה
תשתחררו מהמבורגר קלאסי ולכו על זה העשוי עוף ,  חזה אווז וגם ירקות .  דנה טוכנר ממסעדת BURGERIM דואגת למתכונים

