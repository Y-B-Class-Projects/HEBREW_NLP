אופק חדש ?  מעמד המורה השתפר ,  אך העומס גדל
לדברי מורים בבתי ספר יסודיים שהצטרפו לרפורמת  " אופק חדש ",  הם מרגישים כי חל שיפור במעמדם .  עם זאת ,  הם דיווחו כי הם חשים עומס רב יותר מבעבר
הרשות הארצית למדידה והערכה בחינוך הציגה היום  ( רביעי )  ממצאים מהערכה ראשונית של רפורמת  " אופק חדש "  בבתי הספר היסודיים .  לפי הממצאים ,  בעקבות יישום הרפורמה חל שיפור במעמד המורה .  מראיונות עומק עם מורים שהצטרפו לרפורמה עולה כי לפי תחושתם ,  חלה עלייה בתחושת המסוגלות המקצועית של המורה ובאמונה ביכולתו להתמודד עם הקשיים הלימודיים והרגשיים של תלמידיו .  
99% מהמפקחים והמנהלים ו- 88% מהמורים אמרו כי היו רוצים לראות את המשך יישומה של הרפורמה .  בנוסף ,  96% מהמפקחים ,  93% מהמנהלים ו-71% מהמורים בבתי הספר שהצטרפו לרפורמה מציינים כי חל שיפור בעבודת בית הספר .  בעיני העוסקים בחינוך ,  המאפיין החיובי הבולט של הרפורמה הוא השעות הפרטניות אשר מאפשרות את חיזוק הקשר בין המורה לתלמיד .  
למרות התחושות החיוביות לגבי הרפורמה ,  דיווחו המורים גם על תוצאות שליליות שנגרמו בעקבותיה ,  ובראשן תחושה גדולה יותר של עומס בעבודה .  64% מהמורים שמלמדים בבתי ספר שהצטרפו לרפורמה ,  מדווחים על תחושת עומס גדולה ,  וזאת בהשוואה ל-53% מהמורים אשר בתי הספר בהם הם מלמדים לא הצטרפו לרפורמה .  בנוסף ,  מורים שהצטרפו לרפורמה מדווחים כי יש להם פחות זמן להשתלמויות בהשוואה למורים שלא הצטרפו לרפורמה .  
באשר למדדי האקלים הבית ספריים  ( אשר נבדקו באמצעות דיווחי התלמידים במיצ"ב )  נרשמו תוצאות חיוביות יותר בבתי ספר דוברי עברית בפיקוח ממלכתי אשר הצטרפו לרפורמה ,  וזאת בהשוואה לבתי ספר מקבילים אשר לא הצטרפו .  לעומת זאת ,  בבתי ספר דוברי עברית בפיקוח הממלכתי דתי ובבתי ספר דוברי ערבית לא נמצאו הבדלים במדדים הבודקים את תחושות התלמידים לגבי התנהגות נאותה של תלמידים בכיתה ,  מעורבות באירועי אלימות ,  יחסי קרבה ואכפתיות בין מורים לתלמידים ,  ציפיות המורים מתלמידיהם להתקדמות בלימודים ואמונה ביכולותיהם ותחושה כללית כלפי בית הספר .
 עד כה גם לא נמצא הבדל ממשי בהישגי התלמידים בין בתי הספר שברפורמה לבין בתי ספר שאינם ברפורמה .  עם זאת ,  בבתי ספר דוברי עברית בפיקוח ממלכתי נמצא הבדל מובהק במבחן המיצ"ב במתמטיקה  ( לכיתות ה' )  לטובת בתי הספר שהצטרפו לרפורמה .
 
אופק חדש ?  מעמד המורה השתפר ,  אך העומס גדל
לדברי מורים בבתי ספר יסודיים שהצטרפו לרפורמת  " אופק חדש ",  הם מרגישים כי חל שיפור במעמדם .  עם זאת ,  הם דיווחו כי הם חשים עומס רב יותר מבעבר

