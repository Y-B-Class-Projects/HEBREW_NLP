מחיר הנפט - לשיא של 5 שבועות
על רקע המהומות באירן והחשש מפגיעה אפשרית בהיצע הנפט - עולה מחירה של חבית בבורסה של ניו יורק ל-79 דולרים .  גם הזהב מוסיף להתחזק ,  זה היום השלישי ברציפות
מחיר הנפט הגולמי עלה לשיא של חמישה שבועות על רקע חששות מפני חוסר יציבות פוליטית באיראן ,  יצרנית הנפט השנייה בגודלה בארגון אופ"ק .  מחיר הזהב עלה זה היום השלישי ברציפות .  
 מחיר הנפט הגולמי עלה זה היום הרביעי ברציפות ,  והחוזים למסירה בפברואר נסגרו במחיר של 78.77 דולר לחבית ,  עלייה של 0.9% ,  בבורסת הסחורות של ניו יורק .  במהלך המסחר כבר עלה מחירם לרמה של 79.12 דולר לחבית - הרמה הגבוהה ביותר מאז ה-23 בנובמבר .  
מחיר הנפט ,  אשר קפץ בשבוע שעבר בקרוב ל-5% ,  גבוה כעת ב-77% מרמתו בתחילת השנה ,  ונמצא בדרכו לזינוק השנתי החד ביותר זה עשור .  עוד בשוק הסחורות :  החוזים על הזהב למסירה בפברואר נסגרו במחיר של 1,107.9 דולר לאונקייה ,  עלייה של 0.3% ,  בבורסת הסחורות של ניו יורק .  
המחאה באיראן המשיכה להחריף היום ,  לאחר שמספר בכירים באופוזיציה ,  ובהם שלושה עוזרים של מנהיג הרפורמיסטים מיר חוסיין מוסאווי ,  נעצרו בטהראן .  אתמול נהרגו 15 בני אדם בהתנגשויות של רפורמיסטים עם כוחות הביטחון של המשטר בטהראן ובתבריז .  זהו היום השלישי בו מתעמתים השוטרים עם המפגינים במהלך אירועי העשורא המתקיימים במדינה .  אנשי האופוזיציה החליטו לנצל את החג השיעי ,  כדי למחות נגד הנשיא ,  מחמוד אחמדינג'אד

מחיר הנפט - לשיא של 5 שבועות
על רקע המהומות באירן והחשש מפגיעה אפשרית בהיצע הנפט - עולה מחירה של חבית בבורסה של ניו יורק ל-79 דולרים .  גם הזהב מוסיף להתחזק ,  זה היום השלישי ברציפות

