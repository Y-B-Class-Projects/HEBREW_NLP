פרטיזן הפסידה בליגה האדריאטית
יריבת מכבי ת"א בהצלבה ביורוליג נכנעה ל-KK זאגרב 79:72 .
 יוון :  פנאתינייקוס - קבאלה 63:81 ,  גם אולימפיאקוס ניצחה
72:79יריבת מכבי תל אביב בשלב ההצלבה של היורוליג ,  פרטיזן בלגרד ,  הפסידה הערב  ( רביעי )  79:72 לצ'דביטה זאגרב הקרואטית בליגה האדריאטית .  לפרטיזן היה זה ההפסד השישי והיא ממשיכה להוליך את הטבלה בצוותא עם ציבונה זאגרב ,  כשלשתיים 44 נקודות .  לסטר מקאלב קלע 19 עבור פרטיזן ולורנס רוברטס הוסיף 12 .  אנדראה זיזיץ' הוותיק הוליך את המנצחת עם 17 נקודות וג'רמיין אנדרסון עזר לו עם 14 .  
ביוון ,  למרות שהודחה בבושת פנים מהיורוליג והפסידה לאולימפיאקוס בגמר הגביע ,  פנאתינייקוס מוסיפה להוליך את הליגה היוונית והערב  ( רביעי )  גברה 63:81 על קבאלה במחזור ה-20 .  פאו דווקא פתחה את המשחק בצורה גרועה ופיגרה 24:13 אחרי הרבע הראשון ו-42:38 במחצית .
  20 הדקות הבאות לעומת זאת ,  כבר היו כולן של האלופה ,  שהפעילה הגנת ברזל ניצחה במחצית השנייה 21:43 ו-63:81 במשחק כולו .  מייק באטיסט תרם 18 נקודות ו-10 ריבאונדים ודרו ניקולאס קלע 15 עבור המנצחת ,  לה מאזן של 1:19 בליגה .  ברונו שונדוב קלע 21 לקבאלה ומילטון פלאסטיו הוסיף 16 .
 סגנית המוליכה ,  אולימפיאקוס ,  עלתה למאזן 3:17 עם ניצחון קליל 74:109 על טריקלה בחוץ .  הקבוצה פנאיוטיס ינאקיס פתחה פער דו ספרתי כבר במחצית הראשונה והמאמן העניק דקות משחק לכל 12 השחקנים שנרשמו למשחק ,  כשאף אחד לא משחק יותר מ-25 דקות .  לוקאס מאברוקפלידיס הוליך עם 20 נקודות ,  ג'וש צ'ילדרס קלע 15 ויותם הלפרין תרם 13 ו-5 אסיסטים .  דייויד יאנג קלע 27 עבור טריקלה .
 אריס סלוניקי של דייויד בלאט הפסידה 69:63 לפרישטרי והיא עדיין מדורגת במרכז הטבלה .  מיודענו ,  ג'יימי ארנולד ,  הוליך את המנצחת עם 17 נקודות ומרכוס פייסון קלע 16 .  קיקי קלארק קלע 25 לאריס ,  מאט וולש הוסיף 11 .
 
פרטיזן הפסידה בליגה האדריאטית
יריבת מכבי ת"א בהצלבה ביורוליג נכנעה ל-KK זאגרב 79:72 .
 יוון :  פנאתינייקוס - קבאלה 63:81 ,  גם אולימפיאקוס ניצחה

