מקורות נגד המדינה : " זכייתה של IDE במכרז ההתפלה בשורק - פגומה "
 במתקפה חסרת תקדים תוקפת מקורות את מכרז ההתפלה של המדינה ,  רומזת כי IDE אינה עומדת בתנאי הסף וטוענת כי על ועדת המכרזים השפיעו  " גורמים אינטרסנטיים וזרים שהפעילו לחץ "
  >  >  הצעת ide  ( הנדסת התפלה )  במכרז ההתפלה של המדינה בשורק פגומה ואינה עומדת בתנאי המכרז - כך טוענת חברת מקורות-ייזום הממשלתית ,  במכתב ששלחה אתמול לאגף החשב הכללי באוצר .  במתקפה חסרת תקדים בחריפותה ,  טוענת מקורות-ייזום כי פסלה את הצעת ide במכרז ההתפלה של מקורות באשדוד מכיוון שהחברה לא עמדה ,  לכאורה ,  בלוחות הזמנים ובהצעתה נפלו פגמים טכניים . " ככל הנראה ,  פגמים רבים אלה נפלו גם בהצעתה של ide למכרז שורק ,  במידה שהיא זהה להצעה שהוגשה על ידה במכרז אשדוד ,  שבגינם אינה עומדת בדרישות המכרז ",  אומרים במקורות .  ועדת המכרזים הבין-משרדית נקבה במחיר שבו תסכים לרכוש את המים מן המתקן של מקורות באשדוד - 2.36 שקלים לקוב מי ים מותפלים .  זאת ,  בהתבסס על מחיר המים הנמוך שהציעה הקבוצה המשותפת ל-ide והאצ'יסון במכרז המקביל בשורק - 2.01 שקלים לקוב  ( ריאלי )  .  עם זאת ,  מחיר כזה מבטל למעשה את סיכויי היתכנותו של מתקן מקורות ,  שהתבסס על מחיר מים גבוה משמעותית של 2.86 שקלים לקוב .  בין היתר טוענים במקורות כי ide לא עמדה בתנאי סף טכנולוגיים והנדסיים  ( עבור בניית הקו הימי )  ועל כן ,  המכרז בשורק לא יכול להיות הבסיס לקביעת מחיר המים של מקורות בפרויקט המקביל באשדוד .  כמו כן טוענים במקורות כי לא נקבע כלל כי המכרז בשורק יהיה מושא ההשוואה לקביעת מחיר המים .  מקורות טוענת כי ועדת המכרזים לא לקחה בחשבון את השוני המשמעותי בין עלויות החשמל והגז בין הפרויקטים , " לרבות לעניין קיומן של בעלויות צולבות בקבוצה הזוכה במכרז שורק ובספק הגז לתחנת הכוח המתוכננת בפרויקט שורק ,  ולנתח השוק של הזוכה במכרז שורק בעניין ".  בכך ,  רומזת מקורות לטענות לכאורה בדבר היות ide מונופול בתחום התפלת מי הים בישראל ,  ולזיקה שבין ide שבבעלות קבוצת דלק  ( 50% )  ,  לזכויות תגליות הגז בים-תטיס ובתמר ,  שבהן שותפה דלק .  עוד טוענת מקורות כי  " קיים חשש כבד שלא זו בלבד שגורמים אינטרסנטיים וזרים הפעילו לחץ פסול כדי להניא את ועדת המכרזים מלהתקשר במחירי שוק ריאליים בפרויקט זה עם מקורות ,  אלא כי אותם גורמים אינטרסנטיים אף מציגים תמונה מטעה ובלתי נכונה בפני הוועדה ".  במכתב שאותו שלח בא כוחה של מקורות ,  עו"ד יוסף בנקל ממשרד ראב"ד ,  מגריזו ,  בנקל ושות' ,  נטען כי החלטת הוועדה הבין-משרדית שנקבה לפני כשבועיים במחיר המים שיירכשו ממקורות ,  התקבלה בחוסר תום לב ,  כי היא עלולה להוריד את פרויקט ההתפלה של מקורות לטמיון ,  וכי היא  " התקבלה באופן שרירותי ולא ענייני ,  תוך פגיעה בלתי מידתית וגרימת נזקים למשק המים ולציבור הישראלי הזקוק להקמתו ולהפעלתו המהירה של מתקן ההתפלה ".  גורמים בממשלה אמרו אתמול כי מדובר  " בצעד נואש של מי שכשל שוב ושוב בעשור האחרון בהקמת מתקן התפלה באשדוד - כישלון שהחריף את המשבר במשק המים ".  מ-ide נמסר בתגובה : " מקורות אינה יודעת מה הוגש במכרז שורק ,  ולשם כך יש ועדת מכרזים בין-משרדית .  ל-ide ניסיון רב משל מקורות בהקמת מתקני התפלה ,  ולכן כדאי להיזהר לפני שמנסים לקבוע עמדה לגבי טיב הצעתה .  איננו מבינים את רלוונטיות טענות מקורות למחיר המים המופקע שתקבל מן המדינה - בעוד שהמדינה תקבל מקונסורציום ide והאצ'יסון מחיר אטרקטיבי מאין כמוהו ,  ואין סיבה להניח שלא ניתן יהיה לחזור על מחיר זה בהליך מכרזי - ושלא בפטור ממכרז ".  ממשרד האוצר נמסר בתגובה : " מקריאה ראשונית של פניית מקורות עולה כי מדובר בפנייה מופרכת וחסרת כל בסיס .  על פי החלטת הממשלה קבעה ועדת המכרזים את מחיר רכישת המים ממתקן ההתפלה באשדוד בהתאם למחירי השוק שהתקבלו במכרז שורק בהתאמות הנדרשות .  הוועדה מצפה כי מקורות תעמוד במחיר השוק שנקבע ותגיש את הצעתה במועד שנקבע ". 

מקורות נגד המדינה : " זכייתה של IDE במכרז ההתפלה בשורק - פגומה "
 במתקפה חסרת תקדים תוקפת מקורות את מכרז ההתפלה של המדינה ,  רומזת כי IDE אינה עומדת בתנאי הסף וטוענת כי על ועדת המכרזים השפיעו  " גורמים אינטרסנטיים וזרים שהפעילו לחץ "
 
