בלומברג :  ההימורים נגד הליש"ט גדולים כיום יותר מבתקופה בה סורוס הימר על נפילת המטבע
הסוחרים חוששים מהשפעת הגירעון התקציבי החמור של בריטניה על המטבע ;  כעת נופלת הליש"ט ב-1.1% מול הדולר
סוחרים בחוזים עתידיים פסימיים יותר מתמיד בנוגע לליש"ט ,  בשל חששות מכך שהיחלשותו של המטבע ,  אשר עד כה השנה היתה החמורה ביותר זה 13 שנה ,  תימשך על רקע הגירעון התקציבי החמור של בריטניה ,  כך דיווחה סוכנות הידיעות בלומברג .  כעת נחלשת הליש"ט ב-1.1% מול הדולר לרמה של 1.504 דולר לליש"ט .  מספר החוזים המהמרים על היחלשות הליש"ט מול הדולר עולה על אלה המהמרים על עלייתה בשיעור הגדול פי שמונה מכפי שהיה כאשר המשקיע ג'ורג' סורוס הרוויח מיליארד דולר בהימור נגד המטבע ב-1992 ,  השנה שבה אולצה בריטניה לצאת ממנגנון שער החליפין האירופי ,  שקדם ליורו .  באותה שנה נפלה הליש"ט ב-19%.עד כה ב-2009 נחלשה הליש"ט ב-6.2% ,  בשל הערכות בנוגע להשפעת הגירעון התקציבי של בריטניה על המטבע - או שההלוואות הרבות של הממשלה יגדילו את עלויות מימון החוב ויאלצו את קובעי המדיניות להדפיס עוד כסף כדי לרכוש אג"ח ,  או שהממשלה תערוך קיצוצים מהירים מדי ותעורר מיתון חדש .  ראש ממשלת בריטניה ,  גורדון בראון ,  מעריך כי הגירעון התקציבי של בריטניה הוא בגובה של 12.6% מהתמ"ג ,  כמעט כמו הגירעון של יוון ,  בגובה 12.7% מהתמ"ג ,  שהביא את מנהיגי אירופה לשקול את חילוצה של יוון . " הסיכון למיתון חוזר בבריטניה הוא גבוה ",  אמר האנס גונתר רדקר ,  ראש חטיבת אסטרטגיית המט"ח בבנק nbp פאריבה בלונדון ,  אשר צופה היחלשות של 13.6% נוספים לשער של 1.31 דולר עד סוף השנה הנוכחית . " הליש"ט נהפכה למטבע הנסחר כמו מטבעות שווקים מתעוררים ,  כאשר העלייה בתשואות על האג"ח כבר אינה מסייעת למטבע ",  הוסיף .  התשואה על האג"ח הממשלתיות הבריטיות עלתה ביותר מ-1% בשנה האחרונה ,  העלייה החדה ביותר מאז אמצע 2004 .
 
בלומברג :  ההימורים נגד הליש"ט גדולים כיום יותר מבתקופה בה סורוס הימר על נפילת המטבע
הסוחרים חוששים מהשפעת הגירעון התקציבי החמור של בריטניה על המטבע ;  כעת נופלת הליש"ט ב-1.1% מול הדולר

