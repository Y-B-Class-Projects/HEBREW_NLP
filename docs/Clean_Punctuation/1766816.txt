חמד או גולסה יפתחו בהרכב מכבי חיפה
השניים תורגלו לסירוגין לקראת המשחק בקרית שמונה ,  ורד וגדיר על הספסל .  גורם בקבוצה : " הייתה טעות להביא את קאנוטו "
 הבלם הארגנטינאי איגנסיו קאנוטו עדיין לא עזב את מכבי חיפה ,  אבל במועדון הסכימו לדבר השבוע לראשונה על האכזבה מיכולתו . " בניגוד למה שהאוהד הממוצע חושב ,  קאנוטו לא באמת שיחק בנבחרת ארגנטינה האמיתית עם כל הכוכבים הגדולים ",  סיפר גורם מקצועי בחיפה . " הוא הוזמן לנבחרת שהורכבה משחקנים מקומיים בלבד ונוסה שם בשלושה משחקי ידידות . 
" מלכתחילה ,  כנראה שהייתה טעות להביא אותו ",  הודה אותו גורם . " בשנים האחרונות ,  מלבד ההחתמה של טשיירה ,  המועדון נחל אכזבות מבלמים זרים ".  על הבלם אנדריי פיליאבסקי נאמר : " אם הוא יגיע בינואר ,  נצטרך להתאזר בסבלנות ולקוות שהוא ימשיך להציג את אותה יכולת שהוא מציג באימונים .  על פניו ,  עושה רושם שמדובר בשחקן שקט ובטוח בעצמו ". 
במועדון אישרו אמש את הידיעה שפורסמה בוואלה !  ספורט ביום רביעי שעבר ,  לפיה סיידו יאיא סיכם לשלוש שנים וחצי בקבוצה .  עוד אישרו ,  כי המועדון יוכל להפסיק את ההתקשרות בתום העונה ,  מה שמרמז על כך שהוא עתיד להחליף את אדריאן סילבה .  הבלם אנדריי פיליאבסקי יחתום השבוע ואם אלישע לוי לא ימצא זר ברמה גבוהה יותר הוא יצטרף בינואר .  החלוץ הליטאי דרוידאס שרנאס הוזכר בסוף השבוע בתקשורת הפולנית כמועמד לבלקבורן ולקבוצות מקומיות ,  אך הוא מעדיף לעזוב את המדינה .  גם מכבי חיפה והפועל תל אביב הוזכרו כמועמדות לקלוט אותו .  בחיפה טוענים כי עדיין לא הגיעו לסיכום לגבי רכישת כרטיסו ,  אבל ייעשה מאמץ מיוחד להחתימו .
 הקבוצה ערכה אחר הצהריים אימון מסכם לקראת המשחק מחר  ( שני ,  20:45 ,  ערוץ 1 ו-511 HD )  ,  כשאלישע לוי תרגל את השינויים המתוכננים בהרכב .  מי שעשוי לערוך בכורה בין ה-11 הוא החלוץ תומר חמד ,  שנכנס כמחליף והוביל לשינוי מול הפועל עכו והיום תורגל לסירוגין עם אייל גולסה כשהמאמן אלישע לוי שוב עבד עם 12 שחקנים .  גם ג'ון קולמה ישוב להרכב הראשון ,  כשעידן ורד ומוחמד גדיר ימתינו על הספסל .  השחקנים צפו היום בקטעי וידאו מהניצחון על עכו שהקרין להם המאמן . " צריך לבוא מפוקסים ",  אמר אלישע לוי לשחקניו . " 70-80 אחוזים מההכנה שלנו זה ריכוז .  תבואו מוכנים בלי קשר לקיום המשחק ". 
גולסה ,  אגב ,  זכה בימים האחרונים לכתבה אוהדת בתקשורת הצ'כית ,  שהגדירה אותו כהבטחה בכדורגל האירופי .  בנוגע להצפה במגרש בקריית שמונה אמרו בקבוצה : " במצב העניינים הזה ,  לא בטוח שכדאי לקיים את המשחק .  המפגש בעונה שעברה הוכיח שעדיף לדחות מפגשים כאלה מאשר להתבזות ". 
הרכב משוער :  ניר דוידוביץ' ,  אייל משומר ,  שי מימון ,  אריק בנאדו ,  פיטר מסיללה ,  ג'ון קולמה ,  גוסטבו בוקולי ,  אייל גולסה  ( תומר חמד )  ,  ליאור רפאלוב ,  יניב קטן ,  ולדימיר דבאלישווילי .
 
חמד או גולסה יפתחו בהרכב מכבי חיפה
השניים תורגלו לסירוגין לקראת המשחק בקרית שמונה ,  ורד וגדיר על הספסל .  גורם בקבוצה : " הייתה טעות להביא את קאנוטו "
 
