מיצי מתנהג כמו כלב
החתול ממש מתנהג כמו אחד מהכלבים ,  או מכרסם צמחים ?  ריבי מאיר וריני חביב-עמירן ,  המומחיות לטיפול התנהגותי לחתולים ,  עונות לכם
חתולים הם חיות מופלאות ,  וכמו כל יצור חי אחר- כל אחד ואחת מהם הוא עולם מלא בפני עצמו .  חשוב לא לעשות הכללות ,  ולדעת שהחתולים אוהבים מאד את האנשים שאיתם .  הם פשוט בררנים יותר מאשר כלבים ,  והם לא אוהבים כל אחד .  הם אוהבים מתוך בחירה וכאשר הם אוהבים מישהו זה קשר מופלא .
 אין ספק שאצלך המצב נפלא והחתולה שלך שמחה ,  פעילה והיא למעשה חתולה אמיתית ,  כזו שאוהבת ופתוחה לכל יצור חי אשר יוצר איתה קשר .  חתולים וכלבים יכולים לחיות יחד חיים הרמוניים וכיפים ביותר ,  ולמעשה זה תלוי לחלוטין באדם שאיתם ,  פלוס הגנטיקה והסביבה בה הם גרים יחדיו .
 כאשר כל הצרכים  ( הפיזיים וגם ההתנהגותיים והנפשיים )  של החתולה וגם של הכלבים מקבלים מענה נכון ויש הרבה הבנה ואהבה  הרי שהתנהגות החתולה שלך היא בהחלט אמיתית ו"חתולית ".  אז תני לעצמך הרבה קרדיט ,  את מלאת אהבה לחתולה ולכלבים ונותנת להם כל מה שהם צריכים ,  ולכן הם מאושרים ומתנהגים בצורה הרמונית וכייפית .
 שאלתך חשובה ותודות על פנייתך .  ירוק חשוב לחתולים מאד ,  ולכן אנא דאגי לגדל עבורה אדנית קטנה עם דשא .  החתולה שלך תכרסם זאת בביטחון מלא ,  ומתוך צורך פיזי אמיתי .  צמחים אחרים עלולים להיות רעילים וחשוב מאד לבדוק את הצמחים בבית ,  כדי לוודא שאין משהו אשר רעיל לחתולים .  הם רגישים מאד .
 באשר לאדמה זה כבר סיפור אחר .  היא מחפשת בוודאי מקום לעשות צרכיה ,  וייתכן מאד שארגז החול שלה לא מספק .  חשוב לנקות אותו בכל יום ולוודא שהארגז עצמו גבוה וגדול .
 מומלץ להשתמש בחול מתגבש באיכות גבוהה ביותר ,  ואנחנו משתמשות בחול עץ  שבבי עץ איכותיים ודחוסים אשר מעולים לשימוש ומתגבשים מעולה .  אנא לא להשתמש בחול קריסטל לסוגיו השונים .  בחול זה השתן מצטבר ,  וגם אם בני האדם לא מריחים זאת החתולים מריחים סירחון תמידי ממנו ,  ולכן יש הרבה מאד חתולים אשר לא עושים בארגז כאשר יש חול מסוג זה .  בנוסף המרקם ה"קוצני "  של חול קריסטל לא טוב לחתולים והם סובלים מכך .
 את הצרכים חובה להוציא כגוש מתוך החול בכל יום ולוודא גובה של 12 ס"מ וארגז חול גבוה ורחב דיו כדי לאפשר לחתולה לחפור היטב וגם לכסות היטב כמובן .
 
מיצי מתנהג כמו כלב
החתול ממש מתנהג כמו אחד מהכלבים ,  או מכרסם צמחים ?  ריבי מאיר וריני חביב-עמירן ,  המומחיות לטיפול התנהגותי לחתולים ,  עונות לכם

