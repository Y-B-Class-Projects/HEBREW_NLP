גולשים יקרים ,  עזרו לנו להחליט
סיעת קדימה דאגה להזמין סיקור תקשורתי נרחב לביקור הח"כים בביה"ח שניידר הבוקר ,  אולם מערכת וואלה !  חדשות החליטה להימנע מלסקר את המצווה ,  מחשש לצחנה יח"צנית קשה .  עכשיו אתם קובעים - יש לנו על מה להצטער ? 
גם אנחנו במערכת החדשות של וואלה !  הוזמנו ,  כמו כלי תקשורת אחרים ,  לסקר את הביקור של ציפי לבני וחברי הכנסת של קדימה בבית החולים לילדים שניידר בפתח תקווה .  החלטנו לוותר ,  ולא לשלוח צלם או כתב לארוע ,  כי עם כל הכבוד ליושבת ראש האופוזיציה ,  ביקור אצל ילדים חולים בפורים הוא דבר שצריך להיעשות פנימה ,  בלי עדלאידע תקשורתית שתלווה אותו .  לטעמנו בוואלה !  חדשות ,  אף אחד לא צריך למחוא כפיים לנבחרי ציבור שמדי פעם פועלים למען הציבור .  
מעבר לזה ,  כבודם של חברי הכנסת במקומם מונח ,  אבל ביקור אצל ילדים חולים בפורים הוא דבר שמתאים יותר לקבוצות ספורט או אמנים מפורסמים .  אנחנו לא מכירים אף ילד ,  חולה או בריא ,  שציפי לבני או שאול מופז משמחים אותו בימים הקשים בהם הוא מתמודד עם מחלה או פציעה קשה .  
דוברות מפלגת קדימה לא נתנה להחלטה שלנו להרוס להם את החגיגה .  אחר הצהרים הגיעו למערכת תמונות של הפוליטיקאים המחופשים בצירוף ציטוט של לבני שאומרת  " באנו הנה בפורים ,  במקום לעסוק בעצמנו ,  לשמח את הילדים ".  אז כן ,  במקום לעסוק בעצמם ,  החליטו חברי קדימה לייצר אירוע יחסי ציבור בבית חולים ולפרסם זאת כמה שניתן ,  עם כל זווית ,  בכל תמונה ובכל הפומפוזיות האפשרית .
 ואולי זו רק ציניות של התקשורת ?  אולי ביקור מלא כוונות טובות של אנשי ציבור עסוקים שחילקו אוזני המן לילדים הוא משהו שציבור הגולשים שלנו בעצם ישמח לקרוא ולראות ?  אולי לא צריך כל דבר לבחון במשקפיים ביקורתיים וחשדניים ? 
לכן ,  אנחנו שואלים אתכם :  החליטו והצביעו - האם הייתם רוצים לראות תמונות מהביקור ולקרוא דיווח עיתונאי בעניין ,  או שמדובר כאן ביחסי ציבור מיותרים למצווה שאמורה להיעשות בסתר ? 

גולשים יקרים ,  עזרו לנו להחליט
סיעת קדימה דאגה להזמין סיקור תקשורתי נרחב לביקור הח"כים בביה"ח שניידר הבוקר ,  אולם מערכת וואלה !  חדשות החליטה להימנע מלסקר את המצווה ,  מחשש לצחנה יח"צנית קשה .  עכשיו אתם קובעים - יש לנו על מה להצטער ? 

