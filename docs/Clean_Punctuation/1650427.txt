כלב מי שזולל את עגילי החברה של הנסיך
זוג עגילי הפנינה שהעניק הנסיך וויליאם כמתנת יום הולדת לחברתו קייט ,  הגיעו לבסוף למערכת העיכול של כלבה ,  אוטו .  החברה נקלעה למבוכה ועצב ,  אך הנסיך הבטיח לרכוש עבורה זוג אחר
כשהנסיך וויליאם חיפש מתנה ראויה לכבוד יום הולדתה ה-28 של חברתו קייט מידלטון ,  הוא לא בחל באמצעים ובחר בעזרת סוחר פרטי את זוג עגילי הפנינה הטובים והיקרים ביותר שמצא .  העיתונים בממלכה הבריטית מדווחים היום  ( ראשון )  כי וויליאם עלול להצטער על ההפקה היוקרתית וזאת לאחר שנודע ,  כי כלבה של מידלטון העונה לשם אוטו ,  הפך את העגילים למעדן וזלל אותם .  
חברה של קייט שהתייחסה לזלילת הקוקר ספנייל ,  אמרה כי  " היא נכנסה לפאניקה .  היא חיפשה את העגילים על הרצפה ,  מתחת למיטה ,  בכל הבית ,  אבל לא מצאה אותם .  כשהיא חזרה לקומה העליונה היא שמה לב שכמה דברים על השידה שליד המיטה הוזזו ממקומם ,  ושיש סימני שיניים על שפורפרת קרם הידיים שמונחת שם .  נראה שאוטו נכנס לחדר השינה שלה ואכל את עגילי הפנינה .  הוא ישב על קצה מיטתה ,  ליקק את כפות רגליו ,  ונראה מאוד מרוצה מעצמו ".  
לדברי החברה ,  קייט היתה מאוד נבוכה ועצובה ,  אך כשסיפרה על כך לנסיך הוא צחק ואמר שהיא תצטרך לחכות שהם ייצאו מהצד השני של הכלב .  ואכן ,  כשהם יצאו שוב לעולם ,  הם היו לעוסים כל כך עד שלא ניתן לענוד אותם . " וויליאם אמר לה לא לדאוג ושהוא יקנה לה זוג נוסף ",  אמרה החברה של מידלטון .  
הוריה של מידלטון נתנו לה את אוטו כמתנה לחג המולד ,  והוא מלווה אותה בביקוריה במעונות המלכותיים בסנדרינגהאם ובאלמורל .
 
כלב מי שזולל את עגילי החברה של הנסיך
זוג עגילי הפנינה שהעניק הנסיך וויליאם כמתנת יום הולדת לחברתו קייט ,  הגיעו לבסוף למערכת העיכול של כלבה ,  אוטו .  החברה נקלעה למבוכה ועצב ,  אך הנסיך הבטיח לרכוש עבורה זוג אחר

