מייל סלולרי להמונים בפלאפון
פלאפון משיקה שירות חדש בשם Smart-Mail ,  המציע יכולות מעקב זמן-אמת אחרי תיבת מייל בטלפונים פשוטים
פלאפון משיקה  " מייל חכם ".  חברת הסלולר הודיעה היום כי היא משיקה שירות בשם Smart Mail ,  שמטרתו לספק יכולות Push Mail  מעקב בזמן אמת אחר תיבת הדואר האלקטרוני של המשתמש ,  במכשירי סלולר שאינם סמארטפונים .  האפליקציה עצמה פותחה על ידי Emoze הישראלית .
 השירות החדש ,  שתומך הן במייל פרטי והן במייל ארגוני ,  פועל על טכנולוגיית Push  במקום לבדוק מדי מספר קבוע של דקות האם התקבל מייל ,  השרת של השירות מתריע למכשיר כשמתקבלת הודעה חדשה ,  זאת על מנת לחסוך בזמן הסוללה ולקבל את ההודעה ברגע בו היא מגיעה לשרת המייל .
 Smart Mail עובדת עם שירותי מייל של וואלה !  ,  פייסבוק ,  Gmail ,  חלונות לייב ,  אקסצ'יינג' ועוד .  במקרה של סנכרון עם אאוטלוק ,  ניתן למשוך גם לוח שנה ואנשי קשר .  ניתן לפתוח גם קבצי וורד מצורפים .
 נכון לעכשיו ,  כ-15 מכשירי סלולר ,  ביניהם טלפונים הפועלים על סימביאן ומכשירים תומכי ג'אווה ,  עובדים עם השירות החדש .  בין הדגמים נמצאים נוקיה 3120 ,  6600 ,  6120 ,  6210 ,  6720 וסוני אריקסון 760 .  במהלך הרבעון הראשון של 2010 מבטיחה פלאפון להוסיף את הסמארט מייל לעשרות מכשירים נוספים .  
מחיר השירות ללקוח הפרטי הוא 12.90 ש"ח בחודש  ( כולל מע"מ )  ללקוח הפרטי ,  ו-9.90 ש"ח בחודש ללקוח העסקי  ( לא כולל מע"מ )  .  מעבר לכך ,  כך מגהבייט נוסף יעלה 10 אגורות ,  כשמגבלת התשלום בחודש היא 30 ש"ח .
 גילוי נאות :  וואלה !  ופלאפון הם חלק מקבוצת בזק .
 
מייל סלולרי להמונים בפלאפון
פלאפון משיקה שירות חדש בשם Smart-Mail ,  המציע יכולות מעקב זמן-אמת אחרי תיבת מייל בטלפונים פשוטים

