מיאמי :  דודי סלע הובס בסיבוב השני
הישראלי ,  המדורג 71 בעולם ,  נשבר ארבע פעמים נגד ורדאסקו ,  הפסיד תוך שעה וחמש דקות 6:1 ,  6:2 וסיים את דרכו בתחרות
אחרי הניצחון שלשום על ייבגני קורולב ,  קיווה דודי סלע לעשות צעד נוסף בטורניר מיאמי  ( פרסים בסך 3.645 מיליון דולר )  ,  אבל נפרד ממנו כבר בסיבוב השני .  הישראלי המידרדר ,  שנחת למקום ה-71 בעולם ,  הובס היום  ( שבת )  6:1 ,  6:2 על ידי פרננדו ורדאסקו וסיים את דרכו בתחרות .
 סלע פגש עד היום פעם אחת את ורדאסקו .  זה קרה בשנה שעברה ,  גם כן בארצות הברית במסגרת טורניר ניו הייבן ,  כאשר הישראלי הפסיד בשתי מערכות  ( 6:4 ,  6:4 )  .  הפעם המלאכה של הספרדי ,  שמדורג 12 בעולם ו-10 בטורניר ,  הייתה קלה הרבה יותר והושלמה לאחר שעה וחמש דקות בלבד .
 אחוזי ההגשות של סלע במערכה הראשונה היו עדיפות ,  באופן מפתיע ,  מאשר יריבו  ( 83 לעומת 64 )  ,  אבל סלע נשבר פעמיים וזה הספיק לורדאסקו לנצח 1:6 ולעלות ל-0:1 במערכות .  במערכה השנייה נחת סלע ל-41 אחוז בהגשות הראשונות ,  ורדאסקו חגג עליו ,  השיג שתי שבירות נוספות ,  ניצח 2:6 קליל ושלח את סלע הביתה .
 
מיאמי :  דודי סלע הובס בסיבוב השני
הישראלי ,  המדורג 71 בעולם ,  נשבר ארבע פעמים נגד ורדאסקו ,  הפסיד תוך שעה וחמש דקות 6:1 ,  6:2 וסיים את דרכו בתחרות

