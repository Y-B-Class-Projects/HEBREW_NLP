יוון :  14 להלפרין ,  41 לאולימפיאקוס
האדומים הביסו את איליסיאקוס 60:101 .  ספרד :  ריאל ממשיכה לנצח לפני מכבי ,  80:92 על אוברדויר .  ברצלונה גברה על ויאדוליד
אולימפיאקוס ממשיכה לדרוס את יריבותיה בליגה היוונית ללא רחמים ,  והערב  ( ראשון )  הגיע תורה של איליסיאקוס ,  שחטפה על הראש מהאדומים תבוסה בלא פחות מ-41 הפרש ,  101:60 .  האורחים עוד הצליחו להישאר בטווח נגיעה ברבע הראשון ,  וירדו למחצית בפיגור 14  " בלבד ",  אבל רבע שלישי מזוויע ,  בו קלעה איליסיאקוס 12 נקודות בלבד לעומת 27 של המארחים ,  הוביל לתוצאה המפלצתית .  מאברוקפלאידיס הוליך את אולימפיאקוס עם 17 נקודות ב-7 מ-8 מהשדה ,  בעוד יותם הלפרין  ( 4 מ-8 לשלוש )  ושחורציאניטיס הוסיפו 14 נקודות כל אחד .  ונטיגו קאמינגס ,  אקס מכבי תל אביב ,  הוליך את המפסידים עם 13 .  
גם פנאתינייקוס ,  שסיימה את דרכה באירופה ,  מצאה ניצחון ליגה ,  אבל היא הייתה צריכה לעבוד קשה הרבה יותר .  שחקניו של אוברדוביץ' יצאו למשחק חוץ מול פאוק סלוניקי ,  וחזרו עם ניצחון 74:82 ,  שמנע מהם מבוכה לאחר שאיבדו פער דו ספרתי .  האורחים פתחו טוב ושלטו מהפתיחה במשחק ,  כשהם רושמים רבע שני טוב ,  בדרך לפער 10 .  ברבע השלישי הפער גדל ,  אבל אז קאמבק של פאוק החזיר אותם עד פיגור 4 בלבד .  אלא שבאטיסט ודרו ניקולס לא נתנו למארחים לחזור ,  והבטיחו את הניצחון ,  3 דקות לסיום המשחק .  ניקולס ובאטיסט הוליכו את קלעי פנאתינייקוס עם 15 נקודות כל אחד ,  בעוד אנטוניס פוטסיס הוסיף 12 .  כריס מונרו קלע 24 לפאוק .  
השליטה המוחלטת של ברצלונה בליגה הספרדית נמשכה גם היום במסגרת המחזור ה-24 .  הקטלאנים לא התקשו לגבור 59:73 בחוץ על ויאדוליד והחזירו את הפער מקאחה ויטוריה השנייה לשתי נקודות .  הגנה נהדרת של בארסה ברבע הראשון ,  בו עצרה את ויאדוליד על שבע נקודות בלבד ,  עשתה את העבודה לקראת המשך רגוע ,  למרות משחק לא טוב של חואן קרלוס נבארו  ( 4 נקודות בלבד )  וריקי רוביו  ( 7 )  .  טרנס מוריס היה הקלע הבולט של ברצלונה עם 20 נקודות והוסיף 8 ריבאונדים ,  כשארזם לורבק תרם 17 מול 16 של למונט בארנס אצל המארחים .
 החגיגות של ריאל מדריד מההעפלה לשלב ההצלבה ביורוליג ומיום ההולדת ה-108 של המועדון ,  נמשכו בניצחון הליגה 80:92 היום על אוברדוירו .  לפני המפגש מול מכבי תל אביב בטופ-16 ,  בקרב על המקום הראשון בבית ,  ריאל ממשיכה להיראות מצוין .  דווקא האורחים מהמקום הלפני אחרון פתחו טוב יותר ואף הוליכו בשש נקודות יתרון בתום הרבע הראשון ,  אך ריאל העבירה הילוך ברבע השני וירדה למחצית ביתרון שש נקודות משלה .  במחצית השנייה ניסתה האורחת לחזור ,  עם משחק נהדר של 26 נקודות ו-7 ריבאונדים מצד ג'רמיה מאסי ו-23 של קונסטנטינוס וסילאידיס ,  אבל טרוויס האנסן עם 17 ואנטה טומיץ' עם 16 שמרו את הבלאנקוס בהובלה עד לסיום .
 
יוון :  14 להלפרין ,  41 לאולימפיאקוס
האדומים הביסו את איליסיאקוס 60:101 .  ספרד :  ריאל ממשיכה לנצח לפני מכבי ,  80:92 על אוברדויר .  ברצלונה גברה על ויאדוליד

