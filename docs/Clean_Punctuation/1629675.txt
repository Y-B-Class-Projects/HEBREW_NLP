האם החונטה הצבאית מוותרת על השלטון בגינאה ? 
שר ההגנה הגינאי ,  שמשמש כמחליפו של ראש החונטה הצבאית שנפצע בניסיון התנקשות ,  אמר בנאום לאומה כי יש להקים ממשלה בשיתוף האופוזיציה ,  לקראת קיום בחירות כלליות
 ( צילום :  רויטרס .  עריכה :  יאיר דניאל ) 
סקובה קונטה ,  שר ההגנה של החונטה הצבאית השולטת בגינאה מאז 1984 ,  אמר אמש  ( רביעי )  כי יש להכין את המדינה לקראת שובו של השלטון האזרחי וקרא להקמת ממשלת אחדות לאומית ,  במסגרתה יכהן ראש ממשלה מהאופוזיציה .
 קונטה משמש כמחליפו של מנהיג החונטה ,  מוסא  " דאדיס "  קמרה ,  שנפצע באורח קשה מאוד בניסיון התנקשות בחייו בתחילת החודש שעבר ,  לאחר שנורה על ידי אחד מסגניו .  בנאום טלוויזיוני התייחס לראשונה קונטה למצבו של קמרה ,  המאושפז במרוקו ,  ואמר כי  " חייו אינם בסכנה ,  אבל הוא צריך זמן ,  סבלנות וטיפול רפואי למשך זמן מה כדי להחלים לחלוטין ".  בהמשך דבריו קרא קונטה להקמת ממשלה זמנית במדינה ,  שתקבע תאריך יעד חדש לעריכת בחירות כלליות ,  לאחר שאלה נדחו על ידי קמרה . " אנו צריכים לפעול למען שלום ואחדות העם הגינאי ,  ולהניח יסודות חדשים למערכת הפוליטית שלנו ",  אמר . " הדבר החשוב ביותר כעת הוא חידוש האמון בין הממשלה לבין הנמשלים ".  הנשיא קמרה עומד בראש החונטה הצבאית בגינאה ,  והוא עלה לשלטון לפני כשנה בהפיכה שקטה ,  לאחר מותו של השליט הוותיק לאנסנה קונטה .  מאז חודש ספטמבר הוא נמצא בבידוד בינלאומי ,  בעקבות מהומות נרחבות במהלכם ,  לטענת ארגוני זכויות אדם ,  נהרגו לפחות 150 ממתנגדי השלטון .
 בדצמבר ירה בנשיא קמרה קצין צבא שהיה מקורב אליו .  בראיון לרדיו הצרפתי RFI אמר הקצין טומבה דאיקיטה ,  המבוקש על ידי שלטונות המדינה ,  שקמרה ניסה להאשים אותו בטבח במפגינים בספטמבר .  לדבריו ,  הוא ירה בקמרה כדי להתחמק ממעצר ,  מכיוון שהוא הרגיש נבגד . " יריתי בו כי קמרה ביצע מעשה בגידה .  הוא ניסה להאשים אותי בכל מה שקרה בספטמבר 28 .  זה היה מעשה בגידה שגרם לי לפעול ",  אמר דיאקיטה בראיון רדיופוני מוקלט .  לדבריו ,  הוא מסתתר מאז המקרה ,  ולא ידוע אם הוא עדיין בגינאה או ברח ממנה .
 
האם החונטה הצבאית מוותרת על השלטון בגינאה ? 
שר ההגנה הגינאי ,  שמשמש כמחליפו של ראש החונטה הצבאית שנפצע בניסיון התנקשות ,  אמר בנאום לאומה כי יש להקים ממשלה בשיתוף האופוזיציה ,  לקראת קיום בחירות כלליות

