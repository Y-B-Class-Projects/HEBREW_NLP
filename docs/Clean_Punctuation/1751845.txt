שחקן בבית"ר : " חוסר הוודאות מוסיף מוטיבציה "
 מלמיליאן עדיין לא החליט על ההרכב מול הפועל פ"ת ,  בקבוצה דווקא מרוצים : " הדבר הכי יפה השבוע ".  גאידמק לא יגיע לאימון
הבעלים של בית"ר ירושלים ,  ארקדי גאידמק ,  היה צפוי להגיע ביום שישי לאימון הקבוצה בבית וגן ולערוך שיחה קצרה ומעודדת עם השחקנים והצוות המקצועי ,  אולם לבסוף ביקורו בוטל .  גאידמק עדיין עומד בהחלטתו לא למכור את הקבוצה בשלב זה ועורך הדין שלו ישראל שלו אמר השבוע כי  " אם יקרה משהו זה יהיה בתום העונה .  מספיק לקשקש כי גומא איבד את האפשרות שלו וכעת הקבוצה לא למכירה ". 
אימון הקבוצה יתקיים היום אחר הצהריים בטדי והוא יהיה סגור לכלי התקשורת .  המאמן אורי מלמיליאן רוצה לתרגל מספר אופציות להרכב וככל הנראה רק מחר יחליט על זהות ה-11 במשחק הרדיוס הביתי נגד הפועל פתח תקוה  ( שבת ,  18:45 )  .  מלמיליאן מתלבט במספר עמדות כאשר תומר בן יוסף נמצא בעדיפות גבוהה לחזור להרכב בעמדת הבלם ,  כמו עידן טל שצפוי לחזור לקישור .  
מלמיליאן עדיין מתלבט בין כריסטיאן אלברז לאלי דסה באגף ימין ואף שוקל את הצבת אלברז באגף שמאל במקומו של אבי ריקן .  גם חן עזריאל נמצא בתמונת ההרכב והתחושה בקרב השחקנים כי המאמן צפוי לערוך איזשהו שינוי במערך ולעלות עם שני חלוצים בשבת הקרובה .  שחקן בקבוצה סיפר : " הדבר הכי יפה השבוע הוא שאף אחד כמעט לא בטוח בהרכב וזה מוסיף למוטיבציה הגבוהה .  זה מוסיף גם מתח ,  אבל בבית"ר תמיד יש את זה ". 

שחקן בבית"ר : " חוסר הוודאות מוסיף מוטיבציה "
 מלמיליאן עדיין לא החליט על ההרכב מול הפועל פ"ת ,  בקבוצה דווקא מרוצים : " הדבר הכי יפה השבוע ".  גאידמק לא יגיע לאימון

