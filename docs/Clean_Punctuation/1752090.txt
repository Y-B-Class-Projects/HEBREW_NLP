תל אביב מתמקדת במפצלי הדירות
הלחץ על היזמים והעונשים בגובה מאות אלפי השקלים עשו את שלהם ותופעת פיצול הדירות בת"א הופסקה כמעט סופית .  היזמים ,  שלא מצליחים להיפטר מהנכסים המבוקשים ,  טוענים :  הירידה בהיצע תעלה את מחירי השכירות ותבריח את הצעירים
עיריית תל אביב ומערכת המשפט הצליחו לבלום את אופנת פיצולי הדירות .  העירייה הגבירה את הלחץ המופעל על יזמים שפיצלו דירות באופן לא חוקי ואילו בתי המשפט הטילו עונשים כבדים של מאות אלפי שקלים .  צעדים אלה הצליחו להרתיע יזמים שמנסים כעת להיפטר מהדירות או להשיבן למצב המקורי מלפני הפיצול .  
תופעת פיצול הדירות נתנה מענה טוב גם ליזמים וגם לשוכרים .  היזמים הצליחו להגדיל מאוד את התשואה שלהם באמצעות פיצול דירה לכמה יחידות ,  והשכרתן במחיר כולל הגבוה מהמחיר שהיו יכולים לקבל על דירה אחת .  השוכרים מצדם ,  שכרו דירות ,  קטנות אמנם ,  אבל במחירים נמוכים יחסית לשוק התל אביבי הגואה .  
מהנדס העיר חזי ברקוביץ' מסביר כי הסיבה ליד הקשה שנוקטת העירייה היא הבעיות שיוצרות הדירות המפוצלות - פיצול לא חוקי מגדיל את העומס על התשתיות בבניין עצמו ובסביבה באופן לא מבוקר וכן מהווה סכנה בטיחותית .  לדבריו ,  העירייה מקדמת כיום פתרון חלופי בדמות דירות קטנות שיוקמו בצפון-מערב העיר . 
" המאבק במפצלים אמור להעלות את המחירים כי יהיו פחות דירות ",  אומר מנהל סניף דרום של רשת התיווך אנגלו סכסון ,  אורן זמיר , " מצד שני ,  המחירים כל כך גבוהים שזה יכול לדחוק את הצעירים מחוץ לעיר ,  בהיעדר אלטרנטיבה של דירות קטנות זולות ". 

תל אביב מתמקדת במפצלי הדירות
הלחץ על היזמים והעונשים בגובה מאות אלפי השקלים עשו את שלהם ותופעת פיצול הדירות בת"א הופסקה כמעט סופית .  היזמים ,  שלא מצליחים להיפטר מהנכסים המבוקשים ,  טוענים :  הירידה בהיצע תעלה את מחירי השכירות ותבריח את הצעירים

