מאסר עולם לקנדי שתכנן פיגועים בטורונטו
זכריה עמרה עמד בראש תא טרור שתכנן לפוצץ 3 טונות חומר נפץ במרכז טורונטו ב-11 בספטמבר 2006 .  ביהמ"ש : " אם היה מצליח במעשיו ,  היה זה הפשע המחריד ביותר בתולדות קנדה "
 זכריה עמרה ,  צעיר קנדי בן 24 ,  נדון היום  ( שלישי )  למאסר עולם על ידי בית משפט באונטוריו לאחר שנמצא אשם בתכנון לבצע פיגוע טרור גדול .  עמרה הודה כי עמד בראש קבוצת טרור שכונתה  " 18 המחבלים מטורונטו "  שתכננה לפוצץ שלוש משאיות מלאות בחומר נפץ ,  בבורסה ובבסיס צבאי בעיר טורונטו .  כמו כן תכננה הקבוצה ,  המורכבת מאזרחי קנדה ,  להסתער על בניין הפרלמנט באוטווה ולערוף את ראשו של ראש הממשלה ,  סטיבן הארפר ,  אם כי ישנם דיווחים סותרים לגבי מידת ההתקדמות שהשיגה הקבוצה בתוכנית זו .
 עמרה נעצר בשנת 2006 לאחר שמודיע משטרתי הצליח להסתנן לתא הטרור וחשף את התוכנית שהייתה אמורה לצאת לפועל ב-11 בספטמבר 2006 ,  יום השנה החמישי לפיגועי התאומים .  כוחות מיוחדים של משטרת קנדה עצרו את החשודים לפני שהספיקו לבצע את תוכניתם ,  אך לאחר שרכשו את כל החומרים הדרושים להכנת מטעני חבלה .  במהלך משפטו של עמרה אף התברר כי הוא למד באינטרנט כיצד להכין פצצה מדשן .  השוטרים שביצעו את המעצרים אף ביצעו פיצוץ מבוקר של מטען דומה לזה שתכננו המחבלים לפוצץ ,  בכדי להעריך את מידת הנזק שהיה נגרם .  הם קבעו כי מאות בני אדם היו נהרגים לו מטען דומה היה מופעל מחוץ לבורסה בטורנטו .
 בשבוע שעבר ,  בשימוע שנערך לו ,  הקריא עמרה מכתב פתוח לאזרחי קנדה ,  בו אמר כי הוא חוזר בו לחלוטין מהאידיאולוגיה הקיצונית שהנחתה אותו והתנצל על הנזק שהוא גרם .  הוא ביקש מבית המשפט שיפגין כלפיו חמלה וטען שמאז מעצרו הוא פעל לשנות את חייו וכך הפך  " מאיש של הרס לאיש של בנייה ".  השופט ברוס דורנו שניהל את המשפט לא נענה לדרישה זו ואמר כי קמרה  " תכנן את הפשע המחריד ביותר בתולדות קנדה ". 
שעות קודם לכן נגזרו 12 שנות מאסר על חבר אחר בקבוצה ,  סעד ראיה שהורשע בשורה של עבירות טרור .  מבין 18 חברי הקבוצה שנעצרו ,  נאשם אחר כבר סיים לרצות עונש של שנתיים במאסר .  שבעה חשודים אחרים שוחררו וחמישה ממתינים לתחילת משפטם .
 
מאסר עולם לקנדי שתכנן פיגועים בטורונטו
זכריה עמרה עמד בראש תא טרור שתכנן לפוצץ 3 טונות חומר נפץ במרכז טורונטו ב-11 בספטמבר 2006 .  ביהמ"ש : " אם היה מצליח במעשיו ,  היה זה הפשע המחריד ביותר בתולדות קנדה "
 
