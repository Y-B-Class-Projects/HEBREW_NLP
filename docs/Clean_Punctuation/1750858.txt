בלוג ויוה - נובמבר 
" צ'אמפס 12 ",   " נשות אפריסיו "  ו"החברה שלי "  מגיעות לערוצים ויוה וויוה פלטינה
23 בנובמבר ,  2010
גולשים אהובים ,  יש לנו הפתעה משמחת בשבילכם !  בעוד כשבועיים בדיוק תעלה סדרת הנוער  " צ'אמפס 12 "  בערוץ ויוה ,  ועכשיו כבר ניתן לגלות שפרקי הסדרה יועלו גם לאתר ,  יום אחד בלבד לאחר שידורם בטלוויזיה ! 
מדי בוקר נעלה לאתר את הפרק של  " צ'אמפס 12 "  ששודר יום קודם לכן בערוץ ,  לטובת כל מי שפספס או למי שמוכרח לראות פעם נוספת את הבלונד הזוהר של ליז סולרי והקוביות של תומאס דה לאס הראס .  כמו כן ,  כבר בשבוע הבא נפתח את דף הסדרה של  " צ'אמפס 12 ",  בעזרתו תוכלו להתכונן לקראת עלייתה של הטלנובלה .  דף הסדרה יכיל את תקציר העלילה ,  הפרומו ,  מידע על הדמויות ,  גלריות עשירות ,  קצרים ועוד .
 להזכירכם ,  ב-6 בדצמבר ישודר הפרק האחרון של  " דון חואן ",  וביום שלמחרת  " צ'אמפס 12 "  תחל את שידוריה בשעה 20:00 בערב .
 
15 בנובמבר ,  2010
היכונו לבואה של הסדרה הכי נועזת שנראתה לאחרונה על המסך  - " נשות אפריסיו ",  הטלנובלה המקסיקנית שעוררה הדים בכל דרום אמריקה ,  מגיעה לערוץ ויוה ב-16 בדצמבר ותחליף את  " ים של אהבה ".  
" נשות אפריסיו "  גרפה ביקורות חריפות מאוד וגלי מחאה חסרי תקדים בעת שידורה במקסיקו השנה ,  בעיקר בגלל הרומן הלסבי שהיא מציגה .  ואם זה לא מספיק ,  הטלנובלה בת 117 הפרקים מכילה גם סצנות ארוטיות ,  ובכלל הסדרה עוסקת בנושאים פרובוקטיביים כמו פוליגמיה ,  פתיחות מינית ,  שירותי ליווי והתמכרות למין ,  כך שאפשר להבין מדוע הסערה התקשורתית סביב הטלנובלה הייתה גדולה .  חלק מגופי השידור של מקסיקו ,  ביניהם גם  " טלביסה ",  לא אהבו את מה שהם ראו ,  ואפילו שקלו להטיל חרם על כל השחקנים המשתתפים בה ולא להעסיקם בפרויקטים עתידיים ..  .
 הטלנובלה מביאה לנו את סיפורן של בנות משפחת אפריסיו .  מדובר בנשים מודרניות ,  חזקות ודעתניות ,  שלמדו שאינן זקוקות לגברים כדי לשרוד .  עוד דבר שמשותף להן - הן כולן אלמנות שילדו רק בנות .  סקס ,  מערכות יחסים ,  נישואים ,  אימהות וגירושים ,  הם רק חלק מהנושאים שנתקל בהם בטלנובלה זו .
" נשות אפריסיו "  זכתה בשנת 2010 בחמישה פרסים בפסטיבל הטלנובלות היוקרתי FyMTI ,  בין השאר - פרס הטלנובלה הטובה ביותר ,  פרס התסריט הטוב ביותר ופרס השחקנית הטובה ביותר לגבריאלה דה לה גרסה ,  שמגלמת את אחת מהדמויות הראשיות  ( אלמה )  בסדרה .
 טלנובלה חושפנית וסוחפת ,  אסור לפספס !  
" נשות אפריסיו "  - החל מ-16 בדצמבר ,  ימים ראשון-חמישי בשעה 21:40 .
 
10 בנובמבר ,  2010
אוהבי קוריאניות יקרים ,  אנחנו שמחים לבשר לכם שאחת ממשאלות ליבכם עומדת להתגשם  - " החברה שלי "   ( בלועזית - My Girl )  מגיעה לערוץ ויוה פלטינה ב-10 בדצמבר !  !  !  !  כן ,  אנחנו יודעים כמה רציתם וכמה ביקשתם שנשדר את הסדרה הזו ,  והנה ,  זה קורה ..  .  הסדרה תשודר במקום  " בחורים רעים ",  שתגיע לסיומה המרגש ב-3 בדצמבר .
" החברה שלי "  היא קומדיה רומנטית שנחשבת לאחת הדרמות הקוריאניות המצליחות ביותר בכל הזמנים .  הסדרה ,  בת 16 הפרקים סחפה אחריה מיליוני צופים בכל יבשת אסיה .  בסדרה משתתף השחקן יי ג'ון גי ,  המוכר לנו מדרמת האקשן המצליחה  " בין כלב לזאב ". 
הסדרה מספרת את סיפור אהבתם של יורין ,  בחורה יפהפייה שעובדת כמדריכת תיירים באי ג'ג'ו שבקוריאה ,  וגונג צ'אן ,  יורש של בית מלון יוקרתי .  על ערש דווי ,  מבקש סבו האהוב של גונג צ'אן לפגוש את נכדתו ,  שנעדרת מזה שנים לאחר שרעידת אדמה קטלנית פקדה את איזור מגוריה .  גונג צ'אן פוגש את יורין ומציע לה להתחזות לנכדה האבודה ,  בעוד הוא מחפש את הדודנית האמיתית .
 יורין ,  שזקוקה נואשות לכסף כדי לשלם את חובות אביה ,  נענית להצעה ואט אט גם מתאהבת בגונג צ'אן .  יורין שומרת את אהבתה בסוד מכיוון שהיא יודעת שקשר זוגי ביניהם הוא בלתי אפשרי ,  בגלל הבדלי המעמדות והשקר שמרחף מעליהם .  אבל כמו בכל דרמה קוריאנית מוצלחת ,  גונג צ'אן מתאהב בה בחזרה והשניים נאלצים להתמודד עם קשיים רבים הנערמים בפניהם בדרך למימוש אהבתם הגדולה .
" החברה שלי "  היא סדרה חובה לכל אוהבי הקוריאניות ,  ולמי שעוד לא מכיר את הז'אנר הקוריאני - זו ההזדמנות להתאהב !  
" החברה שלי "  - החל מ-10 בדצמבר ,  מדי שישי בשעה 15:10 ,  2 פרקים ברצף .
 
7 בנובמבר ,  2010
אהבתם את  " רבלדה "?  השתגעתם על  " ים של סודות "?  אז תתכוננו ,  כי אתם הולכים להתאהב ב"צ'אמפס 12 ",  סדרת הנוער החדשה שמגיעה אל ערוץ ויוה ב-7 בדצמבר ותחליף את  " דון חואן ".  נשים יפהפיות ,  גברים מסוקסים והמון כדורגל ואהבה - מה צריך יותר מזה בשביל טלנובלה סקסית וכייפית ,  שתעשה לנו חורף חם במיוחד ..  .
" צ'אמפס 12 "  מביאה לכם את סיפורם של שרלוט  ( ליז סולרי )  וגונסלו  ( תומאס דה לאס הראס )  .  היא - בובת ברבי שעסוקה כל היום במראה החיצוני שלה ,  הוא - שחקן כדורגל מוכשר שחולם לשחק בחו"ל .  גונסלו מוקסם מיופייה של שרלוט כשהוא פוגש אותה לראשונה ,  ואינו מעלה כלל על הדעת שהיפהפייה הזו רוצה להרוס לו את הקריירה ! 
גונסלו קצת שכח הוא הכיר את שרלוט כשהם היו ילדים .  אז ,  הוא השפיל אותה כך שהשאיר בה צלקת לכל החיים .  כדי לנקום בו ,  קונה שרלוט את קבוצת הכדורגל בה הוא משחק ומתחילה להראות לו מי הבוס .  שרלוט וגונסלו הופכים ליריבים מרים ,  אך במהרה ייאלצו לשתף פעולה כדי למנוע את פירוק הקבוצה ,  ותוך כדי הם גם ילמדו להעריך ולאהוב זה את זו .
" צ'אמפס 12 "  שהופקה ע"י דורי מדיה  ( "לה לולה ",   " אמנדה או "  ו"דייט בליינד ")  ,  נכתבה ע"י התסריטאית פטריסיה מלדונדו ,  שאחראית בין היתר גם לכתיבת הטלנובלות המצליחות שכולנו אהבנו  - " קטנטנות "  ו"המורדים ".  לטלנובלה 120 פרקים והיא שודרה בארגנטינה בשנת 2009 .
" צ'אמפס 12 "  - החל מ-7 בדצמבר ,  ימים ראשון-חמישי בשעה 20:00 .
 
2 בנובמבר ,  2010
הבלוג גאה להציג פינה חדשה דנדשה - ימי הולדת !  כל תחילת חודש לועזי נפרסם בבלוג אילו כוכבי טלנובלות חוגגים יום הולדת באותו החודש .  ככה תוכלו לדעת לאיזה כוכב מגיע מזל טוב  ( או בספרדית - Feliz Cumpleanos )  ,  איזו כוכבת נולדה בדיוק בתאריך שלכם ואפילו ננסה לבדוק מה אומרים השמיים על 12 המזלות ,  והאם זה באמת מתחבר לכוכבי הטלנובלות שלנו .  נכון מדליק ? אז בלי קשקשת מיותרת ,  בואו ניגש לעניין ונבדוק מי נולד החודש  ( נובמבר )  .
 סבסטיאן אסטבנז ,  שמככב בימים אלו ב"הירושה "   ( ערוץ ויוה פלטינה )  ,  יחגוג החודש יום הולדת 40 .  אתם ודאי זוכרים את אסטבנז מהטלנובלה  " מישהו שומר עליי "   ( ניקולאס )  ,  וצופי הטלנובלות הותיקים יותר שביניכם זוכרים אותו גם מהטלנובלות הנוסטלגיות  " אהבה אסורה "   ( בטו )  ו"כמוך וכמוני "   ( ווילי )  .  אסטבנז הוא בן מזל עקרב ,  ולפי האסטרולוגיה בני מזל עקרב נמשכים מאוד לכסף ,  ולרוב בוחרים לעסוק בעבודות שקשורות לעסקים ולבורסה .  אצל אסטבנז ,  כפי שאנחנו יודעים ,  זה לא תפס בכלל ,  מגיל 26 הוא משחק בטלנובלות ולא נראה שהוא בדרך החוצה .
 הייתם מאמינים שקו היאה סון ,  שמשחקת ב"בחורים רעים "  את ג'אנדי ,  נערה בתיכון ,  תהיה החודש בת 26 ?  !  הניתוח האסטרולוגי של בנות מזל עקרב מתאים מאוד גם לדמות שהיא משחקת בסדרה - ג'אנדי .  בנות מזל עקרב ידועות כבחורות חריפות וביקורתיות ,  שנוהגות להעמיד את בני זוגן לעתיד במבחן ממושך לפני שהן מתמסרות להם  ( מזכיר לכם אולי את מערכת היחסים שלה עם ג'ון פיו ?  )  .  בנוסף ,  האסטרולוגיה אומרת שבנות מזל עקרב שונאות חוסר צדק ,  ומוכנות לנקום ולהשפיל את מי שמוביל לכזה .  כולנו זוכרים איך ג'אנדי יצאה כנגד חבורת פ' 4 ,  לאחר שאלו העזו להשפיל את חברתה ללימודים .
 גבי אספינו היא שחקנית יפהפייה שפשוט מסרבת להזדקן - היא לא השתנתה בהרבה מאז שראינו אותה לראשונה ב"לונה ".  מאז נהנו ממנה גם בטלנובלה  " זהות אבודה "  ובחודשים האחרונים אנחנו צופים בה מדי יום ב"מלאך ושטן ".  בנות מזל עקרב נוטות להימשך בדרך כלל לגברים בעייתיים ,  קשוחים ולפעמים חולי-שליטה ,  שמוכרחים להיות אלו שיגידו את המילה האחרונה .  זה מעניין מאוד מכיוון שלפי כל הפרסומים ,  מושא האהבה הנוכחי של אספינו הוא ג'נקרלוס קנלה .  ג'נקרלוס ,  יש משהו שלא סיפרת לנו ? 
דניאל הני משחק את הנרי ב"סאם סון המתוקה ",  הסדרה הקוריאנית המצליחה שכל פרקיה זמינים לצפייה כאן באתר ויוה .  הני הוא בן מזל קשת ,  הידועים כאנשים שאוהבים לנדוד בכל העולם ,  לצאת להרפתקאות חדשות ולטייל בכל מקום אפשרי .  וזה בדיוק מה שהני עשה במסגרת קריירת הדוגמנות שלו .  הוא הסתובב בכל העולם והגיע לארצות הברית ,  צרפת ,  איטליה ,  טיוואן והונג קונג .  וכל זה בזמן שהוא לומד במקביל בקולג' ..  .  ממש מולטי-טאסקינג - בן מזל קשת טיפוסי ! 
זו הפעם הראשונה שאנחנו פוגשים את בנחמין ויקוניה על המסך שלנו  ( פרנקו ב"דון חואן ")  ,  אבל כדאי שתדעו שמדובר בשחקן צ'יליאני מפורסם ומצליח ששיחק בסרטי קולנוע רבים .  לפי האסטרולוגיה ,  בני מזל קשת  ( וויקוניה ביניהם )  הם בדרך כלל כאלו שפוחדים ממחויבות ,  לא מצליחים להחזיק קשר זוגי ובטח שלא להתמסד ..  .  אצל ויקוניה זה ההפך הגמור - הבחור נשוי באושר +2 !  ואם כבר אנחנו מדברים על ויקוניה ,  יש לנו גם סקופ נחמד לחלוק - הוא היה אמור לשחק את דמותו של פקונדו ב"לה לולה ",  ואפילו הצטלם לפיילוט  ( הפרק הראשון )  של הטלנובלה .  לבסוף הוחלט כי לוסיאנו קסטרו יחליף אותו בתפקיד .  תגידו ,  רק לנו זה קשה לדמיין את ויקוניה  ( שהתרגלנו אליו כפרנקו הרשע ב"דון חואן ")  כפקונדו טוב הלב ? 
4.11.66 - סרחיו סנדל  ( דמיאן ב"מחר ולתמיד ",  אהרון ב"שיכורה מאהבה "  וססאר ב"כואב הלב ")  - יחגוג החודש 44.4.11.59 - ססר אבורה  ( אאוחניו ב"הכל בשביל האהבה ",  אסטבן ב"אם חורגת ",  אטיליו ב"לילות מריאנה "  ופדריקו ב"חבקי אותי חזק ")  - יחגוג החודש 51.7.11.65 - חואן פבלו שוק  ( גונסלו ב"דונה ברברה ",  מאוריסיו ב"אין שטוחות בגן עדן ",  דמיאן ב"הסערה "  ופרננדו ב"תשוקת הנצים ")  - יחגוג החודש 45.11.11.43 - ארתורו בונין  ( גרגוריו ב"הירושה ",  מנואל ב"חיים גנובים "  ומרסל ב"המורדים ")  - יחגוג החודש 67 .
 12.11.43 - ארנלדו אנדרה  ( לאוראנו ב"אחים בדם ",  פבלו ב"קוראים לזה אהבה ",  לסארו ב"אני צועני "  וחררדו ב"עשירים ומפורסמים ")  - יחגוג החודש 67.14.11.74 - נטליה אספרון  ( לוס ב"הכל בשביל האהבה "  ובלנקה ב"רק נשיקה ")  - תחגוג החודש 36.18.11.70 - לורנה פאס  ( מרגריטה ב"הפיתוי "  ופטריסיה ב"אני בטי המכוערת ")  - תחגוג החודש 40.19.11.79 - מישל וויט  ( אירנה ב"מחר ולתמיד ",  מישל ב"בגידה ",  ויויאן ב"אם חורגת "  ונדיה ב"כיתה 406 ")  - תחגוג החודש 31.26.11.79 - דבורה סקו  ( מריה ב"ללא ספק "  וסול ב"אמריקה ")  - תחגוג החודש 31.27.11.51 - ורה פישר  ( קיארה ב"הדרך להודו ",  אורסולה ב"אמריקה "  ואיווט ב"האחד ")  - תחגוג החודש 59.30.11.75 - אאוחניה טובל  ( אנדי ב"אחים בדם ",  ססיליה ב"הנשים של אף אחד ",  ברברה ב"חיים שלי ",  נואל ב"קוראים לזה אהבה "  וסילבינה ב"סנטרל 099 ")  - תחגוג החודש 35 .
 דרך אגב ,  אל תחשבו ששכחנו מסקר הגלאנים - בימים הקרובים נפרסם את התוצאות ,  ובינתיים אל תפסיקו להצביע ולהשפיע ! 

בלוג ויוה - נובמבר 
" צ'אמפס 12 ",   " נשות אפריסיו "  ו"החברה שלי "  מגיעות לערוצים ויוה וויוה פלטינה

