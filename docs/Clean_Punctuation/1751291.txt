להיות כמו כולם
קטלוג חורף 2011 של מנדינקה מנסה לשדר לכם שהוא מגניב ,  חבל רק שהוא נראה כמו הדוגמנית הנוטה ליפול שמאכלסת אותו
הרצון להיות מגניב ,  זה אנחנו יודעים כבר מהילדות ,  עולה ביוקר .  אבל לא תמיד העלויות שכרוכות בניסיון הזה מחזירות את ההשקעה .  לפעמים אחרי הניסיון להיראות מגניב ,  כל שיראו על פניך הוא שאריות של מה שהיה פעם אתה ,  לצד הנוכחות הברורה והלא נעימה של הניסיון שאין לו כיסוי .  
זו התחושה שעולה מקטלוג חורף 2011 של מנדינקה .  המותג של טלי טנא ושימי בר ,  התאפיין תמיד בסוג של שקט ,  ופנייה לנשים בוגרות יחסית .  מתוך אותו מקום קשה לציין רגעי מפתח מפתיעים ,  אך אפשר לאתר קווי מתאר ברורים .  לא כך העונה ,  לא מבעד לפריימים בהם ניצבת דוגמנית שמבטאת בתנוחותיה המוכרות והמעייפות עמידה של מי שעומדת ליפול עוד רגע .  בדומה מאוד למעטה מגניבות שלא מחזיק מעמד ,  כך גם הדוגמנית לא מצליחה לייצב את עצמה כראוי כדי להעביר את הלך הרוח שנורא רצו להעביר לכם בתמונות הנבחרות .
 אותו הלך הרוח ניכר באקססוריז שמלווים את הצילומים .  זוג מגפי ירך מבטא בעונה הנוכחית בעיקר אנכרוניזם ,  ואילו הכובע הגברי אינו מספק את הטייק הגברי של הקולקציה .  אם כבר יש בכוחו בעיקר לבטל את הנוכחות הנשית ,  ולציירה כנערית .  הפריט היחידי שמשתלב היטב בצילום ,  הוא זוג צמידים אווריריים שמתחברים למה שהייתה פעם הרוח של מנדינקה .  
הקטלוג מתחלק לשתי קבוצות .  הצילומים העטופים שחור מעבירים היטב את החורף של מנדינקה ,  בעודם עושים שימוש בחולצת תחרה מעניינת ובז'קט שעוטף לא עוטף את הדוגמנית ,  אך מוסיף נפח ועניין לסיטואציה .  בפריימים אלה בולטת גם היעדרותם של המכנסיים ,  עת חלק ניכר מהם מסתפקים בזוג תחתונים גבוהים ,  שמייצרים אווירה מוכרת ,  אך לפחות בוגרת קמעה .  
בפריימים הנותרים ,  היכן שהצבעוניות וההדפסים חדרו לפריים ,  אותו ניסיון של מנדינקה להמציא את עצמם כצעירים ומגניבים הופך למטריד .  התנוחות של הדוגמנית בולטות בחוסר הטבעיות שלהן שמנסה לשדר סקסיות לא מתאמצת של מי שלא צריכה או רוצה להחזיק את עצמה זקופה .  אולי כי היא קורסת מכובד האקססוריז שצוות לה .  
מבט מאומץ יבחין בכך שהקולקציה עצמה ,  על שלל פריטיה ,  ביניהם מכנסיים ,  שמלות ,  חולצות וז'קטים ,  לא השתנתה רבות .  האדג'יות ככלות הכל נוכחת בעיקר באותו ניסיון לשדר דבר מה שלא נמצא שם ,  ואת האלגנטיות השקטה של המותג ניתן להמשיך ולייצר ,  כל עוד שוכחים מכל מה שהקטלוג מנסה להעביר .  
מחירים :  חולצות וטוניקות 290-490 שקלים ;  מכנסיים :  520-540 שקלים ;  שמלות :  520-620 שקלים ;  חצאיות :  420-540 שקלים ;  ז'קטים :  630-720 שקלים .
 מנדינקה .  קינג ג'ורג' 105 ,  תל אביב ;  הרכבת 12 ,  תל אביב .
 
להיות כמו כולם
קטלוג חורף 2011 של מנדינקה מנסה לשדר לכם שהוא מגניב ,  חבל רק שהוא נראה כמו הדוגמנית הנוטה ליפול שמאכלסת אותו

