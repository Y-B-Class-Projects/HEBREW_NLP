להכפיל את התיירות לארץ
האמירה הידועה והנדושה  " להכפיל את התיירות לארץ "  מחזקת את האפשרות לפעול בצורה שונה ממה שנעשה עד כה .  ד"ר בנצי נחמן מציע כמה דרכים לחמם את  " מנועי "  התיירות לישראל
האמירה הידועה והנדושה  " להכפיל את התיירות לארץ "  מחזקת את האפשרות לפעול בצורה שונה ממה שנעשה עד כה .  העובדות היבשות מצביעות על כך שהתיירות כיום היא אחת התעשיות הגדולות בעולם ,  ולמעלה מ- 30% של הסחר הבינ"ל בתחום השירותים במדינות ה- OECD ,  הארגון לשיתוף פעולה ופיתוח כלכלי - מקורם בתיירות .  
תעשיית התיירות מאפשרת יצירת מקורות תעסוקה בטווח קצר .  זהו אחד הענפים הבודדים שיוצר הזדמנויות מתאימות להקמת עסקים קטנים ובינוניים וחברות ענק כאחד .  תוצאות מיידיות מהאצת הפיתוח של הענף באות לידי ביטוי בשיפור מאזן התשלומים הלאומי וצמצום האבטלה באזורי פריפריה .  
עשר שנים חלפו ועדיין מספר התיירים נשאר כפי שהיה ואחוז לינות התיירים אפילו ירד .  המספרים אכן מוכיחים זאת :  2.7 מליון כניסות תיירים ו- 19.6 מליון לינות בשנה ,  ללא שינוי .  באחוז לינות התיירים מתוך סה"כ הלינות היתה ירידה מ- 49% ל- 40% .  אחת הסיבות העיקריות לדשדוש היא היעדר חדשנות בתחום התיירות .
 משרד התיירות וממשלת ישראל אינם צריכים ללכת רחוק בכדי להפעיל  " מנוע "  משמעותי להגברת התיירות לישראל .  על הנהלת המשרד לחצות את המרחק הקצר בקריית הממשלה ולהציץ למשרד המדען הראשי של משרד התעשייה ,  המסחר והתעסוקה .  שם הם יגלו את הגישה המוצלחת של המדען הראשי לפיתוח המו"פ הישראלי ויאמצוה בהתאמה להגברת תנועת התיירות .
 החדשנות בתיירות היא דרך אפקטיבית להכפלת היקף התיירות לישראל .  חדשנות מביאה רעיונות מקוריים להחדרת שירותים ומוצרים חדשניים לשוק ,  כאשר מילת המפתח היא  " חוויה "  או בשפת התייר - קריאת WOW .  תייר שהגיע לישראל והחוויה שעבר הביאה אותו לקריאת WOW ,  יחזור לבקר ,  וכמובן יספר למקורביו על החוויה המהנה שעבר ויניע גם אותם לקפוץ לביקור .
 את חווית ה-WOW יוצרים על ידי שילובים חדשים בין נושאים שלא היו  " מחוברים "  קודם לכן .  ההסטוריה של החדשנות בתיירות מלאה דוגמאות מסוג זה :  חיבור החקלאות לתיירות יצר את ה- Agro Tourism ,  חיבור נושאי איכות החיים והסביבה יצרו את ה- Eco Tourism ואילו שילוב סיפורי האגדות בתיירות יצרו את התיירות הנושאית ,  Theme Tourism .
 החדשנות בתיירות נושאת עימה בשורה כפולה ,  חיובית ומגבילה כאחד - המסר החיובי הוא בקלות היחסית של יצירת רעיונות חדשניים עתירי חוויה בתחום התיירות .  יחד עם זאת ,  קיימת בעיה משמעותית של היכולת להגן על הרעיונות החדשניים בתיירות - בעוד שבתחומים הטכנולוגיים ניתן להגן על הקניין הרוחני בעזרת פטנטים ,  ההגנה על הרעיונות היצירתיים בתיירות מוגבלת ביותר .  כל מתחרה המזהה רעיון מוצלח בתחום ,  יכול להעתיקו כמעט ללא כל מחסום חוקי ומייד .  
ניתן לתגבר על מגבלה זו ולהגן על הייחודיות של הפיתוחים החדשניים בתיירות על ידי שלוש דרכים :  ראשית ,  יצירת בידול מול מדינות אחרות על ידי המשך פיתוח מואץ של  " אלמנט החוויה "  באתרי התיירות השונים .  דרך שנייה כרוכה בשמירה על איכות המוצר המשווק לתיירים  יתרון יחסי באמצעות שירות ברמה הגבוהה ביותר וללא כל פשרות .  דרך נוספת להשארת המתחרים מאחור היא שילוב של טכנולוגיה במיזם התיירותי .  ישראל ,  כמוליכה בתחומים טכנולוגיים רבים ומגוונים ,  חייבת לשלב טכנולוגיות מתחום התוכנה ,  התקשורת והאינטרנט כחלק אינטגראלי במוצר התיירותי ,  בשירות הניתן לתייר ובכל מאמצי השיווק ובניית נאמנות הלקוחות .  
האיחוד האירופי וארגון ה- OECD מציינים זה מספר שנים את החדשנות כאחד ממנועי הצמיחה העיקריים של התיירות .  המאמצים וההשקעות של המדינות בארגונים אלו בפיתוח החדשנות בתיירות מכפילים את עצמם משנה לשנה .  
ד"ר בנצי נחמן ,  מרצה לחדשנות ואסטרטגיה במרכז ללימודים אקדמיים אור יהודה .
 
להכפיל את התיירות לארץ
האמירה הידועה והנדושה  " להכפיל את התיירות לארץ "  מחזקת את האפשרות לפעול בצורה שונה ממה שנעשה עד כה .  ד"ר בנצי נחמן מציע כמה דרכים לחמם את  " מנועי "  התיירות לישראל

