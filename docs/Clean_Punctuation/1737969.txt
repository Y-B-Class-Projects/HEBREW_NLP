בנות אבבא שוקלות לשוב ולעבוד ביחד
פרידה ,  אחת משתי הזמרות בהרכב הפופ המצליח ,  אמרה כי באחרונה שוחחה עם אנייטה פלסקוג ,  הזמרת השניה בהרכב ,  על האפשרות שישובו לשיר זו עם זו : " אנחנו מדברות על זה "
 אני פריד-לינגסטד מלהקת אבבא ,  המוכרת בשם פרידה ,  עוררה היום  ( חמישי )  את תקוותיהם של מעריצים רבים של הלהקה ,  כשסיפרה כי באחרונה היא שוחחה עם אנייטה פלסקוג ,  הזמרת השניה בהרכב ,  על אפשרות של איחוד . " אנחנו מדברות על זה ",  אמרה פרידה לדיילי אקספרס . " זה יהיה נפלא לעשות משהו עם אנייטה .  אם נעשה ,  יהיה קשה להימנע מהלחץ בגלל אבא .  זה לא יוכל להיות בקטן ".  
מדבריה של פריד ,  לא ברור אם מדובר באיחוד מלא של כל הרביעיה ,  שכן לא מזמן שללו שני הגברים בלהקה  ( וגרושיהם של הבנות )  ביורן אולוואוס ובני אנדרסון אפשרות של איחוד מלא .  עם זאת ,  גם איחוד של הבנות יהווה היסטוריה ,  שכן השתיים לא שרו זו עם זו מאז התפרקה הלהקה ,  בשנת 1983 .  פומבית ,  השתיים הופיעו זו לצד זו בבכורת המחזמר  " מאמה מיה !  "  המבוסס על שירי הלהקה וכן בבכורת הסרט באותו השם .  
אבבא עדיין נחשבת לאחת מלהקות הפופ המצליחות והמוכרות בעולם .  הלהקה מכרה בסך הכל כ-375 מיליון אלבומים ובדיילי אקספרס נכתב כי בכל שנה נמכרים שלושה מיליון אלבומים נוספים .  במשאל שנערך באנגליה נמצא כי אבבא היא הלהקה שרוב הציבור היה רוצה לצפות באיחוד שלה .  בשנה שעברה ,  הוכנסה הלהקה להיכל התהילה של הרוקנרול ,  בנוכחותם של פרידה ובני אנדרסון .
 
בנות אבבא שוקלות לשוב ולעבוד ביחד
פרידה ,  אחת משתי הזמרות בהרכב הפופ המצליח ,  אמרה כי באחרונה שוחחה עם אנייטה פלסקוג ,  הזמרת השניה בהרכב ,  על האפשרות שישובו לשיר זו עם זו : " אנחנו מדברות על זה "
 
