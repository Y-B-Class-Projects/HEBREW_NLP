המשטרה : " היועמ"ש סגר את תיק מוטי אלון "
 בלשכתו של היועץ המשפטי לממשלה הגיבו לפרסומים סביב הרב מוטי אלון וכתבו כי לא היתה כל סיבה לפתוח בחקירה פלילית נגד אלון ב-2006 .  הרב אלון : " גזרתי על עצמי שתיקה ,  האמת תצא לאור "
  ( צילום :  יובל בן אבו ,  עריכה :  לירז ליבנה ) 
דובר המשטרה אמר הערב  ( שלישי )  כי המשטרה קיבלה באוקטובר 2006 מכתב מהיועץ המשפטי לממשלה בו נמסר כי ביולי 2006 החליט היועמ"ש שלא להורות על פתיחה בחקירה פלילית בעניין הרב מוטי אלון ".  הדובר הוסיף כי , " היום הגיע לראש אגף חקירות והמודיעין ,  ניצב יואב סגלוביץ ,  מכתב מעו"ד רז נזרי  עוזר בכיר ליועמ"ש ,  המיועד למנהלת פורום 'תקנה' שבו מדגיש נזרי שאם יגיעו תלונות נוספות בעניין זה אשר יעלו חשש לפלילים יש להעבירן ללא דיחוי למשטרת ישראל ".  עוד ציין הדובר כי כל חומר רלבנטי לנושא שיגיע לידי המשטרה ייבחן .
 המכתב נשלח כאמור היום מלשכת היועץ המשפטי לממשלה לפורום  " תקנה "  אשר פרסם אמש אזהרה יוצאת דופן נגד הרב מרדכי  ( מוטי )  אלון .  במכתב מבהיר עורך הדין רז נזרי ,  יועצו הבכיר של יהודה וינשטיין ,  כי היועץ מעריך שהחשדות שהועלו נגד הרב אלון במהלך שנת 2006 לא יגיעו בסופו של דבר לכדי הגשת כתב אישום .  נזרי מספר במכתב על השתלשלות העניינים ועל הפנייה הראשונה של הפורום ליועמ"ש  " בדבר פעילותו הכללית של הפורום ובנוגע לעניין ספציפי בנוגע ל'רב בכיר' ". 
נזרי הוסיף במכתבו כי כבר אז מסרו מלשכת היועץ כי הם מצפים שבמקרה וקיים חשש לעבירה פלילית תוך כדי ההליך הפנימי בין הרב לפורום , " תימסר הודעה על כך ליועמ"ש ".  אלא שלדבריו ,  באותה התקרית ההערכה היתה כי  " לא תהיה תוחלת לטיפול במסלול הפלילי ,  בעיקר נוכח סירובו הנחרץ של המתלונן להגיש תלונה במשטרה ".  בכל מקרה ,  ומשהפורום התעכב במתן תשובות לשאלותיו ,  החליט מזוז להעביר את הדברים לידיעת ראש אגף החקירות והמודיעין במשטרה .  
נזרי קופץ שלוש שנים וחצי קדימה וכותב כי בחודש שעבר פנה שוב הפורום ליועמ"ש וציין כי הרב אלון לא עומד בתנאים שהוצבו לו על ידם וביקשו מהיועמ"ש גיבוי משפטי למקרה ואלון יפנה לתביעה משפטית נגד הפורום עם פרסום הדברים ,  כפי שקרה אמש .  נזרי הוסיף כי אם יעלו חששות נוספות לפלילים יש להעבירן ללא דיחוי לידיעת המשטרה .
 יממה לאחר שהתפרסמו האשמות נגד אלון על ידי פורום  " תקנה "  התייחס היום הרב אלון במרומז לסערה סביבו בשיחה עם תלמידים רבים שהגיעו כדי לחזק את ידיו .  הרב אלון אמר כי הוא  " מאמין שמתוך המשבר רק תצמח שמחה גדולה ,  וכעת החלטתי לגזור על עצמי שתיקה ".  הוא הוסיף כי עזב את ירושלים ועבר להתגורר בצפון לפני מספר שנים בכדי  " למנוע חילול השם ,  עשיתי דברים אינם הגיוניים ". 
פורום  " תקנה "  העוסק בטיפול ומניעה של הטרדות מיניות במגזר הדתי פרסם אמש הודעה לפיה הגיעו לחבריו תלונות נגד הרב מוטי אלון בדבר  " מעשים המנוגדים לערכי הקדושה והמוסר ".  לפי ההודעה ,  נמצא כי בתלונות שהגיעו לפורום  " יש ממש ". 
בפורום מסבירים כי פרסמו את ההודעה לאחר שהרב אלון ,  שבעבר התבקש על ידיהם לא לעסוק בפעילות רבנית ,  יישם את ההגבלות שניתנו לו  " באופן חלקי ".  הרב אלון התבקש גם לחדול מלעסוק בכל  " תפקיד חינוכי וניהולי ,  ומכל ייעוץ אישי ביחידות ".  ככל הנראה ,  הרב אלון המשיך לייעץ לצעירים דתיים בעלי נטייה הומוסקסואלית בניגוד להגבלות שהוטלו עליו .
 מיד לאחר שהתפרסמו החשדות הגיב אלון וטען כי  " מדובר בעלילת דם נוראה שמבוססת על תלונה מופרכת מיסודה של אדם שיציבותו נתונה בספק ".  אך מלבד העימות יוצא הדופן מדובר בתקדים של ממש בכל הקשור לטיפול קהילתי בעבירות לכאורה של הטרדה מינית .
 עדכון ראשון :  13:56

המשטרה : " היועמ"ש סגר את תיק מוטי אלון "
 בלשכתו של היועץ המשפטי לממשלה הגיבו לפרסומים סביב הרב מוטי אלון וכתבו כי לא היתה כל סיבה לפתוח בחקירה פלילית נגד אלון ב-2006 .  הרב אלון : " גזרתי על עצמי שתיקה ,  האמת תצא לאור "
 
