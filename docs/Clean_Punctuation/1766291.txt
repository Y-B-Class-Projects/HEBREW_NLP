כדורעף :  הפועל כפר סבא הדהימה את מכבי תל אביב
קבוצתו של שגיא ברעם השיגה ניצחון ראשון על הצהובים מאז ינואר 2009 ,  ועשתה זאת בזכות 12:15 במערכה החמישית
בפעם השנייה העונה ספגת הדאבליסטית מכבי תל-אביב הפסד ליגה ,  וזה קורה ארבעה מחזורים בלבד מאז ההפסד להוד-השרון .  הערב  ( שישי )  עשתה זאת הפועל כפר-סבא בבית ,  כמעט שנתיים מאז הניצחון האחרון על הצהובים בינואר 2009 ,  כשניצחה את הצהובים 2:3 .  
הקבוצה של שגיא ברעם הוכיחה שלמרות פציעתו של גיא בן-גל ,  ששיבשה את מבנה הסגל לעונה הנוכחית ,  בחירת הזרים מבססת קבוצה שיכולה לנצח כל קבוצה בליגה ,  ואין הוכחה טובה יותר מניצחון על הקבוצה שזכתה בכל התארים בשלוש העונות האחרונות .  זוהר בר-נצר ושחקניו התייצבו למשחק שלושה ימים לאחר הניצחון הביתי על טיטאן צ'סטוחובה במסגרת הסיבוב השלישי בגביע האתגר האירופי ,  ורגע לפני היציאה לגומלין בפולין הקפואה .  
המשחק נפתח בשליטה של מכבי תל אביב שכבר הובילה במערכה הראשונה 7:16 ,  כפר סבא לחצה והתקרבה ,  אבל המערכה הייתה צהובה ונגמרה ב-23:25 .  המערכה השנייה הייתה שייכת לקבוצה של ברעם שניצחה בקלות 19:25 .  בהמשך הדרך המערכות התחלקו בצורה שווה ,  כשתל אביב מנצחת בשלישית 19:25 וכפר סבא ברביעית 16:25 .  עד למשחק הזה נוצחה הקבוצה מהשרון בשלושה משחקים שהגיעו לשובר שיוויון ,  אבל הפעם ,  לעיני הקהל הביתי ,  ניהול משחק טוב של עדי גורן והצגה מלהיבה של לואיס גורוסיטו לא נתנו סיכוי למכבי תל אביב והפועל כפר סבא ניצחה במערכה החמישית 12:15 בדרך לניצחון חמישי העונה .  
המאמן המנצח שגיא ברעם אמר בסיום המשחק לאתר איגוד הכדורעף : " אנחנו מאוד שמחים על הניצחון ,  אבל לא שוכחים כי הפסדנו שני משחקים בחמש מערכות העונה למרות שבאותם הפסדים כבר היו לנו שתי נקודות משחק .  חבל ,  יכולנו להיות עם יותר נקודות וקרובים יותר למקום השלישי ".  
ביום שני לפנות בוקר תצא מכבי תל אביב בטיסה לוורשה לקראת הגומלין ביום שלישי הקרוב ב"הלה פולוניה "  מול צ'סטוחובה בגביע האתגר .  ניצחון של הצהובים יבטיח להם הופעה היסטורית בשמינית גמר גביע האתגר .  במקרה של הפסד בתוצאה כלשהי ,  תיערך מערכת זהב עד 15 נקודות שבסופה המנצחת תעפיל לשמינית הגמר .  משחק הליגה הבא של מכבי תל אביב ייערך בחדרה ב 28 בחודש .
 
כדורעף :  הפועל כפר סבא הדהימה את מכבי תל אביב
קבוצתו של שגיא ברעם השיגה ניצחון ראשון על הצהובים מאז ינואר 2009 ,  ועשתה זאת בזכות 12:15 במערכה החמישית

