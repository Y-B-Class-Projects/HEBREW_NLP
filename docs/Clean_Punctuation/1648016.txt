דג'וקוביץ' אלוף דובאי ,  ונוס ופרר זכו באקפולקו
הסרבי גבר על יוז'ני והגן על התואר .  במקסיקו ,  האמריקאית גברה על הרצוג ,  פרר גמל לפררו על ההפסד בבואנוס איירס
נובאק דג'וקוביץ' זכה היום  ( ראשון )  בתואר אלוף דובאי  ( סך פרסים 1.6 מיליון דולר ,  משטח קשה )  ,  ושמר על תוארו מ-2009 לאחר שניצח בגמר את הרוסי מיכאיל יוז'ני בתוצאה 5:7 ,  7:5 ,  3:6 .
 השניים שמרו על ההגשה עד שיוז'ני שבר במשחקון החמישי על ידי כך שתקף את ההגשה של הסרבי ,  וניצל חוסר ריכוז מצדו כדי לעלות ל-2:3 .  דג'וקוביץ' התעשת מהר ,  שיגר דרופ שוט לעבר יריבו במשחקון הבא ושבר ל-3:3 .  דג'וקוביץ' המשיך במומנטום ,  שבר שוב את יוז'ני ועלה ל-3:5 .  יוז'ני ,  עם ווינר לכיוון הרגליים של הסרבי ומשחק רשת טוב שבר חזרה וצימק ל-5:4 .  אולם דג'וקוביץ' לא נתן ליריבו הזדמנות נוספת לחזור למשחק ,  וניצח 5:7 במערכה הראשונה .
 הגשם שירד בדובאי גרם לעיכוב במשחק ודחה את פתיחת המערכה השנייה .  יוז'ני ניצל את ההפוגות ושבר ל-0:2 .  הגשם שוב פגע בשטף המשחק ,  ולאחריו דג'וקוביץ' שבר ולהשוות ל-3:3 .  בהמשך שבר יוז'ני פעמיים לעומת פעם אחת של דג'וקוביץ' והצליח לנצח במערכה השנייה 5:7 ולהשוות את מניין המערכות ל-1:1 .  שבירה של דג'וקוביץ' במשחקון השני של המערכה השלישית העניק לסרבי יתרון מוקדם .  יוז'ני לא הרים ידיים ,  שבר וצימק ל-3:2 תוך שהוא מפעיל לחץ בלתי פוסק על יריבו .  אולם זה לא הספיק .  דג'וקוביץ' שבר את יריבו במשחקון השמיני ,  שמר על ההגשה וניצח 3:6 במערכה ובתואר אלוף דובאי .
 שבוע אחרי שהפסיד לו בגמר בואנוס איירס ,  נקם הלילה  ( בין שבת לראשון )  דויד פרר בחואן קרלוס פררו כשגבר עליו בגמר טורניר אקפולקו במקסיקו  ( על סך פרסים של 950 אלף דולר )  .  פרר ניצח 3:6 ,  6:3 ,  1:6 וקטע רצף של 14 ניצחונות של פררו . " הייתי יותר אגרסיבי וחבטתי חזק .  בבואנוס איירס המצב היה הפוך ",  אמר פרר אחרי הזכייה .
 אצל הנשים זכתה בתואר ונוס וויליאמס ,  שגברה על פולונה הרצוג הסלובנית 6:2 ,  2:6 ,  3:6 בטורניר החימר הראשון שלה העונה .  האמריקאית התקשתה בהתחלה והוהבסה במערכה הראשונה ,  אבל הצליחה להיכנס לקצב ולשלוט בו החל מהמערכה השנייה .  לונוס היה זה התואר השני ברציפות אחרי זכייה בשבוע שעבר בדובאי והתואר ה-43 בקריירה .
  *  בטורניר דלריי ביץ' עלו איבו קרלוביץ' וארנסטס גולביס לגמר .  הקרואטי ,  המדורג 2 בטורניר ,  ניצח את מארדי פיש 2:6 ,  3:6 והלטבי גבר על ירקו ניימינן 4:6 ,  4:6 .
 עדכון ראשון 11:35

דג'וקוביץ' אלוף דובאי ,  ונוס ופרר זכו באקפולקו
הסרבי גבר על יוז'ני והגן על התואר .  במקסיקו ,  האמריקאית גברה על הרצוג ,  פרר גמל לפררו על ההפסד בבואנוס איירס

