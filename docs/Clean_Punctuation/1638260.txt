טיילור סוויפט הזוכה הגדולה בגראמי
יוצרת הקאנטרי שברה שיא כאמן הצעיר ביותר שזכה בפרס אלבום השנה ,  עם זכייתה על אלבומה  " Fearless "  ובעוד שלושה פרסים נוספים .  שש זכיות לביונסה ,  אפס לישראלים
 ( צילום :  רויטרס ,  עריכה :  ענת ברק ) 
טיילור סוויפט היא הזוכה הגדולה בטקס פרסי הגראמי ה-52 שהתקיים הלילה  ( א' )  בלוס אנג'לס .  היוצרת בת ה-20 זכתה בפרס אלבום הקאנטרי של השנה ,  בפרסים נוספים על השיר  " White Horse "  ובפרס החשוב של הערב - אלבום השנה .  סך הכל לקחה הזמרת ארבעה פסלונים מוזהבים הביתה .
 עם זכייתה ,  קבעה סוויפט שיא חדש והיא כעת האמן הצעיר ביותר שזכה בפרס אלבום השנה בטקס הנחשב . " אני פשוט מקווה שאתם יודעים כמה זה חשוב לי ",  אמרה סוויפט בנאום הניצחון .  האחרונה ששברה את השיא הזה בגראמי היתה אלאניס מוריסט ,  שזכתה ב-1996 עם האלבום  " Jagged Little Pill ",  כשהיא בת 21 .
 ביונסה נואלס אולי לא זכתה בפרס הגדול של אלבום השנה ,  אבל עקפה את סוויפט במספר הזכיות - 6 בסך הכל - ביניהן בפרסים מכובדים כמו סינגל השנה  ( "Single Ladies ")  ,  סינגל ה-Rn'B של השנה ,  אלבום ה-Rn'B של השנה והביצוע הווקאלי של השנה  ( "Halo ")  .
 ההפתעה הקטנה של הטקס היתה הניצחון של קינגז אוף ליאון על סוויפט וביונסה בקטגורית סינגל השנה ,  עם השיר  " "Use Somebody ". 
הטקס היוקרתי של עולם המוזיקה ,  המעניק פרסים מטעם תעשיית המוזיקה האמריקאית ב-109 קטגוריות מוזיקליות שונות ,  הסתיים ללא זכייה ישראלית בפרס הנכסף .  אורן לביא שהיה מועמד לפרס קליפ השנה ל"Her Morning Elegance ",  שביים ביחד עם מירב ויובל נתן ,  הפסיד את הפרס לבלאק אייד פיז שזכו בכבוד על הקליפ לשיר  " Boom Boom Pow ".  הענקת הפרס בקטגוריה הזו התקיימה במשדר מקדים לטקס המרכזי ,  שהועבר בשידור חי באתר הרשמי של הגראמי .
 את הטקס פתחה הופעה מרשימה של ליידי גאגא עם  " Poker Face "  כשבהמשך הצטרף אליה לשיר  " Speechless "  מתוך האלבום האחרון ,  סר אלטון ג'ון על הפסנתר .  יחד הם הכניסו אל השיר המקורי מחוות ל"Your Song "  של אלטון ג'ון .
 בהמשך הערב הופיעו שתי הזוכות הגדולות ,  ביונסה וטיילור סוויפט ,  כמו גם דייב מת'יוז בנד ,  גרין דיי ,  מרי ג'יי בלייג' ואנדרה בוצ'לי ,  להקת הקאנטרי זאק בראון בנד וכוכבים נוספים .  
אמינם ,  ליל וויין ודרייק שיתפו פעולה על הבמה בליווי המתופף טראוויס בארקר מבלינק 182 ,  אבל את ההצגה גנבה הזמרת פינק ,  שעלתה לבמה לבושה בחליפת גוף מנצנצת וחושפנית וביצעה פעלולי אקרובטיקה מרשימים באוויר בעת שהיא מבצעת את השיר  " Glitter in the Air ". 
בון ג'ובי העמידו שירים לאורך כל הערב להצבעת הקהל ולבסוף הופיעו עם בחירת המעריצים , " Living On A Prayer ".  זוהי ההופעה הראשונה של בון ג'ובי בטקס הגראמי .
 ליונל ריצ'י שכתב ביחד עם מייקל ג'קסון את  " We Are The World ",  הציג במהלך הערב מחווה מרגשת למלך הפופ המנוח.על הבמה שרו ביחד עם קולו המוקלט של ג'קסון ,  סלין דיון ,  אשר ,  קרי אנדרווד ,  ג'ניפר הדסון וסמוקי רובינסון ,  את  " Earth Song "  כשלרקע השיר הוצג וידאו בתלת מימד שצולם במיוחד עבור הטקס .  
בסוף השיר עלו ילדיו של ג'קסון ,  פרינס ופריס ,  והודו למעריצים על התמיכה באביהם . " המסר של אבא היה תמיד אהבה ",  אמר בנו של מייקל והבטיח לעשות הכל כדי לשמר את המסר ואת זכרו של אביו .
  *  אלבום השנה ואלבום הקאנטרי :  טיילור סוויפט  - " Fearless "
  *  אלבום הרוק :  גרין דיי  - " 21st Century Breakdown "
  *  אלבום הפופ :  הבלאק אייד פיז  - " The E.N.D "
  *  אלבום הדאנס :  ליידי גאגא  - " The Fame "
  *  האלבום האלטרנטיבי :  פניקס  - " Wolfgang Amadeus Phoenix "
   *  אלבום ה-Rn'B :  מקסוול  - " Blacksummers' Night "
  *  אלבום ה-Rn'B העכשווי :  ביונסה  - " I Am ..  .  Sasha Fierce "
  *  אלבום הראפ :  אמינם  - " Relapse "
  *  שיר השנה ,  ביצוע ה-Rn'B של השנה ושיר ה-Rn'B של השנה :  ביונסה  - " Single Ladies "
  *  סינגל  ( הקלטת )  השנה ושיר הרוק של השנה :  קינגז אוף ליאון  - " Use Somebody "
  *  שיתוף הפעולה בראפ ושיר הראפ הטוב של השנה :  ג'יי זי ,  ריהאנה וקנייה ווסט  - " Run This Town "
  *  הביצוע הקולי של השנה בפופ לזמרת :  ביונסה  - " Halo "
  *  הביצוע הקולי של השנה בפופ לזמר :  ג'ייסון מראז  " We Sing .  We Dance .  We Steal Things "
  *  ביצוע הראפ של השנה :  ג'יי זי  - " D.O.A .   ( Death Of Auto-Tune )  "
  *  אמן חדש :  זאק בראון בנד

טיילור סוויפט הזוכה הגדולה בגראמי
יוצרת הקאנטרי שברה שיא כאמן הצעיר ביותר שזכה בפרס אלבום השנה ,  עם זכייתה על אלבומה  " Fearless "  ובעוד שלושה פרסים נוספים .  שש זכיות לביונסה ,  אפס לישראלים

