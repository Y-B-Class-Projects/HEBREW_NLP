לאונרד כהן נפצע ,  סיבוב ההופעות נדחה
הזמר בן ה-75 נפצע בגבו בעת אימון כושר ורופאיו המליצו על דחיית הסיבוב שהיה אמור להתחיל בעוד פחות מחודש
חדשות רעות למעריציו של לאונרד כהן באירופה ולישראלים הרבים הרוכשים חבילות טיסה להופעותיו שם .  הזמר בן ה-75 נפצע בגב התחתון ,  ככל הנראה בעת אימון כושר ודחה סיבוב הופעות שכלל 9 תאריכים באירופה .  
דוברת מטעם כהן שהודיעה על ההחלטה ,  אמרה כי בעצת רופאיו על כהן לאמץ תוכנית שיקום וטיפול פיזיותרפי המתאימה לספורטאים שעברו פציעות דומות .  רק בשבוע שעבר התייצב כהן בלוס אנג'לס לקבלת פרס הגראמי למפעל חיים בו זכה .  באירוע סיפר כהן לנוכחים שסיים לכתוב באחרונה שיר חדש .  
סיבוב ההופעות החדש של כהן יחל -15 בספטמבר במקום ב-1 במרץ .  זוהי לא הפעם הראשונה בה כהן מבטל הופעה בסיבוב הקאמבק המצליח שלו ,  שהגיע גם לישראל ב-24 בספטמבר 2009 .  כ-10 ימים לפני כן ,  במהלך הופעה בספרד התמוטט כהן שסבל מהרעלת מזון ונאלץ לבטל את ההופעה ,  אולם הסיבוב המשיך כרגיל .
 
לאונרד כהן נפצע ,  סיבוב ההופעות נדחה
הזמר בן ה-75 נפצע בגבו בעת אימון כושר ורופאיו המליצו על דחיית הסיבוב שהיה אמור להתחיל בעוד פחות מחודש

