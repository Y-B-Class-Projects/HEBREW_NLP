מאיה נגרי שוב מחליפה
רק דברים טובים גרמו למור קציר לפנות את מקומה בתור הפרזנטורית של המעצבת אחרי עונה אחת בלבד .  לנעליה תיכנס יעל גולדמן
בראשית היתה עמית מכטינגר ,  אחריה נבחרה רונית יודקביץ' ,  אז הגיעה מור קציר ועכשיו אחת ,  יעל גולדמן שמה ,  נבחרה להיות הפרזנטורית החדשה של המעצבת מאיה נגרי לקיץ 2010 ,  עבור סכום של 30 אלף דולר .
 בעוד מותגים רבים מעדיפים ללכת עם פרזנטור אחד שנים ארוכות ,  כמו H & O שעבדו עם גלית גוטמן במשך 14 שנים או קסטרו שעובדים עם גל גדות ויונתן ווגמן כבר 5 עונות ,  מאיה נגרי מחליפה את הפרזנטוריות שלה בתדירות גבוהה :  מכטינגר ויודקביץ' עבדו עם נגרי שתי עונות כל אחת ואילו מור קציר החזיקה מעמד עונה אחת בלבד .
" שתי עונות מבחינתי זה המקסימום שצריך להגיע אליו מבחינת פרזנטורית ",  מסבירה נגרי את התחלופה . " כמו שעשיתי עם רונית ועמית .  מור קציר לא יכלה להמשיך איתי לעונה נוספת בגלל משהו טוב שקורה בחייה ומנע ממנה להתחייב לצילומים ." 
אז למה רק שתי עונות בעצם ? "אני משתעממת נורא מהר וחייבת לחדש לעצמי .  העניין סביב הפרזנטורית החדשה גם יוצר סקרנות בקרב הלקוחות .  יש משהו מפתיע בקטלוגים שלנו ,  הם מאוד מושקעים ומלאי תשומת לב לכל פרט והלקוחה מחכה לראות במי נבחר הפעם .  יש משהו נעים בהפתעה הזאת .  חוץ מזה שעולם האופנה הוא עולם נורא דינמי .  אני מתחברת לקצב המהיר הזה ונראה לי שיותר מתאים ללכת עם הדינמיות הזאת ולא להיפך ." 
ולמה בחרת ביעל גולדמן הפעם ? "יעל גולדמן מייצגת בעיני יופי ישראלי אמיתי .  ליעל יש אמירה אופנתית אמיתית ,  ומעבר להיותה דוגמנית יפהפייה היא גם אישה חזקה ,  אינטליגנטית ומצליחה .  גולדמן היא אחת הדמויות האהובות בעולם התרבות ,  הבידור ,  היופי והאופנה הישראלי ,  וככזו היא תייצג באופן הטוב והשלם ביותר את בית האופנה שלנו ". 
גולדמן אמרה בתגובה : " אני שמחה וגאה לעבוד עם מעצבת מלאת השראה ובעלת השקפת עולם רחבה ומרתקת כמו של מאיה נגרי .  תפיסת הנשיות שלה ,  שמבקשת לקבל כל אישה כפי שהיא ולהעצים אותה באמצעות סגנון וטעם טוב ,  מתאימה מאוד לערכים שאני מאמינה בהם .  אני בטוחה שגם קולקציית הקיץ של מאיה תהיה מפתיעה ואוונגרדית כמו כל הקולקציות הקודמות שלה ,  שתמיד התחברתי אליהן ". 

מאיה נגרי שוב מחליפה
רק דברים טובים גרמו למור קציר לפנות את מקומה בתור הפרזנטורית של המעצבת אחרי עונה אחת בלבד .  לנעליה תיכנס יעל גולדמן

