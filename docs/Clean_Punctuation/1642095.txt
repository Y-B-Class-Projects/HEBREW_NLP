ועדה במשרד הפנים :  אין להשתמש בחיפויי אבן בחזיתות בתים
ועדת בנייה ותקנות המליצה לאסור על הדבקת החיפויים בשל תופעת נפילתם ,  וקבעה שזו תבוצע רק לפי תקן .  הבעיה :  התקן עדיין לא קיים
 >  >  האם נחזור בקרוב לראות בניינים בחיפויי השפריץ הישנים ?  בסוף החודש יחליטו במשרד הפנים אם לאמץ המלצה שנתנה ועדה פנימית לאסור על שיטת הדבקת אבני חיפוי על בניינים ,  כל עוד לשיטה אין תקן רשמי .  בדיון שקיימה הוועדה לתקנות הבנייה במשרד לפני כחודש ,  בו נכחו נציגי משרד הפנים ,  התאחדות הקבלנים ,  התאחדות התעשיינים ומכון התקנים ,  הוחלט להמליץ על תיקון לתקנות התכנון והבנייה הנוגעות לחיפוי קירות וחזיתות בניינים ולאסור הדבקה של אבן בחזיתות הבניינים .  הדיון התקיים בעקבות מכתב ששיגר מנכ"ל התאחדות הקבלנים ,  יוסי גורדון ,  לשר הפנים ,  אלי ישי ,  בסוף חודש אוקטובר האחרון בו התריע על תופעת של נפילת חיפויים מחזיתות בניינים וסיכון חיי אדם .  אחד המקרים החמורים ביותר התרחש בקיץ 2006 בבניין ברחוב הנשיאים בהוד השרון ,  כאשר אבן חיפוי נפלה על ילד בן חמש ופצעה אותו קשה .  מכתבם של הקבלנים נפל על אוזניים קשובות ,  אלא שכעת הם במלכוד ,  שכן נכון להיום אין תקן בנושא - למרות שמכון התקנים עובד כבר מספר שנים על גיבושו . " אין ספק כי בסוף התקן ינוסח ,  אך עד שזה יקרה מי שנמצא בבעיה האמיתית הם הקבלנים שכבר קיבלו היתרי בניה והתחילו לבנות בניינים ",  אמר מנהל האגף הטכני של התאחדות הקבלנים ,  נתן חילו . " הקבלנים ירו לעצמם ברגל ",  אמר מנכ"ל חברת תרמוקיר וחבר התאחדות התעשיינים ,  אלי כהן . " הם אלה שפנו למשרד הפנים כדי להסיר מעצמם אחריות ,  בעוד משרד הפנים קבע שאסור יותר לחפות באבן ללא תקן והיום אין תקן ".  ממכון התקנים נמסר : " מכון התקנים הכין כבר לפני מספר שנים הצעת תקן לחיפוי קירות .  הצעה זו נדונה בוועדות התקינה ,  פורסמה לביקורת ציבורית ,  התקיים דיון ציבורי על הנוסח שגובש ,  אך בסופו של דבר התקן לא יצא לאור בגלל חילוקי דעות .  על פירוט השיטות השונות ובאילו מקרים ניתן להשתמש בכל שיטה ,  תחליט וועדת המומחים שהוקמה לצורך הקמת התקן .  להערכתנו כי התקן ייצא לאור בתחילת 2011  "  .
 
ועדה במשרד הפנים :  אין להשתמש בחיפויי אבן בחזיתות בתים
ועדת בנייה ותקנות המליצה לאסור על הדבקת החיפויים בשל תופעת נפילתם ,  וקבעה שזו תבוצע רק לפי תקן .  הבעיה :  התקן עדיין לא קיים

