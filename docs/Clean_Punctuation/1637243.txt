פרגוסון : " יכולנו לכבוש שישייה או שביעייה "
 מאמן מנצ'סטר יונייטד עקץ את היריבה העירונית אחרי הניצחון בחצי גמר גביע הליגה .  בצ'לסי :  אנצ'לוטי מאושר מההופעות בינואר
שער של ווין רוני בתוספת הזמן העניק אמש  ( רביעי )  למנצ'סטר יונייטד ניצחון 1:3 על מנצ'סטר סיטי בגומלין בחצי גמר גביע הליגה וכרטיס לגמר ,  תודות ל-3:4 בסיכום שני המשחקים .  בצד האדום של העיר נרשמו חגיגות גדולות אחרי שבוע מתח בין הקבוצות ,  וב-28 בפברואר יוכל המאמן אלכס פרגוסון לזכות בתואר המקומי ה-20 שלו עם הקבוצה .  במשחק על התואר ייפגשו השדים האדומים את אסטון וילה ,  לשחזור של גמר 1994 ,  בו ניצחה הקבוצה מבירמינגהאם 1:3 .
" אני אוהב לנצח משחקי דרבי ",  אמר פרגוסון אחרי המשחק , " האווירה כאן הערב ,  והעובדה שהיה מדובר במשחק חצי גמר ,  הוסיפו הרבה מאוד תבלון למשחק והשער המאוחר שלנו גרם לחגיגה מיוחדת .  החמצנו הרבה הזדמנויות .  במחצית השנייה הצגנו יכולת נהדרת והיינו יכולים גם לכבוש שיישיה או שביעייה ". 
יחד עם זאת ,  לא הכל ורוד במנצ'סטר יונייטד ועל פי דיווח בצהובון  " מירור ",  הקשר הברזילאי אנדרסון מתקרב לעזיבת הקבוצה בגלל יחסיו הרעועים על פרגוסון .  אנדרסון החמיץ אימון לאחר שעל פי שמועות המריא לברזיל כדי לדון במעבר שלו לואסקו דה גאמה והקבוצה צפויה לקנוס אותו במשכורת של שבוע .  לאחרונה עלה גם שמה של ליון הצרפתית כמי שמעוניינת בו .
 במנצ'סטר סיטי קיוו מאוד להגיע לוומבלי וגם לזכות בתואר ראשון מאז 1976 ,  אז זכתה הקבוצה באותו גביע הליגה ,  אחרי שבדרך לגמר חלפה על פני יריבתה העירונית .  המאמן רוברטו מאנצ'יני אמר בסיום : " זה מאוד מאכזב בשביל השחקנים והאוהדים .  אני חושב שכשאתה מפסיד ליונייטד אתה יכול ללמוד .  אנחנו צריכים לעבוד קשה בחודשיים-שלושה הקרובים כי אנחנו עדיין יכולים לסיים בין ארבע הראשונות בליגה ולזכות בגביע ". 
אגב סיטי ,  חלוץ הקבוצה ,  קרייג בלאמי ,  נפגע אתמול במהלך המשחק ממטבע שהושלך לעברו מכיוון היציע .  הוולשי עמד להוציא לפועל כדור קרן ובנוסף למטבע נזרקו לכיוונו גם שני בקבוקים .  הדבר לא מנע ממנו לבצע את כדור הקרן והוא לא נזקק לטיפול כלשהו .
 אתמול שיחקו גם בליגה באנגליה ומי שחזרה לפסגת הטבלה הייתה צ'לסי ,  שגברה 0:3 על בירמינגהאם וחלפה על פני מנצ'סטר יונייטד .  הכחולים שוב הסתדרו ללא סלומון קאלו ,  דידייה דרוגבה ,  ג'ון אובי מיקל ומיקאל אסיין שטסו לאליפות אפריקה .  
המאמן ,  קרלו אנצ'לוטי ,  אמר : " שיחקנו טוב מאוד בינואר .  אני רוצה להודות לשחקנים שעשו עבודה פנטסטית בלי האפריקאים .  יכולנו להיתקל בבעיות ,  אבל הסתדרנו והיה לנו חודש פנטסטי ". 
המאמן האיטלקי הוסיף : " טוב לחזור למקום הראשון .  יש לנו נקודה יותר מלמנצ'סטר יונייטד ,  שתיים יותר מלארסנל ומשחק חסר .  ביום ראשון הן משחקות אחת נגד השנייה ואולי נוכל גם לשפר את המצב ביום שבת ". 
מי שפספסה הזדמנות לעלות למקום הראשון היא ארסנל ,  שאמנם הגדילה את רצף המשחקים ללא הפסד ל-10 ,  אבל נפרדה ב-0:0 מאסטון וילה וירדה למקום השלישי .  תומאס רוסיצקי וססק פברגאס בעטו לקורה והתותחנים לא כבשו ובנוסף נפגעו ,  איך לא ,  בעקבות פציעותיהם של תומאס ורמאלן ואדוארדו .
" איבדנו שתי נקודות ,  לא הרווחנו אחת ",  אמר ארסן ונגר , " מצד שני זה היה משחק קשה כי הם מנעו מאיתנו לשחק את הכדורגל שלנו ושיחקו על כדורים ארוכים ואז סגרו אותנו .  המשחק שלהם היה משחק אנגלי יעיל ומאוד פיזי .  הם שיחקו טוב והם קבוצה שמצטיינת בהתקפות מתפרצות ,  כך שאם אתה מהמר על הליכה קדימה ,  אתה מסתכן בחשיפה נגד קבוצה כזו ". 
מי שלא אהב את הרמיזות של ונגר על כדורגל מיושן אותו הציגה וילה ,  היה מאמן האחרונה ,  מרטין אוניל : " אם הוא אמר את זה ,  זאת העלבה מחרידה .  אם זה מה שהוא ראה ,  ההצהרות שלו הן מגוכחות .  שיחקנו נהדר ולא הגיע לנו להפסיד ". 

פרגוסון : " יכולנו לכבוש שישייה או שביעייה "
 מאמן מנצ'סטר יונייטד עקץ את היריבה העירונית אחרי הניצחון בחצי גמר גביע הליגה .  בצ'לסי :  אנצ'לוטי מאושר מההופעות בינואר

