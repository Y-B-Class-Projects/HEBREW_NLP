יצא השיר החדש של מייקל ג'קסון 
" Breaking News ",  הסינגל הראשון מתוך האלבום  " Michael "  שייצא בדצמבר עלה לאתר הרשמי של הזמר .  בין המילים : " אתם רוצים לראות אותי נופל ,  כי אני מייקל ג'קסון "
 ההיסטריה בדרך : " Breaking News ",  הסינגל הראשון מתוך האלבום שסוני תוציא למייקל ג'קסון המנוח ,  עלה לאתרו הרשמי של מלך הפופ .  השיר ,  באורך ארבע דקות ו-17 שניות ,  ניתן להאזנה חוקית באתרו בלבד ,  מבלי אפשרות להטמיע אותו מחוץ לאתר .  אלבומו המלא של ג'קסון ייצא ב-14 בדצמבר .  
השיר עצמו הוא מעין כתב אישום נגד התקשורת והפפראצי שרדפו אחרי ג'קסון בחייו ומבלי שיידע - גם במותו . " כולם רוצים חתיכה ממייקל ג'קסון ",  כך נפתח השיר ,  על רקע סימפולים של דיווחי חדשות אודות ג'קסון .  בהמשך שר ג'קסון : " אתם רוצים לראות אותי נופל כי אני מייקל ג'קסון ,  אתם כותבים את המילים כאילו זה כלי נשק ".  
בטרם שוחרר השיר ,  עלו ספקולציות רבות באשר לאותנטיות שלו .  כמה ממעריציו של ג'קסון ,  שהאזינו לטיזר בן 42 שניות לשיר ,  העלו טענות כי לא מדובר בקולו האמיתי של ג'קסון .  חברת סוני הוציאה הודעה מיוחדת ובה הודיעה כי מדובר בשיר מקורי של הזמר .  בנוסף ,  משפחתו של ג'קסון הסתייגה גם היא מהוצאת השיר ואמו של ג'קסון ,  קת'רין ,  אף שחררה לפני יומיים שיר גנוז אחר שלו .
 
יצא השיר החדש של מייקל ג'קסון 
" Breaking News ",  הסינגל הראשון מתוך האלבום  " Michael "  שייצא בדצמבר עלה לאתר הרשמי של הזמר .  בין המילים : " אתם רוצים לראות אותי נופל ,  כי אני מייקל ג'קסון "
 
