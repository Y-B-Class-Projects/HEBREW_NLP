מתגעגעים הביתה
סקרמנטו ספגה הפסד חמישי ברציפות ,  108:97 לאטלנטה ,  כספי איבד את מקומו בחמישייה אך קלע 16 נקודות וקלט 8 ריבאונדים
סקרמנטו המשיכה גם הלילה  ( חמישי )  בשרשרת ההפסדים שלה ,  כשנוצחה באטלנטה 108:97 ורשמה הפסד חמישי ברציפות .  הקינגס  ( 26:15 )  ,  עם הפסד 10 מתוך 11 המשחקים האחרונים שלהם ,  ממשיכים לאבד גובה ,  בעוד עמרי כספי רשם מצדו משחק חיובי ,  כשקלע 16 נקודות וקלט 8 ריבאונדים .  אומנם כספי איבד הלילה את מקומו בחמישייה לטובת ג'ון ברוקמן ,  אך בסופו של דבר שיחק 30 דקות ,  קלע הפעם באחוזים טובים  ( אומנם שוב לא פגע מהשלוש ,  0 מ-2 ,  אך סיים עם 8 מ-13 בסך הכל )  ,  תרם שלושה ריבאונדים בהתקפה ואף קינח עם אסיסט אחד ושתי חטיפות .  זה לא הספיק .
 סקרמנטו הוליכה כבר 33:44 במהלך הרבע השני ונראתה טוב מול אטלנטה המנומנמת ,  אבל מי שניצח להוקס את המשחק היה הספסל בראשות ג'מאל קרופורד ,  שכרגע נראה כאחד המועמדים הבכירים לזכייה בתואר השחקן השישי של העונה .  קרפורד סיים עם 20 נקודות ,  והנהיג את הריצה המכרעת ברבע השלישי  ( 0:9 )  יחד עם ג'ו ג'ונסון ,  שסיים עם 17 נקודות ו-7 אסיסטים .
 קווין מרטין הציג יכולת משופרת במדי הקינגס ,  עם 23 נקודות  ( 8 מ-18 מהשדה )  ,  5 אסיסטים ואיבוד אחד בלבד ,  גם טייריק אוונס בלט עם 24 נקודות  ( 9 מ-17 מהשדה )  עם חמישה אסיסטים ואיבוד אחד בלבד ,  אבל סקרמנטו עדיין מחפשת את עצמה .  עתה ,  כשמצפים לה עוד שני משחקי חוץ קשים באורלנדו ובמיאמי ,  ובידיעה שהיא ניצחה רק שלושה משחקי חוץ העונה מתוך 20 משחקים ,  סקרמנטו חוששת מהגדלת הרצף השלילי .
 
מתגעגעים הביתה
סקרמנטו ספגה הפסד חמישי ברציפות ,  108:97 לאטלנטה ,  כספי איבד את מקומו בחמישייה אך קלע 16 נקודות וקלט 8 ריבאונדים

