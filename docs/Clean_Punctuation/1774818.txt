לאומי יממן ב-250 מיליון שקל את פרויקט המטרונית בחיפה
בלעדי הבנק יעמיד לחברת דן 83% מהמימון הדרוש להקמה של פרויקט האוטובוס המוארך העירוני הראשון בישראל
 >  >  בנק לאומי יעמיד לחברת התחבורה הציבורית דן הלוואה בסך 250 מיליון שקל למימון פרויקט המטרונית בחיפה - כך נודע ל-themarker .  מדובר ב-83% מההון הדרוש לדן לשלב ההקמה של הפרויקט ,  כשביתרת הסכום  ( 50 מיליון שקל )  תישא דן ממקורותיה העצמיים .  דן זכתה באוגוסט במכרז להפעלת המטרונית בחיפה תמורת 1.3 מיליארד שקל .  דן החזיקה במסמכי כוונות למימון הפרויקט מהבנקים לאומי והפועלים ,  אבל בחרה לבסוף בלאומי .  בסוף השבוע חתמו דן ,  בניהולו של שמואל רפאלי ,  ואנשי החטיבה העסקית בלאומי ,  בניהולה של רקפת רוסק עמינח ,  על הסגירה הפיננסית של הפרויקט .  את המשא ומתן ניהלו סמנכ"ל הכספים של דן אופיר קרני ,  וראש סקטור תעשיה ,  תחבורה ומוסדות בחטיבה העסקית ,  דוד שפנר .  דן יוצגה בידי משרד עוה"ד מ .  זליגמן ושות' .  מכרז המטרונית בחיפה הוא הראשון בישראל הכולל הקמה ,  אחזקה והפעלה של קווי b.r.t  ( bus rapid transit )  - אוטובוסים מוארכים  ( 18.5 מטר )  ורבי-קיבולת .  דן ,  שזו פעילותה הראשונה באזור הצפון ,  תפעיל 90 מטרוניות שמפתחת חברת מאן .  עלות הקמת התשתית  ( כלי רכב וטכנולוגיות )  מוערכת ב-300 מיליון שקל ,  ועלות התפעול למשך 12 שנות הפרויקט צפויה להסתכם בסכום של עד מיליארד שקל .  הפעלת המטרוניות תחל בעוד שנתיים ,  בשלושה קווי שירות ,  באורך כולל של כ-40 ק"מ .  הקו הראשון יופעל מאזור צפון הקריות  ( סמוך למחנה כורדני )  ,  דרך כביש 4 והעיר התחתית של חיפה ,  ועד למרכזית חוף הכרמל .  הקו השני יופעל מקרית אתא למסוף בת גלים ,  דרך כביש 4 והעיר התחתית של חיפה .  הקו השלישי יופעל מקרית ים וקרית חיים להדר בחיפה .  דן ,  בראשות מיכה נגר ,  השלימה בשנים האחרונות מעבר מקואופרטיב לחברה עסקית .  בשמונה השנים האחרונות הוצאו למכרז כ-25% מקווי האוטובוס של החברה כחלק מרפורמה בתחבורה הציבורית ,  והחברה צפויה לאבד בחודשים הקרובים נתח של 8% נוספים מפעילותה .  בעקבות צמצום פעילותה בתחום האוטובוסים פנתה דן לבחינת הרחבת פעילותה העסקית גם לאפיקים נוספים  ( פרויקטי זכיינות ,  נדל"ן וקמעונאות )  .  בין השאר נכנסה דן באחרונה לתחום רשתות השיווק עם רכישת רשת הסופרמרקטים  " מחסני להב ",  המונה כיום עשרה סניפים ,  תמורת כ-100 מיליון שקל .  דן מוחזקת בידי חברי הקואופרטיב לשעבר  ( 90% )  ,  ומשקיעים בהובלת עמיקם בן-צבי ובעלי יבואנית משאיות מאן ,  משפחת רוטנברג ,  שרכשו 10% מדן לפי שווי של כ-1.05 מיליארד שקל .
 
לאומי יממן ב-250 מיליון שקל את פרויקט המטרונית בחיפה
בלעדי הבנק יעמיד לחברת דן 83% מהמימון הדרוש להקמה של פרויקט האוטובוס המוארך העירוני הראשון בישראל

