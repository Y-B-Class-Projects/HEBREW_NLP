קינדל :  בקרוב עם מסך מגע ? 
דיווח בעיתונות אמריקאית גורס כי אמזון קנתה חברה המתמחה בטכנולוגיה של מסכי מגע ,  כדי לשלב אותה בצוות הפיתוח של Kindle
האם אמזון מתכננת גרסה חדשה של הספר האלקטרוני שלה  Kindle ,  בעלת מסך מגע ?  רוב הסיכויים שכן ,  כיוון שהטכנולוגיה הולכת לכיוון הזה ,  אבל עכשיו יש לטענה הזו גם ביסוס .  על פי הדיווח של ניו יורק טיימס ,  אמזון קנתה את חברת Touchco  סטארט-אפ שמתמחה בטכנולוגיה של מסכי מגע .
 אותו הדיווח גורס כי אמזון הולכת להעביר את הצוות של Touchco לחטיבת הפיתוח של קינדל .  הטכנולוגיה אותה מביאה עמה החברה מאפשרת ליצור מסכי מגע שקופים לגמרי שיכולים לזהות מספר בלתי מוגבל של נקודות מגע בו זמנית ,  ומחיר ייצורם יכול לעמוד על 10 דולר לכ-30 סמ"ר  מחיר נמוך יחסית .  שתי החברות סירבו להגיב על הידיעה של הניו-יורק טיימס ,  אך לא הכחישו אותה .  
ה-Kindle של אמזון הוא אחד הספרים האלקטרוניים הראשונים שנכנסו לתודעת הציבור .  יום לאחר חג המולד האחרון הודיעה אמזון כי ביום חג עצמו ,  נקנו בחנות שלה יותר ספרי קינדל מאשר ספרים פיזיים .  עם זאת ,  כעת נכנסת גם אפל לתחום ,  ומשווקת את מחשב הלוח שלה  iPad ,  כאמצעי לקריאת ספרים ,  באמצעות חתימה על הסכמים עם מו"לים ופיתוח אפליקציה ייעודית עבור המכשיר .
 
קינדל :  בקרוב עם מסך מגע ? 
דיווח בעיתונות אמריקאית גורס כי אמזון קנתה חברה המתמחה בטכנולוגיה של מסכי מגע ,  כדי לשלב אותה בצוות הפיתוח של Kindle

