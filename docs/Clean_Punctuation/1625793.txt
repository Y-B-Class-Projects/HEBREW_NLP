לקראת ריבית ינואר :  7 מתוך 16 כלכלני מאקרו צופים להעלאת ריבית מחר ב-0.25%
על פי סקר בלומברג קיים קונצנזוס לגבי מגמת עלייה הדרגתית ב-2010
מחר צפוי נגיד בנק ישראל להכריז על הריבית במשק לחודש ינואר .  סוכנות הידיעות בלומברג פירסמה סקר תחזיות שנערך בקרב 16 גופים פיננסיים מקומיים וזרים.לאחר העלאת הריבית האחרונה ב-0.25% לרמה של 1% ,  כלכלני מאקרו מגופים פיננסיים מובילים בארץ ובחו"ל מתלבטים בין ההעלאה הקרובה הצפויה של 0.25% לבין הותרת הריבית ללא שינוי על ידי בנק ישראל.7 מתוך 16 המשתתפים בסקר סבורים כי בנק ישראל צפוי להעלות את הריבית ברבע אחוז במושבו הקרוב וה-8 האחרים צופים כי הריבית תישאר על כנה .  גם חזאים המקומיים וגם הזרים חלוקים בדעתם באופן שווה .  עם זאת ,  יש קונסנזוס חזק כי מגמת העלייה הדרגתית במהלך שנה הבאה אינה עומדת בספק.כמו בכל חודש ,  גורמים מאקרו-כלכליים רבים משפיעים על החלטת הנגיד לשנות או להשאיר את הריבית על כנה .  לאחרונה ,  העלה בנק ישראל את הריבית פעמיים ,  ב-0.25% בכל פעם ,  לאחר שרמת הריבית במשק עמדה על שפל של 0.5% לאורך 5 חודשים .  הגורמים הדומיננטיים הגורם הדומיננטי לאי העלאת הריבית החודש הוא השוואה ואיזון מול המשק הגלובלי ,  במיוחד מול רמת הריבית בארה"ב .  בתקופה האחרונה ,  המדיניות השולטת בארה"ב ובאירופה היא להשאיר את הריבית על כנה .  שיקולי שער החליפין צפויים לעכב את העלאה הקרובה .  אם הנגיד יעלה את הריבית הוא יגרום להרחבת פער הריביות בין המדינות שימשוך השקעות זרות ויגרום להתחזקות השקל מול סל המטבעות שעלולה לפגוע ביצוא המקומי.הגורמים הבולטים אשר יניעו את הנגיד להעלות את הריבית הם התגברות הציפיות האינפלציוניות במשק ,  לאור מדדי המחירים האחרונים לצרכן ,  הגבוהים יחסית וחריגה מהיעד האינפלציוני הממשלתי זה השנה השלישית ברציפות .  גורם נוסף התומך בהעלאה הינו ההתאוששות ההדרגתית של המשק המקומי מהמיתון ושיפור באינדיקאטורים המאקרו-כלכליים.רון אייכל ,  כלכלן ואסטרטג ראשי של בית ההשקעות מיטב : " חוזי שכר הדירה ממשיכים להתייקר ,  ולפיכך החשש לאי עמידה ביעד האינפלציה נותר גבוה .  ציפיות האינפלציה של השוק לשנה הקרובה ולשנה הבאה נמצאות בעלייה ,  הריבית הריאלית בישראל היא מהנמוכות בעולם ואינה מתאימה ,  הן לרמת הפעילות הכלכלית והן לסביבה האינפלציונית .  לאור כל אלו ,  אנו צופים כי בשבוע הבא תועלה הריבית המוניטארית ב-0.25% ". איילת ניר ,  כלכלנית ראשית בבית ההשקעות אי.בי.אי : " האם הריבית צריכה לעלות בסוף החודש ?  כן .  האם הריבית תועלה בסוף החודש ?  כנראה שלא .  להערכתנו ,  הנגיד יעדיף להמתין חודש נוסף ,  על רקע הירידה בציפיות האינפלציה לאורך העקום בשבוע האחרון ,  וצפי לאי שינוי בריבית המוניטארית האמריקאית בחודשים הקרובים ". אמיר חייק ,  ראש ענף מחקר ומוצרים וכלכלן ראשי של בנק אגוד : " לגבי ריבית בנק ישראל ,  אנו מעריכים כי לאור השיפור הכלכלי בארץ ולחצי המחירים ייתכן כי בנק ישראל יעלה את הריבית ברבע אחוז במושבו הקרוב ". 

לקראת ריבית ינואר :  7 מתוך 16 כלכלני מאקרו צופים להעלאת ריבית מחר ב-0.25%
על פי סקר בלומברג קיים קונצנזוס לגבי מגמת עלייה הדרגתית ב-2010

