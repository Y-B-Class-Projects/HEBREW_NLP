וויביה מציגה :  מווילה ברמת השרון ל-175 מיליון גולשים בעולם
אין לה הכנסות ,  אבל המספרים מאחורי הסטארט-אפ וויביה רק צומחים והולכים .  המייסדים מסבירים איך יהפכו את סרגלי הכלים שפיתחו בלי תמורה לאתרים כמו פלייבוי - למקור הכנסה
 >  >  שלושת היזמים של וויביה  ( wibiya )  ,  דרור צדר ,  אבי סמילה ודניאל טל ,  לא האמינו כשגילו שהאתר של חיזבאללה מבקש להתקין את סרגל הכלים שפיתחו . " בהתחלה עוד היינו מסתכלים אילו אתרים משתמשים בסרגל הכלים שפיתחנו .  וידאנו שלא מדובר באתרי פורנו ,  פדופיליה ודומיהם ,  אבל כשמספר האתרים החדשים שהתקינו את סרגל הכלים הגיע לכ-1,000 ביום הבנו שזה בלתי אפשרי ,  שאי אפשר לעמוד בבדיקה של כל כך הרבה אתרים ",  אומר טל .  לפני שבוע הגיע וויביה לאבן דרך משמעותית .  הסטארט-אפ ,  המאפשר לאתרי אינטרנט להטמיע סרגלי כלים באופן מובנה ,  הגיע ל-175 מיליון משתמשים ייחודיים מדי חודש .  בנוסף ,  וויביה דיווח ש-90 אלף אתרים פעילים עושים שימוש בסרגל הכלים שלו ויותר מ-25 אלף אתרי מצטרפים לרשת של וויביה מדי חודש .  מדובר בצמיחה מרשימה מאוד .  כיום ניתן למצוא את סרגל הכלים של וויביה באתרים גדולים כמו thestreet ,philly.com ואתר פלייבוי .  הצד השני של המטבע הוא שלא מעט בלוגרים וגולשים מתלוננים על סרגלי הכלים ,  לאו דווקא של וויביה ,  ובכלל לא אוהבים את הקונצפט של אתרי תוכן שמשלבים סרגלי כלים .  לא כולם אוהבים סרגלי כלים וויביה הוקמה לפני כשלוש שנים במסגרת תוכנית zell ליזמות במרכז הבינתחומי הרצליה ,  שבמסגרתה סטודנטים מנסים להקים סטארט-אפ .  משרדי החברה נמצאים בווילה ברמת השרון ,  מקום לא שגרתי לסטארט-אפ שבו 20 עובדים .  נקודת המפנה היתה כשצדר ,  טל וסמילה הכירו את יוסי ורדי במפגש לסטארט-אפים ישראליים בכנס של הבלוג טק קראנץ' ב-2008 ,  ימי קריסת ליהמן ברדרס .  השלושה סיפרו לוורדי על החברה ,  והוא החליט להשקיע בהם 100 אלף דולר תמורת 20% מהשליטה .  להערכת היזמים ,  המתחרה העיקרית של וויביה היא מיבו  ( meebo )  האמריקאית ,  אך יש שני הבדלים עיקריים בין השתיים :  מיבו מתמקדת יותר בתחום הפרסום והיא גייסה 40 מיליון דולר עד כה ,  בעוד שוויביה גייסה 2.6 מיליון דולר מורדי ,  משקיעים פרטיים נוספים וקרן פרימה קפיטל .  הרעיון לבנות סרגל כלים עלה מהצמיחה המהירה של אתרי מדיה חברתיים ובלוגים ,  והצורך לשלב בהם תכנים נלווים . " כשהתחלנו לדבר עם בעלי אתרים הבנו שמה שבאמת מעניין אותם זה להכניס אופציות נוספות לאתר שיהיו פונקציונליות לגולשים - שדות חיפוש ,  משחקים ,  שירותי מדיה חברתית ",  מסביר צדר . " לכל סוג אתר יש את האפליקציות שפותחו לו .  לבלוגר  ( פלטפורמת הבלוגים של גוגל ,  ג"ג )  יש את האפליקציות שלה ,  וכך גם לפלטפורמת וורדפרס .  באותה תקופה פייסבוק הוציאה סרגל כלים משלה ,  וכל זה יחד נתן לנו את התחושה שפיתוח סרגל כלים שיתאים לכל אתר ,  כדי שיציע בעצמו את האפליקציות שהוא מעוניין לגולשים שלו ,  זה דבר נכון ",  אומר צדר . " מה שהיה לנו חשוב זה שבעלי האתרים יוכלו לשתול את סרגל הכלים בצורה פשוטה וקלה לשימוש ",  מסביר סמילה .  ביוני 2009 החברה יצאה עם המוצר שלה בפרייבט בטא לאחר שקיבלה תגובות אוהדות מבעלי אתרים .  מצד אחד ,  מדובר בסרגל כלים שמלווה את הגולש ,  ובנוסף האפליקציות פעלו כשכבה נוספת שלא מפריעה לתוכן באתר .  התוצאה היתה שזמן השהייה של הגולשים באתרים גדל ,  מה שסייע למפתחי האפליקציות של סרגל הכלים להפיץ את האפליקציה שפיתחו בתוך זמן קצר באלפי אתרים .  מצד שני ,  לא מעט גולשים התלוננו שמדובר בפגיעה בחוויית הגלישה . " ידענו מראש שיהיו גולשים שלא יאהבו את סרגל הכלים הזה .  יש כאלה שאוהבים יותר ויש כאלה שפחות ",  אומר טל . " פיתחנו כפתור שמקטין את סרגל הכלים למשהו מינאטורי .  כך שאם גולש לא רוצה להיתקל בסרגל הכלים בכל פעם שהוא ייכנס שוב לאתר ,  הוא לא יופיע לו ",  אומר צדר . " לא רוצים להיות חברת סרגלי כלים"כיום יש 70 אפליקציות שוויביה מציעה לבעלי אתרים להתקין על גבי סרגל הכלים .  הסרגל ניתן לשינוי מבחינת צבע וסגנון ומאפשר פיצ'רים שונים ,  כמו חיפוש בבלוג ובגוגל ,  אינטראקציה עם שירותים חברתיים כגון פייסבוק באמצעות f connect ,  טוויטר ,  צ'אט ועוד .  החברה מאפשרת למפתחי קוד תוכנה צד שלישי לפתח אפליקציות שיופיעו בסרגל הכלים .  לטענת השלושה ,  החברה לא השקיעה אפילו שקל אחד בשיווק .  טל אומר שבחודש הקרוב צפויה וויביה לפרסם כמה שותפויות גדולות שיגדילו את כמות החשיפות של סרגל הכלים שהוטמעו אצל לקוחות החברה בצורה משמעותית .  לוויביה אין עדיין הכנסות משמעותיות ,  אבל במובן הזה החברה לא שונה מלא מעט חברות אינטרנט אחרות שקודם כל דואגות להגדיל את מספר המשתמשים והחשיפה של המוצר אליהם ,  ורק לאחר מכן לדאוג לכסף . " רוב האפליקציות שאנו מציעים במסגרת סרגל הכלים ניתנות בחינם .  נגבה על חלק מהן תשלום ,  בעיקר על אפליקציות קצת יותר מקצועיות .  נאפשר לבעל האתר לשים אפליקציה ממותגת עם לוגו ,  נאפשר לבעלי אתרים אופציה לשנות בצורה משמעותית יותר את סרגל הכלים ,  ניתן ניתוחים סטטיסטיים ונאפשר למי שמשלם גם להגדיל את כמות האפליקציות שניתן לשים על סרגל הכלים - על כל אלה נגבה תשלום ",  אומר טל .  צדר מאמין שב-2011 החברה תכניס יותר ממיליון דולר .  על רווחיות אין בשלב זה על מה לדבר . " מה שמעניין אותנו כרגע זה לרצות את קהל המשתמשים ובעלי האתרים - לתת מוצר שהוא בעל ערך .  במקביל ,  אנחנו חושבים כל הזמן על אספקט המוניטיזציה ואיך לעשות כסף ",  אומר סמילה . " אנחנו עסוקים מאוד באיך להגדיל את ההכנסות .  אנחנו לא רוצים להיות חברת סרגלי כלים ",  אומר טל .  סמילה מוסיף כי  " הגענו בתוך שנה מאפס ל-220 אתרים רשומים .  זו ההוכחה שיש צורך מאוד גדול בסרגל הכלים שלנו .  אנחנו מציעים לבעלי אתרים כלים שיכולים להעשיר את חוויית הגלישה באתר שלהם ". 

וויביה מציגה :  מווילה ברמת השרון ל-175 מיליון גולשים בעולם
אין לה הכנסות ,  אבל המספרים מאחורי הסטארט-אפ וויביה רק צומחים והולכים .  המייסדים מסבירים איך יהפכו את סרגלי הכלים שפיתחו בלי תמורה לאתרים כמו פלייבוי - למקור הכנסה

