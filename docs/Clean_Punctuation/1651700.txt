רוצים כרטיס להופעה של ריהאנה בישראל ?  תתנדבו
הופעתה של ריהאנה בישראל תהיה פתוחה ללקוחות אורנג' בגילאי 16-26 בלבד ,  אשר יתנדבו למען הקהילה במשך 4 שעות לפחות .  צפו בריהאנה מברכת את מעריציה בישראל
 ( באדיבות אורנג' ) 
לקראת הופעתה של ריהאנה בישראל ב-30 במאי באצטדיון בלומפילד יוצאת חברת אורנג' ,  העומדת מאחורי המופע ,  במבצע יוצא דופן .  החברה תחלק כרטיסים חינם ללקוחותיה שיעסקו בפעילות קהילתית בהתנדבות - כך נחשף היום  ( רביעי )  במסיבת עיתונאים לכבוד המופע .  המבצע מיועד ללקוחות החברה בגילאי 16-26 כאשר הכרטיס חינם מותנה בהתנדבות של ארבע שעות .  יש להבהיר :  נכון לעכשיו ,  אין מכירת כרטיסים רגילה למופע ,  כמו כן לקוחות אורנג' אשר יהיו מעוניינים להתנדב אך נמצאים מחוץ לטווח הגילאים - לא יוכלו להיכנס למופע .  
מארגני המופע ניצלו את מסיבת העיתונאים כדי להעביר לקהל הישראלי מסר מריהאנה עצמה . " גם אני הולכת להתנדב ארבע שעות .  אני מאוד מתרגשת לקראת הפעילות הזו ",  מסרה הזמרת .
 ההרשמה להתנדבות תיעשה דרך אתר ייעודי של חברת אורנג' ,  המשתפת פעולה עם חברת Rockcorps .  יחד ,  החרבות מציעות 70 אירועי התנדבות ייזומים ללקוחות אורנג' בטווח הגילאים התואם .  מעריצי ריהאנה שאינם עונים על תנאים אלו ,  לא יוכלו להיכנס למופע .  באורנג' אמרו כי הם מצפים ל-12 אלף מתנדבים שיעניקו לקהילה 48 אלף שעות תרומה .  
ריהאנה נחשבת לאחת מכוכבות הפופ הגדולות בעולם ,  שכבר בגיל 23 הגיעה למעמד של אמנית מהשורה הראשונה .  בין להיטיה ניתן למצוא את  " Disturbia ",   " Don't Stop The Music "  וכמובן את להיט הענק עם ג'יי זי , " Umbrella ",  שאף נבחר לשיר העשור במצעד של רדיו 102FM בישראל .
 
רוצים כרטיס להופעה של ריהאנה בישראל ?  תתנדבו
הופעתה של ריהאנה בישראל תהיה פתוחה ללקוחות אורנג' בגילאי 16-26 בלבד ,  אשר יתנדבו למען הקהילה במשך 4 שעות לפחות .  צפו בריהאנה מברכת את מעריציה בישראל

