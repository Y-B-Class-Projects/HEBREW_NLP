מבקר המדינה :  ישראל לא ערוכה לרעש אדמה
מבקר המדינה מיכה לינדנשטראוס מותח ביקורת חריפה על היערכות ממשלות ישראל לאסון טבע . " במקרה של רעש אדמה בישראל ,  יעמדו בסיכון עשרות אלפי בני אדם "
 אם תתרחש בישראל רעידת אדמה בסדר גודל שאירע בהאיטי או בצ'ילה ,  המדינה לא תוכל להתמודד עימה .  כך הודיע היום  ( שלישי )  מבקר המדינה מיכה לינדנשטראוס ,  שהתריע כי במדינת ישראל נעשה מעט מאד בכל הנוגע להיערכות לרעידות אדמה ואסונות טבע .  
לינדנשטראוס ציין בדיון מיוחד שקיימה הוועדה לביקורת המדינה כי כבר לפני שש שנים התריע קודמו בתפקיד על חוסר המוכנות ועל כך שלא משפרים את ההיערכות בעקבות הליקויים שהוצגו ,  אולם מאז הדו"ח הקודם בנושא ,  לא השתפר המצב והדברים שנכתבו אז נכונים גם עתה .
 לדברי לינדנשטראוס ,  רעידות אדמה בישראל עשויות לסכן עשרות אלפי בני אדם וחובה לשים לב לנושא בלי קשר לנעשה בהאיטי או צ'ילה .  לטענתו ,  במבנים רבים ,  לאורך השקע הסורי-אפריקאי המועד לרעידות אדמה ,  לא הושקע כמעט דבר כדי לחזקם .
 לפי דו"חות המבקר הקודמים ,  ניתנו התראות על הצורך למגן בתי חולים נגד רעידות אדמה אך לא הוקצבו הסכומים לצורך זה .  עוד נמסר כי דו"חות המבקר התריעו מראש על כך שתמ"א 38 - המעודדת חיזוק מבנים תמורת אחוזי בנייה - בלתי ניתנת ליישום ,  בעיקר בפריפריה ולא תענה על הצרכים במקרה של אסון טבע .  אשר לאכיפת תקני הבנייה כך שהמבנים יעמדו ברעידות האדמה ,  נמסר שאכיפה כזאת לא מתבצעת ביעילות .
 
מבקר המדינה :  ישראל לא ערוכה לרעש אדמה
מבקר המדינה מיכה לינדנשטראוס מותח ביקורת חריפה על היערכות ממשלות ישראל לאסון טבע . " במקרה של רעש אדמה בישראל ,  יעמדו בסיכון עשרות אלפי בני אדם "
 
