יורוקאפ :  הפועל ירושלים הפסידה לוולנסיה 69:64
ירושלים רצתה לנצח את הספרדים כדי להבטיח את העלייה לשלב הבא ביורוקאפ מראש הבית ,  אך הפסידה במלחה
במלחה קיוו לחגוג כבר הערב  ( שלישי )  ולהבטיח את העלייה לשלב ההצלבה ביורוקאפ מהמקום הראשון בבית ,  אבל התקוות התנפצו בתום המפגש עם ולנסיה .  קבוצתו של נבן ספאחיה הייתה מרוכזת יותר ,  פיזית יותר ומדויקת יותר בהתקפה ,  ובתום 40 דקות מותחות ניצחה 64:69 את ירושלים במלחה .
 הניצחון הספרדי סיבך את תמונת הבית .  הסיכוי היחיד של ירושלים לסיים ראשונה בבית הוא אם היא תנצח במחזור הסיום את גלאטסראיי בחוץ ,  ואילו קאזאן תנצח את ולנסיה בשש הפרש .  אם ירושלים תנצח באיסטנבול היא תעלה בכל מקרה לשלב ההצלבה ,  וכך במקרה שבו ולנסיה תנצח בביתה את קאזאן .
 ירושלים לא הייתה ראויה הערב לניצחון .  שחקניו של גיא גודס פתחו היטב את המשחק ואף הובילו 20:21 ברבע הראשון ,  אך מפתיחת הרבע השני חלה נסיגה ביכולתם .  טרה סימונס היה חלש בהתקפה ,  דיז'ון תומפסון העדיף לזרוק מבחוץ ולירושלמים לקח כמעט שש דקות לקלוע את סל השדה הראשון שלהם .  הספרדים ,  ששלטו בריבאונד ונעזרו ביכולת הקליעה של נאנדו דה קולו ,  ירדו למחצית ביתרון 33:43 .  ברבע השלישי ירושלים שוב לא מצאה את הטבעת ,  אבל הצליחה לחזור למשחק בזכות יכולת הגנתית משובחת ,  במיוחד מצדו של תומפסון .  הספרדים איבדו שישה כדורים ,  האוהדים במלחה דחפו את שחקניהם ,  וירושלים ירדה בתום הרבע בפיגור 54:53 .  
אבל זה לא היה היום של המארחים .  איבודי כדור והחטאות רשלניות בתחילת הרבע הרביעי אפשרו לספרדים לברוח ,  וירושלים התקשתה ליצור מומנטום חיובי .  יציאתו של תומפסון בחמש עבירות סימלה את כניעתה של ירושלים ,  שבדקות הסיום חיפשה הפסד בהפרש מינימלי .  פו ג'טר ויובל נעימי ,  שרשמו חצי שני טוב ,  הצליחו לצמק את התוצאה וירושלים נוצחה לבסוף 69:64 ,  הפרש שמשאיר לה סיכוי טוב לעלות לשלב רבע הגמר .
 50 אוהדים ספרדים העניקו ייצוג נכבד לוולנסיה ביציעים ,  וקבוצתם פתחה בחמישייה עם רפא מרטינז ,  נאנדו דה קולו ,  ויקטור קלאבר ,  מט נילסן וקוסטה פרוביץ' .  ירושלים עלתה עם יובל נעימי ,  דיז'ון תומפסון ,  טרה סימונס ,  קווין פינקני וברנדון האנטר .  המארחים פתחו חזק והלכו לצבע עם פינקני והאנטר ,  אולם מרטינז ודה קולו העלו את ולנסיה ל-5:8 .  ירושלים המשיכה לחפש את האנטר  ( 7 נקודות ברבע הראשון )  בצבע ,  והאמריקאי עב הבשר סחט עבירות מהאורחים ,  שהגיעו לארבע עבירות קבוצתיות תוך פחות מחמש דקות .  האנטר ופינקני  ( 9 נקודות ברבע הראשון )  המשיכו לגבור על הספרדים בצבע ,  וירושלים סיימה את הרבע הראשון ביתרון 20:21 .
 שתי הקבוצות פתחו את הרבע השני בהחטאות מחוץ לקשת .  יוגב אוחיון רשם דקות משחק ראשונות בשורות המארחים ,  אולם נראה מפוזר והספרדים ניצלו רפיון ביכולתם של סימונס ותומפסון כדי לעלות ליתרון קטן .  מט נילסן נפגע בראשון ונאלץ לעבור טיפול ,  ובינתיים טרה סימונס רשם נקודה ראשונה מהקו .  גודס שיחק בהרכב נמוך ,  עם ששון וקוקיה כגבוהים ,  אך ירושלים לא הצליחה לעצור את הספרדים ,  שעלו ליתרון 10 אחרי ריצת 1:12 .  4:09דקות למחצית קלע האנטר את סל השדה הראשון של ירושלים ברבע .  המארחים לחצו את ולנסיה ,  ומלחה הגועש דחף את קבוצתו .  אבל הספרדים ניצלו איבודי כדור של ירושלים בהתקפה ,  וירדו למחצית ביתרון 33:43 .
 ולנסיה פתחה את הרבע השלישי עם 0:5 ,  וירושלים נראתה אובדת עצות מול ההגנה הספרדית .  שלשות של סימונס וג'טר הפיחו חיים במלחה ,  וספאחיה הזעיק פסק זמן .  ירושלים המשיכה במומנטום החיובי ,  ותומפסון עם יכולת הגנתית גדולה ,  נקודות של ג'טר ופינקני צימקו למינוס 5 .  ירושלים המשיכה להפעיל לחץ בהגנה ,  גרמה לוולנסיה שישה איבודים וסיימה את הרבע השלישי המצוין מבחינתה בפיגור 54:53 .
 ירושלים החטיאה מחוץ לקשת בתחילת הרבע הרביעי ,  ופספסה הזדמנות לעלות ליתרון .  כמו לאורך המשחק כולו ,  ירושלים התקשתה למצוא את הטבעת בפתיחת הרבע ,  והספרדים שוב פתחו פער מהיריבה .  קלאבר ודה קולו שמרו על יתרון ולנסיה ,  ואילו בצד השני איבודי כדור של סימונס וקוקיה חיבלו במאמץ הירושלמי .  1:18 דקות לסיום קלאטי העלה את ולנסיה ליתרון 9 ,  והקבוצות הלכו לפסק זמן .  ג'טר צימק למינוס 7 מהקו ,  ששון הוסיף עוד 2 וההפרש ירד ל-5 .  ולנסיה לא קלעה ובסיום ירושלים נוצחה 69:64 .
 קלעו לירושלים :  קווין פינקני 15  ( 6 ריבאונדים )  ,  פו ג'טר 13 ,  ברנדון האנטר 10 ,  דיז'ון תומפסון 9  ( 6 ריבאונדים ,  5 חטיפות ,  4 אסיסטים )  ,  טרה סימונס 7  ( 6 ריבאונדים )  ,  יובל נעימי 6  ( 5 אסיסטים )  ,  יוגב אוחיון ואורי קוקיה 2 כל אחד ,  כן שותף שרון ששון .  
קלעו לוולנסיה :  תומאס קלאטי 17  ( 6 ריבאונדים )  ,  קוסטה פרוביץ' 13 ,  נאנדו דה קולו 11 ,  מט נילסן 10  ( 7 ריבאונדים )  ,  רפא מרטינז 6 ,  סרחיי לישצ'וק 5 ,  ויקטור קלאבר 4  ( 7 ריבאונדים )  ,  מרקו מרינוביץ' 3 ,  כן שותפו פלורנט פיטרוס וחוזה סימאון .
 נתונים קבוצתיים של הפועל ירושלים :  64 נקודות  ( 15 מ-37 ל-2 ,  6 מ-20 ל-3 ,  16 מ-22 מקו העונשין )  ,  34 ריבאונדים  ( 9 בהתקפה )  ,  16 אסיסטים ,  13 איבודים ,  11 חטיפות .
 נתונים קבוצתיים של ולנסיה :  69 נקודות  ( 12 מ-29 ל-2 ,  11 מ-26 ל-3 ,  12 מ-14 מקו העונשין )  ,  36 ריבאונדים  ( 9 בהתקפה )  ,  14 אסיסטים ,  16 איבודים ,  7 חטיפות .
 
יורוקאפ :  הפועל ירושלים הפסידה לוולנסיה 69:64
ירושלים רצתה לנצח את הספרדים כדי להבטיח את העלייה לשלב הבא ביורוקאפ מראש הבית ,  אך הפסידה במלחה

