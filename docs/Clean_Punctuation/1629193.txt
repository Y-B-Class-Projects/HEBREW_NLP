גרושתו של סטיבן כהן ,  התובעת אותו על הונאה ופשע מאורגן ,  פיטרה במפתיע את עורך דינה
כהן - ממנהלי קרנות הגידור העשירים בעולם - מואשם בכך שהסתיר מגרושתו כסף שהרוויח ממסחר לפי מידע פנים
גרושתו של סטיבן כהן ,  ממנהלי קרנות הגידור העשירים בעולם ,  אשר הגישה נגדו תביעה בגין הונאה ופשע מאורגן ,  פיטרה במפתיע את עורך דינה בשבוע שעבר ,  שבועות ספורים לאחר הגשת התביעה .  כהן ,  לו הון המוערך ב-6 מיליארד דולר ,  התגרש מאשתו ,  פטרישיה פינקה כהן ,  לפני זמן רב.כעת טוען עורך דינה של כהן ,  כי היא החליפה אותו ללא ידיעתו .  פול בטיסטה ,  עורך הדין לשעבר ,  אמר כי היא  " הפסיקה להתקשר אליו בפתאומיות "  בשבוע שעבר ,  אז גם קיבל שיחת טלפון מעורכת דינה החדשה ,  גייטרי קצ'רו .  קצ'רו ייצגה בעבר ,  בין השאר ,  את הארי מרקופולוס ,  אשר ניסה במשך עשור להזהיר את רשות ני"ע מפני הונאת הפונזי של ברנרד מיידוף.בתביעה שהגישה פטרישיה כהן בחודש שעבר ,  היא טענה כי בעלה לשעבר הסתיר ממנה מיליוני דולרים .  טענה זו איננה חריגה במקרי גירושים בין אנשים עשירים מאוד ,  אולם הסיפור קיבל תפנית מוזרה - לטענת התביעה ,  חלק גדול ממיליוני דולרים אלה הושג על ידי מסחר באמצעות מידע פנים בשנות ה-80.כדי להסתיר את המיליונים הללו ,  נטען בכתב התביעה ,  תיעל כהן את כספו דרך ברט לורי ,  עורך דין בתחום הנדל"ן שהורשע אחרי כן בהונאה וברח לקוסטה ריקה ,  בה הוא נלכד .  כהן טען כי השקעות משותפות שביצע עם לורי ברכישת בנייני מגורים ירדו לטמיון ועימן חלק גדול מכספו .  לורי העיד מאוחר יותר כי כהן אמר לו שהכסף שהושקע בנדל"ן הגיע מחשבון מסחר ב-sac ,  קרן הגידור אותה מנהל כהן.התביעה טוענת כי ב-1985 התוודה כהן בפני אשתו כי קיבל מידע פנים על עסקת ההשתלטות של ג'נרל אלקטריק על rce ,  שהיתה אחת הגדולות בעשור .  כהן אמר לאשתו כי השימוש במידע זה אינו חוקי ,  וכי גרף רווחים גדולים בהשקעה זו .  עסקה זו הובילה לחקירה גדולה בשל חשד למידע פנים ,  ואישומים נגד בכירים ב-ge ואחרים .  בעת שהעיד במסגרת החקירה השתמש כהן בזכות השתיקה כדי לא להפליל את עצמו .
 
גרושתו של סטיבן כהן ,  התובעת אותו על הונאה ופשע מאורגן ,  פיטרה במפתיע את עורך דינה
כהן - ממנהלי קרנות הגידור העשירים בעולם - מואשם בכך שהסתיר מגרושתו כסף שהרוויח ממסחר לפי מידע פנים

