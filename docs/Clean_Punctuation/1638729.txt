בנק ישראל הפעיל לחצים - והדיון בביטול עמלות העו"ש נדחה
ועדת השרים לענייני חקיקה לא דנה אתמול בהצעת החוק לביטול עמלות העו"ש ,  לאחר שנגיד בנק ישראל ביקש מהשרים להתנגד לה .  ח"כ דנון :  פישר פועל כלוביסט של הבנקים
 >  >  ועדת השרים לענייני חקיקה לא דנה אתמול בהצעת החוק לביטול עמלות העו"ש במגזר הפרטי ,  שהוגשה על ידי קבוצת ח"כים בראשות דני דנון  ( ליכוד )  ,  וגובשה ביוזמת המועצה לצרכנות .  דנון ביקש לדחות את הדיון בוועדה לאחר שנוכח שאין לו רוב להעבירה ,  וזאת נוכח התנגדותם התקיפה של נגיד בנק ישראל ,  פרופ' סטנלי פישר ,  והמפקח על הבנקים ,  רוני חזקיהו .  דנון הודיע שביקש להיפגש עם פישר השבוע כדי לנסות לתאם עמדות בנושא .  פישר פנה שלשום לשרים בוועדת השרים לענייני חקיקה ,  במטרה לשכנעם להתנגד להצעת החוק .  בקואליציה טענו כי כמה שרים ייעדרו מהישיבה ,  בהם דן מרידור ,  לימוד לבנת ,  יולי אדלשטיין ויעקב נאמן ,  ולפיכך לא ברור אם ניתן לגייס רוב בעד הצעת החוק .  13 העמלות שמציע דנון לבטל הן עמלת מזומן ,  משיכת מזומן ,  הפקה ומסירה של תדפיס לבקשת לקוח ,  העברה או הפקדה לחשבון אחר ,  פדיון צ'ק לרבות משיכת צ'ק עצמי ,  הפקדת צ'ק לרבות בתיבת שירות ,  תשלום שובר ,  פריטת מזומן ,  זיכוי חשבון באמצעות מסלקה ,  חיוב בכרטיס אשראי ,  שאילתת מידע בכל נושא ,  משיכת צ'ק ,  חיוב על פי הרשאה או הוראת קבע .  דנון טוען בהצעת החוק כי בעקבות הרפורמה בעמלות הבנקים שבוצעה בשנים האחרונות ,  התייקרו התעריפים בגין הפעולות הבסיסיות בחשבון עו"ש לשני שלישים מלקוחות הבנקים .  חזקיהו אמר לפני כחודש בישיבת ועדת הכלכלה כי כל חקיקה שתכתיב לבנקים אילו עמלות הם רשאים לגבות מהציבור היא בעייתית . " לפי ההשוואה הבינלאומית העדכנית ביותר של בנק ישראל ,  מחיר סל שירותי בנקאות אופייני בישראל הוא 55.6 יורו בשנה ,  בעוד שהממוצע העולמי הוא 63.8 יורו בשנה ",  אמר חזקיהו .  דנון ציין כי מרגע שהוגשה ההצעה למזכירות הכנסת ,  פנו אליו לוביסטים של הבנקים במטרה לשנות את ההצעה ,  וכן פעלו לגיבוש התנגדות בוועדת השרים . " באופן מפתיע ובצעד חריג ,  פנה הנגיד לשכנע שרים להתנגד להצעה .  תפקידו של פישר הוא להגן על קופת המדינה ועל קופות האזרחים .  בהתערבותו ,  נראה כי פישר פועל כאחד הלוביסיטים של הבנקים ",  אמר דנון .  מבנק ישראל נמסר בתגובה כי הבנק מתנגד להצעת החוק ,  וכי המפקח על הבנקים ואנשיו פנו לשרים כדי להסביר את עמדתם .  ממחקר של המועצה לצרכנות ,  עם מכון גיאוקרטוגרפיה ,  שהוגש לפני חודש לוועדת הכלכלה ,  עולה כי בניגוד לנתונים שמפרסמים הבנקים והמפקח על הבנקים ,  כ-70% מהציבור משלמים כיום יותר עבור ניהול חשבון עו"ש ביחס למה ששילמו לפני הרפורמה .  המועצה לצרכנות קראה אתמול לשר יעקב נאמן ,  המשמש גם יו"ר ועדת השרים לחקיקה ,  לאסור על חזקיהו להשתתף בדיון ועדת השרים לחקיקה בנושא החוק לביטול העמלות .  עו"ד אהוד פלג ,  מנכ"ל המועצה ,  אמר בעקבות דחיית הדיון : " זו פשוט שערורייה שבנק ישראל ,  במקום לפקח על הבנקים וגם להגן על הציבור הרחב ,  פועל למעשה כמו איגוד הבנקים בניסיונות שכנוע מול השרים ". 

בנק ישראל הפעיל לחצים - והדיון בביטול עמלות העו"ש נדחה
ועדת השרים לענייני חקיקה לא דנה אתמול בהצעת החוק לביטול עמלות העו"ש ,  לאחר שנגיד בנק ישראל ביקש מהשרים להתנגד לה .  ח"כ דנון :  פישר פועל כלוביסט של הבנקים

