תל אביב ,  בן גוריון והבינתחומי מככבים בשלב חצאי הגמר בתחרות Case Study
שני חצאי גמר אחרונים הושלמו בתחרות לתלמידי MBA של TheMarker וקרן דן דוד בשיתוף חברת הייעוץ TASC .  הזוכים כבר מתכוננים לגמר
 >  >  צוותים נוספים עלו לשלב הגמר בתחרות case study לסטודנטים לתואר שני ,  בה נדרשים הסטודנטים לפתור סוגיות עסקיות שונות מטעם החברות פרטנר ,  אל על ,  בנק לאומי ומטריקס .  לשלב חצי הגמר ,  שנערך בכל חברה בנפרד ,  עלו עשרה צוותים ,  מתוכם נבחרו ארבעה צוותים שעלו לגמר .  לפני שבוע פורסמו תוצאות שני חצאי הגמר הראשונים ,  ובשבוע שעבר נערכו שני חצאי גמר נוספים .  הפעם התמודדו 20 צוותים על פתרון סוגיות מטריקס ובנק לאומי .  מסיכום ארבעת חצאי הגמר עולה כי אוניברסיטת תל אביב מובילה בראש רשימת המוסדות ,  כשבכל גמר מופיע אחד מצוותיה .  אחריה נמצאות אוניברסיטת בן גוריון והמרכז הבינתחומי עם שלושה צוותים .  חשוב להדגיש כי אין בדירוג זה לומר דבר על תוצאות שלב הגמר שעוד לפנינו .  מטריקס :  התרחבות ברוסיה בעזרת ההודים הסוגיה העסקית שהציגה מטריקס היתה :  אילו שווקים בינלאומיים אטרקטיביים לפעילות עבור החברה ?  למקום הראשון בשלב חצי הגמר הגיעה קבוצת seraph מאוניברסיטת תל אביב ,  שהציעו לחברה להתרחב ברוסיה על ידי חבירה לשותף אסטרטגי מהשוק ההודי והתמקדות במגזר השירותים הבנקאיים המאובטחים .  הבקבוצה הסבירו את הבחירה בכך שברוסיה יש חקיקה פדרלית חדשה שמחייבת שירותים בנקאיים מאובטחים ,  ומתוך רצון לנצל את יתרונות הגודל של חברות it הודיות .  למקום השני בחצי הגמר הגיעה קבוצת תוכי מאוניברסיטת בן גוריון ,  שהציעה למנף את יתרונות החברה על ידי השקעות it בתחומי הביטחון והבריאות באוסטרליה ובניו זילנד ,  אותן זיהו כשווקים אטרקטיביים בעלי סביבה תחרותית נוחה לחברת מטריקס .  במקום השלישי דורגה קבוצת bos מהאוניברסיטה העברית ,  שהציעה להתמקד דווקא בשוקי מטרה בעלי היקפי צמיחה גבוהים ורמת נוכחות נמוכה של שחקנים בינלאומיים כגון אזרבייג'ן ,  גיאורגיה וארמניה .  במקום הרביעי דורגה קבוצת ת"א 2009 מהטכניון ,  שהעלתה בין היתר את הרעיון שמטריקס אינה צריכה להרחיב את פעילותה בחו"ל .  למקום החמישי ,  בהפרש זעום ,  הגיעה קבוצת ג'ימבורי מהמרכז הבינתחומי בהרצליה ,  שהגישה שתי הצעות :  התרחבות של החברה לארה"ב ,  בעיקר בתחום הביטחוני ,  על ידי מיצוב ישראל כמרכז off-shoring עולמי לתעשיות הביטחוניות ;  או ניצול ההזדמנות שזיהתה הקבוצה עבור חברות ישראליות בתחום הבתולי של שירותי it באפריקה . " כל אחד מהפתרונות שהציגו הצוותים מתבסס על לוגיקת התפשטות בינלאומית שונה ",  אמר גיא קופרמן ,  שותף מנהל בחברת הייעוץ tasc . " כתוצאה מכך ,  הצוותים בחרו בשווקים שונים לגמרי על פני הגלובוס .  מיזוגים ורכישות בשווקים בינלאומיים הם מהלכים הדורשים לא מעט סיכונים .  מעניין יהיה לראות איזה פתרון ייבחר על ידי החברה ",  הוסיף .  בנק לאומי :  לנהל את החשבון מהסלולרי הסוגייה העסקית שהציג בנק לאומי היתה :  מהו התוואי האסטרטגי-שיווקי שעל הבנק לאמץ כדי לפרוץ בתחום הבנקאות הסלולרית ?  למקום הראשון הגיעה קבוצת yng מהמרכז הבינתחומי בהרצליה ,  שהציעה לבנק להשיק אפליקציית שירותי בנקאות מלאה להורדה לטלפון .  האפליקציה כוללת ממשק סלולרי המאפשר גישה לחשבון העו"ש ,  תשלום באמצעות המכשיר במקום כרטיס אשראי ואף כתחליף למזומן ,  צ'קים או העברות בנקאיות .  למקום השני התברג צוות group-h מאוניברסיטת בן גוריון ,  שהציע גם הוא אפליקציה שתאפשר ביצוע פעולות וקבלת מידע בחשבון באמצעות הטלפון הנייד ,  וכן אפליקציות לניהול פיננסי של עסק קטן .  במקום השלישי דורגה קבוצת אביב מהמכללה למינהל ,  שהציעה להביא את חוויית ה-gaming לעולם הבנקאות באמצעות יצירת סביבה של בנקאות וירטואלית ,  המותאמת אישית לכל לקוח במכשיר הסלולרי שלו .  למקום הרביעי הגיעה קבוצת a-team מאוניברסיטת תל אביב ,  שהציעה סל שירותים סלולרי הכולל גם אפליקציות ניהול תקציב אישי מהמכשיר . " האתגר שניצב בפני הסטודנטים הוא להגדיר את ה-'killer application' בתחום לצרכן הישראלי ",  אמר קופרמן . " היה עליהם לעצב הצעת ערך ייחודית ,  חדשנית וכדאית לבנק לאומי .  הצוותים קיבלו הצעות שונות מחבר השופטים וישפרו את הפתרונות לקראת הגמר במטרה להציג הצעת ערך מנצחת ".  פרטים נוספים באתר התחרות :  http :/ /mba.themarker.com yazam@themarker.com

תל אביב ,  בן גוריון והבינתחומי מככבים בשלב חצאי הגמר בתחרות Case Study
שני חצאי גמר אחרונים הושלמו בתחרות לתלמידי MBA של TheMarker וקרן דן דוד בשיתוף חברת הייעוץ TASC .  הזוכים כבר מתכוננים לגמר

