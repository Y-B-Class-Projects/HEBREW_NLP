גדול ,  כי סירב לצאת גדול
יותר משהיה חשוב ללמד את גולסה שהוא עדיין לא יותר גדול ממכבי חיפה ,  השבוע האחרון הוכיח שגם יעקב שחר מבין שהוא לא יותר גדול ממכבי חיפה .  חמי אוזן סוגר מחזור ומציע לבאר שבע ולאשדוד לחפש פתרונות חדשים על הקווים ,  ולאיתי שכטר לחכות קצת עם המעבר לאירופה
מיד עם נחיתתו של אייל גולסה בישראל ,  החל הספורט הלאומי בשאלה מי ניצח .  האם הילד גולסה קיפל את הגביר יעקב שחר ,  או שמא שחר היה זה שכופף את גולסה .  עימותים הרי תמיד עניינו אותנו יותר מכדורגל ישראלי והדיונים תמיד נראים אותו דבר ,  רק שבמקרה הזה באמת חשוב להתמקד במנצח ,  יותר נכון  מנצחת .  זה לא גולסה ,  זה גם לא שחר ,  זו מכבי חיפה .  למה לא שחר ,  אם כבר ?  כי יותר משהיה חשוב ללמד את גולסה שהוא עדיין לא יותר גדול ממכבי חיפה ,  השבוע האחרון הוכיח שגם שחר מבין שהוא לא יותר גדול ממכבי חיפה .  גם אם זה נכון ,  הוא מספיק נבון לא להתנהג כך .  
התגובה הראשונית מיד עם היוודע דבר בריחתו של גולסה ללאציו הייתה איך תיראה הנקמה של שחר .  כיצד שמעון מזרחי של הכדורגל הישראלי  כך מכנים אותו מדי פעם אלו שמסרבים להבין את סוד הצלחתו  עומד לרסק לילד את הקריירה ,  ואיך הבוס הגדול הולך לעשות לגולסה את מה שעשה לגיורא שפיגל .  מה לעשות ,  שחר סוחב את תדמית השריף עוד משנות התשעים ,  אז באמת נהג לשלוף ולתת לעצבים שלו לקחת כמה החלטות פזיזות ומוטעות ,  אבל מי שמנהל מועדון כדורגל על סמך האגו שלו לא לוקח שש אליפויות בעשור .  
אם תרצו ,  בחיבוק שהעניק שחר לגולסה מסתתר סוד ההצלחה של מכבי חיפה .  בענף כל כך רגשי שבו אתה עלול להיסחף לשטויות שעלולות לרסק לך מאמצים שעולים מיליונים ,  נשיא שעדיין מצליח לפעול קודם כל על פי הרציונל העסקי-מקצועי הוא נכס מנצח .  שחר הוא נשיא שמבין שיש היררכיה ברורה בין צורכי המועדון ושיקוליו הכלכליים העתידיים לצורכי האגו של הבוס הגדול .  כמה שזה קשה ,  ככה זה עובד .  בעלים שלא מבין זאת ומתנהג באמת כמו גביר ,  נדון במוקדם או במאוחר לאבדון .
 דור הולך ודור בא .  סגל אחד יורד מהבמה וסגל צעיר עולה במקומו ,  אבל אשדוד לעולם נשארת אשדוד .  זו אולי הקבוצה עם הכי הרבה פוטנציאל מבין קבוצות הדרג השני בליגה ,  אבל גם המועדון עם הכי הרבה חולשות מנטליות מבין מועדוני הדרג השני .  הקיץ ג'קי בן זקן הלך על מהפכה בסגל ,  מהפכה שלעתים נראתה כמו מכירה פומבית במוסך רכבים ,  אבל בסופו של דבר הספינה התייצבה :  גם אם הסגל פחות טוב מבעבר ,  עם לא מעט חורים בעמדות מפתח ואלתורים בעמדות אחרות ,  אשדוד עדיין בעמדתה הקבועה בין המרכז לצמרת ,  אבל גם האופי הנרפה של מי שעולה על החולצה של אשדוד נותר בעינו .  אם ג'קי בן זקן רוצה לקחת את זה יום אחד קדימה ,  אז לא צריך לחשוב איך לרענן את הסגל ,  אלא איך לזעזע את המשפחתיות המוגזמת והגישה הכנועה של המועדון .  
רמז :  יוסי מזרחי הוא כנראה לא האיש לכך .  מזרחי ,  זה כבר נכתב יותר מפעם אחת ,  הוא אחד ממוחות הכדורגל הטובים בישראל .  איש מקצוע נערץ שמגלם בעממיותו לא מעט מהסיבות שהובילו אותנו לאהוב כדורגל ישראלי .  רק מה ?  רגשי הנחיתות מבית"ר ירושלים של פעם ,  זו שהתרפסה בפני כל מה שהוא תל אביבי ,  עדיין טבועים בכל משפט שיוצא מפיו .  בכל נשיפה ,  בכל ציטוט שלו ,  מזרחי לא מפגין את שאר הרוח הנדרש ממאמן שייקח את אשדוד צעד אחד קדימה מבחינה מנטלית .  מאמן שיעקור את הפחדים ולא יחיה איתם .  מזרחי לא נכשל כמעט באף קבוצה אותה אימן ,  גם לא בקבוצה המבולגנת של אשדוד העונה ,  אבל הוא גם לא תמיד מצליח לתת לקבוצות שלו את הערך המוסף מבחינת גישה ומחשבה .  לפחות לא באשדוד .
 שניצן שירזי מוכן להתחפש לאברהם גרנט ,  לכרות את הענף עליו הוא יושב ולהתמנות ליועץ מקצועי מעל או מתחת לשלומי דורה .
 במוצ"ש האחרון גיא עזורי הוכיח סופית שאין לו יותר מה לתרום להפועל באר שבע ,  ושאלונה ברקת צריכה להתחיל לחשוב על המאמן הבא שתביא בקיץ .  לא ,  לא מדובר בבניית הסגל המרושלת ,  שכולה מחשבה על ההווה ובסיסה בשחקנים שנועדו לספק תוצאות של כאן ועכשיו .  לא ,  גם לא מדובר ביכולת הנרפית מול מכבי חיפה ,  או בתקציב הלא ממוצה ובכמות הזרים הבלתי נגמרת .  במשפט אחד בסיום המשחק מול מכבי חיפה ,  גיא עזורי המחיש מדוע הוא סיים את חלקו בהפועל באר שבע : " אנחנו לא מסוגלים להתמודד ברמה הזאת מול מכבי חיפה ",  אמר והסגיר בעצם את חוסר האונים שלו .  את התלות הכמעט פטאלית שלו בשחקני רכש שיבואו לבאר שבע ויעשו בשבילו את העבודה ,  ואת חוסר ההבנה שהפערים בין באר שבע למכבי חיפה מחיקים גם מחיקים אם יש מאמן שיודע להעביר זאת לסגל שלו .  
אבל לא רק שגיא עזורי כנראה לא מסוגל ,  הוא גם לא מאמין שהוא מסוגל .  שזה חמור כפליים .  קבוצות ישראליות התגברו על פערים גדולים יותר באירופה ,  וגם אם לא ,  לא שמעתם את המאמנים שלהן מדברים כמו בימים בהם רק חיפשו הפסדים בכבוד .  להבא ,  מר עזורי ,  אל תאמר אנחנו לא מסוגלים להתמודד ברמות האלה ,  תאמר  " אני לא מסוגל להתמודד ברמות האלו ". 
הפועל תל אביב  אחי נצרת
איתי שכטר אולי יעשה טעות אם ינסה לתרגם את העונה המוצלחת שלו לקפיצה מהירה לאירופה .  סביר להניח ששכטר ,  אם יחפץ בכך ,  ימצא בקיץ לא מעט קופצות על שירותיו ,  קבוצות שגם יהיו מוכנות לשלם לו הרבה יותר כסף מהפועל תל אביב .  אלא שלא בטוח ששכטר מתאים עדיין לכך .  עדיף לשכטר לעזוב את הפועל תל אביב בלי טעם של עוד בפה ,  ואם יעשה זאת בקיץ ,  זה הטעם שיישאר בפה .  עדיף למצות עד הסוף את האתגר של הפועל תל אביב ,  לצאת ממנה עם חותם ,  עם מעמד של חצי מנהיג לאורך מספר שנים ,  עם ביטחון שהוא את השלב הזה סיים ,  ורק אז לגשת לאתגר .  אם יש משהו שהכין את שכטר להפועל תל אביב ,  זה אותו מסלול מדורג ונכון לאורך הקריירה .  תחילה נצרת עילית הקטנה ,  אחר כך קבוצת צמרת כמו מכבי נתניה ,  ועכשיו קבוצה גדולה כמו הפועל תל אביב .  אם שכטר ימצא דקה בסיום המשחק מול אחי ,  כדאי לו להתייעץ בג'ון גרגורי המאמן ,  שיוכל להזהיר אותו מפני התקדמות מהירה מדי בקריירה .  עוד שנה בהפועל תל אביב לא תזיק לשכטר אלא רק תוסיף לו .
 
גדול ,  כי סירב לצאת גדול
יותר משהיה חשוב ללמד את גולסה שהוא עדיין לא יותר גדול ממכבי חיפה ,  השבוע האחרון הוכיח שגם יעקב שחר מבין שהוא לא יותר גדול ממכבי חיפה .  חמי אוזן סוגר מחזור ומציע לבאר שבע ולאשדוד לחפש פתרונות חדשים על הקווים ,  ולאיתי שכטר לחכות קצת עם המעבר לאירופה

