הנפט עלה יום רביעי ברציפות עקב העלאת תחזית הביקוש העולמי ;  נסגר מעל 75 דולר לחבית
מחיר הזהב קפץ בקרוב ל-2% על רקע הערכות כי לא צפויה מכירה של זהב למימון סיוע ליוון
מחיר הנפט הגולמי עלה זה היום הרביעי ברציפות ,  ונסגר מעל ל-75 דולר לחבית ,  לאחר שסוכנות האנרגיה הבינלאומית העלתה היום את תחזית הביקוש העולמי לנפט לשנת 2010 .  מחיר הזהב קפץ בקרוב ל-2% על רקע הערכות כי תוכניות האיחוד האירופי לסייע ליוון אינן צפויות לכלול מכירת זהב.החוזים על הנפט הגולמי למסירה במארס נסגרו במחיר של 75.28 דולר לחבית ,  עלייה של 1% ,  בבורסת הסחורות של ניו יורק .  החוזים על הזהב למסירה באפריל נסגרו בניו יורק במחיר של 1,094.7 דולר לאונקייה ,  עלייה של 1.7%.סוכנות האנרגיה הבינ"ל  ( iea )  העלתה היום את תחזית הביקוש העולמי לנפט לשנה הנוכחית לרמה של 85.5 מיליון חביות ביום לעומת תחזית קודמת לביקוש של 85.3 מיליון חביות ביום.האיחוד האירופי הציג היום תוכנית סיוע ליוון שנועדה לעזור למדינה להתמודד עם הגירעון בתקציב וחובותיה .  עם זאת ,  בכירי האיחוד האירופי הציעו בעיקר מילות עידוד ליוון והתחייבו לסייע למדינה במקרה הצורך ,  אך לא הודיעו על סיוע כספי ליוון או ערבויות לאג"ח הממשלתיות של המדינה .  פרשנים העריכו גם כי בניגוד להערכות מסוימות שנשמעו לפני הצגת התוכנית ,  היא אינה צפויה לכלול מכירת זהב כדי לסייע במימון ." חברות גוש היורו יהיה מוכנות לנקוט בפעולה נחושה ומתואמת ,  במקרה הצורך ,  כדי להגן על היציבות הפיננסית של גוש היורו כולו ",  אמר נשיא האיחוד האירופי ,  הרמן ואן רומפוי ,  במסיבת עיתונאים שנערכה לאחר פגישת מנהיגי האיחוד האירופי בבריסל .  עוד ציין כי מנהיגי האיחוד דרשו מיוון לנקוט בצעדים לצמצום הגירעון בתקציב .  הנציבות האירופית צפויה לעקוב אחרי התקדמות מאמצי ממשלת יוון לצמצם את הגירעון בתקציב ,  והערכת מצב ראשונה תתבצע בחודש מארס .
 
הנפט עלה יום רביעי ברציפות עקב העלאת תחזית הביקוש העולמי ;  נסגר מעל 75 דולר לחבית
מחיר הזהב קפץ בקרוב ל-2% על רקע הערכות כי לא צפויה מכירה של זהב למימון סיוע ליוון

