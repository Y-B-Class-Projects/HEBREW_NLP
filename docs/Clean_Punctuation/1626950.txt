תפרוץ שנה והתחלותיה
היום בחצות תגיע לסיומה שנת 2009 ותפרוץ 2010 .  הרעיון העומד מאחורי סיומות והתחלות של תהליכים מיוצג על ידי המספרים 9 ו-10 בקלפי המטות בטארוט
כמו בכל שנה ,  גם היום רוב העולם יחגוג את סיום השנה .  אך מדוע אנו חוגגים ?  מה גורם למיליוני אנשים לצאת מהבית ?  מה בעצם אנו מחפשים ?  ובכלל ,  מדוע עלינו לחגוג את סיום השנה ,  יום הולדת ,  חגים ,  בר מצווה ?  מה כל אלו מסמלים ?  אולי הדבר כבר נשכח ,  אולם כל האירועים האלו הם טקסי מעבר ,  סימבולים .  הם ציון דרך בחיינו ,  וחשוב לא רק לחגוג אותם אלא גם להבין שהם חלק ממפת הדרכים שלנו ,  מפה העוזרת לנו להבין את הדרך לחיים מאושרים ומלאי סיפוק .
 אחת הבעיות הגדולות של האנושות ,  טוען ג'וזף קמבל בספרו  " מיתוסים "   ( הוצאת מודן )  ,  היא שלא מלמדים יותר מיתוסים .  המיתוסים ,  ממשיך להטיף קמבל ,  הינם מפת הדרכים המראה לאדם מהי הדרך ,  לאן מועדות פניו .  בהעדרם האדם יהיה מבולבל ולא ימצא את דרכו ,  והתוצאה היא היעדר הישגים אישיים וסיפוק .
 בתרבויות עתיקות טקסי המעבר היו מאוד ברורים ועוצמתיים .  כדי שהנער האינדיאני יידע שהוא הופך לגבר ,  היה עליו לצאת למסע .  הגברים בשבט היו לוקחים אותו לשטח מסוכן ,  משאירים אותו לבד ושם הוא היה צריך לשרוד ,  להילחם ,  להיפצע .  זה היה קשה ,  ואולי אפילו לא אנושי ,  אולם כשחזר הביתה ,  הוא וכל השבט ידעו כי הוא כבר לא ילד ,  כי אם גבר .
 הנשים ,  אגב אינן צריכות לצאת למסע שכזה ,  לא כיוון שהן אינן שוות לגברים ,  אלא כיוון שהטבע חנן אותן במערכת ביולוגית המראה את ציון הדרך בצורה אחרת :  יום אחד מגיע המחזור החודשי ,  ועל הנערה/ילדה להבין שהיא כבר לא ילדה אלא אשה .
 ציוני הדרך אותם אנו עוברים אינם רק מגדירים מי אנו ,  אלא גם עוזרים לנו להבין מהי הדרך בה אנו צריכים לצעוד ,  למה עלינו לצפות ומהו השלב הבא .  כך למשל היפהפייה הנרדמת אינו באמת סיפור לילדים לגיל הרך .  זו מפת דרכים שהלא מודע הקולקטיבי מציג לנו ,  הכנה לשלב הבא בתהליך ההתבגרות .  מי היא אותה נסיכה נרדמת ?  זוהי נערה שלא רוצה להתבגר .  היא לא רוצה לעבור לשלב הבא ולהיות אשה ,  ולכן נרדמת לנצח .  רק כאשר הנסיך ,  שעבר מסע תלאות משל עצמו ,  מגיע ומראה לה מה יש בצד השני ,  היא מוכנה להתעורר .  את שלב התבגרות צריכה לעבור כל נערה ,  והסיפור נועד להראות מה צופן לה העתיד .
 אז הנה מסתיימת עוד שנה ואני רוצה לכתוב על הרעיון העומד מאחורי המספרים 9 ו-10 בקלפי הטארוט ,  המייצגים ארבע סיומות :  לא רק של שנת 2009 ,  אלא סיומות של כל תהליך .  במאמר זה אכתוב על הסיום שמייצג יסוד האש ביום ראשון אעלה כאן את המשך המאמר העוסק בשלושת הסיומות האחרים של קלפי הטארוט .
 בקלפי הטארוט המספר תשע מייצג סיום ושלמות .  השואל בקלפים אלה יכול לסיים את התהליך בו הוא נמצא ולהיות במקום של יציבות ושגשוג .  כל אחד מקלפי התשע יראה לנו כיצד זה קורה ,  מה עליו לעשות ומה קדם לתהליך בו נמצא השואל .  כשתהליך יסתיים הוא יהיה במקום של סיפוק ,  שקט פנימי ושלמות .
 המספר תשע מייצג סיום תהליכים ,  את ביצוע השלבים האחרונים בתהליכי ההתפתחות האחרונים בכל תחום ,  אשר יובילו ליציבות ושגשוג .  זהו סיום המסע ,  השלמות שהיא בעצם החזרה לספרה ממנה הכול התחיל ,  חזרה אל המספר אחד .  
בחשיבה הקבלית האחד הוא האלוהות ,  המקום השלם שכולנו שואפים להגיע אליו .  למרות כי רוב ההתחלות דומות למשהו מושלם ,  בפועל לרוב הן אינן מושלמות .  בנקודה זו מתחיל התהליך הנומרולוגי :  כשאנו מבינים שמה שאנו רוצים אינו בנמצא ,  אנו מתחילים במסע של גדילה והתפתחות .  מסע המתואר על-ידי רצף המספרים שניים עד שמונה ובסופו אנו מגיעים אל השלם ,  שהוא המספר תשע .
 במספר תשע יש איכות שלא נמצא במספרים אחרים :  יש בו שקט פנימי ותחושה של מנוחה .  סוף סוף המסע הושלם ,  הכל נמצא במקומו ,  אין לנו יותר את הצורך לשנות ואפשר לנוח .  השלמות במספר זה חשובה במיוחד כיוון שהיא זו המאפשרת לנו להיות במקום של ביטחון עצמי ,  במקום בו אנו לא צריכים להישען על דעות של אחרים ואנו שואבים את הכוח מבפנים .  המספר תשע כבר לא צריך אישורים מאחרים ,  אינו צריך לקבל הנחיות .  הוא יודע את הדרך ,  מחובר לאמת והופך להיות זה המאיר את דרכם של אחרים ועוזר להם למצוא את השלמות הקיימת בתוכם .
 ולשואלים  " מהו ה-10 אם כך ?  לאן סיום של תשע מוביל אותנו ?  ", ובכן הספרה עשר בקלפי הטארוט שונה משאר המספרים .  היא איננה עומדת בפני עצמה ,  אלא קשורה ברעיון שהיסוד אותו המספר  ( הקלף )  מייצג ,  לכן לא נמצא הפעם רעיון מרכזי או משמעות אחידה למספרי העשר .  הספרה עשר מקבלת הדגשים ומשמעויות שונים בהקשר ליסוד אותה היא מייצגת .  לכל יסוד מארבעת היסודות בקלפי הטארוט יש תמצית ,  מטרה ,  רעיון מרכזי .  בקלפי העשר הרעיון אותו מייצג היסוד מתממש והפירוש נוצר בהתאם .
 קלפי העשר הם האפילוג .  הם מראים את המשך התהליך לאחר שהושגה השלמות במספר תשע .  כולנו מכירים את סיפור סינדרלה .  את אותה נערה מושפלת ,  המנוצלת לרעה על-ידי אמה ואחיותיה החורגות .  כולנו יודעים כי היא מתחתנת עם הנסיך ומוצאת את השלמות אותה חיפשה .  אולם ,  אנו לא יודעים מה המשך הסיפור :  איך היא מסתדרת עם החמות ,  כמה ילדים יש להם .  הספרה עשר בקלפי הטארוט מייצגת את מה שקורה לאחר השלמות שהושגה בספרה תשע ,  את המשך התהליך לאחר תקופת זמן .  
כך למשל ,  יסוד האדמה מייצג את הצרכים שלנו .  מטרתו היא לעזור לנו להבין מה נכון לנו ,  מה חשוב בחיים שלנו ולתת לנו כלים שיעזרו לנו לממש את זה .  כשנבין מה נכון ,  מה חשוב בחיים שלנו נוכל להתקדם למקום הנכון ולהיות מאושרים .  הקלף 10 מטבעות מייצג גם הוא את העיקרון העומד מאחורי יסוד האדמה והוא ההמשך של הקלף 9 מטבעות .  אם הקלף 9 מטבעות עסק ברווח לאחר עבודה קשה ,  אם בקלף זה השואל הגיע אל המטרה לה הוא ייחל ,  הרי שעשרה מטבעות יהיה המשך ויתאר את מה שקורה לאחר מכן .  ומה קורה לאחר מכן ?  לאחר מכן מגיע השואל אל חלקת האלוהים הקטנה שלו ,  הוא לא רק מוצא את האושר ,  אלא מחזיק בו ונהנה ממנו לאורך שנים .
 בקלף תשעה מטות אנו נדרשים להחזיק מעמד עוד קצת .  הקלף מבטיח שיהיו עוד כמה מכשולים בדרך ,  אולם לבסוף לאחר מאמץ אחרון הדברים יסתדרו ויהיה טוב .  ודאי חלקכם מרימים גבה ושואלים ,  היי ,  זה לא סיום !  איפה ה-9 המושלם עליו דיברת קודם ?  ובכן ,  אתם צודקים ,  כיוון שסיום מסוג תשעה מטות אינו סיום מושלם ,  אך מי אמר שכל סיום צריך להיות מושלם ?  סיום זה הוא יותר קריאת כיוון הקוראת לנו להבין מה התפספס ואזהרה שלא להמשיך את מסכת הטעויות ,  כיוון שהמצב יכול להיות גרוע אף יותר .
 כדי להבין היטב את הקלף ,  יש לחזור ולהבין את הרעיון העומד מאחורי יסוד הסדרה  יסוד האש .  יסוד האש קשור להתחלות ולרצונות .  הוא זה הדוחף אותנו קדימה להרפתקאות חדשות בחיינו וטומן את זרע התשוקה שגדל וגדל .  אולם ,  יסוד זה מייצג רק התחלות .  הוא אינו יכול לסיים תהליך ,  ולכן כדי לסיים את התהליך ,  אנו צריכים לממש אותו דרך יסוד האדמה .  
לתהליכי המימוש בעולם החומר יש סדר :  הכל מתחיל ביסוד האש ולאחר מכן מתממש דרך יסוד האדמה יסוד האש נמצא בשיאו בקלף 8 מטות ,  אולם כדי שהתהליך יהיה שלם עלינו לממש את רעיון האש הנמצא בשיאו דרך יסוד האדמה .  ליבוי האש עלול להוביל לאסון .  החיים במקרה זה משולים לתבשיל המתבשל על האש :  כאשר הוא מוכן ,  אנו צריכים להסיר אותו מהכיריים ואם נמשיך לבשל אותו הוא יישרף .
 סיום בסגנון קלף 9 מטות מראה לנו כי לא פעלנו ולא מימשנו בזמן את מה שהיה לנו בשלב הקודם ולכן עכשיו אנו צריכים להחזיק מעמד .  בסופו של דבר הכול יסתדר ,  אולם עלינו לעבור מיסוד האש ליסוד האדמה ,  להפסיק לחפש עוד אתגרים ,  הרפתקאות ולהפסיק לרצות עוד ועוד ,  אלא למצוא יציבות ולפעול כדי לממש את צרכים אמיתיים .  כבר מצאנו את האמת ויודעים מה נכון עבורנו .  אין לנו מה לחפש יותר וכל מה שנשאר לנו זה רק להיות שם ולהפוך את זה להיות אמיתי .
 אם מופיע הקלף עשרה מטות כקלף סיום ,  הוא מראה לנו שעדיין לא עשינו את המעבר מיסוד האש ליסוד האדמה ,  שאנו מתקשים להבחין מה נכון בחיינו ונוטים לקחת על עצמו עוד ועוד עד שלבסוף נתמוטט .  
כיוון שאין אדמה ,  שאין נטייה להבין מה אנו באמת צריכים ,  אנו מרגישים שחסר לנו משהו ולכן מנסים לפצות על זה בכך שאנו לוקחים על עצמנו עוד ועוד .  במקום לחפש את האדמה ,  את המימוש ,  את הפשטות ,  אנו לוקחים על עצמנו עוד פרויקט ,  עוד מחויבות .  זה נותן לנו תחושה של סיפוק אמנם ,  אולם סביר כי בסופו של דבר אנו לא נצליח להחזיק מעמד ונקרוס .
 אין זה אומר שלא נצליח להשיג את המטרה שלנו .  זה בהחלט יכול לקרות !  אולם ,  כדי שזה יקרה אנו חייבים להפסיק לקחת על עצמנו עוד ועוד ולפנות זמן ומשאבים לדבר אותו הוא באמת רוצים.כך למשל אם הסיום אותו מייצג הקלף השנה קשור בזוגיות ,  זה אומר שאנו לא מרוצים מהמצב ,  אך אין זה אומר שאנו לא יכולים להשיג את בן או בת הזוג המיוחלים ,  אולם עלינו לפנות בשביל כך זמן ומשאבים .  הקלף מראה שבשנה הבאה ,  כשבאמת נפנה מקום לזוגיות בחיינו ,  הזוגיות תוכל להיכנס .
 שגיא מנדלבוים עוסק בהומיאופתיה קלאסית ,  מנהל פורום טארוט בוואלה !  בעל ניסיון של 14 שנים בלימוד והוראה של קורסים וסדנאות בנושא טארוט וחלומות אותם הוא מלמד בתל אביב ובמרכזים שונים ברחבי הארץ .
 
תפרוץ שנה והתחלותיה
היום בחצות תגיע לסיומה שנת 2009 ותפרוץ 2010 .  הרעיון העומד מאחורי סיומות והתחלות של תהליכים מיוצג על ידי המספרים 9 ו-10 בקלפי המטות בטארוט

