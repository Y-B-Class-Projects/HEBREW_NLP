טאקוונדו :  חיימוביץ' העפיל למשחקים האולימפיים לנוער
אלוף אירופה לנוער זכה בכרטיס למשחקים שייערכו בקיץ לראשונה בסינגפור אחרי שעבר בבית הניחמומים יריב מקזחסטן
אלוף אירופה לנוער בטאקוונדו ,  גילי חיימוביץ' ,  הצליח לזכות בסוף השבוע בכרטיס כניסה למשחקים האולימפיים לנוער שיערכו בקיץ לראשונה בסינגפור .  תחרות הסלקציה נערכה במקסיקו כתחרות מוקדמת לקראת אליפות העולם לנוער שנפתחת הלילה .
 חיימוביץ' ,  המתחרה במשקל של עד 48 ק"ג ,  עבר את הסיבוב הראשון בהגרלה ובסיבוב השני ניצח את ג'יימס בארי מאירלנד 4:7 .  בסיבוב השלישי התמודד מול התאילנדי קריסאדה פרצ'צ'יט וניצח אותו בניקוד זהב לאחר שבתום הזמן החוקי הייתה התוצאה 5:5 .
 ברבע הגמר פגש חיימוביץ' את לאוטרו לוקס מארגנטינה והובס 12:1 .  הארגנטיני המשיך עד לגמר שם הפסיד לאיראני אשאנזד'ה .  חיימוביץ' עבר לבית הניחומים לקרב נוסף שהפרס למנצח בו הוא כרטיס הכניסה למשחקים האולימפיים לנוער .  כאן חיכה לו מארד אבדיקולאייב מקזחסטן .  חיימוביץ' גילה עדיפות לאורך כל הקרב הצמוד ,  ניצח בסיומו 9:12 והבטיח לעצמו את הכרטיס הנכסף לסינגפור כשדורג 6 בתחרות  ( שמונה הראשונים זכו בכרטיס האולימפי )  .
 הלילה כאמור מתחילה במקסיקו אליפות העולם לנוער ואת ישראל מייצגים בנוסף לחיימוביץ' עוד שבעה ספורטאים .  האליפות תימשך ארבעה ימים וראשון להיכנס למעגל התחרויות הוא אוהד סגיר במשקל עד 55 ק"ג ,  שיפתח מול מתחרה מבלרוס .
 
טאקוונדו :  חיימוביץ' העפיל למשחקים האולימפיים לנוער
אלוף אירופה לנוער זכה בכרטיס למשחקים שייערכו בקיץ לראשונה בסינגפור אחרי שעבר בבית הניחמומים יריב מקזחסטן

