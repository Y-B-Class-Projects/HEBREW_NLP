מגדלים תגבש קבוצת רכישה ל-14 מגרשים לווילות בהרצליה
האופציה להקמת קבוצה תפקע בתוך 30 יום .  מחיר מגרש בשטח של 400 מ"ר ברחוב המסילה צפוי להיות כ-2.5 מיליון שקל
 >  >  לאחר שמארגני קבוצות הרכישה הוכיחו שהם מסוגלים לארגן קבוצות לרכישת קרקעות לבנייני משרדים ומגדלי מגורים ,  הרף בתחום ממשיך לעלות .  קבוצת הרכישה מגדלים ,  בניהול קרן בן דוד וחני הורוביץ ,  תנסה לארגן 14 רוכשים לרכישת מגרש בשטח של 7.5 דונמים בהרצליה לבניית 14 וילות .  המגרש נמצא ברחוב המסילה בשכונת הרצליה ב' ,  סמוך לכפר שמריהו ולפסי הרכבת ,  והוא בבעלות משפחת בן צבי .  לדברי בן דוד והורוביץ ,  השתיים קיבלו אופציה בת 30 יום לרכישת המתחם .  על הקרקע חלה תוכנית בנייה מאושרת לבנייה מיידית של 14 וילות ,  שייבנו על מגרשים בשטח ממוצע של 400 מ"ר ,  כאשר על כל מגרש ניתן להקים וילה בשטח בנוי של 250 מ"ר .  השתיים מבקשות למכור את המגרשים לחברי הקבוצה במחירים ממוצעים של 2.5 מיליון שקל ,  כך שעבור המגרש תקבל משפחת בן צבי כ-35 מיליון שקל .  באחרונה נרכשו בסביבה מגרשים דומים בכ-2 מיליון שקל ,  ובקבוצה טוענים כי הסיבה למחירים הנמוכים יחסית היא שמדובר במגרשים הקרובים למסילת הברזל .  ב-2009 אירגנה מגדלים שלוש קבוצות רכישה למגורים .  שתיים בשכונת אם המושבות בפתח תקוה וקבוצה שלישית שרכשה קרקע בצפון תל אביב .  כיום מארגנת החברה שתי קבוצות נוספות ,  האחת להקמת פרויקט במרכז פתח תקוה והשני - בגבעת שמואל .  לאור ההצלחות לארגן קבוצות בתוך זמן קצר ,  בקבוצה לא חוששים מתקופת האופציה הקצרה שקיבלו כדי לגבש קבוצה בהרצליה . " ההרשמה החלה ,  הביקושים עצומים ואנו צופים לסגור אותה תוך זמן קצר ",  אמרו .  את הפרויקט ,  שייקרא אחוזת שמריהו ,  יתכנן האדריכל משה צור .
 
מגדלים תגבש קבוצת רכישה ל-14 מגרשים לווילות בהרצליה
האופציה להקמת קבוצה תפקע בתוך 30 יום .  מחיר מגרש בשטח של 400 מ"ר ברחוב המסילה צפוי להיות כ-2.5 מיליון שקל

