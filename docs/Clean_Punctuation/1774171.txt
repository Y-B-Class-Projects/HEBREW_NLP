סיפוק בארגוני הנשים : " להחמיר בעונשו של קצב "
 הרשעתו של הנשיא לשעבר קצב בשורה של עבירות מין ,  התקבלה בסיפוק בקרב ארגוני נשים ברחבי הארץ .  עם זאת ,  לטענת חלק מהם ,  אסור היה לשופטים לשחררו לביתו . " הוכח כי יש דין ויש דיין "
  ( צילום :  טל אנגלנדר ,  עריכה :  גדי וינסטוק ) 
ארגוני נשים בכל רחבי הארץ הגיבו היום  ( חמישי )  בסיפוק על הרשעתו של נשיא המדינה לשעבר משה קצב בשורה של עבירות מין שביצע בנשים שעבדו תחתיו בעת שכיהן כשר וכנשיא .  פעילי הארגונים הפגינו היום מחוץ לבית המשפט כאות תמיכה במתלוננות .  
מארגון הנשים ויצ"ו נמסר לאחר הכרעת הדין ,  כי  " אנו שמחות כי בית המשפט מיצה את הדין המקסימלי עם עבריין המין משה קצב ,  מי שהיה באופן בלתי נתפס האזרח מספר אחת .  במקרה זה חייבים להחמיר ולהטיל עליו נידוי ציבורי מוחלט ושלילת כל הזכויות הניתנות לו על ידי המדינה למען יראו וייראו וזאת בהתאם לכל מדינה נאורה שכך נכון שתתייחס למנהיגיה אשר הינם עברייני מין חמורים ". 
יו"ר ארגון נעמ"ת ,  עורכת הדין טליה לבני ,  התייחסה אף היא להרשעה ואמרה ,  כי  " בית המשפט הוכיח היום כי יש דין ויש דיין .  הציבור בישראל יכול היום להיות גאה במערכת המשפט שלו שעשתה דין צדק ולא נרתעה מרום מעמדו של מי שהיה האזרח מספר אחד .  היום ידע כל איש ציבור כי אין חסינות בפני החוק ותדע כל אישה כי יש לה מגן בבית המשפט ". 
עורכת הדין דקלה טוטיאן ממרכז נגה לנפגעות תקיפה מינית ,  אמרה כי המסר החשוב מההרשעה הוא שכולם שווים בפני החוק . " על כל אדם שנעברה עליו עבירה יש לגשת ולהתלונן ,  ולא משנה מי ביצע את המעשה ",  דברי טוטיאן .
 עם זאת ,  במקביל לקולות התמיכה בהרשעה ,  צצו גם קולות ביקורתיים יותר על שחרורו של קצב לביתו .  ארגון מסל"ן להגנה על נפגעות תקיפה בנגב ,  מתח ביקורת על ההחלטה לשחרר את קצב לביתו וטען כי מדובר באדם אלים שעלול להוות סכנה לציבור .
 מנכ"לית הארגון ,  ליזה ניקולאיצ'וק ,  סיפרה על המקרה שאירע אתמול בערד בו רצח בעל את אשתו ,  ואמרה כי גם במקרה הזה מדובר בשחרור אדם מסוכן חזרה לחברה .  לדבריה , " אתמול נרצחה בערד אישה שאנחנו ליווינו והיכרנו .  הגבר שרצח היה אסור .  שופטים שחררו אותו בסמוך למקום מגוריו ללא סיבה .  פה יש דוגמא לקלות הבלתי נסבלת שבה משחררים אדם אלים למרות שגם אנחנו וגם אגף הרווחה בערד התנגדנו לשחרורו .  במקום הקטן ערד לא הייתה את ההבנה הנדרשת כמו בתיק קצב .  כתוצאה מזה בערד נרצחה אישה שאמרה לנו פעמים רבות שהיא מפחדת ". 
רכזת הליווי המשפטית במסל"ן ,  מיכל מזרחי ,  שליוותה את המשפחה מערד באופן אישי ,  אמרה כי  " המקרה בערד והמראות במשפט קצב הבוקר מביאים אותי לחשיבה עמוקה ומפחידה על בתי המשפט .  השופטים בישראל נמצאים על מגדל שן .  אני שואלת :  איפה המדינה שעליה מוטלת החובה לתחום ולנעול רוצחים ועבריינים ?  גם במקרה של קצב ושחרורו לביתו אף אחת ואף אחד לא יכול להרגיש בטוח .  לא הייתי תוחמת את הסכנה רק לנשים .  קצב התגלה כגבר אלים .  שופטים משחררים גברים שנקטו באלימות בקלות יתר .  אני יוצאת נגד השופטים במשפט קצב וגם נגד אותם שופטים ששחררו את רוצח האישה בערד ". 

סיפוק בארגוני הנשים : " להחמיר בעונשו של קצב "
 הרשעתו של הנשיא לשעבר קצב בשורה של עבירות מין ,  התקבלה בסיפוק בקרב ארגוני נשים ברחבי הארץ .  עם זאת ,  לטענת חלק מהם ,  אסור היה לשופטים לשחררו לביתו . " הוכח כי יש דין ויש דיין "
 
