1.52 מיליון שקל ל-3 חדרים ברחביה 
עסקת השבוע
 >  >  ברחוב עזה בשכונת רחביה בירושלים נמכרה דירה בת 3 חדרים ,  בקומה ראשונה בבניין של שלוש קומות .  שטח הדירה 70 מ"ר ,  והיא כוללת מרפסת מהסלון וארבעה כיווני אוויר .  הדירה ממוקמת בבניין פנימי בחלק הדרום מערבי של הרחוב ,  ופונה לגינה ציבורית ,  אליה פונה גם דירתו הפרטית של ראש הממשלה בנימין נתניהו .  הדירה נמכרה ב-1.52 מיליון שקל .  המוכרים הינם משפחה ירושלמית ,  שרכשה דירה גדולה יותר בעיר .  הרוכש הוא איש עסקים ממרכז הארץ ,  שילדיו ומשפחותיהם מתגוררים בירושלים .  הדירה שרכש מיועדת בעתיד לבתו הקטנה .  לדברי אבישי הרץ ,  זכיין רי/מקס  " עיר שלם "  שביצע את העסקה , " מאחר שמדובר באזור נגיש עם תחבורה ציבורית נוחה לכל חלקי העיר ,  ובבניין שקט יחסית ,  יהיה קל להשכיר את הדירה בשנים הקרובות ,  בתשואה שנתית של 3.5%-4.5% ,  עד שהדירה תעבור לידיה של הבת ".  לדבריו ,  הדירה הוצעה למכירה במשך חודשיים על לביצוע העסקה . " המחיר שהתחלנו ממנו היה 1.6 מיליון שקל ,  אף שאמרנו למוכר כי מדובר במחיר גבוה .  טווח המחירים באזור לדירה בגודל הזה הוא 1.47-1.55 מיליון שקל .  המחיר שנסגר ,  1.52 מיליון שקל ,  קרוב יותר לטווח המחירים הגבוה ,  אך מאחר שמדובר בדירה שקטה יחסית לדירות ברחוב ,  מדובר במחיר סביר .
 
1.52 מיליון שקל ל-3 חדרים ברחביה 
עסקת השבוע

