 " אין סיכוי שנמכור את מאור בוזגלו "
 בכיר במכבי תל אביב התייחס לסטטוס של הקשר המושעה ,  שלא הגיע לאשדוד .  בקבוצה חוששים מהמומנטום השלילי ומאיבוד של המקום השלישי : " צריך להפסיק את הצניחה החופשית "
 צילום ועריכת וידאו :  יותם רונן
ראשי מכבי תל אביב שוחחו ביניהם דקות ארוכות בסיום משחק ההפסד של הקבוצה 3:1 אמש  ( שבת )  באשדוד .  יושב ראש הקבוצה ,  אביב בושינסקי ,  המנכ"ל עוזי שעיה וכן נציג הבעלים המיועד ,  ז'אק אנג'לידיס ,  ניסו להבין כיצד ואיך שוב הפסידה הקבוצה ,  שצברה רק שתי נקודות מ-18 אפשריות בששת המחזורים האחרונים בליגה .  בקבוצה החלו לדבר על כך שאם המצב יימשך ,  גם המקום השלישי יהיה בסכנה לאחר שעד לפני כחודש נראה היה שהכרטיס לאירופה נראה מובטח .  כעת לאור כושרה המצוין של בית"ר ירושלים ,  חוששים במועדון מהמשך הנפילה ,  ואם לוקחים בחשבון את העובדה שבעוד שני מחזורים תגיע הקבוצה שוב לטדי ,  הפעם במסגרת המחזור שיסיים את הליגה הסדירה ,  ניתן להבין מה מקור הלחץ בקרב ראשי המועדון .
 בקבוצה סערו הרוחות בסיום המשחק בשל טעויות השיפוט הקשות של איתן תבריזי ,  ששרק לפנדל שגוי ,  כמו גן כלפי הקוון אייל חתוכה ,  שלא הרים דגל לנבדל בשער השלישי שכבשה אשדוד . " צריך להפסיק את הצניחה החופשית ",  אמר הבוקר בכיר במועדון לוואלה !  ספורט . " זה הפסד שלא היה צריך לקרות ,  אבל נצטרך להרים את השחקנים ולהמשיך הלאה .  צריך לזכור שהכרעת השופט בדקה ה-13 ,  שהביאה לאדום מפוקפק ופנדל שגוי ,  הייתה הבסיס להמשך המשחק .  קשה מאוד לשחק החל מהפתיחה בעשרה שחקנים ובפיגור של שער ". 
אותו בכיר התקשה לבוא בטענות כלפי השחקנים ,  ואמר : " השחקנים באמת רצו על המגרש והשתדלו מאוד ,  אבל שאף אחד לא ישכח שרובם שיחקו 120 דקות בטדי ביום רביעי ,  כך שקשה לבוא בטענות למי מהם ".  מיטש גולדהאר הבעלים לא צפה בסופו של דבר במשחק בשל אילוצים אישיים ,  אך קיבל עדכונים שוטפים מראשי הקבוצה על הנעשה במגרש .
 בקבוצה ינסו השבוע להרגיע את הרוחות בקבוצה ולנסות להחזיר את השחקנים למסלול לקראת משחק הבית נגד אחי נצרת בשבת הקרובה בבלומפילד . " כבר הבנו שאין משחק קל בליגה הזאת .  אנחנו עדיין במקום השלישי והכל תלוי רק בנו .  נצטרך לשמור על קור רוח ,  לשים את כל הצרות בצד ולהחזיר את הקבוצה למסלול .  ברור לנו שיש בעיות כי לצבור שתי נקודות מ-18 אפשריות זה בהחלט לא טוב ",  הוסיף אותו גורם בכיר .
 הקשר המושעה ,  מאור בוזגלו ,  לא הגיע למשחק הקבוצה באשדוד .  בוזגלו מושעה עד הודעה חדשה כאשר ועדת המשמעת בעניינו תתקיים ככל הנראה לאחר החג הראשון במהלך השבוע .  אבי נמני התייחס לסוגיית בוזגלו בסיום המשחק ,  ואמר : " קיבלנו החלטה ומאור מושעה עד ועדת המשמעת ובה נקבל החלטה .  מצד אחד ,  לא נתלה את מאור ,  אבל מצד שני מכבי זה מועדון מכובד ויש בו כללים .  אנחנו לא רוצים ששחקן מהנערים ייקח דוגמא ממקרה כזה .  אנחנו בונים על מאור גם לשנים הבאות ". 
גורם בכיר במועדון התייחס הבוקר לפרשת בוזגלו ,  ואמר : " זו הייתה טעות קשה מאוד שהוא עשה ,  הוא ישלם עליה ,  אין ספק שזה גם יפגע בו מהבחינה התדמיתית .  הוא התנצל בפני השחקנים באוטובוס אבל קודם כל הוא היה צריך להתנצל בפני אבי נמני על ההתנהגות כלפיו בטדי ,  מול כל הקהל ובשידור ישיר .  כל ההתעסקות עם דברי יעקב בוזגלו היא מיותרת מאוד מבחינת המועדון וגם מבחינת מאור עצמו .  עד היום הבלגנו ואולי עשינו בכך טעות .  מאור צריך להתעסק רק בכדורגל ,  ולעשות את זה בזמן שנותנים לו ,  מתי שנותנים לו .  הוא לא יימאס על המועדון ואין סיכוי שנמכור אותו .  כדאי מאוד שהוא יחזור לעשות את מה שהוא יודע הכי טוב ,  וזה לשחק כדורגל .  הוא מקבל מספיק כסף בשביל לשחק כדורגל ולהתרכז רק בזה ". 
רוני גפני יחמיץ בכל מקרה גם את המשחק הבא נגד נצרת בשל צבירת חמישה כרטיסים צהובים .  מי שיחזור לסגל הוא ליאור ז'אן ,  שלא שיחק אמש בשל צהובים .  המשא ומתן עם יואב זיו נמשך בימים אלו .  ממכבי נמסר כי הפערים עם המגן עדיין גדולים והדגישו כי נכון לעכשיו אין שום סיכום עם קבוצתו הבלגית ,  לוקרן .  ראשי הקבוצה הבהירו להנהלת הצהובים שקודם יסגרו עם המגן עצמו ורק אז ייפתח משא ומתן בין הקבוצות .

" אין סיכוי שנמכור את מאור בוזגלו "
 בכיר במכבי תל אביב התייחס לסטטוס של הקשר המושעה ,  שלא הגיע לאשדוד .  בקבוצה חוששים מהמומנטום השלילי ומאיבוד של המקום השלישי : " צריך להפסיק את הצניחה החופשית "
 
