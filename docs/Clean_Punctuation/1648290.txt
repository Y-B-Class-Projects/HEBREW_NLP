ספרא היא הרוכשת של  " האיש ההולך 1 "
 המיליארדרית לילי ספרא היא הרוכשת של הפסל  " האיש ההולך 1 "   ( l'homme qui marche i )  של הפסל השווייצי ,  אלברטו ג'קומטי - כך אמרו מקורבים למכירה .  הפסל של ג'אקומטי עורר עניין רב בתחילת החודש שעבר ,  כאשר נמכר ב-65 מיליון ליש"ט  ( 104.3 מיליון דולר )  בבית המכירות הפומביות סותביס ונהפך ליצירת האמנות היקרה ביותר שנמכרה אי פעם במכירה פומבית .  ספרא ,  אלמנת הבנקאי היהודי אדמונד ספרא ,  שהונה מוערך במיליארד דולר ,  השתתפה במכירה באופן טלפוני .  המכירה הפומבית של הפסל נמשכה שמונה דקות בלבד ,  והשתתפו בה עשרה רוכשים פוטנציאליים מכל העולם .  המחיר ההתחלתי היה 12 מיליון ליש"ט .  הפסל ,  בגובה 1.83 מטר ,  נוצר ב-1961 ,  ונחשב לאחת מיצירותיו הידועות ביותר של הפסל ולאחת מהיצירות המוכרות ביותר של האמנות המודרנית .
 
ספרא היא הרוכשת של  " האיש ההולך 1 "
 nan
