מזוז :  הצעת נתניהו לח"כים מקדימה איננה שוחד
היועץ המשפטי לממשלה השיב בשלילה לבקשתו של ח"כ יואל חסון לבדוק חשד לשוחד בהצעת נתניהו לח"כים מקדימה להצטרף לקואליציה .  אולם הוא הוסיף כי על הח"כים  " לכלכל את צעדיהם "
 גם היועץ המשפטי לממשלה לא רואה פגם בצעדיו של ראש הממשלה בנימין נתניהו :  אין הצדקה לפתוח בחקירה פלילית בחשד לביצוע עבירות במסגרת המגעים לצירוף חברי קדימה לקואליציה - כך קבע אמש  ( חמישי )  עו"ד רז נזרי ,  עוזרו הבכיר של היועץ המשפטי לממשלה מני מזוז .  במכתב תגובה שנשלח אתמול ליו"ר הוועדה לביקורת המדינה ,  ח"כ יואל חסון  ( קדימה )  ,  הוסיף נזרי כי כל הנוגעים בדבר צריכים לכלכל את צעדיהם  " במגמה להבטיח כי פעולותיהם יהיו בהתאם לדין ". 
ח"כ חסון ,  שביקש מהיועץ המשפטי לממשלה לחקור אם הצעות נתניהו לחברי הכנסת מקדימה מהוות שוחד ,  הגיב לתשובת מזוז ,  שדחה את בקשתו . " אני קורא לראש הממשלה ,  לאנשיו ולכל מי שמעורב בניסיון לקנות ח"כים תמורת ג'ובים ,  לשים לב היטב לרמז הברור ששיגר מזוז בכל הנוגע לצורך להימנע מהפרת החוק גם במשא ומתן פוליטי .  כל מי שעוסק בסוגיה זו לא יוכל לומר אחר כך 'לא ידעתי' ". 
במהלך השבוע האחרון ניסה נתניהו לגשש האם כמה חברי כנסת מקדימה מעוניינים לערוק מהמפלגה ולחבור לליכוד .  אתמול פנה נתניהו ליו"ר האופוזיציה ציפי לבני והציע לקדימה להצטרף לממשלת אחדות לאומית בראשותו .  זאת לנוכח מה שהוא הגדיר  " האתגרים הלאומיים ובינלאומיים שעומדים בפני מדינת ישראל בעת הזאת ". 
בכנס מועצת קדימה הודיעה לבני כי לא תוביל כניסה לממשלה כחלק מ"קומבינה ".  לבני פנתה אל חברי סיעתה והסבירה את עמדתה כלפי הצעת נתניהו . " אמרתי לו :  אם כל ההצעה היום באה כדי להמשיך ברעיון התעתועים אני לא הולכת להיות חלק מהמשחק הזה .  כי יש לנו עמדות ואת ההחלטות נקבל רק על פיהם ולא כחלק מאיזה תרגיל וקומבינות ". 

מזוז :  הצעת נתניהו לח"כים מקדימה איננה שוחד
היועץ המשפטי לממשלה השיב בשלילה לבקשתו של ח"כ יואל חסון לבדוק חשד לשוחד בהצעת נתניהו לח"כים מקדימה להצטרף לקואליציה .  אולם הוא הוסיף כי על הח"כים  " לכלכל את צעדיהם "
 
