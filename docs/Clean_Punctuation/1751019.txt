חבילות נפץ בלשכת מרקל ובשדה התעופה באתונה
גורמי ביטחון בברלין נטרלו מטען חבלה שהוטמן בחבילה שהגיעה ללשכתה של קנצלרית גרמניה .  במקביל ,  בנמל התעופה בבירת יוון נמצאו שתי חבילות נפץ שיועדו למשרדי האינטרפול והאיחוד האירופי .  מטען שהתגלה על טיסה לאיטליה יועד לברלוסקוני
 ( צילום :  רויטרס ,  עריכת וידאו :  דורון שטיין ) 
חבילה שהכילה מטען חבלה נמצאה אמש  ( שלישי )  בחדר הדואר בלשכתה של קנצלרית גרמניה אנגלה מרקל בברלין .  מהמשטרה נמסר כי הלשכה פונתה וכי המטען נוטרל באמצעות תותח מים .  לא היו נפגעים .  הקנצלרית עצמה לא הייתה במקום באותה עת ,  היות שהיא בעיצומו של ביקור בבלגיה .  החבילה נשלחה מיוון ונמצאה שעות ספורות לאחר ששתי חבילות נפץ התפוצצו בשגרירות שוויץ ורוסיה באתונה ושלוש חבילות נוספות נוטרלו בשגרירות בולגריה ,  גרמניה וצ'ילה .  
חבילה נוספת נתפסה לאחר שנתגלתה על טיסה מאתונה לרומא .  הטיסה אולצה לנחות בנמל התעופה בבולוניה שבאיטליה ,  ומבדיקה שנעשתה לחבילה ,  התברר שהיא יועדה לראש ממשלת איטליה ,  סילביו ברלוסקוני .
 הרשויות ביוון משוכנעות כי האחראים למטען הם טרוריסטים מבית ולא אל קאעדה אשר נחשב כאחראי לחבילות הנפץ שנשלחו מתימן ונתפסו בבריטניה ובאיחוד האמירויות .  דובר מטעם משטרת יוון מסר כי  " אין שום ראיות לקשר עם טרור בינלאומי ",  מסר .  
לאחר מציאת החבילה בלשכתה של מרקל ,  נמצאו הערב שתי חבילות נפץ בשדה התעופה של אתונה .  אחת מהן מוענה לאינטרפול ,  ואילו השנייה למשרדי האיחוד האירופי .  המשטרה פוצצה את שתי החבילות .
 שלשום נטרלה משטרת יוון פצצות שהיו טמונות בחבילות ,  שמוענו לנשיא צרפת ניקולא סרקוזי ולשגרירויות בלגיה ,  הולנד ומקסיקו באתונה .  כך מסרה משטרת יוון .  במקרה אחר ,  אישה נפצעה בהתפוצצות מטען חבלה במשרדי חברת שילוח באתונה .
  ( עדכון ראשון 2.11 :  17:04 ) 

חבילות נפץ בלשכת מרקל ובשדה התעופה באתונה
גורמי ביטחון בברלין נטרלו מטען חבלה שהוטמן בחבילה שהגיעה ללשכתה של קנצלרית גרמניה .  במקביל ,  בנמל התעופה בבירת יוון נמצאו שתי חבילות נפץ שיועדו למשרדי האינטרפול והאיחוד האירופי .  מטען שהתגלה על טיסה לאיטליה יועד לברלוסקוני

