מזרחי טפחות נאבק בבנק הפועלים :  יגדיל ב-20% את סניפי המשכנתאות
בנק הפועלים מתכונן לתחרות ויפתח עשרות דלפקי משכנתאות בסניפים הקיימים שלו
בלעדי themarker  >  >  בנק מזרחי טפחות נערך להחרפת התחרות בתחום המשכנתאות הצפויה ב-2010 מול בנק הפועלים .  בישיבת ההנהלה שקיים מזרחי טפחות השבוע אושרה תוכנית העבודה השנתית ל-2010 של החטיבה הקמעונית בראשות הסמנכ"ל ישראל אנגל .  בישיבה הוחלט להגדיל באופן משמעותי את הפרישה הסניפית בתחום המשכנתאות בכ-20% השנה .  בסך הכל צפויה הפרישה הסניפית בתחום המשכנתאות של מזרחי טפחות למנות 105 נקודות מכירה עד סוף 2010 .  נכון להיום ,  מזרחי טפחות מפעיל 79 נקודות מכירה בתחום המשכנתאות - חלקן כסניפים עצמאיים וחלקן בתוך סניפים מסחריים קיימים .  לפי החלטת ההנהלה ,  ב-2010 ייפתחו 14 נציגויות משכנתא חדשות בתוך סניפים מסחריים קיימים וחדשים בפרישה גיאוגרפית רחבה ,  שכוללת את צפת ,  בית שאן ,  פרדס חנה ,  אלון שבות ובאר שבע ,  בצד נקודות חדשות במרכז ,  כמו תל אביב ,  פתח תקוה ורעננה .  בנוסף ,  בעקבות רכישת השליטה בבנק יהב הוחל בשנה שעברה במהלך של פתיחת נציגויות משכנתא של טפחות גם בסניפים של בנק יהב .  כיום פועלות 10 נציגויות משכנתא של טפחות בסניפי יהב ,  והכוונה היא לפתוח לפחות עוד שתי נציגויות השנה .  היעד של מזרחי טפחות ל-2010 הוא לא רק לשמור על חלקו בשוק ,  אלא אף להגדילו .  ב-2009 ,  עוד לפני התגברות התחרות בשוק ,  הציב מזרחי טפחות יעד להגיע ל-40% מהשוק .  את 2009 סיים מזרחי טפחות עם נתח שוק ממוצע של יותר מ-35% בתחום המשכנתאות .  המתחרה הגדול של מזרחי טפחות ב-2010 יהיה בנק הפועלים .  אף שחלקו של בנק הפועלים בתחום הקמעוני הוא 35% ,  חלקו בענף המשכנתאות נמוך מכך .  באמצע 2009 הוא הגיע לשפל של 17% במשכנתאות חדשות .  גם בנק הפועלים ,  שהחטיבה הקמעונאית שלו מנוהלת על ידי לילך אשר טופילסקי ,  מתכוון להגדיל את הפרישה של דלפקי המשכנתאות וייעוץ המשכנתאות בסניפים שלו ,  ובכוונתו לפתוח עשרות דלפקי משכנתאות בסניפים קיימים .
 
מזרחי טפחות נאבק בבנק הפועלים :  יגדיל ב-20% את סניפי המשכנתאות
בנק הפועלים מתכונן לתחרות ויפתח עשרות דלפקי משכנתאות בסניפים הקיימים שלו

