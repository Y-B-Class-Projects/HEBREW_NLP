עדי פרג עזב את חולון - חתם במכבי אשדוד
הרכז הוותיק ,  שנחשב לקבלן עליות ,  ינסה לעזור לקבוצה מהמקום השני בלאומית ,  לאחר ששוחרר משורות מחזיקת הגביע
הפועל חולון ,  המדורגת במקום ה-11 בליגת העל ,  שיחררה היום  ( חמישי )  את הרכז עדי פרג ,  שחזר העונה לשורותיה ,  למכבי אשדוד המדורגת במקום השני בליגה הלאומית .  אשדוד ,  המתכוננת למשחק העונה בליגה השנייה מול המוליכה מ.כ הבקעה שייערך ביום רביעי הבא ,  מנהלת עם פרג מגעים בשבוע האחרון ,  לאחר שהגארד ליאור שגב ,  שבאשדוד היו מעוניינים בשירותיו ,  חתם בעירוני נהריה .  פרג יחל להתאמן עם הקבוצה ויצטרף לשחקני ליגת העל לשעבר ,  אופיר פרחי וארז קוחנסקי ,  לצעירים ינעם אירם ,  איתי לוי ומיכאל בדלוב ולזר רמון קלמנטה .
 פרג  ( 30 ,  1.86 )  ,  בוגר מחלקת הנוער של הפועל תל אביב ,  קיבל לראשונה את ההזדמנות בליגת העל בעונת 2004/5 במדי מכבי פתח תקוה שם רשם 8.3 נקודות למשחק .  בעונה שלאחר מכן עבר להפועל חולון ,  והעלה את הקבוצה ליגה עם אותה שלשה זכורה על הבאזר בגמר הפלייאוף הדרמטי מול הפועל עפולה .
 לאחר שחולון ויתרה על העלייה המשיך פרג לעונה נוספת ,  בה רשם 14.5 נקודות ו-3.6 אסיסטים ,  וסייע לחולון לעלות פעם נוספת .  בעונת 2007/8 היה פרג מהגורמים המשמעותיים בעליית מכבי חיפה לליגת העל ,  ובעונה שעברה עשה את אותה הדרך עם הפועל עפולה ,  תוך כדי שהוא קולע 16.1 נקודות למשחק .  העונה הוא רשם 2.8 נקודות ב-4 משחקים בהם שיחק 11.8 דקות .  במחזור הראשון של העונה שבר פרג את אפו ,  ומאז מיעט לשחק .
 
עדי פרג עזב את חולון - חתם במכבי אשדוד
הרכז הוותיק ,  שנחשב לקבלן עליות ,  ינסה לעזור לקבוצה מהמקום השני בלאומית ,  לאחר ששוחרר משורות מחזיקת הגביע

