חברת הנדל"ן אביב ארלון סיימה את 2009 ברווח נקי של 22.3 מיליון שקל
עיקר הרווח של החברה נבע משערוך חיובי של כ-30 מיליון שקל בגין נכס בהקמה בסרביה
חברת הנדל"ן אביב אלרון ,  שבשליטת האחים דורון אביב ודפנה הרלב ,  אייל לב ארי ויפתח אלוני ,  פירסמה אתמול את תוצאותיה הכספיות ל-2009 .  מהדוח"ות עולה כי החברה סיימה את השנה שעברה עם רווח נקי  ( המיוחס לבעלי המניות )  של 22.3 מיליון שקל ,  לעומת הפסד של 7.3 מיליון שקל ב-2008.עיקר הגידול ברווח של החברה נבע בשל שערוך חיובי של כ-30 מיליון שקל בגין נכס בהקמה ,  מרכז מסחרי בעיר פנצקבו בסרביה ,  המצוי בקרבת הבירה הסרבית בלגרד.הונה העצמי של אביב ארלון הסתכם נכון לסוף 2009 ב-107.3 מיליון שקל ,  ומינף מאזן של כ-242 מיליון שקל.איל לב ארי ,  מנכ"ל משותף באביב ארלון ,  ציין כי : " אנו שמחים על השלמת רכישת השליטה בחברה ולראשונה ניתן להתרשם מההשפעה החיובית של יציקת הפעילות הנדלנ"ית על דו"חותיה הכספיים של החברה .  בכוונתנו להתמקד ברכישה ,  פיתוח והשבחה של נדל"ן מניב בארה"ב .  להערכתנו ,  בתחום זה גלומות היום הזדמנויות עסקיות רבות אשר בחלקן מתאימות היטב ליכולותיה ולגודלה של החברה .  בהתאם לאסטרטגיית ההשקעה שלנו ביצענו את הרכישה המוצלחת של  " בוניטה ספרינג "  שבפלורידה ". דפנה הרלב ,  מנכ"ל אביב ,  הוסיפה כי : " אנו רואים באביב ארלון זרוע אסטרטגית במסגרתה מתבצעת הפעילות הבינלאומית בתחום הנדל"ן היזמי והמניב .  הפעילות בסרביה מניבה פירות בעקבות השבחת נכסים .  כמו כן ,  החל מיוני השנה אנו צפויים לקבל דמי שכירות .  בנוסף ,  בכוונתנו להמשיך לאתר ולרכוש הזדמנויות עסקיות אטרקטיביות בארה"ב שנוצרו בעקבות המשבר הכלכלי ." בשלב הראשון אנו ממשיכים בפיתוח הפעילות בסרביה באמצעות הזרמת נכסים ,  השקעה במזומן ,  העברת הלוואות בעלים והעברת מניות .  נכנסנו לפעילות בסרביה מתוך ידיעה כי זו מדינה עם שוק חזק ללא בועת נדל"ן .  השוק שם פחות ממונף והיא עברה יחסית טוב את המשבר הכלכלי .  שוק מרכזי נוסף בו אנו פועלים הוא השוק בארה"ב .  לאחר רכישת המרכז המסחרי בפלורידה אנו בודקים אפשרויות רכישה נוספות בדרום ארה"ב ובמנהטן ". אביב ארלון  ( לשעבר יולי שוקי הון )  היתה חברה ללא פעילות עד רכישת השליטה בה על ידי קבוצת אביב ארלון ,  בשליטתם של דורון אביב ,  דפנה הרלב ,  אייל לב ארי ויפתח אלוני ,  ב-29 בדצמבר 2009.במקביל להעברת השליטה בחברה הועברו אליה ,  תמורת הקצאת מניות ,  שלושה נכסים לפיתוח בסרביה .  כמו כן רכשה החברה שטר חוב עם שיעבוד מדרגה ראשונה על נכס מניב בפלורידה ,  ארה"ב ,  אשר היה מצוי בתהליך של כינוס נכסים .  במהלך חודש ינואר 2010 ,  השלימה החברה את תהליכי כינוס הנכסים וקיבלה לידיה את זכויות הבעלות בנכס .  כיום ,  עוסקת החברה בייזום ופיתוח נדל"ן בסרביה ובכוונתה להתמקד ברכישה ,  פיתוח וניהול של נדל"ן מניב והשקעות פיננסיות הקשורות בנדל"ן בארה"ב .
 
חברת הנדל"ן אביב ארלון סיימה את 2009 ברווח נקי של 22.3 מיליון שקל
עיקר הרווח של החברה נבע משערוך חיובי של כ-30 מיליון שקל בגין נכס בהקמה בסרביה

