מתי בפעם האחרונה ביקרתם בחלל ? 
חברה רוסית חשפה תוכניות להקמתו של מלון בחלל .  לדברי החברה ,  המלון יוקם וייכנס למסלול סביב כדור הארץ עד 2016 ויתאים לשהות של עד שבעה אורחים כל פעם
חברה רוסית חשפה תוכנית להקמתו של מלון בחלל .  החברה מסרה כי ייתכן והמלון ,  בן ארבעה חדרים ,  ישוגר וייכנס למסלול סביב כדור הארץ עד 2016 .  במלון צפויים להיות חלונות גדולים דרכם יוכלו האורחים להתבונן בכדור הארץ .  האורחים צפויים להגיע אל המלון וממנו במעבורות דוגמת זו שמביאה אסטרונאוטים אל ומתחנת החלל הבינלאומית .  
לא נמסר מאילו חומרים ייבנה המלון או כיצד תמומן בנייתו .  אם בנייתו תעלה בהצלחה תהיה זו קפיצת דרך בתיירות החלל .  עד כה אנשים עשירים מספיק כדי לצאת מתחומי כדור הארץ יכלו לבקר רק בתחנת החלל הבינלאומית ולשהות בה יחד עם אסטרונאוטים והניסויים אותם הם מבצעים .
 סרגיי קוסטנקו ,  מנכ"ל החברה שמקימה את המלון Orbital Technologies ,  מסר לסוכנות ידיעות רוסית כי  " תכנון המלון לא יזכיר את תחנת החלל הבינלאומית .  מלון צריך להיות נוח מבפנים ויהיה ניתן להסתכל על כדור הארץ דרך אשנבים גדולים ".  
לקוחותיו הפוטנציאליים של המלון הם אנשים עשירים ואנשים המעוניינים לערוך מחקר בחלל הוסיף קוסטנקו .  הוא לא פירט כמה תעלה שהות במלון אשר יתאים לשהות של 7 אנשים כל פעם .  מנכ"ל החברה אמר כי האוכל שיוגש במלון יותאם להעדפותיו האישיות של כל מבקר וכי הם שוקלים להעסיק שפים מפורסמים בבישול האוכל אשר יישלח לחלל .
 
מתי בפעם האחרונה ביקרתם בחלל ? 
חברה רוסית חשפה תוכניות להקמתו של מלון בחלל .  לדברי החברה ,  המלון יוקם וייכנס למסלול סביב כדור הארץ עד 2016 ויתאים לשהות של עד שבעה אורחים כל פעם

