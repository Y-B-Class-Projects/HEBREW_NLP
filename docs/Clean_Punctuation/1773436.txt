ויטה רוצה להחזיר את קפולסקי לימי הזוהר - תפתח 14 סניפים של הרשת בתוך 3 שנים
סמנ"כל השיווק של ויטה : " המיצוב יהיה סביב הקינוחים של קפולסקי ותפריט בריאותי מעודכן "
  >  >  רשת בתי הקפה קפולסקי ,  שהיתה מוכרת בכל בית בשנות ה-70 וה-80 ,  חוזרת .  הבעלים הנוכחיים של קפולסקי ,  ויטה פרי גליל של זכי שלום ומוטי קופרלי ,  מרשת חצי חינם ,  ואושיק אפרים מתכוונים להחזיר את המותג לימי הזוהר .  בכוונתם לפתוח 14 סניפים עד 2014 בהשקעה של כ-3 מיליון שקל ,  מתוכם חמישה סניפים כבר בשנה הקרובה - כך אמר ל-themarker סמנכ"ל השיווק של ויטה פרי הגליל ,  ליאור טיילר .  קפולסקי ,  שנוסדה ב-1934 על ידי משפחת קפולסקי ונוהלה לאורך השנים על ידי דוד קפולסקי ,  ירדה מגדלותה עם התגברות התחרות מצד רשתות בתי קפה חדשות ,  עד שנמכרה ב-2002 לחברת המזון ויטה .  ב-2008 רכשו שלום ,  קופרלי ואפרים את ויטה פרי הגליל ,  כשהמותג קפולסקי עסק כמעט רק בייצור ושיווק עוגות לרשתות השיווק ולא הפעיל בתי קפה .  לפני כשבועיים פתחה קפולסקי את סניף בית הקפה הראשון הממוקם באזור התעשיה בנתניה ,  בסמיכות למפעל של קפולסקי .  כעת היא מתכוונת לפתח את המותג לרשת על ידי מכירת זיכיונות .  הסניף בנתניה הוא בבעלות החברה . " בישראל פועלים כיום כמה בתי קפה של קפולסקי ,  בבאר שבע ,  שדרות ואפילו באום אל פחם שלא קשורים לחברה ,  והם של אנשים פרטיים שניכסו לעצמם את השם ",  מספר טיילר .  את הסניפים מתכוונת החברה לפתוח במרכזי הערים ו"במיקומים עם סימפתיה לשם קפולסקי כמו הכרמל ,  רעננה ,  מרכז תל אביב וכדומה ".  כמו כן ,  יוצעו לזכיינים מיקומים במרכזים המסחריים של משפחות שלום וקופרלי .  בנוסף ,  מתחמי הקפה בסניפי רשת חצי חינם ימותגו תחת השם קפולסקי .  בקרוב תפתח חצי חינם סניף נוסף באם המושבות בפתח תקוה וגם בו ייפתח מתחם קפה של קפולסקי . " הכוונה היא לפנות לאוכלוסיות שמזהות את קפולסקי .  המיצוב יהיה סביב העוגות והקינוחים של קפולסקי ,  דרך תפריט בריאותי מעודכן שמתאים לטרנדים עכשוויים ",  הוסיף טיילר .
 
ויטה רוצה להחזיר את קפולסקי לימי הזוהר - תפתח 14 סניפים של הרשת בתוך 3 שנים
סמנ"כל השיווק של ויטה : " המיצוב יהיה סביב הקינוחים של קפולסקי ותפריט בריאותי מעודכן "
 
