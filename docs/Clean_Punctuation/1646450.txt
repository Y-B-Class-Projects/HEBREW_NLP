 " לעולם לא יהיו כרטיסי חינם למונדיאל "
 ראשי פיפ"א הכחישו את הפרסומים בעולם ,  לפיהם יש כוונה להוזיל את מחירי הכרטיסים למונדיאל ,  וגם לצ'פר את המקומיים
ראשי פיפ"א הכחישו היום  ( שלישי )  פרסומים שונים בעולם ,  לפיהם בהתאחדות הכדורגל הבינלאומית מתכוונים להוזיל את הכרטיסים למשחקי המונדיאל שהוצאו במכירה מוקדמת ,  בגלל שמכירת הכרטיסים לא עומדת בציפיות .  עם זאת ,  הבטיחו בפיפ"א לעשות מאמצים כדי להגדיל את מכירותיהם של הכרטיסים מהקטגורייה הרביעית ,  מדובר בכרטיסים הזולים במיוחד שתומחרו במיוחד לתושבי דרום אפריקה ועלותם היא 140 ראנד לכרטיס  ( כ-18 דולר )  .  מזכ"ל פיפ"א ג'רום ואלקה התייחס לכך במסיבת עיתונאים בדרום אפריקה ,  וגם לעובדה שעד עכשיו נמכרו רק 11 אחוזים מהסוג הזה : " זו הבטחה של נשיא פיפ"א ספ בלאטר לממשלה הדרום אפריקאית .  אנחנו נעשה את כל המאמצים כדי להעלות את קצה המכירה ל-20 אחוזים לרוב המשחקים ,  אבל לא נוזיל את עלויות הכרטיסים ,  וגם לא נחלק כרטיסים בחינם .  לעולם לא יחולקו כרטיסי חינם בטורניר גביע העולם ".  
ואלקה אמר כי הוא מצפה שמכירת הכרטיסים תכסה את עלות ארגון הטורניר בדרום אפריקה ,  שמוערכת בכ-423 מיליון דולר . " המשבר הכלכלי השפיע עלינו ,  ואנחנו עושים כרגע את כל המאמצים .  אנחנו לא מיואשים ,  אנחנו דווקא במצב רוח מצוין ".  

" לעולם לא יהיו כרטיסי חינם למונדיאל "
 ראשי פיפ"א הכחישו את הפרסומים בעולם ,  לפיהם יש כוונה להוזיל את מחירי הכרטיסים למונדיאל ,  וגם לצ'פר את המקומיים

