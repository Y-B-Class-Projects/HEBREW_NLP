חתול רויאל
אשת הנסיך צ'רלס ביקרה במקלט ותיק ,  מלכותי ומהודר לכלבים וחתולים עזובים בלונדון ונפגשה עם הצוות ,  הדיירים וחתלתולה מתוקה אחת
קמילה ,  הדוכסית מקונוול ביקרה ביום רביעי האחרון בבאטרסי  ( Battersea )  ,  מקלט לכלבים וחתולים עזובים בלונדון .  
מקלט באטרסי השוכן בדרום מערב הבירה הבריטית מציין בימים אלו 150 שנים לפעילותו והוא משכן את הכלבים והחתולים חסרי הבית עד שנמצאים להם בתים מאמצים .  
נראה שהדוכסית המעידה על עצמה כאוהבת חיות נהנתה מאוד מן הביקור .  כשלוסי ,  חתלתולה מפוספסת בת 8 שבועות טיפסה על כתפה ונעצה את טפריה הקטנטנים ,  היא הוכיחה ששיער חתולים על בגדיה המלכותיים כלל לא מטריד אותה ,  וגם לא הנזק העלול להיגרם לבלייזר הצמר היקר שלבשה ועיצבה עבורה אנה ולנטיין ,  מעצבת בריטית ומלבישתה הקבועה .  היא חיבקה וליטפה את החתלתולה המתוקה ושנייה לפני שהיא זינקה לעבר המטפלת שלה היא הספיקה לומר : " אופס ,  הנה היא באה ,"  וגם : " את מתוקה מדי "! 
במסגרת הביקור הדוכסית חנכה 'חתולייה' חדשה במקלט ,  שנפתחה בבניין מהמאה ה-19 שעבר שיפוץ בעלות 5 מיליון ליש"ט .  המתקן החדש מסוגל לאכלס עד 90 חתולים והוא כולל חימום ומוזיקת רקע להנעמת שהותם .  ככל הנראה ,  ועל פי הדיווחים ,  המוזיקה המועדפת על הדיירים הפרוותיים היא קלסית ,  ובמיוחד נעימות חליל פן .  במקום יש גם חדר ניתוח וטרינרי ו'חדרי חברה' עם ספות ,  טלוויזיות ,  צעצועים ,  חלונות גדולים ואפשרות שליטה על הטמפרטורה  שם נערך המפגש עם לוסי ,  שני אחיה צ'אז ,  ג'ייק ואחותה פני .
 מקלט באטרסי נוסד ב-1860 בצפון לונדון על ידי פעילת זכויות בעלי החיים מארי טילבי .  בראשית דרכו הוא היה זמני ונועד עבור כלבים בלבד .  טילבי ,  גרושה ,  חסרת אמצעים וחולת סרטן נתקלה בקשיי תפעול ,  אך ב-1862 ,  עם פרסום מאמר תמיכה מאת צ'רלס דיקנס בעיתונו בשם Two Dogs Show ,  דבר קיומו של המקלט נודע והוא ניצל בזכות תורמים .  טילבי מתה ב-1865 ,  אך המקלט המשיך לפעול והחל מ-1883 החל הטיפול גם בחתולים .  ב-1871 עבר המקלט למשכנו הנוכחי .
 ב-1884 העניקה המלכה ויקטוריה את חסותה לפעילותו של המקלט ומאז משפחת המלוכה היא פטרונית קבועה שלו .  מאז תחילת הפעילות התקבלו במתקני באטרסי יותר מ-3 מיליון כלבים וחתולים .  רק בשנה שעברה 10,600 כלבים וחתולים טופלו על ידי הצוות הנאמן .
 הדוכסית התרשמה מן העבודה הטובה שעושים עובדי ומתנדבי המקלט ואמרה להם שהיא שמחה מאוד לפגוש כך כך הרבה חיות מאושרות .  היא גם גילתה שקשה לה לחיות ללא  " חבר בעל ארבע רגליים ".  לדוכסית שני כלבי ג'ק ראסל טרייר בשם טוסקה ורוזי ולאחרונה היא אימצה חתול פרא שחור והעניקה לו את השם 'קיטקאט' .  עובדי באטרסי העניקו לה קולרים עבור כל השלושה .
 
חתול רויאל
אשת הנסיך צ'רלס ביקרה במקלט ותיק ,  מלכותי ומהודר לכלבים וחתולים עזובים בלונדון ונפגשה עם הצוות ,  הדיירים וחתלתולה מתוקה אחת

