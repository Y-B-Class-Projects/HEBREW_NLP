מיסטר טי
נועם ורדי ,  גיטריסט ,  חתיך ואספן טישירטס לקח את מדור המצפן האופנתי לסיבוב בארון הבגדים שלו ומגלה מאיפה מגיעות חולצות ה-T השוות ביותר
אם כל העולם הוא במה ,  הטישירט היא נערת הפוסטר .  מהוהה להטליא או טרייה מהמכבש ,  טישירט היא לא רק חולצה ,  אלא גם לוקיישן מעולה להפצת מסרים ולביטוי עצמי .  וממש כמו ציוצים כפייתיים בטוויטר ,  ברגע שאתה מתחיל עם זה  ממש קשה להפסיק .  השבוע אנחנו קופצים ראש לארון של נועם ורדי ,  בן 27 מרמת גן ,  גיטריסט להקת  " המועדון "  ואספן טישירטס מצטיין .  עם סינגל ראשון ביד  ( "ממשיך להסתובב "  שמסתחרר לו בפלייליסט )  ,  פאות מהונדסות בסגנון וולברין מאקס מן שמולחמות אליו כבר עשור  ( "זה נוח לי ")  ושיר בלב ,  הוא הסכים לשלוף את הפייבוריטים הפרטיים שלו ,  וגם לנדב כמה כתובות ומבטי רוק'נרול קשוחים במיוחד .
 אחת החולצות הפופולאריות והדהויות למשעי בארון של נועם נושאת את הכיתוב הסנובי עד גיחוך  " I listen to bands that don't even exist yet ".  למה הוא כן מאזין ?  The strokes ,  thin lizzy ,  ו-the pains of being pure at heart .  את החולצה הוא קיבל מחברו הטוב יוני ציגלר ליום ההולדת הקודם והוא יודע לספר שהיא נרכשה באתר הטישירטס threadless ,  שמאגד מאות עיצובים של גולשים מרחבי העולם .  15 דולר פלוס דמי משלוח והיא שלכם .
 הטישירט המושלמת הזו היא לא בת לפס ייצור מקומי מזן ה"תוצרת מרוקו/רוסיה/קיבינימט "  הפושה בתל אביב כמו שניתן להניח ,  אלא פריט נדיר למדי שהגיע אשכרה היישר מערבות מישיגן .  אבא של נועם קיבל אותה ב-1978 מחבר המשתייך לקהילה היהודית של המדינה ,  ולפני כמה שנים נועם אימץ אותה לחיקו .  המצפן רוצה גם .
 את החולצה הבאה נועם מצא בחנות בגדי היד שנייה  " שתיים ",  והיא שייכת לזן ה"been there ,  done that ,  bought the t-shirt ".  היא הודפסה לרגל פסטיבל הסרטים הרביעי של עיר הבולגרית בלצ'יק כחלק מסדרת חולצות מחווה לסרטים ,  שבה באופן שובבי נמחקו משמותיהם מילים חיוניות  ( במקרה הזה ,  מהטנגו האחרון בפריז נשאר רק הטנגו האחרון )  .  בהמשך הוא הופתע להיתקל בעוד חולצה מאותו הז'אנר ,  הפעם עם כיתוב קונדסי לdie hard  ( מת לחיות )  ,  נטול ה-hard .  המצפן סקרן למצוא את החולצה של  " את מטורפת ,  אתה חתיך ". 
שתיים  שינקין 38 ,  תל אביב .
 לפני כחצי שנה פרצו לדירה של אימא של נועם ,  והוא מיד חש לסייע לה להירגע ולהשיב את הסדר על כנו .  כמנהג הפורצים בקודש ,  הם הפכו לבית את הקרביים והשליכו את איבריו לכל עבר .  במקרה הזה הם לא מצאו את מבוקשם ועזבו בידיים ריקות .  מתוך הבלגן שהשאירו אחריהם ,  בצבצה לה החולצה הזו שבילתה לה 23 שנה במגירה כאבן שאין לה הופכין ,  אנדרטת ניצולים לאירוע משפחתי שאף אחד לא באמת זוכר .
 את חולצת הצופים  ( או יותר נכון ,  צופות )  של שבט גרוב טאון ,  אוהיו ,  נועם איתר בטיז פאקטורי ,  חנות שמציעה בעיקר טי-שירטס בעיצובים מקוריים של אילה עמית ,  אבל גם כמה פניני וינטג' אמיתיות .  אותנו היא תוקפת בחשק בלתי נשלט למכירת עוגיות .
 טיז פקטורי .  מונטיפיורי 30 תל אביב .
 וכמובן שאי אפשר לארח מוזיקאי בספיישל טי-שירטס ,  בלי טי-שירט אחת של להקה אהובה ,  ועוד אחת שנחמסה מהאח הגדול .  על החולצה השחורה לשעבר והמתפוררת הזו מונצחת דה קאלט ז"ל ,  להקת רוק גותי מיתולוגית משנות השמונים ,  שהתפרקה בעשור שבו נוסדה ובשנת 2000 עשתה קאמבק מהגיהנום וגוועה סופית .  נועם יופיע עם  " המועדון "  בשישי הקרוב  ( 8 בינואר )  ב-22:00 באוזן בר ,  תל אביב .
 
מיסטר טי
נועם ורדי ,  גיטריסט ,  חתיך ואספן טישירטס לקח את מדור המצפן האופנתי לסיבוב בארון הבגדים שלו ומגלה מאיפה מגיעות חולצות ה-T השוות ביותר

