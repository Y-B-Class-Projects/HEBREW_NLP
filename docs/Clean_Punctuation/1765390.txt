אחרי השריפה :  הכנסת אישרה רשות כבאות ארצית
הח"כים אישרו בקריאה טרומית וללא מתנגדים את החוק המסדיר שינוי מבני במערך שירותי הכבאות והחילוץ .  שר הפנים אלי ישי האשים בדיון את משרד האוצר בעיכוב החוק במשך שנים
כמעט שבוע לאחר פרוץ השריפה בכרמל ,  אישרה היום  ( רביעי )  מליאת הכנסת בקריאה טרומית הצעת חוק להקמת רשות כבאות ארצית .  הצעת החוק של יו"ר ועדת הפנים ,  ח"כ דוד אזולאי  ( ש"ס )  ,  עברה במשך שנים בין מספר ממשלות .  היא קובעת את מבנה רשות הכבאות ,  תפקידיה וסמכויותיה .  בין היתר נכתב בהצעה כי יאסר על הכבאים לשבות .  ההצעה התקבלה ברוב של 41 תומכים וללא מתנגדים .
 אזולאי אמר בדיון במליאה כי  " אין בכוונת אף אחד לפגוע בכבאים .  לנו יש מטרה אחת - להפוך את שירותי הכבאות משירות עירוני לשירות ממלכתי .  לא יכול להמשך המצב כיום ,  בו יש 22 איגודי ערים ולכל אחד יש מכבי אש משלו .  אפשר לראות פערים בין האיגודים .  אנחנו באים לעשות סדר ". 
שר הפנים אלי ישי חיזק את דבריו ושוב האשים את האוצר בהתנגדות להצעת החוק . " זו הצעת החוק שח"כ אזולאי מגלגל שנים רבות ללא הצלחה ,  כי האוצר תמיד כורך את זה בקיום רפורמה ",  אמר ישי במליאה . " בכל המדינות המתוקנות בעולם אין את הקשר הזה .  אפשר להעביר את החוק וגם לאפשר את ההתארגנות לכבאים .  לא ראיתי כבאים שלא עושים את עבודתם ושבתו ,  מלבד פעם אחת ,  לאחר שכבר כלו כל הקיצין ".  
" היועמ"ש של משרדי גיבש את הצעת החוק לפני מספר חודשים .  הוא הגיש אותה להערות ממשרדי האוצר והמשפטים .  באוצר עדיין יש התנגדות .  בקרוב תגיע גם הצעה ממשלתית ,  ואני מניח שיהיו בה גם שינויים בהתאם לעמדת הממשלה ",  אמר ישי ." אזולאי הגיש את הצעת החוק עוד בתום המושב הקודם אך הממשלה התנגדה ,  והאוצר התנגד .  הגעתי לוועדת שרים לחקיקה ,  ולחצתי לאשר והתנאי היה בהסכמת הממשלה ". 
לעומת חברי סיעת ש"ס ,  חברי הכנסת שלי יחימוביץ'  ( העבודה )  וחיים כץ  ( ליכוד )  הביעו התנגדות לסעיף האוסר התארגנות של עובדי שירות הכבאות ,  אך בסופו של דבר לא התנגדו לה ,  ככל הנראה בשל העובדה שח"כ אזולאי הודיע שיפעל עמם כדי לשמור על זכויות העובדים . 
" אין דבר שאני רוצה פחות מלהתנגד להצעת חוק שלך ",  אמרה יחימוביץ' במליאת הכנסת . " אני יודעת שנושא הכבאות קרוב לליבך באמת .  אבל יש סעיף אחד בהצעת החוק שמונע ממני לתמוך בחוק  שלא יותר חופש התארגנות לכבאים .  אין בעולם שירות כבאות אחד שעובדיו אינם מאוגדים ,  כולל לא בארצות הברית הקפיטליסטית .  יש לי חשד כבד שהצעת החוק שלך אושרה בממשלה לא בגלל כל הסעיפים הטובים בה ,  אלא בגלל אותו סעיף שעומד על ראש שמחתם של שרי האוצר ושל ראש הממשלה הנוכחי ,  לשבור את העבודה המאורגנת ".  
יחימוביץ' אמרה כי  " מעולם לא היה בתולדות המדינה שכבאי ראה שריפה ולא הלך לכבות אותה .  הרי הם נוסעים לכבות שריפות עם רכב מקרטע ,  הם מסכנים את חייהם .  מעולם לא קרה שכבאי לא הלך לכבות שריפה בגלל עיצומים ". 

אחרי השריפה :  הכנסת אישרה רשות כבאות ארצית
הח"כים אישרו בקריאה טרומית וללא מתנגדים את החוק המסדיר שינוי מבני במערך שירותי הכבאות והחילוץ .  שר הפנים אלי ישי האשים בדיון את משרד האוצר בעיכוב החוק במשך שנים

