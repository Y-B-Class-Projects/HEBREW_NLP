קלינטון בחרה בקרב ראוי 
לוחמת החופש
 >  >  מזכירת המדינה ,  הילרי רודהאם קלינטון ,  בחרה בקרב הנכון השבוע כשקראה לסיומה של הצנזורה באינטרנט ונקבה בשמות ממשלות המדכאות את זרימת המידע החופשית .  נאומה במוזיאון החדשות בוושינגטון ,  היה מלא הדים מהמלחמה הקרה ,  כולל אזהרה ש"הגבלת מידע חדשה מכה ברחבי העולם ".  כל מי שחושב שקלינטון התלהמה ,  צריך לזכור עד כמה התאמצה ממשלת איראן להשתיק את האינטרנט במהלך הקיץ האחרון ,  בזמן המחאות הפרו-דמוקרטיות שהתפתחו לארועים מלאי נפגעים - ואת כוחן של התמונות והמלים שהצליחו להסתנן מבעד המחסום .  קלינטון הציבה באופן ברור את ממשל אובמה לצדה של גוגל ,  במאבקה נגד הצנזורה של סין על האינטרנט ונגד מתקפות ההאקרים .  היא קראה לממשלת סין לנהל בדיקה יסודית ושקופה של האשמותיה של גוגל כי חשבונות ג'י-מייל של פעילי זכויות אדם בסין נפרצו ,  וקראה לחברות אמריקאיות אחרות להתעמת  " עם דרישות של ממשלות זרות לבצע צנזורה ומעקב ".  יידרש יותר מנאום תקיף בכדי לשנות את מדיניות סין ,  ויותר מכך בכדי לשנות את המדיניות של חברות רבות ,  שמאפשרות לבייג'ין ומשטרי דיכוי אחרים לפעול כשהן מקבלות צנזורה כמחיר נורמלי לעשיית עסקים .  אך אין ספק כי הרשויות הסיניות - שקיוו לטשטש את המאבק עם גוגל - מקשיבות ונלחצות .  ביום שישי ,  יום לאחר הנאום ,  דובר משרד החוץ של סין קרא לארה"ב  " להפסיק להשתמש בסוגיית החופש באינטרנט כדי להטיח האשמות חסרות יסוד ".  הדובר טען גם כי  " האינטרנט בסין פתוח ".  העם בסין יודע שזה לא נכון ,  וכך גם צריכה להבין הממשלה שם .
 
קלינטון בחרה בקרב ראוי 
לוחמת החופש

