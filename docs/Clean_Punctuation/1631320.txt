הפועל תל אביב גיששה אצל דניאל דה רידר 
מוני הראל ואלי גוטמן שוחחו עם קשר וויגאן ,  אך הסיכויים שיגיע נראים נמוכים .  במועדון ממתינים לתשובת לוקרן בעניין זיו 
הפועל תל אביב פנתה לקשר הישראלי-הולנדי דניאל דה רידר ,  השייך לוויגאן האנגלית .  כחלק מהמאמצים להתחזק בחלון ההעברות בכדי להמשיך את המסע באירופה וגם להיאבק על האליפות ,  שוחחו בימים האחרונים הבעלים מוני הראל והמאמן אלי גוטמן ,  כאמור ,  עם הקשר בן ה-25 .  כרגע ,  העברתו של דה רידר לאדומים נמצאת בסימן שאלה גדול ,  זאת מכיוון שהקשר עדיין לא השתכנע שהוא מוכן לעבור ולשחק בארץ .  
מעבר לכך ,  שכרו של ההולנדי עומד על כ-350 אלף יורו בעונה ,  סכום גבוה מאוד .  בנוסף ,  ספק אם וויגאן תשחררו ללא תמורה ולא ברור האם הפועל תוכל לעמוד ברכישת השחקן .  בכל אופן ,  כרגע הדברים נמצאים בבדיקה והסיכויים נראים נמוכים .  אגב ,  זו לא הפעם הראשונה ששמו של דה רידר מוזכר בהקשר של קובצה ישראלית ובעבר נקשר השחקן לבית"ר ירושלים ומכבי תל אביב .  הקשר המוכשר שיחק בעבר באייאקס ,  סלטה ויגו ובירמינגהאם ,  אך לא הצליח להרים את הקריירה ולעמוד בציפיות .
 מלבד דה רידר ,  ישנם עוד מספר מעומדים לחזק את הפועל תל אביב ,  אך אף אחד מהם לא הבשיל לכדי מו"מ .  כזכור ,  האדומים הגישו הצעה בסך 100 אלף דולרים ללוקרן עבור יואב זיו ועדיין ממתינים לתשובה .  

הפועל תל אביב גיששה אצל דניאל דה רידר 
מוני הראל ואלי גוטמן שוחחו עם קשר וויגאן ,  אך הסיכויים שיגיע נראים נמוכים .  במועדון ממתינים לתשובת לוקרן בעניין זיו 

