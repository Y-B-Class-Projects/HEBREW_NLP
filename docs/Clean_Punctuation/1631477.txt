מה נשתנה הלילה הזה ? 
הגולשת גאיה אשש חושבת שזה חשוב שלא רק נאשים את כולם ,  אלא נדע גם להיות אחראיים על מעשינו
נוער יקר שלום,אם לא הייתי יודעת מה מצבנו ורק קוראת את תכני העצומה שניסחתם ,  הייתי כבר חושבת שכל בני הנוער נהדרים ,  ובגלל כמה שעושים בעיות ,  המבוגרים והממשלה נטפלים אלינו .  אבל בואו נודה באמת המרה .  לצערי הרב ,  הרוב הבעייתי גובר על הרוב שמתרחק משתייה ,  עישון וכו' ,  כך שיש סיבה מסיומת שהיחס הזה מגיע אלינו מהסביבה ,  כי כולם כבר התייאשו מאיתנו .
 לפי דעתי העצומה היא רעיון נהדר ,  אבל אנחנו לא קצת מכוונים להאשמת כולם ?  המורים לא בסדר ,  ההורים לא בסדר ,  מערכת החינוך לא בסדר ,  המדינה לא משקיעה בנו ועוד דברים רבים שאפשר להאשים אותם במצב העגום שנפרס כלפי חוץ .  אני חושבת שאולי במקום להגיד לכל הסביבה שלנו שהיא לא בסדר ולזרוק עליה את האחריות ,  בואו ניקח אחריות על המעשים שלנו .
 אף אחד לא מכריח אותנו להתנהג בצורה כזאת ולבצע את המעשים האלה ,  זה הכל בחירה שלנו כי רק אנחנו שולטים במעשים שלנו ,  ורק אנחנו יכולים לשנות את עצמנו .  אז לפני שנעשה שינוי בכולם ,  אולי נעשה קצת חשבון נפש ,  ונראה מה בכל הדברים האלה היא האחריות שלנו .  במקום לעשות דווקא לכולם ,  בואו נוכיח שאנחנו מסוגלים ליותר ,  והדור שלנו הוא לא מה שאומרים עליו ושהוא מסוגל להגיע להישגים נהדרים .
 אני נגד החוקים האלה שמגבילים אותנו וגם לא חושבת שזאת הדרך לשינוי ,  כי זה שיגבילו את גיל השתייה ל-21 זה לא ימנע ממי שרוצה שתייה להשיג שתייה ,  וזה סתם לקשור את החבל יותר חזק ,  על משהו שממילא ישתחרר בקלות .
 אולי במקום להאשים את כולם כדי שגם אנחנו נשתנה קצת ,  לא ככה ? 

מה נשתנה הלילה הזה ? 
הגולשת גאיה אשש חושבת שזה חשוב שלא רק נאשים את כולם ,  אלא נדע גם להיות אחראיים על מעשינו

