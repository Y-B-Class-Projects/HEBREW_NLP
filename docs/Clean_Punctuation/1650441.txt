 " דודו דהאן משבש את דעתם של שחקנים שלנו "
 במכבי חיפה כועסים על סוכן השחקנים : " הוא משגע את כיאל ,  ארבייטמן וגדיר ".  ארבייטמן : " מודה ליניב קטן על הפנדל "
 צילום ועריכת וידאו :  נועם אשל
במכבי חיפה מאוכזבים בצורת ההתנהלות של סוכן השחקנים דודו דהאן ,  שלטענת המועדון לוחץ על שלומי ארבייטמן ובירם כיאל לצאת לאירופה בעונה הבאה .  לטענת גורמים במועדון ,  הסוכן ניסה לאחרונה להקשות על המשא ומתן עם טאלב טוואטחה כשהציע לו לחתום על הסכם ייצוג ,  אך בסופו של דבר הנושא עבר לטיפולו של סוכן השחקנים דדה חדד ,  שהוא הסוכן הנוכחי של השחקן . " עסקת בוקארי לא מעידה על דבר לגבי המשך ההתקשרות .  הוא לוחץ על שחקנים כמו כיאל וארבייטמן לסכם כבר עכשיו באירופה .  אלה שחקנים תחת חוזה .  הוא משגע גם את מוחמד גדיר שיחתום על הסכם ייצוג .  גם עם הפועל תל אביב הוא מסוכסך ",  אמר גורם במועדון על דהאן .  בחיפה מתכוונים להציע לארבייטמן חוזה ארוך טווח ,  כשיוצע לו שכר גבוה מ-120 אלף דולר ,  אותם הוא מרוויח כעת .
 אתמול  ( שבת )  ,  בניצחון 0:5 על מכבי אחי נצרת ,  ויתר יניב קטן לשלומי ארבייטמן על בעיטת הפנדל .  ארבייטמן ,  שכבש שלושער במשחק ,  אמר מאוחר יותר : " אני מודה ליניב על כך ומעריך את זה מאוד .  זה הפנדל הראשון שלי בליגת העל ואני שמח שהבקעתי ". 
ז'ורז'ה טשיירה ספג אתמול את הצהוב החמישי שלו ושי מימון יחליף אותו בהרכב מול סכנין בעוד שבועיים .  מימון וישראל זגורי ,  שזכו לתמיכה מהמאמן שלהם באסיפת השחקנים ביום שישי ,  מאוכזבים מאוד ממעמדם וייתכן מאוד שיבקשו לעזוב בתום העונה .  כזכור ,  השניים נתקלו בסירוב כשרצו לעזוב את הקבוצה בחודש ינואר .  
אייל גולסה שנעדר מהמשחק בעקבות מחלה אמור לסכם בקבוצה לאחר שייקבע הסדר בנוגע לסעיף היציאה שלו לחו"ל .  בחיפה הדגישו כי : " עסקת גולסה לא פוצצה ,  היא סוכמה עקרונית ומאז לא הושג סיכום סופי .  היא תיחתם בקרוב מאוד ".  
ביום שלישי  ( 16:00 )  תגיע קבוצת אלניה ולדיקווקז מהליגה הראשונה ברוסיה למשחק ידידות מול חיפה בכפר גלים .  במועדון הודיעו כי סאדאת בוקרי יצא לסידורים אישיים בגאנה .  השחקן אמור לחזור עד סוף השבוע .

" דודו דהאן משבש את דעתם של שחקנים שלנו "
 במכבי חיפה כועסים על סוכן השחקנים : " הוא משגע את כיאל ,  ארבייטמן וגדיר ".  ארבייטמן : " מודה ליניב קטן על הפנדל "
 
