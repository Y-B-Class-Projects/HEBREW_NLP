אלירז שדה ואורנה דץ רכשו דירות בפארק צמרת בת"א
מגדלי הידוענים
 >  >  נחשון קיוויתי ,  הבעלים של קבוצת ב.ס.ר פרויקטים ,  המתמחה בהקמת מיזמי מגורים לקבוצות רכישה ,  הצליח לקלוט לצמד המגדלים ב.ס.ר בצמרת לא מעט כוכבים .  באחרונה הצטרף לקבוצת הרכישה שמארגן קיוויתי זוכה העונה האחרונה של תוכנית הטלוויזיה  " האח הגדול ",  אלירז שדה .  שדה ,  שזכה בתוכנית במיליון שקל ,  שמהם קוזזו 250 אלף שקל כמס ,  רכש דירת ארבעה חדרים בקומה השלישית באחד המגדלים .  דירות דומות במגדל נמכרות בכ-2.2 מיליון שקל .  שדה ייהנה משכנותה של אורנה דץ ,  שרכשה דירת שלושה חדרים בקומה אמצעית במגדל ,  במחיר של כ-1.7 מיליון שקל .  לפני כשנה רכשה דץ דירת גן בת ארבעה חדרים ברמת גן תמורת כ-1.8 מיליון שקל ,  לאחר שמכרה ביחד עם בעלה לשעבר ,  משה דץ ,  את דירתם המשותפת ברחוב בן צבי בגבעתיים תמורת כ-4.1 מיליון שקל .  את הקרקע למגדלים שבפארק צמרת בתל אביב רכש קיוויתי מקבוצת חבס בהסכם אופציה .  על המגרשים ייבנו שני מגדלים בני 28 ו-29 קומות שיציעו 122 ו-129 דירות בנות שלושה עד חמישה חדרים ודירות פנטהאוז .  לצד המגדלים ייבנה מבנה בן שבע קומות שיכלול שש דירות דופלקס .  מגדל אחד כבר שווק ,  ובשני נותרו דירות בודדות .  עם רוכשי הדירות במגדלים נמנים גם ג'ורג' חורש ,  יבואן טויוטה ולקסוס בישראל ,  שרכש קומה שלמה תמורת כ-14 מיליון שקל ;  נחמיה למלבאום ,  ממקימי אמדוקס ;  עמיר בירם ,  מנכ"ל בריטיש ישראל ;  יעקב קמחי ,  בעלי קמחי תאורה ;  וראש לשכת השמאים ,  זאב כהן .  בקבוצת ב.ס.ר סירבו להגיב לידיעה .
 
אלירז שדה ואורנה דץ רכשו דירות בפארק צמרת בת"א
מגדלי הידוענים

