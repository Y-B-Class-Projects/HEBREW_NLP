מזוז : " הפשיעה יוצרת תחושה של הפקרות "
 בנאום הפרידה מסגל הפיקוד הבכיר במשטרה אמר היועץ המשפטי לממשלה מני מזוז כי קיים משבר אמון בין הציבור למערכת האכיפה .   . " אנשים מפסיקים להאמין לחוק "
 היועץ המשפטי לממשלה ,  מני מזוז נשא היום  ( שני )  דברים באירוע פרידה מסגל הפיקוד הבכיר של המשטרה .  לדבריו , " קיימת תחושת הפקרות בקרב האזרחים בשל הפשיעה ,  שיוצרת ניכור וחוסר אמון במערכת אכיפת החוק ובמערכות השלטון בכלל . " אנשים מפסיקים להאמין בחוק במדינה ,  ומפתחים אדישות ואף עוינות כלפי מערכות האכיפה ",  קבע .  
בהתייחסו לפשע המאורגן ,  מזוז ציין שחלק ניכר מראשי משפחות הפשע ומ"חייליהם "  עצורים ,  רכוש רב חולט ורבות מפעילותיהם של העבריינים הופסקו . " משפחות הפשע וראשיהן חיים כיום במציאות של מיגננה ",  קבע . " הושגה גם הרתעה ותחושה ציבורית שיש כיום מאבק אפקטיבי והישגים ממשיים במלחמה במשפחות וארגוני הפשע ".  אולם ,  הוא הבהיר ש"אין מקום לנוח על זרי הדפנה ,  שכן המלאכה עוד רבה ".  לדבריו ,  ישנם עדיין מוקדים ידועים של שחיתות ופשיעה מאורגנת שלא טופלו כראוי .  
מזוז התייחס בנאומו גם לתחום ה"העבירות הקלות ",  שעל הטיפול בהן נשמעה ביקורת כלפיו . " בצד המאבק בשחיתות ובפשיעה והמאורגנת ,  קיימת חשיבות רבה שלא להזניח את הטיפול במה שנתפס כ'עבירות קלות'  'עבירות הרחוב' של אלימות ברחובות ,  אלימות בכבישים ,  ובמועדונים ,  התפרצויות וגניבות רכב ,  עבירות של השתלטות על מקרקעי ציבור ובניה לא חוקית ,  כריית חול לא חוקית ,  וכיו"ב ",  אמר . " לאכיפת החוק נגד עבריינים בעבירות אלה יש חשיבות רבה ,  החורגת הרבה מעבר לחומרתן הפורמלית ,  כיוון שעבירות אלה קובעות ,  במידה רבה ,  את איכות החיים של האזרח במדינה .
 לדבריו ,  כדי להאבק בתופעה הופעלה מחדש יחידת  " אתגר "  לטיפול בגניבות רכב ;  הוחמרה האכיפה והענישה בעבירות אלימות ורכוש שונות כגון אלימות נגד קשישים ;  הוחמרה האכיפה בתחום עבירות איכות סביבה ,  וכן מוגרה תופעת הרדיו הפיראטי שסכינה את התעופה האזרחית בנתב"ג . " בניגוד לרושם המתקבל בציבור ,  הנתונים מלמדים על ירידה משמעותית בשנים האחרונות כמעט בכל מדדי פשיעת הרחוב ",  קבע .
" השנים האחרונות היו 'תור הזהב' ביחסים שבין משטרת ישראל לבין מערכת התביעה הכללית - היועץ המשפטי לממשלה והפרקליטות ",  אמר מזוז .  לדבריו , " בשנים האחרונות שופר התיאום ושיתוף הפעולה בין הפרקליטות למשטרה ,  ובוצעו רפורמות ויוזמות שונות לשיפור האפקטיביות של מערכת האכיפה ,  בהן הקמת הרשות להגנת עדים ,  מיסוד שיתוף מידע וחילופי מידע בין הרשויות השונות ,  קידום יוזמות חקיקה ועוד . " המערכות מדברות כיום בקול אחד ,  ועובדות בהרמוניה מקצועית ואישית ,  והתוצאות ניכרות היטב בשטח ",  אמר .  
הוא הוסיף שהשנים האחרונות היו שנים טובות למשטרת ישראל ,  שנים שהתאפיינו ב"מהפכה כחולה "  במשטרה ,  כלומר העברת משאבים וכוח אדם לפעילות הקלאסית של המשטרה - אכיפת החוק וחקירות .  היועץ ציין עוד שבשנים האחרונו היו הישגים רבים במאבק בפשיעה ,  במיוחד בכל הקשור לשחיתות הציבורית ולמאבק במשפחות הפשע . 
" בשנים האחרונות היו יותר חקירות ,  יותר כתבי אישום ויותר הרשעות ומאסרים מאשר בכל תקופה אחרת בעבר ,  בתיקי אנשי ציבור- בשלטון המרכזי ובשלטון המקומי - וללא זיכויים ",  אמר . " פעילות זו השיגה אפקט מצטבר ומשמעותי של הרתעה ושל מאבק אפקטיבי בשחיתות הציבורית ,  ומסר ברור שאיש אינו מעל החוק ,  יהא מעמדו רם ככל שיהא ". 

מזוז : " הפשיעה יוצרת תחושה של הפקרות "
 בנאום הפרידה מסגל הפיקוד הבכיר במשטרה אמר היועץ המשפטי לממשלה מני מזוז כי קיים משבר אמון בין הציבור למערכת האכיפה .   . " אנשים מפסיקים להאמין לחוק "
 
