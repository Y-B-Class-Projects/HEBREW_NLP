ארה"ב :  בעיות בלמים להונדה
כ-412 אלף מכוניות מדגמי אודיסיי ואלמנט למוסך בשל כניסת אוויר למערכת הבלימה ;  טויוטה :  קרינה קוסמית גורמת לתקלות ? 
אחרי פרשת הדוושות והבלמים של טויוטה ,  גם הונדה מצטרפת לגל התלונות בארה"ב .  כ-412 אלף מכוניות מבית היצרנית היפנית נקראות למוסך בשל תקלה במערכת הבלמים .  מדובר בכ-344 אלף מכוניות מדגמי אודיסיי ו-68 אלף מדגמי אלמנט אשר יוצרו בשנים 2007 ו-2008 .  איגוד הבטיחות NHTSA קושר לתקלה שלוש תאונות בהן נרשמו פצועים קל .
 לדברי הונדה ,  מקור התקלה הוא במערכת בקרת היציבות  ( VSA )  שגורמת עם הזמן לכניסת אוויר למערכת הבלמים ,  שכידוע אמורה להיות אטומה לחלוטין .  הדבר גורם לדוושת הבלם להיות ספוגית ולמהלך ארוך יותר לשם בלימה ,  דבר שעשוי להפחית את יכולת ההאטה של הרכב ולגרום לתאונה .  בשלבים מתקדמים יותר לשל התקלה ,  הדוושה אף עשויה להגיע עד לרצפת המכונית .
 בהונדה מציינים כי כניסת האוויר נעשית במהלך הבדיקה העצמית של מערכת בקרת היציבות  ( נעשית בכל הנעה )  ,  אולם מדובר בכמות מזערים של אוויר כך שהבעייה יכולה לצוץ רק לאחר זמן של מספר חודשים ואולי אף שנים .  בכל מקרה ,  מרכזי השירות של היצרנית מתחילים בהיערכות לטיפול בבעייה ולקוחות יזומנו למוסכים החל מסוף חודש אפריל .  יש לציין כי דגמים אלה אינם נמכרים בישראל .
 קריאת התיקון הנוכחית מצטרפת לקריאה קודמת שפורסמה לפני כחודש לכמות זהה של מכוניות ,  ולפיה ניפוח בלחץ גבוה מידי של כרית האוויר לנהג עשויה להביא לקריעתה ולפיזור רסיסים .  גם כאן מדובר בעיקר בדמים אמריקניים ,  אולם גם כאלה הנמכרים באוסטרליה ,  יפן ,  טייוואן ומקסיקו .  לתקלה זו נקשר מקרה מוות אחד וכעשרה פצועים .
 זה אולי ישמע כתסריט לסדרה 'תיקים באפילה' ,  אבל חוקרים סבורים שגילו את הגורם לתקלות בטויוטה .  ה'דטריוט פרי פרס' מפרסם מאמר לפיו קרינה קוסמית מהחלל היא זו שכנראה גורמת לתאוצה פתאומית בדגמי טויוטה ,  פריוס בעיקר .  לדברי החוקרים ,  ניתן לשייך תופעה זו המשבשת את פעולתם של רכיבים אלקטרוניים לבעייה הפתאומית שהתגלתה בשני מקרים בשבועות האחרונים ,  אחד בסן-דייגו ואחד בניו-יורק .  
קרינה קוסמית היא סוג של שטף חלקיקים תת-אטומיים המגיעים מחוץ לאטמוספירה  ( מתוך או מחוץ למערכת השמש )  ופוגעים באדמה .  מחקרים שבוצעו בעבר גילו כי הקרינה הקוסמית עשויה לשבש פעילותם של מעגלים חשמליים באופן פתאומי ,  והתקלה נעלמת בדיוק כפי שהגיעה וללא השארת סימנים לכך .  
אי-מייל אנונימי המסביר את תיאוריית הקרינה הקוסמית נשלח אפילו לאיגוד ה-NHTSA ,  ובו נכתב כי  " ישנו הסבר הגיוני לבעיה ".  לדברי הכותב ,  עולם הרכב טרם החל לטפל בבעייה כפי שעשה עולם התעופה .  בטויוטה מציינים כי המערכת האלקטרונית במכוניותיה כן חסינה בפני בעיות גם כגון זו ,  ושוללים את התיאוריה .  מהנדסי החברה ממשיכים בינתיים לתור אחר סיבה הגיונית יותר לתקלה .
 
ארה"ב :  בעיות בלמים להונדה
כ-412 אלף מכוניות מדגמי אודיסיי ואלמנט למוסך בשל כניסת אוויר למערכת הבלימה ;  טויוטה :  קרינה קוסמית גורמת לתקלות ? 

