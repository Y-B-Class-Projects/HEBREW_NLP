ממשלת סין משלמת למורים ללמד סינית בבתי ספר בארה"ב
מספר בתי ספר המלמדים סינית עולה בעקבות ההצעה - זאת כאשר לבתי הספר אין כסף למורים לשפות זרות
אלפי בתי ספר ציבוריים בארה"ב הפסיקו ללמד את התלמידים שפות זרות במהלך העשור האחרון - כך לפי סקר ממשלתי חדש .  חדשות רעות עבור מדינה שזקוקה ליותר דוברי שפות כדי לערוך עסקים ,  בינלאומיים ודיפלומטיה.אבל מגמה נוספת נרשמה בבתי הספר בארה"ב ,  אשר מעוררת עניין לא פחות :  בתי ספר בכל חלקי ארה"ב מציעים לתלמידים לימוד סינית.חלק מבתי הספר משלמים עבור שיעורי הסינית בעצמם ,  אבל מאות מקבלים סיוע .  הממשלה הסינית שולחת מורים מסין לבתי ספר ברחבי העולם כולו - ומשלמת את משכורתם בעצמה .  ובימים בהם הכיס לוחץ ,  בתי ספר אמריקאיים רבים החליטו שההצעה הזו היא טובה מכדי לוותר עליה.בית הספר התיכון על שם ג'קסון במאליסון שבמדינת אוהיו החלה ללמד סינית בסתיו 2007 ,  עם 20 תלמידים .  כיום לשיעור יש 80 תלמידים ,  לפי מחלקת השפות בבית הספר . " הצלחנו להשיג מורה לסינית בחינם ,  והייתי רוצה להתחיל גם ללמד ספרדית בבית הספר היסודי ,  אבל אין לנו מורה בחינם ",  אמרה פרתנה דרגט המנהלת את המחלקה.המורה לסינית בבית הספר אינה מגיעה בחינם :  ממשלת סין משלמת חלק ממשכורתה ,  והמחוז בו נמצא בית הספר משלם את היתרה.באף מקום אין ספירה מדוייקת ,  אבל נתונים ממשלתיים מראים כי כ-1,600 בתי ספר ציבוריים בארה"ב מלמדים סינית ,  לעומת 300 לפני עשור - והמספרים הולכים וגדלים.מבין 27,500 בתי הספר התיכוניים וחטיבות הביניים בארה"ב המציעים לפחות שפה זרה אחת ללמידה ,  אחוז המלמדים סינית עלה ל-4% לעומת 1% מ-1997 עד 2008 ,  לפי חברת המחקר אפלייד לינגוויסטיקה.לעומת העלייה במספר בתי הספר המלמדים סינית ,  מספר בתי הספר המלמדים יפנית ,  גרמנית ,  צרפתית ורוסית ירד ,  לפי המחקר .
 
ממשלת סין משלמת למורים ללמד סינית בבתי ספר בארה"ב
מספר בתי ספר המלמדים סינית עולה בעקבות ההצעה - זאת כאשר לבתי הספר אין כסף למורים לשפות זרות

