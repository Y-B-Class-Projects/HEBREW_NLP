למרות המאמצים - ליקויי התעופה האזרחית רבים
לפי דו"ח החוקר הראשי במשרד התחבורה ,  ב-2009 אירעו במדינת ישראל 35 תאונות כלי טייס ,  לעומת 33 תאונות שאירעו ב-2008 . " חרף המאמצים הרבים ,  מאותרים עדיין ליקויים רבים "
" חרף המאמצים הרבים הננקטים על ידי רשות התעופה האזרחית  ( רת"א )  ,  ולמרות פעילות המניעה שננקטה על ידי גורמים בשטח ,  מאותרים עדיין ליקויים רבים בהסדרה ובפיקוח על מגזרי התעופה הכללית והספורטיבית ,  המשפיעים מהותית על רמת הבטיחות של מגזרים אלה "  - כך עולה מהסקירה השנתית  - " תאונות ותקריות בתעופה האזרחית של ישראל לשנת העבודה 2009 ",  של משרד החוקר הראשי במשרד התחבורה ,  שהושלמה בסוף השבוע והגיעה ל-themarker .
 נתוני הדו"ח השנתי ,  עליו חתום חוקר תאונות אוויריות ראשי במשרד התחבורה ,  עו"ד יצחק  ( רזצ'יק )  רז ,  מלמדים ,  כי בשנת 2009 אירעו במדינת ישראל 35 תאונות כלי טיס ,  לעומת 33 תאונות שאירעו ב-2008 .  בתעופה החקלאית אירעו 2 תאונות ב-2009 - מספר זהה לתאונות במגזר זה ב-2008 .  בסך הכל נמחו 6 כלי טייס ,  מספר דומה לשנת 2008 .
 עוד עולה מהדו"ח כי חלה ,  אמנם ,  ירידה במספר ההרוגים - 7 נספים נרשמו בתאונות אוויריות ב-2009 ,  לעומת 9 הרוגים ב-2008 .  כן נרשמו 16 פצועים ב-2009 ,  לעומת 9 פצועים ב-2008 .
 המדד המרכזי המקובל ברחבי העולם לבחינת בטיחות טיסה ,  הינו שיעור התאונות למאה אלף שעות טיסה .  ב-2009 היה שיעורו 15.7% ,  לעומת 13.7% ב-2008 .  שיעור התאונות ,  ללא התייחסות לתעופה הספורטיבית ,  עמד ב-2009 על 5.6% ,  לעומת 5.2% ב-2008 .  בשנת 2009 בוצעו במדינת ישראל 222,740 שעות טיסה לעומת 239,744 בשנה שקדמה לה .
 בסיום הדו"ח השנתי כתב חוקר תאונות אוויריות ראשי ,  כי  " חקירתם של אירועי בטיחות טיסה חמורים ,  שהתרחשו בישראל ובחו"ל והיחשפותם של האירועים בקרב הציבור הרחב בישראל ,  הביאו למפנה ולהכרה בצורך ,  לזהות ,  לבחון ולהעריך את המגמות של התעופה האזרחית בישראל .. .אני רוצה לקוות ,  כי נשכיל להפנים את משמעות הנתונים המוצגים בסקירה זו ,  ניישם את ההמלצות וההחלטות בנושאי בטיחות שניתנו לאורך השנים ,  כדי להבטיח עתיד טוב יותר לתעופה האזרחית בישראל ". 

למרות המאמצים - ליקויי התעופה האזרחית רבים
לפי דו"ח החוקר הראשי במשרד התחבורה ,  ב-2009 אירעו במדינת ישראל 35 תאונות כלי טייס ,  לעומת 33 תאונות שאירעו ב-2008 . " חרף המאמצים הרבים ,  מאותרים עדיין ליקויים רבים "
 
