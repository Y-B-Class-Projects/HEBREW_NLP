לינדנשטראוס :  ישראל ביתנו השתמשה ב-118 אלף שקל מתקציב הבחירות למימון נסיעותיו של ליברמן לחו"ל
דו"ח מימון הבחירות מעלה כי בל"ד קנתה דלק בכ-175 אלף שקל ;  הגימלאים הסתפרו וקנו חומרים דנטליים
מבקר המדינה ,  השופט בדימוס מיכה לינדנשטראוס ,  פירסם היום נתונים אודות שימוש  " בלתי סביר ",  לדבריו ,  שעשו המפלגות בכספי הציבור שהועברו לרשותן למימון מערכת הבחירות לכנסת ה-18 .  מתברר שחלק מהסיעות העניקו פרשנות רחבה לאפשרויות השימוש מכספי מימון הבחירות.על פי המבקר ,  מפלגת ישראל ביתנו כללה בחשבונותיה הוצאות בגין נסיעות שונות לחו"ל של יו"ר המפלגה ושר החוץ כיום ,  אביגדור ליברמן ובעלי תפקידים אחרים בה שהסתכמו בכ-118 אלף שקל .  הסיעה הסבירה למבקר המדינה שהנסיעות הללו היו נחוצות לשמירת הקשר עם ציבור הבוחרים הפוטנציאליים וכן עם ארגונים פוטנציאלים וארגונים יהודים בחו"ל .  ישראל ביתנו גם דיווחה על הוצאות עבור כנסים בסכומים גבוהים .  כנס פתיחת מערכת הבחירות עלה למפלגה 212 אלף שקל ,  וכנס סיוע מערכת הבחירות הסתכם ב-187 אלף שקל .  הסיעה הסבירה כי ההוצאות הגבוהות בעליל היו דרושות על מנת  " להפיק אירועים מכובדים שיהלמו את המעמד הייצוגי והמיוחד ". דלק ועופות לפני הבחירותמפלגת בל"ד רכשה בתקופת הבחירות דלק ותלושי דלק בסכום כולל של 175 אלף שקל .  מחישובים שערכו עובדי המבקר עולה כי בסכומים אלה ניתן היה לרכוש 33 אלף ליטר דלק מסוג אוקטן 95 .  כמויות אלו שקולות לנסיעות למרחק של 300 אלף ק"מ .  המבקר קובע כי הוצאות אלה אינן סבירות כהוצאות נסיעה במערכת הבחירות .  הסיעה לא סיפקה למבקר הסבר המניח את הדעת לגבי היקפי ההוצאה האמורה.אגודת ישראל רכשה בשנת 2008 מוצרי מזון בסכום של 200 אלף שקל וחילקה אותם לנזקקים לפני החגים .  בשנת 2009 רכשה הסיעה עופות לחלוקה לנזקקים בדרום הארץ בזמן מבצע עופרת יצוקה .  החלוקה של מצרכי המזון לנזקקים נעשתה לפני הבחירות לרשויות המקומיות ולכנסת .  סיעה אחרת תרמה 25 אלף שקל לעמותה הפועלת למען ניצולי השואה.תספורות וחומרים דנטלייםמפלגת הגימלאים דיווחה על הקצאת 500 שקל עבור תספורות וחומרים דנטליים .  אמנם מדובר בסכום זניח ,  אבל נשאלת השאלה מדוע צריכה מפלגה להוציא כספים כאלה מכספי הבוחר ?  סיעה אחרת דיווחה על תשלום לעיתון עבור פרסום הודעה על תחילת לימודים אקדמאיים בירדן.המבקר גילה כי במספר מקרים הובטחו בהסכמי התקשרות של סיעות עם מנהלי קמפיין הבחירות או יועצי תקשורת תשלום דמי הצלחה מעבר לתשלום הבסיסי הנקוב .  מפלגת העבודה התחייבה לשלם למנהל מטה הבחירות-מורדי עמר סכום של 462 אלף שקל בגין השירותי שנתן לה וכן תוספת תשלום של 57,750 שקל בגין כל מנדט החל מהמנדט ה-13 .  בפועל שילמה הסיעה 57,750 שקל כדמי הצלחה.ישראל ביתנו חתמה על הסכם עם יועץ התקשורת ארתור פינקלשטיין שנקבע לו תשלום בסיסי בגין שירותיו ותוספת תשלום מדורגת עבור כל מנדט החל מהמנדט ה-12 .  מפלגת העבודה רכשה שלושה מסכי טלוויזיה בגודל של 37 אינטש בעלות כוללת של 14,726 שקל .  היא הסבירה כי היתה זקוקה להם לצורך הבחירות .  לאחר הבחירות מכרה הסיעה את מסכי הטלוויזיה לפעילים בחצי ממחיר קנייתם ." שימוש בזבזני בכספי ציבור"המבקר ציין  " אני רואה שימוש בזבזני שעושות סיעות בכספי ציבור שהועברו להן על פי חוק לצורך מימון מערכת הבחירות .  על הסיעות לנהוג בריסון ובחיסכון ולנקוט משנה זהירות ולפעול בשיקול דעת קפדני בכספי המימון הציבורי המופקדים בידן בנאמנות .  הוצאות בלתי סבירות של המפלגות המעידות על בזבזנות הינן תופעה שאין להשלים עימה ".  המבקר הוסיף : " המימון הממלכתי ניתן לסיעות לצורך התמודדות בבחירות .  מימון הוצאות הבחירות על חשבון הקופה הציבורית נועד לאפשר לקיים הליכים דמוקרטיים תוך שוויון בין המתמודדים ושמירה על טוהר המידות ". לדבריו , " שימוש במימון הממלכתי שאינו עולה בקנה אחד עם הגדרת חוק המימון ותכליתו הוא פסול ומהווה הפרה של דיני המימון ". 

לינדנשטראוס :  ישראל ביתנו השתמשה ב-118 אלף שקל מתקציב הבחירות למימון נסיעותיו של ליברמן לחו"ל
דו"ח מימון הבחירות מעלה כי בל"ד קנתה דלק בכ-175 אלף שקל ;  הגימלאים הסתפרו וקנו חומרים דנטליים

