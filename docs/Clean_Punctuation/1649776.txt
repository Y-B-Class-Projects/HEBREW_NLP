בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
הריבית בגוש היורו נמצאת ברמה של 1% מאז מאי 2009 ,  במטרה לעודד את הצמיחה הכלכלית באזור
הבנק המרכזי של אירופה  ( ecb )  הותיר היום את הריבית בגוש היורו ללא שינוי ברמה של 1% ,  בהתאם לתחזיות הכלכלנים .  הריבית בגוש היורו נמצאת ברמה של 1% מאז מאי 2009 ,  במטרה לעודד את הצמיחה הכלכלית באזור .  נשיא הבנק המרכזי של אירופה ז'אן קלוד טרישה צפוי להודיע מאוחר יותר היום על סופה של תוכנית התמריצים האירופית ,  ועל הגבלת מתן ההלוואות לבנקים לתקופות של חודש ושלושה חודשים ,  על ידי הצגה מחדש של המכרזים למתן ההלוואות .  הבנק המרכזי חזה בחודש דצמבר כי צמיחת התמ"ג ב-16 המדינות החולקות את מטבע היורו תעמוד על 0.8% השנה ,  ועל 1.2% בשנת 2011 .  שיעור האינפלציה צפויה לעמוד על 1.3% השנה ו-1.4% בשנה הבאה .  הבנק המרכזי של בריטניה הותיר היום את הריבית ללא שינוי ברמה של 0.5% ,  בהתאם לתחזיות הכלכלנים ,  והמשיך בהשהייתה של תוכנית ההרחבה הכמותית שלו ,  שבמסגרתה רכש נכסים בסך 200 מיליארד ליש"ט  ( 318 מיליארד דולר )  ,  בעיקר אג"ח ממשלתיות .  הבנק המרכזי של בריטניה החל בתוכנית רכישת הנכסים שלו במארס האחרון ,  במטרה לעודד את הצמיחה הכלכלית בבריטניה לאחר שהכלכלה נפלה למיתון בעקבות המשבר הפיננסי העולמי .  הוועדה המוניטרית של בנק אוף אינגלנד הודיעה בחודש שעבר על הפסקתה של התוכנית ,  וכי תשקול לפתוח את התוכנית מחדש ,  במקרה הצורך .
 
בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
הריבית בגוש היורו נמצאת ברמה של 1% מאז מאי 2009 ,  במטרה לעודד את הצמיחה הכלכלית באזור

