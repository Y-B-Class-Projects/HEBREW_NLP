לזכר הימים הטובים 
החשב הכללי לשעבר ירון זליכה ומבקר המדינה מיכה לינדנשטראוס נאבקו יחד בשחיתות .  כשהשבוע פירסם המבקר דו"ח שלפיו הטעה החשב את המדינה ,  הוא לא נקב בשמו ובחר שלא לפנות לפרקליטות
 >  >  היחסים בין מבקר המדינה מיכה לינדנשטראוס לחשב הכללי לשעבר ירון זליכה ,  התחילו כסיפור אהבה גדול .  הרומן נמשך שנתיים ,  שהיו סוערות למדי ובהן הובילו השניים מסע משותף למלחמה בשחיתות הציבורית .  ואולם שלשום הסתיימו היחסים בפיצוץ גדול ,  לאחר שפורסם דו"ח ביקורת קטלני של המבקר על החשב .  לפי הדו"ח ,  כשהיה חשב כללי באוצר הטעה זליכה את המדינה שוב ושוב ביחס להיקף עבודתו הנוספת בקריה האקדמית קרית אונו - ובהמשך באוניברסיטה העברית - וקיבל תמורת עבודה זו שכר העולה בהרבה על המותר בתקשי"ר  ( תקנון האתיקה המחייב של עובדי המדינה )  .  זליכה מונה לחשב ב-2003 על ידי שר האוצר דאז ,  בנימין נתניהו .  לינדנשטראוס נבחר למבקר המדינה ב-2005 .  הם החלו להתקרב ב-2006 ,  בעקבות הריב המתוקשר בין זליכה לראש הממשלה דאז אהוד אולמרט - שבו האשים את אולמרט בניסיון להתערב ברגל גסה בהפרטת בנק לאומי .  גם יחסיו של המבקר עם אולמרט היו רחוקים מלהיות טובים ,  וגם הוא בדק את מעורבותו של ראש הממשלה בהפרטת לאומי .  באותה תקופה פר ?  לינדנשטראוס מטרייה גדולה מעל זליכה ,  שבאותם ימים היה מסוכסך עם רבים מבכירי האוצר .  בראיון ל-themarker באוקטובר 2007 נשאל זליכה : " איך אתה מסביר את היחסים המיוחדים בינך ללינדנשטראוס ,  למרות פער הגילים הגדול ביניכם ?  "   ( לינדנשטראוס בן 73 כיום וזליכה בן 40 בלבד )  . " אנחנו שני שומרי סף שמנסים לעשות את עבודתם נאמנה ",  ענה זליכה . " אני מאמין שהידרדרותה של ישראל במצב השחיתות השלטוני מחייבת שיתוף פעולה בין קומץ שומרי הסף שנותרו מתפקדים ".  בספטמבר 2007 קיבל זליכה את אות הלוחם המצטיין בשחיתות מטעם עמותת אומ"ץ ,  בטקס חגיגי שנערך במוזיאון ארץ ישראל בתל אביב .  מי העניק לזליכה את האות ?  מבקר המדינה לינדנשטראוס .  חודש לאחר מכן ,  לקראת סוף חוזה ההעסקה של זליכה באוצר ,  החליט שר האוצר דאז ,  רוני בר-און ,  לסיים את קשרי המשרד עם החשב הכללי שלו .  בר-און עשה את מה שקודמיו בתפקיד וגם מנכ"לי האוצר רצו לעשות במשך חודשים ארוכים ולא העזו .  או אז נכנס לתמונה לינדנשטראוס ,  ובמהלך חריג הוציא צו הגנה לזליכה לחודש ימים .  הסיבה :  מלחמתו העיקשת של זליכה בשחיתות .  נגיד בנק ישראל סטנלי פישר ,  מנכ"ל האוצר דאז ירום אריאב וכל בכירי האוצר  ( להוציא היועצת המשפטית ,  ימימה מזוז )  יצאו נגד המהלך .  הבכירים אף ביצעו אקט חסר תקדים בשירות הציבורי ,  כשכינסו מסיבת עיתונאים מיוחדת כדי לגבות את בר-און .  לינדנשטראוס וזליכה קיימו אז כמה פגישות בארבע עיניים .  ייתכן שזליכה ניסה לשכנע את המבקר ,  ללא הצלחה ,  כי יוציא לו צו הגנה קבוע .  הצו לא הוצא ,  וייתכן שאז החל המשבר ביחסים ביניהם .  לא ברור מה גרם ללינדנשטראוס לשנות את דעתו על זליכה בצורה כל כך קיצונית .  הרי המבקר ,  הוא ולא אחר ,  חתום על הדו"ח שבו מואשם זליכה ,  שומר הסף של הצדק במדינת ישראל ,  בהאשמות קשות - המתייחסות גם ל-2006 ו-2007 ,  שבהן פרחה הידידות ביניהם .  מעניין אם למבקר יש כיום מחשבות שניות לגבי ההגנה הכמעט אוטומטית שהעניק לזליכה .  אבל אולי בכל זאת המבקר עדיין ממשיך לשמור על שותפו לדרך מהעבר .  כך למשל ,  החליט לינדנשטראוס לתת לזליכה חסינות חלקית בדו"ח הביקורת :  הוא ציין רק שמדובר בבכיר לשעבר באוצר ולא חשף אותו בשמו המלא ,  אלא כינה אותו א' .  בנוסף ,  בכירים באוצר בעבר ובהווה תמהו אתמול מדוע דווקא במקרה זליכה העדיף המבקר שלא להעביר את הסוגייה לטיפול של הפרקליטות ,  בניגוד להתנהלותו במקרים אחרים .
 
לזכר הימים הטובים 
החשב הכללי לשעבר ירון זליכה ומבקר המדינה מיכה לינדנשטראוס נאבקו יחד בשחיתות .  כשהשבוע פירסם המבקר דו"ח שלפיו הטעה החשב את המדינה ,  הוא לא נקב בשמו ובחר שלא לפנות לפרקליטות

