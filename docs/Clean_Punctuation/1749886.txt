בן בנימין : " השנה אנחנו משחקים כדורגל מלהיב "
 בהפועל עכו מתמוגגים מיכולת הקבוצה לאחרונה והקשר מסביר את ההבדלים לעומת העונה שעברה : " הכל מתחבר לנו "
 שמחה גדולה כמו זו שהגיעה אתמול אחרי הניצחון 0:3 על קרית שמונה לא נראתה הרבה שנים בהפועל עכו .  הקבוצה ,  שמתוך ארבעת המשחקים האחרונים ניצחה בשלושה וסיימה אחד בתיקו ,  הוכיחה אתמול כי התקופה הטובה בה היא נמצאת איננה מקרית כלל וכי מדובר בקבוצה שיודעת לשחק כדורגל .  הפועל עכו של היום שונה לחלוטין מזו שפתחה את העונה ובקבוצה טוענים כי המאמן אלי כהן הוא ללא ספק הגורם העיקרי להצלחת הקבוצה .  כהן הכניס צבע בהפועל עכו האפורה של השנים האחרונות תוך שהוא מקבל החלטות נכונות עם ניהול משחק מצוין שביטל אתמול את קריית שמונה .  
מעבר לכך אמון כהן על חיבור השחקנים כאשר הוא מוציא מכל אחד מהם את הטוב ביותר .  בקבוצה ציינו לטובה גם את מהראן ראדי ,  שמוכיח מדי שבוע מחדש כי כהן עשה בחירה מצוינת שהתעקש להביאו .  הקשר מנהל את המשחק בצורה מצוינת מהקישור האחורי ודוחף את הקבוצה קדימה תוך שהוא מזין את השחקנים בכדורים .  גם איברהים עבדול ראזאק ,  שבישל את השער הראשון זכה למחמאות ,  אך בקבוצה מוטרדים מהאדישות שלו לאחר איבוד כדור .  מספר פעמים לאחר שאיבד את הכדור במהלך המשחק אתמול  ( שבת )  ,  הגנאי העדיף לעמוד ולהתעצבן ולא רדף אחרי השחקן היריב ולכן הוחלף .  
בעכו ציינו גם את רועי דיין ,  שכבש את השער הראשון .  החלוץ שמפתיחת העונה מרבה לפתוח על הספסל ולכבוש כמחליף הוכיח כי גם דרך ההרכב הפותח הוא יכול לעשות זאת .  במועדון היה מי שאמר שדיין שבקצב ההבקעה הזה  ( חמישה שערים )  ,  דיין עוד ימצא עצמו בעונה הבאה חוזר לקבוצה גדולה .  עוד זכו למחמאות החלוץ ג'קו ערפאת ,  שהעלה את מאזנו לשישה שערים ,  והשוער דודו גורש ,  שרשם מספר הצלות נאות .
 אחד המצטיינים של עכו מפתיחת העונה שנמצא מאחורי הקלעים הוא בנימין .  הקשר האחורי נמצא בכל מקום במגרש תוך שהוא נלחם על כל כדור על כר הדשא ומציק ליריבות עם מלחמה עיקשת שמוציאה אותו במרבית הפעמים עם ידו על העליונה .  הקשר המצוין עושה את הקילומטראז' הגדול ביותר מבין כל השחקנים מדי משחק ואין פינה במגרש שהוא לא מכיר .  אלי כהן הפך את הקשר ,  שנתן עונה מצוינת גם בשנה שעברה ,  לבאנקר בהרכב .  
בנימין התייחס להישגים האחרונים של קבוצתו ואמר : " אני חושב שמתחילת העונה אנחנו בתקופה טובה ,  רק שבמחזורים הראשונים זה לא בא לידי ביטוי בנקודות .  כעת הכל מתחבר ,  וכך גם באות הנקודות .  צריך לזכור שההכנה שלנו לא הייתה אידיאלית ,  היו לנו פצועים והזרים לא יצאו איתנו למחנה אימונים וזה פגע ,  אבל עכשיו דברים מתחברים ". 
על הכדורגל היפה שקבוצתו מציגה הוסיף בנימין : " אנחנו משחקים כדורגל מלהיב יותר מהשנה שעברה וכובשים יותר .  לעומת העונה שעברה ,  שהייתה טבילת אש בליגת העל ,  השנה אנחנו יותר מנוסים ומכירים את הליגה וזה עושה את שלו ".  על מאמנו אלי כהן הוסיף : " אלי עושה עבודה טובה ויסודית .  הוא מכין אותנו בצורה טובה לפני כל משחק ואין ספק שהוא הדביק אותנו ,  הוא מבקש מאיתנו לא לפחד ,  להניע כדור ולשחק מסודר והתוצאות מגיעות .  אסור לשכוח את שאר הצוות המקצועי שיש לו חלק בכך ".  
בקרית שמונה טענו בסיום כי התוצאה אינה משקפת .  על כך אמר בנימין : " אני לא מסכים שהתוצאה לא משקפת .  במחצית הראשונה אולי לא הגיע לנו להוביל וקרית שמונה היו טיפה יותר דומיננטיים ,  אבל במחצית השנייה כשהם שלחו את כל הכלים ההתקפיים קדימה ניצלנו את זה להרבה הזדמנויות ועם קצת יותר ריכוז היינו יכולים לנצח יותר מ-0:3 ".  
בסיום המשחק אתמול ,  נראה מוחמד כליבאת מאושר מתמיד .  החלוץ הכישרוני שמושאל ממכבי חיפה היה מסוכן מאוד ואחרי שתי החמצות גדולות ,  כבש את השער השלישי והמרהיב של קבוצתו .  השמחה של כליבאת המשיכה ביום ראשון כשהשחקן זומן לסגל הנבחרת הצעירה לקראת משחק הידידות מול בלארוס ב-17 בנובמבר .  בתוך כך שחקני הקבוצה זכו היום לחופש ומחר יחלו בהכנה לקראת המשחק מול מכבי נתניה ביום ראשון הבא .
 
בן בנימין : " השנה אנחנו משחקים כדורגל מלהיב "
 בהפועל עכו מתמוגגים מיכולת הקבוצה לאחרונה והקשר מסביר את ההבדלים לעומת העונה שעברה : " הכל מתחבר לנו "
 
