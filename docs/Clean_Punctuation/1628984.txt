מלחמת שברים
עם גלריה בתוך הבית ,  רותם ריטוב היא הדבר הכי קרוב לאוצרת טוטאלית .  בתערוכה קבוצתית חדשה היא מנסה להראות שטוטאליות זו היא בעצם אוסף של שברים
תחת הערך מולטי טסקינג במילון ראוי שתופיע תמונה של רותם ריטוב .  בגיל 35 היא הספיקה להיות רקדנית  ( בלהקתו של עידו תדמור ובלהקת פרסקו )  וללמוד אדריכלות וכעת היא מלמדת עיצוב פנים ומשמשת כאוצרת ,  יוזמת ,  מפיקה ובעלת הבית של התערוכה  " 2010 "  שנפתחה אמש  ( שני )  בגלריית Apart.Art בתל אביב .  
למה בעלת הבית ?  כי הגלריה ,  שנוסדה בספטמבר האחרון ,  ממוקמת בקומה התחתונה של דירת הסטודיו של ריטוב בפלורנטין .  או במילים אחרות ,  אין שום מחיצה בין העבודה שלה לבין חייה הפרטיים  עובדה שעשויה להסביר את העניין שהאישי שלה בתערוכה החדשה שהעלתה . 
" 2010 "  היא בעצם שלוש תערוכות נפרדות ,  שיעלו בזו אחר זו ,  בהפרש של חודש ,  כשהנושא שמקשר בין שלושתן הוא הדקונסטרוקציה  אותו מושג שטבע הפילוסוף הצרפתי ז'אק דרידה ושעמו הוא מזוהה יותר מכל . " תמיד נמשכתי לרעיון שמאחורי הדקונסטרוקציה ",  אומרת ריטוב בשיחה עם וואלה !  תרבות לרגל פתיחת התערוכה , " דרידה התייחס לשפה בכלל ולמילה בפרט ולאפשרות לפרק אותן ולהרכיב אותן מחדש .  אלה שתי התמות העיקריות שמעניינות אותי בתערוכה ,  בנוסף לנוכחות של הקהל ושל האמן בעת העשייה עצמה .  במילים אחרות  הריאליטי של היצירה ".  
" אנחנו חיים בתקופה של שברים ",  ממשיכה ואומרת מי שהגלריה היא ביתה וביתה הוא גלריה . " ריבוי מקצועות ,  ריבוי קריירות ,  ריבוי בני זוג ,  ריבוי חלומות .  אנחנו כבר לא יצורים פשוטים וחד מימדיים כמו פעם ".  
זו בזיוק הסיבה שריטוב החליטה לפרק את התערוכה לטרילוגיה . " שלושת התערוכות מתקשרות זו לזו ,  אבל גם עומדות בפני עצמן .  הראשונה שואלת  היכן ?  ,  השנייה  מתי ?   ,  והשלישית  מי ?  "
" בתערוכה הראשונה ,  אני מנסה לברר את מהם הדברים הפיזיים החיצוניים שמשפיעים עלינו בראי הסביבה והתקופה .  כך ,  למשל ,  בעבודת הווידיאו של רות שרייבר ,  שהיא מעין הומאז' ליצירה 'אולימפיה' של הצייר הריאליסט אדוארד מנה .  ב'אולימפיה' רואים אישה שוכבת ערומה על כורסא .  שרייבר פירקה את הדימוי הקנוני הזה ועל ידי כך הצליחה להראות כיצד הסטריאוטיפים והקלישאות שאנחנו רואים כשאנחנו מסתכלים על התמונה המקורית נוכחים גם כיום ".  
" התערוכה השנייה ,  שתפתח בעוד חודש ,  מבררת כיצד אלמנט הזמן מופיע באמנות .  בין השאר ,  יוצגו בה עבודות של רונית בינדר ,  שחלק מתהליך היצירה שלה הוא להשאיר את העבודות שנה וחצי בחוץ כדי לאפשר לפגעי הזמן להופיע בעבודה .  יהיו גם צילומים של יניב וייסה מאתר בנייה בחיפה ,  בהם לא לגמרי ברור היכן מתקיים ההרס והיכן הבנייה .  נבנה ,  נהרס ?  מה קודם למה ?  " 
" החלק השלישי יתמקד בדמות האדם בתוך האמנות ,"  ממשיכה ריטוב . " למשל ,  בעבודה של אמיר פולק ,  שמדגים כיצד הריחוק של נושאים אנושיים קשים על ידי ייצוגם דרך חיות ,  במקרה שלו ארנבים ,  מסייע להתמודדות .  יש בה ארנב אחד שחותך את הוורידים וארנב אחר בתפקיד רוצח .  העבודות מאד צבעוניות ויפות ,  ולכן מערבות מספר אלמנטים אסתטיים יחד כדי ליצור חוויה מאד מורכבת אך בו בזמן מהנה ,  למרות התוכן הקשה ."   
" בגדול ,  בתערוכה אני יותר שואלת שאלה מאשר אומרת אמירה ,  למרות שבעצם ההעלאה של תערוכה כזו אני כבר מצביעה על תשובה אפשרית .  מה שמעניין אותי זה איך אני מתקיימת במרחב החדש הזה ,  העכשווי ,  המפורק .  לכן ,  אין אמירה נוקבת בתערוכות ,  למרות שזה מתבקש ,  אבל אני כן מדברת על ההסתפקות בסמל או בלוגו ,  דבר שאומר משהו שלם למרות שהוא עצמו חלול וריק מתוכן ." 


מלחמת שברים
עם גלריה בתוך הבית ,  רותם ריטוב היא הדבר הכי קרוב לאוצרת טוטאלית .  בתערוכה קבוצתית חדשה היא מנסה להראות שטוטאליות זו היא בעצם אוסף של שברים

