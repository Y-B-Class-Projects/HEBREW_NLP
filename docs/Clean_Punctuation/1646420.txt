אירן פתחה במלחמה רשמית נגד  " המפרץ הערבי "
 אירן מאיימת לא לתת לחברות תעופה להיכנס לשטחה האווירי אם ישתמשו במושג  " המפרץ הערבי "  במקום  " המפרץ הפרסי ".  כשמשעל טעה ,  הוא עורר את זעמו של הפרלמנט באירן
שר התחבורה האירני חאמד בהבאני אמר היום  ( שלישי )  לעיתון מקומי כי אירן הזהירה את חברות התעופה שטסות מעל שטחה האווירי של אירן שלא לעשות שימוש במונח  " המפרץ הערבי ",  ולהקפיד להשתמש במונח  " המפרץ הפרסי ".   " אם הן לא ישתמשו במונח המפרץ הפרסי ,  נמנע מהן להיכנס לשטח האווירי לתקופה של חודש ",  איים . " הטיסות יקורקעו ,  ונבטל את אישורי הטיסה שלהן מעל אירן ". 
המפרץ הפרסי הוא לשון של מפרץ עומאן ,  המשתרעת בין חצי האי ערב ואירן .  רבים מכנים אותו  " המפרץ הערבי ",  אולם השם הנפוץ ביותר שלו ועליו גם מתעקשת אירן הוא  " המפרץ הפרסי ".  המפרץ משתרע על שטח של כ-233 אלף קמ"ר ,  אורכו הוא 990 ק"מ ורוחבו בנקודה הצרה ביותר הוא 56 ק"מ .  המדינות השוכנות לחוף המפרץ הן איחוד האמירויות ,  ערב הסעודית ,  קטאר ,  בחריין ,  כווית ,  עירק ואירן .  
שמו של המפרץ הפרסי נחשב לסלע מחלוקת בין אירן לבין מדינות ערב והוא גרם לא פעם למשברים ביניהן .  בנאום שנשא ראש הלשכה המדינית של חמאס ,  חאלד משעל ,  לפני שנה בדמשק הוא עשה שימוש במושג  " המפרץ הערבי ".  לאחר מכן דנה ועדת הביטחון הלאומי בפרלמנט האירני במקרה וקבעה כי טעותו של משעל  " בלתי נסלחת ". 
הוראת משרד התחבורה האירני באה על רקע התקרית שאירעה במהלך טיסה של חברת תעופה אירנית ,  במהלכה אמר דייל ממוצא יווני  " המפרץ הערבי "  במקום  " המפרץ הפרסי "  ועורר סערה בטיסה .  בסופו של דבר הוחלט לפטר את הדייל לאלתר מתפקידו .
 
אירן פתחה במלחמה רשמית נגד  " המפרץ הערבי "
 אירן מאיימת לא לתת לחברות תעופה להיכנס לשטחה האווירי אם ישתמשו במושג  " המפרץ הערבי "  במקום  " המפרץ הפרסי ".  כשמשעל טעה ,  הוא עורר את זעמו של הפרלמנט באירן

