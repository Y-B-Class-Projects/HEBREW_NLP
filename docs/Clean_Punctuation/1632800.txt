הכנסות יועצים ועו"ד מהליכי פשיטת הרגל של ליהמן ברדרס - 569 מיליון דולר
חברת הארגון מחדש אלוורז אנד מרסל העוסקת בסגירת פעילות בנק ההשקעות קיבלה תשלומים בסך 218 מיליון דולר
היקף התשלומים ליועצים פיננסים ועורכי דין המטפלים בפירוק בנק ההשקעות פושט הרגל ליהמן ברדרס הסתכם ב-568.7 מיליון דולר נכון לסוף שנת 2009 ,  דיווח העיתון  " וול סטריט ג'ורנל ".  במסמכים שהוגשו לבית משפט לפשיטות רגל בניו יורק ביום חמישי ,  מפורטים כל התשלומים והעמלות ששולמו לאנשי מקצוע במסגרת הליכי פשיטת הרגל  ( צ'פטר 11 )  של ליהמן ,  מאז הודעת הבנק על פשיטת רגל ב-15 בספטמבר 2008 ועד סוף שנת 2009 .  בסך הכל ,  קיבלו תשלומים 28 פירמות עורכי דין ,  יועצים פיננסים ,  בנקי השקעות וחברות ייעוץ.אלוורז אנד מרסל ,  חברת הארגון מחדש המטפלת בסגירת פעילותה של ליהמן ובאלפי חוזי נגזרים של בנק ההשקעות ,  קיבלה עד כה תשלומים של כ-218.3 מיליון דולר .  ווייל ,  גוטשל אנד מנגס ,  פירמת עו"ד המטפלת בפשיטת הרגל של ליהמן ,  קיבלה עד כה תשלומים בסך 127.1 מיליון דולר .  פשיטת הרגל של ליהמן ,  בנק ההשקעות הרביעי בגודלו בארה"ב בטרם התמוטטותו ,  צפויה להיות אחת מפשיטות הרגל היקרות בתולדות בארה"ב .
 
הכנסות יועצים ועו"ד מהליכי פשיטת הרגל של ליהמן ברדרס - 569 מיליון דולר
חברת הארגון מחדש אלוורז אנד מרסל העוסקת בסגירת פעילות בנק ההשקעות קיבלה תשלומים בסך 218 מיליון דולר

