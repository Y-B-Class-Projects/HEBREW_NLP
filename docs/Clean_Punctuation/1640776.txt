פריגו דוהרת על גב המיתון בארה"ב - צופה גידול של כ-42% ברווח הנקי
החברה מתכננת כניסה לשלוש קטגוריות חדשות שמכירותיהן מסתכמות ב-10 מיליארד דולר בשנה
מעטים מודעים לעובדה שמניית היא אחת המניות הכבדות במדד ת"א 25 .  משקלה של פריגו ,  מהמניות הפחות מסוקרות במדד ,  הוא 8.7% מהמדד כולו ,  יותר מכפול ממשקלה של מכתשים - ופי ארבעה ממשקלה של קבוצת דלק .  למעט אבנר ודלק קידוחים - יחידות ההשתתפות בחגיגת הגז והנפט - לעלייה של 15% במניית פריגו מתחילת 2010 היתה תרומה חשובה לכך שביצועיו המאופקים של מדד ת"א 25 מתחילת 2010 לא היו נמוכים עוד יותר .  פריגו עלתה ב-92% ב-12 החודשים האחרונים ,  בעוד שמדד ת"א 25 עלה בתקופה זו ב-67% .  בתקופה שבה מדברים על ברירה קפדנית של מניות בניגוד להשקעה במדדים ,  ייתכן שכדאי לעקוב אחר פריגו - שמפתחת ,  מייצרת ומשווקת תרופות ללא מרשם רופא במותג פרטי של רשתות הפארם וכן תרופות מרשם גנריות .  זאת ,  משום שסיכוייה של פריגו להמשיך להציג תוצאות כספיות משופרות נראים לא רעים בהתחשב במגמות בשוק האמריקאי.רפי לבל ,  מנכ"ל פריגו ישראל ,  ציין בכנס אנליסטים שנערך ביום חמישי שעבר כי נתח השוק של התרופות ללא מרשם רופא במותג פרטי של רשתות הפארם צמח ב-12 החודשים האחרונים ב-3 נקודות אחוז ,  מ-25% ל-28% ,  בעוד שבין השנים 1990 ל-2008 נתח השוק של המותג הפרטי לעומת התרופות הממותגות ללא מרשם רופא צמח ב-1% בשנה.ההאצה בגידול בנתח השוק נובעת ככל הנראה מהמיתון במשק האמריקאי .  ואולם לדברי מנכ"ל פריגו ,  ג'ו פאפא ,  בסקר שנערך באחרונה אמרו 91% מהנשאלים שבכוונתם להמשיך לצרוך תרופות ללא מרשם במותג פרטי גם לאחר שהמיתון יסתיים.אחד הגורמים שעשויים לסייע לפריגו ,  כחברה המובילה בשוק התרופות ללא מרשם במותג פרטי ,  עם נתח גדול מ-70% ,  הוא בעיות התדמית של ג'ונסון אנד ג'ונסון .  זאת לאחר שג'ונסון אנד ג'ונסון נאלצה להסיר מהמדפים מאות אצוות של שתיים מהתרופות המובילות שלה ,  משככי הכאב טיילנול ומוטרין  ( איבופרופן )  .  מתחרות קטנות יותר כמו רנבקסי ,  אפוטקס ,  ו-kv חוו גם הן מגבלות על שיווק תרופות בארה"ב ,  ועל כן היכולת לעמוד בהחמרה בדרישות האיכות של ה-fda ובהגדלת תקציבי האכיפה שלו תהיה קריטית להמשך צמיחתה של פריגו בעתיד - כבר כיום עוסקים 15% מכוח האדם של פריגו בבקרת איכות .  ההשקעה באיכות השתלמה לפריגו ברבעון הרביעי של 2009 ,  כאשר החברה ניצלה את המודעות הגוברת בקרב לקוחותיה לחשיבות האיכות ,  העלתה את מחיריהם של מוצרים מסוימים ובממוצע בלמה את שחיקת המחירים האופיינית למוצרים גנריים ותיקים .  קפיצה ברווחיות התפעולית מגמה זו ,  בצירוף השקת מוצרים חדשים והמאמץ המתמשך להקטין את עלויות הכשל - כלומר את שיעור המוצרים שנפסלים בשל סטיות ממפרטי הייצור - הביאו לקפיצה ברווחיות התפעולית של חטיבת מוצרי הצריכה והתרופות ללא מרשם - מ-13.5% מהמחזור ברבעון הרביעי של 2008 ל-18.5% ברבעון הרביעי של 2009 .  בשיחת הוועידה שקיים לאחר פרסום התוצאות הכספיות של פריגו ציין פאפא כי החברה מתכננת להיכנס באמצעות מיזוגים ורכישות לשלושה תחומי פעילות חדשים בתחום מוצרי הצריכה הרפואיים :  מזון לתינוקות  ( תחום המגלגל 5 מיליארד דולר בשנה בארה"ב )  ,  ערכות לבדיקת סוכרת  ( 3.1 מיליארד דולר )  וטיפות עיניים לטיפול בתופעות כמו העין היבשה  ( 1.9 מיליארד דולר )  .  בטווח הקצר יותר מתכננת פריגו להשיק 23 תרופות חדשות ללא מרשם רופא בשנת הכספים 2010 ,  בשווי של 765 מיליון דולר .  לבל אמר כי פריגו נהנתה ברבעון החולף מביצועים מצוינים של מגזר תרופות המרשם הגנריות ,  שהציג צמיחה של 38% במכירות ל-56 מיליון דולר ועלייה של 66% ברווח הגולמי ל-26 מיליון דולר .  השיפור בעסקי התרופות הגנריות נבע מהעלאת מחירים ומהמשך ההתרחבות של שיווק תרופות ללא מרשם רופא על פי הסכמים עם חברות הביטוח הרפואי  ( orx )  ,  שהגיעו לקצב שנתי של 40 מיליון דולר ברבעון הרביעי של 2009 ,  בהשוואה לקצב אפסי לפני שנתיים .  לדברי לבל ,  ההסכם עם חברות הביטוח הרפואי משרת הן את הצרכן ,  שזוכה לסבסוד כמעט מלא של רכישת תרופות ללא מרשם רופא ,  שבעבר היה משלם עליהן מכיסו ,  והן את חברת הביטוח הרפואי - שמסבסדת תרופה זולה יחסית ללא מרשם רופא כתחליף להחזר למבוטחיה על רכישת תרופת מרשם גנרית או ממותגת יקרה יותר .  לדבריו ,  החברה אינה נתקלת בתחרות כלשהי בנישה זו .  פריגו ממתינה לקבלת אישור לשיווק של 16 תרופות מרשם חדשות ,  וצפויה להשיק בשנת הכספים 2010 תרופות חדשות ששווי מכירותיהן במונחי תרופת המקור הוא 81 מיליון דולר ,  וב-2011 תרופות ששווי מכירותיהן 1.1 מיליארד דולר .  מרבית הבקשות לאישור שיווק הוגשו על פי הסעיף בחוק הפטנטים שמערער על תוקף הפטנט המגן על התרופה ,  ועשוי לזכות את פריגו בבלעדיות של שישה חודשים בשיווקה ,  כולל המשחה aldara לטיפול במחלות עור באיברי המין .  לבל הזכיר כי עבודה של בנק rbs ממחצית ינואר 2010 קבעה שפריגו היא בעלת שיעורי ההצלחה הגבוהים ביותר מכל החברות הגנריות בתביעות משפטיות על הפרת פטנט .  פריגו זכתה או הגיעה לפשרה חיובית בכל שמונת המשפטים שבהם היתה מעורבת ,  ולא הפסידה באף אחד מהם .
 
פריגו דוהרת על גב המיתון בארה"ב - צופה גידול של כ-42% ברווח הנקי
החברה מתכננת כניסה לשלוש קטגוריות חדשות שמכירותיהן מסתכמות ב-10 מיליארד דולר בשנה

