1.2 מיליון כסאות לתינוקות של גרקו בארה"ב מוחזרים עקב בעיות יציבות
החברה מסרה כי אירעו 24 מקרי פציעת ילדים עקב התהפכות כסאות מדגם הרמוני בארה"ב
חודשיים בלבד לאחר החזרתן ליצרן של 1.5 מיליון עגלות תינוק מתוצרת גרקו בארה"ב ,  הודיעה היום גרקו על החזרתם של 1.2 מיליון כסאות מוגבהים לתינוקות בארה"ב בשל בעיות יציבות.החברה ,  המייצרת עגלות ,  מושבים לילדים למכוניות ,  נדנדות ומגוון מוצרים אחרים לילידם ,  מסרה כי כסאות מוגבהים מדגם הרמוני עלולים להיות לא יציבים ולהתהפך בפתאומיות .  גרקו מסרה כי אירעו 24 מקרים בהם נפצעו ילדים עקב חוסר יציבות של דגמי כסאות אלו שיוצרו בין השנים 2003 ל-2009.בהודעה לעיתונות שפירסמה היום ,  מסרה גרקו כי הברגים שמחברים את הרגליים הקדמיות של כסאות עלולים להשתחרר ,  וכי תמיכת הפלסטיק לרגליים האחרוניות של הכסאות עלולה להיסדק ,  ולהוות סיכון עבור ילדים .  בנוסף ל-1.2 מיליון הכסאות שיוחזרו ליצרן ,  יוחזרו גם 35 אלף כסאות מדגם זה שנמכרו בקנדה.בחודש ינואר הוזרו ליצרן כ-1.5 מיליון עגלות תינוק של גרקו בארה"ב בעקבות שבעה מקרים בהם נפגעו אצבעות של תינוקות שנתקעו בצירים של העגלות ,  בזמן פתיחתן או סגירתן .  בחמישה מתוך המקרים נקטעו אצבעות התינוקות .  דגמים מסוימים של העגלות הללו שווקו גם בישראל ,  אך לא מהדגם שבו התגלו הפגמים .
 
1.2 מיליון כסאות לתינוקות של גרקו בארה"ב מוחזרים עקב בעיות יציבות
החברה מסרה כי אירעו 24 מקרי פציעת ילדים עקב התהפכות כסאות מדגם הרמוני בארה"ב

