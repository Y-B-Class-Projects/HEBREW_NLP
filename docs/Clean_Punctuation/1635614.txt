לאומית :  החיים שלי טובים
אחווה עראבה הפתיעה עם 0:1 ברמת השרון והתקרבה לפסגה ,  בת ים חזרה אל המקום השני אחרי 0:3 על הפועל ראשל"צ
משחקי סוף השבוע במחזור ה-19 של הליגה הלאומית השיבו לפסגה את עירוני קרית שמונה ,  כאשר הצפוניים ידעו כי אם ברצונם לשמור על הפסגה ,  שאר משחקי המחזור יצטרכו לחייך אליהם .  בפרט ,  מדובר היה במשחק בין עירוני רמת השרון ,  שארחה את אחווה עראבה בידיעה שניצחון יעלה אותה חזרה למקום הראשון בליגה ,  אלא שלאורחים היו תכניות אחרות לגמרי ,  כאשר עראבה ניצחה 0:1 ועלתה למקום השלישי .  עירוני בת ים סוף סוף הצליחה לנער מעליה את קורי השינה ,  וחזרה לנצח אחרי 4 משחקים שחונים ,  עם 0:3 גדול על הפועל ראשון לציון .  הפועל כפר סבא הוליכה פעמיים ,  אבל איכזבה וסיימה רק ב-2:2 מול 10 שחקנים של בני לוד מהתחתית .
 עירוני רמת השרון - אחווה עראבה 1:0
אחרי חמישה משחקים ללא הפסד ובתוכם שלוש תוצאות תיקו ,  רמת השרון ידעה שאין זמן טוב יותר להתאושש מהיום .  הקבוצה של יהודה זגורי איבדה את הפסגה בעקבות ניצחונה של קרית שמונה בשבת ,  אך ידעה כי תוכל לשוב אליו עם שלוש נקודות היום ,  ואולי סוף סוף לצאת לדרך חדשה .  עם זאת ,  מאז חילופי המאמנים והגעתו של אייל לחמן ,  אחווה עראבה היא קבוצה אחרת לגמרי ,  כאשר היום רשם המאמן את נצחונו השלישי במועדון .  האורחים נהנו משער בודד של חיים סילבס בדקה ה-35 על מנת להשיג את הניצחון הנאה ,  כאשר הרגע היחיד שראוי לציון מבחינת רמת השרון היה הכרטיס האדום שספג רותם שמול בדקה ה-55 .  עראבה מטפסת למקום השלישי ,  מצמקת את הפער מרמת השרון לנקודה אחת בלבד ,  וכעת היא רחוקה ארבע נקודות מהפסגה .  
עירוני בת ים - הפועל ראשון לציון 0:3
משהו לא טוב עבר על עירוני בת ים בחודש האחרון .  הקבוצה שעד לא מזמן הוליכה את הליגה הלאומית רשמה רצף נוראי של 4 משחקים ללא ניצחון ,  וכבר נפלה אל המקום הרביעי .  אלא שאחרי התיקו במחזור הקודם ,  המשיכו המארחים להראות שהמומנטום בקבוצה השתנה ,  והערב הם השיגו ניצחון חשוב ביותר .  ראשון הגיעה לאחר ההפסד הטראומתי לבית"ר שמשון  ( שגם בו חטפו שלישייה ,  3:2 )  וקיוו לשקם מעט את המצב ,  אבל במקום זה נפלו לפיגור מוקדם ,  כשאשר רביד העלה את המארחים ליתרון בדקה ה-20 .  
לא חלפו 3 דקות ,  ובת ים קיבלה דחיפה נוספת ,  כשנשרק לזכותה כדור עונשין מ-11 מטרים ,  אותו שלח אקקי מיקוצ'דזה אל הרשת .  ראשון חיפשה שער מצמק ,  אבל במקום זה חטפה שתי מכות נוספות במחצית השניה :  הראשונה הגיעה בדמות כרטיס אדום לעקיבא מגרלשווילי בדקה ה-64 ,  ומיד לאחר מכן בשער שני של מיקוצ'דזה ,  בדקה ה-67 ,  שקבע 0:3 .  בזכות הניצחון ,  חוזרת בת ים אל המקום השני ,  ונצמדת לקרית שמונה שמוליכה את הטבלה ,  כשרק נקודה מפרידה בין השתיים .  ראשון לעומת זאת ממשיכה לדשדש בתחתית ,  כשהיא ממוקמת רק במקום ה-11 .  
הפועל כפר סבא - בני לוד 2:2
קבוצתו של תומר קשטן שמעה על יריבותיה לצמרת שהשיגו נקודות ,  וידעה שגם היא חייבת ניצחון כדי להישאר בתמונת העלייה ,  במיוחד מול היריבה מהתחתית .  הפתיחה היתה כולה של המארחים ,  שעלו ליתרון מוקדם בדקה ה-22 מרגליו של חמאדה מרעי .  לוד השיבה מלחמה ,  אבל בדקה ה-50 נותרה ב-10 שחקנים ,  לאחר שגיורגי גבידוארי ראה את הכרטיס האדום .  כל זה לא הפריע לאורחים למצוא את שער השיוויון 4 דקות מאוחר יותר ,  משער של חמודי כיאל ,  אבל טל מישעלי הרגיע זמנית את האוהדים המקומיים עם שער יתרון בדקה ה-61 .  האורחים לא ויתרו ושוב חזרו למשחק ,  כשבדקה ה-69 מצא מורד אבו ענזה את השיוויון ,  והשתיים חילקו ביניהן את הנקודות .  

לאומית :  החיים שלי טובים
אחווה עראבה הפתיעה עם 0:1 ברמת השרון והתקרבה לפסגה ,  בת ים חזרה אל המקום השני אחרי 0:3 על הפועל ראשל"צ

