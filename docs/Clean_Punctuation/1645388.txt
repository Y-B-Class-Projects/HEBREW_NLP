מחכים לצבים
צבי הים בכל העולם נמצאים בסכנת הכחדה ,  וזאת העונה לצפות בהם ברגע הקסום בו הנקבות מטילות את ביציהן על החוף .  הטיול השבועי
בימים אלו ,  או יותר נכון ,  בלילות ,  מתרחש לו עוד פלא של הטבע מתחת לאפנו ממש :  צבות הים עולות להטיל את ביציהן על החוף ולכשיבקעו ,  צבונים קטנים ירוצו מהר אל הים ויפתחו מחזור חדש ומופלא של חיים .  במשך שנות אבולוציה ארוכות ,  הותאמו צבי הים לחיים בים .  צבי הים הם שחיינים מצוינים ,  המסוגלים לצלול לעומק רב יחסית לפרקי זמן ארוכים .  מוצאם הקדום הוא מצבים יבשתיים ,  ש"נסוגו "  במהלך התפתחותם חזרה אל הים .  על השלב היבשתי בהתפתחותם מעידות שתי תכונות חשובות באורח חייהם ההופכות אותם לפגיעים יותר :  הם נושמים אוויר בדיוק כמונו ,  בני האדם ,  ולכן הם צפים מידי פעם לצורך נשימה ואז שבים לצלול ,  והטלת ביציהם נעשית על החוף ולא בים .
 פעילות האדם במשך השנים גרמה לכך שכל שמונת מיני צבי הים החיים בעולם ,  כמעט ונעלמו .  צבי-הים וביציהם נחשבים למאכלי תאווה מועדפים על האדם .  הציד המתמשך ואיסוף הביצים של צבי הים למטרות מאכל ,  הביאו אוכלוסיות שלמות לסף ההכחדה .
 רשות הטבע והגנים ,  המופקדת מטעם החוק על שמירתם של ערכי טבע מוגנים ,  נוקטת מאז שנות השמונים בפעולות שונות להגנה ושמירה על צבי הים .  בשלב ראשון ,  הוכרזו כל מיני צבי הים בישראל כמינים מוגנים על פי חוק ,  ואין לפגוע בהם ,  להחזיק בהם או להטרידם בכל צורה שהיא .  בתחילת שנות התשעים הצטרפה מדינת ישראל לתכנית הבינלאומית המשותפת לכל מדינות הים התיכון להגנה על צבי הים ,  והחלה ליישם תכנית לעידוד רביית הצבים בחופי הארץ .  
במשך כל עונת ההטלה ,  המתחילה ביוני ונמשכת עד סוף אוגוסט ,  יוצאים מידי בוקר פקחי הרשות לשמירת הטבע והגנים הלאומיים לסיורים בכל חופי הארץ ומנסים לאתר קנים של צבי ים .  כל הקנים שמתגלים מועתקים בשלמותם ובצורתם המקורית אל חוות קנים ,  מגודרות ומשולטות המצויות במספר אתרים לאורך החוף ובהן מוגנים הקנים בפני רמיסת כלי רכב ,  נופשים ובעלי חיים טורפים .  בתום תהליך ההדגרה שנמשך כ- 50 יום ללא הפרעה ותחת השגחה צמודה ומסורה של פקחי הרשות ,  בוקעים ומגיחים הצבונים מהקנים ומשולחים אל הים .
 בדרך מסתורית ומופלאה ,  בעת הבקיעה וההגחה בחוף ההטלה ,  פועל אצל הצבים הצעירים מנגנון החתמה ,  המבטיח את שובם של הצבים לאותו חוף עצמו כבוגרים ,  עשרים שנים ויותר לאחר בקיעתם .  תפקידנו וחובתנו להבטיח שחופים אלה יוסיפו להתקיים כחופים פתוחים ,  נקיים ושמורים ,  כדי שלצבים יהיה לאן לשוב והיכן להתרבות וכדי שאנו וגם הדורות הבאים נוכל לצפות בצבי-הים בחופי ארצנו .
 צבות הים נתקלות בבעיות אינספור במסלולם הקצר והגורלי אל החוף - פיתוח שאינו מתחשב בסביבה ,  מסיבות רועשות ומוארות ,  נסיעת רכבים או לכלוך .  רבים מהדברים תלויים בנו .  התחשבות בסביבה בעת בילוי על חוף הים תאפשר לצבים לקיים מעגל חיים נוסף .
 ניתן להירשם לרשימות המתנה לסיורי בקיעת צבוני ים - חוויה מיוחדת ומרגשת .  הסיורים בהרשמה ובתשלום ולעיתים מתבצעים בהתראה קצרה .  ניתן להירשם ב"כוכבית בטבע "   * 3639
ניתן להירשם לרשימות המתנה לסיורי בקיעת צבוני יםסוג מסלול :  מעגלי ,  קווי ,  הלוך חזורנקודת התחלה :  בתיאום מראשנקודת סיום :  בתיאום מראשמשך הטיול :  1-2 שעותדרגת קושי :  קלמעבר במיםציוד דרוש :  משקפת ,  מיםעונות מומלצות :  אביבמי שתייה בדרך :  איןגישה לעגלות ונכים :  איןטלפון לבירורים :   * 3639

מחכים לצבים
צבי הים בכל העולם נמצאים בסכנת הכחדה ,  וזאת העונה לצפות בהם ברגע הקסום בו הנקבות מטילות את ביציהן על החוף .  הטיול השבועי

