טלוויזיה בשבעה צבעים
משדרים קבוע
 >  >  עיתוי ההתחזקות של קשת לא היה יכול להיות יותר טוב :  בימים אלה נמצאות כל הזכייניות בישורת האחרונה לפני ביטול שיטת הזכיונות והמעבר לשיטת הרישיונות בעוד פחות משנתיים .  המשמעות :  כוח עצום ,  כמעט בלתי נתפש ,  שניתן לדורות .  אלא מה ,  רק זוכה אחת תזכה לחתום את שמה על נוסח הטאבו הקבוע של הבעלות על ערוץ 2 .  גם קשת וגם רשת רוצות להגיע חזקות ככל יכולתן אל קו הסיום כדי להכריע מי מהן תזכה להיות השליטה .  על פי שיטת הרישיונות ,  שאמורה להיכנס לתוקפה בינואר 2012 ,  גופי השידור יקבלו רישיון שידורים קבוע ללא הגבלת זמן לעומת הזיכיון שהן אוחזות בו היום ומחייב אותן לגשת למכרז כל כמה שנים - שבו הן עלולות להפסיד את מקומן בשוק ,  כמו שקרה לטלעד ,  למשל ,  שנאלצה להיסגר ולפטר את העובדים .  הנקודה הקריטית היא בעת המעבר לשיטת הרישיונות - שבו משתי זכייניות תיוותר רק אחת .  החוק החדש צפוי לקבוע כי כל בעל רישיון חייב לשדר במשך שבעה ימים בשבוע ולא יאפשר לשני גופים עסקיים נפרדים לחלוק את אותה פלטפורמה .  כדי לפתור את הסבך הזה קיימת אפשרות ,  אם כי קלושה ,  כי קשת ,  רשת וערוץ 10 ישתלטו כל אחד על ערוץ נפרד וכך יתווסף ערוץ נוסף לשוק .  אופציה הגיונית יותר היא כי שניים מתוך שלושת הגופים יתמזגו זה עם זה .  מאחר שקיימים שלושה גופים בלבד ,  אין אפשרויות מיזוג רבות .  רוב ההערכות בשנים האחרונות גרסו שרשת תתמזג עם קשת ,  מאחר שאף אחת מהחברות לא תרצה לזוז מערוץ 22 בשלט ולחבור לשכנים מערוץ 10 במלחמת הקיום הבלתי נגמרת שלהם .  הפער שנפתח בשנתיים האחרונות בין החברות המחזיקות בערוץ 2 גדול מאוד . " אם יהיה מיזוג בין זכייניות ערוץ 2 ,  קשת פשוט תבלע את רשת ",  הסביר גורם בשוק .  אם המיזוג ייצא לפועל ,  תרחיש שנחשב סביר ביותר ,  הרי שהיתרון של קשת הכולל את מותגי הטלוויזיה שלה ,  המנגנון המשומן והיציבות ,  מקנה לה עמדת כוח גדולה במשא ומתן על המיזוג ועל דמותה של הזכיינית שתקום .  אם כיום מצליחה קשת להחזיק בכמחצית מנתח הצפייה של ערוצים 2 ו-10 עם ארבעה ימי שידור בלבד ,  תחשבו מה היא תוכל לעשות עוד שנתיים ,  כשכבר תחלוש על שבעה ימים מלאים .
 
טלוויזיה בשבעה צבעים
משדרים קבוע

