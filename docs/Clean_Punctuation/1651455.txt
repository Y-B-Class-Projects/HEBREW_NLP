ערוץ תכלת
המועצה לשידורי כבלים ולווין מבקשת להקל את הכללים בנוגע לשידור תכנים אירוטיים .  ניצן חן : " תיקון המגבלות משמר את האיזון שקבעה המועצה בין הגנה על ילדים ,  לבין זכויות היסוד של הגופים המשדרים "
 המועצה לשידורי כבלים לווין פרסמה היום שימוע ציבורי לבקשת עמדות בנושא האפשרות לשינוי מדיניותה בנושא שידורים למבוגרים ,  בעקבות בקשת בעלי הרישיון לשידורים אלו לשינוי המגבלות המוטלות עליהם ,  בעיקר בשל זמניות תכנים למבוגרים באינטרנט .
 המועצה סבורה כי יש מקום להקל על בעלי הרישיון תוך שמירה על האיזונים שנקבעו בהחלטות קודמות ,  ומציעה בין היתר כי שעות השידור של משדרים למבוגרים יוארכו בשעה ויותרו מהשעה 22:00 ועד השעה 06:00 במקום עד השעה 05:00 כפי שמותר כיום .  כמו כן מוצע כי במעבר בין ערוצי מבוגרים לא תידרש הקשת הקוד הסודי ,  לאחר שזה הוקש עם הכניסה הראשונית לערוץ מבוגרים .  
המועצה מציעה לאפשר ל-HOT ו-yes להציע חבילות של ערוצים למבוגרים ,  אך לא לאפשר להן לשלב ערוצים אירוטיים בודדים בחבילות אחרות .
 המועצה מדגישה כי בצד התיקון עומדים לרשות ההורים וצופי הטלוויזיה מנגנונים נוספים להגבלת תכנים אלו ,  דוגמת החובה לקבוע קוד להפעלת הערוצים למבוגרים והדרישה כי ניתן יהיה לצפות בהם רק לאחר הקשתו .  בנוסף ,  המועצה חייבה לשדר תשדירים המסבירים את האיסור של חשיפת תכנים מזיקים לילדים ולנוער ,  ואת האמצעים הטכנולוגיים המאפשרים קידוד תכנים אשר הצפייה בהם אינה מתאימה לילדים .  
ניצן חן ,  יושב המועצה לשידורי כבלים ולווין : " תיקון המגבלות משמר את האיזון שקבעה המועצה בין הגנה על הילדים ובני הנוער ,  לבין זכויות היסוד של הגופים המשדרים ויכולתם למצות את הפוטנציאל הכלכלי הטמון בשידורי הערוצים למבוגרים ,  בייחוד לאור המציאות בה ברשת האינטרנט מצויים תכנים אירוטיים ופורנוגרפיים ללא כל פיקוח ". 

ערוץ תכלת
המועצה לשידורי כבלים ולווין מבקשת להקל את הכללים בנוגע לשידור תכנים אירוטיים .  ניצן חן : " תיקון המגבלות משמר את האיזון שקבעה המועצה בין הגנה על ילדים ,  לבין זכויות היסוד של הגופים המשדרים "
 
