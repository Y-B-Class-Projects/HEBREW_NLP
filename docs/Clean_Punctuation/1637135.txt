האם מכוניות היברידיות פולטות קרינה מסוכנת ?  במשרד להגנת הסביבה מתקשים להחליט
 >  >  מכוניות היברידיות מזהמות את הסביבה פחות ממכוניות רגילות - אך האם הן פולטות קרינה מסוכנת ?  באחרונה פתח המשרד לאיכות הסביבה בחקירה בנושא ,  לאחר שבאוגוסט 2009 פירסם אתר  " וואלה "  תחקיר לפיו רמת הקרינה האלקטרו-מגנטית הנפלטת ממכוניות היברידיות גבוהה בהרבה מהרמה המירבית המומלצת על ידי המשרד לאיכות הסביבה .  יבואנית הרכב ההיברידיות תקפו אז את מקצועיות הבדיקה .  לפי הטענות ,  הקרינה נובעת כביכול מחשמל רב הזורם בין המצבר שמאחורי המכונית למנוע החשמלי בחזיתה .  צוות מומחים שבחן את המכוניות הגיש את המסקנות במהלך דצמבר 2009 .  תוצאות הבדיקה ,  שהודלפו לתקשורת ,  מעלות שמכוניות היברידיות אכן פולטות קרינה ברמת מסוכנת .  הדו"ח לא פורסם בצורה רשמית ,  אלא נשלח ליצרני הרכב  ( הונדה וטויוטה )  לבקשת תגובתם ,  שעדיין לא הגיעה .  בינתיים כינס המשרד להגנת הסביבה ועדה מומחים לבחינת התוצאות של הבדיקה הראשונה .  ברקע ,  יבואני טויוטה והונדה מאשימים את מומחי המשרד בחוסר מקצועיות ,  וטוענים כי  " בעולם הרימו גבה כשקראו את הבדיקה הישראלית ".  מהמשרד להגנת הסביבה נמסר בתגובה : " המשרד הזמין בדיקה של רמת הקרינה הנפלטת ממכוניות היברידיות ,  בהשוואה למכוניות רגילות משתי חברות שונות .  עם קבלת תוצאות הבדיקה ,  במהלך דצמבר 2009 ,  הועברו הדו"חות לקבלת התייחסות מפורטת מיצרניות כלי הרכב ההיברידיים .  במקביל ,  ועדת מומחים שכונסה על ידי המשרד בראשותו של פרופ' אלי שטרן ,  מנתחת בימים אלה את ממצאי הדו"ח ותתייחס בהמשך גם לתגובות שיועברו מיצרניות הרכב .  הוועדה תגיש את מסקנותיה במהלך פברואר ". 

האם מכוניות היברידיות פולטות קרינה מסוכנת ?  במשרד להגנת הסביבה מתקשים להחליט
nan
