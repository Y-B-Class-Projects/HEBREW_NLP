מבחן וקנין
סתיו וקנין ,  מתמודדת העונה השנייה של  " האח הגדול "  פנתה במכתב תלונה לעורך ידיעות אחרונות ,  שילה דה בר ,  בעקבות פגיעה בקהילת הטרנסקסואלים ,  לטענתה ,  בביקורת הטלוויזיה של יום חמישי
סתיו וקנין ,  משתתפת העונה השנייה של ה"אח הגדול ",  פנתה אתמול  ( חמישי )  לעורך ידיעות אחרונות שילה דה בר ,  במכתב חריף ,  בעקבות ביקורת הטלוויזיה שפורסמה בעיתון באותו יום .
 בביקורת ,  שכתבה נופר פורת סיני ,  על תוכנית הפתיחה של  " האח הגדול ",  נכתב : " מסתמן שזה טוויסט מעניין בעלילת 'האח הגדול' - אנשים נורמלים .  מאד מעניין לראות בחור שעבר ניתוח לשינוי מין ,  אבל כמה באמת אפשר להזדהות אתו/אתה ",  זאת בהתייחס לוקנין ,  ככל הנראה . " באותה מידה ,  היה יכול להיות כתוב 'קהילת הבנות שעברו שינוי מין מהווה אחוז קטן מאוכלוסיית ישראל ,  אך כמה כבר ניתן להזדהות איתן ?  ",  כותבת וקנין ומוסיפה : " אילו היינו במדינה אחרת ,  והיה כתוב על  " היהודון שהופיע בעונה הקודמת "-  לא נראה לי שמישהו היה שותק על כך .  אין שום סיבה שהגישה לקהילה הטרנסקסואלית ,  או לכל קהילה אחרת- תהיה שונה .  מדובר פה בפגיעה כלפי קהילה שלמה ,  כאשר באמצעי התקשורת ובעיתונים האחרים מגלים אמפתיה ונאורות ולא בורות חשוכה שכזו ". 
עוד ביקשה וקנין כי בתגובה יפורסם בעיתון מאמר ,  שייכתב על ידי נורה גרינברג ,  על אופן הצגתן הבלתי ראוי של טרנסקסואליות בתקשורת .  בסיום מכתבה כותבת וקנין  :" אשמח לעזור לכם בתהליך הלמידה וההבנה בנושא לאחר כל כך הרבה זמן שאתם נשארים אי שם מאחור ומגלים פרמיטיבות ובורות עצומה ". 
בתגובה ,  כתב דה בר לוקנין כי אינו מבין מדוע פרסום הטקסט המדובר הינו פוגעני .
 יש לציין כי אין זו הפעם הראשונה שבה מועלות טענות כאלו כנגד טקסט שפורסם בידיעות אחרונות .  באוגוסט השנה הפגינו חברי הקהילה מול מערכת העיתון בתל אביב במחאה על טורו של חנוך דאום שתקף את קהילת הטרנסקסואלים בטורו וטען כי הם חלק מדבר לא טבעי והגדיר את הרצון לשינוי מין כ"הפרעת אישיות ".  
מידיעות אחרונות לא נתקבלה תגובה .
 
מבחן וקנין
סתיו וקנין ,  מתמודדת העונה השנייה של  " האח הגדול "  פנתה במכתב תלונה לעורך ידיעות אחרונות ,  שילה דה בר ,  בעקבות פגיעה בקהילת הטרנסקסואלים ,  לטענתה ,  בביקורת הטלוויזיה של יום חמישי

