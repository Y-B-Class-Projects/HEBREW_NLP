האם מסוכן להשתמש במכשיר סלולרי בתחנות דלק ?  
אגדות אורבניות
 >  >  כמעט בכל תחנת דלק מוצבים שלטים האוסרים על שימוש בטלפון סלולרי בקרבת המשאבות .  למה בעצם ?  תקנות רישוי עסקים קובעות כי  " בתחנות דלק ציבוריות לא ישתמש אדם מחוץ לרכב בטלפון נייד או במכשיר קשר ".  בנוסף ,  הארגון לבטיחות אש בארה"ב אוסר להפעיל מכשירי טלפון סלולרי מחוץ לכלי הרכב בשעת תדלוק .  מדי יום נכנסים מיליוני רכבים לתחנות דלק ,  לכל הנהגים יש לפחות סלולרי אחד ,  אם זה אכן היה מסוכן היינו אמורים להיתקל בלא מעט אירועי פירוטכניקה .  האם ייתכן שמדובר באגדה אורבנית ?  מהלך הניסוי :  במסגרת חוקי המדור הייתי אמור לנהל שיחה מאזור המשאבה ולבדוק בעצמי את האגדה .  אך מאחר והביטוח שלי לא מכסה טיפשות העדפתי לצפות בהמוני נהגי ישראל שמשוחחים ומתדלקים ממש מתחת לשלט שאוסר לבצע זאת .  הסבר המומחה :  בסונול ,  שאליה פנינו לקבלת הסבר ,  מסרו כי מכשיר הסלולרי אינו מוגדר כ"מוגן התפוצצות "  וכאשר נמצאים ליד משאבות דלק  ,  הסביבה מוגדרת כ"סביבה נפיצה ".  אגף הפיקוח על העבודה במשרד התמ"ת הזכירו דיווחים שהתפרסמו באחרונה בכלי התקשורת בישראל ובארה"ב על דליקה שנגרמה בעת מגע בין אדי הדלק לניצוץ שיצר הטלפון הסלולרי .  דווקא בפורום החברות הסלולריות ניסו לחשוב מחוץ למשאבה :  לדבריהם ,  כשהמכשירים הסלולריים שווקו לראשונה לפני יותר מ-25 שנה ,  כמה משאבות דלק אלקטרוניות כשלו בשידור האלחוטי של פרטי התדלוק והביאו לביטול החיוב .  כדי למנוע זאת אסרו על השימוש במכשיר בתחנות .  כיום המערכות השתכללו והן אינן מופרעות ,  אבל האיסור נשאר .  לגבי הפחד מפיצוץ סבורים כי מדובר בשריד לתקופה קודמת יותר :  במהלך מלחמת העולם השנייה התרחשו כמה תאונות כשג'יפים צבאיים ועליהם אנטנות גדולות ששידרו בעוצמה גבוהה נכנסו לתחנות דלק .  מאחר שבעבר ידיות המשאבות היו עשויות מתכת ללא בידוד פלסטיק ,  לעתים נוצרו ניצוצות בקרבתן .  סביר יותר שייגרם ניצוץ מחיכוך של הבגדים שלנו  ( יצירת חשמל סטטי )  ונגיעה בחלק מתכתי גם אז לא אמור להיגרם  " פיצוץ "  בתחנה .  כיום הנימוק העיקרי בעולם להנחיות אלה נובע מכך שאדם שמדבר בסלולרי ומתדלק בו זמנית דעתו מוסחת  ( כפי שקורה בנהיגה )  ,  דבר העלול לגרום לטעויות כגון שפיכת דלק .  מסקנה :  ככל הנראה מדובר באגדה אורבנית .  למרות זאת ,  אנו ממליצים לא להשתמש בטלפון סלולרי  ( ובעת יצירת חשמל סטטי )  בקרבה למשאבות .  oren.magar@themarker.com

האם מסוכן להשתמש במכשיר סלולרי בתחנות דלק ?  
אגדות אורבניות

