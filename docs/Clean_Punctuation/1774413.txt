ספרד :  ברצלונה הביסה 75:95 את ריאל מדריד
אלופת אירופה דרסה בקלות את הקבוצה של מסינה .  לאקוביץ' הצטיין עם 17 נקודות ,  אלן אנדרסון רשם בכורה חלשה במיוחד
ב-24 בספטמבר נפגשו ברצלונה וריאל מדריד בחצי הגמר של הסופרקאפ הספרדי .  אז זה נגמר בהשפלה קשה של 55:89 שהנחילו הבלאוגרנה לשחקניו של אטורה מסינה .  הערב  ( חמישי )  הן נפגשו שוב ,  הפעם במסגרת הליגה .  אמנם זה לא היה עד כדי כך משפיל ,  אך ברצלונה שוב ניצחה את ריאל ,  הפעם 75:95 ועלתה על חשבונה למקום הראשון בספרד .  אגב ,  אלן אנדרסון מיודענו ערך בכורה אומללה במיוחד בבארסה עם חמש עבירות ב-9:42 דקות .
 כבר מההתחלה היה ברור מי הקבוצה הדומיננטית על הפארקט ,  כשאת הרבע הראשון סגרו האדומים-סגולים ביתרון 16:28 .  הרבע השני כבר היה שקול מעט יותר ,  אך גם אותו סגרה בארסה ב-19:21 וביתרון של 35:49 במחצית כשרוג'ר גרימאו ,  ארזם לורבק ,  חואן קרלוס נבארו ויאקה לאקוביץ' מובילים את אלופת אירופה .  ברצלונה המשיכה לעשות בית ספר לקבוצה של מסינה וסגרה את הרבע השלישי ביתרון 55:74 ,  כשריאל אפילו לא מצליחה לצמק את הפער לכל אורך הרבע .  הרבע האחרון כבר היה חגיגה אחת גדולה מבחינת ברצלונה ,  שרצה ל-75:95 עד הסיום .
 סטטיסטיקה :
 קלעו לברצלונה :  יאקה לאקוביץ' 17 נקודות ,  חואן קרלוס נבארו 14  ( 4 אסיסטים )  ,  ארזם לורבק 13 ,  רוג'ר גרימאו 13 ,  טרנס מוריס 12 ,  קוסטה פרוביץ' 8 ,  פראן ואסקז 8  ( 7 ריבאונדים )  ,  ויקטור סאדה 6 ,  ריקי רוביו 2  ( 5 אסיסטים )  ,  בוניפאס אנדונג 2 ,  אלן אנדרסון רשם 9:42 דקות אך לא תרם נקודות וביצע חמש עבירות .
 קלעו לריאל מדריד :  קליי טאקר 13 ,  סרחיו רודריגז 13 ,  דיאור פישר 11  ( 10 ריבאונדים )  ,  פליפה רייס 11  ( 6 ריבאונדים )  ,  סרחיו יול 10 ,  אנטה טומיץ' 8 ,  נוביצ'ה וליצ'קוביץ' 6 ,  קרלוס סוארז 3 ,  חורחה גרבאחוסה ,  פאבלו פריג'יוני וניקולה מירוטיץ' שותפו אך לא קלעו .
 
ספרד :  ברצלונה הביסה 75:95 את ריאל מדריד
אלופת אירופה דרסה בקלות את הקבוצה של מסינה .  לאקוביץ' הצטיין עם 17 נקודות ,  אלן אנדרסון רשם בכורה חלשה במיוחד

