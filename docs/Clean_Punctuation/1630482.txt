רשת FOX : " קונאן אובריאן יהיה תוספת נהדרת עבורנו "
 גורם בכיר ברשת הטלוויזיה האמריקאית אישר כי הם מעוניינים בצירוף המגיש הג'ינג'י של  " תוכנית הלילה ",  בחסות המשבר שעוררה תוכניתו של ג'יי לנו ברשת NBC
המשבר סביב תוכניתו של ג'יי לנו ברשת NBC ממשיך להסעיר את תעשיית הבידור האמריקאית וכבר נמצאה מי שמנסה לנצל את המצב .  מקורות בתעשייה מדווחים כי רשת FOX מעוניינת להוסיף תוכנית לילה משלה והמועמד המוביל להגיש אותה הוא לא פחות מקונאן אובריאן . " קונאן יהיה תוספת מעולה ל- FOX ",  אמר מקור ברשת למספר אתרי בידור בארצות הברית . " עם זאת ,  הוא עדיין תחת חוזה ב-NBC ונצטרך לראות מה קורה שם ".  
הדברים מגיעים לאחר חשיפת המהלך החדש של NBC ,  במסגרתו תועבר תוכניתו של ג'יי לנו לשעה 23:30 ואילו אובריאן יידחק עם  " תוכנית הלילה "  שלו לחצות .  עם פרסום התוכנית ,  נודע כי אובריאן יוותר על המותג  " תוכנית הלילה "  בשל השעה החדשה ,  אולם כעת נראה כי כלל לא בטוח שאובריאן ימשיך בתפקיד מנחה התוכנית אם המהלך ייצא לפועל . " אובריאן כנראה לא היה חותם על חוזה שש השנים שלו אם היה יודע שהתוכנית תשודר בחצות ",  מפרשן האיטנרטיינמנט וויקלי . " יתכן שהוא היה מעדיף להציב תחרות אצל המתחרים עם תום החוזה הקודם שלו ".  
הרחרוחים של FOX כבר הגיעו למונולוג הפתיחה של ג'יי לנו ביום חמישי ,  כשאמר  " אני מבין שפוקס הוא מקום נפלא לטייל בו בזמן הזה של השנה ".  בתעשייה מצפים להצהרה לתקשורת שתשחרר NBC לאחר פגישת מנהליה היום  ( ראשון )  בקליפורניה עם קבוצה של מבקרי טלוויזיה ארציים .
 
רשת FOX : " קונאן אובריאן יהיה תוספת נהדרת עבורנו "
 גורם בכיר ברשת הטלוויזיה האמריקאית אישר כי הם מעוניינים בצירוף המגיש הג'ינג'י של  " תוכנית הלילה ",  בחסות המשבר שעוררה תוכניתו של ג'יי לנו ברשת NBC

