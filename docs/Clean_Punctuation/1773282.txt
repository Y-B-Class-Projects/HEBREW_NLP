אנגליה :  צ'לסי ניצחה 0:1 את בולטון
הבלוז סגרו רצף שישה משחקים ללא ניצחון ,  מאלודה כבש  ( 61 )  .  ארסנל סיימה רק ב-2:2 נגד וויגאן ,  ליברפול הובכה 1:0 ע"י וולבס
אם מישהו חשב שצ'לסי כבר מרימה ידיים ונותנת לצמרת לברוח לה ,  היא הוכיחה היום  ( רביעי )  לפחות חלקית שיש לה כוונות אחרות .  אמנם היא ניצחה 0:1 את בולטון ושמה סוף לרצף ששת המשחקים שבהם לא ניצחה ,  אבל מבחינת היכולת הרי שיש לה עוד הרבה מה להשתפר כדי לשחזר את האליפות מהעונה שעברה .
 דווקא ארסנל ,  שהגיעה בטוחה בעצמה מהניצחון על צ'לסי השבוע ,  איבדה יתרון 1:2 על וויגאן בדקה ה-80 אחרי שהיריבה שלה נהנתה משער עצמי של סבסטיאן סקילאצ'י אחרי שאנדריי ארשבין  ( 39 )  וניקולאס בנדטנר  ( 44 )  מחקו יתרון מוקדם של וויגאן .  במשחק נוסף ליברפול המשיכה להדהים בחולשה שלה כשנוצחה על ידי וולבס ,  שסגרה עד המחזור הזה את הטבלה וניצחה 0:1 .  בכך ווסטהאם חוזרת לנעול את הטבלה באנגליה אחרי התיקו נגד אברטון אתמול .
 ארסנל הגיעה הערב לאצטדיון ה-DW במצב רוח מחויך מתמיד .  רק ביום שני הורידו התותחנים קוף ענק מהגב כאשר ניצחו את צ'לסי 1:3 ,  ואולי הוכיחו למקטרגים כי הם מסוגלים להכניע גם קבוצות גדולות .  ובכן ,  הדרך לאליפות עוברת גם במשחקים קטנים ,  והערב איבדה קבוצתו של ארסן ונגר צ'אנס ענק להשתוות לשתי הקבוצות ממנצ'סטר בפסגת הטבלה .  לקראת סוף השנה שעברה הובילה ארסנל 0:2 על וויגאן רק כדי להפסיד 3:2 ולצאת ממירוץ האליפות .  הערב ,  היא כבר הובילה 1:2 לפני שספגה שער שוויון ,  ואין ספק כי המועדון מצפון מערב אנגליה מהווה סוג של כבשה שחורה לתותחנים .
 ונגר נאלץ להסתדר הערב ללא הקפטן שלו ססק פברגאס שריצה עונש צהובים ,  והפתיחה לא בישרה טובות לארסנל :  בדקה ה-17 הכשיל לורן קוסיילני את צ'רלס אנזוגביה ברחבה ,  ובן ווטסון הבקיע את שערו הראשון העונה וקבע 0:1 ללאטיקס .  אלא שארסנל חזרה ,  והיא עשתה זאת דרך הגנרל אנדרי ארשבין .  קשר נבחרת רוסיה כבש נהדר בחצי מספרת בדקה ה-39 ,  לאחר ששוער וויגאן הצליח להדוף נסיון ראשון של ניקלאס בנדטנר ,  וחמש דקות מאוחר יותר הוא עבר לתפקיד המבשל ,  כשסידר לבנדטנר את המהפך .  
בדקה ה-59 סידר ארשבין מצב גדול למרואן שמאק ,  אלא שהחלוץ המרוקאי החמיץ מקרוב .  וויגאן הנחושה חיפשה את השוויון ,  ולאחר החמצה של אנזוגביה בדקה ה-74 היא נותרה בעשרה שחקנים .  זה קרה כאשר הוגו רודייגה נגח בפניו של ג'ק ווילשייר .  גמור ?  לא ,  הקבוצה של רוברטו מרטינז פשוט לא ויתרה ,  ובדקה ה-81 דווקא סבסטיאן סקילאצ'י עלה ראשון לקרן של בן ווטסון ,  ונגח את הכדור לשערו הוא .  לוקאש פביאנסקי נכנע ,  וארסנל ראתה איך שתי הנקודות החשובות חומקות ממנה .  ביום שבת היא תנסה לתקן כשתתארח בבירמינגהאם אצל קבוצתו של אלכס מקליש .
 אולי הערב הזה ייזכר כזה שהוציא את צ'לסי מהמשבר ?  מאוד יכול להיות אבל הבלוז מבינים שמוקדם עוד לחגוג אחרי ניצחון קשה וכל כך דחוק על בולטון ,  ששמרה על רשת נקייה במשך 60 דקות .  בולטון בסופו של דבר נכנעה לניסיון של האלופה ,  שניצחה לראשונה אחרי שישה משחקים רצופים שבהם לא עשתה זאת .
 אחרי שנאלצה לראות את היריבה העירונית חוגגת על חשבונה בבוקסינג דיי ,  צ'לסי הבינה שאין לה ברירות והיא חייבת ניצחון כדי להימנע מירידה למקום השישי ,  מקום שבו היא לא הייתה כבר תשע שנים .  קרלו אנצ'לוטי לא לקח סיכונים ופתח עם שלישיית ההתקפה המצוינת שלו ,  ניקולא אנלקה ,  דידייה דרוגבה ופלורן מאלודה ,  כשסלומון קאלו נשלח לספסל .
 בדקה ה-22 הגיעה ההזדמנות הראשונה במשחק והיא הייתה שייכת לבולטון כשקווין דיוויס הוריד עם מסירה מצוינת ליוהאן אלמנדר ,  שפספס .  צ'לסי מיעטה לאיים על השער אבל בדקה ה-61 מסירת עומק חכמה של מייקל אסיין מצאה באגף את דרוגבה ,  שהמשיך עם מסירת רוחב למרכז אל מאלודה ,  והצרפתי בעט מקרוב פנימה .
 בדקה ה-77 הציל פטר צ'ך את צ'לסי מספיגה אחרי נגיחה מסוכנת של סטיוארט הולדן ,  אבל שוערה של צ'לסי היה במקום להרחיק לקרן .  מנגד ,  צ'לסי הייתה קרובה לשני בדקה ה-80 אחרי נגיחה מצוינת של אסיין שסחט הצלה מהקו של פאבריס מואמבה .  בולטון ,  שהגיעה למשחק במצב מצוין מהמקום השישי ומלאת ביטחון מהניצחון על ווסט ברומיץ' ,  סופגת את הפסדה החמישי העונה ויכולה לקוות לתקן נגד ליברפול במחזור הקרוב .
 עוד לפני המשחק של ליברפול הצדיע המועדון לאבי כהן שהלך היום לעולמו כשבמשך דקה שלמה הריעו האוהדים לשחקן העבר שהיה הישראלי הראשון ששיחק במועדון .  אחרי הטקס יצאה ליברפול לדרך וניסתה להרים את הראש אחרי ה-3:1 המשפיל בבוקסינג דיי נגד ניוקאסל .  אלא שגם נגד וולבס החלשה ,  ששוכנת במקום האחרון והשיגה עד הערב ארבעה ניצחונות בלבד ,  הצליחה להשפיל את רוי הודג'סון והשחקנים .  בכך מחליפה וולבס מקומות עם ווסטהאם ,  ונפרדת מהמקום האחרון .  
דווקא אחרי שהפסידה בקרב התחתית לוויגאן ביום ראשון ,  וולבס לא נבהלה מאנפילד והתגברה גם על הידיעה שליברפול ניצחה את כל ארבעת משחקי הבית האחרונים שלה .  סטיבן ג'רארד שמנסה לחזור לעניינים אחרי הפציעה הארוכה שהשביתה אותו מאז חודש נובמבר ,  לא הצליח לסחוב את החברים שלו ,  שראו את ההגנה האדומה מחוררת בדקה ה-56 כשסילבן אבנקס בלייק הכניס כדור מצוין לסטפן וורד שהבקיע בין הרגליים של פפה ריינה .  זה הספיק לוולבס שהתגוננה ביתר המשחק בתקווה לשמור על השער והצליחה בכך .
 
אנגליה :  צ'לסי ניצחה 0:1 את בולטון
הבלוז סגרו רצף שישה משחקים ללא ניצחון ,  מאלודה כבש  ( 61 )  .  ארסנל סיימה רק ב-2:2 נגד וויגאן ,  ליברפול הובכה 1:0 ע"י וולבס

