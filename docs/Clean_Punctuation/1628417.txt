8 מיליון שקל הושקעו בלוח החדש של ערוץ 24
האולפן השקוף ישוב לשדר מדי יום מדיזנגוף סנטר .  את הבוקר יגישו דידי הררי וגיל ריבה ,  רצועת צהרים של  " מה קשור "  תשודר במקביל גם ברדיו תל אביב
ערוץ 24 ישוב לשדר החל מה-17 בינואר מהאולפן השקוף שימוקם בדיזנגוף סנטר .  הערוץ ישדר רצועות קבועות כל יום בין השעות 10:00 ל-20:00 בהשקת הלוח החדש הושקעו שמונה מיליון שקלים .  
את הבוקר יפתחו גיל ריבה ודידי הררי שיגישו רצועת בוקר בעריכת תמר סוקניק .  התכנית תעסוק בכותרות היום לצד מוזיקה .  את רצועת הצהריים המוקדמת יגישו שרון חזיז ,  אורנה דץ ומיכל אמדורסקי ותערוך מיכל סוזנה .  התכנית תכלול פאנל שידון בנושאי תרבות ,  מוסיקה ,  יחסים ועוד .  בכל תכנית תצטרף זמרת אורחת שתשתתף בדיוני הפאנל ותופיע באולפן .  
רצועת צהריים של הערוץ תשודר בשיתוף עם רדיו תל אביב .  תכניתם של שלישיית  " מה קשור ",  שתערוך רז חיה בן הרוש והיא תשודר במקביל בתחנה .  
אחר הצהריים יעבור השידור אל מחוץ לאולפן ,  ליישוב בית דגן ,  שם תשודר  " התבורי'ס "  בה יחפשו שימי תבורי ובניו אחר הצלע הנשית שתצטרף אליהם לסיבוב הופעות ולאלבום חדש .  בשעה 18:00 יחזור השידור לאולפן השקוף לתכנית  " שמח בסנטר עם ירון אילן "  בעריכת שבי זרעיה שתשדר בידור ומוסיקה ים תיכונית .  בתכנית יתארחו מדי ערב זמרים מוכרים בביצועים חדשים ,  תנתן במה לכישרונות חדשים ועוד .
 
8 מיליון שקל הושקעו בלוח החדש של ערוץ 24
האולפן השקוף ישוב לשדר מדי יום מדיזנגוף סנטר .  את הבוקר יגישו דידי הררי וגיל ריבה ,  רצועת צהרים של  " מה קשור "  תשודר במקביל גם ברדיו תל אביב

