הראפר DMX שוב מסתבך
פחות משנה אחרי ששוחרר ממאסר ,  נעצר הראפר ששמו האמיתי הוא ארל סימונס ,  בחשד שהפר את תנאי השחרור שלו . " כמה פעמים עוד נצטרך לעצור אותו ?  ",  שאל השריף המקומי
הראפר DMX נעצר אמש  ( שלישי )  בפיניקס בארצות הברית לאחר שהפר את תנאי השחרור שלו ,  כך מדווחת סוכנות רויטרס .  על פי הדיווח ,  הראפר ששמו האמיתי הוא ארל סימונס הודה בפני קצין המבחן שלו כי הוא משתמש בקוקאין וכי אינו עומד בתוכנית הגמילה שלו .  כרגע הוא צפוי להישפט על הפרת חמישה סעיפים מתנאי השחרור שלו . 
" אנחנו מקווים שהוא יישלח סוף סוף לכלא ",  אמר לסוכנות רויטרס השריף המחוז בו נעצר סימונס ,  ג'ו ארפאיו . " עצרנו אותו חמש פעמים כבר .  כמה פעמים אתה צריך להפר את החוק ?  "  
סימונס בן ה-39 כבר ריצה עונש מאסר בפועל של 90 ימים ,  בעקבות הודאתו באחזקת סמים ,  גניבה ואף התעללות בבעלי חיים ,  עת נמצאות בביתו 12 כלבים מוזנחים ,  שלושה כלבים קבורים ומצבור של כלי נשק .  הוא שוחרר בחודש מאי 2009 ,  אולם עד מהרה שב לסורו .  השנה היה אמור להוציא שני אלבומי היפ הופ ,  אולם כרגע עתידם לא ידוע .  עורך דינו של סימונס טרם הגיבו לידיעה ברויטרס .  

הראפר DMX שוב מסתבך
פחות משנה אחרי ששוחרר ממאסר ,  נעצר הראפר ששמו האמיתי הוא ארל סימונס ,  בחשד שהפר את תנאי השחרור שלו . " כמה פעמים עוד נצטרך לעצור אותו ?  ",  שאל השריף המקומי

