מסכת עלבונות
הנסייניות של 'קוסמטיקה קלה' מחרפות את פניהן ,  שיערן ושאריות הביטחון העצמי שלהן בספיישל מסכות פורימי
מוצרי שיער הם נביאי הזעם של עולם הטיפוח .  בשונה מהקרמים ,  שמבטיחים אנטי-אייג'ינג ,  אנטי עיגולים שחורים מתחת לעיניים ושלום עולמי ,  מוצרי השיער משולים לילד שצועק 'המלך הוא עירום'  ( ושעיר במקומות הלא נכונים )  .  כל פגישה עם מחלקת השמפו/מרכך/מסכה נגמרת בהטחת האמת המרה בפנים .  הלכת על  " לשיער יבש וקשה לסידור "?  זה בעצם אומר שאת הולכת דרך קבע עם פאת אפרו עצומה ;  בחרת ב"לשיער שמן "   אל תתפלאי שגם אמא שלך לא מלטפת לך את הראש כבר שנים ;  ו"לשיער רגיל "   הקללה הקשה מכולן .  מי רוצה להיות רגיל ?  וכך הלאה והלאה ,  עלבונות ללא הרף .  שתי נסייניות מאותגרות קרקפת קיבלו מסכות חדשות לשיער ,  ואצו למקלחת .
 הראשונה - מסכה טיפולית מסדרת  " פורס וקטור "  של לוריאל פרופשיונל ,  לחיזוק שיער חלש ושביר ,  שזה בעברית : " תתכונני לקרחת לפני גיל 35 ",  והשנייה  מסכת יופי לשיער מתולתל של שוקי זיקרי ,  ובתרגום חופשי : " תשכחי מקריירה בטלוויזיה ". 
בלוריאל פרופשיונל ספרו ומצאו ,  שבשנה אחת עוברת השערה האומללה כ-800 הברשות ,  כ-120 חפיפות ,  כ-90 ימי חשיפה לשמש וכ-10 צביעות . " פורס וקטור ",  שכונתה על-ידי המשתמשת בחיבה 'כוח ויקטור' ,  מבטיחה לבנות מחדש את סיב השערה ולחזק אותה פי 5  ( שזה כמו לומר  אנחנו מחזקים את השערה לא פי 3 ,  לא פי 4.95 ,  אלא פי 5 !  אבל היי ,  אנחנו לא מוכרים לכם בולשיט !  לא הבטחנו לחזק אותה פי שש ורבע !  )  .  הנסיינית בעלת השיער הדק והשברירי ציינה את הריח האלגנטי של המסכה והשמפו התואם מאותה הסדרה ,  ואת השיער הרך שזכתה בו ,  אך טענה שלצערה לא הרגישה שינוי משמעותי בכל מה שנוגע לחוזק השערות וסיכמה  - " תענוג מהזן הלא-זול ,  אבל בינתיים לא קרה שום נס ". 
ובצד השני של העיר ,  ובשני שליש מחיר ,  נרשמה התפעלות מהמסכה של זיקרי .  המתולתלת ,  שנלחמת בראסטות מאז שהיא זוכרת את עצמה ,  טענה שמדובר באחת המסכות הטובות שניסתה : " הקשרים נפתחו ,  הצלחתי להעביר דרכן מברשת  הישג לא מבוטל בשבילי ,  והשיער התרכך ונשמר במצב חיובי גם ביום שאחרי .  גם הריח מוצלח .  אהבתי ואימצתי ". 
L'ORÉAL PROFESSIONNEL ,  FORCE VECTOR - מחיר :  179 ¤ ל-500 מ"ל ,  במספרות מורשות בלבד .
 מסכת יופי לשיער מתולתל ,  שוקי זיקרי - מחיר :  99.99 ¤ ל-400 מ"ל .  
מדד האשליות :   ( עד כמה המוצר מצליח לגרום לך לחוש ולו לרגע כאשת אוליגרך ,  או שקר כלשהו )  :  5 .  אין נשות אוליגרך מתולתלות ובטח שלא עם קרחת .
 ג' ,  מוותיקות המדור ,  ההיא שמאוהבת בנקבוביות עור הפנים שלה ,  שמחה לקבל את מסכת הפנים על בסיס חימום עצמי של  " Biore ",  שמבטיחה לסייע לפתיחת הנקבוביות ולנקות את העור באופן יסודי ." המסכה מגיעה באמפולות ,  שמונה במספר ,  כל אחת מהן לשימוש חד-פעמי ,  ולא בשפופרת גדולה .  זה רעיון שיכול היה להיות נחמד ,  אלמלא כל אמפולה היתה מספיקה לפנים של עודד בן עמי ולחיקוי העוגייה שלו גם יחד .  חסכוני זה לא  כי לפחות שליש מכל אמפולה נזרק לפח .  לגבי אפקט החימום ,  אין ספק שהוא שם - המסיכה נמרחת בקלות ,  ועושה חמים מאוד ונעים מאוד ,  ובזה כנראה היא הגיעה לשיא .  אחרי שהיא נשטפה ,  לא הרגשתי כלום .  אני והנקבוביות שלי הסתכלנו זאת על אלה ,  ולא הבנו מה קורה .  זה לא הרגיש נקי או רענן ,  אפילו לא מיובש .  הכי סתם ".  
מסכת פנים על בסיס חימום עצמי של  " Biore "  - מחיר  ( היצירתי ביותר שנתקלנו בו מזה זמן )  :  70.56 ש"ח ל- 8 אמפולות .
 מדד האשליות :  2 .  המאפיה הקווקזית בדרך למשרדי ביורה .
 ח' עברה חודש קשה ,  ברובד הבריאותי .  רופא אף-אוזן-גרון שפנתה אליו דחף לה מכשירים לאף-לאוזן-לגרון ואיבחן את הבעיה כ"גודש בריריות ",  אבל לח' היה ברור שהוא קם כל בוקר ,  ומתחרט שלא הלך ללמוד גניקולוגיה .  אחרי כמה שבועות של קינוח אף במגבונים נטולי אלוורה ,  ואלרגיה שפיתחה לחיים עצמם ,  סימני הצינון ניכרו בפניה של ח' האף אדום ,  השפתיים מתקלפות ועור הפנים יבש ומצ'וקמק .  ח' קיבלה את מסיכת הלחות הטרמית של וישי ,  מרחה בנדיבות ,  והחליטה לאמץ את ההמלצה לבעלות עור יבש  לא להסיר אחרי 10 דקות ,  אלא לישון איתה בלילה : " היובש והאודם חלפו בן לילה .  קמתי עם עור רך ,  שמח ,  רגוע ומרוצה .  גם המחיר נסבל .  המסכה הזאת היא אלילה ". 
REHYDRATING THERMAL MASK ,  VICHY - מחיר :  186.99 ¤ ,  בבתי מרקחת פרטיים בלבד .
 מדד האשליות :  9 .  על גבול המושלמת .
 
מסכת עלבונות
הנסייניות של 'קוסמטיקה קלה' מחרפות את פניהן ,  שיערן ושאריות הביטחון העצמי שלהן בספיישל מסכות פורימי

