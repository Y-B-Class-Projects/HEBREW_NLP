חמאס :  העימותים ברפיח - בגלל הגדר המצרית
דובר הארגון התייחס למהומות שפרצו בגבול עזה-מצרים ואישר כי מקורן בזעם של העזתים על גדר הפלדה שנבנית כדי למנוע הברחות .  חמאס קורא למצרים לחקור את האירועים
 ( צילום :  רויטרס ) 
דובר חמאס סאמי אבו זוהרי אמר היום  ( רביעי )  בתגובה למהומות שפרצו בגבול עזה-מצרים ,  כי הן נגרמו בשל הזעם הרב של תושבי עזה על גדר הפלדה שבונה מצרים בגבול במטרה לעצור את ההברחה לרצועה .  אבו זוהרי הבהיר כי חמאס אינו מעוניין בהלהטת הרוחות ובעימות עם מצרים . " אנו מבקשים פתרונות של שלום למחלוקות בינינו ,  בעיקר לכל מה שנוגע לבניית גדר הפלדה בגבול ",  הוסיף .  דובר משרד הפנים של חמאס ,  איהאב רסין ,  קרא למצרים לחקור את התנהגות כוחות הביטחון המצרים בגבול והבטיח כי חמאס יחקור את התנהגות אנשיו .
 חבר הפרלמנט מטעם חמאס ,  סלאח ברדוויל ,  הביע צער על התקרית שאירעה מוקדם יותר ובה נהרג שוטר מצרי .  הוא קרא לכל הצדדים לנקוט באיפוק לנוכח האירועים האחרונים ולהפסיק את ההסתה ההדדית בכלי התקשורת , " שכל מטרתה להעמיק את המשבר בינינו ".  הוא קרא בנוסף להנהגה המצרית לדון מחדש בבנייתה של גדר הפלדה בגבול מצרים-עזה .  בחמאס טוענים כי מספר הפצועים הפלסטינים בתקריות עומד על 35 ,  כשחמישה מהם פצועים באורח קשה .  
בתוך כך ,  שיירת פעילי שמאל עולמית שניסתה להיכנס במהלך הלילה לרצועה ,  הצליחה הערב במשימתה .  בשיירה חברים פעילי שלום בינלאומיים שמטרתם  " לשבור את המצור על עזה ".  בראש המשלחת עומד חבר הפרלמנט הבריטי ג'ורג' גאלווי .  שיירת הפעילים לרצועה כוללת עשרות כלי רכב ועליהם סיוע רפואי ,  תרופות ומזון .  
במהלך הלילה התפתחו עימותים בין שוטרים מצרים לפעילי הסיוע של ארגון  " ויוה פלסטינה "  בנמל אל-עריש .  הפעילים חסמו כניסות ,  יידו אבנים והתבצרו במקום תוך שהם מחזיקים בארבעה שוטרים .  המשטרה ירתה גז מדמיע ,  וכ-55 מהפעילים נפצעו במהלך הלילה ,  כך דיווחו רופאים מקומיים .
 כתב סוכנות רויטרס במצרים דיווח הלילה כי ראה את אנשי הביטחון המצרים מיידים אבנים לעבר קבוצה של 520 מאנשי המשלחת שהתקדמה בשיירה לכיוון הגבול עם הרצועה .  משטרת מצרים עצרה שבעה מהמפגינים והשתמשה בתותחי מים על מנת לפזר את שאר אנשי המשלחת .
 
חמאס :  העימותים ברפיח - בגלל הגדר המצרית
דובר הארגון התייחס למהומות שפרצו בגבול עזה-מצרים ואישר כי מקורן בזעם של העזתים על גדר הפלדה שנבנית כדי למנוע הברחות .  חמאס קורא למצרים לחקור את האירועים

