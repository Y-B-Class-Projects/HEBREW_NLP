HOT ו-yes מבקשות להקים גוף משותף לרכישת תוכן
חברות הכבלים והלוויין פנו לממונה על ההגבלים העסקיים בבקשה לשתף פעולה ברכש התוכן כדי לחסוך בהוצאות .  מסתמן :  yes תוביל את פעילות הרכש בעבור שתי החברות
חברות הטלוויזיה הרב-ערוצית hot ו-yes מחפשות דרכים לחסוך בהוצאות התוכן שלהן ,  המסתכמות ביחד בכ-1.2 מיליארד שקל בשנה :  בימים אלה בוחנות החברות אפשרות להקים גוף משותף לרכש תוכן - כך נודע ל-themarker .  
לפני כחודש קיימו שתי החברות פגישה עם נציגי הרשות להגבלים עסקיים ,  והציגו בפניהם יוזמה חדשה בתחום .  לפי היוזמה ,  החברות יקימו יחד גוף אחד שירכוש סרטים מהאולפנים בחו"ל בעבור שתיהן .  
כיום מתחרות ביניהן hot ו-yes על רכש הסרטים מהאולפנים הגדולים בחו"ל .  תחרות זו מחזקת את מעמדם של האולפנים במשא ומתן מול החברות ,  ומאפשרת להם לגבות מחירים גבוהים בעבור סרטים וסדרות .  מלחמת התוכן בין hot ל-yes הביאה למצב שבו החברות משלמות מחיר גבוה יותר בעבור תכני טלוויזיה ,  בהשוואה למדינות שגודלן דומה לזה של ישראל ,  כמו דנמרק ויוון .  

לפי ההצעה שהציגו hot ו-yes לממונה על ההגבלים ,  רכש הסרטים שהן מבצעות ,  לא כולל סדרות ,  יתבצע במשותף - דבר שיוביל לירידת מחירים .  לטענת החברות ,  הסכום העודף שהן משלמות לאולפנים מגולגל כיום לצרכן הישראלי ,  שלא לצורך .  
נציגי רשות ההגבלים לא שללו על הסף קיומן של שיחות בין hot ל-yes כדי לבחון מודל רכש משותף כזה .  עם זאת ,  לאחר שיסכימו החברות על מנגנון הפעילות תצטרך הרשות לאשר אותו .  הקו שינחה את הרשות בבואה לבחון את העניין הוא שמנגנון רכש סרטים משותף אינו יכול לפגוע במצב התחרותי שבין החברות ובהיצע שמקבלים הצופים .  גם האישור שניתן לחברות להיפגש כדי לדון בעניין הוא בתנאים מגבילים .  
מי שמקדם את היוזמה בחברת הכבלים hot הוא בעל המניות החדש בחברה פטריק דרהי .  דרהי מקיים הסדר דומה בחברת הכבלים שלו בצרפת ,  שרוכשת את תוכן הסרטים שלה גם באמצעות חברת הלוויין המקומית .  הוצאות התוכן של hot גבוהות יותר משל yes ,  ומסתכמות בכ-700 מיליון שקל בשנה .  אחת מהמטרות של בעל הבית החדש בחברה היא לקצץ כ-200 מיליון שקל בשנה בהוצאות התוכן שלה .  מבחינת yes ,  התנאי להסדר כזה הוא שהחברה תהיה זו שתוביל את רכש התוכן - משום שלטענתה יש לה יתרון בתחום על פני חברת הכבלים .  
מ-yes ,hot ורשות ההגבלים העסקיים לא נמסרה תגובה לידיעה .
 
HOT ו-yes מבקשות להקים גוף משותף לרכישת תוכן
חברות הכבלים והלוויין פנו לממונה על ההגבלים העסקיים בבקשה לשתף פעולה ברכש התוכן כדי לחסוך בהוצאות .  מסתמן :  yes תוביל את פעילות הרכש בעבור שתי החברות

