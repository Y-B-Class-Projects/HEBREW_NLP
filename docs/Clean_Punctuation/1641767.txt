דלרון ג'ונסון גמר את העונה
הסנטר של מכבי ראשון לציון קרע בשבוע שעבר את הרצועה הצולבת ולא יוכל להמשיך .  כרמלו לי מועמד להצטרף במקומו
מכה קשה למכבי ראשון לציון התבשרה היום  ( רבייע )  שדלרון ג'ונסון גמר את העונה .  אחרי ההפסד ביום שבת האחרון למכבי חיפה ,  חטפו הכתומים של אפי בירנבוים את הבשורה הרעה ,  אחרי שהסנטר קרע בשבוע שעבר את הרצועה הצולבת .  ג'ונסון עוד ניסה לשחק כמה דקות מול מכבי חיפה ,  אך ללא הצלחה יתרה .  ג'ונסון העמיד העונה מספרים לא רעים ,  שכללו 12.2 נקודות ו-6.4 ריבאונדים למשחק ,  כל זאת אחרי פציעה אותה עבר בתחילת העונה ,  שכמעט גרמה לו לעזוב את הקבוצה .
 עוזר המאמן של ראשון ,  רועי חגאי ,  סיפר היום : " זו מכה כואבת בשבילו ובשביל הקבוצה .  הוא התחיל את העונה פצוע ואחרי שהוא חזר הוא ניצח לנו הרבה משחקים .  הוא מאוד התאים לנו מכמה בחינות .  אין מה לעשות ,  חלק מהמשחק זה פציעות ".  בראשון החלו לחפש מועמדים פוטנציאלים להחליף את ג'ונסון ,  כשאחד השמות שעלה בינתיים הוא כרמלו לי ,  שחקנה לשעבר של עירוני רמת גן ,  שבתחילת העונה נפצע בקרבאנוס הקפריסאית ,  אך בימים אלה מתאושש מהפציעה .
 
דלרון ג'ונסון גמר את העונה
הסנטר של מכבי ראשון לציון קרע בשבוע שעבר את הרצועה הצולבת ולא יוכל להמשיך .  כרמלו לי מועמד להצטרף במקומו

