טור דה ישראל :  מרגליות וליבנר ניצחו גם בקטע השלישי 
אם לא יקרה משהו מפתיע ,  צמד הרוכבים שבולט במירוץ גם יזכה בו בנקודת הסיום באילת ביום חמישי .  קרב חם על המקום השני
רן מרגליות וניב ליבנר ממשיכים להוליך את הטור דה ישראל ,  מרוץ האופניים הבינלאומי הראשון שנערך בארץ .  השניים ניצחו היום  ( רביעי )  את הקטע השלישי בטור מעין בוקק שליד ים המלח ועד למצפה רמון ,  137 קילומטרים בסך הכל .  היום השלישי נפתח בזינוק מתגלגל בתוך מתחם המלונות של עין בוקק .  הפלוטון החל בטיפוס בצומת זוהר כ-8 קילומטרים לאחר תחילתו של המסלול ,  כאשר אביחי גרינברג ומתן גדולטור החלו לפרוץ בעליה ומשכו איתם קבוצת בריחה של הרוכבים החזקים ביניהם :  מובילי הטור מרגליות וליבנר מקבוצת PRO ISRAEL ,  האחים התאומים דן ורן אלתרמן ,  וירין פודולר וחן שרייבר מ- TACC תל אביב .
 קבוצת הבריחה פתחה פער של כשתי דקות על הפלוטון שהחל להתפרק אט אט ככל שהעלייה נמשכה .  לקראת תום העלייה התקיים מאבק די צמוד בין האחים אלתרמן לצמד המוביל מרגליות וליבנר ,  כמעט כרגיל כפי שהיה גם בשני הימים הראשונים של הטור ,  ההבדל הפעם הוא בכך שהצמד מרגליות וליבנר הוליך לכל אורך המסלול כאשר האלתרמנים מזנבים בהם מאחור .  מרגליות וליבנר  " טסו "  למצפה רמון במהירות של 45 קמ"ש כשהם מגיעים וחולפים על פני קו הסיום בזמן של 4:31:25 שעות ,  לפני האחים אלתרמן שסיימו בזמן של 4:32:28 שעות .  במקום השלישי הגיעו איטור אספיאזו ונעם כהן בזמן של 4:35.28 שעות .  
בדרוג הכללי ,  הצמד מרגליות וליבנר מוליכים עם זמן מצטבר של 14:32 שעות ,  במקום השני אנטון מיכאלוב וצחי בויגן בפיגור של 7:47 דקות מהמובילים .  התאומים אלתרמן במקום השלישי בדרוג בפיגור של 8:34 מהמובילים .  כפי שזה נראה הערב ,  אם לא יקרה דבר בלתי צפוי הזוג מרגליות וליבנר צפויים לזכות בטור ,  הקרב המעניין צפוי דווקא על המקום השני .
 מחר יזנקו הרוכבים לקטע האחרון של הטור מהתצפית על מכתש רמון בשעה 09:00 וידוושו לאורך 148 קילומטרים עד אילת ,  שם בבריכת השחייה העירונית יתקיים אחר הצהרים טקס הסיום של הטור ויוענקו 40 אלף הדולרים ,  הפרסים לזוכים .
 
טור דה ישראל :  מרגליות וליבנר ניצחו גם בקטע השלישי 
אם לא יקרה משהו מפתיע ,  צמד הרוכבים שבולט במירוץ גם יזכה בו בנקודת הסיום באילת ביום חמישי .  קרב חם על המקום השני

