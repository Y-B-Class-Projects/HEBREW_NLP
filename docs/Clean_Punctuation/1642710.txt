פוטבול :  הכאוס כבר מתחיל
רגע לפני המו"מ נגד השביתה ,  רוג'ר גודל האריך את חוזהו עד 2015 ,  ומיאמי עושה טריקים ,  משחררת ומחזירה את פורטר
פחות משבוע לאחר הסופרבול ,  והדאגה הראשונה של אינדיאנפוליס קולטס היא להשאיר אצלם את פייטון מאנינג וגארי בראקט . " העתיד נמצא כאן וצריך לחשוב על מה שיקרה מחר ,  לא על מה שקרה אתמול ",  אמר הנשיא ביל פוליאן .  בראקט אמור להיות שחקן חופשי ב-5 במרץ ,  ופוליאן יעשה מאמצים להשאירו בקבוצה .  עתידו של מאנינג לא צפוי להיות מוכרע על הקשקש ,  והוא יקבל חוזה ארוך טווח עוד לפני כן .  בכל מקרה ,  למאנינג יש עוד שנה שנותרה בחוזהו .  
קומישינר ה-NFL רוג'ר גודל ימשיך בתפקידו עוד חמש שנים .  גודל מונה לתפקיד בספטמבר 2006 ,  וההארכה הייתה צפויה בשל המאבק המסתמן בין הליגה לשחקנים .  המשימה המרכזית של גודל והבעלים תהיה להגיע להסכמה עם איגוד השחקנים ,  על מנת להימנע מהשביתה שהתקיימה ב-1987 .
 הליינבקר ג'ואי פורטר שוחרר ממיאמי ,  ולאחר מספר שעות צורף שוב לסגל .  הדולפינס מנסים למשוך זמן עד ה-5 במרץ ,  המועד בו יוכרז רשמית על עונת פוטבול חדשה נטולת תקרת שכר .  עם שכרו של פורטר ,  4.8 מיליון דולר ,  חרגו היונקים מתקרת השכר ,  וכעת הם הכריזו כי מהלך השחרור היה  " בלתי חוקי ".  מיאמי עשויה לשחרר את פורטר שוב אחרי ה-5 במרץ ,  אולם ככל הנראה תצפה לעשות עליו טרייד .  הבעיה :  קבוצות חוששות לעשות טרייד על שחקנים שהן מצפות שישוחררו .  
בקבוצתו לשעבר של פורטר ,  פיטסבורג ,  מתכוננים ל-2010 כאילו הייתה כל עונה אחרת . " ננהג כאילו יש תקרת שכר ",  אמר קווין קולברט ,  המנהל המקצועי של הקבוצה , " פשוט אי אפשר לדעת מה יקרה ,  לא הייתה עונה נטולת תקרה מ-1993 ,  ככה שזה עידן חדש לגמרי .  אנחנו גם לא יודעים מה יהיו החוקים ".  
טורי הולט ,  התופס הוותיק ששוחרר מג'קסונוויל ,  מקווה להגיע לשיקגו . " אני מתאים לשיטה של מייק מארץ ",  אמר השחקן ,  שזכה בסופרבול עם מארץ כמתאם התקפה והמשיך לעוד סופרבול כשהאחרון היה המאמן הראשי של סט .  לואיס .
 
פוטבול :  הכאוס כבר מתחיל
רגע לפני המו"מ נגד השביתה ,  רוג'ר גודל האריך את חוזהו עד 2015 ,  ומיאמי עושה טריקים ,  משחררת ומחזירה את פורטר

