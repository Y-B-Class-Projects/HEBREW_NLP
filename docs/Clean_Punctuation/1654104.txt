האייפון בן השבוע התקלקל - אך באורנג' התקשו למצוא פתרון 
חתול בשק
 >  >  כמו כל מכשיר סלולרי ,  גם האייפון חוטא לעתים בתקלות .  ומי שמחזיק במכשיר פגום כזה יכול לגלות כי העולם אינו קטן כפי שנדמה וכי תיקון של המכשיר עשוי להיות בעייתי לא רק עבור הצרכן - אלא גם עבור המפעילות הסלולריות .  בתחילת ינואר רכשה ר' מכשיר אייפון במרכז המכירות של אורנג' .  שבוע לאחר שקיבלה את המכשיר התברר לה שיש בו תקלה - המסך משחיר על דעת עצמו ,  כמו נרדם אוטומטית ,  וכדי להעירו יש לכבות את המכשיר ולהפעילו מחדש .  זה קרה לר' לאחר שיחות ,  במהלך שיחות או בזמן מנוחה ,  והאפשרות היחידה לחזור למסך היתה באמצעות כבוי והדלקת המכשיר .  ר' הסיקה שיש בעיה מובנית במכשיר החדש ,  שכן אין דרך להסביר את הקלקול המהיר שלו ,  ומשום שרכשה מכשיר פגום היא זכאית למכשיר חדש המתפקד כראוי .  היא פנתה לאורנג' וגילתה לתדהמתה שהמכשיר בן השבוע בלבד יימסר לתיקון ולא יוחלף .  כשקיבלה את המכשיר חזרה היא גילתה שהבעיה לא נפתרה ואף החמירה ,  ולאחר התיקון היא נישנתה בתדירות גבוהה יותר .  ואם לא די בכך ,  יומיים לאחר שהמכשיר חזר מתיקון השעון החל לפגר .  שבועיים לאחר מכן היא מסרה את המכשיר לתיקון בפעם השנייה ,  וארבעה ימים לאחר מכן קיבלה אותו בחזרה .  לאחר כמה שיחות במכשיר הבחינה ר' שעל אף התיקון החוזר ,  התקלה חזרה שוב והשעון עדיין פיגר .  לדברי ר' ,  היא חזרה וניסתה לדבר עם שירות לקוחות ועם גורמים אחראיים במחלקה ,  אך באורנג' לא הסכימו להחליף את המכשיר .  גם מכתב שכתבה ר' להנהלת החברה בעניין לא נענה .  לאחר פניית themarker בנדון שלחה אורנג' נציג מהחברה שייפגש עם ר' והסכימה להחליף את המכשיר הבעייתי במכשיר אייפון חדש .  מחברת פרטנר נמסר בתגובה כי  " האייפון הוא מכשיר ייחודי ומתקדם מסוגו ,  ופרטנר נערכה לפני השקתו למתן תמיכה מלאה למכשיר .  לפיכך ,  עם פנייתה של הלקוחה ביצענו כמה בדיקות לאיתור מקור הבעיה ,  לרבות פגישה אישית במשרדה עם מומחה דאטה .  בשיחה האחרונה שנערכה עמה ,  ניתן פתרון לשביעות רצונה המלא של הלקוחה ".  aviv.d@themarker.com

האייפון בן השבוע התקלקל - אך באורנג' התקשו למצוא פתרון 
חתול בשק

