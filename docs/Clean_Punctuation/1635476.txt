בן לאדן :  נמשיך במאבק עד שחרור פלסטין
מנהיג אל קאעדה פרסם קלטת שמע ,  בה הוא נוטל אחריות לניסיון הפיגוע במטוס האמריקאי בערב חג המולד ושולח מסר אישי לברק אובמה : " המתקפות ימשיכו ,  כל עוד תמשיכו לתמוך בישראל "
  ( צילום :  רויטרס .  עריכה :  יאיר דניאל ) 
מנהיג אל קאעדה אוסמה בן לאדן פרסם קלטת שמע חדשה ,  ששודרה הבוקר  ( ראשון )  ברשת אל ג'זירה .  בקלטת נטל בן לאדן אחריות לניסיון הפיגוע הכושל בערב חג המולד במטוס אמריקאי שהמריא מאמסטרדם לדטריוט ואמר כי ארגונו ימשיך לבצע פיגועים ,  כל עוד ארצות הברית ממשיכה לסייע לישראל .
 בן לאדן פתח את הקלטת בפנייה אישית לנשיא ארצות הברית ברק אובמה . " מאוסמה - לאובמה ",  אמר בן לאדן בראשית דבריו , " אני פונה לאובמה ואומר לו כי הניסיון לשלוח את הגיבור הניגרי במטוס היווה מסר עבורכם .  לא תוכלו לחלום על ביטחון ,  כל עוד לא יהיה ביטחון בפלסטין ".  בן לאדן לא שכח לציין כי המסר של ניסיון הפיגוע הוא  " המשך המסר שהעבירו גיבורי ה-11 בספטמבר ",  ואמר לאובמה : " אם היינו יכולים להעביר לך את המסר במלים' לא היינו משתמשים במטוסים ".   
" זה בלתי הוגן שאתם תיהנו מחיים בטוחים בזמן שאחינו בעזה סובלים קשות ",  הוסיף בן לאדן . " לכן ,  בעזרת אללה ,  המתקפות שלנו ימשיכו כל עוד אתם תמשיכו לתמוך בישראל ". 
בראיון לרשת CNN אמר יועצו הבכיר של הנשיא האמריקאי ברק אובמה אמר כי הוא לא יכול לאשר את אמינות הקלטת . " אני לא יכול לאשר שאל קאעדה אחראית לניסיון הפיגוע ,  כמו גם איננו יכולים לאשר את אמינות הקלטת .  אבל ,  בהנחה שזה הוא ,  ההודעה שלו מכילה את אותן הצדקות חלולות לרצח המוני של חפים מפשע שכבר שמענו בעבר ",  אמר דייוויד אקסלרוד .
 שר החוץ הבריטי דיוויד מיליבנד אמר לאחר פרסום הקלטת כי הוא זקוק לזמן ללמוד אותה לפני שיכול להתייחס לדברים אולם ציין כי החשיבות של ניסיון הפיגוע בדטריוט הוא בכך שמדובר ב"מתקפה על המערב ולא בתוך המזרח התיכון ".  מיליבנד הוסיף ואמר כי  " זה מדגים את הסכנה הקיימת ,  אבל גם את הקשר שקיים בין קבוצות הטרור השונות ".  
" כוננות טרור "  הוכרזה במהלך סוף השבוע בנמלי התעופה בבריטניה והודו ,  לאחר שהתקבלה התרעה חמה על תכנון של אל קאעדה לחטוף מטוס הודי ולרסק אותו בעיר בריטית .  בעיתון הלונדוני  " סנדיי טיימס "  דווח הבוקר כי ההחלטה התקבלה בעקבות מידע מודיעיני שהגיע לידי שירותי הביון בלונדון .  משטרת מנצ'סטר אף פינתה אמש חלקים משדה התעופה בעיר והכריזה על  " אירוע כימי ",  לאחר שאדם נתפס בדרכו לעלות על טיסה לכיוון לונדון ,  כשהוא נושא אבקה לבנה לא מזוהה .
 במקביל ,  כוחות הביטחון האמריקאיים הונחו להעלות את רמת הכוננות ולחפש אחר מחבלות מתאבדות פוטנציאליות העלולות להגיע מתימן .  לפי גורמים ברשויות הביטחון האמריקאיות ,  לפחות שתיים מהמחבלות קשורות לארגון אל קאעדה ,  חזותן עשויה להיות מערבית והן משתמשות בדרכונים מערביים . " יש לאל קאעדה נשים המאומנות לביצוע פעילות טרוריסטית ",  אמר בכיר בבית הלבן ,  שהדגיש יחד עם זאת כי האיום אינו מוגדר  " מיידי ". 
בסוף דצמבר ניסה עבדול פארוק עבדול מוטלב ,  אזרח ניגרי בן 23 ,  החשוד בקשרים עם אל קאעדה ,  לפוצץ את טיסת חברת דלתא מהולנד לארה"ב כשעל סיפונה 278 נוסעים .  לקראת הנחיתה בדטרויט הפעיל מוטלב מטען קטן המורכב מנוזלים ומאבקות ,  אולם זה לא להתפוצץ כמתוכנן ,  וגרם לשריפת מטען קלה במטוס .  מיד אחר כך השתלטו הנוסעים על המחבל ,  והוא נלקח למעצר עם נחיתת המטוס .  האירוע הסתיים כשהמחבל סובל מכוויות קשות שנגרמו לו בעת שהפעיל את המטען .  כמו כן ,  סבלו שני נוסעים מפציעות קלות .
 
בן לאדן :  נמשיך במאבק עד שחרור פלסטין
מנהיג אל קאעדה פרסם קלטת שמע ,  בה הוא נוטל אחריות לניסיון הפיגוע במטוס האמריקאי בערב חג המולד ושולח מסר אישי לברק אובמה : " המתקפות ימשיכו ,  כל עוד תמשיכו לתמוך בישראל "
 
