פלאי קלעים 
" 15 דקות "  שעלתה אמש ב-yes מתיימרת לספר לנו על מאחורי הקלעים של הריאליטי באיחור לא אופנתי של עשור .  פז חסדאי לא מסמס
נדמה שהתוכנית  " 15 דקות ",  דרמה יומית שעלתה אמש ב-yes ,  נוצרה באיחור של יותר מעשור .  ולא מדובר באיחור אופנתי או בסתם תזמון לא נכון ,  זו פשוט קונספציה מוטעית ולא רלוונטית ,  שמקורה בנקודת מוצא מזלזלת .  הסדרה מתיימרת לחשוף עבור הצופה את המתרחש מאחורי הקלעים של תוכנית ריאליטי - אותו ז'אנר מהפכני ומרתק שזה עתה פרץ לחיינו - אך הגילויים כל כך רדודים ,  מיושנים ובנאליים ,  עד שלצופה לא נותרת ברירה אלא להיעלב .  האם יוצריה ציפו שנתרגש מהעובדה שההפקה מתערבת בעריכה או בהחלטות השופטים ?  האם אנו אמורים לעמוד בתדהמה נוכח העובדה ששיקולים מסחריים מכתיבים את גורל המשתתפים ?  האם מישהו בעולם עדיין מאמין שריאליטי משקף מציאות ?   
" 15 דקות "  מספרת את סיפורה של תוכנית הכישרונות הפופולרית  " מגה סטאר "   ( מעין מקבילה של  " כוכב נולד ")  ,  שמאבדת מעט מגדולתה ונאלצת לבצע שינויים מהפכניים על מנת להתמודד עם התחרות הקשה .  דורון שפירוב  ( שי גולדשטיין )  הוא עורך העל של התוכנית ,  נחש מיומן ומקצוען חסר רחמים ,  שמחליט לכלוא את המתמודדים באולפן למשך שלושה חודשים ומתעד אותם 24 שעות ביממה ,  במין פורמט מהפכני ואכזרי .  נדמה שבשלב הזה הצופה אמור להזדעזע מהציניות של ההפקה ,  שמנצלת את כמיהתם של המשתתפים לאותן  " 15 דקות "  רגעיות של תהילה ,  אבל בימים בהם אנשים מוכנים להיכלא בבית מצולם - ואלו העושים זאת מוגדרים ככוכבי תרבות  קשה לנו להתייחס לתפנית הזו בעלילה כדרמטית .
 למעשה ,  מספיק לצפות בחטף ב"אח הגדול "  כדי לקבל תמונה נאמנה יותר על איך העסק עובד .  בשבוע שבו ההפקה הצהירה כי היא מייצרת למשתתפים מציאות מדומה ומרמה אותם לנגד עינינו ,  הצופים מרגישים פי כמה וכמה שהם חלק בלתי נפרד מהנעשה מאחורי הקלעים ,  ולומדים הרבה יותר על הז'אנר מאשר מהתסריטים הצפויים ב"15 דקות ".  ובכל זאת ,  הקריצה הגדולה טמונה בעובדה ש"טדי הפקות ",  המפיקה את  " כוכב נולד ",  היא זו שאחראית גם על  " 15 דקות ".  הרי אין מנוס מהשוואה בין התוכניות ,  ואם יש משהו מסקרן בסדרה ,  זה אילו פרטים בדיוק בתסריט התחוללו גם במציאות .  על דבר אחד אין ספק :  בזמן שהאחראית על  " מגה סטאר "  סידרה ג'וב בסדרה לבתה הפסיכולוגית ,  הפעם העורך הראשי של  " 15 דקות "   ( יואב צפיר )  סידר ג'וב במציאות לאשתו  ( מיכל צפיר )  .  אבל זה בסדר חברים ,  תירגעו :  יש פה קריצה לברנז'ה .
 דמותו של שפירוב היא אולי נקודת האור היחידה של התוכנית .  באופן יחסי לחבריו על המסך הוא מצליח להיות שנון ותזזיתי ,  אך כל שאר הדמויות הן שבלוניות וקלישאתיות ,  בהתאמה מוחלטת לתוכנית הפיקטיבית  " מגה סטאר ".  גם תוכנית הכישרונות מחפשת אחר משתתפים שימלאו את המשבצות השטחיות הקלאסיות  ( "ערבי המחמד ",   " הפרחה הטיפשה ",   " המושבניק החתיך ")  ,  וכך נוהגת  " 15 דקות "   המנהלת הקשוחה ,  העיתונאית החוקרת והעורך צמא הדם ,  שהם לא יותר מדמויות שטוחות וצפויות .  מכיוון שכך ,  אחרי שנפטרים מסיפור המסגרת האנכרוניסטי והלא רלוונטי , " 15 דקות "  נותרת רק עם האלמנטים הבנאליים של טלנובלה - אהבות ,  רומנים ותככים - וכאלה כבר ראינו הרבה .  הרבה מדי ,  וטובות ממנה .
 
פלאי קלעים 
" 15 דקות "  שעלתה אמש ב-yes מתיימרת לספר לנו על מאחורי הקלעים של הריאליטי באיחור לא אופנתי של עשור .  פז חסדאי לא מסמס

