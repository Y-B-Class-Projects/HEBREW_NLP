מנכ"ל חדש למועצת יש"ע - יועץ נתניהו בעבר
שבועיים לאחר התפטרותו של פנחס ולרשטיין ,  מונה נפתלי בנט לתפקיד המנכ"ל .  בנט ,  ששימש בעבר כראש מטה הליכוד ,  היה גם מנכ"ל חברת סטארט-אפ ושירת בסיירת מטכ"ל
מועצת יש"ע מינתה הערב  ( ראשון )  מנכ"ל חדש במקומו של פנחס ולרשטיין שהודיע על התפטרותו לפני כשבועיים .  את ולרשטיין יחליף נפתלי בנט ,  בן 37 תושב רעננה ,  מנכ"ל חברת סטארט-אפ ומי שכיהן כראש מטהו של בנימין נתניהו ב-96' .  בנט אף שירת בעברו בסיירת מטכ"ל וכן ביחידת מגלן . " אני משוכנע שבנט הוא האיש הנכון להצעיד את המערכת של מועצת יש"ע להתמודדות עם אתגרים גדולים ",  אמר יו"ר המועצה דני דיין .
 בנט ,  בעל תואר ראשון במשפטים ,  הקים בעבר את חברת CYOTA שהתמחתה במאבק בהונאות פיננסיות ושימש כמנכ"ל החברה עד מכירתה בשנת 2005 תמורת 145 מיליון דולר .  ב-2006 שימש כראש מטה יו"ר הליכוד דאז בנימין נתניהו ובשנה האחרונה שימש כמנכ"ל חברת הסטארט-אפ סולוטו .  את שירותו הצבאי עשה בסיירת מטכ"ל ,  משם עבר לשמש כמפקד ביחידת מגלן והשתחרר בדרגת רס"ן .  
מנכ"ל מועצת יש"ע היוצא ,  פנחס ולרשטיין הודיע על פרישתו מהתפקיד לפני כשבועיים בעקבות מחלוקות בינו לבין יו"ר המועצה דני דיין .  בחודשים האחרונים התגלעו מספר מחלוקות בין ולרשטיין לדיין ,  בין היתר בשל דבריו של ולרשטיין נגד חיילי חטיבת כפיר שהניפו שלטי מחאה בכותל .  
דבריו של ולרשטיין לא זכו לגיבוי של יתר חבריו למועצה . " גם בדיון האם לגנות את התנהגות החיילים במסדר צבאי לא שמעתי עד היום מחברי המזכירות כאלה המצדיקים התנהגות זו של החיילים ",  כתב ולרשטיין במכתב ההתפטרות שהגיש לדיין .  ולרשטיין הוסיף וכתב כי  " כמו כן ,  שתיקתנו בכלל ,  הן על פגיעה במנהיגינו ,  והן על שיטת 'תג מחיר' ,  תהיה לנו לרועץ .  זו אינה שאלה של טקטיקה ,  זו עמדה מהותית הרואה במדינת ישראל  " ראשית צמיחת גאולתנו ",  ולכן כל צעד שמשמעותו פגיעה במהלך חיזוק המדינה ,  ובוודאי פגיעה בצה"ל ,  מכל כיוון ,  אינו נסלח ". 

מנכ"ל חדש למועצת יש"ע - יועץ נתניהו בעבר
שבועיים לאחר התפטרותו של פנחס ולרשטיין ,  מונה נפתלי בנט לתפקיד המנכ"ל .  בנט ,  ששימש בעבר כראש מטה הליכוד ,  היה גם מנכ"ל חברת סטארט-אפ ושירת בסיירת מטכ"ל

