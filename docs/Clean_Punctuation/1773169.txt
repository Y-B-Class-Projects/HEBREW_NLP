שיווק הדירות יופסק :  עובדי המינהל פתחו בעיצומים
מאמצי הממשלה לשווק כמה שיותר דירות וקרקעות תקועים בשל הודעת המינהל למקרקעי ישראל על יציאה לעיצומים .  העובדים מוחים על העומס הרב מאז החליטה הממשלה להתמקד במצוקת הדיור
מצוקת הדיור בארץ הובילה את הממשלה לדחוף ולשווק כמה שיותר קרקעות לבנייה ויחידות דיור ,  אולם נראה כי אנשי המינהל למקרקעי ישראל ,  האמונים על פעולות השיווק עצמן ,  נותרו בצד .  בשל כך ,  הודיע היום  ( שלישי )  ועד עובדי מינהל מקרקעי ישראל ,  כי החל ממחר בבוקר ייפתחו העובדים בעיצומים ,  במסגרתם יופסקו פעולות שיווק יחידות דיור חדשות וקרקעות ,  לא תתקיים קבלת קהל ,  לא יינתן מענה טלפוני ולא יתקיימו ישיבות עם גורמים חיצוניים בכל מחוזות המינהל ובלשכה הראשית .  
העובדים מוחים על השינויים החד צדדיים לטענתם ,  שביצע האוצר במבנה עובדי המינהל ,  תחת רפורמה שמבקש משרד האוצר לבצע במקום .  כך למשל ,  במסגרת התקציב לשנת 2011 יועבר תקציב שכר עובדי איו"ש ממינהל המקרקעים ,  למנהל האזרחי .  מוועד עובדי המינהל נמסר כי  " מדובר בשינוי מבני וארגוני חד צדדי שלא סוכם במסגרת המשא ומתן .  זוהי הפקרה של עובדי יו"ש ,  שמהווים חלק בלתי נפרד מהמינהל ומעובדיו לכל דבר ועניין למעלה מ-40 שנה ".  
עובדי המינהל סיפרו כי התמקדות הממשלה בהגדלת היצע הדירות והקרקעות לבנייה ,  הובילה לעלייה חדה בעומס העבודה ,  בעוד מצבת העובדים נותרה כשהייתה . " בשנת 2010 הופעלה הרפורמה בשיווק במינהל ,  כך שהוגדרו מחדש יעדי המינהל באופן שנוצרה תוספת עבודה רבה מאוד ולחץ והגדלת תפוקות ,  תוך העמסה משמעותית על כל עובדי המינהל שנדרשים להגדיל את התפוקות באופן משמעותי תוך מחסור ניכר בכח אדם ",  אמרו העובדים .
" אנחנו עובדים במציאות בלתי אפשרית ומתריעים על כך כבר מספר חודשים ",  סיפרו . " לצערנו כל בקשותינו נדחות בטענה השחוקה כי אנו נמצאים בעיצומו של מו"מ ליישום הרפורמה .  אנו נדרשים לעבוד תחת לחץ רב וחוסר ודאות ,  צעדים חד צדדיים ועומס העבודה גדלים משמעותית ,  ומאידך אין הסכם שכר ואין תוספת לכח האדם ".  
לדברי העובדים ,  משרד האוצר  " מייבש "  את המינהל עד לסיום המו"מ ,  ובמקביל מבצעים צעדים אופרטיביים חד צדדיים במסגרת התקציב . " שר השיכון שמתהדר ברפורמה זו ,  זונח את עובדי המינהל ,  כך שהבטחותיו לאי פגיעה בעובדים והטבה עימם נזנחות אחת לאחת ",  אמרו .
 יוזכר כי קיים סכסוך עבודה בתוקף כבר מחודש מרץ 2009 בין היתר בגין הסירוב לחתום על הסכם שכר חדש .  מוועד העובדים נמסר כי ה"רפורמה "  מתבצעת מבלי שסוכמו הדברים עם העובדים .  מחוץ לשולחן המשא ומתן מתקיימת הרפורמה במינהל מקרקעי ישראל בפרוסות ,הפתעות ומחטפים ובאופן חד צדדי .
 ממשרד האוצר נמסר בתגובה : " אנו תמהים על העיצומים שכן המדינה וההסתדרות נמצאים במו"מ על רפורמה במנהל מקרקעי ישראל .  לא נעשו שום שינויים מבניים במנהל שלא על דעת העובדים .  ההפך הוא הנכון ,  העובדים קיבלו מענק כנגד הסכמתם להוצאת מכתבים לאזרחים בנושא הקניית הבעלות .  כמו כן ,  לא נעשה שום שינויי בתקצוב עובדי המנהל האזרחי באיו"ש ,  אשר מאז ומעולם היו עובדי המנהל האזרחי אשר ממומנים ע"י המנהל ". 

שיווק הדירות יופסק :  עובדי המינהל פתחו בעיצומים
מאמצי הממשלה לשווק כמה שיותר דירות וקרקעות תקועים בשל הודעת המינהל למקרקעי ישראל על יציאה לעיצומים .  העובדים מוחים על העומס הרב מאז החליטה הממשלה להתמקד במצוקת הדיור

