מפלגת העבודה - מפלגה בועטת יושביה
הם היו דור העתיד של המפלגה בעיצומו של המסע המטאורי שלהם להצלחה .  כמעט לכולם ניבאו את ראשות המפלגה ולעיתים גם את ראשות הממשלה ,  אבל הם החליטו לפרוש ,  להפסיק להילחם ,  ולעזוב לא רק את אהוד ברק והמפלגה ,  אלא את הכנסת בכלל .  וואלה !  חדשות מגישה את רשימת פורשי העבודה שאמרו שלום ולא להתראות למשכן בירושלים .
 בדיחה עם זקן ,  כך כונה עמרם מצנע על ידי יריביו ,  אבל הבדיחה היתה על חשבון מפלגת העבודה המתרסקת .  מצנע עזב את תפקידו הנוח כראש עירית חיפה ובא להציל ,  הלכה למעשה ,  את המפלגה מעצמה .  הפסד צורב במיוחד לאריאל שרון מחק מהזיכרון את העובדה שמצנע הוא אבי תכנית ההתנתקות ,  הצליח להחזיר בוחרים ותיקים הביתה ,  והעניק לרגע תקווה לעבודה .  פרש אחרי התבוסה בבחירות ,  כיהן זמן קצר בכנסת ונענה לקריאה לעמוד בראש ועדה קרואה להצלת מועצת ירוחם .
 אברום בורג הוא ללא ספק מלך מלכי ה"כמעט "  של מפלגת העבודה .  בורג אמור היה להתמנות לשר בכיר בממשלת ברק ,  אבל נאלץ להסתפק בתפקיד יו"ר הכנסת .  הוא כמעט היה יו"ר מפלגת העבודה בשנת 2001 ,  אבל הפסיד את התפקיד לפואד בסיבוב שני אפוף שמועות על זיופים במגזר הערבי .  הוא כל כך רצה להיות האיש עם הכיפה שיאחד את השמאל ציוני ,  אבל פרש מהפוליטיקה בגיל 49 בלבד ,  ופנה לעסוק בכתיבה ובעסקים .
 האדמירל שחלם להציל את הספינה אך הפסיד לגנרל ברק .  עמי אילון הגיע למפלגה מצויד בקורות חיים יוצאי דופן .  מפקד חיל הים לשעבר שהתמנה לראש השב"כ בעקבות רצח רבין והקים את תנועת  " המפקד הלאומי "  בצוותא עם סרי נוסייבה .  למרות הרזומה המרשים ,  אילון נתקל בקאמבק של אהוד ברק .  הוא הצליח אמנם להגיע לסיבוב שני מול המכונה ממגדלי אקירוב ,  אך הפסיד לבסוף .  אילון התקשה לשרוד בכנסת למרות שהתמנה לשר בלי תיק ,  ובחר לבסוף לפרוש מהפוליטיקה .
 גנרל נוסף שהתקשה להתרגל לפוליטיקה .  ראש המוסד לשעבר היה אמור להפוך לאחד ממעצבי המדיניות הביטחונית-מדינית של מפלגת העבודה .  יתום ,  מצויד ביומרה פוליטית לא מבוטלת ,  אפילו התמודד על ראשות המפלגה מול ברק ,  פינס ועמיר פרץ ,  אך סיים אחרון את המירוץ ,  שהיה אמור להפוך אותו מעוד חבר כנסת זוטר לגורם חשוב במפלגה .  פרש מהפוליטיקה בעקבות התנגדותו לישיבה בממשלת אולמרט לאחר כשלון מלחמת לבנון השניה .
 מה לא הוטל על כתפיו הצרות של שלמה בן עמי ?  במפלגת העבודה היו בטוחים שהאינטלקטואל בן עדות המזרח יצליח למשוך עדות וקהלים שנצרבו תודעתית מהיחס המפלה והגזעני של מפא"י .  אבל ההבטחה הגדולה התנפצה מול המציאות הפוליטית .  בן עמי מונה באופן תמוה לשר לביטחון פנים בממשלת ברק ואירועי אוקטובר 2000 חיסלו את דימויו הציבורי .  המעבר למשרד החוץ וכישלון שיחות קמפ-דייויד היו רק המסמר האחרון בארון .  היום בן עמי עוסק בעיקר במחקר אקדמי .
 אם מישהו היה מספר בסוף שנות ה-80 לאפרים סנה שיבוא יום והוא ירוץ ברשימה עצמאית לכנסת ,  ודאי היה מגחך איש הצבא לשעבר בחוסר אמון .  סנה היה הבטחה גדולה שסירבה להתממש .  במפלגה לא ידעו אף פעם איך לאכול את בנו של משה סנה ,  שהפך מרופא לגנרל ,  לחבר כנסת ואפילו לשר ,  אך מעולם לא הצליח להשפיע באמת על סדר היום .  סנה פרש לבסוף בעקבות מערכת יחסים עכורה עם אהוד ברק .  6,722 הקולות שקיבל בריצה עצמאית לכנסת הבהירו לו עד כמה קר מחוץ לאוניה הטובעת .
 הנסיך הפוליטי שלא רצה להיות מלך .  למרות הייחוס  ( בנו של שר העבודה לשעבר )  צמח ברעם מלמטה ומילא שורת תפקידים ארוכה במוסדות המפלגה עד בחירתו לכנסת .  ברעם היה שנים ארוכות אחד המוחות הפוליטיים החריפים ביותר במפלגת העבודה .  הצהיר על עצמו לא פעם כמי שחסר את המוטיבציה להתמודד על ראשות המפלגה וראשות הממשלה .  כמו רבים אחרים ,  גם ברעם מצא עצמו בעימות קשה מול אהוד ברק לאחר שהאחרון חזר בו מהבטחה לכאורה למנות אותו לשר .  לאחר בחירות 2001 פרש מפוליטיקה וכיום משמש כיועץ אסטרטגי .
 מחלוצי גל פרישות המחאה ממפלגת העבודה .  הקיבוצניק מגינוסר היה מחברי הכנסת הדומיננטיים והאהודים במשכן .  עסק בעיקר בסוגיות חקיקה וכספים ,  אך לא הצליח לעבור מתפקיד ח"כ מוערך לתפקיד שר משמעותי .  לאחר התבוסה של אהוד ברק בבחירות 2001 בחר לעזוב לחלוטין את הפוליטיקה בטענה שחש מיאוס .  מיד לאחר עזיבת הפוליטיקה חצה את הקווים והגיש תכניות טלוויזיה .  היום משמש כסמנכ"ל רגולציה ותקשורת בקבוצת האחים עופר .
 היו ימים שחגי מירום נחשב לתקווה הגדולה של התנועה הקיבוצית בתוך מסדרונות הכנסת .  אבל אז הגיעה הפרישה ממפלגת העבודה לטובת האפיזודה המביכה ששמה מפלגת המרכז .  מירום רכב על בחירתו של עמיר פרץ ליו"ר העבודה בדרך לקאמבק מפואר במפלגה .  שנה וקצת מאוחר יותר הוא בחר בפרישה נוספת ,  אחרי שובו של אהוד ברק להגה הפיקוד של הספינה הטובעת .  היום הוא משמש כגזבר הסוכנות היהודית .
 החבר הטרי ביותר בנבחרת הפורשים של מפלגת העבודה .  נבחר בגיל 35 לכנסת ונחשב לאחד מחברי הכנסת הצעירים והמשפיעים ביותר .  כיהן כמזכ"ל העבודה וכשר פנים בממשלת שרון אליה הצטרפה המפלגה .  בממשלת אולמרט שימש כשר המדע ,  אך התפטר במחאה על צירופו של אביגדור ליברמן לממשלה .  התנגד נחרצות לדרישתו של אהוד ברק להצטרף לממשלת נתניהו והיה אחד ממורדי העבודה עד שבחר לפרוש מהפוליטיקה בטענה כי מפלגת העבודה איבדה את דרכה .
 
מפלגת העבודה - מפלגה בועטת יושביה
nan
