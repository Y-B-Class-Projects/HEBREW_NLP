שיקגו ניצחה את הלייקרס 84:88 ,  מיאמי ממשיכה במומנטום
רוז ירה 29 .  ההיט הביסו בחוץ 84:106 את גולדן סטייט .  ניצחון 1,000 בקריירה לקארל ,  אחרי 116:123 של דנבר על טורונטו
מחזור גדוש במשחקים מעניינים היה הלילה  ( בין שישי לשבת )  בליגה הטובה בעולם .  11 משחקים התקיימו בסך הכל ,  ולא מעט מהם כאמור סיפקו דרמה ומתח .  אז מה היה לנו ?  האלופה לוס אנג'לס לייקרס הפסידה בחוץ ליריבה משכבר הימים ,  שיקגו בולס ,  88:84 .  סן אנטוניו ספרס המשיכה במגמה המצוינת שלה וקצרה ניצחון מספר 19 העונה ,  לאחר 92:108 על אטלנטה הוקס .  מיאמי ממשיכה בסדרת ההתאוששות שלה עם 84:106 על גולדן סטייט בחוץ ,  כאשר גם ניו יורק ניקס ממשיכה לאותת על סימני חיים אחרי ניצחון חוץ בעיר הבירה ,  וושינגטון ,  על הוויזארדס 95:101 ,  בעזרת עוד משחק נפלא של אמארה סטודמאייר ,  שקלע 36 נקודות והוריד 10 ריבאונדים .
 ג'ורג' קארל האגדי השיג ציון דרך מרשים ביותר בקריירה המפוארת שלו עם ניצחון מספר 1,000 בקריירה ,  לאחר שדנבר גברה בחוץ על טורונטו 116:123 .  יוטה ניצחה את אורלנדו המגמגמת 105:117 .  במשחק בין שתי קבוצות נושכות ,  גברה אוקלהומה על ההורנטס 92:97 .
 אינדיאנה פייסרס  ( 10:11 )  - שארלוט בובקאטס  ( 14:8 )  92:100
וושינגטון וויזארדס  ( 16:6 )  - ניו יורק ניקס  ( 9:15 )  101:95
טורונטו ראפטורס  ( 15:8 )  - דנבר נאגטס  ( 8:14 )  123:116
ניו אורלינס הורנטס  ( 8:14 )  - אוקלהומה סיטי ת'אנדר  ( 8:16 )  97:92
שיקגו בולס  ( 8:13 )  - לוס אנג'לס לייקרס  ( 7:16 )  84:88
מינסוטה טימברוולבס  ( 17:6 )  - דטרויט פיסטונס  ( 17:7 )  99:109
מילווקי באקס  ( 13:9 )  - יוסטון רוקטס  ( 14:8 )  91:97
סן אנטוניו ספרס  ( 3:19 )  - אטלנטה הוקס  ( 9:15 )  92:108
פיניקס סאנס  ( 12:11 )  - פורטלנד בלייזרס  ( 11:12 )  101:94
יוטה ג'ז  ( 7:17 )  - אורלנדו מג'יק  ( 8:15 )  105:117
גולדן סטייט ווריורס  ( 15:8 )  - מיאמי היט  ( 8:16 )  106:84
שיקגו בולס  ( 8:13 )  - לוס אנג'לס לייקרס  ( 7:16 )  84:88
בשנות ה-90' המרתקות עם מייקל ומג'יק היריבות הזו הייתה משתקת את כל ארה"ב ,  אלא שהבולס דעכו מאז וכעת הם מנסים לעשות מאמץ לחזור לדרך הטובה .  לאחר שבעה הפסדים רצופים לקבוצה של פיל ג'קסון ,  שאימן את השושלות הגדולות של הבולס ,  הצליחה הקבוצה מאילינוי למצוא ניצחון על הצהובים .
 אחרי שקלעו 15 נקודות ב-18 הדקות הראשונות של המשחק ,  הצליחו הבולס לייצר ריצה מצוינת של 3:19 כדי לרדת להפסקה ביתרון 32:36 .  הלייקרס המשיכו להיות מפוזרים במהלך המשחק ,  ועם תצוגה מצוינת של דרק רוז בשיקגו כשקלע 29 נקודות  ( 9 מ-20 ל-2 ,  3 מ-5 ל-3 ,  2 מ-4 מהקו )  ומסר 9 אסיסטים רשמה שיקגו ניצחון יוקרתי וחשוב לא מול עיני הקהל שלה .
 רוז נעזר ב-14 נקודות של לואל דנג ,  קייל קורבר הוסיף 13 ,  בעוד קרלוס בוזר קלע 10 והוריד 11 ריבאונדים .  לעומת רוז ,  קובי הסתפק ב-23 נקודות  ( 8 מ-19 ל-2 ,  1 מ-4 ל-3 ,  4 מ-6 מהקו )  ומסר 7 אסיסטים ,  פאו גאסול קלע 21 נקודות והוריד 8 ריבאונדים ,  כשלמאר אודום הוסיף 18 ו-8 שאיבות .
 גולדן סטייט ווריורס  ( 15:8 )  - מיאמי היט  ( 8:16 )  106:84
ההיט סופסוף הבינו שזה לא העסק והחלו מתקנים את נזקי הפארסה שיצרו בתקופה האחרונה .  לברון ג'יימס ודווין וויד סיימו כמעט עם טריפל דאבל כל אחד והובילו את הקבוצה מפלורידה לניצחון שביעי ברציפות .  מי אמר אריק ספולסטרה הביתה ? 
ברבע השלישי מיאמי השתלטה על המשחק ובעזרת 36 נקודות שטפה את הפרקט בדרך לניצחון ,  כשהיא קולעת 27 נקודות במשחק המעבר שלה ומראה ללוחמים רק את הגב .  D וויד דפק כרטיס עם 34 נקודות ,  9 ריבאונדים ו-7 אסיסטים ,  בעוד לברון ניפק 25 נקודות ,  9 אסיסטים ו-7 ריבאונדים .  הצלע השלישית ,  כריס בוש ,  תרם 16 נקודות ו-7 ריבאונדים .  מונטה אליס הוביל את הקבוצה מאוקלנד עם 20 נקודות ו-7 אסיסטים ,  בעוד שדייויד לי  ( 8 ריבאונדים )  ורג'י וויליאמס קלעו 13 נקודות כל אחד .
 וושינגטון וויזארדס  ( 16:6 )  - ניו יורק ניקס  ( 9:15 )  101:95
אמארה סטודמאייר סיים משחק מצוין עם  " טריפל דאבל "  מוזר במיוחד של 36 נקודות  ( 13 מ-24 מהשדה )  ,  10 ריבאונדים ו .. .11 איבודים .  זה היה משחקו השביעי במדי הקבוצה שהוא מסיים משחק עם לפחות 30 נקודות .  מרשים .  מה שחשוב יותר מבחינתו זה שהניקס השיגו ניצחון מספר שביעי ברצף  ( שמיני ברציפות בחוץ )  .  שיא הקבוצה מהתפוח הגדול עומד על 13 ניצחונות רצופים ונקבע בין 15 לאוקטובר ו-19 בדצמבר 1969 .  האם הניקס ישברו אותו ? 
ווילסון צ'נדלר  ( 8 ריבאונדים )  ודנילו גלינארי סיימו את המשחק עם 16 נקודות כל אחד ,  בעוד ריימונד פלטון המצוין הוסיף 13 .  גילברט ארינאס הוליך את קלעי הוויזארדס עם 20 נקודות ,  כשניק יאנג תרם 17 נקודות ואנדריי בלאטץ' קלע 16 נקודות .
 סן אנטוניו ספרס  ( 3:19 )  - אטלנטה הוקס  ( 9:15 )  92:108
מאז 1997 לא ניצחו ההוקס בסן אנטוניו ,  ובכושר הנוכחי של הקבוצה של גרג פופוביץ' זה היה כמעט בלתי אפשרי מבחינתם לעשות זאת .  האורחים הצליחו להישאר צמודים כמעט כל המשחק לקבוצה הטקסנית ,  אלא שהאחרונה לחצה קצת על הדוושה לקראת הסיום בדרך לניצחון 19 והיא ממשיכה את העונה הנהדרת שלה .
 ריצ'רד ג'פרסון הוביל את הספרס עם 18 נקודות  ( 9 מהן ברבע האחרון )  ,  כמו גם מאנו ג'ינובילי ,  טוני פארקר קלע 17 בעוד דואן בלייר סיים 16 נקודות ו1-2 ריבאונדים והשלים חלוקת נקודות יפה אצל הספרס .  ג'מאל קרופורד קלע 23 עבור אטלנטה מהספסל ,  כשאל הורפורד הצטרף עם 19 ו-9 ריבאונדים ,  ג'וש סמית ומרווין וויליאמס הוסיפו 15 נקודות כל אחד .
 טורונטו ראפטורס  ( 15:8 )  - דנבר נאגטס  ( 8:14 )  123:116
גם אם אתם יושבים מול המחשב בניחותא ,  קומו על הרגליים והריעו לג'ורג' קארל .  מאמן דנבר שנלחם לפני כמה שנים במחלה קשה רשם היום נקודת ציון מרשימה בקריירה המפוארת שלו עת השיג את הניצחון ה-1,000 .  בניסיון השלישי ,  אחרי שני הפסדים ,  הבחורים של קארל עשו זאת בקנדה ,  כל זאת ללא כרמלו אנתוני שקיבל מנוחה ממאמנו .
 גם הראפטורס ,  מה לעשות ,  ניסו לקלקל את החגיגה של קארל ,  אבל משחק ענק של אל הרינגטון ,  שרשם שיא עונתי עם 31 נקודות היה גדול עליהם .  כמו כן ,  טורונטו רשמה שיא שלילי כשספגה 74 נקודות במחצית הראשונה בבית .  ננה קבר 26 נקודות ,  בעוד צ'ונסי בילאפס ירה 21 פלאס 8 אסיסטים עבור דנבר .  לינאס קלייזה הוביל את המנוצחים עם 26 נקודות ו-12 ריבאונדים מהספסל ,  כשאנדריאה ברניאני קלע 24 .  ליאנדרו ברבוסה 22 ,  סוני ווימס 21 ו-7 ריבאונדים .
 יוטה ג'ז  ( 7:17 )  - אורלנדו מג'יק  ( 8:15 )  105:117
שתי קבוצות מעניינות נפגשו לקרב בסולט לייק סיטי .  מצד אחד ,  הג'ז פתחו טוב את העונה ,  מצד שני אורלנדו מגמגמת ועדיין לא ברור לאן היא הולכת .  ברבע השלישי הצליחה הקבוצה של ג'רי סלואן לעצור את הקוסמים על 15 נקודות בלבד ,  מה שיצר לה יתרון שהספיק עד הסיום בשביל ניצחון מספר 17 .
 המנוע של הג'ז ,  דרון וויליאמס ,  סיים עוד משחק מצוין של 32 נקודות ו-9 אסיסטים בכ-40 דקות ,  סי ג'יי מיילס תרם 26 נקודות מהספסל ,  פול מילסאפ קלע 22 ,  אנדריי קירילנקו תקע 17 ושאב 13 מהלוח ,  כשאל ג'פרסון הוסיף 16 ו-8 ריבאונדים .  מן העבר השני ג'אמיר נלסון הוביל את המג'יק עם 19 נקודות ו-10 אסיסטים ,  ברנדון באס 18 ,  דוויט הווארד הסתפק ב-14 נקודות ו-12 כדורים חוזרים .  
ניו אורלינס הורנטס  ( 8:14 )  - אוקלהומה סיטי ת'אנדר  ( 8:16 )  97:92
הקבוצה הביתית ,  אולי עדיין בהשפעת העברת הבעלות להנהלת הליגה ,  אירחה את הת'אנדר בקרב בין שתי קבוצות צעירות ותוססות .  15 שניות לסיום ההתומדדות קיבל מרקו בלינלי זריקה טובה משלוש על מנת לאזן את המשחק ואולי ללכת להארכה ,  אבל הכדור שלו רק פגע בטבעת ולא נכנס .
 ראסל ווסטברוק ממשיך לגנוב את ההצגה מקווין דוראנט ולשתק את הליגה .  מספר 0 עם משחק נהדר והרבה נקודות בקלאץ' סיים בדאבל-דאבל של 29 נקודות ו-10 אסיסטים ,  דוראנטולה הוסיף 25 נקודות ,  סרג' איבקה 18 ו-8 קטיפות .  דייויד ווסט הוביל את ההורנטס עם 24 נקודות ו-13 ריבאונדים ,  כריס פול 18 נקודות ו-7 אסיסטים ,  מרקו בלינלי 15 נקודות .
 פיניקס סאנס  ( 12:11 )  - פורטלנד בלייזרס  ( 11:12 )  101:94
פורצי הדרך הגיעו ל-US אירוויס סנטר באריזונה וקצרו ניצחון על פיניקס ,  שהוא תמיד נאה ויאה .  הסאנס הצליחו לקצץ את היתרון של הקבוצה מאורגון לקראת הסיום עד לכדי 6 נקודות ,  אך אז התעורר ברנדון רוי הכל יכול ,  אמר 'די' וגמר את הסיפור .  הגארד הנהדר של פורטלנד סיים את המשחק עם 26 נקודות ,  למרקוס אולדריג' הוסיף 23 ,  מרקוס קמבי קלע 16 והוריד 18 כדורים חוזרים ,  כשווסלי מתיוס גם הצטרף לחגיגה עם 16 .  סטיב נאש הוביל את הסאנס עם 24 נקודות ,  7 ריבאונדים ו-5 אסיסטים בלבד ,  גרנט היל תרם 17 .
 אינדיאנה פייסרס  ( 10:11 )  - שארלוט בובקאטס  ( 14:8 )  92:100
ההוז'רס ממשיכים להרגיש טוב ועלו למאזן חיובי בליגה .  דני גריינג'ר הוביל את הקבוצה מאינדיאנפוליס עם 18 נקודות ,  ברנדון ראש קלע 16 מהספסל ,  בעוד שמייק דאנליבי ,  שירה 3 שלשות ב-50 אחוזים ,  סיים את המשחק עם 15 .  ג'ראלד וואלאס נתן פייט עם 26 נקודות לבובקאטס ואף 13 שאיבות ,  סטיבן ג'קסון תרם 15 נקודות ומסר 8 אסיסטים ,  נאזי מוחמד 13 .
 מינסוטה טימברוולבס  ( 17:6 )  - דטרויט פיסטונס  ( 17:7 )  99:109
מה היו עושים הזאבים בלילות הקרים ללא קווין לאב ?  הפורוורד-סנטר המשובח של הקבוצה סיים עוד משחק מצוין של 27 נקודות ו-18 ריבאונדים ,  כשלוק רידנור סייע לו עם 20 נקודות ו-10 אסיסטים .  הפיסטונס החלשים נתמכו על ידי ריפ המילטון ,  שהוביל עם 26 נקודות ,  טיישון פרינס קלע 10 ,  בעוד גרג מונרו קלע 8 ושאב 15 כדורים חוזרים מהלוח .
 מילווקי באקס  ( 13:9 )  - יוסטון רוקטס  ( 14:8 )  91:97
הבאקס השיגו ניצחון בית בבראדלי סנטר על יוסטון ,  שכבר קיוותה להתאושש מהמשבר שפוקד אותה מאז תחילת העונה ,  אבל נראה שהוא הרבה יותר גלובלי .  אנדרו בוגוט צלף 24 נקודות והוריד לא פחות מ-22 ריבאונדים ,  כולל שניים חשובים מאוד בהתקפה ברבע האחרון ,  כדי לעזור לקבוצתו לנצח .  ברנדון ג'נינגס הוסיף 19 נקודות ,  ג'ון סלמונס עזר להם עם 17 נקודות .  קווין מרטין הוביל את החבורה המפסידה עם 23 נקודות ,  כשקורטני לי עם 16 נקודות .
 
שיקגו ניצחה את הלייקרס 84:88 ,  מיאמי ממשיכה במומנטום
רוז ירה 29 .  ההיט הביסו בחוץ 84:106 את גולדן סטייט .  ניצחון 1,000 בקריירה לקארל ,  אחרי 116:123 של דנבר על טורונטו

