נייקי משאירה את פרשת טייגר וודס מאחור :  הכפילה הרווח הרבעוני ;  המניה עולה ב-3% לאחר הסגירה
ענקית מוצרי הספורט עלתה על תחזיות האנליסטים בשורה התחתונה והעליונה כאחת ;  צמיחה של 7% במכירות
נייקי  ( סימול nke )  ,  יצרנית נעלי הספורט הגדולה בעולם ,  הכפילה את רווחיה ועלתה על תחזיות האנליסטים - הן בשורה התחתונה והן בשורה העליונה - ברבעון הכספים המלא הראשון של החברה מאז פרוץ שערוריית הבגידות של טייגר וודס.ענקית מוצרי הספורט דיווחה היום על רווח נקי של 496 מיליון דולר ,  או רווח של 1.01 דולר למניה ,  ברבעון הכספים השלישי של החברה ,  שהסתיים בסוף פברואר .  בתקופה המקבילה בשנה הקודמת רשמה החברה רווח של 244 מיליון דולר ,  או 50 סנט למניה .  תוצאות החברה בשורה התחתונה עלו על תחזיות האנליסטים לרווח רבעוני של 88 סנט למניה.נייקי רשמה בתקופה המדווחת מכירות של 4.7 מיליארד דולר - צמיחה של 7% לעומת הרבעון המקביל בשנה הקודמת ומעל לתחזיות האנליסטים למכירות של 4.6 מיליארד דולר .  מניית נייקי ,  שסיימה את שעות המסחר הרגילות בוול סטריט בעלייה של 0.7% ,  עולה ביותר מ-3% במסחר לאחר הסגירה ." היה לנו רבעון מצוין ",  אמר מנכ"ל נייקי ,  מרק פרקר ,  בעת פרסום הדו"חות . " התוצאות שפירסמנו היום מחזקות את האמונה שלנו כי כאשר אנחנו מתחברים לצרכנים בדרכים עמוקות ומשמעותיות החל מתפיסת המוצר וכלה בחוויית המותג שלנו ,  אנחנו מגדילים את נתח השוק שלנו ונהנים מצמיחה מתמשכת ברווחים ",  הוסיף.אנליסטים הביעו באחרונה חשש כי נייקי - אחד הספונסרים היחידים שלא נטשו את כוכב הגולף טייגר וודס בעקבות שערוריית הבגידות באשתו - עלולה להיפגע עקב הפרשה .  עם זאת ,  רבעון הכספים שאת תוצאותיו פירסמה נייקי היום - שהחל בתחילת בדצמבר והיה רבעון הכספים המלא הראשון של החברה מאז פרוץ השערוריה - הפריכו ככל הנראה את ההערכות הללו.בניגוד למפרסמים וספונסרים רבים אחרים ,  נייקי לא נטשה את וודס בעקבות הפרשה והתמידה בהסכמי החסות עם הספורטאי המפורסם .  הכנסותיו של וודס מהסכמי חסות עם נייקי מוערכות ב-40 מיליון דולר בשנה.וודס ,  הספורטאי העשיר בעולם ,  ננטש בחודשים האחרונים על ידי רבים מהמפרסמים והספונסרים שלו בעקבות שערוריית בגידות באשתו .  בין החברות שביטלו הסכמי חסות עמו נמנות at & t ,  אקסנצ'ר וגייטורייד .
 
נייקי משאירה את פרשת טייגר וודס מאחור :  הכפילה הרווח הרבעוני ;  המניה עולה ב-3% לאחר הסגירה
ענקית מוצרי הספורט עלתה על תחזיות האנליסטים בשורה התחתונה והעליונה כאחת ;  צמיחה של 7% במכירות

