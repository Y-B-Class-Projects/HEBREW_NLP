הדולר יורד נמוך :  3.73 שקלים בלבד
למרות התערבות מצד בנק ישראל - נקבע שערו היציג של המטבע האמריקאי בשפל של יותר מחודש .  האם הדולר יגיע בדרך לשיא שלילי חדש ? 
הדולר הוסיף להיחלש היום בשיעור ניכר ואיבד קרוב ל-0.5% מערכו במסגרת המסחר במטבע חוץ .  שערו היציג נקבע בסופו של יום על ידי בנק ישראל ברמה של 3.731 שקלים בלבד .  מדובר בשער הנמוך ביותר שנקבע למטבע מאז תחילת חודש פברואר השנה .  עם זאת ,  המטבע עדיין רחוק למדי מרמת השפל הקשה שאפיינה אותו בחודש ינואר האחרון אז הגיע הדולר לשיא שלילי של 3.66 שקלים בלבד .
 לאור ההיחלשות המשמעותית בשער המטבע האמריקאי התערב היום בנק ישראל במהלך המסחר בניסיון לשנות את המגמה השלילית ולהביא להתחזקות השער .  הנגיד סטנלי פישר הורה בשעות הצהרים על רכישת 100 מיליון דולר מקופת בנק ישראל ,  אך התערבותו לא הצליחה להביא לשינוי משמעותי מעבר לטווח של כמה דקות והמטבע האמריקאי חזר לאבד מערכו עד תום יום המסחר במט"ח .  
כעת נסחר הדולר בשוק המט"ח העולמי ביציבות אל מול המטבעות המובילים .  מאחר והמסחר במט"ח מתנהל גם בימי שישי - צפוי מחר להתחדש המסחר בדולר כשהוא מצוי בשער נמוך זה בדרך לקביעת שער יציג חדש בשעות הצהרים - שיישאר בתוקף עד ליום שני הקרוב .
 
הדולר יורד נמוך :  3.73 שקלים בלבד
למרות התערבות מצד בנק ישראל - נקבע שערו היציג של המטבע האמריקאי בשפל של יותר מחודש .  האם הדולר יגיע בדרך לשיא שלילי חדש ? 

