ויליפוד מתכננת לגייס כ-65 מיליון שקל מהציבור בהנפקת אג"ח שקליות ללא בטוחה
הגיוס מהמוסדיים בשבוע שעבר הסתכם ב-52 מיליון שקל ;  מידרוג אישרה דירוג A3 להנפקה
חברת המזון מציעה החל מהיום לציבור אגרות חוב חדשות מסדרה ד' .  בכוונת החברה לגייס 65.1 מיליון שקל מהציבור בנוסף ל-52 מיליון שקל שגייסה ויליפוד ממשקיעים מוסדיים בשבוע שעבר .  אגרות החוב החדשות ישאו ריבית שנתית משתנה המשתווה לזאת המשולמת למחזיקי אגרת ממשלתית 817  ( 1.69% )  ,  בתוספת מרווח מקסימלי של עד 3.4%.אג"ח ד' לא נמצאות בבטוחה או בשעבוד ועתידות להיפרע בדצמבר 2015 .  כמו כן הן אינן צמודות מדד .  חברת דירוג האשראי מדרוג ,  אישרה לסדרה ד' דירוג 3a עם אופק יציב .  החברה מייעדת את התמורה שתתקבל בעבור הגיוס להרחבת הפעילות באמצעות מיזוגים עם חברות בתחום המזון .  בין המשקיעים המוסדיים שהגישו הזמנות לרכישת אגרות החוב החדשות נמנים מילניום ,  גאון ,  מנורה והראל.חברת ויליפוד עוסקת בעיקר ביבוא ,  בשיווק ובהפצה של מגוון מוצרי מזון בישראל .  הסדרה הקיימת ,  המורכבת מאג"ח ב' ,  נסחרת נכון לשעת הסגירה אתמול ,  בתשואה של 3.4% ועתידה להיפרע סופית באפריל 2011 .  סדרה ב' נושאת ריבית שנתית של 3.25% וצמודה למדד המחירים לצרכן .
 
ויליפוד מתכננת לגייס כ-65 מיליון שקל מהציבור בהנפקת אג"ח שקליות ללא בטוחה
הגיוס מהמוסדיים בשבוע שעבר הסתכם ב-52 מיליון שקל ;  מידרוג אישרה דירוג A3 להנפקה

