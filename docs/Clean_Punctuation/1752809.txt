רייטינג שבועי :  כן ,  שוב מאסטר שף
נתוני הפתיחה הטובים של  " רוקדים עם כוכבים "  הרימו את כל שבוע הצפייה לשיאים חדשים .  כל ערב ניצח את קודמו ,  עד שבראש התבססה  " מאסטר שף "  על שני פרקיה . " מעצר בית "  ממשיכה לדשדש
זה היה שבוע של שיאי צפייה ,  כאילו היה מדובר באמצע החורף .  לרשת שתי תכניות בעשירייה הראשונה של טבלת הרייטינג השבועית עם מספרים שכבר מזמן לא נרשמו אצלה ,  אבל שתיהן היו חלק משבוע ההשקה של  " רוקדים עם כוכבים ",  שעוד תצטרך להוכיח בשבועות הקרובים שלא היה מדובר רק בסקרנות ראשונית אחרי קמפיין קידום אגרסיבי במיוחד .  תכנית הפתיחה ,  מיום שני ,  תופסת את המקום השלישי עם 28.3% וזו שהגיעה למחרת ,  מקום אחד מתחתיה ,  עם 27.8% .
 על שני המקומות הראשונים בטבלה השבועית משתלטת  " מאסטר שף "  ברעש גדול .  תכנית מוצ"ש שוברת את מחסום ה-30 ורושמת נתון מדהים לשלב כזה של העונה  31.8% .  התכנית של יום חמישי במקום השני ,  עם מספרים קטנים רק במעט  29.7% .  קשה היה להתעלם השבוע מהעובדה שמאז השקת  " רוקדים "  ברשת ,  הרייטינג של תכניות קשת הלך וגדל מדי יום ,  עד אשר הובטח כי בראש הטבלה השבועית תתייצב תכנית שלה ,  מה שמיד גרם לכל תאוריות הקונספירציה בתעשייה להתאוורר מחדש .
 עוגן הפריים טיים השני של קשת , " אל תפיל את המיליון ",  חוזרת למספרים נורמליים .  התכנית של יום רביעי עם 27.5% במקום החמישי ,  וזו של שישי סוגרת את העשירייה עם 21.7% . " חיים אחרים ",  שנהנית עד אין קץ מהעובדה שהיא משודרת מיד אחרי  " מאסטר שף "  מתמקמת במקומות השביעי והשמיני עם 23% ו22.9% .  
כמו בשבועות הקודמים , " מעצר בית ",  מסתמנת כאכזבת הרייטינג היחסית של סתיו 2010 של קשת .  הפרק ביום רביעי רושם 18.6% במקום ה-11 וזה של שישי ,  15.6% ,  במקום ה-15 .  שתי התכניות הראשונות של  " אולפן לילה "  עם תמר איש שלום ,  רושמות 16.3% ו14.6% ,  אך גם הן מרוויחות מהמקפצה שהותירה  " רוקדים ".  
חדשות 2 עם ממוצע שבועי של 21.8% במקום התשיעי ,  שלוש מקומות מתחת לחדשות השבת עם 24.1% .  חדשות 10 עם ממוצע של 11.7% בממוצע ,  אך הנתון הלא רע יחסית הזה שלה ,  מעניק לה רק את המקום השלישי בין התכניות הנצפות ביותר של הערוץ ,  כשמקדימות אותה  " לרדת בגדול "  עם 13.3% ומשחק הכדורסל בין מכבי ת"א לפרטיזן בלגרד שרשם 11.9% .
 בערב שבת , " אולפן שישי "  עם 18% ,  יומן בערוץ 1 עם 6% ו-"השבוע ",  גרסת הסטנד ביי ,  בערוץ 10 ,  עם 4.1% בלבד .
 
רייטינג שבועי :  כן ,  שוב מאסטר שף
נתוני הפתיחה הטובים של  " רוקדים עם כוכבים "  הרימו את כל שבוע הצפייה לשיאים חדשים .  כל ערב ניצח את קודמו ,  עד שבראש התבססה  " מאסטר שף "  על שני פרקיה . " מעצר בית "  ממשיכה לדשדש

