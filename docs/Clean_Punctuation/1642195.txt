הנער נכווה ממיחם  ויפוצה ב-300 אלף שקל
נער בן 18 שנכווה קשות ממיחם בבית הכנסת כשהיה בן 7 יקבל פיצויים בסך 300 אלף שקלים מעיריית ת"א ומעמותת  " אל המעיין ".  רופא קבע כי הוא סובל מצלקת גדולה בידו ומנזק פסיכולוגי
עיריית תל אביב ועמותת  " אל המעיין "  ישלמו 300 אלף שקל לנער בן 18 אשר נכווה קשות לפני יותר מ-10 שנים בעת שנכח בפעילות שהתקיימה בבית כנסת בעיר .  על פי התביעה שהגיש הצעיר באמצעות עו"ד כרמי בוסתנאי נגד שני הגופים ,  הוא השתתף בפעילות נוער שקיים בית הכנסת במקלט .  מכיוון שהיה מדובר בערב שבת ,  סמוך למקרר במטבחון שבמקלט הונח מיחם מים חשמלי עם מים רותחים  כאשר כבל החשמל שלו הועבר מעל מקרר .
 בתביעה נטען שאחד הילדים במקום ניסה לפתוח את המקרר ,  וכתוצאה מכך נמתח כבל החשמל של המיחם ,  משך את המיחם והפיל אותו ארצה .  המים הרותחים נשפכו על התובע ,  והוא הובהל לבית החולים איכילוב - שם אושפז במשך כשלושה שבועות ,  במהלכם עבר ניתוח של כריתת רקמות והשתלת עור .  
רופא שבדק אותו קבע שהוא סובל מצלקת גדולה במיוחד ביד שמאל ,  ובנוסף נגרם לו נזק פסיכולוגי והוא סובל ממגבלות תפקודיות ביד שמאל וגם בירך וברגל שמאל .  
בתביעה נטען ש"אל המעיין "  התרשלה בכך שהמיחם הוצב במקום לא מתאים ,  לא כוסה כראוי ולא חוזק למקומו .  עיריית תל אביב ,  כך נטען ,  התרשלה בכך שלא קיימה בקרה הולמת על הפעילות שבמקלט .
 בתחילת תבע הצעיר 900 אלף שקלים בגין הסבל שנגרם לו וההפסדים הספיים הנלווים לתאונה  אך כשלוש שנים לאחר הגשת התביעה ,  הגיעו הצדדים לפשרה שאושרה לפני כשבוע בבית משפט השלום בתל אביב .
 
הנער נכווה ממיחם  ויפוצה ב-300 אלף שקל
נער בן 18 שנכווה קשות ממיחם בבית הכנסת כשהיה בן 7 יקבל פיצויים בסך 300 אלף שקלים מעיריית ת"א ומעמותת  " אל המעיין ".  רופא קבע כי הוא סובל מצלקת גדולה בידו ומנזק פסיכולוגי

