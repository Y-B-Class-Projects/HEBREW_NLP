ארגנטינה :  המירוץ לאליפות יוכרע במחזור הסיום
אסטודיאנטס עשתה את שלה עם 0:4 גדול על ריבר ,  אלא שה-0:2 של ולז על הורקאן השאיר אותה בתמונה ,  עם שתי נק' פחות
המחזור ה-18 בארגנטינה נמשך הערב  ( רביעי )  עם שני משחקים בלבד אמנם  ( ואחד נוסף שהתקיים קודם לכן )  ,  אך כאלה שטמנו בחובם משמעות גדולה .  אסטודיאנטס ,  המוליכה ,  כבר ראתה כיצד היא מבטיחה את האליפות מחזור אחת לפני תום העונה ,  כאשר הוליכה על על ריבר פלייט ושמעה שסגניתה ,  ולז סארספילד ,  מתקשה לכבוש מול הורקאן ,  אלא שבסופו של דבר שתי המוליכות ניצחו :  אסטודיאנטס מחצה את ריבר 0:4 גדול ,  ולז גברה על הורקאן 0:2 .  המשמעות ?  הפער בצמרת נותר שתי נקודות וזהות האלופה תוכרע במחזור האחרון ,  כאשר אסטודיאנטס תארח את ארסנאל וולז תפגוש את ראסינג קלאב .
 המוליכה של אלחנדרו סאבלה עשתה את שלה הערב ,  ובגדול ,  עם 0:4 מהדהד במונומנטאל .  לאנדרו דסבאטו מצא יופי של תזמון להרשית בפעם הראשונה העונה ,  כאשר העלה את המוליכה ליתרון כבר בדקה השניה .  מתיאס סאנצ'ז קבע 0:2 ממש לפני ההפסקה ,  כאשר את החגיגה חתמו מרקוס רוחו  ( 47 )  וגבריאל מרקאדו  ( 57 )  ,  בערב גדול של שחקני ההגנה .
 כאמור ,  לולז זה הלך קצת יותר קשה .  אחרי חמישים דקות של משחק בוודאי שמעו בסגנית המוליכה את התוצאה המקבילה של אסטודיאנטס ,  ובמצב העניינים הנוכחי ,  כאשר הקבוצה ריקרדו גארקה עמדה על 0:0 מול הורקאן ,  האליפות הולכת לאסטודיאנטס .  ואז השתלט על העניינים ג'ונתן כריסטלדו ,  שהבקיע גם בשבוע שעבר ,  וקבע 0:1 בדקה ה-52 .  החלוץ בן ה-21 אף דאג לקבוע את תוצאת המשחק בדקה ה-83 ,  ולסדר לחובבי הארפטורה מחזור סיום הכי מותח שאפשר .
 גודוי קרוז וראסינג קלאב נאבקו על המקום הרביעי ,  אבל המשחק ביניהן הסתיים ב-1:1 ,  אחרי שחאירו קסטיז'ו  ( 7 )  הוביל עם שער לגודוי קרוז ואיבן פיז'וד השווה  ( 42 )  .  
 *  במשחק נוסף ניצחה ארסנאל את קולון 1:2 משערים של קלאודיו מוסקה  ( 39 )  ומתיאס אלוסטיסה  ( 67 )  .  מרסלו גוקס רק איזן זמנית  ( 49 )  .
 
ארגנטינה :  המירוץ לאליפות יוכרע במחזור הסיום
אסטודיאנטס עשתה את שלה עם 0:4 גדול על ריבר ,  אלא שה-0:2 של ולז על הורקאן השאיר אותה בתמונה ,  עם שתי נק' פחות

