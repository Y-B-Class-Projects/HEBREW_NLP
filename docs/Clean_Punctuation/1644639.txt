סב הורשע באונס נכדתו במשך 13 שנה
בית המשפט הרשיע גבר בן 77 ,  תושב פתח תקווה שנהג להתעלל מינית בנכדתו מאז שהיתה בת ארבע .  בתו של הסב : " הוא רצח לי את הילדה "
  ( צילום :  עוז מרון ,  עריכת וידאו :  יאיר דניאל ) 
בית המשפט המחוזי בתל אביב הרשיע הבוקר  ( חמישי )  תושב פתח תקווה בן 77 באונס נכדתו במשך 13 שנה ,  מאז שהייתה בת ארבע .  הנאשם הורשע בביצוע שורה ארוכה של מעשי סדום והתעללות מינית .  כתוצאה מכך הצעירה ,  בת 30 היום ,  ניסתה להתאבד מספר פעמים והחלה לסבול מהפרעות אכילה בגיל צעיר .  
על פי כתב האישום ,  לאחר שהורי הצעירה התגרשו טסה האם לחו"ל והשאירה את הנכדה במשך חודש בבית סבה וסבתה .  הסב נהג לרחוץ את הילדה ותוך כדי ביצע בה מעשי סדום ,  בעודו אומר לה שהיא  " מלוכלכת "  ולכן אביה עזב המשפחה .  במקרה אחר ביצע בה מעשים מגונים בעת שלימד אותה לשחות ואיים לרצוח אותה אם תגלה על המעשים .  הסב אף אנס את נכדתו במהלך חופשה משפחתית באילת ובמקרה אחר אילץ אותה לבצע בו מין אוראלי ,  לאחר שסירבה לאכול ארוחה שהכינה סבתה .  
כתב האישום הוגש לפני שנתיים ,  לאחר שהצעירה התארסה והתוודתה מול משפחתה וסבה במפגש משפחתי מיוחד ,  מטיחה בסב את האשמותיה .  באופן יוצא דופן ,  מכוון שהפרקליטות חששה כי הצעירה עלולה להתאבד במהלך המשפט ,  העידה הנכדה עוד לפני שלב ההוכחות במשפט .
 השופטים בדעת רוב דחו את טענת ההגנה לפיה מדובר בזיכרון מושתל - שהיא מאמינה שהמעשים אכן התבצעו אמנם בפועל לא כך היה - וקיבלו את עדותה .  השופטים קבעו שהעובדה שהמתלוננת לא חשפה בפני אמה או אחרים את הפגיעות בזמן אמת או זמן קצר לאחר מכן ,  אינה פוגעת באמינותה ,  וכי ההשתהות בחשיפת הפרשייה היא אחד מסימני תופעת גילוי העריות ,  הכרוכה בטראומה ,  סוד והשתקה .  לדברי דעת הרוב , " הסוד הוא אדן עליו נשענת ההתעללות המינית .  הוא המאפשר את קיומה והוא שמשמר את הימשכותה על פני פרקי זמן ארוכים ומונע את הפסקתה .  הקורבן עצמו ,  שאינו רוצה להאמין לקיום ההתעללות ,  שומר עליה לעיתים בסוד גם בפני עצמו ".  
אמה של הנכדה אמרה לאחר הקראת הדין כי הסב  " רצח את בתה "  ואילו בני משפחתה שסירבו להאמין לה  " ביצעו בה וידוא הריגה ".  היא קראה לכל ההורים שבנותיהם טוענות שעברו התעללות מינית שלא לנטוש ולתמוך בהן לכל אורך הדרך .  התובעת ,  עו"ד שרון משעל ,  אמרה כי היא שמחה שבית המשפט קיבל את עדות המתלוננת במלואה והוסיפה שהצעירה מאושרת ,  אך עדיין בהלם לנוכח תוצאות הדיון .
 השופט שמואל ברוך כתב בדעת מיעוט שיש לזכות את הנאשם מחמת הספק ,  זאת מכיוון שאף אחד מבני המשפחה או המומחים שחיזקו אותה בזמן אמת לא זיהו שהיא קורבן להתעללות מינית ,  ושמסקנות המומחים שהעידו במשפט קבעו כי סימני הטראומה התגלו רק לאחר שהמתלוננת חשפה את טענותיה ,  ועל כן לא ניתן להרשיע את הסב .
 טרם נקבע תאריך למתן גזר הדין במשפט זה .  העונש המירבי במדינת ישראל על עבירת אונס בישראל הוא 20 שנה ,  ומשום שמדובר במתלוננת אחת ומתוך התחשבות בגיל הנאשם ,  יש להניח כי השופטים לא יתנו עונש מצטבר העולה על מספר השנים המירבי .
 
סב הורשע באונס נכדתו במשך 13 שנה
בית המשפט הרשיע גבר בן 77 ,  תושב פתח תקווה שנהג להתעלל מינית בנכדתו מאז שהיתה בת ארבע .  בתו של הסב : " הוא רצח לי את הילדה "
 
