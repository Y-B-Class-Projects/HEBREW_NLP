 " גם בתל אביב יהיה קולנוע פלסטיני "
 במחווה שנערכה בסינמטק ת"א לביה"ס לקולנוע ערבי-פלסטיני בנצרת ,  הכריזו מייסדיו על חלומם :  בי"ס דומה בתל אביב .  אם תרצו ,  אין זו אגדה ? 
לא רבים יודעים זאת אבל מאז שנת 2005 פועל בנצרת בית ספר ערבי-פלסטיני לקולנוע .  ייסד אותו הקולנוען ענאן בראקת ,  אדם ששיערו אסוף בצמה והוא לעולם לא נמצא באותו מקום יותר מדקה .  המנהל האדמיניסטרטיבי הוא עבד נאטור ,  אדם גבוה למדי שמדבר על חלומות באופן הפוך לאנרגטיות של בראקת  באיטיות שנועדה להבהיר עד כמה הוא רציני .  ולשניהם יש חלום :  בית ספר לקולנוע ערבי-פלסטיני בתל אביב .  אלא שכבר באירוע שנערך אמש  ( רביעי )  בסינמטק תל אביב כמחווה לבית הספר בנצרת וכמעין הנחת אבן פינה רוחנית לבית הספר התל אביבי  ( שכן ,  ייקח זמן רב עד שיקום מבנה פיזי למוסד שכזה )  ,  נתקלו בראקת ונאטור במכשול הראשון שלהם . " אני מאוד כועס על התקשורת ועל האורחים הישראלים שהזמנו ",  אמר בארקת לוואלה !  תרבות . " מבלי להזכיר שמות ,  שלא אפגע ,  אני מאוכזב מכל אלו שמתיימרים להציג עצמם כאוהבי תרבות ערבית ,  אמרו שיבואו ולא באו ".  
רשימת התודות שהוקראה בסוף הערב כללה את עידו רוזנבלום ,  ליאור אשכנזי ,  רמי הויברגר וארקדי דוכין .  איש מהם לא נכח .  בראקת אף חזר והודה לנעמי שחורי ,  מנהלת המחלקה לקולנוע במדרשה לאמנות של המכללה האקדמית בבית ברל ,  אך גם היא לא נכחה במקום .  היחידים שכן הגיעו היו יוסף  ( ג'ו )  סוויד והבמאי אייל סיון .
 בראקת : " החיים שלי קצרים ,  אני רוצה לעשות את הדברים עוד בימי חיי .  אין לי תקופה אחרת ".  
נאטור : " תל אביב היא שלי כמו של כל אחד אחר .  אני מגיע מקלנסווה במקור ,  אבל אני גר בתל אביב שנים רבות ואני לא פחות תל אביבי מכל אחד אחר .  לכן גם פה יהיה קולנוע פלסטיני ,  לא תהיה לאף אחד ברירה ". 
נאטור : " יש לנו יכולת ספיגה אדירה .  אני מוכן ". 
התשתית הרוחנית לבית הספר התל אביבי הונחה אתמול ,  כאמור ,  עם הקרנת שלושה סרטים קצרים שנוצרו במסגרת בית הספר בנצרת ,  כולם בשפה הערבית עם תרגום לאנגלית בלבד ,  ומשום מה ללא אפילו אות אחת בעברית . 
" אני מנסה לבנות תשתית של אנשים ,  אם הם שמאלנים זה בסדר ,  שהמשותף להם הוא עמדה פוליטית אוהדת לתרבות הפלסטינית ",  אומר בראקת . " אמנם אין הרבה אנשים כאלו ,  אבל לי לא אכפת אם הם שמאל רדיקלי או שמאל לא רדיקלי ,  כל עוד הם ישנם .  אני גם לא מאמין שקולנוע פלסטיני זה עניין גיאוגרפי בכלל ".   
" האירוע הזה היה משמח מאד ",  אמר אלון גרבוז ,  מנהל הסינמטק ,  לוואלה !  תרבות ,  לאחר שהצהיר מעל לבמה כי ישמח לארח את בית הספר  " בכל פעם שלא ייתנו לכם להקרין סרטים ".  אגב הצטרפותו של היועץ המשפטי לממשלה לתביעה נגד  " ג'נין ג'נין ",  רצוי להזכיר שהסרט השנוי במחלוקת הוקרן ביוזמתו של גרבוז בסינמטק תל אביב .  לפיכך ,  אין מי שמכיר טוב ממנו את יכולתה המוטלת בספק של התרבות הישראלית לקבל לתוכה חברים חדשים שמבקשים להראות לה זווית אחרת : " הם יצטרכו חזון ולדעת מה הם רוצים ",  אמר גרבוז . " אנחנו נשמח לעזור להם ,  אבל הם חייבים להיות עצמאיים ".  נאטור ,  מצדו ,  אמר מעל לבמה כי הוא מבקש רק שלושה דברים מהעיר תל אביב : " אהבה ,  קולנוע וחופש ".   " כיצד לא הזכיר כסף ",  נשאל נאטור על ידי וואלה !  תרבות בתום האירוע . " הכסף יבוא מאהבה ",  ענה ,  והחיוך שלו היה כשל אדם שמבין שעד כמה שמדובר באמנות קונספטואלית בתל אביב ,  לאנשים יש סימפטיה רק לזן מאד מסוים שלה .

" גם בתל אביב יהיה קולנוע פלסטיני "
 במחווה שנערכה בסינמטק ת"א לביה"ס לקולנוע ערבי-פלסטיני בנצרת ,  הכריזו מייסדיו על חלומם :  בי"ס דומה בתל אביב .  אם תרצו ,  אין זו אגדה ? 

