קרא בטורקיה : " טעות הפקיד לא תפגע ביחסים "
 סגן השר המבקר במדינה הביע תקווה שהיחסים בין שתי המדינות יחזרו לקדמותם . " המנהיגים האיסלמים יכולים לעשות הרבה יותר מפוליטיקאים "
" טעות של פקיד אחד או שניים לא תפגע ביחסי טורקיה-ישראל ".  כך אמר היום  ( רביעי )  סגן השר לפיתוח אזורי איוב קרא ,  במסיבת עיתונאים שהתקיימה באיסטנבול ,  בנוכחות אנשי דת מישראל והמנהיג האיסלמי עדנן אוקטר .  קרא התייחס גם לסוגיית שליט : " המנהיגים האיסלמים יכולים לעשות הרבה יותר מפוליטיקאים ,  בכל הנוגע לסוגיית שליט .  מר אוקטר הבטיח לנו שיעשה הכל למען השבת החייל החטוף משבי חמאס ".  בתגובה לדברים ,  אמר לוואלה !  חדשות נועם שליט ,  אביו של החייל החטוף ,  כי הוא  " שמח על כל מי שמוכן לעזור ". 
במסיבת העיתונאים נכחו עשרות אנשי תקשורת מכל העולם ,  אך מעל כולם בלטה כתבת הטלוויזיה האירנית שהעדיפה לשאול את קרא על היחס האגרסיבי של הממשל הישראלי כלפי תושבי עזה .  הכתבת אף ציינה את הגינוי הרשמי שפרסם האו"ם בנושא .  
קרא לא נותר אדיש ותקף בחזרה : " עם כל הכבוד לאו"ם ,  אנחנו חיים בישראל .  עזבנו את עזה ,  אך הם ממשיכים להפציץ אותנו יום אחר יום .  אנחנו רוצים שלום יותר מההנהגה שיושבת בעזה .  כערבי ,  אני אומר את הדברים בצורה ברורה  ישראל עושה צעדים לקראת הפלסטינים ,  אך מהצד השני אין תגובה .  ההנהגה בעזה לא רוצה שלום ".  לדברי קרא , " ישראל מקווה שיבוא היום בו תהיה הנהגה ראויה ברצועה  הנהגה איתה אפשר יהיה למצוא פתרון .  מדובר באינטרס שלנו ושל האזור כולו ". 
אוקטר חזר על הדברים אותם אמר אמש לוואלה !  חדשות ,  וטען כי הוא נמצא בקשר רציף עם נעם שליט ,  שצפוי להגיע ,  כך לדבריו ,  לטורקיה בימים הקרובים .  אוקטר גם התייחס פעם נוספת להתפתחות המפתיעה מטהרן .  לטענתו ,  במסרים שהעביר לאחמדינג'ד ביקש להפסיק בנאומים האנטישמים וביחס המזלזל כלפי ישראל .  לדבריו ,  חל שיפור בעניין ,  ובחודשים האחרונים לא נשמעו נאומים אנטישמיים מפי מנהיג אירן .  אוקטר גם ציין שאין משבר בין ישראל לטורקיה ,  וכל מה שנכתב ונאמר בנושא הוא מלאכותי בלבד ,  ואין לו אחיזה במציאות .
 במהלך מסיבת העיתונאים דיבר גם הכומר דמיטרי מוסא . " הנוכחות שלנו באיסטנבול שולחת מסר של אהבה בין כל הדתות בעולם .  אני מודה למר אוקטר שהזמין אותנו לטורקיה ,  במסר של אהבה ושלום  אתה איש גדול ששינה את התדמית של האיסלם בכל רחבי העולם ",  אמר .  המשלחת הישראלית תשוב לישראל מחר בשעות הצהריים .
 
קרא בטורקיה : " טעות הפקיד לא תפגע ביחסים "
 סגן השר המבקר במדינה הביע תקווה שהיחסים בין שתי המדינות יחזרו לקדמותם . " המנהיגים האיסלמים יכולים לעשות הרבה יותר מפוליטיקאים "
 
