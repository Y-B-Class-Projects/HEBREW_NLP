פונלאנטן הרשים באימון הראשון בהפועל ת"א
שחקן בקבוצה אמר : " יש לו המון כדורגל והוא יכול לעזור לנו ".  טועמה צפוי לפתוח נגד הפועל באר שבע ,  גוטמן נזף בשחקנים
חלוץ הפועל תל אביב איתי שכטר נחת היום  ( חמישי )  בצהריים בסרביה כדי לקבל טיפול אצל  " המכשפה "  בבלגרד .  כידוע ,  שכטר סובל מקרע חלקי בשריר ועושה כעת את כל המאמצים בכדי להיות כשיר למשחקים מול מכבי חיפה ובנפיקה .  לאור הצלחת הטיפול בפעם שעברה ,  חזר החלוץ לסרביה על מנת לזרז את החלמתו .
 ללא שכטר ,  הפועל תל אביב ערכה הערב אימון ראשון עם סגל מלא לקראת המשחק בשבת נגד הפועל באר שבע .  הקשר יוהאן פונלאנטן הצטרף לאימוני הקבוצה בפעם הראשונה .  השוויצרי שעבר את הבדיקות הרפואיות יחל מספר ימי התרשמות במועדון שלאחריהם יוחלט אם להחתימו .  בכל מקרה השחקן עבר בדיקות כלליות ,  כשצפויות לו בדיקות נוספות בברכו ,  כדי לאמוד את מצב הפציעה שלו .  שחקנים בקבוצה התרשמו מהיכולת של השוויצרי ואחד מהם אמר : " נראה שיש לו המון כדורגל והוא יכול להוסיף לנו המון ,  למרות שדווקא בעמדה שבה הוא משחק יש לנו הרבה מאוד שחקנים טובים ". .בחזרה למשחק נגד הפועל באר שבע בשבת ,  לגוטמן ישנן מספר התלבטויות ,  אם כי נראה שסלים טועמה יפתח אחרי שהוא תורגל בהרכב לכל אורך האימון .  אחת מההתלבטויות היא בין בן סהר לשי אבוטבול ,  כשבכל מקרה שאחד מהם יפתח ,  ערן זהבי יתופקד בצורה אחרת .  בעמדת המגן הימני דני בונדר תורגל על חשבונו של עומרי קנדה ,  שהציג יכולת חלשה בשני המשחקים האחרונים של הקבוצה .  
גוטמן עצלמו היה מאוד עצבני באימון ונזף בשחקניו : " הסתכלתי על שני המשחקים האחרונים שלכם ונראה שאין לכם את המחויבות שהייתה לכם פעם .  עכשיו אני אחזור אחורה ללמד אתכם שוב מהי הגנה של ארבעה בקו אחד ומה זה להיות קרובים בקישור .  אני מקווה שהכל יחזור אליכם מהר ".  
הקבוצה תעלה בשבת עם חולצות ורודות אל כר הדשא כחלק משיתוף פעולה עם עמותת אחת לתשע בניסיון להגביר את המודעות לסרטן השד .  אל המשחק הם יופיעו עם מדיהם הרגילים . " אני חייב להודות שבהתחלה היה לי מוזר לחשוב עלי ועל השחקנים בקבוצה בצבע הוורוד ",  אמר גילי ורמוט . " לאחר שהבנתי בדיוק במה מדובר מיד הסכמתי שיש פה מסר ומטרה חשובה .  אני קורא לכל אוהדות הפועל ולכל האוהדים להצטרף למאבק בסרטן השד ולהבין שגילוי מוקדם ומודעות לבדיקות יכולים להציל חיים ". 
אליפות הבעיטות החופשיות בהשתתפות סלים טועמה תשודר בספורט1 .  התחרות תתקיים בלאס וגאס ב-27 לדצמבר ,  ומלבד לטועמה תכלול גם את בקהאם ,  מסי ,  דל פיירו ,  באלאק ,  צ'אבי ואחרים .  המנצח יזכה במיליון דולר .
 התחרות תכלול בעיטות מ-18 ,  21 ו-25 מטר ,  בהשתתפות בופון ,  דייויד ג'יימס ודידה .  טועמה : " כיף להיות חלק מהמעמד הזה יחד עם כל השמות הגדולים האלה ,  ומשמח לדעת שהאוהדים מישראל יוכלו לראות ולעודד מכאן ". 
 ( עדכון ראשון :  16:27 ) 

פונלאנטן הרשים באימון הראשון בהפועל ת"א
שחקן בקבוצה אמר : " יש לו המון כדורגל והוא יכול לעזור לנו ".  טועמה צפוי לפתוח נגד הפועל באר שבע ,  גוטמן נזף בשחקנים

