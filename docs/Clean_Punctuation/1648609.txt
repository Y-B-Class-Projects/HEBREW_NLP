גלעד אלטשולר : " אם רוצים להפחית את דמי הניהול - שיחזירו את קופות הגמל לבנקים "
" היום ההוצאה המשפחתית הכי גבוהה זה על סלולר ;  למה אף אחד לא מחוקק בנושא הזה ?  "
" גם ככה יש מלחמה על דמי הניהול בין בתי ההשקעות והשוק מספיק תחרותי .  אנחנו לא נמצאים במונופול .  היום ההוצאה המשפחתית הכי גבוהה זה על סלולר ומשום מה - על זה אף אחד לא מדבר .  שגם שם יעשו חוק של מקסימום מחיר ",  כך אמר היום גלעד אלטשולר מבעלי בית ההשקעות אלטשולר-שחם בשיחה עם themarker.אלטשולר הגיב להצעת החוק שהגישו חברי הכנסת חיים כץ  ( ליכוד )  ,  שלי יחימוביץ’  ( עבודה )  ואילן גילאון  ( מרצ )  הקובעת הגבלה על דמי הניהול בחסכונות השונים .  על פי ההצעה ,  דמי הניהול בקרנות פנסיה חדשות מקיפות - לא יעלו על 3.5% מהתשלומים השוטפים לקופת הגמל בתוספת 0.2% מהסכום המצטבר בחשבון העמית בקופת הגמל .  דמי הניהול בביטוחי מנהלים - לא יעלו על 4% מהתשלומים השוטפים לקופת הגמל בתוספת 1% מהסכום המצטבר בחשבון העמית בקופת הגמל .  דמי הניהול בקרנות פנסיה חדשות כלליות ,  קופות גמל וקרנות השתלמות - לא יעלו על 0.7% מהסכום המצטבר בחשבון העמית בקופת הגמל.אלטשולר תוקף את חברי הכנסת ואומר : " זה לא פשוט להגיד בואו נגביל את דמי הניהול .  לבתי ההשקעות יש מערכות ענקיות שצריך לקיים אותן ,  מערכות מחשוב ובקרה ,  דירקטורים ורגולציות שמביאים לעומס הוצאות ומישהו צריך לשלם את זה ". עוד הוא מוסיף בציניות : " כשרכשנו את קופות הגמל מהבנקים ברפורמת בכר ,  אף אחד לא דיבר על הפחתת דמי ניהול .  הם רוצים להפחית ?  אז שיחזירו את הקופות לבנקים ". 

גלעד אלטשולר : " אם רוצים להפחית את דמי הניהול - שיחזירו את קופות הגמל לבנקים "
" היום ההוצאה המשפחתית הכי גבוהה זה על סלולר ;  למה אף אחד לא מחוקק בנושא הזה ?  "
 
