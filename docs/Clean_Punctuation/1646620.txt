צ'רלי שין עוזב את  " שני גברים וחצי "  לטובת גמילה
נציג רשמי של השחקן הודיע כי שין יאשפז את עצמו כ"אמצעי מניעה "  ולכן הוא נאלץ לקחת הפסקה מתפקידו באחת הקומדיות המצליחות בארצות הברית בשנים האחרונות
השחקן צ'רלי שין ייכנס לתהליך גמילה ויעזוב לתקופה את הסדרה  " שני גברים וחצי ".  נציג רשמי של השחקן שחרר הצהרה בשמו בה הוא אומר כי  " כצעד מונע ,  שין נכנס לגמילה וייקח הפסקה מהסדרה בכיכובו ,  'שניים וחצי גברים' .  הוא מבקש כי פרטיותו תכובד ".  הדובר לא הוסיף מהי מהות הגמילה שיעבור שין ,  בעל עבר של התמכרויות לסמים ואלכוהול .  
שין נעצר ב-26 בדצמבר באספן שבקולורדו בחשד שתקף את אשתו ,  ברוק מולר והוא עתיד להופיע בפני בית המשפט ב-15 במרץ .  השבוע עזבה אשתו את מרכז הגמילה בו שהתה בעצמה בשל חשד להפרת החיסיון הרפואי שלה על ידי צוות המקום . 
" שני גברים וחצי "  של רשת CBS נחשבת לאחת הקומדיות המצליחות של השנים האחרונות בארצות הברית .  הסדרה זכתה לרייטינג רב ב-6 העונות המלאות ששודרו עד כה ןבימים אלו משודרת בארצות הברית העונה השביעית של הסדרה ,  שעתידה להסתיים בחודש מאי .  כמו כן ,  הסדרה היתה מועמדת לפרסי אמי ,  גלובוס הזהב וגילדת שחקני המסך .  רשת CBS טרם הגיבה להודעתו של שין .
 
צ'רלי שין עוזב את  " שני גברים וחצי "  לטובת גמילה
נציג רשמי של השחקן הודיע כי שין יאשפז את עצמו כ"אמצעי מניעה "  ולכן הוא נאלץ לקחת הפסקה מתפקידו באחת הקומדיות המצליחות בארצות הברית בשנים האחרונות

