כדוריד :  הפועל ראשל"צ שבע משבע
המוליכה שמרה על מאזן מושלם עם 25:30 בהרצליה .  מכבי תל אביב ניצחה ברחובות 19:25 ,  מוצקין - קרית אונו/גני תקוה 30:29 
המחזור ה-7 בליגת הכדוריד הושלם הערב  ( שישי )  ,  והפועל ראשון לציון שמרה על המקום הראשון אחרי שניצחה בחוץ את הפועל הרצליה 25:30 ,  לאחר מאבק קשה בין השתיים .  לאדומים מעיר היין מאזן מושלם של שבעה ניצחונות וללא הפסדים מתחילת העונה .  מכבי תל אביב ניצחה בחוץ את עירוני רחובות 19:25 ,  והפתעת המחזור נרשמה בקרית מוצקין ,  שם ניצחה קרית אונו/גני תקוה 29:30 .
 בני הרצליה - הפועל ראשל"צ 30:25 
הרצליה הייתה צמודה לראשון לציון בעיקר במחצית הראשונה ,  שהסתיימה בשוויון 14:14 .  שחר מיארה הוכיח יכולת מצוינת ,  והוביל את טבלת המבקיעים של האורחים עם 8 שערים ,  דימה דורשוק הוסיף 6 ,  עידן מימון וגיא כהן עם 5 כל אחד .  בהרצליה בלט תומר שמעוני שכבש 9 שערים .  רביב גרוס הוסיף 5 .
 עירוני רחובות - מכבי תל אביב 25:19 
הצהובים מתל אביב שלטו וסיימו את החצי הראשון ביתרון 9:13 ,  רחובות ניסתה להתקרב ,  אבל איבודי כדור רבים ,  מנעו ממנה לחולל מהפך .  שני השוערים - צביקה גרוס ממכבי תל אביב ושאולי סער מעירוני רחובות  גילו יכולת גבוהה במשחק .  נובאק בוסקוביץ' הוביל את הצהובים עם 6 שערים ,  ואדים ויריץ' הוסיף 4 .  סרגיי סרנקו הוביל את רחובות עם 6 שערים ,  דימה קובלנקו וקובי אלבז הבקיעו 3 כל אחד .
 מכבי רעננה - א.ס רמת השרון 30:24 
האורחת הייתה טובה יותר בדרבי של השרון ופתחה יתרון כבר בחצי הראשון ,  שהסתיים ב-11:15 לזכותה .  הזרים טונדיי עבדול-ראשיד ,  שכבש 7 שערים ,  וטלה דדה שהוסיף 5 ,  הצטיינו ברמת השרון .  אצל המארחת בלטו בר מסורי 5 ,  ודני צ'רבין ואלמוג איבגי שכבשו 4 כל אחד .  
קרית מוצקין - קרית אונו/גני תקוה 30:29 
200 צופים ראו את התוצאה המפתיעה של המחזור ,  כשבחצי הראשון המשחק היה צמוד והסתיים ב-14:14 .  גם בחצי השני אף קבוצה לא הצליחה לפתח ריצה שתרחיק אותה מיריבתה ,  ובפוטו פיניש היו אלה האורחים שניצחו בפעם השלישית העונה .  

כדוריד :  הפועל ראשל"צ שבע משבע
המוליכה שמרה על מאזן מושלם עם 25:30 בהרצליה .  מכבי תל אביב ניצחה ברחובות 19:25 ,  מוצקין - קרית אונו/גני תקוה 30:29 

