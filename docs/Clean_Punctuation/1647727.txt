גרמניה :  השיא של יופ ,  ומה עם הטופ ? 
לברקוזן של יופ היינקס שברה את שיא המשחקים ללא הפסד ,  אך ה- 0:0 עם קלן משרת את באיירן מינכן ,  שתוכל לעלות לפסגה
המחזור ה-24 בבונדסליגה נפתח אמש  ( שישי )  בדרבי של חבל הרוהר .  שאלקה ,  הצלע השלישית במאבק הצמרת ,  התקרבה מרחק נקודה אחת מהמוליכות לאחר ניצחון דרמטי 1:2 על בורוסיה דורטמונד לעיני הקהל הביתי בגלזנקירשן .  פליקס מגאת שזכה באליפות עם וולפסבורג אשתקד לא מוותר על התואר ובשאלקה ודאי מאושרים מהמעידה של לברקוזן .  
באיירן מינכן תפגוש את המבורג לקרב צמרת ביום ראשון עם אפשרות גדולה לכבוש את הפסגה ,  אחרי 0:0 מאכזב של לברקוזן מול קלן ,  למרות שבירת שיא המשחקים ללא הפסד של הבונדסליגה .  אחרי התצוגה המצוינת נגד ברצלונה ,  שטוטגרט המשיכה את הריצה בליגה עם 1:2 ביתי נגד פרנקפורט .  בתחתית ,  בורוסיה מנשנגלאדבך ורוברטו קולאוטי הלוהט נפרדו מפרייבורג ב-1:1 .
 אחרי ההפסד לוולפסבורג ,  פליקס מגאת ושאלקה חיפשו לצמק את הפער מהמוליכות בדרבי של חבל הרוהר ועשו את העבודה למרות יכולת לא מרשימה .  כיאה לדרבי ,  המשחק היה אגרסיבי ומלא אמוציות .  המחצית ראשונה הייתה דו צדדית עם מצבי הבקעה ליד שני השערים ,  אך הסתיימה ללא כדור ברשת .  המחצית השניה נפתחה בסערה .  כבר אחרי 28 שניות נלסון ואלדז ספק הוכשל ברחבה על ידי איבן רקיטיץ' ונורי שאהין ירה פנימה מהנקודה הלבנה .  שאלקה נראתה מבולבלת ולחוצה ,  אבל השיגה את השוויון בדקה ה-66 לוקאס שמיץ העלה כדור חופשי ובנדיקט הוודאס נגח לפינה הקרובה .  שאלקה לחצה וחיפשה את השוויון ,  אבל קווין קוראני לא היה מספיק מדויק מול השוער .  כשנראה היה שהשתיים יחלקו נקודות ,  קוראני השאיר בעקב לראקיטיץ' שירה בלי לעצור כדור אדיר לחיבורי הקורות וניצח את הדרבי בסטייל שבע דקות לסיום .
 הקבוצה הבלתי מנוצחת של יופ היינקס רשמה שיא בונדסליגה חדש ,  עם משחק מספר 24 ללא הפסד מפתיחת העונה .  בכך שבר המאמן הוותיק שיא בן 21 שנה אותו קבע בעצמו עם באיירן מינכן ,  המתחרה העיקרית שלו על תואר האליפות ,  אך הוא בהחלט לא יכול להיות מרוצה מאיבוד שתי נקודות נוספות שמציבות את באיירן עם אפשרות לכבוש את הפסגה בעזרת ניצחון על המבורג .
 קלן הגיעה לאחר התבוסה הצורבת 5:1 לשטוטגרט והתגוננה בחוכמה במהלך 45 הדקות הראשונות ,  כשמנעה מטוני קרוס לנהל את המשחק כהרגלו במרכז השדה והגבילה את מלך שערי הליגה ,  סטפן קיסלינג .  ככל שנקפו דקות המשחק הגבירה לברקוזן את הלחץ ,  אך זה פשוט לא היה היום שלה .  זבונימיר סולדו ,  מאמנה של קלן ,  הבטיח לעצמו עוד שבוע בתפקיד .  לברקוזן בדרך להשיג גם שיא תוצאות תיקו ,  עם ה-11 שלה העונה .
 גלאדבך נראית נהדר בתקופה האחרונה והיא קרובה מאוד להבטיח סופית את ההישארות בליגה בשלב מוקדם של העונה ,  אבל התיקו הביתי הוא בבחינת אכזבה גדולה .  פרייבורג מנגד ,  כבר הייתה בעמדת ניצחון ראשון אחרי תשעה משחקים רצופים ,  אבל תסתפק בתיקן שהעניק לה את הנקודה ה-14 מתוך 20 במשחקי חוץ .
 רוברטו קולאוטי ,  שנמצא בכושר טוב ושכבש שלושה שערים בארבעת המחזורים שקדמו למשחק היום ,  הרבה לאיים על השער במחצית הראשונה ,  אבל לא מצא את הרשת והוחלף בדקה ה-65 על ידי קארים מטמור .  בדקה ה-56 ניצלה פרייבורג את אין האונים של יריבתה ופאפיס סיסה העלה אותה ליתרון חשוב בנגיחה .  האורחת הצנועה כבר חלמה על בריחה זמנית לפחות מאחיותיה לתחתית ,  אבל בדקה ה-72 השווה רואל ברוורס בנגיחה משל עצמו וכפה חלוקת נקודות .
 הקבוצה של כריסטיאן גרוס המשיכה להיראות נהדר גם הערב ונגד אחת מהקבוצות המפתיעות העונה ומבחינתה היה זה ניצחון ליגה שביעי בשמונה המשחקים האחרונים .  אחד החלוצים שנמצאים בכושר הכי טוב כרגע באירופה הוא קאקאו הברזילאי .  פ.צ קלן חשה את נחת רגלו בשבוע שעבר לאחר שספגה ממנו רביעייה ,  ברצלונה הגדולה ספגה מראשו באמצע השבוע והיום הברזילאי בן ה-28 הפליק גם לפרנקפורט .  בנג'מין קוהלר דווקא ניצל כדור רוחב של קאיו כדי לכבוש מקרוב בדקה ה-39 ולהעלות את האורחים ל-0:1 ,  אבל שערים של קאקאו בדקות 41 ו-45 עשו את המהפך .  
משחקים נוספים :  
הרטה ברלין - הופנהיים 2:0להופנהיים :  דמבה בה  ( 35 ) ,ודאד איביסביץ'  ( 90 ) 
מיינץ - ורדר ברמן 2:1למיינץ :  אריסטיד באנסה  ( 45 )  .  לורדר ברמן :  טים בורובסקי  ( 31 )  ,  סבסטיאן פרודל  ( 50 ) 
בוכום - נירנברג 0:0

גרמניה :  השיא של יופ ,  ומה עם הטופ ? 
לברקוזן של יופ היינקס שברה את שיא המשחקים ללא הפסד ,  אך ה- 0:0 עם קלן משרת את באיירן מינכן ,  שתוכל לעלות לפסגה

