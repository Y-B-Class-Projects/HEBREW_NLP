מה מרגיש לך ? 
מה הקשר בין שינויים לרגשות ?  מדוע מתעוררים בנו רגשות בעקבות אירועים משמעותיים בחיינו ?  מדוע  " כל ההתחלות קשות "? 
המערכת הרגשית רבת העוצמה שלנו מנתבת אותנו לפעול על פי הזיכרון הרגשי הלא מודע שמוטמע בנו ,  והניתוב הרגשי נעשה באמצעות התגובות הרגשיות שלנו .  אנו מודעים לתגובות הרגשיות שמתעוררות בנו ,  אך לא לזיכרון הרגשי העומד מאחוריהן ,  ולכן המערכת הרגשית היא המערכת הלא מודעת .  
פרט לניתוב של התנהגותנו ולהשפעה על החלטותינו ,  המערכת הרגשית עומדת גם מאחורי יכולות תפקודיות ותפיסתיות נרחבות .  תגובותינו הרגשיות ינתבו אותנו ליישם כללים חברתיים ,  מיומנויות ,  יכולות וכדומה ביעילות ,  ללא צורך בחשיבה מודעת .  
חישבו למשל על סיטואציה חברתית ,  בה אתם חשים כיצד עליכם לנהוג - אינכם צריכים לחשוב על כל הכללים החברתיים אליהם אתם מודעים .  חישבו על שיחה קולחת עם אדם אחר :  המערכת הרגשית היא זו שעומדת מאחורי היכולת לשוחח ולנהל שיחה שוטפת .  אם נצטרך לחשוב אם המערכת מודעת לכל מילה ,  ייקח לנו זמן ממושך מאוד לומר משפט אחד .  אנו מודעים לשיחה ,  אך המערכת הרגשית היא שמאפשרת לנו לנהלה בצורה שוטפת ,  יעילה ורגישה .
 היכולות הרגשיות נדרשות בתחומים רבים ומהותיים .  דוגמה לכך היא פעולת זיהוי הפנים :  לא ניתן לבצע פעולה זו בצורה יעילה באמצעות המערכת המודעת .  לצורך כך נצטרך לחשב את מידות תווי הפנים ,  את המרחק ביניהם וכדומה ,  ולהשוות לתבניות מוכרות .  פעולה זו היא קלה ויעילה כשהיא נעשית על ידי המערכת הרגשית .  
יכולת חברתית ותקשורתית ככלל היא יכולת רגשית .  נוכל לחוש במהירות למי יש חוש חברתי .  מי שלא הטמיע יכולת רגשית חברתית מספקת יפגין התנהגות חברתית מגושמת גם אם ישקיע בכך מאמצים רבים .  בתחום זה כמו בתחומים אחרים אין תחליף ליכולות הרגשיות .
 לאחר אירועים חשובים ,  לגביהם יש לנו זיכרון רגשי רלוונטי,מתעוררים בנו רגשות .  הדבר נכון הן לגבי אירועים חיוביים ,  כגון הולדת ילד או התאהבות ,  והן לגבי אירועים מעציבים ,  כמו פרידה מאהוב או אובדן של אדם קרוב .  מדוע ?  מה מטרתם ? 
לרגשות המתעוררים בנו שתי מטרות :  
ניתוב רגשי :  רגשותינו אינם אקראיים ,  הם האמצעי של המערכת הלא מודעת שלנו לנתב אותנו לפעול על פי הזיכרון הרגשי הלא מודע שלנו .  המערכת הרגשית גם יוזמת תהליכים המותאמים לזיכרון הרגשי וגם מאפשרת לנו להגיב ביעילות ,  באמצעות הזיכרון הרגשי שמוטמע בנו לאירועים חיצוניים .  כאשר מוטמע בנו זיכרון רגשי בעייתי ,  המערכת הרגשית תנתב אותנו בצורה שאינה אופטימלית עבורנו והקשיים האובייקטיביים לא יאחרו לבוא .
 הטמעה רגשית :  הזיכרון הרגשי הלא מודע מוטמע בנו בעוצמה דומה לעוצמת הרגשות שהתעוררו בנו .  כאשר חל שינוי משמעותי בחיינו ,  התפקוד הרגשי שלנו חייב להשתנות בהתאם ,  אחרת תפקודנו יהיה לא יעיל ולא מותאם .  ככל שהאירוע בעל חשיבות סובייקטיבית רבה יותר ,  עוצמת הרגשות המתעוררים בנו גדלה וההטמעה הרגשית נעשית בעוצמה רבה יותר .
 התאהבות :  כאשר בני זוג מתאהבים מתעוררים בהם רגשות רבי עוצמה .  הרגשות גורמים להם לרצות בקרבתו/ה של בן/בת הזוג .  אבל ,  מתרחש תהליך רב עוצמה נוסף - עולמם הרגשי משתנה .  לאחר תהליך ההתאהבות פוחתת עוצמת התגובות הרגשיות אך עתה דמותו/ה של בן/בת הזוג מוטמעת בעולמם הרגשי .  תחושת השלמות הרגשית מותנית כעת בקשר הזוגי .  התפקוד הרגשי ,  סדרי העדיפויות והשיקולים המנחים אותם משתנים ומותאמים למערכת היחסים שנוצרה .  
הולדת תינוק :  לאחר הלידה עוברת האם תהליך רגשי רב עוצמה .  רגשותיה מנתבים אותה לטפל בתינוק שזה עתה נולד ויחסה לתינוק מושפע מעולמה הרגשי .  לצד זאת מתרחש תהליך רב עוצמה נוסף .  האם מטמיעה זיכרון רגשי לא מודע שמשנה את תחושותיה ,  את סדרי העדיפויות שלה ,  את תחושת השלמות הרגשית שלה ואת תפקודה .  עולמה הרגשי משתנה בעקבות תהליך רב חשיבות זה .
 מדוע כל ההתחלות קשות ?  מדוע אנו מתקשים להגיב ביעילות בסיטואציה חדשה ולא מוכרת ?  מדוע התחלת עבודה חדשה דורשת מאמצים ?  מדוע לסטודנט קל יותר בשנה השנייה ללימודיו ,  למרות שייתכן שהשנה הראשונה קלה יותר מבחינה אובייקטיבית ? 
כאשר אנו נתקלים במצב חדש שלא הטמענו לגביו זיכרון רגשי מספק  ( או מיומנויות מספקות )  לא יתעוררו תגובות רגשיות רלוונטיות ולכן תפקודנו לא יהיה יעיל .  אך כאשר נטמיע זיכרון רגשי חדש התפקוד שלנו ישתנה .  
קרן אלמוג היא חוקרת של המערכת הרגשית ומחברתהספר  " העוצמה הרגשית "
 
מה מרגיש לך ? 
מה הקשר בין שינויים לרגשות ?  מדוע מתעוררים בנו רגשות בעקבות אירועים משמעותיים בחיינו ?  מדוע  " כל ההתחלות קשות "? 

