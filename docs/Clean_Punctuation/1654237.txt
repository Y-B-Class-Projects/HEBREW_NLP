מחקר :  התיירים מסכנים את הדולפינים
חוקרים בריטים טוענים ששחייה עם דולפינים מציקה ומפריעה ליונקים הימיים ,  בכך שהיא מונעת מהם לאכול ולנוח .  הם קראו לשמור מרחק מהדולפינים ולכבד את צרכיהם
הם מהחיות האהובות ביותר על בני אדם ,  ועכשיו מסתבר שהאהבה הזאת קצת מלחיצה אותן .  מדענים בריטים שחקרו את אוכלוסיית הדולפינים באי זנזיבר שבמזרח אפריקה סבורים שלשחייה ליד היונקים הימיים ולנגיעה בהן יש השפעה שלילית ,  ולכן הם קוראים להסדרת הנושא .  כך דיווח אמש  ( שלישי )  העיתון הבריטי  " הדיילי טלגרף ".   
" המחקר שלנו מצא שבכל פעם שסירות תיירים נכחו ,  הדולפינים היו מאוד עצבניים ובילו פחות זמן באכילה ,  חברות ומנוחה ",  אמר ד"ר פר ברגרן ,  מאוניברסיטת ניוקאסל שבבריטניה . " זוהי השלכה שלילית ,  לא רק על החיות האינדיבידואליות ,  אלא גם על האוכלוסייה כולה ,  ויכולה להיות הרסנית בטווח הארוך ".  ממצאי המחקר פורסמו בכתב העת  " חקר זנים נכחדים ".  
החוקרים עקבו אחרי הדולפינים בזנזיבר במשך 40 יום ומצאו שבנוכחות תיירים ,  זמני המנוחה שלהם ירדו מ-38% ל-10% ,  והזמן אותו בילו בחיפוש אחר אוכל ובחברות ירד גם הוא משמעותית .  בו זמנית ,  משך התנועה שלהם עלה מ-33% ל-77% ,  והיא הפכה לפעילות העיקרית שלהם בזמן האינטראקציה עם תיירים .  
לדברי ד"ר ברגרן ,  האוכלוסייה המקומית תלויה בתיירות הדולפינים ,  אולם אם הפעילות לא תווסת ,  הדולפינים יעזבו . " למרבה הצער ,  ללא ויסות ,  תיירות הדולפינים מביאה עמה אתגרים משלה .  באופן כללי ,  הדולפינים משתמשים ביותר אנרגיה ממה שהם מקבלים ,  כי הם לא נחים ואוכלים מספיק אבל שוחים יותר בזמן שהם מנסים להתחמק מסירות התיירים ".  ד"ר ברגרן הוסיף : " המסר שלנו הוא ,  שמרו מרחק וחשבו תחילה על הדולפינים ". 

מחקר :  התיירים מסכנים את הדולפינים
חוקרים בריטים טוענים ששחייה עם דולפינים מציקה ומפריעה ליונקים הימיים ,  בכך שהיא מונעת מהם לאכול ולנוח .  הם קראו לשמור מרחק מהדולפינים ולכבד את צרכיהם

