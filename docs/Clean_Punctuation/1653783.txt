אישום :  מורה פרטי בן 63 ביצע מעשים מגונים
שמואל הורמן נאשם כי לפחות בשלושה מקרים ביצע מעשים מגונים בנערות להן העביר שיעורי מתמטיקה באופן פרטי . " מדובר בנאשם מסוכן שראה בנערות טרף קל "
 לבית המשפט המחוזי בתל אביב הוגש הבוקר  ( שלישי )  כתב אישום נגד שמואל הורמן ,  בן 63 תושב הרצליה הנאשם בביצוע מעשים מגונים בשלוש קטינות אותן לימד מתמטיקה באופן פרטי .  על פי כתב האישום ,  שהוגש באמצעות עורכת הדין אווקה זנה מפרקליטות מחוז תל אביב ,  במהלך שיעור פרטי שערך עם נערה בת 14 בתחילת החודש בבית אביה ביישוב בשרון ,  שאל הורמן את הנערה אם ישנם אנשים נוספים מלבדם בבית .  לאחר שזו השיבה לו בשלילה ,  החל לגעת בה במקומות אינטימיים .  היא הצליחה להדוף אותו וביקשה ממנו שיעזוב את הבית .
 עוד מתוארים בכתב האישום שני מקרים דומים בהם נטען שהורמן ביצע מעשים מגונים בנערה בת 16 ובנערה בת 15 במהלך שיעור עזר שנתן להן .  הפרקליטות מבקשת להאריך את מעצרו עד תום ההליכים המשפטיים נגדו .  בבקשת הארכת המעצר נכתב כי  " בידי הפרקליטות הודעות מפורטות של הקטינות לגבי המקרים וכן הודעות של קרובי משפחתן על תגובתן של הנערות לאחר האירועים ".  
הורמן עצמו מכחיש את המיוחס לו וטוען כי מדובר בעלילה שרקם אביה של אחת הבנות על רקע סכסוך כספי ביניהם . " אין מדובר במעידה חד פעמית אלא בעבריין מין סדרתי שביצע את זממו באופן שיטתי בשלוש קטינות שונות ",  נכתב בבקשת המעצר , " הפער בין גילו של הנאשם לבין גילן הצעיר מאוד של הקטינות מראה כי מדובר בנאשם מסוכן ביותר ,  חסר כל יכולת ריסון עצמית שראה בקטינות טרף קל ". 

אישום :  מורה פרטי בן 63 ביצע מעשים מגונים
שמואל הורמן נאשם כי לפחות בשלושה מקרים ביצע מעשים מגונים בנערות להן העביר שיעורי מתמטיקה באופן פרטי . " מדובר בנאשם מסוכן שראה בנערות טרף קל "
 
