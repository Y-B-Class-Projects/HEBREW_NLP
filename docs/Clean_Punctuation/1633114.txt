אירן :  על המעצמות להכיר בזכותנו לגרעין
בכיר אירני התייחס לפגישת נציגי שש המעצמות ,  שהסתיימה ללא החלטה להטיל סנקציות נוספות נגד מדינתו ,  וקרא להן לאמץ  " גישה מציאותית "
 שש המעצמות יוכלו להשיג תוצאות בשיחותיהן עם אירן ,  אם יאמצו גישה מציאותית ויכירו בזכויות הגרעין של אירן .  כך אמר היום  ( ראשון )  רמין מהמנפרסט ,  דובר משרד החוץ האירני .  
מהמנפרסט אמר את הדברים לאחר שאמש הסתיימה ללא תוצאות פגישת המעצמות בניו יורק בנוגע להטלת סנקציות נגד אירן .  סין ,  ששלחה לפגישה נציג בדרג נמוך ,  התנגדה להטלת סנקציות נוספות .  
הפגישה בין נציגי ארצות הברית ,  בריטניה ,  צרפת ,  גרמניה ,  רוסיה וסין נערכה לאחר שאירן התעלמה מתאריך היעד של 31 בדצמבר שקבעה לה ארצות הברית כדי להשיב על טיוטת הסכם סבא"א להעשרת האורניום .
 סוכנות הידיעות IRNA דיווחה כי מהמנפרסט תיאר את אי היכולת של המעצמות להגיע להסכמה כדבר טבעי . " הפתרון נעוץ בהכרה של זכויות הגרעין של אירן על ידי הקבוצה ",  אמר .  הוא הוסיף ,  כי  " לפגישה המתוכננת של שש המעצמות לא יהיו תוצאות ברורות ,  כל עוד לא תהיה להן גישה מציאותית ". 
האיחוד האירופי ,  שאירח את הפגישה במשרדיו בניו יורק ,  מסר כי אף שלפגישה לא היו תוצאות ממשיות ,  הטלת סנקציות חדשות נגד אירן עדיין נמצאת על סדר היום של המעצמות ,  והן יקיימו פגישות נוספות בנושא זה .
 
אירן :  על המעצמות להכיר בזכותנו לגרעין
בכיר אירני התייחס לפגישת נציגי שש המעצמות ,  שהסתיימה ללא החלטה להטיל סנקציות נוספות נגד מדינתו ,  וקרא להן לאמץ  " גישה מציאותית "
 
