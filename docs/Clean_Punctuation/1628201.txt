רצח ילדים וגילוי עריות :  טרור חברתי
הרצח של הילד בן ה ? 7 ,  לאון קלנטרוב ,  זיעזע מדינה שלמה ,  אבל למרבה הצער הוא רק אחד מאלפי מקרים של עבריינות מין ,  שלא מובאים לידיעת הציבור אלא במקרים קיצוניים .
 על שולחן הכנסת מונחות כבר שנים אחדות לא פחות מעשר הצעות חוק שהיו יכולות להגן על ילדינו .  למשל ,  חוק ההגנה על הציבור מעברייני מין  ( חוק המחייב ליידע את הציבור בדבר כוונה לשחררם )  ;  חוק סירוס כימי לפדופילים ;  חוק אינוס קטין בידי אישה ;  חוק פיצוי לנפגעי העבירה ;  וחוק מימון טיפול לילדים נפגעי תקיפה מינית .  אבל החוקים עולים כסף ,  והצרה היא שבקרב הורדת הידיים בין חברי הכנסת לבין נערי האוצר שוב מנצחים נערי האוצר .
 עשרות אלפי קטינים ובוגרים שהותקפו מינית בילדותם ולא טופלו כראוי ,  סובלים כל חייהם מתסמונות ומליקויים נפשיים .  רבים מהם הופכים מתעללים בעצמם .  היקפי התופעה הולכים ומתרחבים ,  ואת תוצאותיה העתידיות על איכות החברה הישראלית ניתן כבר עתה לראות בראי הנתונים של ממדי האלימות והשימוש הגובר בסמים ובאלכוהול .
 בישראל חיים כיום ,  לפי הערכות הארגונים השונים ,  לא פחות מ ? 80 אלף אזרחים ואזרחיות הנושאים על גבם משא כבד של חוויית אונס ותקיפה מינית בעברם .  רק בשנה האחרונה פנו 8,970 איש ואישה למוקד הסיוע לנפגעי ולנפגעות תקיפה מינית ודיווחו כי בהיותם ילדים הותקפו מינית או נאנסו .  50 אחוזים מהתוקפים היו ילדים .  זהו נתון מעורר מחשבה עצובה ,  במיוחד כשידוע לנו שילדים פגועי עבירות מין שלא טופלו הופכים באחוזים ניכרים לעברייני מין .  לכך יש להוסיף כי נתונים אלה לא משקפים את התמונה הכוללת לגבי מספר נפגעי גילוי עריות בישראל .
 אלימות מינית כלפי ילד משאירה אותות שאינם נרפאים .  כשהטראומה לא מטופלת יש לה השפעות שליליות קבועות על בריאות הנפש של הילד/ה - החל מהפרעות פוסט ? טראומטיות וכלה בדיכאון קליני ,  הפרעות אכילה והתאבדות .  
בישראל חיים היום עשרות אלפי בוגרים שעונים לקריטריונים הללו .  למעגל האימה שלהם מתווספים בכל שנה אלפי ילדים חדשים .  בכל רגע מישהו מהם עלול לפגוע באדם אחר ,  בכל גיל ,  רק משום שהטראומה שחוו תתפרץ לפתע .  נפגעי ונפגעות מין מגדירים את חייהם כחיים של  " מתים מהלכים ",  וכולנו במעגל הסכנה הזה .
 המשך הזנחת הנושא הופך לאיום קיומי על בריאות החברה בישראל .  מדובר ב"טרור חברתי "  הדורש טיפול כירורגי דחוף .  יש לקדם את הצעות החוק בנושא ,  גם במחיר עלותן הכספית .
 
רצח ילדים וגילוי עריות :  טרור חברתי
nan
