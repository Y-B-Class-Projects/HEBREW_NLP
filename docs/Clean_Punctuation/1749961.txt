ברגע האחרון :  המפלגות הגדולות בפורטוגל הגיעו להסכמה בנוגע לתקציב 2011
חילוקי הדעות בנוגע לסוגיית התקציב גרמו לראש ממשלת פורטוגל לאיים בהתפטרות
פורטוגל נמנעה אתמול מנפילה אפשרית של ממשלתה ,  לאחר ששתי המפלגות הגדולות במדינה הצליחו להגיע להסכמה בנוגע לתקציב לשנה הבאה.חילוקי הדעות בנוגע לתקציב הביאו לכך שראש הממשלה ז'וזה סוקרטס איים בשבועות האחרונים בכמה הזדמנויות כי יתפטר אם האופוזיציה הסוציאל-דמוקרטית תחסום את הצעת התקציב שלו ל-2011 בפרלמנט .  הסוציאל-דמוקרטים ,  מצדם ,  התחייבו לא לאפשר לממשלה להציג העלאות מסים נוספות.סוקרטס הציע להעלות את המסים כחלק מתוכנית צנע שנועדה להרגיע את השווקים בכך שפורטוגל תצליח לעמוד בהתחייבותה לקצץ את הגירעון התקציבי ל-7.3% מהתמ"ג השנה ול-4.6% מהתמ"ג ב-2011 ,  לעומת גירעון של 9.3% מהתמ"ג ב-2009.ואולם ברגע האחרון ,  הסכימו מנהיגי המפלגה הסוציאל-דמוקרטית להימנע במקום להצביע נגד התקציב .  הפרלמנט צפוי לפתוח בדיוני התקציב ביום שלישי .  במסגרת ההסכם ,  הסוציאל-דמוקרטים התחייבו לא להתנגד להעלאת המע"מ ב-2% ל-23% ,  בתמורה לכמה שינויים בתוכניות המס של הממשלה .
 
ברגע האחרון :  המפלגות הגדולות בפורטוגל הגיעו להסכמה בנוגע לתקציב 2011
חילוקי הדעות בנוגע לסוגיית התקציב גרמו לראש ממשלת פורטוגל לאיים בהתפטרות

