רימון שווה לנטוויז'ן כ-20 אלף לקוחות אינטרנט 
 >  >  נטוויז'ן רכשה ב-2009 50% מחברת האינטרנט הכשר רימון ב-12 מיליון שקל .  נטוויז'ן מעולם לא דיווחה כמה לקוחות אינטרנט רכשה ,  למעשה ,  עם רכישת החברה .  רמז לכך יש בדו"חות שבהם מדווחת נטוויז'ן כי רימון תלויה בטכנולוגיה של netspark .  מי היא netspark ?  מתברר שרימון הקימה חברה אחות  ( שלא נרכשה על ידי נטוויז'ן )  ,  המשווקת את הטכנולוגיה המתקדמת של רימון לסינון אתרים לספקיות אינטרנט אחרות ברחבי העולם .  ל-netspark יש הנהלה נפרדת ומשרדים בלונדון ובניו יורק ,  אך בירור קצר מעלה כי בינתיים אין לחברה לקוחות נוספים ,  מלבד רימון .  באתר netspark כתוב כי לחברה יש כעת 20 אלף לקוחות - ומכך משתמע שכולם ,  למעשה ,  הם לקוחות נטוויז'ן .  נטוויז'ן גייסה ב-2009 28 אלף מנויים ,  אך נראה כי רובם הם לקוחות רימון .  אגב ,  גיוס 20 אלף מנויים ב-12 מיליון שקל נחשב לזול - ונראה כי בממוצע השקיעה נטוויז'ן בגיוס כל מנוי הרבה פחות ממה שהשקיעה פרטנר בפעילות ה-isp שלה .  ואם בפרטנר מדובר - נטוויז'ן מתייחסת לפעילות האינטרנט שלה בדו"ח : " המשאבים אשר הושקעו בכניסתה של פרטנר  ( לתחום האינטרנט ,  א"ז )  ,  בסיס הלקוחות הרחב שלה ,  המותג החזק וכיוצא באלה האטו בתקופת הדו"ח את קצב הגיוס של הקבוצה ". 

רימון שווה לנטוויז'ן כ-20 אלף לקוחות אינטרנט 
nan
