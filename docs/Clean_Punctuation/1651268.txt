ברית הזוגיות עברה לקריאה שנייה ושלישית
ועדת החוקה של הכנסת העבירה את הצעת חוק ברית הזוגיות לחסרי דת לקריאה שנייה ושלישית .  לפי הצעת החוק בני זוג ששניהם חסרי דת יוכלו להיות מוכרים כזוג נשוי
הצעת חוק  " ברית הזוגיות לחסרי דת "  שעלתה היום  ( שלישי )  לדיון בוועדת החוקה של הכנסת עברה לקריאה השנייה והשלישית .  הצעת החוק ,  שהוגשה על ידי ח"כ דוד רותם  ( ישראל ביתנו )  ,  קובעת כי בני זוג ששניהם חסרי דת רשאים להינשא בפני רשם הזוגיות ולהיות מוכרים כזוג נשוי .  הצעת חוק זו קובעת גם למעשה כי בית דין דתי הוא זה שיחליט בסופו של דבר האם אחד מבני הזוג משתייך לדת ,  ובאם יתגלה בידי בית הדין שאכן כך הדבר ,  רשם הזוגיות יעצור את התהליך .  
במפלגת ישראל ביתנו טוענים כי מדובר בשלב אחד מתוך שניים על פי ההסכם הקואליציוני .  בשלב הבא ,  בעוד שלושה חודשים עם תום 15 חודשים לכהונת הממשלה ,  מתוכננת לעלות לדיון ברית זוגיות מורחבת יותר .
 כאמור ,  ועדת החוקה אישרה את הצעת החוק לקריאה שנייה ושלישית ברוב של שמונה חברי כנסת לעומת מנתגד בודד  ( ח"כ דב חנין מחד"ש )  .  יו"ר הקואליציה ,  ח"כ זאב אלקין ,  אמר לאחר ההצבעה כי  " עשינו היום צעד היסטורי נוסף לאישור שלב א' של חוק ברית הזוגיות .  הממשלה והקואליציה שוב הוכיחו שביכולתם לפתור מחלוקות בהידברות ולהעביר החלטות היסטוריות בהסכמה רחבה בנושאים שכבר 20 שנה אף ממשלה לא הצליחה להתקדם ולא צעד אחד בפתרונם ". 
מפלגת קדימה הצביעה בעד ,  אך דיברה נגד .  לדברי ח"כ אורית זוארץ , " כאישה שעברה גיור ,  עברתי את הויה דולורוזה שאדם צריך לעבור כדי להיחשב ליהודי ולהינשא ליהודי במדינת ישראל ,  כי כל סוגיות הדת נוכסו על ידי גורמים חרדים קיצוניים אנטי ציוניים ,  ולכן השאלה היא האם אתה מוכן לתת להם את המנדט להחליט איך נחיה במדינה הזו ". 
קודם להצבעה בנושא ,  ביקש יו"ר הוועדה ח"כ דוד רותם מקדימה להסיר את ההסתייגויות מהצעת החוק ,  משום שלדבריו  " השאלה היא האם אנחנו הולכים ראש בקיר או הולכים בשלבים .  נניח שכל ההסתייגויות עוברות ,  ברור לכם שיש מי שיפיל את החוק בקריאה שניה ושלישית ",  אולם האופוזיציה לא נענתה לבקשתו .  
ח"כ מרינה סולודקין  ( קדימה )  אמרה לרותם : " צריך להעביר את ההסתייגויות .  אנחנו נפנה לכולם .  נבקש ממרצ להיות פעם אחת חכמים ולא צודקים .  נזרוק את מפלגת העבודה מכל המדרגות אם הם לא יתמכו .  אנחנו בדרך למלחמת אזרחים ולא פחות .  מנהיגים צריכים להרגיש את זה .  לכן אנחנו נתמוך בחוק הזה כי זה מאוד חשוב ,  אבל גם נגיש הסתייגויות ". 
חברי הפורום למען בחירה חופשית בנישואין אמרו בתגובה כי חוק ברית הזוגיות הוא  " עוול "  שצריך לשים לו סוף . " לא זו בלבד שההצעה לא פותרת את הבעיות של רובם הגדול של מנועי החיתון ,  היא אף מחמירה את המצב .  ברית הזוגיות מבקשת לדחוק את מי שמוגדרים כ"חסרי דת "  למעין גטו נפרד ,  וה"בשורה "  שלה עבורם היא נישואין סוג ב' ",  נמסר מהפורום .  חברי הפורום קראו לכנסת  " לאפשר מסלול של נישואין אזרחיים אמיתיים - לכולם ". 

ברית הזוגיות עברה לקריאה שנייה ושלישית
ועדת החוקה של הכנסת העבירה את הצעת חוק ברית הזוגיות לחסרי דת לקריאה שנייה ושלישית .  לפי הצעת החוק בני זוג ששניהם חסרי דת יוכלו להיות מוכרים כזוג נשוי

