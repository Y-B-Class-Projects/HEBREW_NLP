רשמי :  גם פריוס למוסך
טויוטה קוראת לבעלי הפריוס ההיברידית החדשה ב-60 מדינות בעולם לגשת למוסך לתיקון הכשל במערכת הבלמים
עכשיו זה רשמי :  טויוטה פריוס דור 3 נקראת לתיקון במוסך ,  כך מפרסמת היום החברה לאחר שאומתו החששות שמערכת הבלמים אינה פועלת כראוי ,  ומעקרת את מנגנון ה-ABS במעברים על פסי האטה ,  כבישים משובשים או משטחים חלקים .  עד כה דובר על אפשרות לכשל בארה"ב ויפן ,  אולם עתה עולה כי הריקול כולל למעלה מ-60 מדינות ברחבי העולם ביניהן מדינות באירופה .  חשד לכשל דומה נמצא גם בלקסוס HS250 ההיברידית הנמכרת ביפן ,  בה מורכבת מערכת בלימה זהה .
 במהלך היום תצא טויוטה בהודעה רשמית המתייחסת לבעייה בפריוס בדור השלישי ,  ובו תחשוף את ממדי המבוכה במעמד נשיא החברה איקיו טויודה שכבר התנצל על הריקול הקודם בעניין דוושת התאוצה .  אלא שדיווח נוסף שמגיע מכלי-התקשורת בארה"ב מתייחס לחשד לכשל דומה גם בפריוס דור שני שנמכרו מאז 2005 ,  כלומר למעלה ממיליון יחידות .  
המספרים טוענים לכ-440 אלף מכוניות מדגם הפריוס דור-3 שתקראנה לתיקון ,  רובן בארה"ב ויפן .  בבריטניה לדוגמה ,  מדובר על 8,500 כלי-רכב מהדגם לעיל .  על הרקע ההתפתחות האחרונה במסגרת הריקול ,  טויוטה הנחתה את מרכזי השירות לתקן כלי-רכב שנמכרו בסוף חודש ינואר אשתקד וכבר נמצאים על הכביש ,  אולם טרם הודיעה ללקוחות שרכשו את המכונית מאוחר מכך .  
ריקול זה מצטרף לסדרת קריאות לתיקון לדגמי טויוטה העולמיים בהיקף של מעל לשמונה מיליון כלי-רכב ,  בשל דוושת תאוצה שאינה תקינה .  באמצע המשבר הנוכחי ,  קראה יבואנית טויוטה לישראל יוניון מוטורס לכ-4,800 מכוניות טויוטה להגיע למוסך ,  אולם תוך כמה ימים זינק הנתון לכ-34 אלף מכוניות ועורר סערה ציבורית גדולה .  למרות פניות חוזרות ונשנות של וואלה !  רכב ליבואנית על הקריאה לתיקון ,  טרם נתקבלה תגובה וכך גם לגבי התקלה בפריוס ,  ממנה נמכרו בישראל כמה מאות מאז החל השיווק בשנה שעברה .
 
רשמי :  גם פריוס למוסך
טויוטה קוראת לבעלי הפריוס ההיברידית החדשה ב-60 מדינות בעולם לגשת למוסך לתיקון הכשל במערכת הבלמים

