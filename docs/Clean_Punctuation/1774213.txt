תחזית :  ב-2025 יהיו בעולם יותר הודים מסינים
מכון דמוגרפי אמריקאי :  עם קצב ילודה של 2.7 ילדים לאשה ,  צפויה הודו לתפוס בתוך 15 שנה את המקום הראשון בעולם בגודל האוכלוסיה ,  ולחלוף על פני סין ,  שבה הקצב הוא רק 1.5 ילדים לאשה
הודו צפויה לחלוף על פני סין ולעלות לראש דירוג המדינות המאוכלסות בעולם עד שנת 2025 - כך קובע משרד מפקדי האוכלוסין האמריקאי ,  שפרסם השבוע תחזית דמוגרפית עולמית .  על פי התחזית ,  בשנה זו יגיע מספר תושבי הודו ל-1.396 מיליארד ,  ויעבור את מספר התושבים בסין .  מדובר בהערכה שהיכתה תחזיות קודמות :  בשנת 2004 העריכו כי המהפך בצמרת הרשימה יושלם רק בשנת 2035 .
 על פי המפקד ,  הסיבה העיקרית לשינוי המאזן בין שתי המדינות הוא קצב הילודה - העומד בהודו על 2.7 ילדים לאשה ,  לעומת 1.5 בלבד לאשה בסין .  מאז 1980 מנהיגה סין מדיניות המתירה לכל אשה ללדת ילד אחד בלבד - אולם ככל הידוע ,  מדיניות זו אינה נאכפת באזורים כפריים אלא רק בערים .  יש לציין כי גם בהודו מצוי קצב הילודה בירידה ,  בשל תהליכי עיור ושיפור בחינוך ,  אך הוא עדיין גבוה בהרבה מזה הסיני .
 התמורות הדמוגרפיות עשויות להביא גם לשינוי ביחסים בין המשקים של שתי מדינות הענק ,  שקצב הצמיחה של כלכלתן הוא הגבוה ביותר בעולם .  כיום נהניתן סין מיתרון בתחום זה ,  אך מוערך כי הודו תסגור את הפער .
 עוד לפי התחזית ,  ארצות הברית - שקצב הגידול של אוכלוסייתה הוא מהגבוהים בעולם המערבי - צפויה להישאר במקום השלישי בעולם מבחינת מספר תושביה .  גם הסדר של הבאות אחריה צפוי להישאר כפי שהוא כיום :  אינדונזיה ,  ברזיל ,  פקיסטן ,  בנגלדש וניגריה .
 עם זאת ,  כמה מדינות בולטות ששיעור הילודה בהן נמוך כבר שנים צפויות לצנוח בדירוג :  רוסיה ,  גרמניה ויפן - שצפויה לרדת מהמקום העשירי כיום למקום ה-20 ב-2025 .  לעומתן ,  הרפובליקה הדמוקרטית של קונגו ,  עם שיעור ילודה ממוצע של 5.4 ילדים לאשה ,  צפויה לזנק בדירוג .
 
תחזית :  ב-2025 יהיו בעולם יותר הודים מסינים
מכון דמוגרפי אמריקאי :  עם קצב ילודה של 2.7 ילדים לאשה ,  צפויה הודו לתפוס בתוך 15 שנה את המקום הראשון בעולם בגודל האוכלוסיה ,  ולחלוף על פני סין ,  שבה הקצב הוא רק 1.5 ילדים לאשה

