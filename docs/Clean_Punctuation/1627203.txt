פנטזיה ומציאות במועדון הגולף בקיסריה
בניינטין שבמועדון הגולף בקיסריה לא תפגשו 14 מלצריות/מאהבות פוטנציאליות - ומכאן שגם לא את טייגר וודס - אבל העסקית באווירת חו"ל עושה את העבודה
טייגר וודס על 14 מאהבותיו ,  מספר לא סופי ,  איכזב המוני מעריצים אמריקאים .  זה לא הפריע לרבים אף יותר לשמוח לאידו של הספורטאי שכבר בגיל 32 היה שווה מיליארד דולר .  לי זה בסך הכל עשה חשק לעצור בקיסריה לשעה קלה ,  לבהות במתחם הכי חו"לי בישראל ולתהות לאן ילכו מעתה בכל שנה 100 מיליון דולר שהטייגר אמור היה לעשות מפרסום ,  ומי ישתה את כל מיליוני פחיות הגייטורייד-טייגר-פוקוס שהעמיסה חברת משקאות האנרגיה גייטורייד במחסניה על בסיס המותג הטהור שהתלכלך לנצח .  לכן ,  בדרך לסוף שבוע גלילי בראש פינה ,  עוד עיירה עם ניחוח של  " לא מכאן ",  טיפסתי למרפסת המשקיפה על מגרש הגולף היפה בישראל - ולא שיש כל כך הרבה .  המרפסת המבוקשת הזאת היא של מסעדת ניינטין  ( nineteen )  ,  ששמה קורץ ל-18 הגומות שעל שחקני הגולף לעבור במסלול המשחק ,  מתוך תקווה שהגומה ה-19 תהיה המסעדה שבה יעצרו השחקנים לכוס בירה או לקצת יותר מזה .  אני רצינו קצת יותר מזה .  בדרך לשם קצת התברברתי - בקיסריה לא ממש מסייעים לזרים - אבל כשנחתתי בחנייה של מועדון הגולף וזכיתי למבט חשדני אך אוהד מהטווסים שמסתובבים חופשי ,  שכחתי הכל .  מה עוד שהירוק של הדשא ,  הצהוב של השמש החורפית ,  החום של האדמות והטייגרים הקטנים שמתאמנים למטה חבושים בכובעי מצחייה טיפוסיים ונוהגים בעגלות הגולף - השרו עלי משלוותם תוך דקות .  בקיצור ,  הפער בין הפנטסיה על טייגר למציאות העגומה שהוא ניהל מתחת לאף של אשתו דומה למדי למרחק שבין קיסריה לדרום תל אביב .  היה קצת מוקדם מדי כשנכנסתי למסעדה ,  שכן עד 12 בצהריים מוגשת רק ארוחת הבוקר ,  אבל מהן 20 דקות של המתנה אם אחריהן נוחת עליך סטייק עסיסי שכבר התחיל לחייך אלי מתפריט העסקיות .  הקהל באותו בוקר היה דליל :  לידי ישבו שתי גברות ,  שדיברו בעברית-יידיש-גרמנית-ואנגלית גם יחד ,  ומאחורינו התקשו שני מעודכנים יפיופים להסתיר את החיוך שנבע מהאייפון הדנדש שקיבלו ערב קודם .  באותו רגע הדחף הבריאותי לא היה ממש חזק אצלי וכדי לשמר את רמת הכולסטרול בגוף ליממה לפחות ,  הזמנתי מהמלצרית החביבה  ( גם טייגר חיבב מלצריות )  פאטה כבד עוף למנה ראשונה ונתח קצבים לעיקרית  ( 93 שקל )  .  הפאטה הוגש באופן די מוזר - עם ריבה פשוטה ועוגיות משובצות בפירות יבשים ,  מהסוג שנוהגים להגיש עם כוס התה של חמש - אך היה טעים למדי ,  אם כי לא יוצא מן הכלל .  גם פרוסות החלה והחמאה שהוגשו לשולחן בפתיחה היו חסרות ייחוד .  התאכזבתי פעם נוספת כשהתברר שהסטייק הוא המנה היחידה שחסרה אך לפחות בקופת החולים יהיו מרוצים :  במקומו נבחר דניס על סלסלת עגבניות ,  לימון כבוש ומצע פירה  ( 88 שקל עם המנה הראשונה )  .  הדג היה עדין ונעים לחיך ,  והעגבניות והלימון הכבוש השתלבו בו אך לא השתלטו על טעמיו .  הפירה היה מעט תעשייתי ,  אבל בסך הכל ,  היתה זו מנה מוצלחת .  שתי המנות לא היו גדולות במיוחד אך הספיקו בהחלט .  לסיום ,  שתיתי אספרסו קצר שהיה מעולה והוגש עם כוסית קטנה של סודה קרה .  ביציאה עברתי ליד בר האנטיפסטי המרשים ,  וקצת הצטערתי שלא הזמנתי אותו כמנה ראשונה .  בדרך צפונה התברר לי שטייגר ,  שאותו לא פגשתי בניינטין  ( וטוב שכך )  ,  הודיע על פרישה כדי  " לתקן משהו מההרס שזרע במשפחתו ".  סיכמתי שהיה כיף על המרפסת בקיסריה ,  אך שלא היה מזיק אם גם ניינטין היתה מתחברת קצת יותר למציאות התחרותית בענף המסעדנות המקומי ,  ומנסה לשפר כמה עניינים אצלה בבית .  חשבון ,  בבקשה ההצעה :  מנה ראשונה ועיקרית במחיר העיקרית ,  59-93 שקל .  טוב לביזנס :  השקט והנוף מאפשרים לאיש העסקים המצוי למכור אפילו חול לבדואים .  בשולחנות הסמוכים :  תושבי השכונה המסודרים וגולפאים חובבים שיש להם זמן בצהריים .  יתרון יחסי :  אין תחרות ,  האזור נקי ממסעדות .  מישהו מטפל בך :  אין תלונות .  ניינטין ,  מועדון הגולף ,  קיסריה .  טל' :  6267000-04 .  העסקית מוגשת בימים א'-ה' בשעות 12:30-18:00

פנטזיה ומציאות במועדון הגולף בקיסריה
בניינטין שבמועדון הגולף בקיסריה לא תפגשו 14 מלצריות/מאהבות פוטנציאליות - ומכאן שגם לא את טייגר וודס - אבל העסקית באווירת חו"ל עושה את העבודה

