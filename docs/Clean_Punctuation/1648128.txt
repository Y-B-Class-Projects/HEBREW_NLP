גואל רצון מבקש להוציא אותו מבידוד
רצון הגיש עתירה לבית המשפט המחוזי בת"א נגד שירות בתי הסוהר על תנאי החזקתו בבידוד .  עורכת דינו : " מדובר בפעולה בעלת השלכות נפשיות מסוכנות "
 גואל רצון עתר היום  ( ראשון )  לבית המשפט המחוזי בתל אביב נגד שירות בתי הסוהר ונגד החזקתו בבידוד .  רצון דורש בנוסף לאפשר לו להיפגש עם פרקליטתו פנים אל פנים ולא מבעד לחלון זכוכית .
 בעתירה ,  שהוגשה באמצעות עו"ד שלומציון גבאי מהסנגוריה הציבורית ,  נטען כי עוד מיום מעצרו לפני כחודש וחצי ,  רצון נתון בבידוד ,  כאשר מצלמות מתעדות את מעשיו במשך 24 שעות ביום .  לטענת שירות בתי הסוהר ,  הפרדתו של רצון נעשית בשל חשש שינסה לפגוע בעצמו .  
לטענת רצון ,  אין כל בסיס להחזקתו בבידוד ויחד עם זאת ,  לא ניתנה לו אפשרות לערער על ההחלטה . " החזקה בהפרדה הינה פעולה בעלת השלכות נפשיות מסוכנות ",  נכתב בעתירה . " נראה כי המשיב פועל כבהיסח הדעת ,  מבלי להתחשב באמור בפקודה ובלי להפנים את עוצמת הגזירה שבהפרדת היחיד ,  על העותר וזכויותיו ".  
כמו כן ,  נטען שבשב"ס מסרבים לאפשר לו להיפגש עם עו"ד גבאי ללא מחיצה ,  מכיוון שלטענתם הוא העביר לה מכתב בניגוד להנחיות .  לטענת עו"ד גבאי ,  מניעת הפגישה עמה מהווה פגיעה בחוק ובזכויותיו של רצון .  החלטת השב"ס ,  נכתב בעתירה , " מהווה גזירה אבסורדית ואינה מידתית "   .
 
גואל רצון מבקש להוציא אותו מבידוד
רצון הגיש עתירה לבית המשפט המחוזי בת"א נגד שירות בתי הסוהר על תנאי החזקתו בבידוד .  עורכת דינו : " מדובר בפעולה בעלת השלכות נפשיות מסוכנות "
 
