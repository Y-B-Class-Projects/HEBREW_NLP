השתמשה במרשם האוכלוסין - ונקנסה ב-167 אלף ש'
 >  >  הרשות למשפט ,  טכנולוגיה ומידע הטילה בראשונה קנס מנהלי בסך 167 אלף שקל על חברת נקודת שיווק וסחר שעשתה שימוש מסחרי במאגר מידע לא חוקי ,  תוך הפרה של חוק הגנת הפרטיות .  בבדיקה שנערכה בחברה נמצא כי במהלך פעילותה עשתה שימוש בקובץ אגרון ,  מאגר מידע הלא חוקי המופץ באינטרנט המכיל מידע על אזרחים שדלף ממרשם האוכלוסין .  הפרטים המופיעים בקובץ כוללים ,  בין היתר ,  שם ,  כתובת ,  תאריך לידה ,  עלייה ופטירה ומידע על ילדיו של האזרח וקשרי המשפחה שלו .  נקודת שיווק וסחר נהגה להתקשר לאנשים ביום הולדתם או בסמיכות לו ,  ולהציע להם הטבה לרגל ברכישת מוצר לוטו דיל שאותו היא משווקת .  על בסיס ממצאי הבדיקה החליטה הרשות על הטלת קנסות מינהליים בסך כולל של 167 אלף שקל על בסיס של שימוש במידע שלא למטרת הקמת מאגר המידע . " שימוש במאגר מידע לא חוקי ,  אף אם הודלף לאינטרנט ,  מהווה עבירה על הוראות חוק הגנת הפרטיות ",  אמר עו"ד יורם הכהן ,  ראש הרשות למשפט ,  טכנולוגיה ומידע ורשם מאגרי מידע . " השימוש במכשיר של סנקציות כלכליות על מי שעושה שימוש בלתי חוקי במידע ,  בפרט לצורך השגת תועלת כלכלית ,  הוא אמצעי יעיל לשיפור ההגנה על הפרטיות ".  חוק הגנת הפרטיות מגן מפני היבטים שונים של פגיעה בזכות האדם לפרטיות ,  שהיא זכות יסוד חוקתית מוגנת במדינה .  הרשות למשפט ,  טכנולוגיה ומידע פועלת לבירור תלונות שמתקבלות מהציבור בעניין הפרה של החוק ,  ויוזמת ביקורות בחברות שבבעלותן מאגרי מידע .  לרשות סמכות פיקוח ואכיפה בתחום ההגנה על מידע אישי במאגרי המידע ,  גם על גופים פרטיים וכן על הגופים ציבוריים ומשרדי הממשלה .
 
השתמשה במרשם האוכלוסין - ונקנסה ב-167 אלף ש'
nan
