ברק משיב אש :  הפסיקו לעסוק בפוליטיקה קטנטנה
שר הביטחון שיגר מכתב לוועידת מפלגת העבודה בו הוא מגנה את המתקפה עליו ומאשים את התוקפים בעיסוק ב"פוליטיקה קטנטנה "  שלא תורמת למשא ומתן המדיני
יו"ר מפלגת העבודה אהוד ברק שיגר הערב  ( שבת )  מכתב לחברי הוועידה ,  ובו הוא פירט את עיקרי העשייה של חברי הסיעה ,  על פי תפיסתו . " מתוך כבוד כלפיכם וכלפי המצב הקריטי והמורכב של המדינה והמפלגה ,  בחרתי לנצל הזדמנות זו על מנת לפרוש בפניכם את האופן שבו אני רואה את המציאות העכשווית ",  הסביר במכתב . 
" לצערי ,  במקום לגבות ולרכז מאמצים משותפים להצלחת התהליך המדיני כעת כפי שנדרש ,  יש מי שבחר לעסוק דווקא בימים הכי רגישים לתהליך המדיני ,  בפוליטיקה קטנטנה ופנים מפלגתית ,  עיסוק אשר 'בגלי ההדף' שלו אף עלול שלא לתרום להצלחת המאמצים לקיום משא ומתן מדיני להסדר וזאת בלשון המעטה ",  תקף ברק .
 ברק הבהיר כי הוא איננו  " עוין לשאיפות אישיות של חברים ,  אולם אני רואה בניסיון להציבן בקדמת הבמה ,  דווקא בעיתוי זה ,  חוסר אחריות משווע .  את מיטב הכוחות והאנרגיות שלנו עלינו לתעל לטובת המדינה ,  חייבת מפלגת 'העבודה' חזקה ויציבה  כזו שתוכל להצביע על הכיוון הנכון מבלי שכוחות פנימיים מנסים לרפות את ידיה .  באופן אישי אינני חושש ואינני נרתע לרגע ". 
ברק הוסיף כי  " מהיכרותי את חברי הוועידה אני משוכנע כי דרך התככים והחתרנות הבלתי נלאית תזכה לכתף קרה ובכוונתי להמשיך ולהוביל את המפלגה מתוך שליחות ואחריות לגורל העם והארץ .  החברים במפלגה ידעו לריב ,  להתווכח ,  לאחוז ביומרות אישיות אבל הם גם ידעו ברגע האמת לשים את טובת המדינה ואת טובתה של המפלגה לפני הטובה האישית והאגואיסטית שלהם ובכך הייתה גדולתם-בכך תמיד הייתה גדולתנו ". 
ברק המשיך ואמר כי  " בחלוף השנים חלה הידרדרות תמידית בערך הרעות והאחדות הפנימית ובעיקר ביכולת ליצור עם סיום הוויכוחים אחדות פעולה .  עלינו להיות מודאגים מהעובדה כי יש חברים המבקשים להפוך את היוצרות :  להציב את 'האני' לפני המדינה ,  לבקש את האישי לפני התנועה והכל בהתערטלות ציבורית מוחלטת ,  ללא מינימום נדרש של חברות ואחריות ,  מבלי ליתן דין ודיין בפני החברים והתנועה ". 
דבריו של ברק באו בתגובה לדבריו של יו"ר ההסתדרות ,  עופר עיני ,  שתקף אותו בחריפות לפני מספר ימים .  בראיון שהעניק לערוץ 2 אמר עיני ,  כי  " אין טעות שברק לא עושה ".  בהתייחסו לעובדת הלא חוקית שהועסקה בביתו של ברק ,  אמר עיני : " צריך להיות אהבל אמיתי כדי לעשות דבר כזה .  מי מביא פיליפינית ,  תביא עובדת ישראלית .  אתה שר בממשלה ,  אתה יודע שזה בניגוד לחוק ,  אז מה ?  מה אתה מקווה שלא יתפסו אותך ?  הנה ,  תפסו .  ואם כבר תפסו אז תשלם את הקנס וגמרנו ". 

ברק משיב אש :  הפסיקו לעסוק בפוליטיקה קטנטנה
שר הביטחון שיגר מכתב לוועידת מפלגת העבודה בו הוא מגנה את המתקפה עליו ומאשים את התוקפים בעיסוק ב"פוליטיקה קטנטנה "  שלא תורמת למשא ומתן המדיני

