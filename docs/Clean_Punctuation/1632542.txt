1.73 מיליון ש' עבור בית בבאר יעקב 
ניתוח עסקה
הנכס הנמכר :  מדובר בבית דו-משפחתי ברחוב הדרור בשכונת גבעת חוטר בבאר יעקב .  הבית בנוי בשטח 210 מ"ר ,  כולל מרתף ,  ויושב על מגרש של 570 מ"ר .  הבית ,  בן 20 ,  זקוק לשיפוץ כללי ומגרעה מהותית בו - 200 מטר בלבד מפרידים בין הנכס לבין מסילת רכבת .  הגינה גובלת בחומה אקוסטית המפרידה בין הנכס למסילה ,  כך שהוא סובל מרעש כתוצאה ממעבר הרכבת .  ניתוח העסקה :  מדובר בשכונה ותיקה בבאר יעקב ,  שמתגוררים בה אנשים מבוגרים ,  ובשנה האחרונה נכנסו לשכונה גם זוגות צעירים .  את הנכס מכר זוג מבוגר ורכשה משפחה ותיקה בשכונה עבור בתם .  מומחי נדל"ן באזור מדווחים כי מחירי בתים דומים באותו מצב ,  הזקוקים לשיפוץ אך ממוקמים במקום שקט יותר בשכונה ,  נעים סביב 1.85-1.95 מיליון שקל .  נכס בעל מאפיינים דומים ,  הממוקם במיקום שקט יותר בשכונה ומשופץ ,  עשוי להגיע גם למחיר של 2.3 מיליון שקל .  ומה לגבי קירבה למסילת הברזל ?  כאן חייבים להביא בחשבון הפחתה משמעותית במחיר הנכס ,  שיכולה להגיע לשיעורים של 20%-25% .  מכאן ,  שאם נכס בעל נתונים דומים הממוקם במיקום שקט בשכונה נמכר בממוצע ב-1.9 מיליון שקל ,  הרי שערך הנכס המדובר הוא כ-1.5 מיליון שקל .  עם זאת ,  ההפחתה שנרשמה בעסקה המדוברת היא בשיעור של 9% בלבד .  יש לציין כי האפשרות לכניסה מיידית לנכס הקלה על שיווקו .  שורה תחתונה :  הרוכשים שילמו מחיר גבוה ,  ואולי חלק מהתוספת יש לייחס לכניסה המיידית .  עזרו בניתוח העסקה :  המתווכת שמחה מרציאנו מסוכנות אנגלו סכסון בבאר יעקב ,  המתווכת יאנה יאטקין מסוכנות רי/מקס אמפייר בנס ציונה ,  ארז כהן יו"ר לשכת שמאי המקרקעין

1.73 מיליון ש' עבור בית בבאר יעקב 
ניתוח עסקה

