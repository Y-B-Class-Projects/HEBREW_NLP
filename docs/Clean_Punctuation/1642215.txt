עובדי תעש מאיימים בשביתה
עובדי התעשיה הצבאית החליטו להכריז סכסוך עבודה .  זאת בעקבות החלטת דירקטוריון החברה לפטר 500 מעובדי החברה ב-2010
עובדי התעשיה הצבאית  ( תעש )  החליטו היום להכריז סכסוך עבודה בעקבות החלטת דירקטוריון החברה לפטר 500 מעובדי החברה ב-2010 .  לדברי העובדים ,  הפיטורים נכפו על החברה על ידי רשות החברות הממשלתיות .  הבקשה להכרזת סכסוך עבודה הועברה להסתדרות .  המשמעות היא כי העובדים מקצים להנהלה ולממשלה 14 יום לשיחות איתם ,  ולאחר מכן יוכלו להשבית את המפעלים .
 אתמול החליטה תעש על בפיטוריהם של 500 עובדים במהלך 2010 ועל קיצוצים בהוצאות כדי לשפר את תזרים המזומנים של החברה - כך מסרו מקורבים לחברה .  הצעדים יינקטו מהימים הקרובים .
 דירקטוריון החברה אישר היום את הצעדים כדי להתמודד עם הגירעון התזרימי הצפוי ב-2010 בהיקף של 250 מיליון שקל .  על הצעדים הוחלט בעקבות מבוי סתום בתוכנית ההפרטה של החברה ודרישת רשות החברות הממשלתיות להציג תכנית התייעלות אגרסיבית .  לפני כשבוע הציגה תעש תוכנית שכללה חיסכון של 20 מליון שקל בהוצאות ,  שלא סיפקה את מנהל רשות החברות הממשלתיות ,  דורון כהן .
 בד בבד קרא דירקטוריון החברה לממשלה לקדם את תוכנית הפרטת החברה במיתווה עליו הוסכם בעבר .  עיקרו - הנפקה של עד 49% ממניותיה בבורסה ובהמשך מכירת היתרה למשקיע .  כהן אינו תומך בהנפקה בנימוק ,  שתוצאותיה העסקיות של החברה לא יאפשרו הנפקה .  ועד העובדים ויו"ר ההסתדרות עופר עיני דורשים להנפיק את החברה כערובה להתחייבות הממשלה להשאיר אותה נקייה מחובות ועם הון עצמי חיובי .
 
עובדי תעש מאיימים בשביתה
עובדי התעשיה הצבאית החליטו להכריז סכסוך עבודה .  זאת בעקבות החלטת דירקטוריון החברה לפטר 500 מעובדי החברה ב-2010

