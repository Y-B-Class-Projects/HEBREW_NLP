הפועל ת"א ממתינה לתשובה מקאזאן בנוגע לנאתכו
האדומים דורשים על הקשר 650 אלף יורו ,  הרוסים אמורים להשיב בקרוב .  שביעות רצון גדולה בקבוצה מהניצחון באשדוד
בהפועל תל אביב סוף סוף יכולים היו לחייך הבוקר  ( שני )  אחרי שהקבוצה הביסה את מ.ס אשדוד 0:4 בחוץ וזאת אחרי שתי תוצאות תיקו רצופות .  האדומים היו מרוצים מאוד מהיכולת ההתקפית של הקבוצה ובעיקר מהעובדה שאיתי שכטר חזר לכבוש ובנוסף לצמד השערים שלו ,  גם הראה יכולת מצוינת .  
השחקנים ערכו היום אימון קליל בלבד ,  אולם כבר מחר יערכו אימון מסכם לקראת משחק הגביע נגד הפועל חיפה ביום רביעי .  בהפועל מודעים לעובדה שהקבוצתה ניצבת בפני רצף משחקים קשה שיגיע לשיאו עם שבוע בו תפגוש הקבוצה פעמיים את רובין קאזאן ובתווך תתארח אצל מכבי תל אביב . 
" היה לנו משחק מצוין אתמול ",  אמר אחד השחקנים ,  שהוסיף : " אנחנו מקווים לשמור על היכולת הזו במשחקים הבאים ושהעומס לא יכריע אותנו .  היו צריכים להביא שחקני חיזוק עם כושר משחק ,  כי בכמות המשחקים שיש לנו ,  סגל קצר לא יעמוד בזה ".  
אם כבר קאזאן ,  אז בהפועל מחכים לתשובה מהקבוצה הרוסית על סכום ההעברה של ביברס נאתכו .  הפועל דורשת על הקשר כ-650 אלף יורו וקאזאן עדיין לא השיבה בעניין .  כרגע נראה כי הפועל עשויה להתפשר על סכום נמוך יותר מכיוון שנאתכו יהיה שחקן חופשי בקיץ .  בגזרת וינסנט אניימה הדברים שונים .  הקבוצה הרוסית אמנם שלחה לאדומים פקס עם הצעה בסך מיליון יורו על השוער ,  אך הנהלת הפועל מאמינה כי תצליח למכור אותו בסכום גבוה יותר אחרי המונדיאל ,  ובכל מקרה אניימה עצמו לא ממש מתלהב מהרעיון לעבור לליגה הרוסית .
 דני בונדר יחתום על חוזה חדש לארבע שנים לאחר המפגשים מול קאזאן .  בפגישה האחרונה של המגן וסוכנו ,  גלעד קצב ,  עם נציגי המועדון ,  הפערים היו קטנים ונראה כי בפגישה הבאה ,  שמתוכננת לאחר שני המשחקים בליגה האירופית ,  יחתום המגן על חוזה חדש בקבוצה .  גם בגזרת ערן זהבי ישנה התקדמות וגם פה מאמינים בהפועל כי השחקן יחתום על חוזה חדש בקבוצה לשלוש שנים .  
על פי דיווחים במספר כלי תקשורת בברזיל ,  גרמיו המקומית מעוניינת להתחזק בבלם ואחד מהמועמדים המרכזיים שלה הוא שחקן הפועל תל אביב ,  דגלאס דה סילבה . " אנחנו עוקבים אחרי כמה שחקנים .  אני לא רוצה להזכיר שמות ,  אבל דה סילבה הוא אחד מהם ",  אמר אלברטו גוארה ,  מבכירי המועדון .
 גוארה הוסיף על בלם הפועל תל אביב : " ראינו אותו בפעולה .  הוא נראה כמו שחקן מעניין ,  אבל אנחנו בודקים מספר אופציות .  אנחנו רוצים שחקן עם ניסיון שישתלב עם הצעירים שלנו ".  בתקשורת הברזילאית אף הזכירו שהברזילאי זכה לאחרונה גם למעקב מצידן של אייאקס ,  פרייבורג ופ.ק מוסקבה .
 
הפועל ת"א ממתינה לתשובה מקאזאן בנוגע לנאתכו
האדומים דורשים על הקשר 650 אלף יורו ,  הרוסים אמורים להשיב בקרוב .  שביעות רצון גדולה בקבוצה מהניצחון באשדוד

