ג'ובס רוצה לשנות את כללי המשחק - הפעם בעולם הספרים והעיתונים 
כל העולם מחכה לראות במה מדובר :  ביום רביעי צפויה אפל לחשוף את המכשיר שאמור לשים את הקוראים האלקטרוניים הקיימים בכיס הקטן .  לפי הערכות המעריצים ,  לטאבלט החדש מסך מגע צבעוני כמו של iPhone - רק גדול יותר ,  חיבור לאינטרנט ואפליקציות נוספות שיהפכו את המחשב להרבה י
 >  >  סטיב ג'ובס ,  המנכ"ל שהוביל את המהפכה שביצעה אפל בעולם המוסיקה ,  מעוניין לבצע מהפכה נוספת - והפעם בעולם הספרים והעיתונות .  השבוע צפויה לחשוף אפל בפני עיתונאים את טאבלט  ( tablet ,  מחשב לוח )  החדש שלה ,  שאחד מיעודיו העיקריים יהיה כקורא ספרים אלקטרוני ,  שיתחרה בקינדל של אמזון ובסוני רידר .  המכשיר ,  ככל הנראה ,  לא צפוי להגיע לשוק בישראל בקרוב .  המכשיר יושק קודם בשוק האמריקאי ,  וכנראה רק כעבור כמה חודשים תרחיב אפל את שיווקו אל מחוץ לגבולות ארה"ב . " סטיב ג'ובס תומך בגוורדיה הישנה ומעוניין לעזור להם על ידי הצעת אמצעים חדשים להפצה ",  אמר אדם שעבד עם ג'ובס לעיתון  " וול סטריט ג'ורנל "  בשבוע שעבר . " מה שמניע את השינויים האלה הוא הטכנולוגיה ,  ולאפל יש יכולת להשפיע על כך ",  הוסיף .  בקרב כמה מחברות התקליטים לעתים נתפש ג'ובס כאויב ,  בין היתר בשל מדיניות התמחור הנוקשה של אפל ,  שבמסגרתה מוכרת החברה את השירים במחיר זהה ,  ולחברות התקליטים אין השפעה עליו .  ואולם אפל של ג'ובס סייעה לחברות תקליטים ליהנות לראשונה מהכנסות ממכירת מוסיקה באינטרנט .   אפל לא היתה מי שהביאה את המוסיקה לאינטרנט ,  אך היא היתה הראשונה שיצרה מודל למוסיקה בתשלום באינטרנט שמצליח .  חנות המוסיקה המקוונת שלה ,  itunes ,  נהנתה משילוב של שני גורמים עיקריים :  הפופולריות של נגן המוסיקה התואם ,  ה-ipod ,  הנגן הדיגיטלי הראשון שמחזיק בנתח הגדול ביותר משוק זה ,  הפועל בלעדית עם itunes ;  והצלחתה של אפל לחתום על הסכמים עם מרבית חברות התקליטים הגדולות .  המודל של אפל איפשר לא רק לחברות התקליטים לבלום מעט את הירידה בהכנסותיהן ממכירות דיסקים ,  אלא גם לאמנים עצמאיים לפרוץ אל התודעה ולשווק את יצירתם באמצעות פלטפורמה פופולרית .  ה-ipod של הטאבלטים כעת מנסה אפל לשחזר תנאים אלה באמצעות השקת מכשיר חדשני שצפוי להיות ה-ipod של מחשבי הלוח :  מסך מגע דומה לזה של ipod ו-iphone ,  רק גדול יותר  ( לפי הערכות ,  כ-10 אינץ' )  ,  בעל עיצוב חלק ואופנתי - המומחיות של אפל ,  צבע מלא  ( בניגוד לקינדל השחור-לבן )  ,  חיבור לאינטרנט ואפליקציות רבות ,  שהופכות את המחשב ליותר מקורא ספרים אלקטרוני .  במקביל ,  דואגת אפל גם לצד התוכן ומקיימת מגעים עם מו"ליות ספרים ועיתונים רבות .  אפל קיימה מגעים עם המו"ליות הרסט ,  מקגרו-היל והאצ'ט בוק גרופ במטרה לעלות וליצור תכנים עבור הטאבלט החדש שלה ,  לדברי מקורבים למגעים לבלומברג בסוף השבוע .  הדיווח מתווסף לדיווחים קודמים ,  לפיהם אפל נמצאת במגעים עם מו"לית הספרים הרפר קולינס ועם מו"לית העיתונות ניו יורק טיימס ליצירת תכנים עבור הטאבלט .  אפל אינה מסתפקת בהעלאת תכנים בפורמט הרגיל שלהם ,  לפי דיווחים ,  ומנסה ליצור גרסאות ייחודיות עבור המכשיר ,  שיכללו הצגה שונה או אפשרויות אינטראקטיביות .  אפל עיצבה את המכשיר בשיתוף פעולה עם יצרניות תוכן במטרה להפוך אותו לאולטימטיבי עבור קריאה ותוכנות לימודיות .  בלומברג דיווחה כי המגעים עם הרסט ,  מו"לית המגזינים  " אסקוויר "  ו"מארי קלייר ",  התמקדו בהעלאת תכנים מגזיניים עבור מחשב הלוח שלה ;  חטיבת החינוך של מו"לית הספרים מקגרו-היל נמצאת במגעים על העלאת ספרי לימוד אלקטרוניים וחלק ממערכת הלמידה העצמית שלה למחשב ,  לדברי מקורות לבלומברג .  למקגרו-היל הסכם קיים עם אפל לתכנים עבור iphone ו-ipod טאץ' ;  האצ'ט נמצאת במגעים להפצת ספרים אלקטרוניים ,  לדברי מקור אחר לסוכנות הידיעות ;  מו"לית הספרים הרפר קולינס עשויה ליצור תוספות אינטראקטיביות ייחודיות לספריה עבור אפל .  אפל ,  כהרגלה ,  גם עוטפת את היוזמה במסתוריות המייצרת הייפ .  החברה הודיעה כי תקיים אירוע מיוחד למוזמנים בלבד ב-27 בינואר ,  שבמסגרתו היא מזמינה עיתונאים לבוא לראות  " את היצירה החדשה שלנו ".  לפי ההערכות ,  תהיה זו ההשקה של מחשב הלוח .  המחשב החדש צפוי להוות תחרות קשה לקוראי הספרים האלקטרוניים בשוק כיום ,  ובראשם קינדל .  אך הטאבלט של אפל צפוי לתפקד כמו מחשב ולאפשר יישומים אינטראקטיביים ,  שיעניקו תוספות לספרים שאינן אפשריות בספרים מודפסים .  לאפשרויות המגוונות יותר צפוי להיות גם תו מחיר גבוה יותר - בעוד מחיר הקינדל כיום הוא 259 דולר ,  מחיר הטאבלט של אפל צפוי להיות בסביבות 1,000 דולר ,  להערכת אנליסטים .  בנוסף ,  המכשיר צפוי להציע תכנים רבים בתשלום - ספרי קריאה ,  ספרי לימוד ומגזינים הם תכנים שלרוב משלמים עליהם ,  וכך יהיו גם במסגרת המכשיר החדש של אפל .  בנוסף ,  צפוי המודל של אפל לסייע גם למו"ליות העיתונים הנמצאות במצב קשה לגבות תשלום עבור שירותיהן . " ניו יורק טיימס ",  למשל ,  עשויה לחזור לגבות תשלום עבור העיתון ,  לפי דיווח בשבוע שעבר ב"סאנדיי טלגרף ".  ההערכות לגבי מידת הצלחתו של המכשיר משתנות ,  ותלויות בין היתר גם במחיר הצפוי .  אף כי כמה מההערכות מתמחרות את המכשיר בכ-600 דולר ,  חלק מההערכות מגיעות עד ל-1,000 דולר .  סקר שביצעה חברת צ'יינג'ווייב ריסרץ' הראה כי חמישית מהצרכנים האמריקאים מתכוונים לרכוש מחשב לוח של אפל .  75% מהמעוניינים הצהירו כי הם מוכנים לשלם 500 דולר או יותר עבור המכשיר .  37% מהמעוניינים מוכנים לשלם יותר מ-700 דולר עבורו .  האנליסט מייק אברמסקי מ-rbc קפיטל מעריך כי בהתבסס על המחיר הנמוך ,  הוא צופה מכירות של 5 מיליון מכשירים בשנה הראשונה ,  שיניבו הכנסות בסך 3 מיליארד דולר עבור אפל .  מחיר גבוה ,  לדעתו ,  יניב היקף מכירות נמוך יותר .  כך ,  מחיר של 800 דולר יניב מכירות של מיליון יחידות .  מחיר של 500 דולר יניב מכירות של 10 מיליון יחידות .
 
ג'ובס רוצה לשנות את כללי המשחק - הפעם בעולם הספרים והעיתונים 
כל העולם מחכה לראות במה מדובר :  ביום רביעי צפויה אפל לחשוף את המכשיר שאמור לשים את הקוראים האלקטרוניים הקיימים בכיס הקטן .  לפי הערכות המעריצים ,  לטאבלט החדש מסך מגע צבעוני כמו של iPhone - רק גדול יותר ,  חיבור לאינטרנט ואפליקציות נוספות שיהפכו את המחשב להרבה י

