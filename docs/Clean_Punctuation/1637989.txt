יוזמה :  תוחמר הענישה על פרסום שירותי מין
לפי הצעת חוק חדשה שהונחה על שולחן הכנסת ,  יוחמרו עד פי 6 עונשי המאסר על פרסום שירותי מין .  36 ח"כים כבר הביעו תמיכה בהצעה
הצעת חוק חדשה שהונחה היום  ( ראשון )  על שולחן הכנסת מבקשת לאסור פרסום כל מודעה המציעה שירותי זנות והפצת כרטיסי ביקור של שירותי ליווי .  לפי ההצעה ,  שהגישה יו"ר הוועדה למאבק בסחר בנשים ח"כ אורית זוארץ  ( קדימה )  ,  יועלה רף הענישה בגין העבירה לשלוש שנות מאסר ,  במקום חצי שנת מאסר בלבד כיום .  על פרסום שירותי קטין ייקבע עונש של שבע שנים .  בנוסף ,  יוטלו קנסות כספיים על העבריינים ויחולט רכוש שמקורו בפרסום .
 עד כה זכתה ההצעה לתמיכתם של 36 חברי כנסת מכל חלקי הקשת הפוליטית : " עלינו לראות בפרסום שירותי זנות כחולייה מרכזית בשרשרת הזנות והסחר ,  שכן באמצעותם יכול הלקוח לאתרם ולקבל מידע על תעשיית המין שמגלגלת מיליארד דולר בשנה ",  אמרה זוארץ עם הגשת ההצעה .  בכוונת המחוקק להתמודד באמצעות הגדרה סדורה של שירותי מין גם עם דרכים באמצעותן  " עוקפים "  המספקים שירותי זנות את לשון החוק ,  כאשר הם מגדירים את השירותים כ"עיסוי ",   " ליווי "  או  " אירוח ". 
מנתונים עליהם מסתמכת ההצעה ,  בין השנים 2006-2008 על אף ריבוי העיתונים המחולקים ומציעים מידע על שירותי מין כמו גם כרטיסי ביקור המושארים על חלונות של מכוניות חונות  נפתחו בכל מדינת ישראל רק שמונה תיקי חקירה בגין עבירות אלה .  לדברי התומכים בהצעה ,  הפרסום הנרחב של שירותים אלה בציבור מעניק להם לגיטימציה חברתית בה יש להילחם : " הוצאת מודעות אלו מדפי העיתונים מעבירה מסר שהחברה איננה משלימה עם תופעת הזנות כנורמטיבית ,  תפיסת הזנות כתופעה פסולה שאינה לגיטימית והוקעתה על ידי החברה ". 

יוזמה :  תוחמר הענישה על פרסום שירותי מין
לפי הצעת חוק חדשה שהונחה על שולחן הכנסת ,  יוחמרו עד פי 6 עונשי המאסר על פרסום שירותי מין .  36 ח"כים כבר הביעו תמיכה בהצעה

