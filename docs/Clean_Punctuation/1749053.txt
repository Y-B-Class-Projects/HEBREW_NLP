 " הרפואה המשלימה היא דרך נוספת לעזור לבני אדם "
" מוקדם מדי לבטל את תחום הרפואה המשלימה "
" מוקדם מדי לבטל את תחום הרפואה המשלימה .  להפך ,  צריך לחקור אותו יותר ויותר .  כיום עושים את זה בכל העולם המערבי וזה מעניין גם את הממסד הרפואי - כי ברור שיש ברפואה הזו עניין ותועלת לציבור ",  אומרת ד"ר דורית גמוס בתגובה לטענותיהם של סיימון סינג וד"ר אדוארד ארנסט .  גמוס היא מבכירי הרופאים והחוקרים בתחום הרפואה המשלימה בישראל :  היא רופאה ובעלת phd במיקרו-ביולוגיה ,  מנהלת את שירות הרפואה המשלימה בתל השומר ואף ייסדה את החברה לרפואה משלימה בלב הממסד הרפואי בישראל - ההסתדרות הרפואית .  בניגוד לרבים מעמיתיה ,  גמוס לא ממהרת לקטול את הספר . " לדעתי ,  הספר הזה צריך להילמד בכל מוסד שמכשיר את המטפלים ברפואה משלימה .  הוא מגרה לחשיבה ביקורתית ולסקרנות מדעית - ומזכיר שלא הכל זה סיפור של מסורת וחכמה עתיקה ,  ושכל דבר צריך להיבדק ",  היא אומרת .  עם זאת ,  סבורה גמוס כי  " המחברים מדגישים את האין ואת החסר - ולא מציינים את הקיים ,  במיוחד לאור העובדה שרפואה משלימה היא תחום יחסית צעיר במחקר ושלא פשוט לחקור אותו ".  לדבריה ,  אחת הבעיות בחקר הרפואה המשלימה היא הקושי לקבל תקציבי מחקר : " ברפואה קונוונציונלית יש לא מעט תקציבים מחברות תרופות - דבר שלא קיים ברפואה המשלימה ".  עוד היא טוענת שסינג וארנסט הציבו סטנדרטים מחמירים ביותר - גם לרפואה הקונוונציונלית . " בעשר השנים האחרונות נעשו מאות ואלפי מחקרים ברפואה המשלימה .  חלקם הניבו תוצאות חיוביות וחלקם שליליות ,  חלקם נעשו בשיטות מחקר ראויות וחלקם לא .  כדי להסיק מסקנות מבליל התוצאות משתמשים בשיטת מחקר שנקראת מטה אנליזה .  מדבריהם של המחברים משתמע שרק טיפולים שנמצאו חיוביים בסקירות סיסטמטיות של מאגר קוקריין ,  מאגר סקירות המחקר היוקרתי בעולם ,  הם אכן יעילים - ולדעתי זהו סטנדרט מחמיר מדי ,  מאחר שגם תחומים מסוימים ברפואה הקונוונציונלית אינם עומדים בו .  יש סקירות ומחקרים אחרים עם תוצאות חיוביות - ולדעתי זו טעות להתעלם מהם לגמרי ".  גמוס מוסיפה כי  " חלק מהמחקרים ברפואה משלימה נעשו בשיטות מחקר או באופן מחקר שלא מאפשר את הסקת המסקנות במטה אנליזות המחמירות האלה - אך זה לא אומר שהתחום לא יעיל ,  אלא שהוא דורש מחקר נוסף ".  היא מסבירה כי אחת הבעיות במחקר ברפואה משלימה היא ש"אנחנו יודעים לבנות מחקרים בשיטות מחקר מערביות ,  ולא תמיד זה מתאים לרפואה משלימה .  למשל ,  אם לוקחים את המחקרים על דיקור אז בחלק גדול מהם משתמשים בנקודות קבועות לטיפול בבעיה מסוימת - בעוד שבשטח אנחנו לא מטפלים באופן כזה ,  אלא מתאימים את הנקודות אישית לכל אדם .  הבעיה היא שאם נעשה את זה באופן אינדיווידואלי לכל אדם - לא נוכל לשחזר את הניסוי .  לכן דרושה מתודולוגיה שתשקף את האינדיווידואליות של טיפולים ברפואה משלימה ,  ומנגד גם את היכולת לחזור על התוצאות ".  לסיכום ,  אומרת גמוס , " הייתי מצפה מהמחברים להציג תמונה יותר מאוזנת של הדברים ".  את עוסקת בהומאופתיה - תחום שנקטל במיוחד בספר .  זה עירער בך משהו ?   " ממש לא .  אני חושבת שהמחקרים בהומאופתיה נעשים באופן לא נכון .  לא בודקים את המורכבות של הטיפול ההומאופתי ולא תמיד עושים הערכה לתוצאות שרלוונטיות לטיפול הזה ,  כמו איכות חיים .  זה כמו לחפש את המטבע מתחת לפנס - ברור שהוא לא יהיה שם .  הכי קל לרדת על הומאופתיה ,  כי מנגנון הפעולה שלה לא ברור ".  סינג וארנסט אומרים על רופאים שפנו לרפואה משלימה ,  כמוך ,  שהם נאיבים או שרלטנים . " מבחינתי ,  הרפואה המשלימה או האינטגרטיבית פותחת תחום טיפולי נוסף ,  אפשרות נוספת לעזור לבני אדם .  שרלטנים יש בכל סוגי הרפואה ,  וכולנו מכירים את הדוגמאות .  לצערנו ,  תחום הרפואה המשלימה אינו מוסדר בישראל .  כל עוד הוא לא מוסדר בחוק ,  יהיה קשה להרתיע את השרלטנים . " בשנים האחרונות הרפואה הקונוונציונלית התפצלה וכל התמחות התעמקה - עד שהתמונה של המטופל לרוחב הלכה לאיבוד .  בני אדם כמהים ליחס האנושי ולמישהו שיראה אותם בכללותם .  לדעתי ,  אחד הלקחים שהרפואה הקונוונציונלית צריכה ללמוד מהרפואה המשלימה הוא הערך המוסף של יחסי מטפל מטופל לתהליך הטיפולי ".  

" הרפואה המשלימה היא דרך נוספת לעזור לבני אדם "
" מוקדם מדי לבטל את תחום הרפואה המשלימה "
 
