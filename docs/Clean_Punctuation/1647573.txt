אחמדינג'ד לא צוחק
למה מתכוון אחמדינג'אד כשהוא מדבר על  " ניקוי המזרח התיכון מציונים כהבטחה אלוהית "?  מה יש לאחמדינג'אד בראש כשהוא מצטט את  " ההבטחה האלוהית "  שלו למחוק את ישראל מהמפה ,  או לנקות את המזרח התיכון מהציונות ? 
עבור הסונים והשיעים ,  הקוראן מהווה את מקור הקדושה שאין סביבו מחלוקת .  מבחינתם ,  זוהי מילת האל האחרונה והעדכנית .  מעבר לקוראן ,  אין לשיעים הסכמה עם הסונים כמעט על שום דבר :  לא על חברי הנביא ולא על הפרשנות .
 הפסוק שאחמדינג'אד מסתמך עליו אהוב גם על הקיצונים האיסלאמים מבית אל ? קאעידה ,  האחים המוסלמים והחמאס :  מדובר בסורת  " מסע הליל "   ( פסוקים 4 עד 8 )  ,  שלפי פירושם עוסקת בהקמתה של ישראל ובהריסתה בימינו על ידי המוסלמים בשל עוולותיהם של בני ישראל .  הסונים מוסיפים גם מימרה של מוחמד  ( חדית' )  ,  שביום השמדת היהודים תפתח אבן את פיה ותסגיר אפילו את מקום מסתורו של היהודי האחרון .  אל תתבלבלו :  הוא מתכוון לזה ברצינות .
 בימים אלה פורים קרב ,  ומשחק ההיסטוריה מחזיר גיבורים לקדמת הבמה .  התסריט מעט שונה ,  אך הרעיון דומה :  במקום האימפרטור הפרסי האוויל אחשוורוש נשלט העולם על ידי המערב של ברק אובאמה ,  וחולשתו ניכרת מהודו ועד כוש .  במקום ושתי האמיצה עומדת הגברת קלינטון ,  המאיימת על מחליפיו בני ימינו של  " המן "  לעניין השמדת היהודים .
 מקובל בהוליווד כי האקדח שנראה במערכה הראשונה יירה במערכה השלישית ,  וכי  " אם אתה רוצה לירות - תירה ,  אל תדבר ".  אחמדינג'אד הוא חובב קולנוע המודע לכוחן המשותף של ארה"ב וישראל .  בעודו מטעה את העולם ,  הולך הפוטנציאל הגרעיני האיראני והופך לאקדח טעון המאיים על ישראל ,  על העולם הערבי ובעצם על האינטרסים הקריטיים הקיומיים של המערב .  היירה האקדח במערכה הבאה ? 

אחמדינג'ד לא צוחק
nan
