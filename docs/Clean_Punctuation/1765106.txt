קרן המטבע מבקרת את גוש היורו : " פיתרון הדרגתי למשבר החובות - הדרך הלא נכונה "
 יו"ר ה-IMF ,  דומיניק שטראוס קאהן : " על גוש היורו לספק פיתרון מקיף לבעיית החובות "
 יו"ר קרן המטבע הבינלאומית  ( imf )  ,  דומיניק שטראוס קאהן ,  ביקר היום בחריפות את גישתם של מנהיגי גוש היורו לפיתרון משבר החובות באירופה ,  לאחר שגרמניה ומדינות אחרות התנגדו לקריאתו של שטראוס קאהן לנקיטה בצעדים חריפים יותר לבלימת המשבר ." על מדינות גוש היורו לספק פיתרון מקיף לבעיית החובות .  הגישה ההדרגתית אינה נכונה ",  אמר שטראוס קאהן .  יו"ר קרן המטבע לא הצליח לשכנע אתמול את שרי האוצר של גוש היורו להגדיל את קרן הסיוע למדינות הנמצאות במשבר ,  או לשכנע את הבנק המרכזי של אירופה להגדיל את רכישות האג"ח הממשלתיות.גרמניה נמצאת בראש המתנגדים להגדלת קרן הסיוע של האיחוד האירופי ,  בסך 750 מיליארד יורו ,  בטענה כי הקרן הקיימת מספיקה .  בשבוע שעבר טענו כלכלנים כי על האיחוד האירופי לספק גם לפורטוגל סיוע עוד לפני שנקלעה למשבר ,  על מנת לבלום את החששות כי משבר החובות יתפשט מאירלנד ויוון לפורטוגל ,  ואחריהן לספרד ואיטליה .
 
קרן המטבע מבקרת את גוש היורו : " פיתרון הדרגתי למשבר החובות - הדרך הלא נכונה "
 יו"ר ה-IMF ,  דומיניק שטראוס קאהן : " על גוש היורו לספק פיתרון מקיף לבעיית החובות "
 
