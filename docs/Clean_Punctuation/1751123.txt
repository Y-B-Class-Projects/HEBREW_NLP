זכרונות בוש : " שקלתי להדיח את צ'ייני "
 קטעים ראשונים שפורסמו מספר הזכרונות של נשיא ארצות הברית לשעבר ,  ג'ורג' בוש ,  חושפים כי שקל להחליף את סגנו לקראת הבחירות לקדנציה השנייה .  על עירק : " אף אחד לא כעס כמוני כשלא מצאנו שם נשק להשמדה המונית "
 נשיא ארצות הברית לשעבר ,  ג'ורג' וו .  בוש ,  שקל להחליף את סגנו ,  דיק צ'ייני ,  כך הוא חושף בקטעים ראשונים שפורסמו הלילה  ( רביעי )  מספר הזכרונות שכתב .  ספרו של בוש שייקרא  " נקודות הכרעה ",  יציע לקוראיו להיכנס את מאחורי הקלעים של ממשלו בשמונה השנים של כהונתו שהחלו עם פיגועי ה-11 בספטמבר והסתיימו במשבר הכלכלי הגדול .
 בקטעים שפורסמו ,  מתייחס בוש למשבר הכלכלי וכותב כי  " הרגשתי כמו רב חובל שספינתו טובעת ".  בוש התייחס גם לבעיות ותקלות בנוגע למלחמה האמריקאית בעירק והכשלון למצוא נשק להשמדה המונית במדינה . " אף אחד לא היה בהלם גדול יותר או כועס יותר ממה שאני הייתי כשלא מצאנו את הנשק ",  הוא כותב בספר . " הייתה לי תחושת בחילה בכל פעם שחשבתי על כך .  עדיין יש לי ". 
בספר נחשף גם כי סגן הנשיא לשעבר ,  דיק צ'ייני ,  הציע לפרוש מתפקידו בשנת 2003 ,  כדי שבוש יכול לבחור אדם אחר לתפקיד בקמפיין ב-2004 .  בוש מספר כי הוא שקל את ההצעה ,  והבהיר כי  " בעת שצ'ייני עזר בחלקים חשובים מאוד ,  הוא הפך מוקד לביקורת מהתקשורת ומהשמאל ".  הנשיא לשעבר ציין כי קבלת הצעת צ'ייני לפרוש הייתה יכולה  " להדגים שאני אחראי ",  וכי הוא שוחח עם הגורמים הרלוונטיים על האפשרות שהסנטור ביל פריסט יחליף את צ'ייני ,  אולם בסופו של דבר החליט לרוץ עם צ'ייני משום שהעריך את  " ידו הנוקשה ". 

זכרונות בוש : " שקלתי להדיח את צ'ייני "
 קטעים ראשונים שפורסמו מספר הזכרונות של נשיא ארצות הברית לשעבר ,  ג'ורג' בוש ,  חושפים כי שקל להחליף את סגנו לקראת הבחירות לקדנציה השנייה .  על עירק : " אף אחד לא כעס כמוני כשלא מצאנו שם נשק להשמדה המונית "
 
