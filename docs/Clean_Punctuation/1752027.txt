גוגל מיידי גם בסלולרי
גוגל השיקה את מנגנון ה-Instant ,  שמתחיל להציג תוצאות חיפוש במהלך הקלדת השאליתא ,  לאייפון ומכשירי אנדרואיד
גוגל אינסנט מגיע למובייל .  ענקית החיפוש השיקה היום את מנגנון ה-Google Instant למכשירים ניידים .  המנגנון ,  שמתחיל להציע למשתמש תוצאות חיפוש כבר בתחילת הקלדת השאילתא - כאשר מטרתו היא לחסוך את זמן ההקשה - יושק בשלב הראשון במכשירים שמשתמשים במערכת ההפעלה iOS 4  ( כיום אלה האייפון והאייפוד טאץ' )  וכל מכשירי האנדרואיד עם מערכת בגרסה 2.2 .
 בגוגל אומרים כי המנגנון בגרסת הסלולר  " נמצא בקדמת הטכנולוגיה של דפדפנים ניידים ורשתות אלחוטיות ".  בחברה אף מבטיחים מהירות חיפוש גבוהה יותר ,  בזכות שימוש בטכנולוגיות של HTML 5 ו-AJAX .  עם זאת , " כיוון שאיכות של כל חיבור אלחוטי עשויה להיות לא יציבה ",  הכניסו בגוגל קישור תמידי שמאפשר להדליק ולכבות את המנגנון .  
אך אליה וקוץ בה .  מעבר למגבלות על דפדפנים שמסוגלים לתמוך ב-Instant ,  הושק השירות היום רק למכשירים בארצות הברית ,  וחיפושים בשפה האנגלית .  בגוגל מבטיחים להוסיף מיקומים נוספים לרשימת התמיכה ,  אך זה עשוי לקחת חודשים .
 
גוגל מיידי גם בסלולרי
גוגל השיקה את מנגנון ה-Instant ,  שמתחיל להציג תוצאות חיפוש במהלך הקלדת השאליתא ,  לאייפון ומכשירי אנדרואיד

