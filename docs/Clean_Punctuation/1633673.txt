בחזרה למציאות
סקרמנטו הציגה הרבה אופי ומחקה פיגור 24 מול שארלוט ,  אלא שהחטאות בקלאץ עלו לה בהפסד 105:103 .  13 לכספי
על שלל משמעויותיו ,  יום מרטין לותר קינג מביא עימו גם שעות משחקים מוקדמים מהרגיל לעונת ה-NBA ,  והערב  ( שני )  ,  חובבי הליגה זוכים בלא פחות מתשעה משחקים מוקדמים ,  בצירוף שלושה מרתקים לא פחות שייערכו בלילה .  למשחק החוץ הקשה הערב בשארלוט ,  סקרמנטו הגיעה עם עשרה הפסדים ב-12 משחקיה האחרונים .  המשחק הערב אף היה משחק החוץ השלישי ברציפות של הקבוצה ,  שתמשיך הלאה למשחקים באטלנטה ,  אורלנדו ומיאמי לפני שתשוב סוף סוף לביתה .  עד כה ,  מסע החוץ של סקרמנטו לא ממש האיר פנים לקינגס הצעירים ,  והסיפור הערב לא היה שונה ,  כאשר גם שארלוט הלוהטת הכניעה את סקרמנטו ,  103:105 .
 עם זאת ,  הקינגס יכולים לקחת כמה דברים חיוביים מהמשחק הערב .  שארלוט הובילה לכל אורך ההתמודדות ,  והיתרון שלה הגיע עד 24 הפרש עמוק בתוך הרבע השלישי .  אלא שאז התעוררו הקינגס הצעירים ,  יצאו לריצת 0:14 בזכות עמרי כספי וטייריק אוואנס ,  ועלו לרבע האחרון עם לא מעט תקוות .  12 הדקות האחרונות המשיכו ללכת בכיוון של סקרמנטו ,  הפעם כשכספי על הספסל ,  ואוואנס הוביל את הקאמבק עד פיגור שתיים בלבד ,  שניות ספורות לסיום .  אלא שלכל קאמבק גדול יש סוף ,  והקאמבק של הקינגס הסתיים שניה לסיום ,  וגם קצת לפני - עם כמה טעויות שכבר התרגלנו לראות מהחבורה הצעירה הזאת .
 עבור כספי עצמו ,  היה זה משחק לא רע נוסף .  הישראלי פתח בחמישיה 48 שעות אחרי התקרית עם פול ווסטפאל ומספר שעות אחרי שהביע התנצלות על כך ,  שיחק 23 דקות וקלע 13 נקודות  ( 6 מ-12 מהשדה ,  1 מ-5 ל-3 )  .  כאמור ,  כספי עמד במרכז הקאמבק ברבע השלישי ,  ואף שיחק את כולו ,  אלא שברבע האחרון ווסטפאל העדיף ללכת עם אנדרס נוצ'יוני בעמדת הסמול פורוורד .  ובכל זאת ,  נדמה כאילו חזרתו של קווין מרטין ממשיכה לערער את ההיררכיה והרוטציה של סקרמנטו ,  והקאמבק המדובר הושג הערב ללא מרטין ,  שישב על הספסל ברבע האחרון וראה ממנו את קבוצתו נוגסת וסוגרת את היתרון .
 ויש גם את שארלוט ,  שראויה לכל המחמאות .  החבורה של לארי בראון משיגה ניצחון חמישי ברציפות ושמיני בתשעת המשחקים האחרונים ,  והערב זכינו לראות כיצד היא עושה את זה :  הגנה אישית וקבוצתית נהדרת ,  חיפוי ,  הנעת כדור ,  ובעיקר - ג'ראלד וואלאס אחד גדול ,  שאם לא ייבחר למשחק האולסטאר הקרוב מישהו צריך לשלם מחיר כלשהו .  מדובר ,  בלי ספק ,  בקבוצת פלייאוף - לא פחות .  וסקרמנטו ?  היא תמשיך לנסות ולהתחבר .  בינתיים ,  זה לא נראה מוצלח במיוחד .
 טייריק אוואנס סגר משחק ענק של 34 נקודות  ( 13 מ-20 מהשדה )  ,  ובלעדיו הקינגס לא היו חוזרים הערב .  נוצ'יוני הוסיף 12 ,  ודונטה גרין 12 .  מנגד ,  ג'ראלד וואלאס המופלא סיים עם 28 נקודות נפלאות ,  וריימונד פלטון ,  ברבע אחרון גדול ,  דגדג טריפל דאבל עם 17 ,  9 ריבאונדים ו-10 אסיסטים .
 על אף התקרית ,  כספי עלה בחמישיה לצד טייריק אוואנס ,  קווין מרטין ,  ג'ייסון תומפסון וספנסר הוז .  מנגד ,  עלו הבובקאטס בחמישיה הרגילה מבחינתם ,  עם ריימונד פלטון ,  סטיבן ג'קסון ,  ג'ראלד וואלאס ,  בוריס דיאו ונאזי מוחמד .  ג'קסון קלע את חמשת הנקודות הראשונות של שארלוט ,  כספי הגיב נהדר ,  קלע 7 מתוך 13 הנקודות הראשונות של סקרמנטו ,  אלא שמנגד פלטון הריץ יפה את ההתקפה המארחת ,  הישראלי ספג עבירה שניה וירד לספסל ,  ושש דקות בתוך המשחק הובילה שארלוט 15:20 .  ההגנה של הקינגס המשיכה להיות חדירה מתמיד ,  והבובקאטס האתלטים ניצלו זאת על מנת להטביע כרצונם ,  ולרדת ביתרון 23:32 עם סיום הרבע .
 את הרבע השני פתח כספי על הספסל בגלל שתי העבירות ,  ושארלוט ,  בראשות ג'ראלד וואלאס הפנטסטי ,  שמרה על היתרון ואף הגדילה אותו ,  כששלשה של די ג'יי אוגוסטין קבעה 29:41 ,  ארבע דקות מפתיחת הרבע .  את הרבע השני פתח כספי על הספסל בגלל שתי העבירות ,  ושארלוט ,  בראשות ג'ראלד וואלאס הפנטסטי ,  שמרה על היתרון ואף הגדילה אותו ,  כששלשה של די ג'יי אוגוסטין קבעה 29:41 ,  ארבע דקות מפתיחת הרבע .  הקינגס המשיכו להציג התקפה מבולבלת ומפוזרת ,  והבובקאטס השתעשעו בצד השני עם משחק קבוצתי נאה ויעיל ,  בדרך ל-34:48 .  כספי חזר לפרקט ארבע דקות למחצית ומיד סיים מתפרצת בהטבעה ,  אלא ששארלוט שלטה לחלוטין במתרחש ,  בעיקר הודות למשחק גדול של ג'ראלד וואלאס  ( 19 במחצית )  ,  ולחדרי ההלבשה ירדו הבובקאטס ביתרון מבטיח וצודק ,  47:66 .  
כספי פתח גם את הרבע השלישי עם נקודות ,  אלא ששארלוט הקפידה לשמור על הפער הגדול ,  הפעם כאשר בוריס דיאו האיש המרכזי בשורותיה .  ואז ,  כשש דקות אל תוך הרבע ,  החלה סקרמנטו בקאמבק נאה ,  הרבה בזכות כספי וטייריק אוואנס ,  ואחרי ריצת 0:14 מרשימה לפתע זה 82:72 בלבד לשארלוט .  בהתקפה הבאה הלכו הבובקאטס לדרק בראון ,  הרוקי ,  שהטביע על הראש של כספי והעלה את קבוצתו לרבע האחרון עם יתרון 72:84 .  
לאחר ששיחק את כל הרבע השלישי ,  כספי פתח את הרבע האחרון מהספסל וראה את ג'ראלד וואלאס מפציץ שלשה גדולה ,  ושמונה דקות לסיום הובילו הבובקאטס 77:91 .  בשלב הזה נפצע ג'ראלד וואלאס ,  הקינגס לקחו פסק זמן וחזרו ממנו עם שלשה מוצלחת של נוצ'יוני ,  ולאחר נקודות של אוואנס במתפרצת הפער הצטמק ל-8 בלבד .  אוואנס ,  נוצ'יוני וברוקמן המשיכו לנגוס ביתרון ,  וחמש דקות לסיום הראה לוח התוצאות 90:91 בלבד לשארלוט .  וואלאס הפצוע חזר לפרקט ,  אך מי שלקח אחריות בדקות הקלאץ' בשארלוט היה ריימונד פלטון המצוין ,  ונקודות של סטיבן ג'קסון העלו את המארחת ל-93:98 .  אוואנס המשיך לקחת את המשחק על עצמו ,  והחטאות של נוצ'יוני וגרין מנעו מהקינגס להשוות .  אודריך קלע שלשה ,  שלוש שניות לסיום ,  וצימק ל-104:103 בלבד ,  כאשר פליפ מורי נשלח לקו ,  דייק בראשונה ,  החטיא את השניה ,  ולאחר ששארלוט לקחה את הריבאונד קיבלנו את תוצאת המשחק - 103:105 לשארלוט .  קרוב ,  אבל לא מספיק עבור הקינגס .
 
בחזרה למציאות
סקרמנטו הציגה הרבה אופי ומחקה פיגור 24 מול שארלוט ,  אלא שהחטאות בקלאץ עלו לה בהפסד 105:103 .  13 לכספי

