הבנק העולמי :  עלות עובד בחברת החשמל בישראל - הגבוהה בעולם
דו"ח ביניים של הבנק העולמי קובע כי בניגוד לטענות החברה ,  תעריף החשמל במשק אינו נמוך מדי .  מהדו"ח עולה כי מספר העובדים בחברה סביר ביחס למונופולים מקבילים בעולם
 >  >  עלות העסקת עובד בחברת החשמל בישראל היא הגבוהה מבין חברות החשמל המקבילות לה בעולם - כך קובע דו"ח של הבנק העולמי .  מדובר בדו"ח ביניים שהפיץ הבנק בסוף השבוע במסגרת המחקר שהוא מבצע בחצי השנה האחרונה במשק החשמל בישראל .  לפי דו"ח הבנק העולמי ,  עלויות כוח האדם בחברה החשמל  " גבוהות משמעותית "  מכל אחת מן החברות המקבילות שנבדקו במחקר .  הוצאות השכר בחברת החשמל ב-2008 הסתכמו ב-1.42 מיליארד שקל .  מנתוני דו"ח השכר למשק ל-2008 עלה כי 250 מעובדי חברת החשמל זכו בשנה זו לשכר חודשי  ( ברוטו )  גבוה מ-40 אלף שקל ,  בעוד שהחברה הכניסה 168 מעובדיה לרשימת 1,000 מקבלי השכר הגבוה ביותר במגזר הציבורי .  עלות שכרם הממוצעת של 12 אלף עובדי החברה ב-2008 הסתכמה ב-30.2 אלף שקל בחודש ,  לעומת 29.8 אלף שקל ב-2007 .  הנתון הציב את חברת החשמל במקום השביעי בדירוג השכר בקרב הגופים הממשלתיים .  עוד עולה מדו"ח הבנק העולמי כי מספר העובדים שמעסיקה חברת החשמל הינו סביר ביחס למונופולים מקבילים בעולם .  בתוך כך דו"ח הביניים למעשה דוחה את הטענה שתעריף החשמל במשק נמוך מדי .  בדו"ח אמנם נטען כי תעריף החשמל במקטע הייצור של החברה צריך להתייקר ב-3%-5% ,  ואולם במסגרת עדכון בסיס התעריפים של חברת החשמל ,  אותו אישרה רשות החשמל לפני כשבועיים ,  כבר ייקרה הרשות את עלויות מקטע הייצור המוכרות לחברת החשמל  ( עלות הון ותפעול )  בכ-7.8% .  דו"ח הביניים מקיף כ-200 עמודים .  מדובר בממצאים ראשוניים ,  שלצד מסקנות הביניים כוללים הערות בדבר היעילות היחסית של מקטע הייצור בחברת החשמל ,  וכן סייגים להשוואה הישירה שבין החברה למקבילותיה בעולם .  לפני כחצי שנה שכרה חברת החשמל את הבנק העולמי לבחינת תעריף החשמל בישראל ומקדם ההתייעלות שבו היא מחויבת .  זאת ,  תוך השוואת תנאי השוק ומצבה של חברת החשמל למונופולים דומים בעולם ,  כמו חברות החשמל ביוון ,  אירלנד ,  צ'כיה ודרום קוריאה.מדובר בחוזה למתן שירותי מחקר וייעוץ למצבה הפיננסי של חברת החשמל .  היקף החוזה מוערך ב-500 אלף דולר והוא אושר בפטור ממכרז .  בחברת החשמל נימקו את הצורך בהתקשרות בכך שלאור מצבה הפיננסי ,  היא נדרשת להציג בפני הרגולטורים פתרונות מיידיים בתחום ההתייעלות וכיסוי עלויות חיצוני  ( תעריף החשמל )  .  לשם כך ,  טוענים בחברה ,  דרושה חוות דעת מוסמכת מגוף מקובל ואובייקטיבי ,  וכי  " החברה מצאה שהבנק העולמי הוא הגוף המתאים ביותר לביצוע העבודה .  זאת היות שהוא גוף בינלאומי רשמי שאינו פועל למטרות רווח והינו מהגופים הכלכליים המובילים בעולם ,  בעל ניסיון רב והיכרות מעמיקה עם חברות אנרגיה ורשויות פיקוח בכל רחבי העולם וכן בעל פריסה עולמית נרחבת והיכרות עם שווקים רבים ".  מחברת החשמל נמסר בתגובה : " נציגי הבנק העולמי יציגו היום בצהריים את טיוטת הדו"ח בפני הנהלת החברה ,  וזו תגיב על ממצאיו בצורה מסודרת לאחר שתקרא אותו ". 

הבנק העולמי :  עלות עובד בחברת החשמל בישראל - הגבוהה בעולם
דו"ח ביניים של הבנק העולמי קובע כי בניגוד לטענות החברה ,  תעריף החשמל במשק אינו נמוך מדי .  מהדו"ח עולה כי מספר העובדים בחברה סביר ביחס למונופולים מקבילים בעולם

