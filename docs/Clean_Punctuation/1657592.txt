הערכות :  הנגיד יעלה היום את הריבית במשק ל-1.5% 
גורמים שונים במשק העריכו כי נוכח העלייה בציפיות לאינפלציה ,  הנגיד יבקש לשדר נחישות ולכן יעלה את הריבית
 >  >  בשלושת החודשים הראשונים של 2010 היתה ריבית הבסיס במשק 1.25% .  בסוף השבוע שעבר העריכו במשרדי הממשלה בירושלים כי היום בערב עשוי הנגיד ,  סטנלי פישר ,  להודיע על העלאה ראשונה בריבית הבסיס ב-2010 ל-1.5% .  ההערכות שלפיהן הנגיד עשוי להעלות את הריבית באפריל - התחזקו בשבוע שעבר ,  חרף התחזקות השקל מול היורו .  הסיבות העיקריות להעלאת הריבית הן הריבית הריאלית השלילית במשק מזה תקופה ארוכה ,  העלייה בציפיות לאינפלציה בשנה הקרובה לאזור הגבול העליון של יעד האינפלציה של הממשלה ,  1%-3%  ( בנק הפועלים מעריך כי האינפלציה ב-12 החודשים הקרובים תהיה 2.5% )  ,  והעלייה הגבוהה הצפויה במדד המחירים לצרכן בשלושת החודשים הקרובים - 1% .  לדברי ד"ר מיכאל שראל ,  ראש אגף כלכלה ומחקר בהראל פיננסים , " הקושי המהותי היחיד שמונע מבנק ישראל להעלות את הריבית הוא הלחץ לייסוף השקל ורצון הבנק למנוע זאת ".  ההערכה בסוף השבוע בקרב גורמים שונים במשק היתה כי הנגיד ,  אל מול העלייה בציפיות לאינפלציה ,  יבקש לשדר נחישות ולפיכך יעלה את הריבית ,  שכן אם הוא לא יעשה זאת היום הוא יהיה חייב לעשות זאת בעוד חודש .  במקרים דומים בעבר הנגיד העדיף להקדים .  לפני תשעה ימים הפתיע הבנק המרכזי של הודו כשהעלה ריבית ,  לראשונה מאז תחילת המשבר הכלכלי הגלובלי ב-2008 .  מול הלחצים להעלאת הריבית ,  קיימים במשק גם לא מעט לחצים להותרת הריבית ללא שינוי .  על סיבות אלה ניתן למנות את הריבית הנמוכה בכל המשקים המפותחים בעולם ואת ההערכה כי הם יישארו ברמת ריבית נמוכה לפחות עד לרבעון האחרון של 2010 .  זאת ,  בשל החשש לפגוע בהתאוששות המשק ובעיקר ביצוא ובתעסוקה ,  ומדדי המחירים השליליים של תחילת השנה וכן ההערכה כי גם מדד מארס יהיה שלילי  ( 0.1% )  .  בסוף השבוע פנו יהודה טלמון ויהודה אלחדיף ,  נשיאי ארגוני העצמאים ובעלי המלאכה והתעשייה לנגיד וקראו לו שלא להעלות את הריבית .  לטענתם , " סכנת המשבר הכלכלי עדיין לא חלפה .  אסור לו ,  לנגיד ,  להתעלם מהנתונים .  העלאת הריבית תאט את הפעילות במשק ותפגע אנושות במגזר נותני השירותים ובמגזר היצרני .  אנו קוראים לנגיד שלא להתעלם ממי שנושאים את כלכלת ישראל על גבם ונאבקים על קיומם היומיומי ". 

הערכות :  הנגיד יעלה היום את הריבית במשק ל-1.5% 
גורמים שונים במשק העריכו כי נוכח העלייה בציפיות לאינפלציה ,  הנגיד יבקש לשדר נחישות ולכן יעלה את הריבית

