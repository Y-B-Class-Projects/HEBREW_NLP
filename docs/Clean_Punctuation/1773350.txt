מחיר הנפט עלה ב-0.5% ל-91.49 דולר לחבית בעקבות נתוני המכירות הקמעוניות המעודדים
מזג האוויר הקשה בארה"ב ובאירופה חיזק את ההערכות כי הביקוש לנפט יגדל
מחיר הנפט עלה היום ב-0.5% לרמה הגבוהה מ-91 דולר לחבית ,  מעט מתחת לשיא של שנתיים ,  בעקבות מזג האוויר הקשה בארה"ב ובאירופה שעשוי להגביר את הביקוש לנפט ,  על רקע ציפיות כי מלאי הנפט בארה"ב ירשום את הירידה החדה ביותר מאז 2006 ,  ולאחר שמאסטרקארד דיווחה כי המכירות בעונת החגים בארה"ב עלו ב-5.5% לעומת 2009.מוקדם יותר היום ,  כאמור ,  דיווחה מאסטרקארד כי מכירות החגים הקמעוניות בארה"ב ב-2010 זינקו ב-5.5% ,  העלייה החדה ביותר זה חמש שנים ,  והסתכמו ב-584 מיליארד דולר לתקופה שבין ה-5 בנובמבר ל-24 בדצמבר .  בשנה שעברה נרשמה עלייה של 4.1% במכירות .  כלכלנים צופים כי משרד האנרגיה האמריקאי ידווח מחר כי מלאי הנפט בארה"ב ירד בשבוע שעבר ,  זה השבוע הרביעי ברציפות ,  ב-3 מיליון חביות  הירידה החדה ביותר מאז דצמבר 2006.מחיר החוזים על הנפט מסוג light crude למסירה בפברואר עלה היום ב-0.5% ל-91.49 דולר לחבית ,  לאחר שנגע אתמול ברמה של 91.88 דולר לחבית במהלך המסחר - רמתו הגבוהה ביותר מאז אוקטובר 2008 .
 
מחיר הנפט עלה ב-0.5% ל-91.49 דולר לחבית בעקבות נתוני המכירות הקמעוניות המעודדים
מזג האוויר הקשה בארה"ב ובאירופה חיזק את ההערכות כי הביקוש לנפט יגדל

