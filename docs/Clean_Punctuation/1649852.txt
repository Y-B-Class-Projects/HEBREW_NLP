המעורב שלך גזעי ? 
אז מה אתם אומרים ,  גזעי או מעורב ?  שלומי מעורב ,  עובד גזעי ,  ואיזה צד אתם לוקחים ? 
נגיד חס ושלום ,  שביבי היה נכה על כיסא גלגלים .  האם הוא עדין היה נבחר לראשות ממשלת ישראל ?  מחקרים פסיכולוגיים מראים שאנחנו מגבשים רגשות כלפי בן אדם חדש שאנחנו פוגשים תוך 20 שניות .  בסך הכל תוך 20 שניות ,  עוד לפני שהכרנו את האישיות הפנימית ,  אנחנו מגבשים דעה לפי המראה בלבד .  איך אפשר לומר שהמראה לא קובע ?  שהיופי לא קובע ?  המראה והיופי מאוד קובעים .  אז אם אני מאמץ כלב ,  שיחיה איתי למשך השנים הקרובות ,  כלב שיקפוץ על הפרצוף שלי כל בוקר וישכב צמוד למיטה שלי כל ערב ,  כלב שאני אצטרך לאסוף את החרא שלו כאזרח טוב שלוש פעמים ביום ,  ואני צריך לבחור בין עשרה כלבים - זה לא הגיוני וסביר שאני אבחר את הכלב לפי המראה שלו ?  ומה אני אעדיף ,  כלב גזעי או כלב לא גזעי ?  אם נוריד את ההתחסדויות ואת הפוליטיקלי קורקט ,  סביר להניח שכל בן אדם יעדיף כלב גזעי .  
לא לחינם ,  כשיש תערוכות של כלבים או ירידים של חיות מחמד ,  הכלבים הגזעיים זוכים למירב תשומת הלב .  אפילו משטרת ישראל שפירסמה בשבוע האחרון את הקריטריונים שלה לאימוץ כלבים משטרתיים ,  ציינה שהיא מעדיפה לאמץ כלבים גזעיים מאשר כלבים לא גזעיים .  אחת מהסיבות לאמץ כלבים ולא חתולים לדוגמא ,  היא שכלבים יגנו עליך ,  על הבית ועל המשפחה .  החושים של הכלבים הגזעיים הם יותר חזקים ,  ומה שטוב למשטרת ישראל ,  בהחלט טוב גם עבורי .
 אני יכול לכתוב שלל קלישאות בנוסח  " לאהבה אין גזע ",  אבל אני מעדיף שהטיעון הראשוני יהיה ענייני .  בעלי חיים מעורבים קיימים ולכן הם זקוקים לנו .  אין לנו ,  מגדלי חיות המחמד ,  אפשרות אמיתית לבחור בין גזע אחד לאחר .  החיבור שנוצר בין חיה לבעליה הוא ,  לרוב ,  מעל להסתכלות הגזעית .  האחריות שלנו ,  ההומניסטים ,  היא לדאוג דווקא לאלה שאינם ראשונים בתור .  הרי כמה כלבי פג או פקינזים ואפילו לברדורים גזעיים ראיתם חסרי בית ?  בטוח שלא הרבה .  לכל אדם ישנו זכרון מהכלב או החתול הראשון ,  שאליו התחברו בתור ילדים .  במידה וגדלתם כמוני ,  בפרברים ,  אתם בוודאי זוכרים שהכלב שוטט לבדו ברחוב ,  גילו היה צעיר ומבטו ביקש חברות בתחנונים .  בתשעים אחוז מהמקרים ,  כלבים אלה היו מעורבים ולפיכך ננטשו  ( העשרה הנותרים הם גזעיים ,  שברחו מהבית ולצערנו היו צריכים לחזור )  .  
לגזעיים תמיד יהיה ביקוש ותג מחיר בהתאם ,  למעורבים לעולם יהיה קשה יותר למצוא בית .  להרבה אנשים חשוב בעל חיים גזעי מפאת הידע הרב והצפוי בזן הספציפי אותו הם בחרו ,  בין אם האופי הנוח ,  יכולות שמירה ,  נאמנות וכו' .  אך הקסם ,  שידוע לכל אדם שמגדל בעל חיים מעורב ,  נמצא דווקא בחוסר הידיעה ,  בהפתעה .  כמו ילדים ,  אנחנו גדלים איתם שלב שלב ומגלים אישיות ייחודית ומדהימה .  במדינה כמו שלנו ,  בה כולנו מעורבים בצורה כזאת או אחרת ,  אל לנו להתנכר לאלה הדומים לנו ,  שכמותנו אולי זולים במחיר ,  אך באהבתם ,  הם יקרים מפז .
 
המעורב שלך גזעי ? 
אז מה אתם אומרים ,  גזעי או מעורב ?  שלומי מעורב ,  עובד גזעי ,  ואיזה צד אתם לוקחים ? 

