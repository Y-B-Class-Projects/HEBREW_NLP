ארדן :  יש עמותות שמנסות לחסל את ישראל
מליאת הכנסת דנה בפרסומים לפיהם ,  הקרן החדשה לישראל מימנה גופים שהעבירו מידע נגד צה"ל לשופט גולדסטון .  לדברי ח"כ חיים אורון ,  רדיפת אנשי הקרן היא ניסיון לסתימת פיות
 ( באדיבות הערוץ הראשון ) 
מליאת הכנסת קיימה אחר הצהרים  ( רביעי )  דיון סוער בעקבות הפרסומים ,  לפיהם  " הקרן החדשה לישראל "  מימנה ארגוני שמאל שהעבירו מידע לשופט ריצ'ארד גולדסטון על פעילות צה"ל בעזה במהלך מבצע עופרת יצוקה .  במהלך הדיון אף האשים יו"ר מרצ חיים אורון את נציגי הימין בסתימת פיות ובציד מכשפות .  
השר להגנת הסביבה גלעד ארדן  ( הליכוד )  אמר בדיון כי ייתכן שהקרן החדשה לישראל סייעה במסגרת פעילותה לגורמים וארגונים איסלמיים במסגרת פעילותה .  לדבריו , " יכול מאוד להיות שהקרן החדשה לישראל ,  בתוך הפעולות החיוביות שהיא מייצרת ,  יש גם פעולות לאומיות שמסייעות בפועל לאותם ארגונים וגורמים באיסלם הקיצוני שרוצים להביא לחיסולה של מדינת ישראל ,  ואי אפשר לייפות את הדברים או לטשטש אותם ".  
ארדן המשיך ואמר כי  " אם סופרים את סך הציטוטים של השופט השקרן גולדסטון נגד ישראל ,  המאשימים את ישראל בפשעי מלחמה ובפגיעה בזכויות אדם ,  92% מאותם ציטוטים נסמכים על ארגונים שממומנים על ידי הקרן החדשה לישראל .  אני בטוח שהתורמים לא ידעו שלשם הולך הכסף שלהם .  הם יחפשו אך ורק איך לקעקע את היכולת של המערב ,  כי הם בשליחותו של האיסלם הקיצוני להמשיך לנצח במאבק העולמי והם מצאו דרך  להסתתר מאחורי המשפט 'זכויות אדם' .  מי שמסייע לעמותות האלה ביודעין מסייע לניסיון לחסל את מדינת ישראל ". 
יו"ר מרצ ,  ח"כ חיים אורון אמר בדיון כי , " לפעמים נדמה שהימין הישראלי רואה בדמוקרטיה רעה חולה וגבולות השיח הולכים ומצטמצמים על ידו .  אנו מצויים במדרון מקארתיסטי חלקלק ומסוכן שעיקרו ציד מכשפות פוליטי וסתימת פיות של יריבים פוליטיים ".  אורון הביע דאגה ממה שהוא מגדיר  " תהליכי פאשיזיציה עמוקים שעוברים על החברה הישראלית ". 
לדבריו , " חברה דמוקרטית לא נעשית פשיסטית בלילה אחד ,  אבל חברה דמוקרטית הולכת בכיוון מסוים ,  ואני חש תחושה קשה בבית הזה .  מי שהעז להפגין בשייח' ג'ראח ,  קראו לו גיס חמישי .  אל תטיפו לנו מוסר בענין הזה ותהיו מסוגלים לעמוד בעימות הזה ".  
יו"ר סיעת הבית היהודי ,  ח"כ זבולון אורלב לא נשאר חייב ,  ותקף בחריפות את הקרן החדשה לישראל ואת מרצ . " אם יש מצווה מן המובחר ,  זה לקעקע ולמחוק את דו"ח גולדסטון מתוכנו .  מקרב עמותות שמוסרות מידע ,  מעבירות מידע מסייעות בסילוף של עובדות בכמות אדירה ,  באחוזים אדירים ",  אמר . " האם זה עולה בקנה אחד עם בגידה בחוק הפלילי ?  לא .  בגידה מוסרית ?  זה כן .  זו בגידה מוסרית ואזרחית חמורה ביותר .  הנביא ישעיהו אמר שמהרסיך ומחריביך ממך יצאו .  זה אולי צריך להביא אותנו לחשבון נפש .  כוונתי לקרן החדשה שמפרנסת אותם גורמים עוינים למדינה וגורמים לנו נזק בל ישוער שהוא לא פחות גרוע מהגרועים שבאויבי ישראל .  מרצ חצו את הקווים ".  
אורלב המשיך ופנה לח"כ אורון ואמר : " ג'ומס תתעורר .  אנו הציונות המדינית .  מיישבים את המדינה ,  מחזיקים את המדינה ואתם מקעקעים את יסודות המדינה .  מה קרה לשומר הצעיר ולמרצ ?  ממפקדים מהוללים בצה"ל הפכתם למלשינים ". 
בתוך כך ,  ח"כ יולי תמיר  ( העבודה )  שלחה מכתב ליועץ המשפטי לממשלה יהודה ויינשטיין בדרישה שיורה בדחיפות להסיר את שלטי החוצות שלדבריה , " מסיתים באופן אישי נגד הקרן החדשה לישראל ונגד הפרופסור נעמי חזן .  מדובר בהסתה פרועה העשויה להסתיים בתוצאות מצערות ואף בשפיכות דמים ". 

ארדן :  יש עמותות שמנסות לחסל את ישראל
מליאת הכנסת דנה בפרסומים לפיהם ,  הקרן החדשה לישראל מימנה גופים שהעבירו מידע נגד צה"ל לשופט גולדסטון .  לדברי ח"כ חיים אורון ,  רדיפת אנשי הקרן היא ניסיון לסתימת פיות

