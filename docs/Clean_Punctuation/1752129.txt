מכבי פתח תקוה - הפועל חיפה :  השערים יזרמו כמים ? 
דוד שומר על הרכב מנצח והתרכז בסיומות חלוצים מול השער .  האדומים התאמנו עם מים זורמים בקרית חיים  ( ש' ,  19:00 ,  אין שידור ) 
למזלה של מכבי פתח תקוה ,  הטראומה מהעונה שעברה ששמה ערן לוי כבר הסתלקה  ( שלושה שערים בשני מפגשים ,  פתח תקוה אגרה נקודה בשני מפגשים )  ,  עכשיו רק נשאר לה לעשות מה שלא עשתה מאז עונת 2004/5 ,  עונת הירידה של האדומים שבה היא הכתה פעמיים .  
הנתון המעניין ביותר מהמפגשים באותה עונה היו כובשי השערים :  עומר גולן כבש את שער הניצחון ב-0:1 קטן בפתח תקוה ,  וב-0:3 המשכנע בקריית אליעזר השתתפו רוביל סרסור ,  אסי משיח וגולן  כולם שחקנים פעילים בקבוצה היום .  הפעם האחרונה שהאורחת ניצחה הייתה הרחק משם ,  בעונת 2001/2 .  זה היה קרב מרתק ו-2:3 גדול לאדומים .  קובי רפואה ואיסמעיל עאמר נכנעו לאלין מינטואן ,  אלי אברבנל ואולג יילשב .  אילו שמות ,  הא ? 
מעבר למפגשי העבר בשני המועדונים הללו ,  נראה שאם הפועל חיפה רוצה לצאת עם נקודות היא חייבת לשפר את התקפת הקבוצה .  בחמשת המחזורים האחרונים כבשו האדומים רק ארבעה שערים בלבד בעוד שחניכיו של דוד הרשיתו לא פחות מ-12 פעמים באותה כמות משחקים .
 מכבי פתח תקוה :
 פרדי דוד לא עוצר את ההרכב המנצח שלו .  אחרי שההגנה שמרה על רשת נקייה במחזור שעבר וההתקפה שלו ממשיכה להכות את הגנות הליגה ,  המאמן מעדיף לשמור על אותו קו ולקוות שלא יהיו הפתעות .  באימון אמש  ( חמישי )  צפו השחקנים במשחק האחרון וניתחו טעויות .  המגן קובי גנון  ( רגישות בגיד האכילס )  ערך אימון מלא ויהיה כשיר למשחק .  אלירן דנין ימשיך לשבת על הספסל .  באסיפה המסכמת אמר דוד לשחקנים : " אתם צריכים לבוא מרוכזים ומוכנים למשחק .  לא מדובר בקבוצת צמרת .  אנחנו צריכים להיות מרוכזים מול השער ".  
אם בשבועות האחרונים המאמן שם דגש על העמידה הטקטית והקרין קלטות של קבוצות גדולות מאירופה ,  הפעם הסיומות מול השער עמדו במרכז האסיפה .  דוד הקרין את השערים שנכבשו בסוף השבוע בליגות הגרמנית ,  ספרדית ואנגלית והסביר איך החלוצים צריכים לעשות את זה טוב יותר .  גם משחקי תחתית נכללו בתקצירים שערך .  אחרי שדני פרדה ירד לאמן קבוצת ילדים ,  הוא ייכלל כנראה בסגל למשחק ,  כשההחלטה הסופית בעניין תתקבל מחר .  ואם הקבוצה משחקת טוב ,  יש שינוי גם בגזרת האוהדים .  כן ,  אוהדים .  במועדון הודיעו על ביקוש מחודש למנויים בשבוע האחרון . " ישנו גידול מתמיד בכמות הצופים במשחקי הבית והחוץ ",  הסבירו .
 הפועל חיפה :
 חיפה יצאה מאוד מעודדת מהמשחק האחרון נגד מכבי תל אביב וחזרה להתאמן כרגיל עם מים זורמים בקרית חיים .  למרות הביטחון שקיבלה מהמשחק ביום שני האדומים יודעים כי הם חייבים מחר את שלושת הנקודות בכדי לצאת סופית מהתקופה הלא טובה שעברה על המועדון : " אתם חייבים לעלות מחר עם אותה מוטיבציה ונחישות שהבאתם מול מכבי תל אביב ",  אמר היום ניצן שירזי באסיפת הקבוצה . " יש לפתח תקווה התקפה מסוכנת מאוד ונצטרף להיזהר מהם ,  אבל אחרי חמישה משחקים צריך לחזור עם ניצחון מחר ".  
חיפה לא תערוך מחר שינויים בהרכב מלבד הכללתו של סשה סטויאנוביץ' בהרכב .  למרות שהשתתף באימון היום ,  הקשר עדיין לא כשיר במאת האחוזים ונראה כי הוא יפתח על הספסל מחר ואת מקומו אמורים לתפוס או רן אבוקרט או אמיר אבו ניל .  מלבד אותו שינוי שירזי יפתח באותו ההרכב שעלה מול הצהובים ביום שני .
 מכבי פתח תקוה :  טל בן חיים
ההבדל בין עונה טובה לעונת פריצה נוצר בדברים הקטנים ,  בין החמצות גדולות לשערים קלים .  טל בן חיים פתח את העונה הנוכחית בניגוד גמור לכל מה שציפו ממנו  התדמית השתפרה ,  הבעיטה הולכת למסגרת והמהירות הופכת לתכונה טובה ולא לפוטנציאל מתסכל .  אם בן חיים ימשיך לכבוש בקצב הזה ,  הוא גם יתמודד עם תואר מלך השערים .  יחד עם עומר דמארי ועומר גולן ,  משהו טוב חייב לקרות לילד הזה .  אסור לו להפסיק עכשיו .
 הפועל חיפה :  טברטקו קאלה
בקיץ אחת ההפתעות שהגיעו לקרית חיים הוא ללא ספק השוער קאלה הקרואטי .  לאחר שנים שלא היה שוער בעל שיעור קומה בין הקורות של הפועל חיפה ,  קאלה הגיע להשלים את החסר ,  אך עדיין לא הראה ממש את היכולת שאפיינה אותו בשנים האחרונות בליגת העל .  מחר השוער יפגוש את ההתקפה החמה בליגה ומשחק טוב שלו יכול לתת לחיפה נקודות חשובות להמשך הליגה .
 מכבי פתח תקוה :  רובי לבקוביץ' ;  אורי אוזן ,  מוראד מגמאדוב ,  ג'ו ביזרה ,  קובי גנון ;  יוסי אופיר ,  סבסטיאן סנסוני ,  מיכאל זנדברג ,  טל בן חיים ;  עומר גולן ,  עומר דמארי .
 הפועל חיפה :  טברטקו קאלה ,  עומר ורד ,  סביטי ליפנייה ,  גולן חרמון ,  אייל טרטצקי ,  אושרי רואש ,  יוסי דורה ,  גל אראל ,  רן אבוקרט  ( סשה סטויאנוביץ )  ,  חנן ממן ,  עדן בן בסט .
 
מכבי פתח תקוה - הפועל חיפה :  השערים יזרמו כמים ? 
דוד שומר על הרכב מנצח והתרכז בסיומות חלוצים מול השער .  האדומים התאמנו עם מים זורמים בקרית חיים  ( ש' ,  19:00 ,  אין שידור ) 

