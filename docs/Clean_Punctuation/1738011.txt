אובמה יודיע :  רם עמנואל עוזב את הבית הלבן
אחרי כמעט שנתיים בתפקיד ,  עוזב רם עמנואל את תפקיד ראש סגל הבית הלבן על מנת להתמודד על ראשות עיריית שיקגו .  אחד מיועציו הבכירים של הנשיא ,  פיטר ראוס ,  צפוי להחליפו
נשיא ארה"ב ,  ברק אובמה ,  מתכוון להודיע היום  ( שישי )  כי ראש סגל הבית הלבן ,  רם עמנואל ,  עוזב את תפקידו על מנת להתמודד על ראשות עיריית שיקגו .  דובר הבית הלבן ,  רוברט גיבס ,  אמר היום כי נאום הנשיא מחר יכלול הודעה  " אישית ".  הוא סירב לאשר כי הכוונה להתפטרות עמנואל ,  אך בחדשות CBS אישרו את הדיווח .  
לפי הדיווח ,  עמנואל שכר כבר את שירותיו של מנהל קמפיין ,  והוא צפוי לחזור לשיקגו באופן מיידי על מנת לאסוף חתימות שיאפשרו את התמודדתו על ראשות העיר .  
אובמה צפוי להכריז על אחד היועצים הבכיר של אובמה ,  פיטר ראוס ,  כעל מחליפו של עמונאל בתפקיד .  גיבס אף אמר כי  " יש אמון ונאמנות מוחלטת "  בין הנשיא לראוס .  הוא הזכיר גם כי ראוס עבד עבור אובמה עוד בימים שכיהן כסנאטור .  לדברי גיבס ,  אין משהו יוצא דופן בעובדה שעובד צוות הבית הלבן פורש באמצע הכהונה . " זה המסלול הטבעי של וושינגטון ",  אמר .  
עמנואל ,  לשעבר חבר קונגרס מאילינוי ,  הביע בעבר את רצונו להתמודד על ראשות עיריית שיקגו ,  ולפי דיווחים שונים הוא שקל את המהלך מאז שראש העיר הנוכחי ,  ריצ'ארד דיילי ,  הודיע כי אין בכוונתו להתמודד שוב על התפקיד .
 
אובמה יודיע :  רם עמנואל עוזב את הבית הלבן
אחרי כמעט שנתיים בתפקיד ,  עוזב רם עמנואל את תפקיד ראש סגל הבית הלבן על מנת להתמודד על ראשות עיריית שיקגו .  אחד מיועציו הבכירים של הנשיא ,  פיטר ראוס ,  צפוי להחליפו

