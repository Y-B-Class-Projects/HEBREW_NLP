מדיטור הישראלית תגייס 20 מיליון דולר לניסוי תרופות הדגל שלה לייצוב לחץ הדם ולטיפול במיגרנה
פוטנציאל השוק של שתי התרופות ,  על פי החברה ,  מוערך ביותר מ-20 מיליארד דולר
מדיטור הישראלית מבקשת לגייס 20 מיליון דולר ממשקיעים פרטיים לקראת שלבים 2 ו-3 בניסוי התרופות שלה ,  ובוחנת בימים אלו את הנפקתה בבורסה .  שתי תרופות הדגל של מדיטור הן :  התרופה לייצוב לחץ הדם והתרופה לטיפול במיגרנה.על מנת לסיים את פיתוח התרופות ולהתחיל בשיווקן ,  על החברה לקבל את אישור ה-fda  ( מינהל המזון והתרופות האמריקני )  שכבר אישר את השלב השני של הניסוי בתרופה לטיפול במיגרנה  ( שייערך באוניברסיטת ייל )  ובוחן את המעבר לשלב השני של הניסוי גם בתרופה לייצוב לחץ הדם .  על פי הערכות החברה עלות שלב 2 של הניסוי בשתי התרופות עומד על 5 מיליון דולר .  כבר עכשיו החברה מבקשת לגייס כ-15 מיליון דולר נוספים לקראת השלב השלישי ,  אם יאושר.מדיטור הוקמה בשנת 2000 והשקיעה עד כה בפיתוח התרופות כ-10 מיליון דולר .  בין המשקיעים נמנים מעבדות אמינולאב ,  אגיס - טרם מכירתה לפריגו ,  cifg מקנדה ונתן ג'קובסון - מבעלי חברת הסליקה פייג'יאה שלא מתכוונת להשקיע בעצמן את כל ההון הנדרש למימון הניסויים .  פוטנציאל השוק של שתי התרופות ,  על פי החברה ,  מוערך ביותר מ-20 מיליארד דולר.ד"ר אדריאן הראל ,  מנכ"ל מדיטור ,  מעריך כי ניתן לסיים את שלב הניסויים הקליניים ולצאת עם התרופה לשוק בתוך 4 שנים לכל היותר .  במקביל להשגת אישור ה-fda ,  מדיטור משווקת את התרופות במזרח אירופה לאחר שחתמה על הסכם הפצה עם  " חברת ברקן פארמה "  הפועלת ב-15 מדינות במזרח אירופה בהן רוסיה ,  אוקריאנה ומולדובה .  פעילותה במולדובה מייצרת כיום הכנסות של מאות אלפי דולרים ולפי כך הצפי הוא כי באוקראינה יעברו להכנסות עד סוף השנה.יו"ר מדיטור ,  רפי ברקן ,  אמר כי החברה נמצאת במגעים עם מספר גופים רציניים בארץ ובחו"ל שהביעו רצונם להשקיע בחברה בכדי לאפשר לה להתחיל שלב 2 בניסוי הקליני בארה"ב בשתי אינדיקציות עיקריות :  טיפול בכאבי ראש ומיגרנה ובתרופה לייצוב לחץ הדם ,  במצבים של לחץ דם נמוך כגון :  שוק ,  טראומה ואיבוד דם .
 
מדיטור הישראלית תגייס 20 מיליון דולר לניסוי תרופות הדגל שלה לייצוב לחץ הדם ולטיפול במיגרנה
פוטנציאל השוק של שתי התרופות ,  על פי החברה ,  מוערך ביותר מ-20 מיליארד דולר

