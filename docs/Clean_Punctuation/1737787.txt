הרפובליקאים חסמו ניסיון דמוקרטי לבטל הקלת מס לחברות המייצאות משרות מחוץ לארה"ב
לדמוקרטים אמנם היה רוב של 53 מול 45 בהצבעה ,  אך לא מספיק על מנת להעלות החקיקה להצבעה
הסנאט האמריקאי דחה אתמול את מאמצי מנהיגי המפלגה הדמוקרטית לקדם חקיקה שתביא לסיומה הקלת מס שלדברי מובילי החקיקה מעודדת חברות להעביר חברות אמריקאיות אל מחוץ לארה"ב .  החקיקה כללה גם סעיף המעניק הקלת מס לחברות המחזירות משרות אל תוך ארה"ב.הסנאטורים הרפובליקאים התנגדו לחקיקה פה אחד ,  ואליהם הצטרפו 4 דמוקרטים ,  והסנאטור העצמאי מקונטיקט ג'ו ליברמן .  לדמוקרטים היה אמנם רוב של 53 כנגד 45 בהצבעה ,  אך על מנת להביא את החוק להצבעה נדרשים 60 קולות.לדברי מיץ' מקונל ,  מנהיג הרפובליקאים בסנאט ,  החקיקה היא פעלול פוליטי של הדמוקרטים ,  המבקשים להציג עצמם כמתנגדים למיקור חוץ . " זה תרגיל פוליטי טהור ",  אמר מקונל בנאום בסנאט ,  והוסיף כי  " הדרך לגרום לחברות אמריקאיות לייצר יותר באופן מקומי אינה להגדיל את נטל המס עליהן ,  אלא להפסיק להעניש אותן עם שיעור מס תאגידי כה גבוה ". תומכי החקיקה טענו כי הם מנסים להגן על העובדים האמריקאים . " מדובר במאבק על אורח חיים ",  אמרה הסנאורית דבי סטבנאו הדמוקרטית ממישיגן , " במאבק על המעמד הבינוני .  אנחנו רוצים להצליח באמריקה ,  והחוק הזה מעביר מסר ברור :  תפסיקו לשלוח את המשרות שלנו למדינות אחרות ". 

הרפובליקאים חסמו ניסיון דמוקרטי לבטל הקלת מס לחברות המייצאות משרות מחוץ לארה"ב
לדמוקרטים אמנם היה רוב של 53 מול 45 בהצבעה ,  אך לא מספיק על מנת להעלות החקיקה להצבעה

