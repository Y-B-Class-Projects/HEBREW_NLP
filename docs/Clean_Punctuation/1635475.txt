שרה קרפ :  אני לא צריכה קלטת ,  ראיתי את הרצח
אשתו של אריק קרפ מתחה ביקורת על דחיית הדיונים במשפט נגד הנאשמים ברצח בעלה .  הדיונים נדחו עקב קלטת ,  בה נראה קרפ בורח משלושה אנשים ,  אף שלפי כתב האישום הם כבר לא היו בזירת הרצח
 ( צילום :  עוז מרון וטל אנגלנדר ,  עריכת וידאו :  יאיר דניאל ,  קריינות :  אילן שניג ) 
שרה קרפ ,  רעייתו של אריק קרפ שנרצח בחוף תל ברוך בתל אביב ,  הגיבה היום  ( ראשון )  בחריפות על דחיית הדיונים במשפט נגד הנאשמים ברצח בעלה .  זאת לאחר שצוות ההגנה הציג קלטת חדשה שתיעדה את המנוח .  לדברי שרה קרפ , " לא ראיתי את הקלטת ,  ואני לא צריכה לראות את הקלטת כדי לדעת שהם הרוצחים .  הייתי שם ,  ראיתי אותם רוצחים את אריק ,  וזיהיתי אותם במו עיניי ".  
משפטם של הנאשמים ברצח קרפ נדחה בעקבות קלטת שהציג צוות ההגנה בפני השופטים .  מדובר בקלטת אבטחה של שדה התעופה שדה דב ,  שבה לדברי עורכי הדין משה ושירה מרוז ,  המייצגים את ג'מיל עדס ועורכי הדין ,  אשר חן וגיל פרידמן ,  נראה קרפ בורח מזירת הקטטה כששלושה אנשים רודפים אחריו ,  כ-20 דקות לאחר שעדס כבר עזב את המקום .  
השופטים מתחו ביקורת על התנהלות המשטרה ,  שלדברי עו"ד מרוז ,  טענה בתחילה שאין קלטת כזו ולאחר מכן שלא רואים בה דבר .  פרקליטו של הקטין הנאשם ברצח ,  עו"ד אשר חן ,  אמר כי  " מדובר במחדל המצטרף לעובדה שלא היה פתולוג בשטח ,  לא היתה מעבדה ניידת ,  הושמדו בגדי המנוח ועתה מתברר כי לא נתפסו קלטות ". 
בנוסף ,  טוענים עורכי הדין כי אורך הקלטת שלבסוף הועברה לידיהם היא שעה אחת ,  אף כי היו שש שעות תיעוד .  השופטים הורו למשטרה לחדש את החקירה .  כמו כן הוציא בית המשפט צווים ,  המחייבים את חברת החשמל ואת רשות שדות התעופה להעביר לידי המשטרה קלטות אבטחה מליל הרצח .  גיל פרידמן ,  פרקליטו של עבד עדס אמר כי  " חבל מאוד ששוטר שמעיד שאין כלום בתיק ,  ואנו מגלים שיש ראייה מאוד חשובה לתיק שגם אנחנו וגם השופטים צריכים להתרשם ממנה ". 
פואד מוסא ,  אחד הנאשמים הזוטרים בפרשה העיד במהלך המשפט כי לאחר שהיכו את קרפ הוא עדיין היה בחיים . " הבן אדם רץ לכיוון עבד ,  הזקן .  עבד נתן לו כאפה .  הבנאדם נפל על הרצפה ואחרי זה קם וברח .  ג'מיל רדף אחריו ונתן לו בעיטה ואגרוף והוא שוב נפל לרצפה .  ג'מיל בעט בו שוב ברגל ,  אחרי זה הבן אדם קם וברח ",  כך טען מוסא בעדותו .
 אריק קרפ נרצח ב-14 באוגוסט אשתקד בזמן ששהה עם אשתו ובתו אנטליה בטיילת של חוף תל ברוך בתל אביב .  שלושה צעירים הועמדו לאחר מכן לדין באשמת רצח :  ג'מיל עדס ,  בן 25 ,  עבדל רחמן עדס ,  בן 21 ,  וקטין נוסף בן 17 .
 עדכון ראשון :  11:08

שרה קרפ :  אני לא צריכה קלטת ,  ראיתי את הרצח
אשתו של אריק קרפ מתחה ביקורת על דחיית הדיונים במשפט נגד הנאשמים ברצח בעלה .  הדיונים נדחו עקב קלטת ,  בה נראה קרפ בורח משלושה אנשים ,  אף שלפי כתב האישום הם כבר לא היו בזירת הרצח

