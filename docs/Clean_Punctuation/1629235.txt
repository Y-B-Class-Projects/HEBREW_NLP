סטייק בלי בעיות חניה
עם תפריט מגוון ומיקום רחוק המהמולת העיר ,  נפתח השבוע ביסטרו Loca שיתן מענה לכפר סבאים שלא רוצים לנסוע רחוק
ביסטרו Loca שנפתח השבוע בכפר סבא ,  מתעד להוות אופציה קולינרית משובחת לתושבי האזור ,  ואורחי הקאנטרי הצמוד אליו .  הביסטרו די בודד בשטח ,  הרחק מהמולת הרחוב ומתאים למי שרוצה קצת שלווה ,  מעוצב בפשטות ,  ומכיל בר ארוך ושולחנות פזורים בריהוט כהה ,  כאשר הרחבה השקטה מנוקדת בריהוט גן קליל .  
על מטבח הביסטרו אחראי השף איגור וינבאר ,  מהנדס מזון בהכשרתו ,  שעבד במשך השנים במטבחים של מסעדות כמו תפוח זהב ,  ג'אקומטי ותקופה ארוכה במסעדת ננה בר בנווה צדק .
" החלטנו לתת למקום כיוון של ביסטרו ים תיכוני ",  הוא אומר , " לנסות לקלוע לטעם של הקהל המקומי שהוא קהל איכותי ".  אריאל קוסמנסקי ,  מנהל המסעדה מוסיף : " המטרה היא להגיע לקהל שמבין באוכל איכותי ויודע למעשה מה ההבדל בין בית קפה למסעדה טובה .  כרגע הקהל המקומי מוצא את עצמו מבלה במסעדות בהרצליה או אפילו בתל אביב ,  ואנחנו רוצים לשנות את הקונספט הזה ,  כי אין סיבה לנסוע רחוק ,  יש פה חניה ואפשר אפילו לשתות יין טוב ולחזור הביתה במונית ". 
בתפריט המגוון שלא קולע דווקא להגדרה ים תיכונית ,  אבל כן מנסה לענות על דרישות שונות לקהל רחב יותר ,  אפשר למצוא מנות פתיחה כמו רול סלמון מעושן במילוי חציל קלוי במחיר 46 שקלים או קריספי קלמרי במחיר 36 שקלים .  לעיקריות אפשר להזמין נתח בשר בקר  שטובריאן במשקל 450 גרם ובמחיר 180 שקלים ,  ולמנות קלילות יותר אפשר לבחור המבורגר במגוון סגנונות במחיר 52-56 שקלים .  בסופי שבוע מציעים גם ארוחות בוקר כמו פריטטת גבינות צאן עם ירקות במחיר 49 שקלים או קרוק מאדאם במחיר 46 שקלים .  למי שסתם רוצה לשבת על הבר או באחד השולחנות השקטים בחוץ ,  מציעים ב-Loca את יין הבית טריבנטו מלבק רזרב ב-100 שקלים לבקבוק או עמק האלה Ever red ב-145 שקלים לבקבוק .  מהחבית מוזגים בירה בקס ב -25 שקלים לחצי ליטר וכל יום ישנן עסקיות בין השעות 12:00-17:00 .
 Loca - רחוב העיט 1 ,  כפר סבא .  שעות פתיחה :  א'-ה' 12:00 עד לקוח אחרון ו'-ש' 09:00 עד לקוח אחרון .  טלפון 09-7653011

סטייק בלי בעיות חניה
עם תפריט מגוון ומיקום רחוק המהמולת העיר ,  נפתח השבוע ביסטרו Loca שיתן מענה לכפר סבאים שלא רוצים לנסוע רחוק

