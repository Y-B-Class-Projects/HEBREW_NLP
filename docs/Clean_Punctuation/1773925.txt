גארנט נפצע בהפסד בוסטון בדטרויט
הפורוורד נפגע ברגלו ב-92:104 של הפיסטונס על הסלטיקס ,  וטרם ידוע כמה זמן ייעדר .  יוסטון-מיאמי 125:119 ,  ניצחון ללייקרס
כמדי לילה שבין רביעי לחמישי ה-NBA ,  ליגת הכדורסל הטובה בעולם ,  מפנקת אותנו בשפע משחקים ,  מהלכים גדולים ודרמות .  את ההפתעה של משחקי הלילה סיפקה דטרויט ,  שהתעלתה על עצמה והדהימה את בוסטון עם ניצחון 92:104 .  ההפסד זה החלק הפחות מדאיג את בוסטון .  סגנית האלופה איבדה את קווין גארנט ברבע הראשון לאחר שעלה לדאנק ,  ועוד לפני שנחת כבר הייתה עווית של כאב על פניו .  בלעדי הביג טיקט לירוקים היה קשה מול האנרגיות של הפיסטונס . " הפגיעה היא בשריר ולא בברך"הרגיע מאמן בוסטון דוק ריברס , " אנחנו לא חושבים שזה משהו חמור ".  גארנט בן ה-34 עבר בדיקת רנטגן ,  שקבעה כי אינו סובל משבר כלשהו ,  אולם לא ברור לכמה זמן ייעדר .  
אחרי שלושה הפסדים רצופים האלופה לוס אנג'לס לייקרס התעשתה ,  כשהביסה את ההורנטס בניו אורלינס 88:103 .  מיאמי ממשיכה ללהוט והלילה רשמה ניצחון רביעי רצוף כשניצחה ביוסטון 119:125 .  
תוצאות משחקי הלילה :  
אטלנטה  ( 13:21 )  - גולדן סטייט  ( 19:11 )  93:103וושינגטון  ( 22:8 )  - אינדיאנה  ( 17:13 )  90:104שארלוט  ( 19:11 )  - קליבלנד  ( 24:8 )  92:101דטרויט  ( 21:11 )  - בוסטון  ( 6:24 )  92:104ניו אורלינס  ( 14:18 )  - ל.א לייקרס  ( 10:22 )  103:88מינסוטה  ( 25:8 )  - דנבר  ( 13:18 )  119:113אוקלהומה סיטי  ( 11:22 )  - ניו ג'רזי  ( 23:9 )  93:114יוסטון  ( 16:15 )  - מיאמי  ( 9:25 )  125:119פיניקס  ( 17:13 )  - פילדלפיה  ( 18:13 )  123:110סקרמנטו  ( 23:6 )  - ממפיס  ( 18:14 )  98:100ל.א קליפרס  ( 23:10 )  - יוטה  ( 10:22 )  99:90
הסלטיקס ניצחו 15 מ-16 המשחקים האחרונים שלהם נגד דטרויט - לא בדיוק היריבות הגדולה שיצרו שני המועדונים ברבות השנים - אבל הפעם ידם של הפיסטונס הייתה על העליונה .  גארנט עלה לדאנק ברבע הראשון ,  נפגע בשריר ונטש ,  ומשם ואילך זה היה רק פיסטונס .  המארחים ניצחו בשלושת הרבעים הראשונים ,  והפכו את הרביעי לאימון קליעות מצד שתי הקבוצות .  פול פירס לקח את הסלטיקס על הגב בהעדרו של הביג טיקט עם 33 נקודות ו-8 אסיסטים ,  ריי אלן הוסיף 12 ו-7 ריבאונדים ,  גלן דייויס הוסיף 12 מהספסל אבל זה לא הספיק ,  ללא רונדו הפצוע וגארנט המדדה .  הבוכנות נהנו משישה שחקנים בדאבל פיגרס ,  כשטרייסי מקגריידי חוזר מהמתים עם שיא עונה של 21 נקודות ו-8 אסיסטים . " אני בתהליך ,  היה לי ביטחון מנטלי ",  הסביר את הופעתו .  טיישון פרינס מוסיף 18 וצ'רלי וילנואבה הוסיף 14 .
 ניו אורלינס  ( 14:18 )  - ל.א לייקרס  ( 10:22 )  103:88
לאלופה היה ברור שהפסד נוסף ,  רביעי רצוף ,  יהיה מעבר למביך ,  אלא יפגע בכוח ההרתעה של ההוליוודים ויגרום ללחץ מיותר במועדון .  אז פיל ג'קסון ביצע שינוי אחד - העלה את אודום מהספסל לראשונה העונה - וקיבל מהפורוורד המוכשר משחק גדול של 24 נקודות .  קובי בריאנט הוסיף 20 ,  אנדרו ביינום ,  שעלה בחמישייה במקום אודום ,  היה טוב עם 18 נקודות ו-6 ריבאונדים ופאו גאסול נהנה בצבע עם 11 ו-12 ריבאונדים .  אחרי רבע ראשון צמוד הלייקרס נעלו את הסל בשני  ( 18:33 )  ומשם זה הפך למשחק ידידות .  כריס פול הוליך את הצרעות עם 20 ו-7 אסיסטים ,  מרקו בלינלי הוסיף 15 ,  ג'ארט ג'ק תרם 12 מהספסל ,  והמארחים רשמו הפסד שני רצוף .
 יוסטון  ( 16:15 )  - מיאמי  ( 9:25 )  125:119
קודם כל ,  סחתיין לרוקטס על שקלעו כזאת כמות של נקודות מול אחת ההגנות הטובוות בליגה .  שנית ,  סחתיין לדווין וויד ,  שפירק את יוסטון עם 45 נקודות  ( 17 מ-24 מהשדה )  ו-7 ריבאונדים ,  כולל 10 מ-10 מהקו .  לראשונה בקריירה שלו פלאש קולע 40 ומעלה בשני משחקים רצופים ,  ואנחנו נשארנו מסונוורים מהעילוי .  לברון ג'יימס הסתפק ב-20 ופרגן לחבר'ה 9 אסיסטים ,  כריס בוש קלע 21 ולהיט יש שיא מועדון עם ניצחון מספר 15 בחודש דצמבר ,  חודש פנתיאוני ללא צל של ספק .  לואיס סקולה הוליך את הרוקטס עם 22 נקודות ,  קווין מרטין קלע 21 וארון ברוקס היה נהדר מהספסל עם 20 ו-9 אסיסטים .
 מאמן ההוקס לארי דרו הסביר איך קבוצתו עצרה את הווריורס : " התמקדנו בהגנה על קו השלוש ,  זה היה העיקר ".  והעיקר שהנצים עפו לעוד ניצחון עם 22 נקודות ו-10 ריבאונדים של ג'וש סמית ,  ו-21 נקודות ו-15 ריבאונדים של אל הורפורד .  ההוקס הירשו ללוחמים רק 8 מ-24 מחוץ לקשת ,  ונהנו מיום חלש יחסית של מונטה אליס עם 12 נקודות ב-4 מ-13 מהשדה .  מי שהצטיין בגולדן סטייט ,  והמשיך את הכושר הנפלא בו הוא מצוי הוא דורל רייט ,  שהגיע בתחילת העונה ורשם הלילה שיא קריירה של 32 נקודות . " הייתי חם ",  אמר רייט בסיום , " החבר'ה הלכו עליי ,  מצאו אותי ". 
וושינגטון  ( 22:8 )  - אינדיאנה  ( 17:13 )  90:104
כשהוויזארדס מנצחים ,  אין זה עניין של מה בכך .  פליפ סונדרס עזב את וושינגטון ביום רביעי כדי לשהות לצד אמו החולה ,  ועוזרו רנדי וויטמן הביא ניצחון ,  אם כי ודאי היה מוותר עליו בנסיבות האלה .  אחרי 10 הפסדים מ-11 משחקיה האחרונים ,  הוויזארדס עדיין קרטעו בחצי הראשון שהסתיים ב-44:44 ,  אך בחצי השני התעלו ,  למרות פציעתו של קירק היינריך והחלודה שעל ג'ון וול  ( 10 נקודות )  .  ניק יאנג קלע 25 למנצחים ,  אנדריי בלאץ' הוסיף 22 ו-11 ריבאונדים .  מייק דאנליבי הצטיין בפייסרס עם 20 ,  דני גריינג'ר שמצוי לאחרונה בכושר בינוני ,  הוסיף 15 ב-7 מ-18 מהשדה .
 כשדאג קולינס הציץ בלוח המשחקים בתחילת השנה ,  ספק אם סימן אפשרות לניצחון באריזונה ,  אבל הסיקסרס שיחקו אותה עם ניצחון שני רצוף ,  והנחילו לשמשות הפסד חמישי רצוף .  זה היה המשחק של הצעירים .  ג'רו הולידיי ,  אחד המועמדים לשחקן המשתפר של השנה ,  הוליך את פילי עם 25 נקודותו-7 אסיסטים ,  אוון טרנר ,  בחירה 2 בדראפט ,  היה מצוין מהספסל עם 23 נקודות ,  ועזרו להם אנדרס נוצ'יוני סיפק 22 נקודות ו-12 ריבאונדים וגם ספנסר הוז ,  שסיפק דאבל-דאבל של 10 ו-11 כדורים חוזרים . " יש כל כך הרבה דברים שעשינו רע ,  שאין לי כוח להתחיל לפרט ",  אמר מרצ'ין גורטאט שקלע 13 למפסידים .  סטיב נאש הצטיין בפיניקס עם 23 ו-15 אסיסטים ,  וינס קרטר היה לא רע עם 18 וגרנט היל הוסיף 17 הרואיות  ( כי בכל זמן שהיל בן ה-38 על הפרקט ,  פעולותיו הופכות אוטומטיות להרואיות )  .
 ל.א קליפרס  ( 23:10 )  - יוטה  ( 10:22 )  99:90
יוטה מרגישה נוח מחוץ לסולט לייק סיטי ,  וגם השיפור בכושר של הקליפרס לא מנע ממנה לסמן V בסטייפלס סנטר .  הפעם היה זה אל ג'פרסון עם 31 נקודות ו-10 ריבאונדים שגרם למארחים לחשוב על החסרונות שלהם כקבוצה .  ללא אנדרי קירילנדו הפצוע הג'אז קיבלו 17 מגורדון הייוורד ו-16 ו-7 אסיסטים של דרון וויליאמס .  בלייק גריפין הודיע כי יתרון 100 דולר לילדים במצוקה על כל דאנק שיבצע ,  והצטיין בקליפרס עם 30 נקודות ו-12 ריבאונדים .  אריק גורדון הוסיף 19 .
 אוקלהומה סיטי  ( 11:22 )  - ניו ג'רזי  ( 23:9 )  93:114
הת'אנדר נמנעו מהפסד שני רצוף ,  ועשו זאת בסטייל .  קווין דוראנט קלע 27 ב-11 מ-19 מהשדה ,  ואוקלהומה כפתה על הנטס 23 איבודים ,  שיא ת'אנדר העונה . " אחרי ההפסד לדאלאס המשחק הזה היה מבחן קשה ,  נגד קבוצה שקולעת המון נקודות ויש לה הרבה כלי נשק ",  אמר דוראנטולה בסיום .  ראסל ווסטברוק נתן יד עם 17 ו-7 אסיסטים ,  ג'יימס הארדן קלע 11 מהספסל וננאד קרסטיץ' וניק קוליסון הוסיפו הוסיפו 10 כל אחד .  דווין האריס וברוק לופז כיכבו בנטס עם 19 כל אחד ,  וירדו מהפרקט עם הפסד שלישי רצוף על הגב .
 בלי כרמלו אנתוני ,  בלי ננה ,  בלי קניון מרטין ובלי אל הרינגטון .  מי כן שיחק ?  צ'ונסי  " ביג שוט "  בילאפס ,  שקלע 15 מתוך ה-36 שלו ברבע הרביעי ,  כולל שלוש שלשות אדירות שעשו מצב רוח רע לוולבס .  ריספקט ,  צ'ונסי .  ארון אפללו עזר לגארד עם 17 ו-6 ריבאונדים ,  ג'יי.אר .  סמית תרם 12 .  מייקל ביזלי היה האיש של מינסוטה עם 33 נקודות ,  קווין לאב היה נהדר עם 26 ו-14 שאיבות ,  לוק רידנאוור הוסיף 20 ו-8 אסיסטים .
 שארלוט  ( 19:11 )  - קליבלנד  ( 24:8 )  92:101
הקאבס ממשיכים להתפרק לאט לאט וספגו הפסד שישי רצוף ,  ואילו הבובקאטס מתאוששים מעזיבתו של לארי בראון ,  וחגגו ניצחון שלישי רצוף .  סטיבן ג'קסון היה אליל המונים עם 38 נקודות ,  די.ג'יי .  אוגוסטין הרקיד את האוהדים עם 28 ,  פול סילאס רשם ניצחון שני כממאמן ,  בסופו אמר בהומור : " בינתיים אני המאמן המצליח העונה ,  אנחנו צריכים בעיקר ביטחון ".  רמון סשנס הצטיין כפרש עם 22 מהספסל ,  אנטואן ג'יימיסון תרם 18 ודניאל גיבסון סיים עם 11 .
 
גארנט נפצע בהפסד בוסטון בדטרויט
הפורוורד נפגע ברגלו ב-92:104 של הפיסטונס על הסלטיקס ,  וטרם ידוע כמה זמן ייעדר .  יוסטון-מיאמי 125:119 ,  ניצחון ללייקרס

