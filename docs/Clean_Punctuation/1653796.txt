גם בפסח הקרוב :  טורקיה עדיין יעד מוביל
למרות המשבר ,  מנתוני רשות שדות התעופה עולה כי גם השנה יאכלו הישראלים קבב טורקי .  עוד נמסר מהרשות ,  כי תחול עלייה של 19% בתנועת הנוסעים בנתב"ג לעומת פסח 2009 
" הנתונים בתקופת פסח השנה משקפים עלייה של 19% בתנועת הנוסעים ו-13% בתנועת המטוסים לעומת פסח 2009 ",  כך נמסר היום  ( שלישי )  מרשות שדות התעופה .  עוד מסרו ברשות ,  כי לעומת פסח 2008 ,  חלה עלייה של 3% בתנועת הנוסעים והמטוסים .
 ברשות מסרו כי היעדים המובילים בפסח השנה הם ארה"ב ,  איטליה ,  גרמניה ,  צרפת ,  ולמרות הצהרות שונות מפי ישראלים ,  גם טורקיה .
 יום חמישי ה-8.4.10 ,  צפוי להיות היום העמוס ביותר בתקופת הפסח בנתב"ג ,  עם כ-48,000 נוסעים בכ-300 טיסות יוצאות ונכנסות .  גם לעיר אילת יגיעו בחופשת הפסח תיירים ומבקרים רבים .  בין התאריכים ה-25.3-8.4 צפויים לעבור בשדה התעופה באילת 50,000 נוסעים ב-860 תנועות מטוסים ובעובדה צפויים כ-10,000 נוסעים בכ-110 תנועות .
 עוד נמסר מרשות שדות התעופה ,  כי לקראת החג יחלו לפעול בנתב"ג חמש חברות תעופה חדשות :  German Wings שתפעיל שתי טיסות שבועיות לעיר קלן בגרמניה ,  Donbass Earo שתפעיל טיסות סדירות לאוקראינה ,  Strategic Airlines Sas שתפעיל טיסות שכר לצרפת ,  Armavia שתפעיל טיסות סדירות לארמניה וחברת Dnieproavia שתפעיל טיסות סדירות לאוקראינה .
 
גם בפסח הקרוב :  טורקיה עדיין יעד מוביל
למרות המשבר ,  מנתוני רשות שדות התעופה עולה כי גם השנה יאכלו הישראלים קבב טורקי .  עוד נמסר מהרשות ,  כי תחול עלייה של 19% בתנועת הנוסעים בנתב"ג לעומת פסח 2009

