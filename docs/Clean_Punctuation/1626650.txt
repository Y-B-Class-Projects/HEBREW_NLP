מנהל קרנות הגידור אריק שפרוט :  S & P 500 ייפול ב-40%
שפרוט ,  שנהנה מתשואה של 496% ב-9 השנים האחרונות ,  מביס את מדד S & P 500 באמצעות הימור על הזהב
מנהל קרנות הגידור אריק שפרוט ,  שרשם תשואה של 496% ב-9 השנים האחרונות ,  לעומת ירידה של 32% במדד s & p 500 ,  טוען כי המדד צפוי לרדת אל מתחת לשפל שרשם ב-9 במארס ,  בעקבות אכזבה מההתאוששות הכלכלית האיטית בארה"ב .  להערכת שפרוט ,  המדד צפוי לרדת ב-40% ,  אל מתחת לשפל של 12 שנה שרשם בתחילת השנה ." אנחנו נמצאים בשוק דובי שיימשך כ-15-20 שנה ,  וכבר היו לנו 9 שנים של שוק דובי ",  אמר שפרוט ,  מנכ"ל חברת שפרוט אסט מנג'מנט ,  המנהלת נכסים בשווי 4.09 מיליארד דולר ,  בראיון לבלומברג שנערך ב-18 בדצמבר .  שפרוט טוען כי הבנק הפדרלי הצליח לשמור על ריביות נמוכות באופן מלאכותי ,  באמצעות תכנית רכישת אג"ח ממשלתיות של ארה"ב ואג"ח מגובות משכנתאות .  לטענתו ,  עם תפוגת התכנית במארס הקרוב ,  הביקוש לני"ע אלו יצנח ,  התשואות יזנקו ,  והריביות יפגעו בצמיחה הכלכלית.לדבריו ,  גם אם הבנק הפדרלי יחליט להאריך תכניות אלה ,  הוא צפוי לפגוע באמון המשקיעים בדולר ,  ולירידות נוספות .  הוא הוסיף כי המשקיעים להוטים מדי לאתר סימני התאוששות בכל נתון .  בעקבות דו"ח תעסוקה שהעיד על ירידה מתונה יותר במספר המשרות ,  עלה מדד s & p 500 ב-0.6% . " אנחנו עדיין לא רואים גידול בתעסוקה .  אנחנו רואים התמתנות בירידה .  זה סימן לחולשה ,  הנתונים חלשים ",  טען.משקיעים בקרנות של שפרוט נהנו מההימור שלו על הזהב ,  שטיפס ב-40% מאז אוקטובר 2007 ,  בעוד מדד s & p 500 ירד ב-26% בתקופה זו . " אם הם יכריזו על רכישות נוספות ,  תאמינו לי שמחיר הזהב יזנק כבר באותו יום ב-50 דולר ".  סקוט מהמר על זהב ומניות קשורות זהב מאז 2001 ,  מה שמאפשר לו גידור נגד אינפלציה וחולשת הדולר .  מחיר הזהב ב-2001 נע סביב 300 דולר לאונקיה ,  לעומת מחיר של כ-1,100 דולר לאונקיה כיום .  שפרוט ציין כי בטווח הקצר ,  הזהב הוא ההשקעה היחידה לגביה הוא נותר חיובי .
 
מנהל קרנות הגידור אריק שפרוט :  S & P 500 ייפול ב-40%
שפרוט ,  שנהנה מתשואה של 496% ב-9 השנים האחרונות ,  מביס את מדד S & P 500 באמצעות הימור על הזהב

