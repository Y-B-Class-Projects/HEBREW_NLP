מאלודה יחמיץ את הקרב מול ליברפול
הצרפתי של צ'לסי לא התאושש מהפציעה בקרסול .  גם למפארד וטרי בספק .  דרוגבה : " אנחנו היריבים הכי גדולים של עצמנו "
 לאחר שעשתה את שלה ,  שמרה על מאזן מושלם בליגת האלופות והבטיחה רשמית את העפלתה לשמינית הגמר ,  עוברת כעת צ'לסי להתעסק במשימה הבאה שלה :  הקרב הגדול עם ליברפול ביום ראשון הקרוב .  
הערב  ( חמישי )  ,  קיבלו הבלוז חדשות רעות ,  כאשר קרלו אנצ'לוטי אישר שפלורן מאלודה ,  שפתח את העונה בצורה פנטסטית ,  לא יוכל ליטול חלק במשחק .  הקשר הצרפתי הוא מלך השערים של צ'לסי בליגה עד כה ,  והפציעה שספג בקרסול מול בלקבורן בשבת גרמה לו להחמיץ גם את אותו משחק מול ספרטק מוסקבה בליגת האלופות .
 שלושה כוכבים נוספים של צ'לסי נמצאים בספק להתמודדות הפיקנטית :  פרנק למפארד ,  ג'ון טרי ומייקל אסיין . " נתתי לטרי לנוח מול ספרטק כי הוא שיחק הרבה ,  ואני רוצה לשמור על הכושר שלו ",  אמר אנצ'לוטי . " לגבי למפארד - אני מאוד מקווה שהוא יוכל לשחק .  לאסיין היתה בעיה בבוהן ,  אבל אני מאמין שהוא יהיה בסדר לקראת המשחק ". 
מי שכן ישחק מול ליברפול ביום ראשון הקרוב הוא דידייה דרוגבה ,  שמתחיל להיכנס לכושר מצוין . " אנחנו יודעים שאם נאבד נקודות כמו בשנה שעברה ,  שוב ניכנס לצרות .  אנחנו צריכים להמשיך לנצח ,  ולהמשיך לשמור על הפער .  אנחנו היריבים הכי גדולים של עצמנו ". 
באשר למשחק עצמו אמר החלוץ המצוין : " אף פעם אין זמן טוב להגיע לאנפילד ,  מכיוון שליברפול קבוצה חזקה מאוד .  מדובר בקבוצה אחרת מזו של פתיחת העונה ,  הביטחון שלהם עולה ,  כך שעלינו להיזהר .  נגיע לאנפילד כדי לנצח ,  אבל זה לא יהיה קל ". 

מאלודה יחמיץ את הקרב מול ליברפול
הצרפתי של צ'לסי לא התאושש מהפציעה בקרסול .  גם למפארד וטרי בספק .  דרוגבה : " אנחנו היריבים הכי גדולים של עצמנו "
 
