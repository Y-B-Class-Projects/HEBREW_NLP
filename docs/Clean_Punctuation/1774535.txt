ההשקעה המשתלמת ב-2010 :  מחירי הסחורות זינקו ב-15% בשנה החולפת
מדד הסחורות עלה בשיעור חד יותר ממדד המניות ,  ממחירי האג"ח וממדד הדולר ;  מחיר הזהב זינק ב-28% השנה
הסחורות היו ההשקעה הטובה ביותר השנה ,  טובה יותר מהשקעה במניות ,  באג"ח ובדולר לאחר שסין  הצרכנית הגדולה ביותר של סחורות מכותנה ,  דרך נחושת ועד לסויה  הובילה את התאוששות מחירי הסחורות .  מדד תומסון רויטרס/ג'פריס crb ,  העוקב אחר מחיריהן של 19 סחורות ,  זינק ב-15% מאז תחילת שנת 2009 ועד לסוף יום המסחר אתמול .  מדד msci העוקב אחר שוקי המניות של כל מדינות העולם עלה ב-13% .  אג"ח ברחבי העולם הניבו תשואה של 4.7% לפי מדד בנק אוף אמריקה מריל לינץ' ,  ואילו מדד הדולר  העוקב אחר המטבע האמריקאי אל מול שישה מטבעות עיקריים  עלה ב-2.1% .  המשקיעים הזרימו כספים רבים אל תוך שוק הסחורות השנה ,  לאחר שהצמיחה הסינית הובילה לביקוש אדיר לסוכר ,  לסויה ולנחושת .  הבצורת ברוסיה ,  ההצפות בפקיסטן ובאוסטרליה ומזג האוויר בארגנטינה וברזיל הובילו לירידה בהיצע .  זוהי הפעם הראשונה מאז שנת 2007 שמדד הסחורות רושם ביצועים טובים יותר מכל מדדי הנכסים האחרים .  זוהי הפעם הראשונה מאז שנת 2005 שכל מדדי הנכסים  הסחורות ,  המניות ,  האג"ח והדולר  רשמו עליות הודות להתאוששות הכלכלית העולמית .  את העלייה במדד הסחורות הובילו מחירי הכותנה אשר זינקו ב-89% השנה לרמת שיא .  העלייה במחיר הכותנה בעקבות העלייה בביקוש .  מחיר הכסף זינק ב-81% השנה ,  מחיר התירס טיפס ב-49% לרמת שיא של 13 שנים .  2 סחורות מבין ה-19 במדד crb רשמו ירידות השנה .  מחיר הגז הטבעי ירד ב-22% ומחיר הקקאו ירד ב-8.8% .  מחיר הזהב רשם עלייה זו השנה העשירים ברציפות לאחר שמשקיעים רכשו את המתכת היקרה כדי להגן על עצמם מפני האינפלציה .  מחיר הזהב זינק ב-28% השנה .  מדד msci העוקב אחר השווקים הגדולים במדינות המפותחות והמתפתחות גם יחד הגיעה לרמה של 330.9 נקודות ב-29 בדצמבר ,  הרמה הגבוהה ביותר מאז 2 בספטמבר  לפני שהתמוטט בנק ליהמן האג"ח הממשלתיות האמריקאיות הניבו תשואה של 5.5$ השנה ,  לעומת הפסד של 3.7% בשנת 2009 ,  לפי נתוני בנק אוף אמריקה מריל לינץ .  האג"ח הממשלתיות היפניות הניבו תשואה של 2.4% .  האג"ח הקונצרניות הניבו תשואה של 7.12% השנה .
 
ההשקעה המשתלמת ב-2010 :  מחירי הסחורות זינקו ב-15% בשנה החולפת
מדד הסחורות עלה בשיעור חד יותר ממדד המניות ,  ממחירי האג"ח וממדד הדולר ;  מחיר הזהב זינק ב-28% השנה

