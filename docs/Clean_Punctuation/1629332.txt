פיל בקניה רמס למוות תיירת ובתה התינוקת
בזמן טיול רגלי בקניה ,  הגיח פיל מאחורי שיח ורץ לעבר התיירת האמריקאית שהחזיקה בבתה התינוקת ורמס אותן למוות .  מנהלת המלון בו ארעה הטרגדיה : " זו תאונה כמו כל תאונה אחרת "
 שרון בראון ,  תיירת אמריקאית בת 39 ובתה התינוקת בת השנה ,  נרמסו היום  ( רביעי )  למוות על ידי פיל ,  למרגלות הר במרכז קניה .  ב"גרדיאן "  דווח ,  כי השתיים היו בטיול רגלי עם קבוצת תיירים ומדריך סמוך למצודת פורסט לודג' בקירניאגה שמרכז קניה ,  כאשר הפיל הגיח לפתע מאחוריהן ורמס אותן .  על פי הדיווחים האם ניסתה להימלט כשהתינוקת בידיה ,  אולם לא הצליחה לחמוק מהפיל .
 ארבעה תיירים נוספים ,  ביניהם בעלה של האשה שהוא מורה בבית הספר הבינלאומי בניירובי ,  הצליחו להימלט מהפיל ולחזור למצודה ולהפעיל את האזעקה .  אנשי שירות היערות הקנייתים חילצו את הגופות והן הוטסו לניירובי במסוק חילוץ . " זו תאונה כמו כל תאונה אחרת ",  אמרה מליה ואן לאר ,  בעלת המלון בו שהתה המשפחה , " הפיל הגיע מאחורי שיח והתקיף את הקורבנות ". 
הפארקים הלאומיים בקניה אינם מגודרים ויותר בעלי חיים מסתובבים מחוץ לשמורות הטבע מאשר בתוכם .  מפגשים בין חיות לבני אדם שנגמרים באסון הם כה נפוצים במדינה ,  עד שנקבעו תעריפים ונהלים מיוחדים לטיפול במקרים של פציעה או מוות של אדם על ידי חיה .  האיכרים הקנייתים הם לרוב הקורבנות של תקיפות בעלי חיים ,  אולם כמעט מדי שנה נרשם מקרה שבו תייר מותקף על ידי חיה ,  אם כי הרשויות במדינה מבהירות כי מדובר במספר זניח לעומת מספר התיירים המגיעים בשנה לקניה .
 אחד מהמקרים המפורסמים ביותר של תקיפת אדם על ידי חיה ארע בשנת 2000 ,  אז הותקפה וננגחה על ידי פיל וונדי מרטין ,  אשתו של דיפלומט אנגלי ,  בזמן שרצה עם שתי חברות ומדריך ליד אתר תיירות יוקרתי באזור הר קניה .  לאחר שהתאוששה היא תבעה את בית המלון בו שהתה על שלא הזהיר אותה מפני הסכנה .  בשנת 2008 הכריח בית המשפט בקניה את בית המלון לשלם לה פיצויים בסכום של יותר מ-500 אלף ליש"ט .
 
פיל בקניה רמס למוות תיירת ובתה התינוקת
בזמן טיול רגלי בקניה ,  הגיח פיל מאחורי שיח ורץ לעבר התיירת האמריקאית שהחזיקה בבתה התינוקת ורמס אותן למוות .  מנהלת המלון בו ארעה הטרגדיה : " זו תאונה כמו כל תאונה אחרת "
 
