קומברס תמחוק 290-350 מיליון דולר על ARS ומוניטין
שווי ניירות ה-ARS הסתכם ב-144 מ' ד' בסוף אוקטובר ,  כאשר אלו הוערכו ב-262 מ' ד' בסוף ינואר 2008
 ,  יצרנית תוכנות הבילינג והתאים הקוליים לחברות הסלולר ,  שצפויה לשוב ולפרסם את דו"חותיה הרבעוניים בפברואר הקרוב ,  תמחוק כ-290-350 מיליון דולר בגין השקעתה בניירות ערך מסוג ars ובגין מוניטין.החברה דיווחה כי ניירות הערך ,  שהוערכו ב-262 מיליון דולר ,  236 מיליון דולר ו-263 מיליון דולר ב-31 לינואר 2008 ,  31 לינואר 2009 ו-31 באוקטובר 2009 בהתאמה ,  ספגו ירידה בערכם על רקע הקושי למכור אותם וקשיי הנזילות שנבעו מהמשבר הכלכלי הגלובלי.בעקבות זאת ,  החברה תמחוק 48 מיליון דולר על השנה שהסתיימה ב-31 בינואר 2008 ,  86 מיליון דולר על השנה שהסתיימה ב-31 בינואר 2009 ו-6 מיליון דולר על תשעת החודשים שהסתיימו ב-31 באוקטובר .  שוויים של ניירות הערך עמד נכון לסוף אוקטובר על 144 מיליון דולר בלבד ,  על פי ההערכות.כבר לפני כשנה וחודשיים דיווחה קומברס כי היא מחזיקה בניירות ערך מסוג ars בהיקף העולה על 200 מיליון דולר וכי היא אינה יודעת כמה היא תפסיד בגין ההשקעה .  כעת מסתבר כי היא תאלץ לבצע מחיקה של כ-140 מיליון דולר בגין ההשקעה.בנוסף ,  דיווחה החברה כי היא תיאלץ לבצע מחיקת מוניטין ונכסים בלתי מוחשיים של 120-150 מיליון דולר בשנה שהסתיימה ב-31 בינואר 2008 ו-30-60 מיליון דולר בשנה שהסתיימה ב-31 בינואר 2009 עקב ירידה בשווי הנכסים של אחת מיחידות החברה ,  netcentrex .  על רקע ההאטה הכלכלית העולמית ,  ירדו ביצועי היחידה ביחס לביצועיה בעבר על רקע הירידה בהזמנות לקוחות מרכזיים.כמו כן ,  קומברס מוסיפה לבצע הערכה של מחיקות פוטנציאליות בקרב יחידות נוספות שלה ,  וכתבה כי המחיקות שביצעה החברה הבת לא ישפיעו על המחיקות העתידיות שתבצע החברה האם.auction rate securities הוא סוג של איגרת חוב שמונפקת לטווח ארוך של 40-10 שנה על ידי חברות ,  רשויות מקומיות ,  מוסדות וחברות כרטיסי אשראי ,  אך הריבית עליו משתנה ונקבעת במכרז מדי שבוע ,  שבועיים ,  חודש או חמישה שבועות.ה-ars מספק נזילות לחברות שמאגחות תזרימי מזומנים ,  למשל מעסקות בכרטיסי אשראי ,  הלוואות דיור לסטודנטים ותשלומים לרשויות מקומיות ,  ומדורגות בדירוגים גבוהים של aaa.לכאורה ,  מדובר במכשיר פיננסי לטווח ארוך ,  אך הטווח לפידיון שלו נקבע על פי התדירות שבה נקבעת הריבית עליו .  מנגנון קביעת הריבית מאפשר למחזיקים באיגרת ולמעוניינים לרכוש אותה למסור את הריבית שהם דורשים על האיגרת .  אם הריבית שהציעו נמוכה או שווה לריבית הסגירה של המכרז ,  הם ירכשו את האיגרת או ימשיכו להחזיק בה ,  ואם הריבית שהציעו גבוהה מריבית המכרז ,  לא תתקבל הצעתם והם ימכרו את האיגרת בערכה הנקוב לזוכים במכרז.המכשיר הפיננסי ,  שפותח בסוף שנות ה-80 ,  נהנה מנזילות גבוהה ,  אך בקיץ 2007 בוטלו מכרזי ריבית משום שהיקף הביקושים היה נמוך משמעותית מהכמות שהוצעה ומשום שלמנפיק ה-ars ולבנקאי שהיה המתווך בהנפקה לא היתה התחייבות פורמלית לעשות שוק במכשיר .
 
קומברס תמחוק 290-350 מיליון דולר על ARS ומוניטין
שווי ניירות ה-ARS הסתכם ב-144 מ' ד' בסוף אוקטובר ,  כאשר אלו הוערכו ב-262 מ' ד' בסוף ינואר 2008

