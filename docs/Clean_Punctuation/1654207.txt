מיצי מתגעגע לאמא
אם החתול מראה סימני התנהגות משונים ,  אל דאגה .  המומחיות שלנו לטיפול התנהגותי לחתולים כאן בשבילכם
שלום רב ותודות על פנייתך .  החתולה שלך לא יוצאת דופן .  יש הרבה מאד חתולים אשר לא אוהבים ,  וקשה מאד להכניס אותם לארגז הנשיאה ,  כדי לקחת אותם לווטרינר.אז ככה ,  קודם כל ,  אל תדאגי .  לא מדובר בטיפול דחוף של החתולה .  אז אל תלחיצי אותה .  
יש לך כמה אפשרויות ,  האחת  לחפש ווטרינר או ווטרינרית אשר מיומנים בטיפול בחתולים ,  אשר עושה גם ביקורי בית ויש לא מעט כאלה .  תוכלי לחפש המלצות בפורומים השונים לאוהבי החתולים.ווטרינר מיומן פירושו אדם אשר לא יגרום ללחץ החתולה ,  בעת ביקורו בביתך ויידע לתת לה את הטיפול הדרוש בצורה נעימה וללא כל טראומה לחתולה ולך .
 האפשרות שניה היא להשאיר את ארגז הנשיאה פתוח בכל עת באחד מחדרי הבית ,  אשר בו החתולה אוהבת להיות ופשוט לשים בארגז שמיכה קטנה נעימה או טי-שירט עם הריח שלך ועם הזמן היא בוודאי תרצה לבדוק את המקום ותכנס לארגז ואולי אף תישן בו לעיתים .
 זה אמור להיות חלק מחייה ואז כאשר את תסגרי אותה בתוכו  היא תהיה פחות או יותר רגועה .  נסי גם לשים בתוך הארגז חטיפים יבשים האהובים עליה .  מידי פעם היא תכנס לחפש אותם שם .  בכל מקרה ,  כאשר את סוגרת אותה בארגז ,  וודאי שהוא אכן סגור ותני לה כמה דקות לנוח בו ,  לפני שאת מטלטלת אותה לווטרינר .  הכל לאט לאט ובאופן בטוח ורגוע .  כסי גם את הארגז כולו במגבת ,  כדי שהיא תיראה פחות וכך תהיה פחות לחוצה באופן טבעי .
 אם היא מרגישה טובה ,  אוכלת ,  שותה ,  עירנית כהרגלה וגם עושה צרכים באופן סדיר ורגיל  אז אין כל דחיפות ביציאה לווטרינר .  קחי הזמן ועשי זאת כאשר היא וגם את תרגישו שזה אפשרי ולא בגדר טראומה של  " סוף העולם ..  ."  .
 במקרה דחוף  והיה והיא תרגיש לא טוב ,  היא תהיה פחות חזקה ואז את חייבת לעשות המאמץ כמובן .
 בהצלחה ! 
אכן ,  זו התנהגות נפוצה למדי .  מדובר בפעולת יניקה במקור .  חתולים עושים זאת בינקותם כאשר הם מרגישים את האמא ומכניסים את פטמתה לפיהם .  כדי לזרז את זרימת החלב ,  הם עושים את הפעולה המתוארת ,  ברגליהם ,  וגם משמיעים גרגור מהיר  ( "עצבני ")  .
 זה מהווה גם את הקשר עם האם והפעולה מרגיעה אותם ,  בנוסף למזון המגיע לפיהם .  חתולים אשר נותקו מסיבה כלשהי מאימם ,  בגיל מאד צעיר ועוד לפני 3 חודשים  ( הגיל האופטימלי לשהות מלאה עם האם לצרכים פיזיים וגם התנהגותיים ורגשיים )   עושים זאת לעיתים קרובות.הם ,  למעשה ,  מבצעים פעולה של הרגעה עצמית  ( כמו מציצת אצבע אצל בני האדם )  וחשוב להניח להם לעשות זאת .
 אין ספק ,  שהחתולה שלך מאד זקוקה לאהבה ורוגע ,  וגם לקשר כמובן .  אנא לטפו אותה ככל שתרצה ,  ותנו לה לשבת עליכם או לידכם ולהתרפק כאוות נפשה .  חשוב מאד שתרגישו כלפיה את האהבה ותפגינו זאת בדיבור רך ונעים ,  בליטוף  אם היא אוהבת ורוצה זאת  ( לעולם לא להכריח חתול לקבל ליטופים וחיבוקים .  לתת לחתולה להגיע אליכם מתי ואיך שהיא רוצה )  ובכל דרך אחרת של קשר כייפי ביניכם  גם משחקים ופעילויות .  
אתם למעשה האמא שלה והיא זקוקה לכם מאד ,  בהיותה יתומה מגיל צעיר ועם חוסר באהבה אימהית .  אז תנו לה לעשות את הפעולות האלו ואם היא עושה זאת גם עליכם וזה טיפה מכאיב  העבירו אותה בעדינות לטי-שירט או משהו דומה שהיא אוהבת .
 בהצלחה ! 

מיצי מתגעגע לאמא
אם החתול מראה סימני התנהגות משונים ,  אל דאגה .  המומחיות שלנו לטיפול התנהגותי לחתולים כאן בשבילכם

