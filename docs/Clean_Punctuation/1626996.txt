2009 :  ירידה משמעותית בטרור הפלסטיני
עם סיום שנת 2009 ,  מסכם שירות הביטחון הכללי שנה מוצלחת מבחינת סיכול פעולות טרור מהצד הפלסטיני .  במהלך השנה לא אירעו פיגועי התאבדות ,  אך עם זאת מצאו את מותם 15 אזרחים וחיילים ישראלים
מנתונים שפרסם שירות הביטחון הכללי  ( שב"כ )  בנוגע לסיכום פעילות הטרור לשנת 2009 ,  עולה כי בשנה החולפת נרשמה ירידה משמעותית בנפח הפיגועים ביחס לשנים הקודמות הן ברצועה והן בגדה המערבית .  בארגון מציינים כי במהלך השנה האחרונה נהרגו 15 ישראלים בפיגועי טרור ,  זאת לעומת 36 אשתקד .  בנוסף ,  ב-2009 ,  אומרים בשב"כ , " ניכרה התפשטות נרחבת של תופעת 'הג'יהאד העולמי' ברחבי רצועת עזה ,  אשר במסגרתה הצטרפו עשרות פעילים צבאיים לארגונים שונים שהוקמו ברצועה בהשראת הג'יהאד העולמי ".  
בשב"כ מסבירים את הירידה בטרור ברצועה בתוצאות מבצע  " עופרת יצוקה ".  בעקבות המבצע נרשמה ירידה חדה בהיקף ירי הרקטות לעבר ישראל ובסך הכול  566 שיגורים ,  מתוכם 406 במהלך המבצע .  הרקע לירידה בהיקף הטרור הגדה היא תוצאה של  " פעילות סיכול מתמשכת של כוחות הביטחון הישראליים לצד פעילות מנגנוני הביטחון הפלסטינים .  בארגון מציינים בחיוב את העובדה כי במהלך השנה כולה לא בוצע פיגוע התאבדות אחד בגדה המערבית או בשטח ישראל .  השנה בוצעו בגדה ובירושלים 636 פיגועים ,  לעומת 893 פיגועים בשנת 2008 ,  946 פיגועים בשנת 2007 ,  ו-1,309 פיגועים בשנת 2006 .  גם היקף הנפגעים מהטרור ירד בצורה מרשימה :  מתוך 15 ההרוגים השנה ,  9 נהרגו במהלך מבצע עופרת יצוקה  ( ירידה של 60% )  .  234 ישראלים נפצעו בפעולות טרור  ( מתוכם 185 בעופרת יצוקה )  וזאת לעומת 679 בשנה שעברה  ( ירידה של כ-65% )  .  בעופרת יצוקה נהרגו חמישה אזרחים וחיילים כתוצאה מירי תלול מסלול  ( טילי קאסם ומרגמות )  וארבעה חיילים מירי דו צדדי.בסוף ינואר נהרג חייל צה"ל מפיצוץ מטען בגבול הרצועה .  חמישה אזרחים נהרגו השנה בפיגועים  שני שוטרים שנרצחו במשואה בבקעת הירדן ,  הרוג אחד בתקיפה באשדוד ,  הרוג אחד בדקירה בהתנחלות בת עין וההרוג האחרון  הרב מאיר אבשלום חי שנהרג בשבוע שעבר בפיגוע ירי ליד שבי שומרון .
 בשב"כ מזהירים מפני התפשטות  " הטרור העולמי ",  במיוחד ברצועת עזה .  בארגון מציינים כי ארגונים המסונפים לטרור העולמי דוגמת  " ג'לג'לאת "  ו"ג'ונד אנצראללה "  ניסו ולעיתים הצליחו להוציא פיגועים לשטחי ישראל .  כך למשל ,  פעילים באחד הארגונים עומדים מאחורי פיגוע בינואר על גבול הרצועה בו נהרג חייל צה"ל מפיצוץ מטען על גדר המערכת .  סזירה הצפונית מציינים בשב"כ כי  " במהלך שנת 2009 נמשכה ההיערכות הגבוהה לאפשרות שחזבאללה יבצע פיגוע נקם בעקבות מותו של עימאד מורנייה .  כן בלטו מאמצי הארגון לגייס פעילים לצורך בניית תשתיות טרור בישראל ,  כאשר יעדי אישים בכירים הינם יעד מועדף ". 

2009 :  ירידה משמעותית בטרור הפלסטיני
עם סיום שנת 2009 ,  מסכם שירות הביטחון הכללי שנה מוצלחת מבחינת סיכול פעולות טרור מהצד הפלסטיני .  במהלך השנה לא אירעו פיגועי התאבדות ,  אך עם זאת מצאו את מותם 15 אזרחים וחיילים ישראלים

