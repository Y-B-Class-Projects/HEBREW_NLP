צרפת :  בורדו על פסגת האלפים
האלופה גברה 1:3 על גרנובל במגרש הסמוך להרי האלפים והגדילה יתרונה בעקבות הפסדה של ליל .  ניצחונות למארסיי וליון
המחזור ה-21 בליגה הצרפתית נערך הערב  ( רביעי )  והבהיר שוב כי כרגע רק קבוצה אחת רצה לאליפות .  האלופה בורדו ניצחה 1:3 בגרנובל ,  ונהנתה מהפסד השנייה ערב המחזור ,  ליל ,  2:1 בסושו כדי להגדיל את הפער לשמונה נקודות על פני הסגנית התורנית מונפלייה  ( 0:1 בלאנס )  .  מארסיי גברה 1:2 על לה מאן ,  ליון ניצחה 1:3 את לוריין וגם מונאקו עם 0:1 בחוץ על פ.ס.ז' במאבק על הכרטיסים לליגת האלופות .
 גרנובל - בורדו 3:1
האלופה חשבה שהיא יוצאת לטיול בהרי האלפים מול נועלת הטבלה האומללה ,  אבל נדרשה לעבוד קשה כדי להשיג ניצחון ראשון בשנה החדשה ,  אחרי ה-1:1 עם מארסיי ביום ראשון .  גרנובל ניצלה את העייפות של בורדו בפתיחה ואחרי כדור לקורה מצידו של לורן קורטואה ,  הגיע השער בדקה ה-45 מרגלי לורן באטלס .
 בורדו עלתה נחושה יותר במחצית השנייה ,  נהנתה מהרחקה של ג'ימי ז'ואן בדקה ה-47 ,  וכבשה פעמיים תוך שלוש דקות ,  כשבשני המקרים המגינים מגביהים והחלוצים כובשים בנגיחה - כמו בספר .  בדקה ה-53 כדור מצד שמאל של בנואה טרמולינאס ננגח לרשת על ידי יוהאן גופראן ,  ובדקה ה-56 מתיו שאלמה שלח לרחבה ומרואן שמאק הכניע את ג'ודי ויויאני .  המחליף פרננדו קבנאגי נעץ את השלישי מעוד בישול של טרמולינאס המצוין וקבע כי הסדר נשמר והפער רק הולך וגודל .  עוד ניצחון לבורדו ,  עוד הפסד לגרנובל .  
לאנס - מונפלייה 1:0
הקרב בין שתי העולות החדשות שוב היה שייך למונפלייה .  שחקניו הצעירים של רנה ז'יראר שוב הוכיחו אופי ,  וטיפסו למקום השני בזכות שלוש הנקודות החשובות ,  מתנת הדרום אמריקאים .  ויקטור הוגו מונטאניו הקולומביאני הבקיע את השביעי שלו העונה ,  כשנותרו ארבע דקות לסיום ,  הודות לבישול של אלברטו אקוסטה הארגנטינאי .
 טוב ,  זה היה צריך להגיע מתישהו .  אחרי ריצה נהדרת של שבעה ניצחונות רצופים ובתוצאות מרשימות ,  ליל נעצרה דווקא אצל סושו .  אחת מקבוצות ההתקפה החלשות בליגה אירחה את הטובה מכולן ,  והפתיעה אותה .  הבלם דמיאן פרקיס נגח את הראשון בדקה השמינית וסטפן דלמא הכפיל במתפרצת אחרי שלוש דקות .  יוהאן קבאיי ,  הפנדליסט המצטיין של ליל ,  פגש את טדי רישר שעצר לו כדור עונשין מ-11 מטרים בדקה ה-24 ,  וכל שנותר לליל זה לצמק מראשו של רוברט ויטק בדקה ה-76 .
 מארסיי - לה מאן 1:2
התסכול שהצטבר אצל אנשי מארסיי השבוע היה קשה מנשוא .  השער הלא חוקי שכבשה בורדו ב-1:1 ,  אי ניצלו המצבים לקראת הסיום ובעיקר רצף שלושת המשחקים ללא ניצחון ,  לא נתנו מנוח לדידייה דשאן .  הערב הוא יכול להיות קצת יותר רגוע .  לה מאן אמנם הפתיעה עם שער יתרון של אנתוני לה טאלק  ( 16 )  ,  אבל הקפטן ממאדו ניאנג השווה עוד במחצית הראשונה  ( 30 )  וקבע את התוצאה עם פנדל מוצלח  ( 55 )  .
 לוריין - ליון 2:1
האלופה לשעבר עדיין לא אמרה נואש ?  אחרי הניצחון 0:2 בנאנסי התעוררה ליון לחיים ורוחות של תקווה נשבו במועדון לפני משחק החוץ הקשה מול לוריין .  בדקה ה-28 הבינו האורחים עד כמה הסיפור לא פשוט ,  כאשר פייר דוקאס ,  המושאל מבורדו ,  מצא את הרשת של הוגו לוריס .  ליון תקפה בחמת זעם כדי להשיג את השיוויון ,  והצליחה גם לרשום מהפך .  ליסנדרו לופז השווה בדקה ה-63 וקים קלסטרום הרגיע את קלוד פואל עם בעיטה מדויקת ממרחק בדקה ה-71 .  השבדי השלים צמד אישי בדקה ה-88 ,  וליון רק נקודה מהמקום המוליך לליגת האלופות .
 פריס סן ז'רמן - מונאקו 1:0
שתי יריבות גדולות נפגשו בפארק דה פראנס ,  שם פריס סן ז'רמן המשיכה לאכזב עם הפסד שלישי ברציפות  ( כולל ההדחה מהגביע )  .  אחרי שננה ,  כוכבה הברזילאי של מונאקו ,  בעט לקורה בדקה ה-17 ,  השליטה הייתה כולה של פ.ס.ז' ,  אלא שחלוציה הרבו להחמיץ ושילמו את המחיר בצד השני .  שער עצמי של השוער אפולה אדל בדקה ה-68 ,  נתן את האות לשריקות בוז צורמות מצד האוהדים בבירה .
 משחקים נוספים :
 ניס - אוקזר 1:0לאוקזר :  אירניוש ילן  ( 90 ) 
טולוז - נאנסי 0:0
בולון - ולנסיין 2:0לולנסיין :  גטאן בונג  ( 50 )  ,  פאיד בן חלאפלה  ( 90 ) 

צרפת :  בורדו על פסגת האלפים
האלופה גברה 1:3 על גרנובל במגרש הסמוך להרי האלפים והגדילה יתרונה בעקבות הפסדה של ליל .  ניצחונות למארסיי וליון

