מוריניו : " צ'לסי היא עדיין חלק גדול מחיי "
 מאמן אינטר מודה שיתקשה להסתיר את התרגשותו כשיחזור לסטמפורד ברידג' בשלישי .  ריאל ,  ליברפול וסיטי עדיין בעקבותיו
אחרי הדחתה של ריאל מדריד בשמינית גמר ליגת האלופות בשבוע שעבר ,  נערכים באיטליה לאפשרות שגם אינטר תסיים את דרכה במפעל כבר ביום שלישי אחרי משחק הגומלין שלה בלונדון מול צ'לסי .  כזכור ,  ניצחה אלופת איטליה 1:2 במשחק הראשון ,  ושער החוץ שספגה עלול לעלות לה ביוקר בסטמפורד ברידג' ,  כשהדחה נוספת באותו שלב בו העיפה אותה מנצ'סטר יונייטד אשתקד וליברפול לפני שנתיים ,  עלולה לעלות לז'וזה מוריניו במשרתו בסיום העונה ,  גם במקרה שהנראזורי יזכו בסקודטו נוסף .
 בתקשורת האיטלקית לא דואגים לעתידו של מוריניו ,  שחתם לאחרונה על הארכת חוזה עד קיץ 2012 ,  אך מחזיק בסעיף שחרור בגובה 5.5 מיליון יורו .  על פי הדיווחים נחשב הפורטוגלי למועמד המועדף על ריאל מדריד להחליף את מנואל פלגריני בסיום העונה ,  כשבין האופציות שעשויות לעמוד בפני המיוחד ,  שלא מסתיר את רצונו לשוב לפרמיירליג ,  יהיו גם ליברפול ,  שם הופך רפא בניטז מתוסכל מיום ליום ,  ומנצ'סטר סיטי ,  שנערכת לאפשרות שרוברטו מאנצ'יני ימונה למאמן נבחרת איטליה במקומו של מרצ'לו ליפי אחרי המונדיאל .
 בינתיים מנסה מוריניו להתעלם מהספקולציות ,  ולהתרכז במשימה הקריטית של אינטר מול האקסית המיתולוגית שלו . " אני לא מסתיר את העובדה שצ'לסי היא עדיין חלק גדול מחיי ",  הוא גילה והודה שיתקשה להסתיר את התרגשותו כשיחזור לסטמפורד ברידג' .
" לפחות אני לא אצטרך לחצות את כל האצטדיון כדי להגיע למקום שלי ",  המשיך מוריניו . " כי המרחק מהיציאה מחדרי ההלבשה לספסל הוא חמישה מטרים ,  וכך אוכל להימנע מלעבור ליד הקהל ולהתרגש מהאווירה במקום להתרכז במשחק .  אבל בסופו של דבר השחקנים משחקים על המגרש ,  ואני משחק מחוצה לו .  הם הרבה יותר חשובים ממני כי ניצחונות לא מושגים מהספסל ". 

מוריניו : " צ'לסי היא עדיין חלק גדול מחיי "
 מאמן אינטר מודה שיתקשה להסתיר את התרגשותו כשיחזור לסטמפורד ברידג' בשלישי .  ריאל ,  ליברפול וסיטי עדיין בעקבותיו

