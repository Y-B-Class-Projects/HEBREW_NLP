חצי גמר גביע :  נתניה נגד מכבי ת"א
העולה החדשה ,  שהפתיעה את הפועל ירושלים וגלבוע/גליל עליון ,  תנסה לעשות את הבלתי ייאמן .  עירוני אשקלון - בני השרון
הערב  ( שלישי )  נערכה הגרלת משחקי חצי גמר גביע המדינה בכדורסל .  המשחקים ייערכו בזה אחר זה ב-15 בפברואר ביד אליהו ,  בעוד משחק הגמר יתקיים שלושה ימים לאחר מכן ,  גם הוא ביד אליהו .  המשחק הראשון יפגיש את עירוני אשקלון עם בני השרון ולאחר מכן תתעמתנה מכבי תל אביב וברק נתניה ,  שהדיחה בדרך את הפועל ירושלים והפועל גלבוע/גליל עליון .  
כוכב נתניה ,  מרקו קילינגסוורת' ,  אמר על ההגרלה הקשה : " כרגע אנחנו עסוקים בהכנות לקראת המשחק הקשה בשבת מול בני השרון .  למרות השמחה הגדולה לאחר הניצחון על גליל ,  אנחנו נשארים צנועים ,  לא תראו במועדון שלנו שאננות ,  כולם חזרו לעצמם והשחקנים עם הרגליים על הקרקע .  לגבי הגביע ,  אין ספק שאנחנו באים לחצי הגמר כאנדרדוג .  אף אחד לא האמין שננצח במלחה והרבה ספקנים לא חשבו שננצח את גליל .  נבוא מוכנים ,  עם הראש למעלה וניתן את הכל על הפרקט .  אנחנו מייצגים לא רקהקבוצה אלא גם את העיר ואת האוהדים הצהובים הנפלאים שלנו ". 
דובר מכבי תל אביב ,  ניצן פררו ,  שנכח בהגרלה ,  אמר בסיומה : " הגרלה יפה .  נתניה עשתה דרך מרשימה לחצי הגמר ,  אבל כשהגביע מסתובב שלוש שנים מחוץ לבית שלנו ,  הגיע הזמן שהוא יחזור ". 
יו"ר אשקלון ,  אבי נמרודי : " היו פה שלוש קבוצות שלא רצו לפגוש קבוצה אחת .  אני שמח שלא נפגוש את מכבי תל אביב .  יש לנו הרבה כבוד לבני השרון .  כל שאר הקבוצות שקולות ברמתן .  בערב נתון אנחנו צריכים לעשות את זה ". 
איגוד הכדורסל הודיע שכרטיסים לשערים 2-3 ו-8-9 יעלו 30 שקלים בחלק העליון ו-60 בחלק התחתון ,  כרטיסים לשערים 5-6 ו-11-12 יעלו 40 שקלים בחלק העליון ו-80 בתחתון וכרטיסים ליציעים המרכזיים יעלו 60 שקלים לחלק העליון ו-120 שקלים לחלק התחתון .
 
חצי גמר גביע :  נתניה נגד מכבי ת"א
העולה החדשה ,  שהפתיעה את הפועל ירושלים וגלבוע/גליל עליון ,  תנסה לעשות את הבלתי ייאמן .  עירוני אשקלון - בני השרון

