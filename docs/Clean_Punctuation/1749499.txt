אוחנה על ברוכיאן : " הוא לא מתפקד "
 כוכב העבר של בית"ר התייחס ברדיו ירושלים לניפויו של הקשר מהרכב הקבוצה : " מתקשה עם מצבי לחץ ועם היכולת לקחת מנהיגות "
 המשחק שיפתח ביום שבת את המחזור השמיני בליגת העל ,  בין אשדוד לבית"ר ירושלים יתקיים ללא קהל .  כזכור ,  זאת בעקבות העונש שספגה אשדוד בעקבות ארועי משחק הבית שלה נגד הפועל באר שבע .  לבית"ר ירושלים צפוי כמובן משחק נוסף ללא קהל בשבוע הבא ,  אז תארח את הפועל פתח תקוה וזאת אחרי שנענשה אתמול בבית הדין .
 באימון המסכם תירגל מאמן בית"ר אורי מלמיליאן הרכב ללא עידן טל ואבירם ברוכיאן ,  כשאת מקומם במרכז המגרש תפסו דריו פרננדז ושי חדד .  אלי אוחנה התייחס לשינוי ב"רדיו ירושלים "  ואמר על ברוכיאן : " הוא לא מתפקד .  הוא מתקשה עם מצבי לחץ ועם היכולת לקחת מנהיגות .  אולי ברוכיאן צריך לעשות את השינוי ולקחת מנהיגות ,  חסר לו אולי משהו אך הוא בתפקיד ובמעמד שהוא יכול אבל עדיין לא עושה זאת .  הכישרון שיש לו ברגליים .. .זה בלתי נתפס שזה עדיין לא בא לידי ביטוי ואני מאוד מאמין שזה צריך להגיע ". 
על העונש של בית"ר אמר אוחנה : " אוהדי בית"ר ,  או יותר נכון החלק הפרוע ,  חייבים להבין שגם אם הם צודקים אף אחד לא יאמין להם .  הם כל כך הרבה פעמים מעורבים בקללות ובלגן שאף אחד לא יאמין להם וגם לא לאוהדי בני יהודה .  שום דבר לא מצדיק אלימות ואני אומר את זה לכל אוהד בית"ר בפנים ". 

אוחנה על ברוכיאן : " הוא לא מתפקד "
 כוכב העבר של בית"ר התייחס ברדיו ירושלים לניפויו של הקשר מהרכב הקבוצה : " מתקשה עם מצבי לחץ ועם היכולת לקחת מנהיגות "
 
