הקשר בין הריכוזיות לכיס שלכם
שום דבר לא היה יוצא דופן בדו"חות בזק השבוע - הרווחים בשיא ובעלי המניות קיבלו את חלקם .  אבל נתון אחד בלט לעין :  הרווח האדיר שגרפה החברה בטלפון הקווי .  איך זה קרה ?  מספיק להעיף מבט על המתחרה HOT ,  שנוהלה באופן גרוע ולא העמידה תחרות אמיתית
 >  >  בעיני חלקים מהציבור ,  המלחמה לפירוקם של ריכוזי הכוח בכלכלה הישראלית היא עוד אחת ממלחמות האגו שנועדו לקבוע מי מיושבי המסעדות היוקרתיות של תל אביב ישלוט בפלח שוק זה או אחר .  בין כל המשברים המדיניים והפוליטיים ,  יש כאלה הסבורים כי הריכוזיות אינה צריכה להיות נושא בוער על סדר היום .  המונח  " ריכוזיות "  נתפש כמושג אקדמי ,  שהקשר בינו לבין חשבון הבנק אינו ברור תמיד .  ואולם בימים האחרונים קיבלנו דוגמה נוספת שמצביעה על הקשר ההדוק שבין הריכוזיות במשק לבין הכיס שלנו .  זה אינו קשר אינטואיטיבי ,  לכן הוא אינו גלוי לעין ,  אך הוא קיים ומשפיע עלינו באופן ישיר - יותר מכל הרעש הפוליטי שנשפך עלינו יום-יום ממסך הטלוויזיה .  ביום שני פירסמה בזק את דו"חותיה הרבעוניים .  הרווחים עלו לשיא ,  ובעלי המניות שוב קיבלו את חלקם - עניין של שגרה בת יותר מחמש שנים בחברת התקשורת הגדולה בישראל .  ואולם נתון אחד בדו"חות בלט לעין :  בזק הקווית ,  כלומר המונופול לשעבר ,  הרוויחה  ( תפעולית ,  לפני פחת )  ברבעון השלישי כ-727 מיליון שקל .  727 מיליון שקל הם הרבה או מעט ?  אם מחשבים זאת ביחס למכירות של החברה ,  מדובר ב-55% .  המשמעות היא שעל כל שקל שלקוחות הטלפון והאינטרנט של בזק משלמים לה ,  נשארות בקופתה ,  אחרי כל ההוצאות השוטפות ,  כ-55 אגורות .  לשם השוואה ,  המקבילה האמריקאית של בזק ,  ורייזון ,  נהנית משיעור רווח מקביל של 21% בלבד .  גם בחברת אפל ,  הנחשבת לחברת הטכנולוגיה הגדולה והחדשנית בעולם ,  שיעור הרווח התפעולי בניכוי פחת הוא 30% בלבד .  בכל דרך שבוחנים זאת ,  הרווחיות של בזק הקווית גבוהה מאוד ,  יש אף שיגידו - מונופוליסטית .  אך בזק אינה מונופול .  מאז 2004 מתחרה בבזק חברת הכבלים hot .  המספרים של בזק מלמדים כי למרות התמיכה ש-hot מקבלת ממשרד התקשורת ,  היא מעולם לא הצליחה להעמיד תחרות הולמת .  הסיבה העיקרית לכך היא שירות הלקוחות המזעזע שלה .  שש שנים לאחר שהגיעה לעולם ,  hot עדיין לא הצליחה לפתור בעיה זו .  איך כל זה קשור לריכוזיות במשק ?  ב-2006 אוחדה hot לחברה אחת ,  לאחר ששתיים משלוש החברות שיצרו אותה נקלעו למשבר חובות .  הבנקים איימו להשתלט על החברה ,  אך נתקלו בשני בעלי מניות גדולים וחזקים - אליעזר פישמן ונוני מוזס - שניהם דמויות חזקות מאוד בעולם העסקים והמדיה ,  ולשניהם עסקי אשראי נרחבים עם הבנקים .  אף שהשניים לא הפגינו יכולות ניהוליות מהמשובחות ,  הם הצליחו לכופף את חוקי הברירה הטבעית ,  ושמרו את השליטה בידם .  המקרה של hot מוכיח כי האנשים שנמצאים במרכזי הכוח בישראל נהנים מחוקי משחק מקלים יותר .  כל זה היה יכול להיחשב צרות עין ,  אך כאשר הדבר מתגלגל לכיסי הצרכנים מדובר כבר בבעיה כלל משקית .  החלטת הבנקים ב-2006 שלא להפקיע את השליטה ב-hot משפיעה עד היום על התחרות ועל הצרכנים .  הניהול הבעייתי של החברה נמשך ,  ו-hot עמוסת החובות לא הצליחה עד היום להעמיד תחרות לבזק .  ללא תחרות ,  בזק ממשיכה ליהנות מרווחים מונופוליסטיים היוצאים ישרות מכיס הצרכנים .  סיפורה של hot ממחיש כי ריכוזיות של כוח בידי מעטים חונקת את התחרות ,  ומי שמשלם את המחיר הוא אנחנו - הציבור .
 
הקשר בין הריכוזיות לכיס שלכם
שום דבר לא היה יוצא דופן בדו"חות בזק השבוע - הרווחים בשיא ובעלי המניות קיבלו את חלקם .  אבל נתון אחד בלט לעין :  הרווח האדיר שגרפה החברה בטלפון הקווי .  איך זה קרה ?  מספיק להעיף מבט על המתחרה HOT ,  שנוהלה באופן גרוע ולא העמידה תחרות אמיתית

