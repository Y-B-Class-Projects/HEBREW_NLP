יונדאי :  גם לנו תהיה מרצדס
הדרום קוריאנית רומזת על הקמתה של חטיבת פאר מיוחדת שתתחרה במרצדס ,  אודי ,  ב.מ.וו ,  לקסוס ושות' .  העולם מוכן לזה ? 
בעבר היו דברים כשגרה .  יונדאי הסתפקה במועט :  העממי הוא המפרנס והפאר משווק כפרמיום מוזל - הכלאה לשפני ניסוי .  בעשור המסתיים התחברו יונדאי-קיה לחייל שמכרסם ביפן ,  בעוד אירופה מביטה אל דרום-קוריאה בציפייה להנחתה הבאה .  ומה צופן העתיד ?  ה'וול סטריט ג'ורנל' מדווח כי הקונצרן הקוריאני מכונן חטיבה שלישית ,  ג'נסיס שמה ,  כדי לעמוד חרטום מול חרטום עם מרצדס והחברות הדשנות .  ושלא יגידו אחר כך המצפצפים  " לא חשבנו שיצליחו ".  
השם ג'נסיס ,  מקורו במכונית קיימת המיוצרת במרכב סדאן וקופה .  יחידות רבות משתיהן נמכרו בצפון אמריקה השנה ,  אך הסיפור הגדול אינו מתבשל לאיטו בגזרה הספורטיבית .  עם עלייה של 50 אחוזים במכירותיה בשנתיים האחרונות ,  יונדאי ארה"ב שוקלת לפצל עצמה כדי להגמיש את היחס כלפי הקהל וליצור קווים נפרדים שיכניסו יותר לקוחות למעגל הרוכשים שלה .
 הרעיון מושתת על בניית שלושה אגפים :  ספורטיבי ,  פנאי ופרימיום .  על שני הראשונים לא מוטלת חובה ההוכחה ,  על האחרון כן .  על פי פרסומי העיתון האמריקני מתברר כי מי שתאלץ לשאת את הנטל היא יונדאי אקוס ,  ספינת הדגל של החברה שביקוש גדול אינו מיוחס לה בשלב זה . " בספורטיבית ג'נסיס יש לנו הנעה אחורית ,  כמו אצל ב.מ.וו סדרה 3 .  אבל אין ספק שכדי להקים מועמדת לפלח הפאר האקוס חייבת להתרומם ",  כך מנכ"ל יונדאי ארה"ב ג'ון קראפיק .  
למודות הניסיון בתחום זה - טויוטה  ( לקסוס )  וניסאן  ( איניפיניטי )  ,  עשו כך באופן הדרגתי :  הקימו חטיבותיהן המפוארות/ספורטיביות לאורך שנים והשתקעו בנקודות אסטרטגיות על פי המתווה של היצרנית השולטת .  מזווית קוריאנית ,  העסק נראה פחות בשל להתפתחות בסדר גודל כזה .  אולם יונדאי וגם קיה ,  הוכיחו בכל פעם ששללו אותן על הסף כי התוצאות מפתיעות לטובה .  נמתין ונראה .
 
יונדאי :  גם לנו תהיה מרצדס
הדרום קוריאנית רומזת על הקמתה של חטיבת פאר מיוחדת שתתחרה במרצדס ,  אודי ,  ב.מ.וו ,  לקסוס ושות' .  העולם מוכן לזה ? 

