היגואין : " ברצלונה הקבוצה הטובה בעולם כיום "
 חלוץ ריאל מדריד פרגן ליריבה השנואה ולכוכבה  ( "מסי השחקן הטוב מכולם ")  ,  אבל יותר מהכל ,  הוא רוצה להגיע לגמר האלופות
בזמן שהיריבות בין ריאל מדריד וברצלונה מאיימת לשבור שיאים חדשים העונה ,  יש גם כאלה שיודעים לפרגן ,  אפילו אם זה אומר להחמיא ליריבה השנואה .  גונזאלו היגואין ,  למשל ,  התראיין היום  ( חמישי )  לתקשורת הספרדית ,  התייחס לקבוצתו שלו ומטרותיה העונה ,  אך עשה זאת באובייקטיביות . " למרות שריאל מדריד זו הקבוצה הכי טובה בהיסטוריה ,  נכון להיום ברצלונה היא הקבוצה הכי טובה בעולם .  קשה לי להגיד את זה ". 
החלוץ הארגנטינאי הנפלא שיבח גם את חברו לנבחרת ,  ליונל מסי ,  ואמר : " אנשים אוהבים שחקנים שונים ,  אבל עבורי מסי הוא השחקן הכי טוב בעולם .  הוא זכה בכדור הזהב ובתואר שחקן השנה של פיפ"א ,  וכרגע הוא הטוב מכולם ".  היגואין לא שכח להתייחס גם לקבוצתו שלו ,  כמובן ,  ועל אף שצירופו של קארים בנזמה מעט ערער את רוטציית החלוצים בבלאנקוס ,  הארגנטינאי מבסוט משיתוף הפעולה עם הצרפתי ,  והוא מסרב לדבר על מחלוקות ,  או מערכת יחסים רעה בין השניים .
" כשקארים הגיע ,  ידעתי שאצטרך להילחם על מקומי כי הוא שחקן מאוד מוכשר .  מעולם לא ראיתי את עצמי מחוץ לקבוצה ,  וחשבתי אפילו להיפך - ההגעה שלו אמרה שיש לי עוד שחקן מצוין להתחרות איתו .  הסיטואציה עם בנזמה היא משהו שהתקשורת המציאה .  שיחקנו ביחד בולנסיה ושיחקנו טוב מאוד .  אולי אנחנו לא מדברים שעתיים וחצי ,  אבל אנחנו כן מדברים ,  וצוחקים ". 
באשר ליכולתו שלו העונה ,  אמר היגואין : " בשנה שעברה הייתי הסקורר המוביל ,  אבל את העונה הנוכחית התחלתי על הספסל והייתי צריך להילחם על המקום בהרכב .  יש לי הרבה אמונה ביכולת שלי ".  לבסוף ,  התייחס החלוץ לריאל מדריד כקבוצה ,  ואמר : " אנחנו מאוד מקווים לזכות בליגת האלופות בברנבאו .  זה נותן לנו מוטיבציה נוספת ,  לדעת שהגמר ייערך באצטדיון שלנו .  אם לא נעלה לרבע הגמר ואחר כך לגמר ,  זה ישבור לנו את הלב ".  

היגואין : " ברצלונה הקבוצה הטובה בעולם כיום "
 חלוץ ריאל מדריד פרגן ליריבה השנואה ולכוכבה  ( "מסי השחקן הטוב מכולם ")  ,  אבל יותר מהכל ,  הוא רוצה להגיע לגמר האלופות

