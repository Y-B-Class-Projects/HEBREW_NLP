בייסבול :  אין חדש תחת קווינס
העונה טרם החלה ,  וחוזה רייס כבר ברשימת הפצועים של המטס .  המקרה המוזר של דנארד ספאן :  חבט בכדור ופגע ב .. .אמו
בניו יורק מטס אי אפשר לפתוח עונה בלי חדשות רעות .  לאחר שהיה פצוע במרבית העונה שעברה ,  יפתח חוזה רייס ,  השורטסטופ של הקבוצה ,  גם את העונה הנוכחית ברשימת הפצועים .  זאת ,  למרות שגילה שיפור בריאותי באימוני האביב .  אלכס קורה יפתח בעמדה במשחק הפתיחה של המטס נגד פלורידה ב-5 באפריל .  רייס לא נטל חלק במשחק רשמי מה-20 במאי אשתקד .  
שחקן נוסף שיפתח את העונה בחוץ הוא לאנס ברקמן מיוסטון .  קליף לי ,  המגיש של סיאטל ,  עדיין לא נכנס לרשימה ,  למרות שהוא מיועד להיכנס אליה בקרוב .  לי סובל מפציעה בשרירי הבטן ,  ובמארינרס כנראה יתנו לו לנוח .  בכל מקרה ,  הוא ירצה עונש השעיה בן חמישה משחקים בשבוע הראשון של העונה .  
ג'וש בקט ובוסטון בדרך לסיכום על המשך שיתוף הפעולה ביניהם .  הרד סוקס הציעו למגיש ,  שהוביל אותם לזכיה בוורלד סירייס ב-2007 ,  חוזה לארבע שנים על סכום של 68 מיליון דולר ,  ונראה כי בקרוב יחתום השחקן על הטיוטה .  
מזל רע היה מנת חלקו של האאוטפילדר של מינסוטה דנארד ספאן ,  שחבט במהלך אימוני האביב כדור ליציעים ופגע באמו .  ספאן חש ליציע וסייע לאם שהסתייעה בפרמדיקים . " תגידו לכולם שאני בסדר ",  אמרה האם ,  ונדה ווילסון . " רק הגענו ,  לא הבנתי מה קורה ופתאום זה פגע בי .  תודה לאל ,  הכל בסדר ". 

בייסבול :  אין חדש תחת קווינס
העונה טרם החלה ,  וחוזה רייס כבר ברשימת הפצועים של המטס .  המקרה המוזר של דנארד ספאן :  חבט בכדור ופגע ב .. .אמו

