בעקבות הפרידה מערוץ הספורט :  JCS פיטרה 9 עובדים קבועים 
על-פי הערכות ,  בעבור השירותים שסיפקה לערוץ השתכרה JCS כמה מיליוני שקלים בשנה
 >  >  פיטורים בחברת ההפקה והפוסט-פרודקשן jcs .  ל-themarker נודע כי כעשרה עובדים שכירים פוטרו בימים האחרונים וכן מספר דומה של פרילנסרים .  המפוטרים הם עובדי אולפן בהם צלמים ,  תאורנים ואנשי סאונד .  בשוק המדיה טוענים כי מספר המפוטרים אף גבוה יותר ,  אך בחברה אומרים כי מדובר בתשעה עובדים בלבד .  הסיבה לפיטורים היא הפסקת העבודה של החברה עם ערוץ הספורט ,  שבסוף החודש צפוי לעבור לאולפניו החדשים באזור הרצליה .  jcs עובדת עם ערוץ הספורט כבר יותר מ-15 שנה ,  כשעד 2007 אף היתה בעלת מניות בערוץ ולפני כן בעלת השליטה בו .  שווי העסקה שבמסגרתה סיפקה jcs שירותים לערוץ הספורט מוערך במיליוני שקלים בשנה .  בנוסף ,  ייתכן כי בסוף השנה יעזבו גם חדשות 2 את האולפנים  ( מדובר באולפן משני בעבור החברה ,  שבסיסה בנווה אילן )  - מהלך שעשוי להביא לפגיעה נוספת ב-jcs .  גבי רוזנברג ,  מנכ"ל קבוצת jcs : " עבודתם של תשעה עובדים ,  שהיו מצוותים באופן ישיר לשירותים שסופקו על-ידי jcs לערוץ הספורט ,  תופסק בסוף החודש .  מדובר במהלך שהיה ידוע ומתכונן מראש ,  שעניינו התאמת מצבת כוח האדם להיקף הפעילות . " במשך כל התקופה שקדמה להפסקת עבודתם ,  דובר עם העובדים על הנושא בצורה ישירה ושקופה .  המהלך עצמו נעשה בצורה מסודרת ,  נעשו שימועים ורוב עובדי האולפן נשארו עובדי jcs וימשיכו את עבודתם בעבור לקוחות אחרים .  כחלק מהתארגנות הקבוצה לקראת הפרידה מהערוץ ,  מתקיימים מגעים עם כמה לקוחות המתעניינים בשירותי האולפן - ולא מן הנמנע שהקבוצה תגייס בעתיד עובדי אולפן נוספים בהתאמה להיקף העבודה . " זה המקום לציין ,  שמעבר הערוצים לפעול מתוך מתחם האולפנים והשידור החדש ,  שקבוצת rge הקימה בעבור הערוצים שהיא מפעילה ,  משפיעה בהכרח על כל חברות המספקות שירותים לערוצי rge  ( כגון מימד )  וכי התאמת מצבת כוח האדם להיקף עבודה היא פעולה שגרתית ,  שכיחה ומקובלת בכלל ובתחום ההפקות ושידורי הטלוויזיה בפרט ".  במימד מסרו ,  כי  " ערוץ הילדים אמנם עוזב את מימד ,  אך בחברה לא פוטרו עובדים .  זאת ,  בשל כניסה של פעילויות אחרות לחברה ". 

בעקבות הפרידה מערוץ הספורט :  JCS פיטרה 9 עובדים קבועים 
על-פי הערכות ,  בעבור השירותים שסיפקה לערוץ השתכרה JCS כמה מיליוני שקלים בשנה

