שלושה הרגלים הפוגעים בביצועי מנהלים
מנהלים שמבקשים לשפר הצעות של עובדים ,  משתמשים לעתים בהערות הרסניות .  אל תגידו : " רעיון מצוין ,  אבל ..  ." 
 >  >  במהלך עשר השנים בהן כיהנתי כחבר במועצת המנהלים של קרן פיטר דרוקר ,  אחד הדברים החכמים ביותר ששמעתי אותו אומר היה : " אנחנו מקדישים זמן רב כדי ללמד את המנהלים מה לעשות .  אנחנו לא מקדישים מספיק זמן ללמדם מה לא לעשות .  חצי מהמנהלים שאני מכיר אינם צריכים ללמוד מה לעשות ,  הם צריכים ללמוד מה לא לעשות ".  המלים שלו שימשו אותי במהלך שנות עבודתי כמנחה של מנהלים .  כאן אציג שלושה דברים שלא כדאי למנהל לעשות .  1 לשפר הצעה של עובד הרצון הבלתי נשלט להכניס ערך מוסף לכל דיון ,  שכיח בקרב מנהיגים הרגילים לנהל את העניינים .  הם אינם מצליחים להיפטר משרידי הסגנון הניהולי הישן ,  במסגרתו היה עליהם להגיד לכולם מה לעשות .  עבור אדם מצליח ,  זה כמעט בלתי אפשרי להקשיב לרעיונות של אנשים אחרים מבלי להגיד : " אני מכיר דרך טובה יותר ".  מהן ההשלכות של התנהגות כזו ?  דמיינו לעצמכם מנכ"ל שאחד העובדים הכפופים לו מספר לו על רעיון מבריק .  במקום להגיד , " רעיון מצוין !  "  ולעצור שם ,  הוא אומר , " רעיון טוב ,  אבל זה יהיה יותר טוב אם תעשה את זה בדרך הזאת ".  ייתכן מאוד שהמנכ"ל אכן שיפר את תוכן הרעיון ב-5% אך הוא הפחית את מחויבות העובד ב-50% משום שגזל את בעלותו על הרעיון .  הרעיון של העובד נהפך לרעיון של המנכ"ל והוא יוצא מהמשרד כשהתלהבותו מהרעיון פחתה .  ככל שאתם מטפסים גבוה יותר בסולם הדרגות בארגון ,  כך עליכם לחשוב פחות על הניצחונות האישיים שלכם ,  ולהתמקד באפשרות לתת לאחרים לנצח .  עבור המנהלים שביניכם ,  משמעות הדבר היא שעליכם לבדוק היטב את האופן בו אתם מחלקים חיזוקים .  אם אתם מוצאים את עצמכם אומרים , " רעיון מצוין "  ומוסיפים  " אבל "  או  " עם זאת ",  נסו לקטוע את התגובה שלכם אחרי המילה  " מצוין ".  תגדילו לעשות אם תקחו נשימה לפני התשובה ותשאלו את עצמכם אם מה שאתם עומדים להגיד שווה את זה .  2 להשתמש בהערות הרסניות הערות הרסניות הן הערות פוגעניות וסרקסטיות שאנו מפזרים מדי יום ,  בצורה מכוונת או בלתי מכוונת ,  ושאינן משיגות דבר מלבד להעליב את האדם אליו כיוונו .  אם תדחקו באנשים לתעד את ההערות ההרסניות שהעירו במהלך 24 שעות ,  סביר להניח שהם יחזרו עם דף ריק ,  אך האנשים אליהם כוונו ההערות ההרסניות זוכרים גם זוכרים .  במשובים שאספתי ,  המאפיין  " נמנע מהערות הרסניות "  הוא אחד המאפיינים בעלי המתאם הנמוך ביותר בין האופן בו המנהלים תופשים את עצמם לאופן בו אחרים תופשים אותם .  במלים אחרות ,  מנהלים אינם חושבים שהם משתמשים בהערות הרסניות ,  אך האנשים שעובדים אתם חולקים עליהם .  הערות הרסניות הן הרגל שקל לאמץ ,  בעיקר עבור אנשים הנוטים להסתמך על כנות ככלי ניהולי אפקטיבי .  הבעיה היא ,  שהכנות יכולה להיהפך בקלות לנשק .  לפני שאתם מדברים ,  שאלו את עצמכם :  האם ההערה הזו תסייע לאדם עמו אני מדבר ?  אם התשובה היא לא ,  שמרו את ההערה לעצמכם .  3 להציג את הפגמים כיתרונות לכולנו יש אוסף של התנהגויות שאנו מגדירים כ"אני ".  אלה ההתנהגויות הכרוניות ,  החיוביות והשליליות כאחד ,  אליהן אנו מתייחסים כישות שלא ניתן לשנותה .  אם אנחנו מסוג האנשים שאינם מחזירים טלפונים ,  אנחנו סולחים לעצמנו בכל פעם שאנו שוכחים להחזיר טלפון , " כזה אני ,  מה לעשות .  תתמודדו עם זה ".  שינוי של התנהגות זו ייאלץ אותנו ללכת נגד החלק האמיתי ביותר של ההוויה שלנו .  כשאתם מתקשים להשתנות בגלל היאחזות בתדמית כוזבת ,  או חסרת תכלית של עצמכם ,  זכרו כי מנהיגות אפקטיבית אינה התמקדות בעצמכם ,  אלא במה שאחרים חושבים עליכם .  - הכותב הוא יועץ למנהלים - הסוגיה :  הרגלים גרועים של מנהלים :  הרצון הבלתי נשלט לשפר הצעה של עובד ,  שימוש בהערות הרסניות והצגת פגמים אישיים כיתרונות הפתרון :  כדאי להיפטר מהם ,  ויפה שעה אחת קודם הדרך הנכונה :  אל תגיד :  זה מצוין אבל ..  ,  עצור את עצמך לפני הערה לא מסייעת ,  זכור כי מנהיגות אפקטיבית תלויה גם במה שאחרים חושבים עליך

שלושה הרגלים הפוגעים בביצועי מנהלים
מנהלים שמבקשים לשפר הצעות של עובדים ,  משתמשים לעתים בהערות הרסניות .  אל תגידו : " רעיון מצוין ,  אבל ..  ." 

