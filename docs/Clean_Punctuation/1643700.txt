רוי ניסני מצטרף ל'מויקה מוטור ספורט' הגרמנית
נהג המירוצים בן ה-15 מצטרף לשנתיים לאחת הקבוצות המצליחות באירופה ויתחרה בסבב פורמולה ב.מ.וו ליסטה ג'וניור
קבוצת המירוצים 'מויקה מוטור ספורט' הגרמנית ,  אחת המובילות בעולם המוטורי ,  החתימה את נהג המירוצים הישראלי רוי ניסני  ( 15 )  ,  שיצטרף לקבוצה המתחרה במסגרת מירוצי הפורמולה ב.מ.וו .  בשל גילו הצעיר ,  הנהג הישראלי יתחרה בעונת המירוצים הקרובה במסגרת תחרויות פורמולה ב.מ.וו ליסטה גוניור ,  המתקיימות בצרפת ,  איטליה ,  גרמניה ,  צ'כיה ובלגיה .  ניסני מיועד להשתלב כבר בעונה הבאה במירוצי הפורמולה ב.מ.וו הבינלאומיים ,  הסבב היוקרתי ביותר עבור נהגים צעירים .
 ניסני מרמת השרון ,  התחיל את הקריירה כבר בגיל שש בנהיגת קארטינג בישראל ובאירופה .  כשהיה בן תשע כבר חגג חמש פעמים על הפודיום ודורג רביעי בדירוג הכללי באליפות מרכז אירופה .
 ב-2007 הצטרף לקבוצה האיטלקית 'גאנדלופי מארנלו' וזכה במקום השני במירוץ מיילה דולארה באיטליה .  אגב ,  במירוץ מפורסם זה התחרו וזכו בעבר לואיס המילטון אלוף הפורמולה 1 ב-2008 ורוברט קוביצה הפולני שהצטרף זה מכבר לקבוצת רנו בפורמולה 1 .
 ניסני הוא בנו של נהג פורמולה 1 הישראלי ,  חנוך ניסני ,  אשר שימש כנהג מבחן בקבוצת מינארדי האיטלקית .  בחודש אוגוסט האחרון הוא זומן על ידי חברת ב.מ.וו להצטרף ל-40 נהגים צעירים שנבחנו על ידי החברה בוולנסיה שבספרד ונבחר בן 12 הנהגים המוכשרים ביותר ,  הישג שסלל את דרכו לקבוצה הגרמנית .
 'מויקה מוטור ספורט' היא אחת מקבוצות המירוצים המוצלחת ביותר באירופה ,  חמישה נהגים שגדלו בקבוצה נוהגים במסגרת מירוצי הפורמולה 1 ,  פסגת מירוצי המכוניות בעולם .  בין הנהגים בולט סבסטיאן ווטל מקבוצת רד בול שזכה במקום הראשון במירוץ האחרון של עונת 2009 בפורמולה 1 באבו דאבי ודורג במקום השני באליפות הנהגים והאוסטרי כריסטיאן קליין .
 
רוי ניסני מצטרף ל'מויקה מוטור ספורט' הגרמנית
נהג המירוצים בן ה-15 מצטרף לשנתיים לאחת הקבוצות המצליחות באירופה ויתחרה בסבב פורמולה ב.מ.וו ליסטה ג'וניור

