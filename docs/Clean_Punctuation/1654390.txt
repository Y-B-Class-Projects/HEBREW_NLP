ערביי ישראל הפגינו : " הסירו ידיכם מי-ם "
 למרות הרגיעה היחסית באזור הר הבית ,  ממשיכים ערביי ישראל להפגין כאות הזהדהות עם ירושלים ומסגד אל-אקצא .  המפגינים תקפו את מדיניות ישראל : " לא עוזבים את עמנו הפלסטיני "
 עשרות ערבים ישראלים הפגינו הערב  ( רביעי )  בכיכר המעיין בנצרת כאות הזדהות עם ירושלים ומסגד אל-אקצא ובמחאה על האירועים האחרונים שקרו בירושלים .  המפגינים נשאו שלטים שבהם תקפו את המדיניות הישראלית : " הסירו את ידיכם מירושלים ",   " לא עוזבים את עמנו הפלסטיני ואת אל-אקצא וירושלים ".  
הפגנה קטנה יותר בהשתתפות פעילים בודדים התקיימה בעיר סכנין ביוזמת התנועה האיסלמית .  משתתפי ההפגנה נשאו דגלים ירוקים ושלטים שעליהם נכתב  " מסגד אל-אקצא הוא השורשים שלנו ".  עשרות פעילי  " בני הכפר "  הפגינו בסמוך לאום אל-פחם במחאה על המדיניות הישראלית בירושלים .
 הבוקר פתחה המשטרה מחדש את מתחם הר הבית למבקרים בני כל הדתות .  זאת בעקבות הערכת מצב שקיימה משטרת ירושלים .  כוחות משטרה גדולים פרוסים במתחם .  בנוסף ,  צה"ל הסיר הלילה את הסגר שהוטל על שטחי יהודה ושומרון .  במקביל התרחשו הבוקר מספר עימותים אלימים ברחבי הגדה בין מפגינים פלסטינים לכוחות הביטחון אך האירועים הסתיימו ללא נפגעים או נזק .
 
ערביי ישראל הפגינו : " הסירו ידיכם מי-ם "
 למרות הרגיעה היחסית באזור הר הבית ,  ממשיכים ערביי ישראל להפגין כאות הזהדהות עם ירושלים ומסגד אל-אקצא .  המפגינים תקפו את מדיניות ישראל : " לא עוזבים את עמנו הפלסטיני "
 
