הרשות : " מגנים את פלישת הכיבוש לשועפט "
 כוחות משטרה ומג"ב מתעמתים מאז שעות הבוקר עם מפגינים במחנה הפליטים שבמזרח י-ם .  חמישה שוטרים נפצעו קל וכ-50 פלסטינים נעצרו במהומות
 ( צילום :  רויטרס ,  עריכה :  יאיר דניאל ,  קריינות :  אילן שניג ) 
הממשלה הפלסטינית גינתה אחר הצהריים  ( שני )  בישיבתה השבועית את  " פלישת כוחות הכיבוש למחנה שועפט ,  אזור ראס ח'מיס ושכונת אלסלאם ומעצרם של עשרות התושבים .  זאת בנוסף להתעללות והפשיטות על בתים ,  מוסדות בריאות ,  מרכזי נוער ומועדונים והריסת הציוד בהם ".  המהומות במחנה הפליטים שועפט שבמזרח ירושלים החלו הבוקר לאחר גל מעצרים שביצעו כוחות משטרה ומג"ב במהלך הלילה .  
חמישה שוטרים נפצעו באורח קל מיידוי אבנים במהומות והפלסטינים מדווחים כי כ-50 מהם נעצרו על ידי המשטרה וככל הנראה ישנם גם חמישה פלסטינים פצועים .  האתר הערבי-ישראלי  " פאנט "  דיווח כי כוחות הביטחון הישראלים עשו שימוש אינטנסיבי ברימוני גז וכי צעירים פלסטינים משועפט השליכו אבנים לעבר הכוחות .  עוד דווח כי צלם מרשת  " אל ג'זירה "  נפצע מאבן שפגעה בראשו .
 גורמים בשועפט מסרו כי גל המעצרים הנרחב שמקיימים כוחות הביטחון  " עודנו נמשך ".  מחזיק תיק ירושלים בפתח ,  חאתם עבד אל-קאדר ,  מסר ל"פאנט "  כי לא ברורה הסיבה לביצוע המעצרים : " נראה כי מדובר במדיניות הישראלית להתנכל לתושבי הכפר המונה 30 אלף איש ". 
הממשלה הפלסטינית גינתה גם את  " החלטת עיריית הכיבוש הישראלי לסגור את שער שכם בירושלים הכבושה ,  כולל סגירת החנויות במקום באמתלת פיתוח התשתיות באזור .  הממשלה רואה בהחלטה זו תירוץ לכיסוי על תכנית ישראלית מסוכנת במזרח ירושלים ,  למחיקת הזהות הערבית ושינוי המאפיינים ההיסטוריים בניגוד לחוק ולאמנות הבינלאומיות ".  כמו כן הזהירה הממשלה הפלסטינית  " מהמשך החפירות מתחת למסגד אלאקצא והשכונות הערביות ,  אשר עלולים להוביל לאסון של הריסת בתים והריגת תושביהם ,  בנוסף לפגיעה באתרים הקדושים ". 

הרשות : " מגנים את פלישת הכיבוש לשועפט "
 כוחות משטרה ומג"ב מתעמתים מאז שעות הבוקר עם מפגינים במחנה הפליטים שבמזרח י-ם .  חמישה שוטרים נפצעו קל וכ-50 פלסטינים נעצרו במהומות

