גרשון : " מקווה שדן ישכח כל מה שלימדתי אותו "
 מאמן מכבי ת"א דיבר לקראת גמר הגביע מול בני השרון : " יהיה מעניין .  זו קבוצה עם פוטנציאל ".  שמיר : " זו הזדמנות לתת מכה "
 צילום ועריכת וידאו :  יותם רונן
48 שעות אחרי חצאי גמר גביע המדינה ו-24 לפני שייצא לדרך הגמר ,  ערכו הערב  ( רביעי )  צמד הפיינליסטיות ,  מכבי תל אביב ובני השרון ,  מסיבת עיתונאים לקראת המשחק היוקרתי  ( חמישי ,  19:00 ,  ערוץ 1 )  .  כזכור ,  האלופה המכהנת לא ממש התקשתה בחצי הגמר מול ברק נתניה ביום שני ,  וניצחה 65:81 אחרי מחצית שניה טובה .  מנגד ,  בני השרון ועירוני אשקלון לא הציגו כדורסל גדול בלשון המעטה ,  אך בסופו של דבר הקבוצה המאוחדת של דן שמיר הצליחה לנצח 61:69 על מנת להעפיל לגמר גם היא .  בכך המשיך המאמן הצעיר את הרקורד המצוין שלו בגביע ,  שכולל רק נצחונות עד כה ,  וכעת לא נותר לו אלא להמשיך את המומנטום למשך משחק אחד בלבד .
 כבר שלוש שנים שמכבי תל אביב לא זכתה בגביע המדינה ,  וכעת היא מאוד רוצה להשיבו . " אני שמח בשביל דן שהוא פה ,  מגיע לו ואני מקווה שבמשחק יהיה לו בלק-אאוט והוא לא יזכור את כל מה שלימדתי אותו .  אני מרגיש כמו פטרוסיאן - אני בא לשחק נגד המחשב ",  התלוצץ פיני גרשון . " אני מעריך שיהיה משחק מעניין ,  יש לבני השרון פוטנציאל טוב .  אני חושב שבני השרון קבוצה יותר טובה מנתניה מהרבה בחינות .  למרות זאת ,  עם כל הכבוד ,  אני חושב שזה תלוי בנו ".   
" זו קבוצה מאומנת ואנחנו שוכחים את המשחקים הקודמים בינינו ,  בתחילת העונה ,  כאשר היו לא מעט שינויים בשני הצדדים ",  הוסיף המאמן הצהוב . " הם משחקים יותר טוב ,  אנחנו משחקים יותר טוב ,  ונראה מה יבוא לידי ביטוי במשחק עצמו .  דן אמר שמשחקי הגביע משמשים כדי  " לתת מכה ",  אז נבוא עם מגנים .  להגיע לגמר זה מכובד ,  אבל אני מקווה שהקבוצה הטובה תנצח ".  
גיא פניני ,  שנמצא בכושר מצוין ,  הוסיף : " אנחנו שמחים להיות במעמד הזה .  מכבי לא זכתה בגביע שלוש שנים ,  אז הגיע הזמן להחזיר את הגביע ואני חושב שהוא מרגיש הכי טוב במחוזותינו .  יש לנו שחקנים מצוינים שזכו בתארים בעבר ויודעים להביא את היכולת שלהם במשחקים כאלה ,  ואני מאמין שנבוא ונשחק את הכדורסל הטוב שלנו .  כמובן שאנחנו נותנים כבוד לבני השרון .  תמיד המשחקים איתם לא קלים ,  ואנחנו מקווים לקחת את הגביע ". 
אחרי שלקח גביע עם הפועל ירושלים ולאחר הריצה הטובה עם בני השרון העונה ,  ברקורד של דן שמיר אין ולו הפסד אחד במפעל גביע המדינה .  עם זאת ,  גם שמיר עצמו יודע שלשחק מחר הוא מגיע כאנדרדוג גדול . " בשמי ובשם בני השרון אנחנו שמחים להיות כאן .  אני מאוד שמח ,  בעיקר בשביל השחקנים שאיתנו בקבוצה .  כולם עובדים מאוד קשה בקבוצה שלנו ",  פתח שמיר את דבריו . " יש לנו לא מעט ימים מתסכלים ,  ואני מאוד שמח על ההזדמנות שיש לנו ,  וזה מה שזה - הזדמנות לתת מכה .  אני לא מבין את הנושא של פייבוריט ואנדרדוג ,  אני יודע להתכונן למשחק ולשחק אותו הכי טוב שאתה יכול .  התוצאה לא כתובה מראש .  כשגדלתי בירושלים חשבתי שזה כמעט בלתי אפשרי לנצח את מכבי על תואר ,  אבל אני יודע שאת המשחק צריך לשחק בשביל לנצח אותו ורק מחר בערב נדע מה תהיה התוצאה ".  
שמיר דיבר על יחסיו החמים עם המאמן תחתיו שימש כעוזר ,  ואמר : " באופן אישי ,  בשבילי זה כבוד מיוחד ,  ואם היו אומרים לי שאאמן בגמר גביע המדינה מול פיני גרשון ,  זה חלום .  יש לו חלק בזה ,  ובשבילי לשחק מולו בגמר הגביע זה אירוע מיוחד ואני פה הרבה בזכותו .  הוא מאוד השפיע עלי כמאמן וכבנאדם ".  
שמיר אף הוסיף והתייחס להחלטה לאפשר לסמי בכר לשפוט את גמר הגביע ,  שופט איתו חווה שמיר חוויה לא נעימה בהפסד הפיינל פור ,  ואמר : " מאז גמר הפיינל פור סמי שפט אותנו מספר פעמים ,  ויש תמימות דעים שסמי הוא בין שלושת השופטים הטובים בארץ .  הוא יהיה תחת זכוכית מגדלת ,  ואני מקווה שהוא לא יעשה טעויות כמו במשחקים שאתם מדברים עליו .  במשחק הזה צריך את השופטים הכי טובים ".  
קפטן בני השרון ,  ארז כץ ,  הוסיף : " אם הסטטיסטיקה לא תשתנה אז דן שמיר ינצח משחק גביע שמיני ברציפות וניקח את הגביע .  באופן אישי אני גאה להיות במעמד הזה בשביל בני השרון - מועדון מכובד מאוד בכדורסל הישראלי שמגיע בשנים האחרונות לרגעי השיא .  אנחנו כשחקנים ,  ועם צוות המאמנים וההנהלה ,  עובדים כל השנה קשה ,  ומשחק כמו גמר גביע המדינה ,  נגד מכבי ,  בנוקיה ,  זה בהחלט רגע שיא ובשביל זה אנחנו עובדים מאוד קשה מתחילת השנה .  אני מאוד מקווה שנצליח ". 

גרשון : " מקווה שדן ישכח כל מה שלימדתי אותו "
 מאמן מכבי ת"א דיבר לקראת גמר הגביע מול בני השרון : " יהיה מעניין .  זו קבוצה עם פוטנציאל ".  שמיר : " זו הזדמנות לתת מכה "
 
