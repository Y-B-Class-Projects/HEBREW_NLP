 " לא היתה סיטואציה בה לא רציתי להמשיך "
 צפו בגווארדיולה מודיע על המשך דרכו בברצלונה ,  ועל כך שיחתום על חוזהו ביולי :  מאמין בחתימה לתקופות קצרות "
 עריכת וידאו :  רן צימט
הסוף לספקולציות - פפ גווארדיולה ,  מאמן ברצלונה ,  חידש את חוזהו בקבוצה ,  והוא ימשיך בה מעבר לחוזהו שמסתיים בסוף העונה הנוכחית בשנה נוספת .  הנהלת המועדון הקטלאני כינסה מסיבת עיתונאים דחופה ,  בהשתתפות נשיא המועדון ז'ואן לאפורטה ,  המנהל המקצועי של המועדון צ'יקי בגירסטיין והמאמן המעוטר ,  שם הוכרז על המשך העסקתו של גווארדיולה במועדון .
 בכל מקרה ,  גווארדיולה יחתום על החוזה שלו ב-1 ביולי לאחר הבחירות לנשיאות המועדון .  ההודעה מתייחסת להסכמה ולרצון של גווארדיולה להישאר ,  ובכך הוא סיים את מסע הספקולצוית בנושא . " הייתה לנו פגישה אתמול בלילה ופפ גווארדיולה אמר לי שהוא מחויב להישאר כאן לפחות לשנה נוספת ועד סיום העונה הבאה ",  אמר לאפורטה במסיבת העיתונאים . " החוזה החדש יכול להיחתם מה-1 ביוני .  אני חושב שאלו חדשות טובות לברצלונה מכיוון שכולנו רוצים בהמשכיות של פפ ". 
גווארדיולה עצמו אמר : " רציתי להמתין עד סיום העונה מכיוון שאני לא רוצה להיות פה בזכות מה שעשינו אלא בשל הרצון של האנשים שאני אמשיך .  אני מאמין שמאמנים צריכים לחתום לתקופות קצרות מכיוון שהם צריכים לנצח ולזכות בתארים .  לא היה עליי לחץ לחתום ,  באף מקום לא הייתי מרגיש כמו שאני מרגיש פה ".  
" אני לא יכול לדמיין את ברצלונה בלי גווארדיולה ",  אמר צ'אבי על המהלך שהשאיר את המאמן בקאמפ נואו . " פפ הוא המאמן הכי טוב בעולם ,  והמאמן הכי טוב שהקבוצה יכלה לקבל .  הוא בורג מרכזי במכונה הזאת .  אני מאמין שגווארדיולה מרגיש כמה הוא חשוב למועדון ".  
כזכור ,  המאמן הקטאלני מונה בתחילת העונה שעברה  ( 2008/9 )  למשרת מאמן בארסה ,  אותה הוביל בשנת 2009 לכל התארים האפשריים - שישה במספר .  אמנם העונה הוא כבר איבד אחד מהשישה ,  הגביע הספרדי ,  לאחר שבארסה הודחה בשלב שמינית הגמר על ידי סביליה בשבוע שעבר ,  אבל כמובן שכולם פיללו להמשך שלו .
 מתחילת העונה לא מיהר גווארדיולה לחדש את החוזה ,  כשכל פעם דחה זאת מסיבות אחרות ,  למרות שהסיכוי שלא היה עושה זאת קלוש ביותר .  אחת הסברות לאי החידוש המיידי שלו את החוזה היא הבחירות הקרובות לנשיאות במועדון מקטלוניה .  לאחר הסרת העננה הקלה הזו מעל המועדון ,  כעת כל שנותר לגווארדיולה הוא להוביל את הקבוצה לאליפות נוספת וזכייה נוספת בליגת האלופות במקדש של היריבה השנואה ,  ריאל מדריד ,  בסנטיאגו ברנבאו .

" לא היתה סיטואציה בה לא רציתי להמשיך "
 צפו בגווארדיולה מודיע על המשך דרכו בברצלונה ,  ועל כך שיחתום על חוזהו ביולי :  מאמין בחתימה לתקופות קצרות "
 
