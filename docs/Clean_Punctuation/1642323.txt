הפועל תל אביב מוכנה לקור
האדומים קיבלו את הבגדים שאמורים לשמור על חום הגוף של השחקנים בקאזאן .  ערן זהבי : " לא יהיה לאף אחד קר אם נחגוג "
 ההתרגשות בהפועל תל אביב לקראת המשחק מול רובין קאזאן בשבוע הבא במסגרת שלב 32 האחרונות בליגה האירופית עלתה היום  ( חמישי )  שלב .  אביחי ידין וערן זהבי נבחרו לדגמן את הבגדים המיוחדים שאמורים לשמור על חום הגוף לשחקני הפועל בקאזאן הקפואה .  זהבי ,  שבשבועות האחרונים מציג יכולת מצויינת ,  התפנה היום לדבר לקראת המשחק ועל קור העז ברוסיה : " זה חשוב מאוד להשתמש בציוד כזה במזג אוויר כזה קר שקשה לשחק .  חייבים לשמור על חום הגוף ואני מקווה שזה יעזור לנו ". 
זהבי התייחס לקמפיין הקודם ב-2001 בו הפועל פגשה את לוקומטיב מוסקבה במזג אוויר דומה : " אז התוצאה חיממה את השחקנים והם הורידו חולצות .  נקווה שגם אנחנו נשמח ואז אף אחד לא ירגיש לא קור ,  לא חום ולא כלום .  אם נפסיד לא יהיו תירוצים ,  בטח לא הביגוד או הקור .  אנחנו מגיעים לשם כדי לעשות את העבודה על הצד הטוב ביותר ,  אבל קודם כל יש לנו את אחי נצרת בשבת .  אחרי זה נתכונן למשחק מול קאזאן ואני מאמין שהצוות המקצועי והרפואי יכין אותנו על הצד הטוב ביותר וננסה לעשות את המקסימום ".  
על חסרונם הצפוי של גילי ורמוט ודדי בן דיין במשחק הקרוב הוסיף הקשר : " הם יהיו חסרים לנו מאוד ,  אבל כמו שראינו אתמול נכנסו שחקנים לתבנית המשחק כמו גל שיש והם עשו עבודה טובה מאוד .  זה מה שיקרה בשבת .  כל מי שנכנס יעשה את העבודה הכי טובה ". 
מלבד בן דיין וגילי ורמוט  ( הראשון ייעדר עקב פציעה והשני בגלל הכרטיס האדום שספג אתמול )  ,  גם אביחי ידין עדיין סובל מכאבים בשרירי הירך והוא בספק .  ידין ובן דיין יעברו היום בדיקות ואז יוחלט אם בכלל על ימי מנוחה שיקבלו השניים .  הקבוצה תצא לרוסיה ביום שני ה-15 לחודש ותחזור ביום שישי ה-19 בחודש .
 
הפועל תל אביב מוכנה לקור
האדומים קיבלו את הבגדים שאמורים לשמור על חום הגוף של השחקנים בקאזאן .  ערן זהבי : " לא יהיה לאף אחד קר אם נחגוג "
 
