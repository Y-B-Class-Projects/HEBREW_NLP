פיתוח מדעי בארה"ב :  עכבר ששני הוריו זכרים
החוקרים מטקסס מסבירים כי הפיתוח עשוי לסייע להצלת מינים נכחדים בעולם ,  ובעתיד ייתכן שאף ניתן יהיה לסייע באמצעותו לזוגות חד-מיניים אנושיים להעמיד צאצאים ביולוגיים משותפים
מדענים בארצות הברית השתמשו בטכנולוגיית תאי גזע עובריים כדי ליצור עכברים ששני הוריהם זכרים .  החוקרים מסבירים כי הפיתוח הזה עשוי לסייע להצלת מינים נכחדים בעולם ,  ובעתיד ייתכן שאף ניתן יהיה לסייע באמצעותו לזוגות חד-מיניים אנושיים להעמיד צאצאים ביולוגיים משותפים .
 לפי המחקר שפורסם אתמול  ( רביעי )  בכתב העת המדעי  " הביולוגיה של הרבייה ",  המדענים ממכון אנדרסון לחקר הסרטן בטקסס הצליחו לתמרן באמצעות הנדסה גנטית תאי גזע עובריים של עכברים זכרים ,  כך שכרומוזום ה-Y שלהם ,  הקובע את זכריותם ,  ייעלם והם ייוותרו רק עם כרומוזום X .
 תאים אלו הוחדרו לרחם של עכבריות פונדקאיות ,  והתפתחו מהם עוברים ממין נקבה ,  הנושאים רק כרומוזום X אחד ,  מהאב .  לאחר שנולדו ובגרו ,  זיווגו אותם עם עכברים זכרים רגילים .  צאצאיהם של  " זוגות "  אלו נושאים מטען גנטי של שני האבות שלהם .
 לדברי המדענים ,  בעזרת פיתוחים נוספים של הטכניקה הזו , " ניתן יהיה גם ליצור תא זרע מתורמת נקבה ,  ולייצר הריון בעזרת שתי אמהות ".  עם זאת ,  לדבריהם ,  שימוש בטכניקה הזו אצל בני אדם עדיין מצריך  " פיתוחים משמעותיים ". 

פיתוח מדעי בארה"ב :  עכבר ששני הוריו זכרים
החוקרים מטקסס מסבירים כי הפיתוח עשוי לסייע להצלת מינים נכחדים בעולם ,  ובעתיד ייתכן שאף ניתן יהיה לסייע באמצעותו לזוגות חד-מיניים אנושיים להעמיד צאצאים ביולוגיים משותפים

