האיש העשיר בהודו מצטרף למרוץ לרכישת ליברפול :  הציע לכסות את חובות המועדון בתמורה ל-51% ממניותיו
בעליו האמריקאים של ליברפול נקלעו לקשיים כלכליים לאחר שצברו חובות של 237 מיליון ליש"ט
מוקש אמבני ,  האיש העשיר בהודו והאיש השביעי בעושרו בעולם ,  הצטרף למירוץ לרכישת השליטה במועדון הכדורגל האנגלי ליברפול ,  על רקע ניסיונותיהם של בעלי המועדון הנוכחיים להימנע מרכישת המועדון  כך דיווח ה"טיימס "  הלונדוני.בעליו האמריקאים של ליברפול ,  טום היקס וג'ורג' ג'ילט ג'וניור ,  נקלעו לקשיים כלכליים לאחר שצברו חובות של 237 מיליון ליש"ט לרויאל בנק אוף סקוטלנד ,  במסגרת הסכם מימון מחדש של הלוואה שיפוג בסוף יולי .  רויאל בנק אוף סקוטלנד הסכים למימון מחדש של חוב המועדון רק אם יפחיתו את החוב לבנק ב-100 מיליון ליש"ט  ( 159 מיליון דולר )  .  אם לא יצליחו לעשות זאת עד יולי ,  ייאלצו למצוא מוסד פיננסי אחר שיסכים לספק להם מימון ,  או להעמיד את המועדון למכירה .  אתמול ,  דיווח ה"טיימס ",  הצטרף גם אמבאני  בעל השליטה ויו"ר קונצרן הענק ההודי ריליינס אינדסטריז  למירוץ לרכישת השליטה בליברפול .  לפי הדיווח ,  הציע אמבני לשלם את חובותיה של ליברפול בתמורה לנתח של 51% מהמועדון .  גורם המקורב להיקס וג'ילט אמר ל"טיימס "  כי השניים ידחו כל הצעה שתותיר את אחזקותיהם בקבוצה נמוכות מ-50% ,  אלא אם אחד מהם יסכים למכור את אחזקותיו ולעזוב את המועדון לחלוטין .  בין המשקיעים הנוספים שהביעו התעניינות ברכישת השליטה בליברפול נמצא גם המיליארדר ההודי סוברטה רוי ,  יו"ר חברת האחזקות סהרה גרופ .  הונו של אמבני ,  בן 52 ,  מוערך ב-19.5 מיליארד דולר .
 
האיש העשיר בהודו מצטרף למרוץ לרכישת ליברפול :  הציע לכסות את חובות המועדון בתמורה ל-51% ממניותיו
בעליו האמריקאים של ליברפול נקלעו לקשיים כלכליים לאחר שצברו חובות של 237 מיליון ליש"ט

