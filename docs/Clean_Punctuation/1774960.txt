קנדל :  ספק אם ועדת נאמן תפתור את בעיית שכר הבכירים במשק
לפי מחקר של רשות ני"ע ,  ישראל נמצאת במקום ה-11 בין שיאניות שכר הבכירים בעולם 
" אף מדינה לא פתרה את בעיית שכר הבכירים .  אני לא בטוח שהוועדה שהקימה הממשלה ,  בראשות שר המשפטים ,  יעקב נאמן ,  בה גם אני חבר ,  תפתור את הבעיה ",  כך אמר בשבוע שעבר פרופסור יוג'ין קנדל ,  יו"ר המועצה הלאומית לכלכלה במשרד ראש הממשלה.בפאנל של אגודת הסטודנטים למנהל עסקים וחשבונאות באוניברסיטה העברית בירושלים ,  שעסק בשכר הבכירים במשק ,  אמר קנדל כי בשיח הציבורי מדברים על שכר הבכירים בחברות הציבוריות ,  כיוון שהוא נראה בחלקו מוגזם .  אולם לטענתו קיימות בעיות לא פשוטות בהגדרת שכר מוגזם .  לדבריו ,  השאלה החשובה והעיקרית היא לא כמה תמריצים מקבלים הבכירים אלא איך הם מקבלים אותם .  קנדל טוען כי השירות הציבורי טרוד מדי בתשובות לבג"ץ ולמבקר המדינה ,  מה שפוגם בעבודתו .  קנדל הוסיף כי לדעתו תשלום בונוס לבעלי השליטה בחברה הוא מגוחך .  שכר הבכירים בישראל - במקום ה-11 בעולם ד"ר גיתית גור-גרשגורן ,  מנהלת המחלקה הכלכלית ברשות ניירות ערך ,  הציגה מחקר שנעשה ברשות ומתייחס לשנים 2009-2003 ,  ממנו עולה כי ישראל ניצבת במקום ה-11 בטבלת שיאניות שכר הבכירים בין מדינות העולם .  לדבריה ,  שכר הבכירים בישראל קרוב מאוד לממוצע השכר במדינות אירופה .  מאידך ,  הרכב השכר בישראל דומה יותר להרכב השכר בארה"ב ,  גם בחברות קטנות וגם בחברות גדולות ,  כלומר ,  פחות שכר קבוע ,  יותר הטבות ובונוסים .  עוד עולה מן הנתונים ,  כי שכר הבכירים עולה בעקביות עם השנים .  נמצא כי הקשר בין שכר הבכירים לביצועי החברות שלהם חלש ולא עקבי .  לאורך השנים נרשם שינוי בהרכב מבנה השכר ,  כאשר מרכיב השכר הקבוע יורד ורכיבי השכר המשתנים ,  כלומר בונוסים והטבות אחרות ,  עולים .  ב-2008 ,  שנת המשבר הכלכלי הגדול ,  ירד שכרם של יו"רים ומנכ"לים בחברות הציבוריות ,  אך הוא תיקן את עצמו ב-2009 .  מאידך ,  שכר שאר הבכירים עלה באופן קבוע לאורך כל השנים ,  כולל ב-2008 .  העלייה בשכר הבכירים אופיינית לכל ענפי המשק .  עם זאת השכר הקבוע מהווה מרכיב מרכזי יותר בשכר הבכירים בענפים המסורתיים .  מהמחקר עולה כי קיימים פערי שכר מובהקים בין החברות הגדולות והקטנות ,  לטובת הגדולות .  ככל שהחברה גדולה יותר השכר גבוה יותר .  לדברי גור-גרשגורן ,  בחברות עם שיעור גבוה של דירקטורים חיצוניים השכר נמוך יותר ;  ממוצע שכר הבכירים שהם גם בעלי שליטה בחברות גבוה יותר משכר הבכירים האחרים ;  למרכיב הבונוס היה משקל גבוה בשכר בעלי השליטה ,  בעיקר עד 2008 ;  שכר מנכ"לים ששייכים לקבוצה עסקית גבוה יותר משכרם של המנכ"לים שאינם שיכים לקבוצה עסקית ;  70% מבעלי השכר הגבוה שייכים לקבוצות עסקיות ;  עוד נמצא כי מרבית בעלי השכר הגבוה שייכים לקבוצת הגילים שבין 51 ל-60 שנה ;  מרבית מקבלי השכר הנמוך בין הבכירים שייכים לקבוצת הגילים 40-31 שנה.דניאל דורון ,  מנהל המרכז הישראלי לקידום חברתי-כלכלי ,  טען כי שכר הבכירים אינו שייך לתחום הכלכלה אלא  " לפוליטיקה של הקנאה ".  לדעתו ,  אין בישראל כשל שוק בשכר הבכירים ,  כיוון שבישראל אין שוק אמיתי .  הבכירים האמיתיים בארץ אינם מקבלים את השכר המגיע להם .  בפועל ,  רוב הקרויים בכירים הם  " מאעכרים ",  אנשים שגדלו בבנק ישראל או באוצר ,  ומונו לתפקידם בשל הקשרים שיש להם בגופים הציבוריים והיכולת שלהם לחלוב תקציבים מהממשלה .  לדבריו ,  מי שמשלמים את השכר הגבוה הם אנשים מתוחכמים והם יודעים היטב עבור מה הם משלמים.פרופסור אבי בן בסט ,  לשעבר מנכ"ל משרד האוצר ,  טען כי ניתן לטפל בשכר הבכירים ע"י יצירת שתי מדרגות מס הכנסה חדשות לבעלי שכר גבוה במיוחד של מעל 150 אלף שקל בחודש .  מדרגה אחת תהיה של 60% והשנייה של 75% .  שתי המדרגות החדשות יפתרו לטענתו את כל בעיות השכר הגבוה ,  גם של המנהלים בחברות הפרטיות וגם של שכר הספורטאים הזרים .
 
קנדל :  ספק אם ועדת נאמן תפתור את בעיית שכר הבכירים במשק
לפי מחקר של רשות ני"ע ,  ישראל נמצאת במקום ה-11 בין שיאניות שכר הבכירים בעולם

