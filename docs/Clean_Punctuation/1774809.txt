החברה לישראל תקדים את הפעלת תחנת הכוח ברותם
בלעדי הקבוצה היתה אמורה להפעיל את תחנת הכוח של OPC עד מארס 2014 - אך המדינה הציעה להקדים את המועד .  הקבוצה הסכימה להתחייב להפעלתה עד יוני 2013
 >  >  המדינה סיכמה עם קבוצת החברה לישראל על הקדמת לוחות הזמנים להפעלת תחנת הכוח המתוכננת של opc במישור רותם - כך נודע ל-themarker .  זאת במסגרת ההיערכות למחסור הצפוי בחשמל בקיץ 2013 .  הסיכום הושג במהלך המשא ומתן בין המדינה ,  הקבוצה ובנק לאומי לסגירתו הפיננסית של הפרויקט - שצפויה להיחתם ביומיים הקרובים .  לפי הערכות ,  הסכימה החברה לישראל להתחייב להקים את הפרויקט עד יוני 2013 ,  במקום עד מארס 2014 .  opc מוחזקת בבעלות החברה לישראל  ( 80% )  ,  שבשליטת סמי ועידן עופר ,  ודלקיה מקבוצת ואוליה  ( 20% )  .  תחנת הכוח שמקימה קבוצת opc מוקמת במסגרת המכרז הממשלתי שבו זכתה ב-2004 .  מדובר בתחנת כוח בהספק של 440 מגה-ואט ,  שתוקם בתוך שנתיים וחצי בעלות כוללת של כ-2 מיליארד שקל .  במסגרת הסכם מכירת החשמל  ( ppa )  שנחתם בנובמבר 2009 בין המדינה ,  opc וחברת החשמל - התחייבה opc ללוחות זמנים מרווחים ,  שכללו את השלמת הסגירה הפיננסית של הפרויקט בתוך שנתיים ואת הפעלת התחנה בתוך כשנתיים נוספות .  החברה לישראל דיווחה כי העבודות באתר ההקמה יחלו בסוף 2010 ,  וכי הפעלתה המסחרית של התחנה מתוכננת כבר לדצמבר 2012 - אך המדינה נדרשה באחרונה להשגת התחייבות חתומה למועד מוקדם זה ,  בין היתר עבור צוות  " 90 הימים "  של מנכ"ל משרד האוצר חיים שני ,  שביקש להוכיח כי לפי עקומת היצע החשמל במשק בשנים הבאות לא צפוי מחסור בחשמל ב-2013  ( ראו עמוד 8 )  .  ההקדמה תסייע גם לחברה לישראל ,  מכיוון שתוכל להתחייב למכירת חשמל מוקדמת .  במסגרת תנאי המכרז התחייבה חברת החשמל לרכישת החשמל המיוצר בתחנה למשך 20 שנות הפעלה .  ואולם בידי opc נתונה אפשרות למכירת החשמל ישירות ללקוחות פרטיים - בהתראה של עד 12 חודשים עבור מכירת 25% מהחשמל ,  ו-24 חודשים עבור מכירת כולו .  לפני כמה חודשים חתמה opc על הסכם לביצוע עבודות הקבלנות  ( epc )  בפרויקט עם דייהו הקוריאנית תוך 27 חודשים ,  תמורת כ-370 מיליון דולר .  לפני כשבועיים סיכמה opc על חוזה לרכישת מחצית הגז הטבעי הדרוש לה מספקית הגז המצרית emg בהיקף 700-900 מיליון דולר .  חתימת הסכם הגז איפשרה ל-opc להשלים את הליך הסגירה הפיננסית .  כפי שפורסם ב-themarker ,  את המימון לפרויקט יוביל בנק לאומי - שיישא בכ-25% מהחוב  ( 400 מיליון שקל )  .  זאת ,  לאחר שמכר את יתרת החוב לארבעה גופים מוסדיים :  כלל ביטוח ועמיתים  ( 500 מיליון שקל כל אחד )  ,  וקבוצת הראל וחברת הפניקס  ( 150 מיליון שקל כל אחת )  .
 
החברה לישראל תקדים את הפעלת תחנת הכוח ברותם
בלעדי הקבוצה היתה אמורה להפעיל את תחנת הכוח של OPC עד מארס 2014 - אך המדינה הציעה להקדים את המועד .  הקבוצה הסכימה להתחייב להפעלתה עד יוני 2013

