רה-ארגון בדיסקונט :  פעילות ניהול התיקים במרכנתיל תמוזג עם תכלית
בלעדי דיסקונט הוציא את פעילות ניהול התיקים ממרכנתיל ,  לאחר שהוציא מהבנק את פעילות הגמל וקרנות הנאמנות מוקדם יותר השנה
 >  >  בנק דיסקונט החל ברה-ארגון בפעילות ניהול התיקים בחברות-הבנות .  דיסקונט ימזג את פעילות ניהול התיקים בחברה-הבת מרכנתיל עם פעילות ניהול התיקים בחברה-הבת תכלית .  למעשה ,  מרכנתיל ימכור את הפעילות לתכלית .  הבנק הקמעוני מרכנתיל ובית ההשקעות תכלית הם חברות-בנות בבעלות מלאה של דיסקונט  ( 100% )  .  בסוף הרבעון השני של 2010 ניהל תכלית 1,581 תיקי השקעות בשווי של 2.43 מיליארד שקל .  מרכנתיל ניהל באמצעות מרכנתיל שוקי הון תיקים בהיקף של 2 מיליארד שקל .  מרכנתיל שוקי הון מחזיק 50% בחברת מרכנתיל גולדהר ,  המנהלת תיקים בחו"ל בהיקף של 400 מיליון שקל ,  ועדיין לא ברור אם פעילות זו תיכלל במיזוג .  זוהי הפעילות השלישית של מרכנתיל בשוק ההון שנמכרת בשנה האחרונה .  באפריל האחרון מימש מרכנתיל אופציה למכירת אחזקותיו  ( 49% )  בקופות הגמל שהחזיק עם בית ההשקעות הדס ארזים  ( בהיקף של 3.4 מיליארד שקל )  ,  ובאוגוסט הושלמה העסקה ;  ברבעון השני של 2010 רשם מרכנתיל רווח של 28 מיליון שקל בגין המכירה .  בספטמבר מכר מרכנתיל לחברת הביטוח איילון את קרנות הנאמנות תמורת 6.5 מיליון שקל .  למרכנתיל היו 18 קרנות נאמנות שניהלו נכסים בהיקף של 433 מיליון שקל .  לפי רפורמת בכר ,  הבנקים צריכים למכור את אחזקותיהם בקופות גמל ובקרנות נאמנות ,  כאשר לבנקים קטנים ,  כמו מרכנתיל ,  יכולים לעשות זאת עד 2013 ,  ומרכנתיל ,  בניהולו של יעקב טננבאום ,  בחר להקדים את מועד המכירה .
 
רה-ארגון בדיסקונט :  פעילות ניהול התיקים במרכנתיל תמוזג עם תכלית
בלעדי דיסקונט הוציא את פעילות ניהול התיקים ממרכנתיל ,  לאחר שהוציא מהבנק את פעילות הגמל וקרנות הנאמנות מוקדם יותר השנה

