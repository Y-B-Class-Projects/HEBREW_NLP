בטן מלאה
עו"ד סיגל פעיל הגישה תלונה למועצת העיתונות נגד מבקר הטלוויזיה של הארץ מורן שריר .  שריר התייחס בביקורת להריונה של פעיל שטוענת להפרה של כללי האתיקה
עורכת הדין סיגל פעיל ,  שהשתתפה השבוע בתכנית  " מועצת החכמים "  בערוץ 10 ,  הגישה תלונה למועצת העיתונות נגד מבקר הטלוויזיה של העיתון מורן שריר ,  בעקבות ביקורת שפירסם אתמול  ( א' )  בעיתון .  פעיל אף שלחה מכתב תלונה לעורך הארץ דב אלפון .  
שריר ציין בביקורת את הריונה של פעיל וכתב : " אישה בהריון זה פריים מלחיץ "  עוד כתב שריר : " היא מניחה יד על כרסה ואני מיד נכנס למצוקה עוברית ,  חושש שסילון מי שפיר יעמיד למבחן את כישורי הפרמדיק של בן דרור ימיני ". 
במכתבה מלינה פעיל על השפה הפוגענית בה משתמש שריר ועל כך שאינו מתמקד בדעותיה אלא רק בהריונה המתקדם .  לטענתה ,  מדובר בהפרה של תקנון האתיקה המחייב לנהוג בהגינות ,  כן טוענת פעיל כי מדובר בניצול לרעה של מעמד העיתון העיתונאי וכוח הפירסום ומדובר בהפרת החובה שלא לפרסם דבר הנוגע לפרטיותו של אדם .  
לדברי פעיל : " תקנון האתיקה לא מאפשר לכתב להתייחס לאפיון של אדם שקשור בין היתר להריון ,  כאשר אין בין זה לנושא עליו הוא כותב קשר כלשהו .  בטור של ביקורת טלוויזיה לא יכול כתב להתייחס רק לעצם היותי בהריון ,  כאילו מדובר במשהו רלוונטי ,  כאילו אישה בהריון מעוררת בו תחושות כאלו קשות אותן בחר לתאר בלשון ציורית ,  מיותרת ומאוד מעליבה ,  האם יש למנוע הופעת נשים בהריון משום התחושות הקשות שזה אמור לעורר ?  לטעמי מדובר בחריגה מהמנדט שאמור להיות לו ככתב  .  ואני מצטערת שהעורך לא השכיל למחוק חלק ניכר מהמילים המיותרות והמבזות שבהם בחר להשתמש ".  
מורן שריר סרב להגיב לדברים .  עיתון הארץ שלח בתגובה לעו"ד פעיל מכתב הדוחה את הטענה שהמאמר התרכז בה ובהריונה ומבחין בין דעת העיתון לדעת המבקר .  במכתב נכתב עוד שמחר  ( ג' )  ,  יפרסם הארץ מאמר תגובה לביקורת של תמר איש-שלום ,  הנמצאת גם היא בהריון .  אריק בכר ,  מזכ"ל מועצת העיתונות אישר שאכן התקבלה תלונה בנדון והיא מטופלת על פי תקנון מועצת העיתונות .
 
בטן מלאה
עו"ד סיגל פעיל הגישה תלונה למועצת העיתונות נגד מבקר הטלוויזיה של הארץ מורן שריר .  שריר התייחס בביקורת להריונה של פעיל שטוענת להפרה של כללי האתיקה

