לאון : " קאקה עוד יביא לנו ימים של תהילה "
 הברזילאי של ריאל צפוי לשוב לפעילות בשבוע הבא וחברו לקבוצה מתרשם ממנו באימונים .  היגואין יצטרך לעבור ניתוח
חמישה חודשים אחרי שעבר ניתוח שהשבית אותו לתקופה ארוכה ,  צפוי קאקה לשוב לפעילות בשבוע הקרוב .  הקשר הברזילאי שעבר בקיץ שעבר ממילאן לריאל מדריד תמורת כ-68 מיליון יורו ,  הגביר לאחרונה את קצב האימונים שלו וצפוי לחזור לכר הדשא ,  אם לא במשחק הליגה נגד חטאפה ביום שני ,  אזי במפגש הגביע עם לבאנטה ביום חמישי  ( כזכור ,  ריאל ניצחה 0:8 במשחק הראשון )  . 
" הוא נעדר תקופה ארוכה ,  אבל באימונים הוא כבר מראה שהוא היה שחקן השנה בעולם .  אני משוכנע שהוא יביא לנו עוד הרבה ימים של תהילה ",  אמר חברו לקבוצה ,  פדרו לאון .  אלא שבתקשורת בספרד ,  אנגליה ואיטליה ממשיכים לעסוק בעתידו של הקשר בן ה-28 וטוענים שאינטר וצ'לסי מתחרות על שירותיו ,  כשלקבוצה האנגלית סיכוי גדול יותר לרכוש אותו .
 עוד בריאל :  העיתון  " מארקה "  דיווח הבוקר שגונזאלו היגואין ייאלץ לעבור ניתוח בגבו .  החלוץ הארגנטינאי נעדר כבר חודש ויחזור לבירת ספרד במהלך השבוע הבא ,  אז יחליטו רופאי המועדון מתי הניתוח יתקיים .  המאמן ז'וזה מוריניו ,  שביקש מהנשיא פלורנטינו פרז להחתים חלוץ בחלון ההעברות שייפתח מחר ,  ייאלץ להסתדר בינתיים עם מצבת חלוצים רזה שכוללת את קרים בנזמה ואלברו מוראטה בן ה-18 .
 
לאון : " קאקה עוד יביא לנו ימים של תהילה "
 הברזילאי של ריאל צפוי לשוב לפעילות בשבוע הבא וחברו לקבוצה מתרשם ממנו באימונים .  היגואין יצטרך לעבור ניתוח

