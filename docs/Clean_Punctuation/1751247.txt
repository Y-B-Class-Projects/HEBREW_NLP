הפועל פ"ת :  רפי דהן הורחק משלושה משחקים בפועל
הקשר אמנם הגיש תצהיר משפטי נגד תבריזי ,  אך נענש בבית הדין בעוון העלבת שופט .  המנכ"ל צפריר : " חבל שלא דחו את הדיון "
 רפי דהן ,  קשרה של הפועל פתח תקוה ,  קיבל הערב  ( רביעי )  הודעה מדייני ההתאחדות לכדורגל כי הוא מורחק משלושה משחקים בפועל בעקבות דבריו לשופט איתן תבריזי .  את המשחק הראשון ריצה דהן בהפסד למכבי חיפה .  בדיון עצמו טען תבריזי כי דהן קרא לעברו : " מי אתה בכלל ?  אין לך מושג ".  בהפועל פתח תקוה טענו כי השחקן לא אמר את הדברים .
 ההתאחדות לכדורגל קיבלה אמש  ( שלישי )  את התצהירים שהגישו דהן ואקסברד נגד תבריזי .  כזכור ,  פרקליט המועדון עו"ד שי אליאס הוא זה שהחתים את השניים על התצהיר .  בהתאחדות לכדורגל אמרו אתמול כי הם לא זוכרים מתי בפעם האחרונה שחקן התלונן באמצעות תצהיר משפטי ,  ולא באמצעות מכתב תלונה רגיל ,  נגד שופט .
 המנכ"ל אפי צפריר התייחס להחלטת בית הדין ואמר : " חבל מאוד שבית הדין לא קיבל את הבקשה שלנו לדחות את הדיון עד שתתבהר התלונה נגד השופט תבריזי בעקבות הצהרת התצהירים של דהן ואקסברד כנגדו .  משום שאם ימצא שדברי השחקנים נכונים אי אפשר יהיה להחזיר את הגלגל לאחור .  נראה כאילו תבריזי ציין את הדברים כדי להסיט את האש ממעשיו .  ניסינו לשנות את המצב ,  אבל מהבחינה הזו בית הדין היה אטום ולא כיבד את הבקשה ".  
" אין לי מושג מדוע יובל נעים לא רצה אותי .  זה מעולם לא קרה ,  שככה מאמן החליט לזרוק אותי מהקבוצה וזהו ,  בלי הסברים .  היה לי מוזר כשאמרו לי שלשום שיש שמועות שאני הולך הביתה .  בעוד כמה ימים אחזור לניגריה ,  אתחיל להתאמן בקבוצה הקודמת שלי ,  בי.בי.סי ליונס ,  ואז נראה מה יהיה ".  כך ,  בטון מאוכזב משהו מהמאמן החדש שלו ,  יובל נעים ,  התבטא מגן הפועל פתח תקוה עמנואל מתיאס על הפרידה מהקבוצה הנוכחית .
 הבלם הטוגולזי ,  שהגיע בתחילת העונה שעברה ,  נחשב לשחקן מפתח בקבוצה עם הגעתו .  במהלך התקופה החליט המאמן הקודם אלי מחפוד להסיט אותו לעמדת המגן הימני ומאז הוא משחק בהרכב ,  עד שנעים הגיע והחליט לשחרר אותו . " הוא רמז שאני לא מקצוען ,  אבל כשהגעתי לאימון עשיתי הכל כדי להצליח .  הוא חשב שאני לא מוצלח ?  יש לי חדשות טובות בשבילו ,  כשלעמנואל מתיאס יש ביטחון הוא יכול לשחק גם בהרכב של קבוצה בכירה יותר ,  אפילו מכבי חיפה או הפועל תל אביב .  מגיע לי לשחק ברמה גבוהה יותר מאשר קבוצה כמו הפועל פתח תקוה .  זה רק כדורגל .  העיקר שנתנו לי כסף כדי לחזור בטיסה לניגריה ". 
כזכור ,  המתיחות בין נעים לשחקן החלה באימון הבכורה של המאמן בקבוצה .  מתיאס ביקש לצאת החוצה בגלל פציעה והמאמן לא נתן לו רשות לחזור .  לאחר האימון השני של הקבוצה נעים סיפר להנהלה כי הוא מאוכזב מהגישה של השחקן וביקר את העובדה שהגיע עם שיער מפוזר לאימון .  בהפועל פתח תקוה אמרו אמש : " מדובר בהחלטה מקצועית של המאמן ויש לכבד אותה ". 
כעת נעים שוקל לשחרר שני שחקנים נוספים בחודש ינואר .  מדובר בחלוץ אוהד קדוסי ,  שמתחילת העונה עדיין לא השלים 90 דקות מלאות בכל מסגרת שהיא ולא כבש אף שער . " קדוסי שחקן מוכשר מאוד ,  אבל אם המאמן יחליט לשחרר אותו ,  נקבל כל החלטה ",  אמרו בהפועל פתח תקוה .  שחקן נוסף שנמצא תחת זכוכית מגדלת הוא הקשר האחורי אור בן חמו .
 באימון הבוקר של הקבוצה נעים חילק את השחקנים לשלוש קבוצות וערך אימון קל יחסית בין שלוש תחנות שונות .  אחת התחנות התמקדה בתחום הקואורדינציה של השחקנים .  לאחר שהשחקנים סיימו את החלק הזה הקבוצה הייתה אמורה לערוך משחקון פנימי ,  אך השחקנים התלוננו על עייפות ולכן המשחקון בוטל .
 המנכ"ל אפי צפריר העביר את המגן יגאל אנטבי בבקרת התקציבים ,  והוא יהיה בסגל למשחק נגד בית"ר ירושלים .
  ( עדכון ראשון :  9:34 ) 

הפועל פ"ת :  רפי דהן הורחק משלושה משחקים בפועל
הקשר אמנם הגיש תצהיר משפטי נגד תבריזי ,  אך נענש בבית הדין בעוון העלבת שופט .  המנכ"ל צפריר : " חבל שלא דחו את הדיון "
 
