לאומי פרטנרס :  דיסקאונט של 23% במניית הפניקס 
בחברה הבת של לאומי צופים שהשינוי שמעביר המנכ"ל אייל לפידות את הפניקס יביא לשיפור בתוצאות החברה ,  אך מצביעים על החולשה של הפניקס בביטוחי החיים ובביטוח רכב חובה
 >  >  האנליסטית מירב פישר-שרוני מלאומי פרטנרס ,  החברה הבת של בנק לאומי ,  העריכה בתחילת השבוע את שווי מניית הפניקס ב-14 שקל - הערכה המשקפת דיסקאונט של כ-22.8% למניה לעומת מחיר המניה בתום המסחר אתמול .  המחיר גוזר שווי של 3.12 מיליארד שקל לחברת הפניקס .  מחיר היעד שנתנה פישר-שרוני למניית הפניקס בולט על רקע מחירי יעד שנתנו אנליסטים מחברות ברוקראז' אחרות למניה .  אלה לא הותירו דיסקאונט משמעותי ונעו בטווח של 11.2-12.2 שקל למניה .  לדברי פישר-שרוני ,  השינוי המבני והאסטרטגי שעוברת הפניקס בשנה האחרונה - מאז כניסתו של אייל לפידות לכסא המנכ"ל - החל לשאת פרי וניכר כבר בתוצאות המחצית הראשונה של 2010 ,  כשהחברה הציגה שיפור חיתומי וצמיחה במרבית תחומי פעילותה .  פישר-שרוני מעריכה כי הפניקס תמשיך במגמה גם בעתיד .  פישר-שרוני מתייחסת לשוק ביטוחי הבריאות - שהנתח של הפניקס בו הוא 20% ,  השלישי בגודלו בענף - כתחום הדגל של הפניקס . " הפניקס תמשיך להציג צמיחה גבוהה בתחום זה ,  תוך שמירה על רמת רווחיות טובה ",  היא צופה .  עם זאת ,  כמה נקודות תורפה של הפניקס עשויות לבלוט במיוחד בשוק הון יורד ,  לפי פישר-שרוני . " בניגוד לחברותיה לענף הפניקס עדיין סוחבת את הפסדי 2008 בביטוחי החיים ולא החלה לגבות את דמי הניהול המשתנים ",  היא אומרת . " כתוצאה מכך היא מציגה בתחום ביטוחי החיים רווחיות נמוכה לעומת חברות אחרות בענף ".  פישר-שרוני מזהה גם את תחום ביטוח הרכב חובה כבעייתי מבחינת הפניקס .  התחום אחראי ל-24% מהפרמיות של הפניקס בסקטור הביטוח הכללי .  לדבריה ,  הפניקס סובלת מכך שהיא המבטחת של רכבת ישראל ,  התקשרות שחשפה אותה בשנים האחרונות לכמה תאונות דרכים מרובות נפגעים שרכבת ישראל היתה מעורבת בהן . " הפניקס צפויה להמשיך לרשום הרבה בתוצאות התחום הזה ",  היא מסכמת .
 
לאומי פרטנרס :  דיסקאונט של 23% במניית הפניקס 
בחברה הבת של לאומי צופים שהשינוי שמעביר המנכ"ל אייל לפידות את הפניקס יביא לשיפור בתוצאות החברה ,  אך מצביעים על החולשה של הפניקס בביטוחי החיים ובביטוח רכב חובה

