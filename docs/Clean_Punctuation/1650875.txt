אוהרה : " יש הילה גדולה סביב גרנט "
 אחרי ההעפלה לחצי גמר הגביע ,  קשר פורטסמות החמיא למנג'ר .  גרנט עצמו כבר מביט קדימה : " רוצה לפגוש את צ'לסי בגמר "
 לאחר שזהותן של שלוש מארבע מהקבוצות בחצי גמר הגביע האנגלי נחשפו בימים האחרונים ,  התקיימה אמש  ( ראשון )  הגרלת חצי גמר המפעל ,  כאשר אברהם גרנט ופורטסמות יפגשו את המנצחת במשחק החוזר בין טוטנהאם ופולהאם ,  בעוד בחצי הגמר השני יתעמתו צ'לסי ואסטון וילה לקרב גדול .  המשחקים יתקיימו בוומבלי ב-10 וב-11 באפריל .
 מפגש אפשרי בין פומפי וטוטנהאם יהיה כמובן מעניין במיוחד ,  כשיפגיש את הארי רדנאפ ,  מנג'ר טוטנהאם ,  עם קבוצתו לשעבר . " דיברתי עם הארי ",  סיפר הבוקר גרנט לתקשורת האנגלית . " איחלתי לו בהצלחה ברבע הגמר מול פולהאם ,  אבל אני מקווה שהוא יפסיד בחצי הגמר ".  באשר למפגש אפשרי עם קבוצתו לשעבר בגמר המפעל ,  אמר גרנט המאושר : " הייתי רוצה לפגוש את צ'לסי בגמר .  זה יהיה מאוד מיוחד עבורי ". 
בפעם האחרונה שפורטסמות היתה בוומבלי רדנאפ היה בכסא הנהג ,  והקבוצה זכתה בגביע האנגלי .  זה היה לפני שנתיים ,  וכעת המועדון על סף פירוק .  עם זאת ,  המנג'ר האנגלי שומר לקבוצה חסד נעורים . " אני מאושר שפומפי חוזרת לוומבלי .  דיברתי עם אברהם מספר פעמים ואני מאושר בשבילו ,  בשביל השחקנים ובשביל אוהדי הקבוצה ".  
בינתיים ,  קשר פורטסמות ,  ג'יימי אוהרה ,  שגדל בעצמו בטוטנהאם ,  החמיא הבוקר לגרנט ,  שנשאר במועדון על אף מצבו האנוש . " הוא יכול היה לעזוב את הקבוצה .  לא היתה לו סיבה להישאר ,  אבל הוא נשאר איתנו ויש הילה גדולה מסביבו שגורמת לאנשים להיות חמים כלפיו ". 

אוהרה : " יש הילה גדולה סביב גרנט "
 אחרי ההעפלה לחצי גמר הגביע ,  קשר פורטסמות החמיא למנג'ר .  גרנט עצמו כבר מביט קדימה : " רוצה לפגוש את צ'לסי בגמר "
 
