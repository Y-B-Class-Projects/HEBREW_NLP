בנק לאומי צפוי לפתוח עשרה סניפים קמעוניים ב-2010
בלעדי TheMarker
 >  >  ב-2010 מתכוון בנק לאומי לשים את התחום הקמעוני במרכז תשומת הלב .  הבנק צפוי לפתוח ב-2010 שמונה עד עשרה סניפים קמעוניים - כך עולה מתוכנית העבודה השנתית של הבנק .   הבנק גם צפוי להמשיך לשים דגש על העברת לקוחות לפעילות בערוצים דיגיטליים ,  לפתוח עוד מבואות טכנולוגיות בסניפים ולהעמיק את מגוון השירותים שניתן לקבל באמצעות הטלפון הסלולרי והאינטרנט .  למעשה ,  זהו המשך של מגמת התוכניות האסטרטגיות שהציג הבנק בשלוש השנים האחרונות .  מנכ"ל בנק לאומי ,  גליה מאור ,  הציגה שלשום בפני המנהלים הבכירים של הבנק את תוכנית העבודה השנתית ל-2010 .  בעוד בנק הפועלים פירסם בתוכנית העבודה שלו כי הוא מכוון לתשואה של 10%-15% על ההון לטווח הארוך ,  לאומי לא פירסם נתונים מקבילים .  ואולם לנוכח ירידה בתיאבון לסיכון בכל מערכת הבנקאות לאחר המשבר - ניתן להניח כי זהו גם טווח התשואות שאליו מכוון לאומי .  בתחום המשכנתאות נערך לאומי לתחרות עזה שתתחולל בשוק ,  בעקבות שאיפותיו של הפועלים לגדול בתחום .  בשלב הראשון היעד של לאומי הוא לא לרדת בנתח השוק בפעילות בשנה הקרובה .  בנוסף ,  יתמקד לאומי בשיפור תוצאותיו בחו"ל ,  ובעיקר בבנק לאומי ניו יורק ,  שסיים את 2009 עם רווח נמוך באופן חריג בשל המשבר הכלכלי .  בתחום האשראי לעסקים בינוניים צפויה להתחולל בשנה הקרובה תחרות בין לאומי לבנק הפועלים .  זהו תחום שבו לאומי מוביל את השוק עם פרישה גיאוגרפית טובה של סניפים עסקיים שנותנים שירות לעסקים בינוניים .  גם בנק הפועלים החליט לשים את התחום במרכז תשומת הלב ,  ובבנק מתכוונים להגדיל את הפרישה הגיאוגרפית ולפתוח 25 סניפים חדשים בתוך שנתיים .  בלאומי מתכוננים לתחרות ויוצאים מנקודת הנחה שלבנק הפועלים ייקח זמן לסגור את הפער בתחום ולהגיע לפרישה גיאוגרפית דומה לשלהם .  בלאומי מבקשים לנצל את הזמן הזה להעמקת האחיזה בשוק .
 
בנק לאומי צפוי לפתוח עשרה סניפים קמעוניים ב-2010
בלעדי TheMarker

