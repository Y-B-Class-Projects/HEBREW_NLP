חגיגות שכר ופינוקים ?  לא אצלנו
השבוע ייבחר מנכ"ל השנה בהיי-טק על ידי המי"ל בשיתוף TheMarker  *  המנכ"לים המועמדים מביעים אופטימיות לגבי 2010 ,  אך היו משנים כמה נורמות בענף כמו חוסר משמעת ,  היעדר תהליכים מובנים ,  פיזור כספים ותרבות ה"יהיה בסדר "
  >  >  מהו האתגר הגדול ביותר שמנכ"לי חברות ההיי-טק מבקשים להתגבר עליו ב-2010 ?  האם המקררים העמוסים ,  האופציות והשכר המפנק של עובדי ההיי-טק טרום המשבר הכלכלי יחזרו השנה ,  ואיזה נורמה הם היו משנים בהיי-טק הישראלי ?   על שאלות אלה ואחרות ענו תשעה מנכ"לים של כמה מחברות ההיי-טק הבולטות ביותר בישראל ,  לקראת אירוע בחירת מנכ"ל השנה בהיי-טק הישראלי ,  שייערך ביום שלישי על ידי המרכז הישראלי לניהול  ( המי"ל )  בשיתוף עם themarker .  שאלנו את המנכ"לים סדרה של שאלות זהות וקיבלנו תשובות מעניינות לגבי איך המנהלים שעומדים בראש הפרמידה רואים את עתיד ההיי-טק הישראלי בשנה החדשה .  בשורה התחתונה כולם אופטימיים .  אולי אפילו יותר מדי .  מרביתם מאמינים גם שחגיגת השכר והפינוקים שמאפיינת את העובדים בהיי-טק אינה מאפיינת את המצב בחברות שלהם .  מתוך רצון לשינוי ,  מבקרים המנכ"לים כמה מהנורמות המאפיינות את התעשייה הישראלית :  הרצון להצלחה מהירה ,  ללא מאמץ ותוך עיגול פינות ,  היא אחת התכונות השליליות שהוזכרו ;  חוסר משמעת בעבודה המובילה לתהליכי עבודה לא מובנים הן נורמות שהמנכ"לים לא מעריכים .  נורמת ה'יהיה בסדר' הישראלית והחשיבה לטווח קצר מושכות ביקורת אף הן .  פרס מנכ"ל השנה בהיי-טק מוענק זו הפעם השישית ,  ונחשב לפרס היוקרתי בתעשייה .  בראש ועדת השיפוט עומד השנה יהודה זיסאפל ,  נשיא קבוצת רד בינת .  עם חברי הוועדה נמנים אנשי תעשייה ,  אקדמיה ואישי ציבור ,  בהם ד"ר אלי אופר המדען הראשי במשרד התמ"ת ,  אלישע ינאי נשיא מוטורולה ישראל וסגן נשיא בכיר במוטורולה העולמית ,  ישראל מזין מייסד אופטיר ,  פרופ' אשר טישלר דיקן הפקולטה למינהל עסקים באוניברסיטת תל אביב ודיתה ברוניצקי מנכ"ל אורמת .  סולל מערכות סולריות ממשבר למשבר נהפכים למפוכחים וזהירים יותר שם :  אבי ברנמילר תפקיד :  מנכ"ל מהו האתגר הגדול ביותר שלך ב-2010 ?   " סולל נהפכת לסימנס .  החברה מתכוונת להמשיך להוביל את נושא אנרגיית השמש ,  כשהיא משולבת בארגון גלובלי ".  האם התנאים של טרום המשבר יחזרו השנה ?   " בצורה מבוקרת יותר .  ממשבר למשבר אנו נהפכים למפוכחים וזהירים יותר ".  איזו נורמה היית משנה בהיי-טק הישראלי ?   " הרצון להצלחה אינסטנט ובכל מחיר .  ברוב המקרים זינוקים מהירים מסתיימים בהתרסקות .  יש לנסות לשמר הצלחות לאורך זמן ".  עד כמה אתה אופטימי ביחס ל-2010 ?   " אני אופטימי .  המשברים מחזקים ומחכימים אותנו .  ממשבר למשבר אנו נהפכים לטובים יותר .  אני מאמין שגם הפעם זה יקרה ".  סרגון נטוורקס לספק מוצר בזמן שם :  עירא פלטי תפקיד :  נשיא ומנכ"ל מהו האתגר הגדול ביותר שלך ב-2010 ?   " אחד האתגרים הגדולים הוא הגדלת פלח השוק בארה"ב .  סרגון פועלת בכמה שווקים בעולם ובאחרונה החלה לפעול בארה"ב .  אני מאמין שב-2010 נניב שם תוצאות יפות ".  האם התנאים של טרום המשבר יחזרו השנה ?   " סרגון מעולם לא הגזימה בפינוקים ,  גם בעידן טרום המשבר .  אנו מאמינים בתגמול עובדים אך משכילים להפעיל מדיניות עסקית זהירה ומחושבת עם ראייה ארוכת טווח .  לאחר התפוצצות הבועה השתדלנו להימנע מפיטורי עובדים .  לראיה ,  מצבת כוח האדם כיום אף גדלה בהשוואה לימי טרום המשבר ".  אם היית יכול ,  איזו נורמה היית משנה בהיי-טק הישראלי ?   " הריצה קדימה ועיגולי הפינות ,  אבל לא הייתי קורא לכך בהכרח 'נורמה קלוקלת' .  לא מספיק שיש טכנולוגיה מצוינת ,  חשוב גם לספק ללקוח את המוצר בזמן וברמה הגבוהה ביותר שיש ".  כמה אתה אופטימי ביחס ל-2010 ?   " אני אופטימי .  כבר ממחצית 2009 התחלנו לראות התעוררות בשווקים ,  שהחלה בעיקר בהודו .  השוק הבינלאומי לתקשורת אלחוטית נמצא בעלייה ,  מצד אחד בשל הצורך לחבר אזורים שלמים לתקשורת ,  ומצד שני בשל הצמיחה האדירה בשימוש בתקשורת נתונים ".  ברודלייט לפנק בעבודה יציבה שם :  רענן גבירצמן תפקיד :  מנכ"ל מהו האתגר הגדול ביותר שלך ב-2010 ?   " השנה תרחיב ברודלייט את פעילותה לשווקים נוספים .  זהו מהלך אתגרי ואבן דרך חשובה בהתפתחות החברה ".  האם התנאים של טרום המשבר יחזרו השנה ?   " הגיע הזמן לפנק את העובדים במקומות עבודה טובים ויציבים ,  התורמים לפיתוח של היכולות האישיות של כל אחד ואחת .  במקום להתעסק ביוגורטים ,  חשוב להבין שמה שהכי מקדם את העובד זה מקום עבודה יציב ואחראי ".  מה היית משנה בהיי-טק הישראלי ?   " לחדול לחשוב באופן פרובינציאלי .  הפעילות של חברות בישראל קשורה באופן בלתי נפרד בהזדמנויות צמיחה ועסקים בכל העולם ,  בכל מקום בהתאם ליתרונות הסגוליים שלו ".  עד כמה אתה אופטימי ביחס ל-2010 ?   " אני אופטימי חסר תקנה .  בעוד שאתגר היציבות והצמיחה בכלכלה העולמית ימשיך גם ב-2010 ,  השינויים שנוצרו בשוק יספקו הזדמנויות עסקיות לחברות מהסוג של ברודלייט ".   ג'ורדן וואלי סמיקונדקטורס נחזיר את השכר ל-2008 שם :  יצחק מזור תפקיד :  מנכ"ל מהו האתגר הגדול ביותר שלך ב-2010 ?   " האתגר השנה הוא להזניק את החברה למכירות של יותר מ-35 מיליון דולר .  מדובר בערך ב-300% צמיחה לעומת 2009 ,  עם רווחיות של יותר מ-10% - על כל המשתמע מכך מבחינת הייצור וההנדסה ".  האם התנאים של טרום המשבר יחזרו השנה ?   " מעולם לא נהגנו בחוסר אחריות בעניין התגמול .  נחזיר את רמות השכר לתחילת 2008 ,  עם תיקונים כלפי מעלה לעובדים שערכם עלה בשוק ".  איזו נורמה היית משנה בהיי-טק הישראלי ?   " נורמות קלוקלות בענף הן פזרנות וחוסר אחריות המתפשטות בשנים טובות וזורעות הרס בשנות שפל או כשההצלחה מתעכבת ".  עד כמה אתה אופטימי ביחס ל-2010 ?   " התחזיות שלי לגבי ענף הציוד התהליכי לתעשיית המוליכים למחצה - ובכלל זה לבקרת התהליכים - היא לצמיחה מתקנת בשנתיים הקרובות ולאחר מכן תנודתיות נמשכת עם צמיחה רב שנתית נמוכה עד אפסית .  אני אופטימי מאוד ביחס לחברה .  קווי המוצרים שלנו זוכים להערכה גוברת בשוק ,  שנמצא בלחץ אמיתי וגובר של דרישות לטכנולוגיות פורצות דרך ".  פרסלו לוותר על הפתרון המהיר שם :  שלמה גדות תפקיד :  מנכ"ל מהו האתגר הגדול ביותר שלך ב-2010 ?   " האתגר הגדול של 2010 הוא כניסה לייצור המוני עם כמה לקוחות גדולים ,  במקביל להמשך פיתוח מוצר חדש כדי לשמור על עליונות טכנולוגית ".  האם התנאים של טרום המשבר יחזרו השנה ?  בנושא רמות השכר , " בחברה שלנו ,  מלבד השכר ואופציות ,  מעולם לא ניתנו פינוקים נוספים .  השתדלנו שלא להשתולל ברמות השכר גם בימים הטובים .  מירב התמריצים ניתנו באופציות נאות ומכובדות .  החברה לא פגעה בהטבה זו גם בימי המשבר ".  איזו נורמה היית משנה בהיי-טק הישראלי ?   " ההסתכלות הנוכחית בענף היא כיצד להביא לפתרון מהיר .  הייתי מציע הסתכלות ארוכת טווח ,  להעדיף מוצר שיכול להימכר בכמויות גדולות תוך הסתכלות על יכולות ייצור כבר משלב מוקדם .  בנוסף ,  הייתי מציע לבנות חברה יציבה שתהיה מוכנה למכירות גדולות ,  דבר שאינו עומד בהכרח בסתירה לאופציה של מכירה מהירה .  הייתי גם מציע להגדיל את מספר השותפויות הבינלאומיות ,  כדי להגיע לפריסה עולמית ".  עד כמה אתה אופטימי ביחס ל-2010 ?   " ביחס ל-2010 ,  אני אופטימי מאוד .  אנחנו רואים כבר צבר הזמנות מכובד שמבטיח זאת ".  סיבידיה מערכות הלקוחות לא פתחו את הברזים שם :  אלון אגינסקי תפקיד :  מנכ"ל מהו האתגר הגדול ביותר שלך ב-2010 ?   " מיזוג מוצלח עם איסיטל .  מדובר בחברות דומות בהיקפי מכירות ,  כוח אדם ופעילות גלובלית ".  האם התנאים של טרום המשבר יחזרו השנה ?   " ממש לא .  המשבר כנראה מאחורינו ,  אבל הכוויה מהמשבר עדיין קיימת .  לקוחות וספקי תקשורת לא פתחו את הברזים ותהליכי המכירה לא יהיו קלים .  העובדים יראו אופק חיובי ,  אך אני יכול לומר שבסיבידיה לא היו ולא יהיו חגיגות ".  איזו נורמה היית משנה בהיי-טק הישראלי ?   " נורמת ה'יהיה בסדר' לא עובדת עם לקוחות בחו"ל .  בישראל אפשר להסתדר ,  אבל כשמוכרים ב-60 מדינות ועובדים עם חברות 1,000 fortune אי אפשר לחפף .  חייבים לשנות פאזה ולהתנהג בהתאם ללוחות הזמנים ואיכות העבודה שלהן מצפה הלקוח .  בואו לא נשכח ,  יש חלופות זולות יותר בהודו וסין ואנחנו חייבים לשמור את היתרון היחסי שלנו באיכות ".  עד כמה אתה אופטימי ביחס ל-2010 ?   " אני אופטימי .  ככה נולדתי .  לסיבידיה יש המון נכסים ועם ביצוע התוכנית העסקית שלנו ,  2010 תהיה השנה הטובה ביותר של החברה מאז ומעולם ".  קליקסופטוור מעט מדי משמעת שם :  משה בן-בסט תפקיד :  מנכ"ל ויו"ר מהו האתגר הגדול ביותר שלך ב-2010 ?   " האתגר הגדול השנה הוא מימוש הפוטנציאל של מנועי הצמיחה החדשים שבנינו  ( ניהול משמרות עבודה וניידות )  .  עיקר האתגר הוא הכשרת אנשי המכירות ,  ניהול התחרות בעזרת הפתרונות הקיימים ומיצוב החברה כמובילה בתחומים אלה ".  האם התנאים של טרום המשבר יחזרו השנה ?   " הפינוקים יחזרו בהדרגה .  עם זאת ,  בקליקסופטוור פינוקים מיותרים נוהלו בשמרנות רבה ,  ולכן גם חזרתם לא תהיה חריגה קיצונית מהמקובל במשק ",  אומר בן-בסט .  איזו נורמה היית משנה בהיי-טק הישראלי ?   " מעט מדי משמעת בעבודה על פי תהליכים מובנים ,  ומעט מדי הכנה לפני אירועים חשובים הן נורמות בעייתיות בענף .  יצירתיות טבעית של העובד הישראלי והיכולת לאלתר היא נכס שחשוב לשמרו ,  אך היא גם השורש למשמעת הירודה בעבודה מובנית ".  עד כמה אתה אופטימי ביחס ל-2010 ?   " אופטימי מאוד - על בסיס האווירה בשוק ,  מספר המכרזים שאנו עונים עליהם ,  כמו גם היקף צבר ההזמנות ובשלותו ".  טאואר סמיקונדקטור לשלב יותר את ערביי ישראל שם :  ראסל אלוואנגר תפקיד :  מנכ"ל מהו האתגר הגדול ביותר שלך ב-2010 ?   " אנו מבצעים כמה פעילויות כדי להשיג צמיחה משמעותית במהלך השנה ורווח נקי ברבעון השלישי של 2010 .  עניין זה לבדו מציב לנו אתגרים רבים .  עם זאת ,  האתגר הגדול ביותר העומד בפנינו הוא לממש את ההזדמנויות שיאפשרו לנו להרחיב את כושר הייצור ב-2011 ולהמשיך את הצמיחה ב-2012-2013 ".  האם התנאים של טרום המשבר יחזרו השנה ?   " ב-2009 עובדי טאואר וג'אז השתתפו בהפחתת שכר הדרגתית שלא פגעה כלל בעובדים בעלי שכר נמוך והגיעה להפחתה של עד 20% בקרב הבכירים .  עניין זה בוטל ברבעון הרביעי לאור העלייה בניצולת הייצור .  אופציות היו וימשיכו להיות מקושרות למוטיבציה ותגמול עובדים ".  איזו נורמה היית משנה בהיי-טק הישראלי ?   " חברות ההיי-טק לא עושות מספיק שימוש ביתרון של כוח אדם מוכשר הקיים בקרב ערביי ישראל ".  עד כמה אתה אופטימי ביחס ל-2010 ?   " אני אופטימי מאוד .  אני מאמין כי כל הצלחה - אישית וארגונית - מבוססת על חזון ועל מציאת האדם המתאים לכל משרה .  הצוות הניהולי הבכיר בטאואר הוא הטוב ביותר וכך גם כלל עובדי החברה .  מעבר לכך יש לנו רוח שיתופית ראשונה במעלה .  בתרבות הארגונית שלנו אין פחד להודות בטעויות ומכאן גם ליזום ולהביא לשינויים דרסטיים .  בעזרת היכולת הזו של משאבי האנוש והתרבות הארגונית ,  ניתן לשנות שמים וארץ ".   מלאנוקס העובדים מפוצים באופן הוגן שם :  איל ולדמן תפקיד :  יו"ר ומנכ"ל מהו האתגר הגדול ביותר שלך ב-2010 ?   " האתגר הגדול ל-2010 הוא עמידה ביעדי החברה .  הדעה הרווחת בשוק ,  לפי האנליסטים המסקרים את מלאנוקס ,  היא שאנחנו צפויים לגדול ב-30% ב-2010 יחסית לשנה שעברה ".  האם התנאים של טרום המשבר יחזרו השנה ?   " אני מאמין שהעובדים מפוצים באופן הוגן .  עם התחזית של הרבעון הרביעי ב-2009 ,  מלאנוקס צפויה להגיע להכנסות של 115 מיליון דולר ב-2009 .  העסקנו 308 עובדים בממוצע במהלך 2009 ,  כך שזה ממוצע של 383 אלף דולר לעובד ".  איזו נורמה היית משנה בהיי-טק הישראלי ?   " הייתי משנה שלושה דברים :  ההחלטות בתאגיד העסקי צריכות להיות מבוססות על תוצאות השורה התחתונה - הכנסות ותזרים מזומנים ;  הייתי רוצה לראות בישראל יותר חברות שצומחות לארגונים גדולים ועצמאים ;  ולדעתי לא צריך להיות ניגוד אינטרסים בין העובדים לבעלי המניות ,  בהנחה שלהנהלה יש את סדר העדיפות הנכון וכישורי ניהול מתאימים .  עד כמה אתה אופטימי ביחס ל-2010 ?   " אני אופטימי זהיר .  אני מאמין שנמשיך להציג גידול ,  וניקח נתחי שוק חדשים בפלטפורמות ,  בשווקים ובאפליקציות ",  מסכם ולדמן .
 
חגיגות שכר ופינוקים ?  לא אצלנו
השבוע ייבחר מנכ"ל השנה בהיי-טק על ידי המי"ל בשיתוף TheMarker  *  המנכ"לים המועמדים מביעים אופטימיות לגבי 2010 ,  אך היו משנים כמה נורמות בענף כמו חוסר משמעת ,  היעדר תהליכים מובנים ,  פיזור כספים ותרבות ה"יהיה בסדר "
 
