עמדת מפתח :  אפשר לקחת אליפות NBA בלי סנטר ? 
הפריחה שלם פול ורוז ,  ובחירת וול וטרנר בדראפט ,  גרמה למתי ברסקי לתהות האם עמדת הסנטר עדיין רלוונטית במירוץ לאליפות
גרג אודן גמר עוד עונה .  יאו שיחק במצטבר 90 דקות העונה לפני שגמר אותה בגלל פציעה בקרסול .  ההספק של אנדרו ביינום בשלוש העונות הקודמות :  35 משחקים ,  50 ואשתקד 65 .  השבוע הוא פתח את העונה סופסוף ובלייקרס רק מקווים שהילד יישאר בריא עד לרגעי הפלייאוף האחרונים .  הקלישאה אומרת שגודל אי אפשר ללמד ובתרגום למונחי כדורסל - בחר בסנטר עם הנתונים הפיזיים המרשימים ואז הנחל לו את יסודות המשחק .  אבל הולך ומסתמן שבאותה מידה גם אי אפשר ללמד ענקים איך להחזיק בגוף בריא ושלם .
 בתחילת ואמצע העשור הקודם מצבת הסנטרים בליגה הייתה חלשה בהרבה לעומת שאר העמדות וגם ביחס למצבה כיום .  שאקיל אוניל ,  שבתחילת הקריירה שלו התמודד מול שמות כמו האקים אולג'ואן ,  דייויד רובינסון ,  פטריק יואינג ,  אלונזו מורנינג ,  דיקמבה מוטומבו ,  ארווידאס סבוניס ,  ולאדי דיבאץ וריק סמיתס ,  שלט ללא עוררין לאחר שהשמות הנ"ל פרשו .  הסנטרים בליגה כללו מאז שמות אפורים כמו אנטוניו דייויס ובריאן גרנט הקשוחים ,  ששיחקו בעמדת הפאוור פורוורד בעשור שלפני .  
כיום מצבת הסנטרים השתפרה ,  ועדיין ,  רוב הסופרסטארים בליגה משחקים בעמדות 2-3-4 וכמובן בעמדה הלוהטת של העונה ,  עמדת הרכז .  בשלוש השנים האחרונות ,  שני רכזים נבחרו ראשונים בדראפט  דרק רוז וג'ון וול  הראשונים מאז אלן אייברסון בדראפט 96' .  סנטרים יעילים כמו ברוק לופז ורוי היברט החליקו לבחירות 10 ו-17 בהתאמה ,  פילדלפיה העדיפה את הגארד המגוון אוון טרנר על פני הסנטרים דרק פייבורס ודמרקוס קאזינס .  רק הבעלים של ממפיס גריזליס התעקש לקלקל את התמונה עם האשים תאביט ,  הסנטר הטנזני שנבחר שני בדראפט 2009 ורחוק מלהצדיק זאת בינתיים .  
האם השינויים בליגה הובילו לכך שכעת זהו משחק של גארדים בלבד ?  האם קבוצות החלו לקלוט שגם כישרון אי אפשר ללמד ?  והאם הפציעות המרובות של הטריו אודן-יאו-ביינום ישמשו כדגל אדום בפעם הבאה שקבוצה הבוחרת ראשונה תתמודד עם דילמה מסוג אודן/דוראנט ?  כדי לנסות ולספק תשובה לשאלות הללו ,  נסקור את סוגי הסנטרים שמשחקים בליגה כיום ,  ונגיע למסקנה .
 בדומה לאנטוניו דייויס ובריאן גרנט ,  גם סנטרים כמו אל הורפורד ,  אמקה אוקאפור וננה ,  משחקים מחוץ לעמדתם הטבעית .  בעבר הם היו מתחילים את הקריירה בעמדת הפאוור פורוורד ורק בתור ותיקים הופכים לסנטרים ,  בדומה לראשיד וואלאס וג'רמיין אוניל .  על המחסור בגובה הם מפצים בגוף רחב וחזק ,  מוטת זרועות ארוכה ואתלטיות .  אין להם בעיה לשמור גם על פאוור-פורוורדים ,  רק שלקבוצותיהם אין סנטר ראוי לשים לצדם  ( עם כל הכבוד לג'ייסון קולינס מאטלנטה )  ,  מה גם שטווח הקליעה שלהם מוגבל ביחס ליכולת הריווח שנדרשת כיום מפאוור פורוורד מודרני .  
כסנטרים לעומת זאת ,  הניידות שלהם משמשת כיתרון גדול ובמיוחד נגד סנטרים מקטגוריית הנפילים  ( ר' בהמשך )  .  בן וואלאס הוא האב הרוחני של קטגוריה זו ,  נמוך מהורפורד-אוקאפור-ננה והרבה פחות מועיל בהתקפה ,  אבל שומר קבוצתי ברמה הגבוהה ביותר .  הערה :  אמארה סטודמאייר ,  אל ג'פרסון ואנדראה ברניאני ,  הם כלים התקפיים משובחים בעמדת הסנטר ,  אבל לא מסוגלים לספק הגנה השווה אליפות .
 אלה הסנטרים הטיפוסיים מהעבר :  גדולי מימדים ולעתים קרובות גם כבדים ,  מגושמים וחסרי ליטוש התקפי ברמה זו או אחרת .  הפיכת הגנה איזורית לחוקית בליגה ,  לצד חוקים התקפיים שהטו את המשחק לטובת שחקני חוץ ,  בנוסף לשיפור באתלטיות הכללית מדור לדור ,  מקשים על הסנטרים הללו לתרום כפי שיכלו בשנות התשעים ולפני כן .  
נפילים כמו קנדריק פרקינס ,  רוי היברט ומארק גאסול ,  השילו מספיק קילוגרמים וצמצמו את אחוזי השומן בגופם ,  כדי להיות ניידים יותר בצבע .  מנגד ,  אדי קארי הוא הכישלון הבולט מקטגוריה זו ,  הרבה לפני שהפך לפצוע כרוני ושבר את שיאי המשקל של עצמו .  גם בתקופות השיא המועטות שלו ,  קארי היה סנטר כבד מדי ללא זריזות רגליים או יכולת להתרומם טיפה מהפרקט בשביל לחסום זריקות .  אריק דאמפייר הוא דוגמה מושמצת מסוג אחר ,  כסנטר עם נוכחות הגנתית מרתיעה ,  שבניגוד לפרקינס מבוסטון לא השיג ליטוש התקפי מינימלי בשביל להעניש דאבל טים על נוביצקי .
 קטגוריה הפוכה לגמרי מהקודמת .  מדובר בסנטרים ארוכים ,  דקים ואתלטים .  האב הרוחני כאן הוא מרכוס קמבי ,  השם החם הוא ג'ואקים נואה ולפני כמה שנים זה היה טייסון צ'נדלר ,  שמאז סבל מפציעות אבל עושה סימנים של קאמבק העונה .  פציעות הן אכן מקור לדאגה גם לסנטרים מקטגוריה זו ,  פחות בגלל המשקל שמועמס על ברכיהם ,  אלא משום שמבנה גופם נוטה להיות שברירי  קמבי ,  צ'נדלר ואנדריס בידרינס הם דוגמאות טובות לכך .  
עוד מכנה כללי ומשותף זה חוסר ליטוש התקפי ,  שלצד היעדר הפיזיות בצבע ,  מצמיד לרוב השרוכים את שם התואר  " נגרים ".  חלקם יכולים לקלוע בפיק אנד רול  ( צ'נדלר ובידרינס )  ,  חלקם משכללים את הרפרטואר ההתקפי מחצי מרחק  ( קמבי ,  נואה וג'בייל מגי המשתפר )  .  בהגנה הם חוסמי זריקות מצוינים ,  אבל חלקם נרתעים ממגע  ( קמבי )  ,  חסרי יסודות  ( בידרינס ומגי )  או שרק רזים מדי  ( נואה ,  עדיין )  .  לשחק בעמדת הפאוור פורוורד על בסיס קבוע זו פשוט לא אופציה עבורם ,  לאור מוגבלותם בהתקפה .
 את קטגוריית המוכשרים-מגוונים מובילים טים דאנקן ופאו גאסול ,  אומנם פורוורד-סנטרים אבל מספיק גדולים ומרתיעים בצבע .  השניים מסוגלים לספק נקודות מבפנים ומבחוץ ,  מוסרים נהדר ובאופן כללי ,  פשוט שחקני כדורסל מעולים בגוף של 2.10+ מטר .  אנדרו בוגוט פחות דומיננטי ונייד לעומתם ומאידך ,  מאסיבי ופיזי יותר .  
מקום של כבוד עבר ברשימה מקבל בראד מילר ,  שבמשך העשור הקודם והשחון התמקם ברשימה של חמשת הסנטרים הטובים בליגה ,  כל עוד שיחק בסקרמנטו של ריק אדלמן .  הרחק במורד הרשימה ובכל זאת מתחיל לספק קבלות העונה ,  נמצא את דארקו מיליצ'יץ' שמבחינה התקפית הוא פשוט שחקן חוץ בגוף של סנטר ,  עם כישורים לא מלוטשים אבל יכולת חסימה מרשימה .  דטרויט פיסטונס ,  שבזבזה עליו את הבחירה השנייה בדראפט 2003 ,  מקווה שהרוקי גרג מונרו יהיה בין הפנים החדשות בקטגוריה זו ,  למשך העשור הקרוב .
 בין הקטגוריה האחרונה לקטגוריית הנפילים ,  אפשר למקם כמה סנטרים שטרם צוינו :  ברוק לופז ,  כריס קיימן ,  מהמט אוקור ועד לאחרונה גם זירדונאס אילגאוסקס .  סנטרים גדולי מימדים ,  חלקם ניידים יותר וחלקם פחות ,  שומרים מוצלחים יותר ופחות ,  עם כישרון התקפי בלתי מבוטל אבל סגנון משחק קצת מתודי ואפור .  
אם ברשימת הסנטרים הגדולים משנות התשעים ריק סמיתס היה השם הכי פחות מרשים ,  אז ניתן לומר בביטחון מסוים כי הסנטרים הללו היו מתמקמים איפשהו ברמה שלו .  אוקלהומה תשמח אם הרוקי קול אולדריץ' יתמקם בקטגוריה זו ,  אפשר מתחת לברוק לופז אבל הרבה מעל סיפור אכזבה כדוגמת ספנסר הוז .  
לא נתעכב על קטגוריית הנגרים האפורים  נאזי מוחמד ,  ברנדן הייווד ,  סמואל דלמבר ואחרים  מי מהם שעדיין לא מחליף ,  פותח בחמישייה כתוצאה מברירת מחדל .  נקנח בקטגוריה האחרונה ונראה שאפילו מתוכה ,  קשה למצוא סנטר שמשתווה לרשימת העלית של שנות התשעים ולפני כן .
 בעיקר הסנטרים שהזכרנו בתחילת הכתבה .  יאו מינג הוא נפיל בגובה 2.26 מטר ,  עם תנועת רגליים זריזה ,  ידיים רכות וטווח קליעה רחב .  רחוק מלהיות שיא הפיזיות ועדיין נוכחות חוסמת ומרתיעה בצבע .  גרג אודן היה אמור להיות החומה הכי מאסיבית בליגה .  מספיק נייד ואתלטי לפני כל ניתוחי הברכיים ,  בשביל להיות השילוב הכי דומיננטי בצבע משני צדי הפרקט  ( נזקק לליטוש נוסף בהתקפה אך נקודת הפתיחה שלו היתה טובה משל דווייט הווארד )  .  
אנדרו ביינום הוא שילוב של גודל ,  כוח ואתלטיות ,  זרועות ארוכות וקואורדינציה נדירה לקליטת מסירות בצבע .  כל השלושה כאמור ,  מוכרעים ע"י פציעות ,  מי יותר ומי פחות .  הפריק היחיד שלא רק שומר על בריאות ,  אלא ממש אחד מאנשי הברזל בליגה ,  הוא כמובן דוויט הווארד .  
בניגוד להערכות ,  סופרמן עדיין מצליח לשפר את יכולותיו בהתקפה .  הנקודות שלו מגיעות פחות מדאנקים ,  ויותר משיפור המהלכים בצבע  ( עלייה מ-6.6 נקודות מטווח קרוב ל-8.3 )  ובמיוחד הקליעה מחצי מרחק :  13% בלבד מזריקותיו אשתקד היו ג'אמפ שוטס ,  שנקלעו בדיוק של 25% והסתכמו ב- 0.7 נקודות למשחק ;  העונה מדובר ב-32% מהזריקות ,  שנקלעות בדיוק של 46% ומספקות 3.8 נקודות למשחק .  
הווארד לעולם לא יהיה מגוון ומוכשר בהתקפה בדומה לסנטרים כמו האקים אולג'ואן ודייויד רובינסון ,  הוא גם עדיין לא ברמה של שאקיל .  אפילו בהגנה ,  שם הוא משמש כנוכחות חוסמת ,  מרתיעה ונשק יעיל לעצירת פיק אנד רול ,  הווארד יצטרך לשפר אספקטים בשמירת אחד על אחד שלו ,  כדי להגיע לרמה של מוטומבו ומורנינג .  אבל הוא בקלות הסנטר המוביל בליגה והיחיד שניתן למקם בין השמות הגדולים משנות התשעים  ( אז דאנקן ופאו היו נשארים פאוור-פורוורדים )  .
 שני פריקים צעירים עם נתוני פתיחה מורכבים הם האשים תאביט ודמרקוס קאזינס .  תאביט מתנשא לגובה 2.21 מטר ובעל מוטת זרועות ארוכה ,  אבל בניגוד לאטריות עבר כמו שון בראדלי ,  יש לתאביט מספיק מאסה התחלתית לפתח הלאה .  הוא גם נייד ומסוגל לרוץ במגרש הפתוח ,  וכאן בערך מסתיימים היתרונות שלו .  יסודות הגנתיים לקויים ומוגבלות בהתקפה ,  הופכים אותו לפרויקט ארוך טווח .  
לעומתו ,  קאזינס מחזיק בכל הכישרון ההתקפי שניתן לבקש :  שילוב נדיר של מאסה ,  זריזות ,  ידיים רכות וטווח קליעה שנמתח עד קשת השלוש .  בניגוד לאדי קארי ,  יש לו מוטת זרועות ארוכה ויכולת להגן על הצבע בצורה יעילה ,  אם רק ישקיע מאמץ ולמידה בהגנה .  בדומה לקארי ,  יש לו נטייה לעודף משקל ואופי בעייתי למדי .
 מה שהסקירה הזאת מלמדת אותנו ,  זה שעמדת הסנטר נמצאת כיום במצב עדיף מכפי שהיה מתחילת עד אמצע העשור הקודם  במקום הדומיננטיות של שאק והאפרוריות של כל השאר ,  יש את הווארד בראש הרשימה אבל בהמשכה לא חסרים שמות אטרקטיביים .  מצד שני ,  אין אחידות בין מגוון הסנטרים בליגה והמכנה הכי משותף שלהם זה שכמעט אף סנטר בליגה אינו מוביל קבוצה .  חזרה לתור הזהב של עמדת הסנטר עדיין לא מסתמנת באופק ,  בין היתר בגלל שאודן וביינום לא מקיימים את התרחיש המיוחל מלפני כמה שנים ,  של התמודדויות ענקים חוזרות ונשנות במעמד גמר המערב .  במקום זאת מאצ'-אפים כמו דרק רוז מול רייג'ון רונדו מסתמנים כתרחישים סבירים ואף מרתקים יותר בפלייאוף הקרוב והלאה .  
האם ה-NBA בדרך לתקופה שבה עמדת הרכז תיחשב לקריטית יותר מזו של הסנטר ?  ובכן ,  נדמה שזה כך כבר שנים .  האם המרדף אחר רכזי על צעירים יוביל להתעלמות מסנטרים פוטנציאליים ?  התחלנו בקלישאה ונסיים באחרת , " בלי סנטר משמעותי אי אפשר לקחת אליפות ". 
מבחינת האלופות משני העשורים האחרונים ,  בולטים מיד שמותיהם של שאקיל אוניל ,  האקים אולג'ואן ,  גאסול וביינום ,  דאנקן ורובינסון .  אומנם דאנקן לקח אליפויות גם לצד הסנטרים נאזי מוחמד וראשו נסטרוביץ' ,  אבל תיפקד כסנטר בהרכב רגעי הקלאץ' לצד רוברט הורי .  שמותיהם של בן וואלאס וקנדריק פרקינס בולטים מבחינת היעדר תפוקה משמעותית בהתקפה ,  אבל קבוצות רבות שהגיעו עד לבאר ואפילו פחות מכך ,  היו שמחות לנוכחות ההגנתית של כל אחד מהם .  מספיק לראות עד כמה חסרונו של פרקינס במשחק 7 של הגמר האחרון ,  תרם לעובדה שהלייקרס קטפו 23 ריבאונדים בהתקפה .  
אתם כבר יודעים מי האלופה היחידה שעשתה זאת  ויותר פעמים מהאחרות - עם סנטרים מגודלים וקשוחים ,  לא יותר מזה ,  כאלה שנופלים כמעט מכול סנטר שהוזכר בסקירה זו :  שיקגו של ג'ורדן ,  פיפן ופיל ג'קסון .  חדשות רעות עבור לברון ,  ווייד ,  בוש וספולסטורה ,  שעדיין רחוקים מלהיות באותה שורה עם שלושת השמות הקודמים .
 
עמדת מפתח :  אפשר לקחת אליפות NBA בלי סנטר ? 
הפריחה שלם פול ורוז ,  ובחירת וול וטרנר בדראפט ,  גרמה למתי ברסקי לתהות האם עמדת הסנטר עדיין רלוונטית במירוץ לאליפות

