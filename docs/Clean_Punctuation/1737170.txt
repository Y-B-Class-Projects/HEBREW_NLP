וויקליף ז'אן אושפז לאחר שהתלונן על מתח ותשישות 
המוזיקאי ,  שנאלץ לוותר על ריצה לתפקיד נשיא האיטי ,  נלקח לבית החולים לאחר שהתלונן כי אינו חש בטוב .  נציגתו : " הוא מתכנן לקחת דברים בקלות ולהשתחרר בעוד כשבוע "
 וויקליף ז'אן הובהל היום  ( שלישי )  לבית החולים בניו יורק לאחר שהתלונן על  " מתח ותשישות ",  כך מדווחות סוכנויות הידיעות .  דוברת מטעם ז'אן הודיעה על מצבו הבריאותי לתקשורת ,  שתורץ במתח הרב שצבר ז'אן בעקבות כישלון המירוץ לנשיאות האיטי ,  מירוץ בו נפסל ז'אן מלהשתתף .  
כזכור ,  ז'אן העמיד את עצמו לבחירה ,  אולם ועדת הבחירות במדינה קבעה כי המוזיקאי ,  חבר הפוג'יז לשעבר ,  אינו עומד בקריטריונים הנדרשים על פי חוק ,  שכן הוא לא גר במדינה חמש שנים ברציפות .  ז'אן ,  שטען כי מעמדו הוסדר בעבר ,  קיבל את ההחלטה ותכנן להוציא אלבום חדש . 
" הוא מתכנן לקחת דברים בקלות ",  אמרה נציגתו . " הוא ישתחרר מבית החולים בעוד כשבוע ".  

וויקליף ז'אן אושפז לאחר שהתלונן על מתח ותשישות 
המוזיקאי ,  שנאלץ לוותר על ריצה לתפקיד נשיא האיטי ,  נלקח לבית החולים לאחר שהתלונן כי אינו חש בטוב .  נציגתו : " הוא מתכנן לקחת דברים בקלות ולהשתחרר בעוד כשבוע "
 
