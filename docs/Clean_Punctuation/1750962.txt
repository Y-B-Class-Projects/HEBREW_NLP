ליבר טאוור המקדמת בניית מגדל בנווה צדק :  העתירה נגדינו פגעה בשיווק הפרויקט בעשרות מ' ש'
כך כתבה ליבר טאוור לעמותת תושבים הפועלת למען שכונת נווה צדק ;  הקבוצה מאיימת כי תפעל נגד העותרים
עתירה שהוגשה נגד קבוצת ליבר טאוור המתכננת בניית מגדל מגורים בלב שכונת נווה צדק פגעה בשיווק הפרויקט בהיקף של עשרות מיליוני שקלים ,  כך עולה ממכתב שהעביר בא כוחה של הקבוצה עו"ד אלי וילצ'יק ממשרד כהן וילצ'יק קמחי ושות ." העתירה הביאה לנזק ממשי למרשתי  ( קבוצת ליבר טאוור ,  רנ"ה )  של הוצאות משפטיות ואחרות של כ-300 אלף שקל .  העתירה הוגשה ללא מעמד או עילה ותוך שיהוי ניכר הביאה לפגיעה מיידית בשיווק הפרויקט ונזק מיידי הנאמד בעשרות מיליוני שקלים ",  כתב וילצ'יק . " מפאת דחיית מימוש האופציה נאלצת מרשתי להתמודד עם קשיי ליווי פיננסי של הפרויקט וכן מהפסד מיידי של ריבית בסך של עשרות אלפי שקלים ". מגדל ליבר ,  מתוכנן על ידי קבוצת ליבר טאוור שבשליטת משה גבריאל וחברת לני נווה צדק בבעלותו של אמיר חן .  המגדל ייבנה על מגרש בשטח של כ-6 דונם והוא נמצא במתחם המסילה בין הרחובות פינס ודרך יפו ,  דרומית לשכונת נווה צדק וסמוך למגדל נחושתן.את הקרקע רכשו היזמים תמורת 17 מיליון דולר משטראוס עלית ומהאחים עופר .  הקמת המגדל אושרה בוועדה המקומית לפני כשנה ,  ולפי התכנון הוא יתנשא לגובה של 100 מטר .  במגדל ייבנו 29 קומות ,  ויהיה בו עירוב שימושים למגורים ומשרדים.ממכתב התגובה שהגישה קבוצת ליבר טאוור לעותרים עולה כי החברה חתמה על הסכם אופציה להקמת המגדל בהיקף של כ-7 מיליון שקל ובהתאם להסכם האופציה היה על הקבוצה לממשה תוך שלושה חודשים או להאריך את הסכם האופציה בהיקף של כ-3 מיליון שקל ." עסקת האופציה דווחה בהרחבה במסגרת דיווחים חברות ציבוריות והן בעיתונות הכתובה ובאינטרנט .  בעקבות הגשת העתירה ,  שהינה עתירה משוללת יסוד ,  נאלצה מרשתי להאריך את האופציה תוך שנגרם לה נזק ישיר מיידי של 3 מיליון שקל ". בתוך כך מבקשת החברה מבא כוחה של העמותה להסיר את העתירה ולא בכוונתה לאמוד את נזקיה ולהגיש תביעה אישית נגד כל אחד מהעותרים . " בכוונת מרשי לאמוד את נזיקה ,  ולפעול נגד מרשתך וכל אחד מיחידהד באופן אישי על מנת להיפרע מכל נזק שנגרם ועוד ייגרם לה בגין הליך הסרק שנקטתם ". עו"ד און צוק מסר בתגובה , " שליחת המכתבים מהווה עבירה על תקנות האתיקה ,  חדירה לפרטיות ,  וכן הטרדה ואיומים כלפי העמותה וחבריה הפועלים בהתנדבות למען מטרות ציבוריות הנוגעות לכלל תושבי תל אביב-יפו ". 

ליבר טאוור המקדמת בניית מגדל בנווה צדק :  העתירה נגדינו פגעה בשיווק הפרויקט בעשרות מ' ש'
כך כתבה ליבר טאוור לעמותת תושבים הפועלת למען שכונת נווה צדק ;  הקבוצה מאיימת כי תפעל נגד העותרים

