מכת פציעות ממכבי חיפה 
סגנית האלופה ביטלה משחק אימון נגד עירוני רמת גן בגלל שלושה שחקנים מושבתים .  ההחלטה לגבי החיזוק נדחתה 
אנשי קבוצת הכדורסל של מכבי חיפה הודיעו אתמול  ( שני )  לעירוני רמת גן שמשחק האימון שהיה אמור להיערך בין הקבוצות הערב בוטל בעקבות ריבוי היעדרויות בסגל של אבי אשכנזי .  אחד השחקנים המושבתים הוא דבון ג'פרסון ,  שנפצע באימון השני מאז החזרה מהפגרה בקרסולו ומאז לא חזר להתאמן ,  הוא גם בספק גדול למשחק מול אשקלון ביום ראשון .  בן סטרונג שבר את אפו שלשום לאחר שספג מהלומה תוך כדי אימון מריצ'רד רובי ,  ודרור חג'ג' סובל משפעת .  
בחיפה החליטו במהלך הפגרה להמתין בשלב זה עם אופציית החיזוק ,  כשהעמדה המדוברת ביותר היא הסנטר אותה מאיישים נכון להיום עידו קוז'יקרו ,  בן סטרונג וג'רמי טיילר .  לפי המסתמן ,  בחיפה ימתינו עד לאחר המשחק מול מכבי תל אביב בפתיחת הסיבוב השני ולאחר מכן ייקבלו החלטה האם החיזוק הכרחי .  

מכת פציעות ממכבי חיפה 
סגנית האלופה ביטלה משחק אימון נגד עירוני רמת גן בגלל שלושה שחקנים מושבתים .  ההחלטה לגבי החיזוק נדחתה 

