עסקת שליט : " ישראל משחקת במקום להחליט "
 בכיר חמאס מחמוד א-זהאר אישר בראיון ל"דר שפיגל "  כי פרש מניהול המו"מ לגיבוש עסקת חילופין עם ישראל .  הוא הביע אכזבה מהקיפאון והצהיר : " איני מוכן עוד להמשיך במשחק הילדים של הישראלים "
 בכיר חמאס מחמוד א-זהאר אישר בראיון למגזין הגרמני  " דר שפיגל "  כי פרש מצוות המשא ומתן לגיבוש עסקת חילופי שבויים בין ישראל לחמאס .  בראיון שהתפרסם היום  ( שבת )  הביע א-זהאר אכזבה מחוסר הנכונות של ישראל לקבל את ההחלטות הדרושות לביצוע העסקה ואמר : " איני מוכן עוד להמשיך במשחק הילדים של הישראלים ". 
א-זהאר סיפר בראיון כי בערב חג המולד גיבש המתווך הגרמני טיוטת הסכם מוכנה לחתימה . " יצאתי לשכנע את דמשק ",  אמר , " ובסוף המסע הארוך הצלחתי בכך .  כאשר נתניהו הביא את ההסכם לאישור הקבינט ,  סבלתי מכך מאוד בתוך חמאס ".  
מוקדם יותר הכחיש חמאס דיווח של עיתון  " הארץ ",  לפיו א-זהאר פרש כבר לפני שבועיים מצוות המשא ומתן ,  והגדיר אותו כ"שקרי לחלוטין ".  לפי העיתון ,  א-זאהר פרש מהצוות בעקבות החרפת המחלוקת בינו לבין ראש הלשכה המדינית של חמאס ,  חאלד משעל ,  היושב בדמשק ,  סביב סוגייה זו .  א-זאהר הוביל את הקו המתון בקרב בכירי החמאס ,  שביקש להגיע לפשרה מול ישראל ,  בעוד משעל ומפקד הזרוע הצבאית של חמאס ,  אחמד אל-ג'עברי ,  סירבו להתפשר .
 בתוך כך ,  דובר הזרוע הצבאית של חמאס אבו עוביידה אמר היום כי עד כה לא הושגה התקדמות של ממש בפרשת שליט ולא הושג הישג שאפשר לדווח עליו לציבור הפלסטיני .  בראיון לערוץ הטלוויזיה של אירן בערבית אל-עלאם הוסיף אבו עוביידה כי גורם הזמן לא יגרום לחמאס לוותר על תנאיו בפרשה .
 
עסקת שליט : " ישראל משחקת במקום להחליט "
 בכיר חמאס מחמוד א-זהאר אישר בראיון ל"דר שפיגל "  כי פרש מניהול המו"מ לגיבוש עסקת חילופין עם ישראל .  הוא הביע אכזבה מהקיפאון והצהיר : " איני מוכן עוד להמשיך במשחק הילדים של הישראלים "
 
