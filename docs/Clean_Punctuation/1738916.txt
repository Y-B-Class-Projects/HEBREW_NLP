במקרה של אזעקת אמת - היכנסו לפייסבוק 
בלעדי תוכנית חדשה של פיקוד העורף תגביר את השימוש ברשת החברתית לעדכוני אזרחים
 >  >  פיקוד העורף בונה תוכנית שלפיה במלחמה הבאה ,  אם וכאשר תתרחש ,  יעודכנו האזרחים באמצעות פייסבוק - כך נודע ל-themarker .  רמ"ח אוכלוסייה בפיקוד העורף ,  אל"מ חיליק סופר ,  אישר את הדברים .  לדבריו  " עד כה פעלנו בתקופת חירום בעיקר באמצעות הטלוויזיה והרדיו .  כעת ברור שפייסבוק תופס תאוצה ונהפך לגורם מאוד משמעותי בקרב האוכלוסייה ולאמצעי תקשורת מרכזי ,  לא רק בקרב צעירים אלא גם בקרב מבוגרים ".  לדבריו ,  המטרה בפתיחת דף פיקוד העורף בפייסבוק ,  ויצירת נוכחות ברשת החברתית היא לעדכן את העורף הן בשעת רגיעה והן בשעת חירום . " בשעת חירום אנשים רבים פונים לאינטרנט לקבלת מידע .  אם יפלו טילים בעורף אנחנו נעביר גם באמצעות פייסבוק את המידע הרלוונטי ".  מנתוני פיקוד העורף עולה כי בשעת רגיעה מקבל פיקוד העורף בממוצע כ-400 פניות בחודש למרכז המידע הטלפוני ,  ועוד כ-100 פניות לאתר פיקוד העורף באינטרנט ,  רובן ככולן עוסקות בשאלות של אזרחים על המקלטים שלהם ,  ועל קבלת או מסירת ערכות מגן .  ההערכות הן שחלק גדול מהפניות האלה יעברו לפייסבוק לאחר שתיווצר שם קבוצה מספיק גדולה .  עם זאת ,  לדברי סופר ,  בפיקוד העורף יש גם שיקולים נגד הקמת קבוצה כזו : " בקבוצה כזו אפשר לכתוב בצורה פומבית נגד פיקוד העורף ,  לכתוב אישית נגד אלוף הפיקוד או לייצר נזק תדמיתי .  אך אני מעריך שההחלטה שתתקבל בסופו של דבר תהיה בעד הפיכת הדף שלנו בפייסבוק למוקד מרכזי ".  אם וכאשר יצליח פיקוד העורף לייצר נוכחות משמעותית בפייסבוק ,  יהיה זה מקרה מבחן עולמי למצב שבו הצבא הופך את פייסבוק לזרוע תקשורת מרכזית עם האזרחים ,  לצד הטלוויזיה והרדיו .  סנונית ראשונה של נוכחות פיקוד העורף בפייסבוק ניתן יהיה לראות כבר בימים הקרובים ,  לאחר שיעלה קמפיין היערכות לשעת חירום .  את הקמפיין ,  שיצר משרד הפרסום ציבלין ,  תוביל תיקי דיין .  לצורך הקמפיין תנוהל הקבוצה באמצעות אנשי הפרסום ,  אך לדברי סופר בעתיד תנוהל הקבוצה ככל הנראה על ידי פיקוד העורף עצמו .
 
במקרה של אזעקת אמת - היכנסו לפייסבוק 
בלעדי תוכנית חדשה של פיקוד העורף תגביר את השימוש ברשת החברתית לעדכוני אזרחים

