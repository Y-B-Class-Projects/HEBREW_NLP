בנק ישראל :  תנודתיות שער החליפין של הדולר נחלשה בפברואר ;  נפח המסחר הסתכם ב-92 מיליארד דולר
חלקם היחסי של תושבי חוץ בנפח המסחר עלה בפברואר ל-63%
במהלך חודש פברואר נחלש השקל מול הדולר בשיעור של כ-1.9% ,  זאת במקביל להתחזקותו של הדולר מול הליש"ט והאירו בשיעורים של כ-4.9% וכ-1.7% בהתאמה .  מול האירו תוסף השקל בשיעור של כ-1% ומול השער החליפין הנומינלי האפקטיבי ,  המייצג את השינוי בשקל מול שותפות הסחר העיקריות של ישראל ,  פוחת השקל בשיעור של כ-0.6% ,  כך עולה מנתונים שמפרסם הבוקר בנק ישראל .  סטיית התקן של השינוי בשער החליפין - המייצגת את התנודתיות בפועל בשער החליפין - עמדה בחודש פברואר על רמה של כ-5.5% ,  נמוך במעט מרמות של כ-6% בינואר 2010 ובדצמבר 2009 .  סטיית התקן הגלומה במסחר באופציות על שקל-דולר מעבר לדלפק - המייצגת את התנודתיות הצפויה בשער החליפין ,  עמדה בחודש פברואר על רמה ממוצעת של כ-8% ,  בהשוואה לרמה ממוצעת של כ-9% בינואר .  לשם השוואה ,  סטיות התקן הגלומות באופציות על מט"ח בשווקים המתעוררים ובשווקים המפותחים עמדו בפברואר על רמות ממוצעות של כ-13.5% וכ-12.3% ,  בהתאמה.נפח המסחר הכולל במטבע חוץ בחודש פברואר הסתכם בכ-92 מיליארד דולר ,  גבוה מהממוצע חודשי במהלך שנת 2009  ( כ-87 מיליארד דולר )  .  בתוך כך ,  נפח המסחר בעסקות המרה הסתכם בחודש פברואר בכ-30 מיליארד דולר ,  בהשוואה לכ-37 מיליארד דולר בחודש ינואר - חלקם של המוסדות הפיננסיים הזרים בפעילות זו הסתכם בכ-12 מיליארד דולר .  בנק ישראל רכש במהלך חודש פברואר כ-200 מיליון דולר.נפח המסחר באופציות למט"ח מעבר לדלפק  ( אופציות שלא נסחרות בבורסה לני"ע )  הסתכם בחודש פברואר בכ-11 מיליארד דולר - חלקם של המוסדות הפיננסיים הזרים בפעילות זו עמד על כ-5 מיליארד דולר ,  בדומה לינואר .  נפח המסחר בעסקות החלף בחודש פברואר הסתכם בכ-51 מיליארד דולר ,  בהשוואה לממוצע חודשי של כ-40 מיליארד דולר במהלך שנת 2009.חלקם היחסי של תושבי חוץ בנפח המסחר הכולל  ( עסקות המרה ,  עסקות באופציות ועסקות החלף )  עלה בחודש פברואר לרמה של כ-63% ,  בהשוואה ל-60% בחודש ינואר ולכ-56% בדצמבר 2009 .
 
בנק ישראל :  תנודתיות שער החליפין של הדולר נחלשה בפברואר ;  נפח המסחר הסתכם ב-92 מיליארד דולר
חלקם היחסי של תושבי חוץ בנפח המסחר עלה בפברואר ל-63%

