כלל פיננסים ברוקרא'ז לכיל :  פוטאש מספקת תחזית רווח מאכזבת ל-2010
הכותרת בדוחות  :  תחזית EPS של 4-5 דולר למניה ל-2010 ,  עמוק מתחת לקונצנזוס האנליסטים ל-EPS של 5.9 דולר
ברבעון הרביעי מכרה החברה 1.1 מ' טונות אשלג ,  מעט גבוה ממכירות של 1.0 מיליון טונות ברבעון השלישי .  עם זאת ,  שחיקת המחירים הובילה לירידה במרווח התפעולי בסקטור האשלג שעמד על 50% בלבד ברבעון הנוכחי בהשוואה למרווח של 59.4% ברבעון השלישי.גם מגזר הפוספט מציג שחיקה במרווח התפעולי שעמד על 8.3% ברבעון הנוכחי בהשוואה ל-12.4% ברבעון המקביל .  עם זאת ,  יש לצפות לשיפור במרווחים בשוק הפוספט עם העלייה במחירים בשבועות האחרונים.בתחזית קדימה החברה שוב חוזרת על תחזיתה למכירות גלובליות של 50 מיליון טונות אשלג ב-2010.בחלוקה אזורית ,  החברה מעריכה עסקים כרגיל בהודו ובברזיל בכך הנוגע לצריכת אשלג .  שתי מדינות אלו צפויות לצרוך 5.5-6 מיליון טונות ב-2010 אליבא דפוטאש.לעומת זאת ,  החברה מעריכה כי סין תתייצב על רכישות של 4.5-5 מיליון טונות אשלג בלבד ב-2010 ,  כמחצית מהזמנות השיא שלה ב-2007.דומה כי צפון אמריקה מסתמן כשוק אשלג חזק אף הוא ,  ופוטאש טורחת לציין כי ספר ההזמנות שלה מלא באזור זה לתחילת 2010.עם זאת ,  פוטאש צופה כי מכירות האשלג שלה יסתכמו ב-7-8 מיליון טונות בלבד ב-2010 ,  לעומת כושר ייצור של 11.5 מיליון טונות.עם ניצולת ייצור שכזו ורמות מלאי גבוהות יחסית החברה תתקשה לעלות על מסלול העלאת מחירים באשלג ב-2010.אבירן רביבו ,  אנליסט כלל פיננסים ברוקראז' : " להערכתנו ,  זהו הנתון העומד מאחורי תחזית הרווח הנמוכה של החברה ל-2010 ". "מה נאמר ,  לפי תחזיתה הנוכחית נסחרת פוטאש במכפיל של 24-25 על 2010 .  זול זה לא ",  מסכם רביבו .
 
כלל פיננסים ברוקרא'ז לכיל :  פוטאש מספקת תחזית רווח מאכזבת ל-2010
הכותרת בדוחות  :  תחזית EPS של 4-5 דולר למניה ל-2010 ,  עמוק מתחת לקונצנזוס האנליסטים ל-EPS של 5.9 דולר

