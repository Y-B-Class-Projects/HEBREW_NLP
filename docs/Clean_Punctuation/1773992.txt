האופק השלילי של חברות המדרוג
המעברים של החברות הגדולות בין שתי חברות המדרוג בישראל צריכים לעורר דאגה ?  דפנה פפר חושבת שרשות ני"ע צריכה לקבוע כללים זהים לחברות הדירוג ,  או לפחות לעודד כניסתה של חברה נוספת
לפני יותר מחודש עברו רשת רבוע כחול ואריסון אחזקות  ( השולטת בבנק הפועלים ובשיכון ובינוי )  מחברת הדירוג  " מעלות ",  לחברת  " מדרוג ".  בעקבות המעבר קיבלו החברות דירוג טוב יותר ,  המעניק תנאי ריבית טובים יותר לחברות בגיוסי הון .  מדובר בתנאי מימון טובים ששווים חסכון כספי ניכר .  בדירוג החדש החוב של החברות קיבל דרגת ביטחון גבוהה מקודמותיה דבר שהוריד את עלות האשראי וחסך לחברות עשרות מיליוני שקלים במימון .
 לכאורה המעבר בין חברות הדירוג לגיטימי .  מוזר שחברת דירוג אחת עובדת על פי קריטריונים שונים מחברתה .  בכלכלה כמו בכלכלה נתונים ומספרים אבסולוטיים לא ניתנים לפרשנות שונה ותודו שזה תמוה .  מבנה חברה ,  מוטת שליטה ,  הון עצמי ,  התחייבויות ,  כספים ,  שווי נכסים אינם פיונים במשחק כלכלי .  חייב להיות מדובר בנתונים זהים מבחינת המדרג ולא היא להפתעתנו .
 חברות הדירוג נותנות למשקיעים כלים באמצעות חוות דעת על מצבה הפיננסי של החברה המדורגת ומידת הסיכון בהשקעה .  ברור שאם יש סיכון והוא לא נחשף כראוי ע"י המדרגים המשקיעים יקלעו לסיכון מיותר לאחר שירכשו ניירות ערך מדורגים .
 משפט תזכורת :  במפולת 2008 בבורסה בת"א וגם בשנים 2009-2010 ,  גילו בדיעבד חברות הדירוג שקרקעות ברומניה או אוקראינה איבדו מערכם .  כך ,  בתוך זמן קצר צללו ניירות הערך רבים מדירוג A1 ל-BBB  " עם אופק שלילי ",  מונח חביב אצל המדרגים .  האופק השלילי גרם לחיתוך חד בשערי ניירות ערך רבים ולהפסדים כבדים לציבור המשקיעים שנתן אמון במדרגים והתעורר להפסדי עתק מקרקעות שיעודן הסופי היה גידול סלק ולא הקמת דירות .
 אם ניקח דימוי מעולם הכדורגל ,  הרי שחברות הדירוג אמורות להיות שופט ראשי ולא קוון בעל ראייה מוגבלת יחסית של קוו האורך בעיקר .  למרבה הפלא נדמה שחברות הדירוג משחקות ,  לעיתים רבות ,  את תפקיד הקוון ודגל האופסייד  נבדל מתרומם זמן רב אחרי ששווי הנדל"ן צלל .  מעקב תקופתי הרי לא קיים כי לא משלמים עבורו ולכן אין עדכוני שווי תקופתיים .  בעיה למשקיעים .
 הציבור כאמור הוא הנפגע העיקרי במיוחד שהדירוג לפיו דורגו חברות אינו זהה ובוודאי אינו ברור לציבור .  דבר אחד ברור  מדרוג ומעלות מקבלות שכר יפה תמורת הדירוג כאשר הדירוג של אותה חברה שונה ממדרג למדרג .
 בישראל פועלות שתי חברות דירוג בלבד ולכן התחרות עצמה מתבטאת בפועל באיכות ועלות השירות .  ליתר דיוק במתן דירוג טוב יותר לחוב ולמצב החייבת .  לא ממש תחרות אמיתית . " התחרות "  עוזרת לחברות המנפיקות  נשלם פחות ואולי נזכה לדרוג נוח יותר .
 עלו וצצו רעיונות שונים לפתרון הבעיה ואולם אף אחד מהם לא יושם .  מכאן עולה הצורך שרשות ניירות ערך אשר באחרונה החלה לאכוף כללים להערכות שווי בארץ ובחו"ל בעיקר של נדל"ן ,  יכולה וצריכה לקבוע כללים גם בתחום הדירוג .  הרשות פועלת להרחבת האכיפה בתחומים רבים בשוק ההון .  רצוי לאמץ את שיטת הדירוג המקצועית יותר המקובלת בוול סטריט ובחלק ממדינות המערב .  בוול סטריט שבע חברות העוסקות בדירוג ניירות ערך ולא שתיים .  
הרשות צריכה לקבל הסבר מפורט ממדרגת א' מדוע העניקה דירוג טוב יותר לחברה מסוימת מכפי שהעניקה מדרגת ב' ?  הרשות יכולה לאכוף כללי דירוג אחידים  זהים בתחומים מגוונים ולפעול על פי מודלים כלכליים זהים בביצוע הערכות שווי .  הרשות יכולה לקרוא לאיפוק בהערכת סעיף  " הכנסות עתידיות "  שנע כמשושבת בין מדרגים ומעוות מציאות .  התחרות אם כן צריכה להיות רק בתחום אחד  עלות הדירוג .  על בסיס כללי דרוג זהים לחלוטין .
 הרשות יכולה לעודד הקמת חברת דירוג שלישית ואז אולי תיווצר תחרות אמיתית יותר בשוק ההון .  אפשר גם לדרוש מהחברות לממן מעקב תקופתי ,  חצי שנתי ,  כדי שתמונת השווי תעודכן כראוי.רשות ניירות ערך מוזמנת להיכנס לוואקום הדירוג מהר ככל שאפשר לתועלת המשקיעים .
  * ד"ר דפנה פפר ,  מרצה בתוכנית MBA של המרכז ללימודים אקדמיים אור יהודה

האופק השלילי של חברות המדרוג
המעברים של החברות הגדולות בין שתי חברות המדרוג בישראל צריכים לעורר דאגה ?  דפנה פפר חושבת שרשות ני"ע צריכה לקבוע כללים זהים לחברות הדירוג ,  או לפחות לעודד כניסתה של חברה נוספת

