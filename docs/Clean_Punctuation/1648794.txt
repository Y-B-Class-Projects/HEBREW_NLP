מדד אמון הצרכנים של בנק הפועלים עלה בפברואר ;  יציבות באווירת הקניות ובמדד למצב השוטף
מדד אמון הצרכנים יציב ברמה גבוהה מאז אוגוסט 2009  בהתאם לצמיחת המשק והעלייה בתעסוקה
מדד אמון הצרכנים של בנק הפועלים ו-tns טלסקר עלה בחודש פברואר ב-1.1 נקודות לרמה של 134.9  ( אפריל 2002=100 )  .  המדד למצב השוטף רשם בפברואר עלייה של 2.9 נקודות ומדד הציפיות רשם ירידה של 0.1 נקודות .  עלייה נרשמה במדד למצב השוטף ויציבות במדד הציפיות וכן נרשמה יציבות באווירת הקניות.כלכלני בנק הפועלים מוסרים כי מדד אמון הצרכנים יציב למעשה ברמה גבוהה מחודש אוגוסט 2009 .  נמשכת המגמה של עלייה במדד למצב השוטף וירידה במדד הציפיות .  כמו כן ניתן לראות שיפור בתפיסת המצב של שוק העבודה .  התייצבות המדד ברמה גבוהה ,  תואמת את התבססות הצמיחה של המשק ובעיקר את הגידול בתעסוקה החל ממחצית שנת 2009 .  ההתאוששות של המשק הישראלי יוצאת דופן ביחס למשקים מפותחים אחרים ,  בעיקר בשל העובדה שגם שוק העבודה היה שותף לה ,  דבר שתרם ליציבות באמון הצרכנים .  בארה"ב חלה בחודש פברואר ירידה חדה של עשר נקודות במדד אמון הצרכנים של הקונפרנס-בורד ,  בין היתר ,  בשל החשש מהמשך איבוד משרות במשק האמריקאי .
 
מדד אמון הצרכנים של בנק הפועלים עלה בפברואר ;  יציבות באווירת הקניות ובמדד למצב השוטף
מדד אמון הצרכנים יציב ברמה גבוהה מאז אוגוסט 2009  בהתאם לצמיחת המשק והעלייה בתעסוקה

