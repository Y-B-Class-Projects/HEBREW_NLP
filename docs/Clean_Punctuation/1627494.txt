780 אלף שקל ל-2.5 חדרים בראשל"צ 
עסקת השבוע
 >  >  זוגות צעירים בדרך כלל מחפשים דירות בשכונות חדשות וצעירות ,  אבל הזוג הצעיר שרכש את הדירה שבתמונה בחר לגור דווקא במרכז ראשון לציון ,  שם האוכלוסייה מבוגרת יותר .  הדירה נמצאת ברחוב יוסף הלוי - סמטה שקטה ללא מוצא במרכז העיר - היא בת 2.5 חדרים ובשטח של 77 מ"ר .  הדירה ישנה וזקוקה לשיפוץ יסודי ,  והגודל שלה מאפשר להפוך אותה לדירת שלושה חדרים .  היא ממוקמת בקומה השנייה בבניין בן ארבע קומות ,  שגילו לפחות 30 שנה .  בבניין יש חניה ,  אך אין מעלית .  בעלת הדירה ,  אישה מבוגרת ,  רצתה למכור את הדירה כדי לעבור לבניין עם מעלית .  היא הציעה אותה למכירה ב-820 אלף שקל ,  ובתוך כמה ימים מכרה אותה לבני הזוג ב-783 אלף שקל . " המשא ומתן היה קל מאוד .  הזוג רצה את הדירה והמוכרת רצתה למכור ,  ולכן הצלחנו להשלים את העסקה במהירות ",  מספר ציון בן חיים ,  זכיין ריליטי אקזיוטיב ומבעלי הרשת .  לדברי בן חיים ,  רחוב יוסף הלוי לא נמצא בשכונה קלאסית של זוגות צעירים ,  אך בכל זאת יש בו גינות ציבוריות ,  והיתרון הגדול שלו הוא המחיר הנמוך באופן יחסי : " במערב החדש נמכרות דירות 3 חדרים ב-1.15-1.2 מיליון שקל ,  ולכן המחיר במרכז העיר מאוד אטרקטיבי ". 

780 אלף שקל ל-2.5 חדרים בראשל"צ 
עסקת השבוע

