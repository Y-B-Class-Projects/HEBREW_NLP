נמאס בכוס
לת"נ נמאס מהכל ,  וגם זה לפעמים מותר .  מזל שקפה מסריק מצליח לחבק גם את מי שאין לו כוח לכלום
לפעמים קצת נמאס לך .  וזה בסדר ,  את יודעת ,  את כבר גדולה מספיק כדי להבין שמותר גם לקרוס מדי פעם .  אבל עדיין ,  יש ספק ,  יש רגשות אשם שמכרסמים ,  שגוערים בך כבר לצאת מהמיטה ולעשות את מה שצריך .  אבל נמאס לך ,  וזה לא ממש בסדר ,  כי יש לך קורת גג ואוכל במקרר כשיש ילדים רעבים וחולי איידס באפריקה .  אבל זה באמת מעייף להמשיך ככה ,  אז נמאס לך ,  נמאס לך לפתוח את המחשב ולגלות כמה מיילים מחכים לך ,  ונמאס לך מהפחד שיום אחד כבר לא יחפשו אותך ,  ונמאס לך ששוב את פוגשת מישהו וזה לא הולך ,  ונמאס שאת לא פוגשת אף אחד ,  ונמאס לך מהתחושה שבסך הכל טוב לך בחיים ,  ולא היית משנה כלום ,  אבל עדיין יש משהו בפנים שמציק ,  ונמאס לך להיות לבד ונמאס לך שכל הזמן מציקים לך ,  ונמאס לך שאת לא יכולה להיות אותה הילדה שאומרת לאמא שהיום היא חולה ושהיא לא רוצה לצאת מהמיטה ,  ונמאס לך שאמא שלך לא אומרת שהיא מאמינה לך ,  למרות שברור לשתיכן שאת לגמרי בסדר ,  פשוט קצת נמאס לך .  
אז החלטתי שנמאס לי ,  ואפילו קיבלתי פתק מאמא שאומר שזה בסדר שנמאס לי ליום אחד ,  והליידי אמרה שאם אני אחליט שנמאס לי ,  אז גם היא תרשה לעצמה להגיד שגם לה נמאס .  וכך מצאנו עצמנו ביום חופש ,  דוהרות לכיכר מסריק .  
התכנון המקורי היה לשבת בתוצרת הארץ ,  אבל כמו תמיד כשאני מתכננת לשבת בתוצרת הארץ ,  בית הקפה הקטנטן הזה מלא .  אז התיישבנו בקפה מסריק שצמוד לו .  מאז שעזבתי את האזור ,  לפני כך וכך שנים ,  לא יצא לי לבקר בו ,  ודי שמחתי על ההזדמנות לראות מה השתנה ,  אם בכלל .  לשמחתי ,  גם מסריק הבין שנמאס לו מכמה דברים ,  ואת פנינו קיבל תפריט חדש  ( יחסית )  ואווירה הרבה יותר נעימה מזו הזכורה לי .  עוד יותר היה נחמד לגלות את המלצרית ,  שריחפה בין השולחנות בהמון חינניות וקסם אישי .  
מכיוון שנותרו חמש דקות בלבד עד לסיום הגשת ארוחות הבוקר  ( מה שקורה ב-14:00 )  ומכיוון שהיא הזהירה אותנו שאיחור ,  ולו של דקה ,  לא יאפשר להזמין את אותה ארוחה ,  לא הספקנו לעיין עד תום בתפריט והלכנו על זה .  לצערי ,  ארוחת הבוקר  ( 44 שקל )  היתה בדיוק מסוג הארוחות שקצת נמאס לי לקבל - שתי ביצים ,  סלט קטן של עגבנייה ,  מלפפון ובצל עם שמן זית וקעריות קטנות של גבינת שמנת ,  סלט טונה ,  סלט אבוקדו וריבה .  אין תלונות ,  אבל גם אין מחמאות .  ובכל זאת ,  ההחלטה לאפשר למיאוס לצוף דווקא במקום רגוע וביתי כמו קפה מסריק היתה מצוינת .  בלי הרבה יומרות ,  אבל גם בלי זלזול בלקוחות ,  המקום מצליח להעניק כוחות מחודשים ,  ולהבהיר שיש רגעים שבהם תל אביב ,  על שלל תחלואיה ,  היא בסופו של דבר עיר שמחבקת את אלו שמדי פעם נמאס להם .
 סקס אפיל :  הכיכר הכי חביבה בעיר אנשים :  שכונתיים לא יהירים עיצוב :  הגיע הזמן לרענן שירות :  מלצרית מצוינת העונה לשם שליהפוך קטן :  12 שקל ,  של דנסי ליד ההפוך :  תפריט סטנדרטי טיפ :  להרים ידיים לפעמים גישה לנכים :  כניסה יש שירותים אין שורה תחתונה :  לא נמאס
קפה מסריק .  שדרות מסריק 12 .  טל' 5272411 .  פתוח :  א'-ה' 08:00-01:00 ו' 08:00-02:00 ש' 09:00-01:00

נמאס בכוס
לת"נ נמאס מהכל ,  וגם זה לפעמים מותר .  מזל שקפה מסריק מצליח לחבק גם את מי שאין לו כוח לכלום

