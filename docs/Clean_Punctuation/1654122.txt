אמות נכנסת לענף החשמל הסולארי 
חברת הנדל"ן מתכננת להתקין מערכות סולאריות על גגות נכסיה .  את 2009 סיימה אמות עם צמיחה של 13% בהכנסות ל-355 מיליון שקל
 >  >  חברת הנדל"ן המניב אמות שבשליטת נתן חץ ומשפחת ורטהיים פירסמה אתמול תוצאות לרבעון הרביעי ול-2009 כולה :  ההכנסות ברבעון הרביעי צמחו בכ-16% לעומת הרבעון המקביל ,  ואת 2009 סיימה החברה עם גידול של 13% בהכנסות ל-355 מיליון שקל .  רכישת השליטה באמות על ידי נתן חץ ב-2005 התבררה כאחת העסקות המוצלחות שבוצעו בשוק הנדל"ן המניב בישראל .  אלוני חץ ,  שהשקיעה עד כה כמיליארד שקל באמות ,  כבר קיבלה בחזרה דיווידנדים בהיקף של כ-1.02 מיליארד שקל .  שווי האחזקה הנוכחית של אלוני באמות היא 1.2 מיליארד שקל ,  כך שחץ ושותפיו הרוויחו על הנייר כ-1.2 מיליארד שקל . " רכשנו את אמות לפני 4.5 שנים ,  ומאז החברה הכפילה את נכסיה ",  אמר חץ בשיחה עם אנליסטים אתמול .  חץ סיפר עוד כי אמות הקימה חברה בשם אמות אנרג'י שתעסוק בהתקנת מערכות סולאריות על גגות נכסיה בשטח של כ-500 אלף מ"ר ,  במטרה למכור חשמל לחברת החשמל . " אנחנו מחכים לקבל אישור למכסות מהרגולטור ",  אמר חץ . " קיים פוטנציאל להשקעה של 150-200 מיליון שקל שתניב תשואה שנתית של 12%-15% ".  מדו"חות החברה עולה כי ההכנסות של אמות הנקיות מדמי שכירות  ( noi )  גדלו ברבעון הרביעי בכ-18% ,  והסתכמו בכ-85 מיליון שקל .  ה-noi ב-2009 גדל ב-15% והסתכם בכ-311 מיליון שקל .  ה-noi שמניבים נכסי החברה שהיו בבעלותה גם ברבעון המקביל  ( same property noi )  הסתכם ברבעון הרביעי בכ-75 מיליון שקל ,  גידול של כ-4.5% .  הרווח התזרימי הנקי  ( ffo )  מפעילות נמשכת הסתכם ברבעון בכ-42 מיליון שקל ,  גידול של כ-12% .  ה-ffo ב-2009 כולה הסתכם ב-144 מיליון שקל ,  בדומה ל-2008 .  אמות מעריכה כי ה-ffo ב-2010 ינוע בין 200 ל-210 מיליון שקל .  הרווח של אמות ברבעון הסתכם ב-124 מיליון שקל ,  זינוק של 94% .  את 2009 סיימה החברה עם קפיצה של 106% ברווח ל-332 מיליון שקל .  אמות חילקה ב-2009 דיווידנד של כ-70 מיליון שקל ,  והיא צפויה לחלק דיווידנד של 25 מיליון שקל בגין הרבעון הראשון של 2010 .
 
אמות נכנסת לענף החשמל הסולארי 
חברת הנדל"ן מתכננת להתקין מערכות סולאריות על גגות נכסיה .  את 2009 סיימה אמות עם צמיחה של 13% בהכנסות ל-355 מיליון שקל

