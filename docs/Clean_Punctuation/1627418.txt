שוק התעסוקה בארה"ב מתאושש :  נפילה מפתיעה במספר תביעות האבטלה לשפל של 17 חודשים
מספר התביעות הראשונות ירד בשבוע שעבר ל-432 אלף ;  הממוצע הארבע-שבועי ירד שבוע 17 ברציפות
מספר תביעות האבטלה הראשונות נפל במפתיע בשבוע שעבר לרמתו הנמוכה מאז קיץ 2008 - סימן לכך ששוק התעסוקה האמריקאי מתחיל להתאושש .  מספר התביעות הראשונות ירד בשבוע שעבר ב-22 אלף ל-432 אלף - הרמה הנמוכה ביותר מאז יולי 2008 ,  כך מסר היום משרד העבודה האמריקאי .  כלכלנים צפו עלייה במספר התביעות השבועי לרמה של 460 אלף.הממוצע הארבע-שבועי של תביעות האבטלה ,  הנחשב לפחות תנודתי ,  ירד זה השבוע ה-17 ברציפות לרמה של 460,250 תביעות ראשונות - המספר הנמוך ביותר מאז ספטמבר 2008 . " זהו סימן מבשר טובות לצמיחה של ממש בתחום התעסוקה ",  אמר הכלכלן הראשי של סוסייטה ז'נרל בארה"ב ,  סטיבן גלאגר ,  בראיון לספקית המידע הפיננסי בלומברג . " נראה כי חלק מהפיטורים שבוצעו בתחילת השנה היו מופרזים ",  הוסיף.משרד העבודה האמריקאי צפוי לפרסם ביום שישי הבא את נתוני התעסוקה לחודש דצמבר .  בנובמבר איבד שוק התעסוקה בארה"ב את מספר המשרות הנמוך ביותר מאז תחילת המיתון לפני שנתיים ,  ושיעור האבטלה נסוג משיא של 26 שנים שרשם באוקטובר - 10.2% - לרמה של 10% .
 
שוק התעסוקה בארה"ב מתאושש :  נפילה מפתיעה במספר תביעות האבטלה לשפל של 17 חודשים
מספר התביעות הראשונות ירד בשבוע שעבר ל-432 אלף ;  הממוצע הארבע-שבועי ירד שבוע 17 ברציפות

