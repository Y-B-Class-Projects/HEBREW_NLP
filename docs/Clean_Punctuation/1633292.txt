פתוח לכל באתר של משרד החקלאות :  הכתובות של כל בעלי הכלבים בישראל
במאגר המידע של המשרד רשומים 380 אלף בעלי כלבים ,  ואפשר לאתר בו בקלות את כתובותיהם המדויקות של אישי ציבור
 >  >  כתובתו המדויקת של שר האוצר עשויה להיות מידע שמדינת ישראל תעדיף לא לחשוף - אך את כתובתו של יובל שטייניץ ,  בעליה החוקיים של הכלבה יולי ,  מציג משרד החקלאות לעין כל .  שר האוצר שטייניץ אינו לבד - כ-380 אלף כלבים ובעלים רשומים במאגר המידע המוחזק במשרד החקלאות מכוח תקנות הסדרת פיקוח על כלבים שחודשו ב-2009 .  המאגר זמין לחיפוש באתר הרשמי של משרד החקלאות - www.moag.org.il תחת השם dog center ,  והוא מציג לגולשים ,  בין השאר ,  את כתובתו המדויקת של הבעלים ,  את שם הכלב ופרטים נוספים על בעל החיים .  באחרונה אישרה ועדת הכלכלה של הכנסת תקנות חדשות המאפשרות את הוספתם של מספרי הטלפון של בעלי הכלבים למאגר .  מעיון במאגר ,  שהחיפוש בו אפשרי לפי שם הבעלים ,  עולה כי אופיר אקוניס ,  יו"ר ועדת הכלכלה ,  שהיה אחראי על ניהול הדיון שנערך בוועדה והיה בין מאשריה של התקנה החדשה ,  הוא בעליו של כלב מסוג גולדן רטריוור העונה לשם ג'וניור .  עו"ד מיכל סגן-כהן מהלשכה המשפטית במשרד החלקאות הסבירה בדיון כי בעבר כלל המאגר את מספרי הטלפון של בעלי הכלבים ,  וכי מספרי הטלפון הושבו לאתר בשל בקשות שהופנו למשרד החקלאות .  ד"ר בוריס יעקובסון ,  מנהל המכון הווטרינרי של משרד החקלאות ,  ציין באותו דיון כי בעלי כלבים זכאים לבקש ממשרד החקלאות להסיר את מספרי הטלפון שלהם מהמאגר הציבורי .  שטייניץ ואקוניס אינם ,  כמובן ,  אישי הציבור היחידים שפרטיהם נחשפים במאגר הכלבים של משרד החקלאות .  לצדם אפשר למצוא בקלות ,  בין השאר ,  את כתובותיהן של חברת הכנסת שלי יחימוביץ'  ( הבעלים של לונה ,  כלבה מעורבת )  ,  של אשת העסקים פנינה רוזנבלום  ( רינגו ,  רועה גרמני )  ושל השחקנית אורנה בנאי . " באופן אישי לא ממש אכפת לי שיידעו איפה אנחנו גרים ושיש לנו את לונה ,  שאותה אנחנו אוהבים מאוד ",  מסרה ל-themarker חברת הכנסת יחימוביץ' . " במישור העקרוני ,  החשיפה הכפויה של פרטים שכל אזרח זכאי שלא לחלוק עם הציבור - ממחישה חלק זעיר מהנזקים הבלתי הפיכים שיהיו למאגר ביומטרי ,  אם חס וחלילה יוקם .  כל פיסת אינפורמציה שמסרנו בתמימות על כל רכיב בחיינו - תהיה חשופה לעין כל ותגזול כל שמץ של פרטיות וחרות ".  ממשרד החקלאות נמסר בתגובה : " לפי החלטת ועדת הכלכלה ,  החל מיוני 2010 צפויות להיכנס לתוקפן תקנות חדשות בתחום ,  שככל הנראה יכללו טופס ובו מאשר בעל הכלב את חשיפת מספר הטלפון שלו במרכז הרישום .  נושא הפרטים האישיים נידון בעבר בוועדת הכלכלה ". 

פתוח לכל באתר של משרד החקלאות :  הכתובות של כל בעלי הכלבים בישראל
במאגר המידע של המשרד רשומים 380 אלף בעלי כלבים ,  ואפשר לאתר בו בקלות את כתובותיהם המדויקות של אישי ציבור

