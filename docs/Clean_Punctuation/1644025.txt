לרקוד את הטנטרה
אז מהי בעצם טנטרה ?  האם היא מתייחסת רק לסקס או שהיא מכלול של דברים ?  ומה הקשר שלה אל  " ריו אביירטו "?  חלק ראשון
לפני זמן קצר ,  במקרה או שלא במקרה ,  הגיע לידי הספר  " טנטרה - ההבנה העילאית "  של אושו .  את הספר הזה קראתי מספר פעמים בעבר - אני אוהבת אותו וגם קשורה בטנטרה - וחשבתי לעצמי שזה בטח יהיה מעניין לקרוא אותו שוב בנקודה הנוכחית בחיי .  מה שהפעים אותי לכל אורך הקריאה הייתה התחושה שיכולתי להחליף את המילה  " טנטרה "  ב"ריו אביירטו "  והתוכן הכתוב היה ממשיך להיות בעל אותה משמעות .  ריו אביירטו היא שיטה להתפתחות אישית הרמונית ותנועת חיים זורמת בין הלבד לבין היחד ,  כשבבסיסה עומד החיבור בין כל החלקים שלנו דרך ריקוד ,  תנועה ,  מגע ,  מוסיקה ,  קצב ונשימה .
 עמוק בפנים אני יודעת עד כמה טנטרה וריו אביירטו הן דרכים הקשורות זו בזו ,  אך מחוץ לעצמי עוד לא ניסיתי לייצר את הקשר הזה ,  שהרי אני רק מתחילה לסלול את דרכי בעולם עם הריו .  קשה שלא להתרשם עמוקות מן האמת המהדהדת מהכתובים ,  אך באותה נשימה שואל אותי הנייר : " אבל את מי זה מעניין חוץ מאשר אותך ?  "  האמת היא שאני לא יודעת .  יודעת רק את הכוח של החיבור לתחושת השלמות .  אני מחפשת תשובות לעצמי ומגלה עולמות שמתגלגלים בתוכי 35 שנה ,  מחוברים דרכי ,  וקשורים אולי בקשר נוסף מלבדי .
 אז מה הקשר בעצם בין הטנטרה לריו אביירטו ואיך בדיוק שניהם  " מתיישבים "  אצלי על אותם אזורים ?  כדי להסביר זאת אספר מעט על כל אחד מהם בנפרד ,  ואחר כך אציג את נקודות החיבור ביניהם ,  לפחות כפי שהן מתקבלות בתוכי .
 אתחיל בטנטרה .  מקורה הוא בהודו ופירושה המילולי הוא :  שזירה ,  מרקם ,  מעשה אריגה ,  התרחבות .  מהותה של הטנטרה :  דרך חיים  ( לא תורה )  של צמיחה רוחנית דרך הגוף ,  מתוך המיזוג בין חומר לרוח ובין הגברי לנשי ,  דרך אוסף שיטות וטכניקות של הרחבת מודעות .
 לפעמים קל יותר להגיד שאי אפשר לומר מהי טנטרה ,  שהיא דבר כל כך רחב ,  שהיא מכילה הכל ,  שאין בה סתירות ,  שהיא מקבלת את המתנגד לה ושהיא בלתי ניתנת להגדרה .  אולם ,  החוק הראשון בטנטרה הוא :  כמו שטנטרה לא ניתנת להגדרה היא גם ניתנת להגדרה ,  משום שהיא מכילה הכל וזה כולל בתוכו גם הגדרות .
 כמו שאני מנסה להגדיר אותה עבורכם ,  אני גם לא יודעת מהי.טנטרה היא מיזוג ,  אריגה ,  שזירה ,  של כל מרכיבי החיים יחד.אפשר לקרוא לזה חיבור חלקים של הנשי והגברי ,  של חלק ימין וחלק שמאל .  אפשר לומר שהיא מיזוג בין המיניות והלב - חלק עליון וחלק תחתון שלנו ;  מיזוג בין הרוח לחומר - רוח חיה המתקיימת דרך החומר .
 הטנטרה מאמינה שצמיחה רוחנית על פני הכדור הזה יכולה ואמורה להתרחש דרך החומר - דרך החומר איתו הגענו ,  הגוף שלנו ,  ודרך כל חומר אחר :  פרח שנפתח בבוקר ,  אור השמש על הגלים ,  מרכיבים של תחושות ,  של חושים ,  של חושניות ושל חיוניות .  היא עוסקת ביופי ובהרמוניה ,  באנרגיית החיות שלנו ואיך היא מתבטאת בחומר ,  איך היא נעה דרכו ,  ואיך היא משתנה בעזרתו ;  איך היא נהיית פחות דחוסה ,  איך המודעות נישאת עליה כמו גל ואיך מתרחשת בעזרתה חוויית חיים זורמת על פני חוויית חיים מקוטעת .
 לא פעם האנרגיה שלנו ,  המעשים שלנו ,  קו המחשבה שלנו ויותר מהכל תחושת המודעות שלנו ,  מקוטעים .  הטנטרה היא מהות זורמת ומתפתחת ,  והיא דומה יותר למעגל שמתפתח  ( ספירלה )  מאשר לקו .  בכלל ,  במהותה הטנטרה היא נשית ,  ויש האומרים כי נשים אינן צריכות ללמוד אותה - עליהן רק להיזכר בה .  היא התעוררה מתוך הדת ההינדית ובמקורה היא כוונה להעיר את המודעות לכוחות האלוהיים המצויים ביקום ,  ולהתמקדות ב"שאקטי ",  האנרגיה הקוסמית הפעילה והזורמת המשלימה את האלוהויות הגבריות .
 הטנטרה נותנת לגיטימציה למיניות .  מיניות היא אינה טנטרה וטנטרה אינה עוסקת בעיקר במיניות ,  אך היא אינה רואה בכך דבר מה המפריע לנו להגיע להתעלות ,  אלא אנרגיה שהיא חלק מגלגולי אנרגיית החיים שיש לכלול בסל הקיום .  פרויד דיבר על כמות ההדחקה המינית המצויה בחברה המערבית ובחברה המזרחית המצב לא יותר טוב .  גם היום ,  עשרות שנים אחרי פרויד ,  ניתן לומר שאנחנו עדיין יצורים מודחקים ,  אבל אנחנו בדרך .  טנטרה לא מכוונת לפריצות כפי שנוטים לחשוב לפעמים ,  אלא לקדושה .  כשהרוח נמצאת בחומר ,  ורק כך היא שורה ,  מתקיימת קדושה .
 במאמר הבא ארחיב על הריו אביירטו ועל הקשר בינו לבין הטנטרה .
 ענת לידרור מאחדת חלקים בריקוד ויוצרת גוף בתנועה ,  דרך  " ריו אביירטו - נחל זורם ":  ריקוד ,  מגע ותנועת גוף-נפש .  מנחה סדנאות ,  קבוצות ושיעורים קבועים ומלווה יחידים ,  בנושאים :  עבודת גוף ,  השראה ותודעה ,  חיבור חלקים והרמוניה ,  אנרגיית חיים וטנטרה .
 
לרקוד את הטנטרה
אז מהי בעצם טנטרה ?  האם היא מתייחסת רק לסקס או שהיא מכלול של דברים ?  ומה הקשר שלה אל  " ריו אביירטו "?  חלק ראשון

