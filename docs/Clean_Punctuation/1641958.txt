פרשת המין ברשות מטלטלת גם את חמאס
בארגון הגיבו בחריפות על פרשת השחיתות והמין שבה מעורבים בכירי הרשות וקראו לפתח להקיא מקרבו את המושחתים .  עוד הזהירו : " ישראל תנסה לסחוט את הרשות כדי לאלצה לשוב לשולחן המו"מ "
 בתגובה לפרסום פרשת השחיתות והמין שבה מעורבים בכירי הרשות הפלסטינית ,  קרא היום  ( רביעי )  ארגון חמאס לארגון פתח להקיא מקרבו את כל המושחתים .  בהודעה שפרסם חמאס נמסר כי זו אינה הפעם הראשונה שבה מעורבים בכירי פתח בפרשות מין ושחיתות . " המנהיגים הללו אינם מייצגים את העם הפלסטיני אלא את עצמם בלבד .  על פתח להיפטר מהם ולהעמידם לדין ",  נכתב .  חמאס הזהיר עוד כי ישראל עלולה לנצל את הפרשות הללו  " כדי לסחוט את הרשות ולדרוש ממנה לשוב לשולחן המשא ומתן ללא תנאים ". 
הבוקר הביעו ברשות הפלסטינית זעם על עיתוי הפרסום של פרשת השחיתות בצמרת הרשות בכלי התקשורת בישראל .  בכיר בפתח וברשות מסר לוואלה !  חדשות כי הממונה על המלחמה בשחיתות במודיעין הכללי ,  פהמי שבאנה ,  שטען בראיונות לתקושרת הישראלית כי חשף בכירים ברשות שגנבו מקופת הרשות מיליוני דולרים  " חשף את הפרשה בעיתוי לא מקרי ולא תמים בכלל ".  לטענתו ,  חשיפת הפרשה בעת הזו נועדה לפגוע במאמצים לחדש את המשא ומתן עם ישראל .
 שבאנה המתגורר במזרח ירושלים ,  חשף השבוע מסמכים ,  תמונות וצילומים שמהם עולה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה ראש לשכתו אבו מאזן ,  רפיק אל-חוסייני ,  כשהוא מקיים  " ראיון עבודה "  בחדר המיטות עם מזכירה מיועדת .  שבאנה טען כי נאלץ לעזוב את עבודתו לאחר שחשף פרשת מין בצמרת הרשות .  בנוסף ,  איים על אבו מאזן ודרש ממנו לפטר את אל-חוסייני אחרת יחשוף פרשות שחיתות נוספות שיזעזעו ,  לדבריו ,  את הרשות .
 
פרשת המין ברשות מטלטלת גם את חמאס
בארגון הגיבו בחריפות על פרשת השחיתות והמין שבה מעורבים בכירי הרשות וקראו לפתח להקיא מקרבו את המושחתים .  עוד הזהירו : " ישראל תנסה לסחוט את הרשות כדי לאלצה לשוב לשולחן המו"מ "
 
