פאנדב : " חזרתי לשחק וחזרתי ליהנות "
 החלוץ המקדוני של אינטר מאושר מהחודש הראשון שלו במילאנו ושם מאחור את חצי העונה הקודמת בלאציו : " שכחתי מהכל "
 אחרי חצי עונה כמעט ללא כדורגל ,  גוראן פאנדב שוב נהנה .  החלוץ המקדוני לא שיחק העונה כלל בלאציו ,  שם הסתכסך עם הנשיא קלאודיו לוטיטו ששלח אותו ליציע .  פאנדב הצליח להימלט מביאנקוצ'לסטי בתחילת חלון ההעברות הנוכחי ,  חזר לאינטר בה שיחק בעבר והיום הוא מאושר .
 אתמול  ( ראשון )  כבש המקדוני שער ובישל אחד נוסף ב-0:3 של אינטר על קליארי ומאז שחזר לנראזורי ,  בתחילת החודש ,  יש לו כבר שלושה שערים ושני בישולים ,  כששיתוף הפועלה שלו עם דייגו מיליטו נראה נהדר . " שכחתי מהכל .  אני מרגיש כאילו אני כאן מתמיד .  חזרתי לשחק וחזרתי ליהנות .  אני ממש נהנה ,  הודות לאינטר ",  אמר אתמול השחקן המרוצה .
 לפאנדב עוד מצפה תחרות גדולה על ההרכב אחרי חזרתו לעניינים של סמואל אטו ,  אבל כרגע הכל טוב מבחינתו . " לא יכולתי לבקש יותר ",  הוסיף אתמול , " קל לשחק בקבוצה כל כך טובה ואני בסך הכל עושה את העבודה שלי .  אני שמח שניצחנו ,  אבל אנחנו עדיין יכולים לשחק יותר טוב ". 

פאנדב : " חזרתי לשחק וחזרתי ליהנות "
 החלוץ המקדוני של אינטר מאושר מהחודש הראשון שלו במילאנו ושם מאחור את חצי העונה הקודמת בלאציו : " שכחתי מהכל "
 
