פיטר מסיללה בספק למשחק נגד מכבי תל אביב
מגן מכבי חיפה שוב לא התאמן ולא ברור אם יהיה כשיר למשחק בשני .  טוואטחה בכוננות גם כיאל לא התאמן ולא נראה שישחק
מכבי חיפה קיימה היום  ( שישי )  אימון נוסף לקראת המפגש המסקרן מול מכבי תל אביב ביום שני במסגרת המחזור ה-26 .  זיכרון ההפסד מהסיבוב שעבר עדיין טבוע אצל הירוקים ,  שיחפשו נקמה ספורטיבית בקבוצה של אבי נמני ,  שהנחילה להם הפסד ראשון מתוך שניים העונה בליגה . " אנחנו יודעים כמה המשחק הזה חשוב לאוהדים שלנו ",  אמר אחד השחקנים היום . " נכון שמכבי תל אביב מגיעה בסוג של משבר ,  אבל כמעט תמיד הם הצליחו לצאת ממשברים מולנו .  אני מקווה שנדע לקחת את הנקודות ". 
באימון הקבוצה קיבלו הירוקים בשורות לא משמחות .  מעבר לכשירותו של בירם כיאל ,  שכרגע נמצא בספק למשחק ושוב לא התאמן ,  גם פיטר מסיללה ,  שנטש אתמול את האימון ,  לא התאמן .  גם מסיללה נכון לעכשיו בספק ואם לא יחלים ,  יחליפו טאלב טוואטחה הצעיר .  בכל אופן ,  כרגע מסתמן שכיאל ככל הנראה לא יהיה כשיר ואילו הדרום אפריקאי בסופו של דבר ישחק .  מי שאמור להחליף את כיאל הוא ג'ון קולמה .
 גם החלוץ הצעיר ,  מוחמד גדיר ,  שחתם לפני שלושה ימים על חוזה חדש הסתפק הבוקר באימון אישי בלבד .  גדיר סובל מכאבי גב ,  אך הוא יהיה כשיר למשחק והוא אמור להיות בסגל .  גדיר בכל מקרה לא מתוכנן להרכב כששלומי ארבייטמן וולדימיר דבאלשוולי יפתחו בחוד הירוקים .
 
פיטר מסיללה בספק למשחק נגד מכבי תל אביב
מגן מכבי חיפה שוב לא התאמן ולא ברור אם יהיה כשיר למשחק בשני .  טוואטחה בכוננות גם כיאל לא התאמן ולא נראה שישחק

