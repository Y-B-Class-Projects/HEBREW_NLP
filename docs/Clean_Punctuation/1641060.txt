אור ירוק עתרה לבג"ץ נגד שר התחבורה :  חדש פעילות המועצה הלאומית לבטיחות בדרכים
בעתירה נטען כי כהונת מועצת הרשות פקעה כבר לפני למעלה מחודשיים ,  והיא מתנהלת ללא מנכ"ל
עמותת אור ירוק לבטיחות הגישה היום עתירה דחופה לבג"צ נגד שר התחבורה וממשלת ישראל בדרישה למנות חברים למועצת הרשות הלאומית לבטיחות בדרכים ,  שאינה פעילה כבר חודשים.העתירה הוגשה באמצעות באי כוחה של אור ירוק ,  עורכי הדין אלון גלרט ואיסר בירגר ממשרד מיתר ליקוורניק גבע ולשם ברנדויין ושות'.בעתירה נטען כי כהונת מועצת הרשות פקעה כבר לפני למעלה מחודשיים ומאז זו מתנהלת ללא מועצה .  נוסף על כך ,  מזה כחמישה חודשים מתנהלת הרשות ללא מנכ"ל ,  וזאת מאחר שלא ניתן למנות מנכ"ל ללא מינוי חברים למועצה ." הפועל היוצא של שני אלו הינו כי בשל מחדלי שר התחבורה מתנהלת הרשות הלאומית לבטיחות בדרכים של מדינת ישראל ללא יד מכוונת ,  משל הייתה רכב ללא נהג .  קציר הדמים היומי בדמות תאונות הדרכים מכה ללא רחם בחייהם של באי הארץ ותושביה ,  ואינו ממתין בשולי הדרך עד שימצא הזמן וימונו נושאי משרה מתאימים לרשות ",  נכתב בעתירה.הרשות הלאומית לבטיחות בדרכים הוקמה לפני ארבע שנים ונועדה להיות גוף עצמאי וביקורתי כלפי משרד התחבורה ורשויות אחרות .  מטרתה היתה להתוות ולפקח על ביצוע תוכנית רבת שנתית לבטיחות בדרכים .  הרשות אמורה היתה להיות מובלת על ידי מועצה ציבורית עצמאית וחזקה ,  חפה משיקולים פוליטיים ומאבקי כוח בירוקרטיים .  שמואל אבואב ,  מנכ"ל אור ירוק אומר : " מדובר בדיני נפשות .  הרשות הלאומית לבטיחות בדרכים מצויה בשיתוק מערכות גמור כתוצאה מהחלשתה על ידי משרד התחבורה ,  עד כדי סכנה של התפוררותה ".  על פי העתירה לבג"צ ,  הימנעותם של שר התחבורה והממשלה ממינוי חברי מועצת הרשות ,  במצב דברים שבו משך חודשים ארוכים הפכה הרשות לנטולת יכולת להוביל ולייעץ באופן עצמאי למשרד התחבורה ולמלא את תפקידה על פי דין ,  הינה בלתי סבירה באופן קיצוני ונוגדת את חובת ההגינות והיעילות המנהלית .
 
אור ירוק עתרה לבג"ץ נגד שר התחבורה :  חדש פעילות המועצה הלאומית לבטיחות בדרכים
בעתירה נטען כי כהונת מועצת הרשות פקעה כבר לפני למעלה מחודשיים ,  והיא מתנהלת ללא מנכ"ל

