המינהל מכר במחיר נמוך 8 מגרשים לבניית קוטג'ים בהוד השרון
המגרשים שהוצעו במכרז של מינהל מקרקעי ישראל נמכרו במחיר הנמוך ב-10%-15% ממחירי מגרשים ששווקו באזור באופן פרטי
 >  >  שמונה מגרשים לבניית צמודי קרקע במערב הוד השרון ,  שהוצעו למכירה במכרזים של מינהל מקרקעי ישראל ,  נמכרו בסוף השבוע במחירים הנמוכים ב-10%-15% ממחיר השוק .  מדובר במגרשים לבניית 16 קוטג'ים דו-משפחתיים ששטחם 600-670 מ"ר .  הסכומים הזוכים הם 2.2-2.7 מיליון שקל למגרש ,  לא כולל מע"מ והוצאות פיתוח .  על המגרשים יש זכויות בנייה ל-65% משטח המגרש .  זהו אזור מבוקש בעיר ,  ואולם בפברואר 2009 נמכר במכרז של המינהל באותו אזור מגרש בשטח 526 מ"ר ,  גם כן לבניית שני קוטג'ים ,  עם זכויות בנייה של 50% ,  ב-2.14 מיליון שקל ,  מה שמראה כי המחירים במכרזים האחרונים מתבססים על מחירי זכויות בנייה  ( שטח מבונה )  נמוכים יותר .  ואכן ,  לדברי מתווכים הפועלים בהוד השרון ,  מדובר במחירים הנמוכים ממחירים ששולמו על מגרשים דומים בעבר .  זכיין אנגלו סכסון בהוד השרון ,  משה שנברן ,  אומר כי מחיר מגרש של 600 מ"ר במקום הוא כ-3 מיליון שקל .  בני רענן ,  מסוכנות התיווך הוד נכסים ,  מעריך אף הוא כי מדובר במחירים נמוכים ,  שכן בעוד מחיר מ"ר לבנייה באזור הוא כ-5,500 שקל ,  הרי שסכומי הזכייה משקפים כ-4,400 שקל למ"ר . " אני מופתע מהמחירים הנמוכים יחסית במכרז ,  מאחר שהקרקעות באזור מצומצמות והביקושים גבוהים ",  אמר רענן .  לדבריו ,  ייתכן שחלק מההסבר למחירים הנמוכים נעוץ בכך שמדובר בקרקעות מינהל ,  בעוד שרוב העסקות בסביבה בוצעו על קרקעות פרטיות .  מחיר קוטג' חדש באזור הוא כ-3.5 מיליון שקל ,  ולכן אנשי הנדל"ן המקומיים סבורים שהרוכשים עשו עסקה טובה .
 
המינהל מכר במחיר נמוך 8 מגרשים לבניית קוטג'ים בהוד השרון
המגרשים שהוצעו במכרז של מינהל מקרקעי ישראל נמכרו במחיר הנמוך ב-10%-15% ממחירי מגרשים ששווקו באזור באופן פרטי

