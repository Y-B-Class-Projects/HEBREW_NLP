הח"כים נגד נהגים צעירים :  אסור לשתות כלל
ועדת הכלכלה אישרה הצעת חוק לפיה נהגים בקבוצת סיכון גבוהה למעורבות בתאונות דרכים ,  לא יורשו לשתות אלכוהול לפני נהיגה באופן מוחלט .  החוק זקוק עוד לאישור הכנסת
ועדת הכלכלה של הכנסת אישרה בצהרים  ( שני )  לקריאה שנייה ושלישית את הצעת החוק של חברי הכנסת חאמד עמאר ורוברט אילטוב  ( ישראל ביתנו )  ,  לפיה על נהגים הנמצאים בקבוצת סיכון גבוהה לגרימת תאונות דרכים ,  שתיית אלכוהול תהיה אסורה לחלוטין לפני הנהיגה .  מי שייתפס עם אלכוהול בדמו צפוי לעמוד מול עונשים כבדים של עד שנתיים שלילת רישיון .  
הקבוצות עליהן תחול דרישה זו הן נהגים חדשים ,  נהגים שטרם מלאו להם 24 שנים ,  נהגי מוניות ,  נהגים ברכב ציבורי ונהגים מקצועיים ברכב עבודה .  ח"כ עמאר הודיע כי בכוונתו להגיש הצעת חוק שתאסור על כלל ציבור הנהגים לנהוג לאחר שתיית כל כמות של אלכוהול ,  כפי שנהוג במספר מדינות בעולם .
 מאבקן של הרשויות בנהיגה תחת השפעת אלכוהול קיבל חיזוק כאשר במושב שעבר אישרה הכנסת את החוק האוסר מכירת משקאות משכרים בחנויות החל מהשעה 23:00 ועד 06:00 בבוקר .  האיסור יחול על  " פיצוציות ",  חנויות נוחות בתחנות דלק ,  קיוסקים ,  וסופרמרקטים .  עם זאת ,  הוא לא יחול על מסעדות ופאבים .  עונש המינימום שיוטל על גורמים שיעברו על החוק הוא 9,000 שקלים .
 
הח"כים נגד נהגים צעירים :  אסור לשתות כלל
ועדת הכלכלה אישרה הצעת חוק לפיה נהגים בקבוצת סיכון גבוהה למעורבות בתאונות דרכים ,  לא יורשו לשתות אלכוהול לפני נהיגה באופן מוחלט .  החוק זקוק עוד לאישור הכנסת

