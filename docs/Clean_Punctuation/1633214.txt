הפועל פתח תקוה ובני סכנין נפרדו ב-0:0 חלש
קרב התחתית בין הפועל פ"ת לסכנין ,  הסתיים ב-0:0 שהשאיר את הקבוצות משני צידיו של הקו האדום .  אבו סיאם הורחק  ( 84 ) 
הפועל פתח תקוה ובני סכנין הופיעו הערב  ( ראשון )  למשחק באיצטדיון האורווה ,  בידיעה כי הן חייבות לנצח כדי לא לסיים את המחזור ה-18 מתחת לקו האדום .  קרב התחתית הזה הבהיר בדיוק מדוע השתיים נמצאות במיקומן הנמוך ,  עם 0:0 עצבני וחסר תכלית שמשאיר את סכנין במקום ה-15 מתחת לקו האדום ,  בעוד המלאבסים עם נקודה יותר במקום ה-13 .  עוד משחק יום ראשון טיפוסי לעונה הזו ,  עליו באמת חבל להרחיב את המילה .
 כיאה למשחק תחתית לחוץ ,  שתי הקבוצות החלו בהססנות והתקשו להיכנס למשחק .  סכנין התעוררה ראשונה ,  אבל מספר דקות של לחץ מצידה לא תוגמלו בשער ,  בעקבות החמצות גדולות והצלות מהקו של גל כהן ועידן סרור .  עם התקפות מוגבלות וסיומת לוקה בחסר ,  החלו השחקנים להשתמש בנשק המוכר - האגרסיביות .  המשחק התחמם עם עבירות רבות ומיותרות ,  שחייבו את השופט שי שטרית לנקוט ביד קצת יותר נוקשה ולשלוף צהובים ולקראת סיום גם אדום .  מי שהורחק בדקה ה-84 היה סאלם אבו סיאם ,  שרשם רגע נדיר עם אדום שני בשני משחקים בהם שותף העונה .  
פתח תקוה חיפשה נקמה על ההפסד לסכנין בסיבוב הראשון ורצתה להשיג ניצחון שני מאז חזרתו של אלי מחפוד ,  אבל הייתה חסרת השראה בחלק הקדמי ונראתה נואשת לקשר יצירתי שיפיח מעט רוח חיים בניסיונותיה לסכן את שערו של מאיר כהן .  גם מרקו בלבול לא יכול להיות מרוצה משחקניו ,  כאשר הם נותרו עם מאזן עלוב של שני שערים בלבד מאז הניצחון על מכבי פתח תקוה במחזור העשירי .  סקוט סילי וג'קו ערפאת ,  לפחות בכושרם הנוכחי ,  לא יספיקו על מנת להישאר בליגה .  על משחק כזה ,  האמת ,  לאף אחת מהקבוצות לא הגיע פרס של נקודה .
 דקה 18 :  אבו ריא סובב כדור קרן מפתיע מצד שמאל ,  שקל הדף בקושי  .
 דקה 20 :  הלחץ של האורחים נמשך .  סואן הגביה מימין ,  הכדור פגע במשקוף ,  אחד משחקני סכנין בעט וגל כהן הרחיק ומנע שער בטוח .
 דקה 21 :  ערבוביה בהגנת פתח תקוה ,  בסיומה ערפאת בעט כדור שהכניע את שקל ,  אבל סרור עמד מאחוריו והציל מהקו .
 דקה 31 :  המשחק מתחיל להתחמם .  אסוס וקאסום דחפו זה את זה בעקבות תיקול ביניהם ,  סרור התערב והשופט הפריד ,  אך המהומה המשיכה לאחר דקה והשופט שטרית נאלץ לשלוף ארבעה צהובים .
 דקה 39 :  בן נעים העביר מימין לסלמי ,  שלבדו מול השוער מאיר כהן לא הצליח לכבוש .  החמצה ראשונה גדולה לפתח תקוה .
 דקה 63 :  שוב בן נעים באגף ימין .  הפעם הוא מסר לגוצרידזה שהחליק את הכדור לרשת ,  אבל השער נפסל בטענת נבדל .
 דקה 84 :  אבו סיאם קיבל צהוב שני בעקבות תיקול על חלאיילה ,  והורחק .  עבור המגן השמאלי זהו אדום שני בשני משחקים בלבד .  פתח תקוה בעשרה שחקנים .
 הרכב הפועל פתח תקוה :  יוסי שקל ,  אודי חנון ,  גל כהן ,  עמנואל מתיאס ,  סאלם אבו סיאם  ( הורחק ,  84 )  ,  עידן סרור ,  ג'ונתן אסוס ,  שגיב כהן ,  עוסמן בשירו ,  ארמון בן נעים  ( תומר בן חיים ,  89 )  ,  אלנתן סלמי  ( רבאז גוצירידזה ,  57 )  .
 הרכב בני סכנין :  מאיר כהן ,  באסם גנאים  ( רן יצחק ,  81 )  ,  יא יא פטי ,  טל חן ,  מהראן אבו ריא ,  עבאס סואן ,  חאלד חלאיילה ,  אחמד קאסום  ( חאמד גנאים ,  50 )  ,  קאדו ,  סקוט סילי  ( עלא אבו סלאח ,  65 )  ,  ג'קו ערפאת .
 
הפועל פתח תקוה ובני סכנין נפרדו ב-0:0 חלש
קרב התחתית בין הפועל פ"ת לסכנין ,  הסתיים ב-0:0 שהשאיר את הקבוצות משני צידיו של הקו האדום .  אבו סיאם הורחק  ( 84 ) 

