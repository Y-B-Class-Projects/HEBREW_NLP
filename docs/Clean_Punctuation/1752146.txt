הפועל ב"ש - הפועל ר"ג :  מתרפקים על זיכרונות הגביע
תמיר בן עמי ,  השריד היחיד מהניצחון מגמר 2003 ,  ישוב להרכב האורחת .  קלינגר יפתח עם רביבו ופרננדש ,  בלי ז'אן  ( ש' ,  19:00 ,  אין שידור ) 
הפועל באר שבע :
 שמונה מפגשים בין הקבוצות נערכו מאז עונת 2007/8 .  רק חמישה מפגשים הוכרעו וארבע מהם בתוצאה זהה  0:1 קטן .  מתוך חמישה מפגשים בין הקבוצות בשנתיים שחלפו ,  רמת גן ניצחה פעם אחת .  זה קרה דווקא במגרש בבאר שבע ,  לפני שנתיים ,  אבל בארבע העונות האחרונות מסתמנת מגמה אדומה :  שלושה ניצחונות בארבעה מפגשים לבאר שבע בוסרמיל ,  האחרון בהם בעונה שעברה ,  משער ניצחון של דוד רביבו שיפתח מחר בהרכב .  עוד נתון מעניין :  בעונת 2007/8 רמת גן הצליחה לנצח את באר שבע במגרשה הביתי משער של רביבו אחר ,  שי .
 הפועל רמת גן :
 לאורדונים יישארו לנצח זיכרונות מתוקים מהפועל באר שבע ,  אותה פגשה בגמר הגביע בעונת 2002/3 ,  כאשר בתום משחק מרתק שהגיע עד דו קרב פנדלים ,  זכו הרמת גנים להניף את הגביע והשלימו מסע מפואר ותואר מתוק בסיום אותה עונה .  מהרכב הקבוצה המופלאה ההיא ,  שרד רק הקפטן הנוכחי תמיר בן עמי ,  שאף יחזור מחר להרכב אחרי מספר שבועות היעדרות בגין פציעה .  לרמת גן יש גם זכרון מר מהפועל באר שבע כאשר במסגרת הליגה הלאומית ,  במחזור האחרון של עונת 2000/1 ,  נפגשו השתיים במשחק ששודר בשידור ישיר בטלוויזיה ,  באר שבע השפילה את רמת גן ,  ניצחה 0:5 ועלתה לליגת העל .
 הפועל באר שבע :
 אחרי ההפסד להפועל תל אביב ,  ניר קלינגר החליט להחזיר את דוד רביבו להרכב .  הקשר שנכנס כמחליף ועשה שינוי גדול בקבוצה ,  יפתח על חשבון ג'יימס ביסו .  הבעיה מגיעה מכיוון שני שחקנים אחרים ,  ברנרדו ואשקונסלוס וליאור ז'אן .  ז'אן ,  שלאורך כל השבוע היה בספק למשחק ,  לא יפתח בהרכב ,  אבל הקשר הפורטוגלי ריקרדו פרננדש כשיר וייכלל במקומו ב-11 .  החלוץ הפורטוגלי התאמן ,  אבל קלינגר מעדיף להמשיך עם ליאור אסולין ,  שכבש במחזור האחרון ,  כחלוץ בודד .  הקבוצה תערוך טקס הוקרה לאופיר חיים ,  שחוזר לווסרמיל ויקבל פרחים לפני המשחק . " כל משחק בליגה הזאת הוא קשה ,  אנחנו ננסה לנצח ולהיצמד לצמרת ",  אמר קלינגר .  
הפועל רמת גן :
 ברמת גן משוועים לנקודות בכדי לצאת מהמקום האחרון בטבלה כאשר המאמן שלומי דורה יחסר בנוסף לחלוץ הבולגרי המורחק קרום ביבישקוב ,  גם את הקשר עומר בוקסנבוים שסובל מדלקת בברכו ,  את וובה בראון שעדיין פצוע ברצועת הברך וכן את תמיר פור שסובל מקרע חלקי בשריר השוקית .  מי שיחזור להרכב הוא הקפטן תמיר בן עמי ,  שהחלים בחודש האחרון מפציעה בשריר הירך האחורי .  אלי לוי יתפוס את מקומו של פור בקישור ולירון דיאמנט יפתח בחוד כחלוץ בודד .
 עורך הדין שחר בן עמי הודיע השבוע על סיום תפקידו בקבוצת הניהול של המועדון ,  כאשר במקומו הוחלט למנות את אלון קיטלמן לתפקיד המנכ"ל ,  שיעסוק מעתה והלאה בעניינים השוטפים של המועדון .  בן עמי יישאר כיועץ משפטי וימשיך לטפל בכל הנושאים שעוד לא נסגרו .
 הפועל באר שבע :  ריקרדו פרננדש
לא ברור האם זה עומד לטובתו של הקשר הפורטוגלי שאחרי שמונה מחזורים עדיין מדברים על חוסר חיבור ,  אבל דבר אחד בטוח - בפעם הבאה שפרננדש יזייף ,  זה כבר לא יהיה מובן מאליו שקלינגר ישתמש בו ,  גם כמחליף לשחקן פצוע .  בהפועל באר שבע מצפים להרבה יותר מהקשר הפורטוגלי ולא במקרה אמר ניר קלינגר השבוע שהקבוצה לא מיצתה אפילו מחצית מהיכולת שלה .  קלינגר סבור שכששחקני הרכש יתחברו ,  באר שבע תיראה הרבה יותר טוב .  בשביל זה ,  היא צריכה את השחקן שהגיע בתחילת העונה כמי שאמור לעשות סדר במשחק המבולגן שלה מהעונה שעברה .
 הפועל רמת גן :  לירון דיאמנט
רמת גן ממעטת להגיע למצבי הבקעה ,  בעיקר במשחקי החוץ .  שלומי דורה מצפה מדיאמנט הכשרוני ,  שיתופקד כחלוץ בודד ,  להיות מרוכז ולנצל בצורה יעילה את המצבים אליהם יגיע .  דיאמנט כבר הוכיח העונה למה הוא מסוגל ושערים שלו מחר עשויים לסייע לרמת גן לחזור מהנגב עם שלוש נקודות .
 הפועל באר שבע :  אוהד כהן ;  אביתר אילוז ,  אבי יחיאל ,  עודד גביש ,  אופיר דוידזאדה ;  וויליאם סוארס ,  ריקרדו פרננדש ,  דוד רביבו ,  מאור מליקסון ,  סיראז' נאסר ;  ליאור אסולין .
 הפועל רמת גן :  איתי ארקין ,  חי בן לולו ,  אלין טופוזאקוב ,  יקיר שינה ,  תמיר בן עמי ,  אלי לוי ,  קלאודיו ריברו ,  גל לוי ,  קרלוס צ'קאנה ,  דימיטאר טלקיסקי ,  לירון דיאמנט .
 
הפועל ב"ש - הפועל ר"ג :  מתרפקים על זיכרונות הגביע
תמיר בן עמי ,  השריד היחיד מהניצחון מגמר 2003 ,  ישוב להרכב האורחת .  קלינגר יפתח עם רביבו ופרננדש ,  בלי ז'אן  ( ש' ,  19:00 ,  אין שידור ) 

