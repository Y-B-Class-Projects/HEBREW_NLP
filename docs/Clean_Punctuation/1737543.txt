בלה בלה בלה
אם תצמצמו את הפנטזיות והדיבורים באוויר ותתחילו לעשות ,  החלום שלכם יהפוך למציאות .  פסיכה וקופידון - חלק 6 
" אם אתם יכולים לחלום על זה ,  אתם יכולים לעשות את זה "   ( דיסני ) 
למדנו על יסוד המים דברים רבים בשבועות האחרונים .  כיסוד המייצג את חוקי השפע ,  הוא מייצג מצד אחד אושר ,  שמחה והצלחה ,  אך מצד שני היעדר שפע יכול להוביל לספקות ,  חסך וייאוש .  מבחני השפע בחיינו יכולים להוביל לתוצאות רבות ומגוונות ומה שנבחר לעשות כשאנו עומדים מול מבחן שכזה יקבע אם נתחבר לצד של השפע המייצג את ההצלחה ,  או לחלק הממורמר והדיכאוני של יסוד זה .
 הפעם יסוד המים מציג מבחן מסוג אחר .  הקלף שבעה גביעים מראה שהמים יכולים לייצג גם מקום נעים ונוח ,  מקום שאותו לא נרצה לעזוב .  לא בגלל שכל כך טוב לנו שם ,  אלא בגלל שאנו רגילים ,  שנחמד לנו ,  ובעיקר כיוון שאין לנו רצון לעשות שינוי .  כשמדובר במים ,  המייצגים בין השאר גם שינוי ,  אנו פעמים רבות פוחדים לקפוץ למים ,  אבל כאשר אנו כבר שם ,  פעמים רבות נתמהמה ולא נרצה לצאת מהמים כל כך מהר .  כך אנו מגלים בקלף זה שסדרת המים יכולה גם להציג לנו זרימה ונעימות מסוג היוצר אצלנו נטייה להתמכר ,  וקושי לצאת מאיזור הנוחות שלנו .  
הרבה קלפים מסדרת המים יכולים להצביע על קושי שיש לנו לצאת מאיזור הנוחות :  מלך הגביעים ,  המייצג את מזל סרטן ,  יכול לייצג את הנטייה שלנו להישאר בבית ,  לא להתאמץ ולאהוב את מה שיש לנו גם אם זה לא ממש מקדם אותנו לשום מקום .  קלף אביר הגביעים ,  שיש לו קווי דמיון משותפים עם הקלף שבעה גביעים ,  יכול לייצג נטייה לפנטז ולא לעשות ,  לפחד לנפץ את האשליה ולהעדיף את הפנטזיה על פני העשייה .  
גם קלף נסיך הגביעים מעדיף להישאר באיזור הנוחות שלו ,  והוא יכול לייצג נטייה שיש לנו לפעמים לשחות ,  כמו דג ,  בבריכת הרגשות שלנו הפרטית ,  ולא להתאמץ להסביר את עצמנו או את הרגשות שלנו .  וכך ,  כיוון שאנו מתעצלים להביע את עצמנו אנו מתקשים לערוך שינויים בחיים .
 גם כאן בקלף שבעה גביעים זה קורה ,  אלא שקלף זה מראה שאנו שוב עומדים בפני מבחן  מבחן השפע - ואם נשכיל הפעם לצאת מאיזור הנוחות שלנו ולפעול ,  נוכל להגשים חלום .
 אמנם לקח לפסיכה בקלף הקודם קצת זמן להבין שעליה לעשות מעשה כדי להחזיר את אהבתה ,  אולם כשהבינה שאין לה ברירה ,  היא ניגשת מיד לפעולה .  היא פונה ישירות לאמו של קופידון ,  אפרודיטי ,  מספרת לה את סיפורה ומבקשת להוכיח את אהבתה לקופידון .  אמו של קופידון מופתעת וכועסת כאחד . " מילא לגלות שפסיכה בחיים ",  חשבה לעצמה , " אבל לגלות שזו אהבתו הסודית של בני ?  ".  
חמתה בערה בה והיא רצתה להרוג את פסיכה ,  אך באיפוק אמרה לה : " לא אוכל לעזור לך ,  בתי .  טרודה אני בטיפולו של בני ובגלל בגידתך סועדת אני את מיטתו יומם ולילה ,  דואגת לגורלו ,  שכן הוא פצוע אנוש .  הייתי צריכה להמיתך ",  אמרה , " אך בכל זאת ,  אתן לך שלוש משימות .  אם תעמדי בהם את תהיי ראויה להיות כלתי ,  אך דעי כי הן בלתי אפשריות .  אלו הן המטלות שלי ,  אולם יש מן הצדק כי תעשי אותם את ,  שכן עסוקה אני בדאגה לבני ולא מתפנה לעשותם .  מאחר שזו אשמתך ,  הרי שמין הדין שתעשי אותם את ".  
ואכן ,  המשימות היו בלתי אפשריות לבני תמותה .  בכל אחת מהן פסיכה נכשלה תחילה ,  אולם לאחר שכמעט התייאשה הגיעה עזרה ממקור בלתי צפוי שבזכותו הצליחה במשימות .  בסיום שלוש המשימות חזרה פסיכה לאפרודיטי כדי לבקש ממנה לקיים את הבטחתה .  אפרודיטי המופתעת נאלצה לקיים את הבטחתה והכריזה עליה ככלתה לעתיד .
 לפני שנעבור לפירוש של הקלף המראה שהגיע הזמן להפוך את החלום למציאות ,  אני רוצה להציג תחילה את אחד הארכיטיפים המעניינים שהקלף מייצג .  קלף זה יכול לייצג את היריבות הקיימת בין חמות לכלה .  אולי כמה מכם אינם מבינים על מה אני מדבר ,  אולם פעמים רבות הכלה לעתיד נתפשת בעיני החמות ,  שלא במודע כמובן ,  כמי שלוקחת את בנה ממנה ,  כיריבה הנאבקת איתה על לבו של הבן .  כשמופיע הקלף בקריאה  ( כמובן במקרים הרלוונטיים )  הוא מייצג את התעוררות ארכיטיפ זה אצל החמות ,  את המחסום הרגשי שמתעורר והתוצאה היא שאינה רוצה לשחרר את בנה .
 מתי זה רלוונטי ?  רק כאשר נשאלת שאלה בנושא זוגיות שבה יש מעורבות של חמות-כלה לעתיד .  במקרה זה צריך לשקול שקיימת אפשרות שהחמות מתקשה לשחרר את הבן שלה ושמתפתחת יריבות בינהן ,  יריבות שמומלץ לנטרל מבעוד מועד .
 קלף שבעה גביעים הוא קלף מיוחד המראה כי השואל יכול להפוך את החלום שלו למציאות .  עכשיו זהו הזמן לפעול ולעשות ,  אולם כדי שזה יקרה ,  השואל צריך להילחם בנטייה הטבעית שלו שהיא לחלום ,  לפנטז ולבנות מגדלים באוויר ,  ולא לפעול .  הפעם ,  מבטיח הקלף ,  זה יכול להיות שונה .  הפעם אם השואל ייצא מאזור הנוחות שלו ,  וייעשה צעד כדי להגשים את החלום שלו הוא יצליח .
 מעניין לראות כיצד השתנה פירוש קלף זה לאורך ההיסטוריה .  לפני יותר ממאה שנים הפירוש של הקלף היה פנטזיות ,  אשליות .  אם לפני יותר ממאה שנים היה בא השואל לקורא בקלפים ומבקש לדעת האם נכון לו לעזוב את העסק המשפחתי ולהגשים חלום ילדות ,  הקורא בקלפים היה אומר לו שהגיע הזמן לחזור למציאות ולשכוח מהחלום .
 ובמידה מסויימת אותו קורא בקלפים צדק ,  כיוון שכך היו פני הדברים לפני יותר ממאה שנים ,  ובתקופה ההיא האדם היה שבוי בתבניות חשיבה פטאליסטיות ,  והאמין לרוב שהכול נקבע מראש.ובלי קשר לקלפים אם לפני יותר ממאה שנים הייתה באה בת לאמה שהשיאה אותה רק לפני כמה שבועות בוכייה ומספרת לה כמה רע לה עם האדם הזה שאתו התחתנה ,  על זה הייתה משיבה אמה שאין מה לעשות ,  שהכול מלמעלה ,  ומבטיחה שתתפלל בשבילה שבגלגול הבא יהיה בסדר .  אנשים לפני יותר ממאה שנים לא חלמו אפילו על גירושים ,  והחיים היו פשוט קורים להם .
 אך היום המצב שונה .  היום בחורה שאינה מרוצה מהזוגיות שלה יכולה ללכת לטיפול זוגי ,  לעשות אימון ,  טיפול ולבסוף גם להחליט להתגרש .  היום החיים אינם קורים לנו ,  אנו שולטים בהם ,  ולכן היום הקלף מקבל פירוש שונה בו החלום יכול להפוך למציאות .  התפקיד שלנו ,  אם כך ,  יהיה להעיר את השואל מהחלום ולהניע אותו לפעול כיוון שכשהוא יפעל ויעשה ,  כל החלומות שלו יוכלו להתגשם .
 אמנם יש לנו שאיפות רבות אולם הקלף מראה שיש פער גדול בין הדמיון והתכנונים שלנו לבין המציאות והעבודה שאנו עושים בפועל .  יישום החלום שלנו הוא בהחלט אפשרי ,  אולם ייתכן שעלינו להתאים אותו למציאות ולעובדות בשטח .  חשוב לתכנן ולהבין מה אנו יכולים לעשות באופן ריאליסטי ,  לפעול בהתאם ולעמוד במשימות שהקצבנו לעצמנו .
 גם כאן ,  כמו בכל קלפי השבע אנו נפגוש במוטיב התפכחות .  מוטיב שהופך קלף זה לכל כך מיוחד .  השואל מבין כאן כי הנטייה שלו לחלום מבלי לפעול איננה טובה עבורו ,  ומבין כי עליו להתנער מנטייה זו .  הוא מוכן לשינוי ורק זקוק לנו כדי שנדחוף אותו למקום הנכון .
 
בלה בלה בלה
אם תצמצמו את הפנטזיות והדיבורים באוויר ותתחילו לעשות ,  החלום שלכם יהפוך למציאות .  פסיכה וקופידון - חלק 6

