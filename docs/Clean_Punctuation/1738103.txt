מי לא רוצה להיות מיליונר 
סיפור מהחיים
 >  >  מדוע לא נעשיתי מיליונר ?  הנה הסיפור .  הוא אירע לפני כמה שנים ,  ועד היום כשאני יושב עם חברים על קפה ,  הוא צובט לי בלב ,  כי בגלל שטות קטנה פיספסתי עסקה גדולה מאוד .  יום אחד שמעתי על מבנה מסחרי למכירה בקרית ביאליק .  המבנה כלל 30 חנויות ,  כולן מושכרות ,  וההערכה שלי היתה שאם אצליח לקנות אותו ב-3-4 מיליון שקל ,  אעשה עסקה נהדרת שתניב לי תשואה חודשית של כ-1% .  התלהבתי ,  ועם החישובים שלי רצתי למכר משקיע והצעתי לו שיצטרף אלי כשותף ונקנה את המבנה .  אופטימיים הגענו שותפי ואני למשרדי החברה שהחזיקה במבנה .  המנהל האחראי על מכירת המבנה דיבר בדיוק בטלפון והיה לחוץ ,  כך שתוך כדי השיחה הוא אמר לנו : " אם אתם נותנים 1.7 מיליון - זה שלכם ".  בגלל שהתכוונתי לשלם 3-4 מיליון שקל ,  כשהאיש אמר 1.7 מיליון ,  שאלתי אותו אם הוא מתכוון למחיר דולרי .  האיש הינהן ושלפתי מיד את המחשבון ,  רק כדי להיווכח שבתרגום לשקלים מדובר היה באותם ימים בכמעט 7 מיליון שקל ,  סכום שהיה מעבר ליכולתנו ומחיר לא כדאי בעליל .  לא פלא שנבהלנו וירדנו לגמרי מהעסקה . " מקסימום מיליון דולר ",  אמרתי למשקיע , " אם הם רוצים 1.7 מיליון דולר על המבנה ,  אין לנו אפילו על מה להתחיל להתמקח ".  הזמן עבר ,  עסקות באו עסקות הלכו ,  ואני כבר הספקתי לשכוח מהעסקה הזו ,  עד שכעבור חצי שנה הגיע למשרדי אדם שהציג את עצמו כבעל המבנה .  לשאלתי ,  הוא אישר שרכש את המבנה על החנויות שבו מהחברה שאצלה הייתי .  הייתי משוכנע שהאיש עשה עסקה רעה ,  ולכן ביקשתי לדעת ,  אם אפשר ,  באיזה מחיר הוא רכש את הנכס . " אה ,  בטח ,  ב-1.7 מיליון ",  הוא ענה . " אבל 1.7 מיליון דולר זה הרבה כסף עבור הנכס הזה ",  אמרתי לו . " לא ,  זה היה 1.7 מיליון שקל ",  אמר האיש .  הלב שלי מיד צנח ,  כי הבנתי את אי ההבנה שהיתה אצל מנהל החברה ההוא .  הוא אמר את המחיר תוך שהוא מדבר בטלפון ,  וכנראה לא שמע כששאלתי אותו אם מדובר במחיר דולרי ,  והשיב בחיוב .  המחיר היה שקלי .  בדיעבד גם כעסתי על עצמי ,  משום שבשנים האחרונות כמעט שלא מדברים בשוק בדולרים ,  והתשובה של האיש היתה צריכה לעורר אצלי תהייה ,  כי השילוב של המספר עם המטבע היה בלתי סביר ,  והייתי צריך לוודא עמו שוב את המחיר הנדרש .  - הכותב הוא בעל חברת  " תיווך עמית "  בקרית ביאליק

מי לא רוצה להיות מיליונר 
סיפור מהחיים

