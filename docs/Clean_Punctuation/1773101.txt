דיסקונט מקים חטיבה לאסטרטגיה ושיווק בניהולו של נעם הנגבי
יובל גביש ימונה ללתפקיד ראש החטיבה הקמעונאית של דיסקונט ,  במקומו של נעם הנגבי
דירקטוריון בנק דיסקונט אישר אמש את הקמת החטיבה לאסטרטגיה ושיווק של קבוצת דיסקונט .  בראש החטיבה יכהן נעם הנגבי ,  סמנכ"ל בכיר ,  ראש החטיבה הקמעונאית .  כמו כן ,  אישר הדירקטוריון את מינויו של יובל גביש כחבר הנהלה בתואר סגן מנהל בכיר ,  לתפקיד ראש החטיבה הקמעונאית של דיסקונט ,  במקומו של נעם הנגבי.בנק דיסקונט פירסם בחודש שעבר את תוצאותיו העסקיות לרבעון השלישי של 2010 והציג ירידה ברווחיות לעומת השנה הקודמת אך שיפור בהשוואה לרבעונים קודמים של 2010 .  התשואה על ההון העצמי ירדה ל-11.3% ברבעון החולף לעומת 12.7% ברבעון המקביל אשתקד ובשורה התחתונה נרשם קיטון של 1.3% לעומת התקופה המקבילה ברווח הנקי אשר הסתכם ב-288 מיליון שקל .  עם זאת ,  התשואה על ההון השתפרה לעומת הרבעון הקודם בו הסתכמה על 6.3%.הנגבי הצטרף לדיסקונט בשנת 2000 ועמד בראש חטיבת התפעול והמידע במשך כעשור .  במסגרת זו ,  ניהל בהצלחה את הפרויקט המרכזי של הבנק להחלפת תשתיות המחשב - פרויקט  " אופק ".  לפני כשנה עבר לנהל את החטיבה הקמעונית של הבנק והיה אחראי למיצוב מחדש של הנהלת החטיבה.בדיסקונט מציינים כי ההחלטה להקים את חטיבת האסטרטגיה והשיווק בראייה קבוצתית ,  נועדה לרכז את האסטרטגיה הכוללת ,  להרחיב את התיאום בין האסטרטגיה העסקית לאסטרטגיה השיווקית בקבוצה ולהעצים את פונקצית התכנון בקבוצת דיסקונט.כמו כן ,  אישר דירקטוריון הבנק את מינויו של יובל גביש ,  כחבר הנהלה בתואר סגן מנהל בכיר ,  לתפקיד ראש החטיבה הקמעונאית של דיסקונט ,  במקומו של נעם הנגבי .  גביש  ( 52 )  ,  יו"ר ace אוטו דיפו ,  כיהן במשך 26 שנים בשורה של תפקידי ניהול בבנק לאומי ואחרון בהם היה מנכ"ל לאומי למשכנתאות ,  תפקיד אותו מילא בשנים 2006-2008.קודם לכן כיהן גביש כיו"ר מעלות סוכנות לביטוח ולאחר מכן כמנכ"ל בית ההשקעות פריזמה .  גביש צבר ניסיון רב בניהול מערכות גדולות ומורכבות והיכרות עם המערכת הבנקאית ושוק ההון הישראלי .  ניסיון זה יתרום ליישום האסטרטגיה לבנקאות קמעונית ולהטמעת מהלך שוק ההון במערך הסניפים .  גביש בעל תואר ראשון במדעי החברה מהאוניברסיטה הפתוחה .
 
דיסקונט מקים חטיבה לאסטרטגיה ושיווק בניהולו של נעם הנגבי
יובל גביש ימונה ללתפקיד ראש החטיבה הקמעונאית של דיסקונט ,  במקומו של נעם הנגבי

