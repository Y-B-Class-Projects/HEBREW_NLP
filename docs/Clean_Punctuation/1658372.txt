האנטר : " אם לא נראה אופי ,  אין לנו סיכוי "
 פורוורד הפועל ירושלים דרוך לקראת משחק הגומלין מול אלבה ברלין  ( ד' ,  20:45 )  .  גודס : " אנחנו מאמינים שאפשר להפתיע "
 הפועל ירושלים תוכל להשלים מחר  ( רביעי )  עלייה שלישית לחצי גמר גביע אירופי ,  כשתתארח בגרמניה מול אלבה ברלין  ( 20:45 ,  שידור ישיר ב-5+ לייב )  במסגרת שלב ההצלבה של היורוקאפ .  ירושלים ניצחה במשחק הראשון 61:67 ,  בזכות תצוגת שיא של ברנדון האנטר שאף זכה בתואר ה-MVP של המחזור ביורוקאפ ,  ויודעת שהפסד ב-5 נקודות ומטה ישלח אותה לפיינל פור בויטוריה .  הפעם הראשונה שירושלים הגיעה למעמד זה הייתה בעונת ב-2001/2 ,  אז הפסידה לסיינה בחצי גמר גביע ספורטה .  שנתיים לאחר מכן גברה ירושלים על ריאל מדריד בגמר היול"ב קאפ והביאה גביע היסטורי לבירה .
 הקבוצה ערכה אמש את ליל הסדר בבית המלון בברלין ,  אחרי שערכה אימון ראשון על אדמת גרמניה .  המאמן גיא גודס הכין את השחקנים למשחק ההגנה הקשוח של הקבוצה הגרמנית ,  וינסה להעלות את קצב המשחק ,  אך במידה הנכונה ולא לקצב שבו הגרמנים יוכלו לעלות ליתרון גדול מדי . " בשביל כל מועדון ,  מאמן או שחקן ,  אלו ימים גדולים ",  אמר גודס לקראת המשחק , " ימים גדולים הם קשים ,  ואנחנו צריכים להיות בפוקוס על המטרות שלנו .  במשחק בירושלים ,  אלבה ואנחנו נאבקנו על כל כדור ,  וכך אני מעריך שיהיה גם במשחק הזה .  אנחנו מאמינים שאנחנו יכולים להפתיע את כולם ולהגיע לגמר היורוקאפ .  אווירה נהדרת כמו פה ,  מביאה שחקנים גדולים לעשות דברים גדולים ,  וכך אני מאמין שיהיה גם במשחק הזה ". 
ברנדון האנטר ,  שהצטיין במשחק מול הגרמנים עם 23 נקודות ו-10 ריבאונדים הוסיף : " אלבה היא קבוצה חזקה ,  גם מנטלית וגם פיזית .  גם בפיגור 20 מולנו הם לא נשברו וסגרו את הפער .  הם לא הפסיקו להלחם בירושלים ,  ואני מעריך אותם על כך ,  ואני מאמין שאנחנו נצטרך להראות אופי ,  אחרת אין לנו סיכוי .  רבע הגמר הוא שונה משלב הבתים ,  יש פה הרגשה של פלייאוף ,  אנחנו מצפים למשחק קשה ,  וכך אני מאמין שגם כל השחקנים בכל שמונה הקבוצות בשלב הזה ". 
הקבוצה הגרמנית ידעה להתאושש מההפסד בירושלים ,  הפסד אותו הם הגדירו סביר ,  בצורה יפה עם ניצחון על ארלטנד דראגונס 61:63 ,  בזכות 15 נקודות של ראשאד רייט .  הגרמנים סימנו לקראת המשחק את עצירתם של טרה סימונס ודיז'ון תומפסון כשני שחקנים שיכולים לשנות המשחק ,  ולא מתכוונים להקל ראש ביריבה מירושלים . " אחרי המשחק הראשון אנחנו בפיגור 6 ,  אבל אנחנו לא מתסכלים יותר מדי על התוצאה ",  אמר המאמן לוקה פביצ'ביץ' לקראת המשחק , " אנחנו צריכים להכין את עצמנו לשחק את המשחק בצורה הנכונה ולפתור את הבעיות שהפועל יוצרים לנו .  רק אם נבוא בצורה הזאת ,  נוכל להתגבר על הפרש 6 הנקודות .  אם נסתכל על ההפרש מההתחלה ,  זאת תהיה טעות מבחינתנו ". 
הפורוורד דרק באיירס ,  שהיה מהגורמים הבולטים להפרש המינימלי שאיתו יצאו הגרמנים ממלחה ,  אמר לקראת ההתמודדות : " ההפסד שלנו בירושלים היה יכול להיות הרבה יותר גרוע .  הפסד ב-6 נקודות נותן לנו את האפשרות להעפיל אם נשחק טוב ביום רביעי .  במשחק הקודם שיחקנו פחדני מדי ולתוך הידיים שלהם .  לא שיחקנו כדי לנצח בירושלים ,  שיחקנו כדי לא להפסיד וזה לא טוב .  אנחנו חייבים לשנות את הגישה שלנו ,  ואני מאמין שנעשה זאת באולם הביתי שלנו .  אנחנו חייבים לשחק אגרסיביים מהפתיחה ולקחת זריקות טובות ,  אנחנו לא יכולים לתת לירושלים לשבת מאחור ולתת לירושלים להכניס את המכה הראשונה ,  אנחנו חייבים להכניס את המכה הראשונה ". 

האנטר : " אם לא נראה אופי ,  אין לנו סיכוי "
 פורוורד הפועל ירושלים דרוך לקראת משחק הגומלין מול אלבה ברלין  ( ד' ,  20:45 )  .  גודס : " אנחנו מאמינים שאפשר להפתיע "
 
