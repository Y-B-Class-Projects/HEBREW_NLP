אברהם טל  - " אורות "
 אחרי פרויקט סולו מצליח והקאברים המפורסמים ,  חוזר חבר להקת שוטי הנבואה עם אלבום חדש בהפקה מוזיקלית משותפת עם יונתן דגן מ-J Views ולא פחות מ-7 רמיקסים לסינגל הראשון
שנה וחצי אחרי אלבום הסולו הראשון והמצליח שלו ,  חוזר אברהם טל עם אלבום חדש בהפקה מוזיקלית משותפת שלו ושל יונתן דגן ,  הלא הוא מנהיג ההרכב הבינלאומי J Views .  היום  ( שני )  מוציא טל את הסינגל הראשון מתוך הפרויקט , " אורות ",  אותו כתב והלחין . 
" השיר מדבר על שתי השניות האלה ,  שכל החיים חולפים אל מול העיניים ",  מספר טל על הסינגל . " כל המקומות ,  הזיכרונות ,  הדרכים ,  כל התהיות ,  וברגע כזה - כל התפל נעלם וברור מה חשוב ומה פחות .  השיר מדבר על סוג של התעוררות ,  על אירוע משמעותי שקורה מתישהו לכל אחד בחייו ,  שאחריו ברור לו איך ולאן הוא ממשיך ועל מה הוא מסכים לוותר .  ברגע כזה הכול מתבהר וערך החיים גובר על הכל ". 
באופן יוצא דופן ,  מלווה טל את צאת הסינגל בלא פחות משבעה רמיקסים שיצרו הרכבים מז'אנרים מגוונים :  הקרטל ,  התקווה 6 ,  שלומי אברץ ממטבוחה פרוג'קט ,  אורי שוחט ,  Hypersonic ,  כוח ראסטה וגם רמיקס של טל עצמו .  כל הרמיקסים יאוגדו בדיסק ויוצעו למכירה במחיר מיוחד בליווי קמפיין וידאו .  בימים אלו עובד טל עם המוזיקאי עדי גולדשטיין על כתיבת מוזיקה מקורית לסדרה  " חטופים ",  שתעלה לשידור בזכיינית קשת ב-6 במרץ .  
אברהם טל הוא חבר בלהקת שוטי הנבואה ,  שזכתה להצלחה גדולה אולם התפרקה אחרי שני אלבומים בלבד .  לאחר מכן פנה טל לקריירת סולו ,  שזינקה בעקבות הקאבר המפורסם ל"אדם צובר זיכרונות "  של דורית ראובני מפרויקט  " עבודה עברית "  ולאחר מכן בזכות להיטים כמו  " הזמן עושה את שלו "  ו"מסיבה ". 

אברהם טל  - " אורות "
 אחרי פרויקט סולו מצליח והקאברים המפורסמים ,  חוזר חבר להקת שוטי הנבואה עם אלבום חדש בהפקה מוזיקלית משותפת עם יונתן דגן מ-J Views ולא פחות מ-7 רמיקסים לסינגל הראשון

