ג'ון שארפר נבחן בעירוני רמת גן
הקבוצה של דני גוט ממשיכה לחפש חיזוק ,  ובוחנת את שחקן אנאד הקפריסאית ,  שיילחם על מקומו בסגל עם דרנל הינסון
עירוני רמת גן ממשיכה לנסות ולהתחזק לקראת החזרה מהפגרה ,  ולקראת הניסיון להשיג ניצחון ליגה ראשון אחרי תשעה הפסדים רצופים .  השבוע החלה הקבוצה לבחון את הגארד האמריקאי דרנל הינסון ,  ובנוסף אליו נבחן גם הגארד ג'ון שארפר ,  שעזב את קבוצת אנאד מהמקום האחרון בליגה הקפריסאית .  בקבוצה שקלו בימים האחרונים את מועמדותו של הפורוורד דיאנג'לו אלכסנדר ,  ששיחק בשבועות האחרונים במדי אליצור רמלה מהלאומית אך שוחרר לאחרונה ,  אולם החליטו לוותר עליו בשלב זה .  
שארפר  ( 25 ,  1.86 )  ,  יליד אורגון ,  הוא בוגר מכללת סן דייגו סטייט משנת 2006 ,  ורשם בשנתו האחרונה במכללה 8.8 נקודות ו-1.4 ריבאונדים ,  כשהוא קולע באחוזים מרשימים מטווח השלוש ומהעונשין .  בעונה שלאחר מכן שיחק בליגה החצי מקצוענית בארצות הברית במדי סן דייגו ,  ובעונת 2007/8 רשם ניסיון ראשון באירופה כששיחק תשעה משחקים במדי בודיינליק קייב מאוקראינה כשהוא רושם 8 נקודות ו-3 אסיסטים למשחק .  אחרי שנה וחצי נוספות בארצות הברית חזר בתחילת העונה הנוכחית לאירופה כשחתם באנאד החלשה מקפריסין והפך לסקורר המוביל של הקבוצה עם שלושה משחקים של מעל 30 נקודות למשחק .
 רמת גן הפסידה היום 102:86 למכבי ראשון לציון במשחק אימון ,  בו ערך כריס ווטסון בכורה .
 
ג'ון שארפר נבחן בעירוני רמת גן
הקבוצה של דני גוט ממשיכה לחפש חיזוק ,  ובוחנת את שחקן אנאד הקפריסאית ,  שיילחם על מקומו בסגל עם דרנל הינסון

