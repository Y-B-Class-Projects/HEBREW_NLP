פורמולה 1 :  ווטל יזנק מהפול פוזישן בבחריין
הנהג הגרמני של רד בול גנב את ההצגה מבן ארצו מיכאל שומאכר  ( סיים שביעי )  .  מאסה מפרארי הגיע שני ,  אלונסו שלישי
עונת הפורמולה 1 יצאה היום  ( שבת )  לדרך באופן רשמי ,  עם מקצה הדירוג של הגראנד פרי בבחריין .  הסיפור הגדול היה כמובן שובו למסלול של מיכאל שומאכר האגדי ,  שחזר בגיל 41 אחרי שלוש שנות היעדרות וסיים את המקצה במקום השביעי עבור קבוצת מרצדס ,  אבל מי שגנב את ההצגה היה גרמני אחר ,  סבסטיאן ווטל ,  שסיים ראשון עם המכונית של רד בול ויזנק מחר מהפול פוזישן .  
אל המקום השני הגיע עוד נהג שרושם העונה קאמבק מרגש ,  פליפה מאסה ,  שחזר לקבוצת פרארי לאחר הפציעה בראשו ויזנק מחר מהמקום השני .  שותפו לפרארי אלוף העולם לשעבר ,  פרננדו אלונסו ,  הגיע שלישי והבריטי לואיס המילטון סיים רביעי עם מכונית המקלארן שלו .  האלוף הנוכחי ,  ג'נסון באטון ,  דורג רק שמיני .
" אני שמח להתחיל את העונה החדשה כפי שסיימתי את הקודמת ",  אמר ווטל במסיבת העיתונאים בסיום מקצה הדירוג . " אני יודע שיש לנו מכונית נהדרת ,  הכל הלך די חלק ".  
פליפה מאסה התייחס לקאמבק שלו ואמר : " היה נחמד לחזור להתחרות ,  אני שמח מאוד לחזור אחרי תקופה כל כך קשה ". 

פורמולה 1 :  ווטל יזנק מהפול פוזישן בבחריין
הנהג הגרמני של רד בול גנב את ההצגה מבן ארצו מיכאל שומאכר  ( סיים שביעי )  .  מאסה מפרארי הגיע שני ,  אלונסו שלישי

