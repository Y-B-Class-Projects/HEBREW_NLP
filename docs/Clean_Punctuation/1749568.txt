נעצר החשוד ברצח אחותו בג'סר א-זרקא
בסופו של מצוד בן כמה שעות אותר באזור אור עקיבא אחיה הצעיר של תאניה עמאש ,  החשוד כי רצח אותה .  מחקירה ראשונית עולה כי בין השניים פרץ ויכוח ,  בסופו חנק החשוד את אחותו
שוטרי סיור של תחנת חדרה הצליחו הלילה  ( שבת )  לאתר את אניס עמאש ,  אחיה של תאניה עמאש ,  החשוד כי רצח אותה ביום שישי .  האח ,  בן 21 ,  אותר באזור אור עקיבא .
 גופתה של תנאיה עמאש ,בת 31 ,  התגלתה אתמול בבוקר על ידי בני משפחתה בדירתה בג'סר א-זרקא .  על פי החשד ,  הרצח בוצע על ידי אחיה בן ה-21 ,  שנמלט מהמקום לאחר מכן .  
מחקירה ראשונית של ימ"ר חוף במשטרה עולה ,  כי האח הגיע אתמול לבית הוריו ,  שם מתגוררת גם אחותו ,  ולפי החשד חנק והיכה אותה למוות לאחר ויכוח שפרץ בין השניים .  טרם ידוע על מה נסוב הוויכוח .  
הפרמדיק משה באום ,  ממד"א שרון ,  מסר לוואלה !  חדשות בעקבות האירוע כי  " כשהגענו מצאנו את האישה כשצעיף מלופף על צווארה ,  כשסיבת המוות היא ככל הנראה חנק .  ביצענו בה פעולות החייאה מתקדמות ,  אך לבסוף רופא מד"א נאלץ לקבוע את מותה .  עדי ראייה סיפרו לנו שאחיה של המנוחה התווכח איתה כחצי שעה לפני שבאנו ". 

נעצר החשוד ברצח אחותו בג'סר א-זרקא
בסופו של מצוד בן כמה שעות אותר באזור אור עקיבא אחיה הצעיר של תאניה עמאש ,  החשוד כי רצח אותה .  מחקירה ראשונית עולה כי בין השניים פרץ ויכוח ,  בסופו חנק החשוד את אחותו

