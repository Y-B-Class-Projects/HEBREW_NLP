מסביב לעולם בשבוע :  הטבע מכה באינדונזיה
מסביב לעולם בשבוע עם שלישיית אסונות הטבע באינדונזיה ,  מגפת הכולרה בהאיטי ,  מותו של פול התמנון ,  והשלכת שהגיע סוף סוף - לקוסובו
באינדונזיה התמודדו עם אסונות טבע מהים ומהיבשה  צונאמי והתפרצות הר געש .  מאות בני אדם נהרגו מ"קיר מים "  שפגע בשרשרת איים מרוחקים במערב המדינה .  הצונאמי אירע כתוצאה מרעידת אדמה בעוצמה של 7.5 דרגות בסולם ריכטר סמוך לחופי סומטרה .  גורמים רשמיים מסרו שככל הנראה אירעה תקלה במערכת שהיתה אמורה להתריע מפני הגלים הגבוהים .
 יום אחרי הצונאמי החל הר הגעש מראפי ,  שבשולי העיר גו'קג'קרטה באי ג'אווה לפלוט אפר וגזים ולגרום לנזק ופגיעות .  לפחות 30 בני אדם מתו כתוצאה מהתפרצות .  מראפי הוא הר הגעש הפעיל ביותר במדינת האיים .  כ-50,000 תושבים שחיים למרגלותיו פונו מבתיהם .
 בהאיטי עדיין לא התאוששו לחלוטין מרעידת האדמה שפקדה את האי בינואר ,  וכעת הם מתמודדים עם מגפת כולרה .  לפחות 300 בני אדם מתו וכ-4,000 לקו במחלה ,  הגורמת לשלשול ,  חום גבוה ,  הקאות ,  התייבשות קשה ואף למוות .  רוב המקרים אירעו מצפון לעיר הבירה ,  אולם גורמים במערכת הבריאות הזהירו מהתפשטותה לאזורים אחרים ,  כולל פורט או-פראנס ,  שם חיים יותר ממיליון בני אדם בתנאי מחנות פליטים צפופים באוהלים ,  והם מהווים קרקע פוריה להידבקות במחלות כמו כולרה .
 נסטור קירשנר ,  הנשיא לשעבר של ארגנטינה ,  הלך לעולמו בגיל 60לאחר שלקה בהתקף לב  .  לקירשנר ,  בעלה של הנשיאה הנוכחית כריסטינה קירשנר ,  היתה היסטוריה של בעיות לב ,  והשנה אף עבר שני ניתוחים .  קירשנר היה נשיאה ה-54 של ארגנטינה וכיהן בתפקיד בין השנים 2003 ל-2007 ,  אז העביר את שרביט הנשיאות לרעייתו ,  האישה הראשונה בארגנטינה שנבחרה לתפקיד .
 מכה קשה בעולם נביאי הכדורגל .  פול התמנון שהתפרסם לאחר שחזה במדויק את זהות המנצחת במשחקי גביע העולם שנערכו בקיץ בדרום אפריקה ,  מת השבוע באקווריום בגרמניה בו הוא התגורר .  מותו לא היה בלתי צפוי לחלוטין ,  שכן הוא כבר היה בן שנתיים ותשעה חודשים ,  בערך אורך החיים של תמנון ממוצע .
 שישה ימים לפני הבחירות לקונגרס ,  הופיע נשיא ארה"ב בתכנית הסאטירית  " דיילי שואו "  בניסיון כמעט נואש לשכנע בוחרים להצביע בעד מועמדי מפלגתו .  מנחה התכנית ג'ון סטיוארט לא עשה לאובמה הנחות ,  בעוד שהנשיא ניצל את הזמן כדי לקדם את הישגי הממשל .
 ולדימיר פוטין  ,  ראש הממשלה הקשוח של רוסיה ,  הופיע בפומבי כשהוא מאופר בכבדות ,  עם מה שנראה כמו חבורה מתחת לעינו .  הנושא הפך לשיחת היום ,  והספקולציות לגבי מקור הסימן נעו מניתוח פלסטי ועד חבטה באימוני הג'ודו .
 גברים ונשים מחופשים כזומבים צעדו ברחובות סידני ,  כחלק ממצעדי זומבים שנערכים ברחבי העולם מדי שנה .  זוהי השנה הרביעית בה מתקיימת תהלוכת המתים-החיים בעיר .
 פינגווין ממין האמבולדט השתתף השבוע באירוע תפיסת תפוחים בפה ,  מסורת ליל כל הקדושים ותיקה .  האירוע לא התקיים בחבית ,  אלא בביתו של הפינגווין ,  בגן החיות צ'סטר בצפון אנגליה .
 למי ששכח איך סתיו אמור להיראות ,  קבלו תמונה מרהיבה של השלכת בהרי קוסובו .  שבוע טוב ! 

מסביב לעולם בשבוע :  הטבע מכה באינדונזיה
מסביב לעולם בשבוע עם שלישיית אסונות הטבע באינדונזיה ,  מגפת הכולרה בהאיטי ,  מותו של פול התמנון ,  והשלכת שהגיע סוף סוף - לקוסובו

