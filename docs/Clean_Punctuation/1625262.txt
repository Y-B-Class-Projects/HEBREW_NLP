הצעת ידידות
מועצת העיתונות דנה באפשרות שהמועצה תצטרף כידידת בית המשפט בערעור של  " עובדה "  ואילנה דיין בפסק דין סרן ר' .  בן דרור ימיני תקף את התחקיר : " זה לא חופש ביטוי ,  זה כח ביטוי "
 מליאת מועצת העיתונות דנה היום  ( חמישי )  ביוזמה של נשיאת המועצה השופטת בדימוס דליה דורנר להצטרף כידידת בית המשפט בערעור לבית המשפט העליון על פסק דין בתביעת הדיבה שהגיש סרן ר' נגד אילנה דיין .  ידיד בית המשפט הוא לרוב מוסד ציבורי ,  שאינו צד בדיון המשפטי ,  אולם הוא יכול להאיר את עיני בית המשפט בסוגיה הרלוונטית . " זו הלכה שמגנה על חופש העיתונות ולכן חשבתי שראוי שנהיה שם כידידי בית המשפט ",  אמרה דורנר בדיון . " אנחנו נדבר אך ורק על שמירת ההלכה ".  בדיון נכחו גם עורך  " עובדה "  דורון גלעזר ועורך המשנה אייל גונן .
 שניים מהמתנגדים הבולטים ליוזמת הנשיאה היו עיתונאי מעריב בן דרור ימיני ומנכ"ל אגודת העיתונאים יוסי בר מוחא ,  שגם תקף באופן אישי את עורך עובדה ואמר : " אני הייתי תחקירן בעיתון הבארץ ,  בהארץ תחקיר כזה לא היה מתפרסם .  איך עורך מאשר כזאת כתבה ". 
עיתונאי מעריב בן דרור ימיני אמר : " אנחנו מסרבים לעשות את חשבון הנפש של עצמנו .  אני רואה פה אנשים שאומרים בואו נרשה לעצמנו הכל מכל וכל בואו לא נבקר את עצמנו .  פסק הדין אומר שהיתה בכתבה מניפולציה והיתה לשון הרע ואנחנו זועקים 'זו זכותנו ,  זכות העריכה' .  אין לנו את הזכות הזאת כי זה לא חופש ביטוי ,  זה כח ביטוי .  בואו נעשה חשבון נפש כמועצת עיתונות ונאמר שיכול להיות שאנחנו היינו צריכים לצאת עם פסק הדין הזה .  כולנו נמצאים מול החשש של חקיקה מגבילה אז בואו נעשה חשבון נפש כי יש לנו הזדמנות היסטורית מתוך אחריות עצמית שלנו .  מניפולציה היא פגיעה בחופש הביטוי ".  
איש רשות השידור אלישע שפיגלמן ,  עורך  " יומן "  לשעבר התייחס לדבריו של ימיני ואמר : " מי שחושב שאפשר לעשות עיתונות בלי בישול של חומרים לא היה עיתונאי מימיו .  זה הסוד של העריכה ולכן יכול להיות שהיתה עריכה שלא בתום לב ,  אבל ההצטרפות למשפט כידיד בית המשפט היא לא הצטרפות סקטוריאלית ".  
מליאת מועצת העיתונות לא הצביע על ההצעה ,  אולם ההערכה היא כי הצעתה של הנשיאה תתקבל .  עורכת הדין אורנה לין שתוביל את המהלך אם יוחלט עליו אמרה בדיון : " קנה המידה הוא ברור :  ברגע שיש סכנה לאחד מיסודותיו של חופש העיתונות כמו שחלילה עשוי להיות במקרה הזה עולה השאלה אם להצטרף או לא כידידי בית המשפט .  אני חסידה גדולה של מיצוב גופים במסגרת הצטרפות להליכים עקרוניים .  פסק הדין מעורר את לב ליבה של הבעיה של חופש העיתונות .  הצורך הוא שמועצת העיתונות לא תעדר מדיון עקרוני ". 

הצעת ידידות
מועצת העיתונות דנה באפשרות שהמועצה תצטרף כידידת בית המשפט בערעור של  " עובדה "  ואילנה דיין בפסק דין סרן ר' .  בן דרור ימיני תקף את התחקיר : " זה לא חופש ביטוי ,  זה כח ביטוי "
 
