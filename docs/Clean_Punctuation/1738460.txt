הסוד להצלחת חברה :  דירקטוריון לומד
עשרות יו"רים וחברי דירקטוריון בישראל נשאלו כיצד יכול הדירקטוריון לשפר את הניהול של הארגון ולהובילו לביצועים ?  התשובות הובילו ליצירתו של מודל חדשני
 >  >  תפקידו של הדירקטוריון כפי שנוסח בחוק החברות מ-1999 הוא להוביל את הניסוח של אסטרטגיית החברה  ( מדיניותה העסקית )  ,  לקבוע את תוכניות הפעולה ,  לנטר את פעילות ההנהלה הבכירה בהוצאתה לפועל של התוכנית האסטרטגית ואף במידת הצורך לפטרה .  מעשית ,  אף שלביצועי הדירקטוריון וליכולתו לשמש כמוביל ומכוון אסטרטגי יעיל יש השפעה רבה והשלכות משמעותיות על תפקוד הארגון וביצועיו ,  במרבית הדירקטוריונים מוקדש רוב הזמן לעניינים פיננסיים ,  כמו אישורי דו"חות כספיים ,  ולעניינים מנהליים ומשפטיים ,  כמו מינויי מנהלים בכירים ואישור הסכמים .  כך יוצא שלמטרתו העיקרית של הדירקטוריון כפי שהיא מוגדרת בחוק - דיון אסטרטגי - לא ניתנת תשומת לב ניהולית מספקת .  בחינת הסביבה העסקית הדינמית של העשור האחרון מגלה נחיצות עכשווית לקידום יכולותיו האסטרטגיות של הדירקטוריון .  המשברים העסקיים הקשים שספגו השווקים החל מהתפוצצות בועת ההיי-טק ב-2001 וכלה במשבר הפיננסי הנוכחי ,  כמו גם השערוריות הניהוליות והחשבונאיות שנחשפו בקרב חברות ענק בינלאומיות כמו פארמאלט ,  טייקו ,  וורלדקום והמפורסמת מכל אנרון ,  הובילו לתקינה אמריקאית חדשה  ( sox )  ובעקבותיה פורסם בישראל דו"ח ועדת גושן .  בהמלצות ועדות אלה ניתנה התייחסות לשיפור תפקודו הלוקה של הדירקטוריון דרך דרישה לכישוריי הדירקטורים  ( השכלה וניסיון )  ,  לעצמאותם ,  ולהפרדה הנדרשת בינם לבין נושאי המשרה הבכירים בחברה .  מנהלים וחוקרים מחפשים זה זמן רב מודלים ונוסחאות שיכולים לסייע לחברי דירקטוריון בתפקידם האסטרטגי .  המחקרים התמקדו בשלוש נקודות עיקריות :  היבטים דמוגרפיים של הדירקטורים  ( השכלתם ,  ניסיונם הקודם ,  גילם )  ,  מבנה הכוח בדירקטוריון  ( דירקטורים חיצוניים ובלתי תלויים ,  הפרדת תפקיד היו"ר והמנכ"ל ,  השתתפות המנכ"ל בוועדת מינויי דירקטורים' )  ותהליכי העבודה  ( בהם מספר ה פגישות ,  משך כל פגישה ,  מספר ועדות )  .  במחקרים אמפיריים קודמים ובמחקר מקיף שערכנו מצאנו שהתיאוריות הניהוליות הקיימות מספקות תשובה חלקית בלבד להשפעתו של הדירקטוריון על הביצועים העסקיים של הארגון .  אמנם נוכל לבחור דירקטורים מוכשרים ,  לבנות את מודל הכוח האידיאלי ולכנס את הדירקטוריון בתכיפות ולמשך הזמן הראוי ,  אך ללא התייחסות לידע האסטרטגי שלו ,  ולתכנים הנדרשים לו בכדי להשפיע על היעוד האסטרטגי של הארגון ,  לא נוכל לקשור בין אופן התנהלותו לביצועי הארגון בטווח הקצר והארוך .  בניסיון למצוא מודל משלים לניהול אסטרטגי של הדירקטוריון התבססנו על תיאוריות למידה חדשניות .  לאחר מחקר אמפירי שכלל יותר מ-130 דירקטוריונים של חברות ישראליות הכוללות גם חברות רב לאומיות ,  פיתחנו מודל אינטגרטיבי המתבסס על מרכיבי  " שדה המערכה האסטרטגי ",  בהתחשב בדגשים שצוינו על ידי הדירקטורים .  ידע תחרותי זה כוח בישיבות הדירקטוריון ,  כפי שמתנהלות במקרים רבים כיום ,  המידע המועבר נקבע על ידי המנכ"ל ,  ולכן עשוי להיות מוטה על ידו ואינו בהכרח מסייע לדירקטוריון בקבלת החלטות אסטרטגיות .  הדירקטוריון עצמו אינו מוביל אלא מובל ,  ויכולותיו לעקוב אחר ההתקדמות האסטרטגית של החברה מוגבלות .  לעומת זאת ,  מודל הדירקטוריון האסטרטגי המוצע מספק כלים ניהוליים המאפשרים לדירקטוריון לייצר ידע תחרותי לגבי יחידות הארגון ,  כולל השוואתן עם חברות אחרות בענף וקצב התקדמותן .  לאחר עיבוד המידע ,  הדירקטוריון יכול להנהיג את הנהלת הארגון ולהנחותה למציאת ההתאמה האסטרטגית כדי לשפר את הביצועים העסקיים .  איך זה עובד ?  המודל מכיל את מרכיבי  " שדה המערכה האסטרטגי "  של הארגון .  הדירקטוריון כמוביל הארגון והאחראי הסופי לביצועים קצרי וארוכי הטווח ,  מקבל מידע תחרותי מכלל מרכיבי המודל :  הסביבה העסקית ,  שיתופי פעולה ,  אסטרטגיה ברמת התאגיד ,  האזור הגיאוגרפי במידת הצורך והיחידה העסקית .  כעת החלטותיו ופעולותיו ,  בהתבסס על הידע התחרותי-השוואתי הנאסף ,  ייצרו תמונה כוללת וישפיעו על תהליכים שיובילו לשיפור ביצועי הארגון .  טכנוקרט ופנטזיונר אחד ממאפייניו הייחודיים של המודל הוא התייחסות עקבית למשתנים שמשפיעים על ביצועי הטווח הקצר לעומת אלה המשפיעים על ביצועי הטווח הארוך .  ארגון המכוון לטווח הקצר מכונה  " טכנוקרט "  - למשל תעשיית הטקסטיל הישראלית ,  שלא השכילה לבנות יכולות אסטרטגיות שיאפשרו לה יתרונות תחרותיים גם בתקופת שינויים גלובליים .  לעומת זאת ,  ארגון שמכוון רק לטווח ארוך מכונה  " פנטזיונר ",  אפיון מקובל לחברות סטארט-אפ בתחילת דרכן שמרכזות את מירב מאמציהן האסטרטגיים בטווח הארוך ,  לעתים תוך הזנחת הטווח הקצר .  יישום המודל מאפשר לדירקטוריון להפוך את ארגונו ל"מנהיג "  - כזה שיוצר את האיזון האסטרטגי הנדרש בין שיפור היעילות האסטרטגית  ( הטווח הקצר )  והחדשנות האסטרטגית  ( הטווח הארוך )  בכל מרכיבי המודל .  באחרונה התבקשנו על ידי חברה רב לאומית להציג בפני חברי הדירקטוריון וההנהלה את הגישה החדשה ויישומה .  החברה התמודדה עם דילמת ה"טכנוקרט ":  לאחר תקופה של גידול במכירות וברווחים ,  ערך השוק שלה לא עלה .  כ-100 חברי דירקטוריון והנהלה הגיעו מכל קצוות תבל לסדנת תכנון אסטרטגית שבה יישמנו את תכני המודל .  ראשית ,  ערכנו כמה פגישות עם נציגי הדירקטוריון וההנהלה כדי להבין ולנסח את האתגרים האסטרטגיים של הארגון .  במפגשים אלה אישרו הדירקטורים את המודל וכן יצקו לתוכו היבטים ייחודים .  שנית ,  נבחרו משתנים מדידים ליחידות הניתוח ,  הוגדרו נקודות יחוס ושאיפה וכן זוהו מתחרים ומתחרים בפוטנציה .  בסיום ריכזו המשתתפים את ממצאיהם בצורה גרפית בעזרת  " טכניקת הפלזמות "  שפותחה עבור המודל ומאפשרת את מיפוי הארגון בצורה גרפית פשוטה שמכילה את עיקרי התובנות האסטרטגיות .  בצורה זו מוצגת לדירקטוריון  " תמונת קרב "  מדויקת  ( בניגוד לקבלת פרשנות המנכ"ל בלבד )  שמסייעת לו לעקוב אחרי התקדמות הארגון .  יישום המודל ,  והשינויים האסטרטגיים שקודמו באמצעותו עומדים גם במבחן התוצאה ,  ואכן כיום ניתן לראות שיפור בשווי השוק של החברה .  בשנים האחרונות חשופים הדירקטוריונים לביקורת בגלל התנהגות ,  לכאורה ,  לא מקצועית ולא אתית עקב לחצי התחרות העולמית .  אנשי אקדמאיה ,  עסקים ,  וגופים ציבוריים - כולם קוראים לתיפקוד אחראי יותר של הדירקטוריון .  - פרופ' אבי פייגנבאום הוא ראש המחלקה לניהול אסטרטגי בפקולטה להנדסה ,  תעשייה וניהול בטכניון .  ד"ר חנן בן עוז עוסק בתחום הניהול האסטרטגי בפקולטה להנדסה ,  תעשייה וניהול בטכניון - הסוגיה :  איך יהפכו חברי דירקטוריון ממובלים למובילים ?  הפתרון :  יפסיקו להקשיב רק למנכ"ל ויאתרו כלים חדשים להכרת  " שדה המערכה האסטרטגי "  הדרך הנכונה :  שימוש במודל רב תכליתי הכולל נתונים על כלל המרכיבים החיוניים ,  בהם הסביבה העסקית ,  שיתופי פעולה ,  אסטרטגיה תאגידית ,  אילוצים גיאוגרפיים וביצועים קצרי וארוכי טווח

הסוד להצלחת חברה :  דירקטוריון לומד
עשרות יו"רים וחברי דירקטוריון בישראל נשאלו כיצד יכול הדירקטוריון לשפר את הניהול של הארגון ולהובילו לביצועים ?  התשובות הובילו ליצירתו של מודל חדשני

