סכסוך מיותר ומסוכן 
הרבה מאוד מילים נכתבו נאמרו ושודרו אתמול על פרשת ברק-אשכנזי .  דיברו על ספינים והדלפות על יועצים ומקורות על מי שהיו ומי שעודם אבל אף אחד מהדוברים - כותב שורות אלה בכללם - לא הצליח לענות על השאלה הכי פשוטה :  למה ?  
כן גם הבוקר אף אחד לא יודע לומר למה לשכת ברק השתוללה בכזאת פראות .  מה גרם לה לצאת כך משלוותה ולירות בדובר צה"ל מתוך כוונה לפגוע ברמטכ"ל .  הרי זאת לא היתה הידיעה על אפשרות להאריך את כהונתו של אשכנזי שפוצצה את העסק .  זה היה אולי הקש אבל מתחתיו מתברר היתה חתיכת גמל שאף אחד מאיתנו לא ראה אפילו את קצה הדבשת שלו .  אז מה קרה שם ?  לשכת ברק דבקה בהסבר הפשטני .  אבי בניהו עירבב הרבה מאחורי הקלעים הגיע הזמן להעמידו במקומו .  רק חיכינו להזדמנות לפעול וזה לא משנה אם בניהו עמד מאחורי הידיעה או לא  ( התשובה היא לא )  .  הוא כבר יודע למה זה מגיע לו .  
מצה"ל התמונה נראית הפוך .  ברק הביא ראש לשכה כוחני יוני קורן שרוצה להראות לכולם מי הבוס .  קודם הוא נפרע מהמנכ"ל עכשיו הוא מיישר את הרמטכ"ל .  שיידע מי הבוס .  אלא שעם אשכנזי הפופולרי קשה להתעמת אז נפגע בדובר שלו .  בצבא כבר יבינו את המסר .  
זהו שלא .  המסר היחיד שהבינו בצבא הוא שלשכת השר רוצה מלחמה .  כלפי חוץ נראה הרמוניה בין השר לרמטכ"ל אולי אפילו צילום והודעה משותפת אבל את הדם הרע יהיה קשה לשטוף .  וזה עוד החלק הטוב .  אשכנזי הוא מהאנשים שלא שוכחים והתגובה תבוא .  
זה חבל לא רק משום שברמה האישית שלו צירף ברק לרשימת אויביו הארוכה ממילא עוד כמה שעד שלשום בלילה היו מאוהדיו האחרונים אלא בעיקר ברמה הלאומית שלנו :  עד עכשיו נדמה היה שהצמד ברק-אשכנזי תיפקד היטב בוודאי בהשוואה לקודמיו .  שיש הרמוניה שמובילה לתוצאות .  מעכשיו נסתכל על הדברים אחרת .  אנחנו וגם הם .  כל אחד יחשב ויחשוב איפה יחפשו אותו מה יגידו מה ידלוף מי יתדרך .  זה רע זה מיותר זה מסוכן .  יש לנו מספיק צרות גם בלי שהשר והרמטכ"ל יריבו .  ולצערנו אפשר להתנבא בלי חשש :  הם יריבו .  

סכסוך מיותר ומסוכן 
nan
