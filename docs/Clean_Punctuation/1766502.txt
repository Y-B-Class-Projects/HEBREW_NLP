שטיינמץ הגיע להסדר עם הבנקים
בלעדי לאחר שדיסקונט הסיר את התנגדותו - שטיינמץ יקבל פריסת חובות של 100 מיליון דולר בבייטמן .  הפועלים ,  דיסקונט ,  לאומי ,  מזרחי טפחות והבינלאומי יקבלו חיזוק של בטוחות וערבויות
 >  >  איש העסקים בני שטיינמץ מתקרב להשלמת הסדרי החוב השונים עם הבנקים הישראליים ובעלי האג"ח בחברות שבשליטתו בתחומי האנרגיה והנדל"ן .  ל-themarker נודע כי benny steinmetz group resources )  bsgr )  ,  חברת האחזקות בתחומי משאבי טבע והסביבה של שטיינמץ ,  הגיעה בימים האחרונים להסכמות עקרוניות עם הבנקים לגבי פריסה מחודשת של החוב של כ-100 מיליון דולר .  החוב ניתן במזומן ובאמצעות ערבויות לקבוצת בייטמן שבשליטת bsgr ,  כשעיקר החוב הוא לבייטמן ליטווין .  הדיונים בין הבנקים ל-bsgr נמשכו חודשים ארוכים ,  ומלבד שטיינמץ ודודו גרנות ,  מנהל העסקים הראשי שלו ,  היו מעורבים בהם נציגיה של bsgr מלונדון ,  שהגיעו לשם כך לישראל לצורך הפגישות עם הבנקים הישראליים .  ההסכמות התקבלו לאחר שבנק דיסקונט בראשות היו"ר יוסי בכר ,  שבייטמן חייבת לו כ-10 מיליון דולר ,  הסכים להסיר את התנגדותו לחלק מתנאי ההסדר החדשים .  זאת מתוך חשש כי שטיינמץ לא יעמוד בהתחייבויותיו .  כך ,  הצטרף דיסקונט להסדר שעליו הסכימו הבנקים האחרים המממנים את הפעילות של בייטמן :  הפועלים ,  המחזיק ביותר ממחצית החוב במזומן ובערבויות ;  לאומי ;  מזרחי טפחות ;  והבינלאומי .  בשבועות הקרובים ינוסח הנוסח הסופי של ההסכם החדש .  לפי ההערכות של המעורבים במגעים ,  ההסכמות של הבנקים למימון מחדש של חובות בייטמן יסללו את הדרך לכך שבנק הפועלים ייתן אישור להסדר החוב בסקורפיו נדל"ן ,  שאף היא בשליטת שטיינמץ .  חברה זו חייבת לבנק הפועלים 93 מיליון דולר וכ-150 מיליון דולר למחזיקי האג"ח שלה .  סקורפיו ,  המנוהלת בידי שמעון מנחם ,  הגישה לבית המשפט בקשה לכינוס האסיפה ,  האמורה להתכנס בשבועות הקרובים לצורך אישור ההסדר ,  שכאמור כפוף לאישור הפועלים .  באסיפה תצטרך החברה לזכות באישור הרוב של לפחות 75% ממחזיקי האג"ח .  כל מי שמצטרף להסדר מוותר על הזכות שלו לתביעה ייצוגית שהוגשה נגד סקורפיו במאות מיליוני שקלים .  לפי התנאים הסופיים ,  שטיינמץ אמור להזרים לסקורפיו 100 מיליון דולר .  מסכום זה תשלם החברה באופן מיידי למחזיקי האג"ח כ-75 מיליון דולר ,  כמחצית מערך החוב .  שטיינמץ יזרים לחברה 20 מיליון דולר נוספים למימון ההשקעה בשני פרויקטים באוקראינה .  הדבר צפוי לשפר את היחסים הפיננסיים של החברה ולהקטין את הגירעון בהונה ,  שהסתכם ב-318 מיליון שקל בסוף מארס 2010 .  בנק הפועלים יקבל באופן מיידי 5 מיליון דולר וערבות אישית של שטיינמץ ליתרת החוב .  יתרת החוב כלפי מחזיקי האג"ח תוגדר כנחותה לעומת החוב של הפועלים עד 2013-2014 .  זאת עד להחזר כמחצית החוב לבנק הפועלים ,  כך שמ-2014 יוחזרו יתרות החוב למחזיקי האג"ח ולהפועלים באופן שווה לפי היתרה של יחס החוב .
 
שטיינמץ הגיע להסדר עם הבנקים
בלעדי לאחר שדיסקונט הסיר את התנגדותו - שטיינמץ יקבל פריסת חובות של 100 מיליון דולר בבייטמן .  הפועלים ,  דיסקונט ,  לאומי ,  מזרחי טפחות והבינלאומי יקבלו חיזוק של בטוחות וערבויות

