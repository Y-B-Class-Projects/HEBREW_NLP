גמרת את הקריירה על המגרש ?  בעיה שלך
נסים אגברייה ניסה ליצור תקדים בתביעה נגד גדי ברומר ומכבי ת"א ונדחה ע"י השופטת : " המגע והחיכוך הינם מטבע המשחק "
" בחירה בכדורגל כמקצוע כוללת מידה לא מבוטלת של הסתכנות מרצון ומודעו ? ת לכך שהגוף עלול לשאת בתוצאות הרגילות והטבעיות הנובעות מכך "  כך קבעה השבוע שופטת בית משפט השלום בבית שאן ,  עיריה מרדכי ,  כשדחתה תביעה שהגיש שחקן הפועל טייבה לשעבר נסים אגברייה נגד בלם מכבי תל אביב ,  גדי ברומר ,  מכבי תל אביב והפועל טייבה .  
אגברייה הגיש לפני קרוב לשש שנים תביעת פיצויים נגד טייבה ,  מכבי תל אביב וגדי ברומר ,  לאחר שנפצע בברכו מתיקול של ברומר במהלך משחק בין שתי הקבוצות ב-1997 .  לטענת אגברייה ,  הנהלת קבוצתו לחצה עליו לשחק למרות שהיה פצוע בברכו ,  והוא עלה לשחק לאחר שקיבל זריקה והברך נחבשה .  הוא טען כי במהלך המחצית השניה של המשחק ,  בזמן שחדר לרחבה ,  ברומר חסם אותו  " בניגוד לכללי המשחק ושלא כדין ",  גלש לעברו במקום לעבר הכדור ופגע בברכו הימנית .  הוא פונה מהמגרש על אלונקה והושבת לכמה חודשים .  לטענתו ,  מדובר בפגיעה חריגה ובלתי לגיטימית שמצדיקה פיצוי .
 הנתבעים דחו את הטענות ,  וברומר אף טען שהוא היה שחקן הגנה הגון ולא אלים ,  שבכל הקריירה שלו קיבל כרטיס אדום אחד בלבד בעקבות פגיעה בשחקן יריב .  הם הוסיפו שכל שחקן מקצועני לוקח על עצמו את הסיכונים הטבעיים והמובנים במשחק וצריך להיות מודע גם לאפשרות של פגיעה . " האם יש צורך לבאר את הפעילות הספורטיבית של משחק הכדורגל ?  ",  תהתה השופטת בפסק הדין , " המדובר במשחק שבו ישנה שאיפה מתמדת מצד המשתתפים בו לזכות בהחזקת הכדור ,  לצורך הבקעת שערים .  שאיפה זו באה לידי ביטוי ,  בין היתר ,  בניסיונותיהם של השחקנים להוצאת כדור המשחק מרגלי יריביהם .  הריצה המהירה ,  המגע והחיכוך בין השחקנים בעת הניסיון להשתלט על הכדור ,  הינם מטבע המשחק ".  היא הוסיפה ש"משחק הכדורגל ,  גם בשעה שהוא מתנהל על פי כללים וחוקים מוסדרים ואף בשעה שהינו מפוקח על ידי שופט מרכזי ,  כששני קוונים ושופט רביעי מסייעים בידו ,  נועץ בחובו סיכונים ,  אשר המשתתפים בו נוטלים על עצמם ".  
השופטת מרדכי אף העבירה ביקורת על אגבארייה ,  טענה שעדותו נסתרת על ידי כל העדים האחרים במשפט ,  וחייבה אותו לשלם הוצאות משפט ושכר טרחת עורכי דין בסכום כולל של 43 אלף שקל .
 
גמרת את הקריירה על המגרש ?  בעיה שלך
נסים אגברייה ניסה ליצור תקדים בתביעה נגד גדי ברומר ומכבי ת"א ונדחה ע"י השופטת : " המגע והחיכוך הינם מטבע המשחק "
 
