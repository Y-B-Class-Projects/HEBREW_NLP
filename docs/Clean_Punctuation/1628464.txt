אפליה בירדן :  מחירון נפרד לתייר הישראלי
מארגני התיירות הנכנסת לישראל התבשרו על מחירים חדשים לפטרה ,  לשוהים יום אחד ללא לינה .  מחירים אלו נקבעו רק לתיירות מישראל ואינם מיושמים לגבי תנועה של יום ממצרים
בימים אלו התבשרו מארגני התיירות הנכנסת לישראל על מחירים חדשים לפטרה לשוהים בירדן יום אחד וללא לינה .  מחירים אלו נקבעו רק לתיירות מישראל ואינם מיושמים לגבי תנועת תיירות של יום ממצרים .  
מארגני התיירות ,  המטפלים בתיירים מחו"ל המגיעים לישראל ועוברים לירדן ליום אחד ,  טוענים במכתב לשר החוץ ,  אביגדור ליברמן ולשר התיירות ,  סטס מיסז'ניקוב ,  כי  " עם כל ההבנה לרצונם של הירדנים למקסם את הכנסתם מהעוגן התיירותי של פטרה ,  אין לנו כל הבנה והסכמה להפלייתה של התיירות מישראל ".  הירדנים קובעים כי מה-1 באוקטובר 2010 עלות הכניסה לפטרה לתיירות יום מישראל תהיה 130 דולר ,  בעוד שעלות כניסה לתיירים ממצרים או לתיירים השוהים בירדן ,  תהיה 74 דולר .
" מדובר בהפרש של 56 דולר המהווים אינטרס לכל סוכן בחו"ל לקנות לילה במצרים או בירדן במקום לילה במלונות אילת ",  כותבים יו"ר לשכת מארגני התיירות הנכנסת ,  שמואל מרום והמנכ"ל ,  עמי אתגר .  
לדבריהם ,  הפרש זה יתווסף לפערי מחירים שקיימים כבר היום בין מלונות אילת למלונות במצרים ובירדן בגלל עלויות ייצור שונות שאינם בשליטת בעלי המלונות . " אנו מבקשים את מעורבותכם למניעת אפליית המחירים בתיירות מישראל לפטרה לעומת תיירים המגיעים ממצרים ",  כותבים יו"ר הלשכה ,  שמואל מרום ואתגר .  
בחודשים ינואר-נובמבר 2009 עברו לירדן דרך מעבר ערבה שליד אילת יותר מ-55 אלף ישראלים .  אלה ישראלים שבחלקם הגדול נופשים באילת ויוצאים ליום טיול לפטרה .
 
אפליה בירדן :  מחירון נפרד לתייר הישראלי
מארגני התיירות הנכנסת לישראל התבשרו על מחירים חדשים לפטרה ,  לשוהים יום אחד ללא לינה .  מחירים אלו נקבעו רק לתיירות מישראל ואינם מיושמים לגבי תנועה של יום ממצרים

