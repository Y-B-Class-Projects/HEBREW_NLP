נתניהו יערוך ביקור לימודים על הסטארט אפ הישראלי  " עת הדעת "
 הסטארט אפ מוכן למחשב את החומר הלימודי עבור מערכת החינוך בישראל בחינם
ראש הממשלה בנימין נתניהו יבקר ביום שישי הקרוב בבית הספר מודיעים - אחד משני בתי הספר הישראליים שבהם מתבצע ניסוי במערכת של הסטארט אפ הישראלי עת הדעת  ( time to tnow )  .  שר החינוך גדעון סער יצטרף לביקור ויציג בפניו את החזון של עת הדעת.סער הציג לנתניהו לפני שלושה שבועות את תוכניתו להתאמת מערכת החינוך לעידן הדיגיטלי .  עלות התוכנית מוערכת בכ-5 מיליארד שקל על פני חמש שנים.עת הדעת הוא סטארט אפ ייחודי בשמי ישראל .  המימון שלו מתבצע על ידי שמואל מיתר ,  יד ימינו של המיליארדר מוריס קאהן ואחיו של צבי מיתר .  השלושה הקימו יחדיו את קבוצת עורק ,  שבבעלותה היו חברות כמו אמדוקס ,  ערוצי זהב ,  קווי זהב ודפי זהב .  בעת הדעת מוכנים למחשב את החומר הלימודי ולתת אותו למערכת החינוך בישראל בחינם ,  כאקט פילנתרופי ,  ולמכור את המערכת שפיתחה ברחבי העולם.האתגר הגדול של עת הדעת מתבטא בכמה היבטים .  ראשית ,  יש צורך שלכל תלמיד יהיה מחשב נייד .  שנית ,  יש צורך שבבתי הספר יהיו מרושתים ומחוברים לרשת האינטרנט .  שלישית יש צורך בהכשרת מורים ובתחזוקה של המערכת הטכנולוגית בבתי הספר.עת הדעת נטלה על עצמה להפוך את חומר הלימודי המודפס לחומר לימודי דיגיטלי שניתן ללמד על ידי המורים באופן אינטראקטיבי .  לכל מורה יש תחנת עבודה שבה מחשב עם התוכנות של עת הדעת ,  שדרכם הוא מפעיל את הכיתה .  התלמידים לומדים בחלק מהשיעור עם מחשבים ומתרגלים בחלק אחר.עד עתה עת הדעת פיתחה חומר ממוחשב לתשע שנות תוכן ,  באנגלית ,  עברית ומתמטיקה עבור כיתות ד' עד ו' .  המערכת הטכנולוגית של עת הדעת פועלת בארבעה בתי ספר :  מודיעים ,  ישגב ,  שדות ובין .  היא צפויה להיכנס בקרוב בשישה בתי ספר נוספים באשדוד ,  ארבעה בתי ספר בחבל מודיעין ושני בתי ספר במטה אשר.במקביל ,  בעת הדעת מתקדמים גם במישור העסקי בחו"ל .  החברה סיכמה עם אחראי החינוך בעיר ניו יורק על הכנסת המערכת ל-20 בתי ספר בשנה הקרובה .  בתי ספר ישראלים נוספים המעוניינים במערכת של עת הדעת ,  צריכים לפנות לחברה ,  אך הדבר כרוך במחייבות מסוימת ,  שעיקרה :  התחייבות מצד הרשות המקומית לתשתית מיחשובית הולמת בכיתות  ( רשת אלחוטית ומחשבים )  ושכירת טכנאי שיוכל לתחזק את המערכת.מלבד עת הדעת ,  התוכנית של גדעון סער תשקיע גם במט"ח וסנונית ,  שני גופים נוספים שפועלים בתחום .
 
נתניהו יערוך ביקור לימודים על הסטארט אפ הישראלי  " עת הדעת "
 הסטארט אפ מוכן למחשב את החומר הלימודי עבור מערכת החינוך בישראל בחינם

