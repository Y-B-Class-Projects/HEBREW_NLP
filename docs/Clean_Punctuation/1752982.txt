העליון מחדד הצו :  איסור המראות בין 01:40 ל-05:50 לפנות בוקר
עו"ד ירקוני : " אני מקווה שצו זה יהיה מספיק ברור על מנת למנוע התחכמויות מיותרות כפי שניסתה לעשות רש"ת "
 בית המשפט העליון הוציא הבוקר צו ביניים חדש המחדד את איסור המראות המטוסים בלילה מנתב"ג כדי למנוע רעש ,  זאת לנוכח עתירה של עיריית חולון.על פי הצו החדש שהוצא על ידי השופטת מרים נאור ,  השעות הקובעות לאיסור המראות מטוסים יהיה בין השעה 01:40 אחר חצות ל-05:50 לפנות בוקר .  עם זאת ,  במקרה של עומס בלבד יותר למטוסים להמריא עד השעה 02:00 בלילה והחל מהשעה 05:00 לפנות בוקר .  כל המראה אחרת בין שעות אלו תצטרך הנמקה מיוחדת לצורך אישורה.בא כוחה המשפטי של עיריית חולון שהשיג את צו הביניים ,  עו"ד אבנר  ( נרי )  ירקוני ,  אמר בתגובה ל-themarker : "  ההחלטה בהחלט נותנת מענה מאוזן וראוי לצרכי הבטיחות מחד ולזכויות הבסיסיות של תושבי עוטף נתב"ג מאידך .  אני מקווה שצו זה ,  במיוחד לאור ההליך שהביא אליו ,  יהיה מספיק ברור על מנת למנוע התחכמויות מיותרות כפי שניסתה לעשות רשות שדות התעופה ערב הוצאתו .  ייתכן שצו זה אף יוכל להיות בסיס לקבלת העתירה כולה ",  אמר ירקוני ." באשר לצו ביזיון בית המשפט - הוא לא נדון לאור עמדתנו כי ממילא אין כוונת הבקשה להעניש ,  לא את מנהל רשות שדות התעופה האזרחית ולא את מנהל רשות שדות התעופה אלא לפתור את הבעיה המהותית וכל אכן נעשה ",  כך אמר ירקוני .
 
העליון מחדד הצו :  איסור המראות בין 01:40 ל-05:50 לפנות בוקר
עו"ד ירקוני : " אני מקווה שצו זה יהיה מספיק ברור על מנת למנוע התחכמויות מיותרות כפי שניסתה לעשות רש"ת "
 
