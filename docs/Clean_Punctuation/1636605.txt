ח"כ ברכה בפולין : " אשתתף רק בטקס המרכזי "
 יו"ר חד"ש נמנה על חברי הכנסת שמייצגים את ישראל באירועי יום השואה הבינ"ל ,  אך מסרב להשתתף באירועים הנלווים לטקס המרכזי שיתקיים באושוויץ . " הבמה תנוצל לפוליטיקה של ממשלת ישראל "
  ( באדיבות הערוץ הראשון ) 
יו"ר חד"ש ,  ח"כ מוחמד ברכה ,  לא השתתף הערב  ( שלישי )  בכינוס לציון יום השואה הבינלאומי .  בכינוס משתתפים ,  בין השאר ,  גם 150 חברי פרלמנט מהאיחוד האירופי מ-20 מדינות שונות וכן חברי כנסת שיצגו את ישראל .  בשיחה עם וואלה !  חדשות הסביר ברכה כי הודיע מראש כי אין בכוונתו להשתתף באירועים הנלווים לטקס המרכזי שיתקיים מחר במחנה הריכוז אושוויץ מחשש כי  " הבמה תנוצל לפוליטיקה של ממשלת ישראל ".  
ברכה ,  שהצטרף למשלחת של הכנסת לאחר שנענה לבקשתו של יו"ר הכנסת רובי ריבלין ,  ציין כי  " אני באתי לכאן במטרה אחת ויחידה - להתייחד עם זכר הקורבנות וללמוד את הלקח ההיסטורי מהשואה ולא להתעסק בשאר ".  הוא הוסיף כי  " היום רווחת גישה פסולה שכל מי שמבקר את ממשלת ישראל מקוטלג מיד כאנטישמי- וזה מהווה זילות של הקורבנות ".  ברכה גם התייחס לביקורת שנשמעה בקרב גורמים בימין שדרשו להדיח אותו מהמשלחת ואמר כי  " עדיף שהאנשים האלו ישתקו .  אם הם פוסלים אותי בגלל שאני ערבי ,  כנראה שהם נגועים באותה מחלה של הגזענות שהיתה רווחת באותם הימים ". 
ח"כ יולי תמיר  ( העבודה )  שעומדת בראש המשלחת אמרה כי  " את ההיסטוריה של הנרצחים אנחנו כותבים מחדש בכל יום זיכרון ,  כדי שהם יהיו בטוחים שמאבקם נגד הנאציזם והאנטישמיות הוא גם שלנו .  שלא שכחנו ולא מיהרנו לסלוח ".  תמיר הוסיפה כי  " אנו ממלאים את התפקיד ההיסטורי שהם ציוו לנו .  היום אתם מקבלים על עצמכם את התפקיד הזה יחד איתנו ,  מתוך מודעות לכך שהשתיקה היא בעלת הברית של הטורף .  בזכרנו את הקורבנות אנו אומרים להם שאף אחד לא יוכל להשתיק את קולם היוצא מן האפר ומהדהד בעולם ". 
ח"כ נחמן שי  ( קדימה )  : " אני מבקש להתריע נגד הקולות הקוראים להשמדת ישראל ,  כאילו לא נפל דבר בעולמנו .  על אירופה להטיל את מלוא כובד משקלה כדי להרתיע מפני כל איום חדש על ישראל ,  מקרוב ומרחוק .  מחויבותכם לשלומה ולביטחונה היא נצחית ובשום אופן אינה מותנית בנסיבות פוליטיות ,  תהיינה אשר תהיינה ".  
יו"ר מרצ ,  ח"כ חיים אורון אמר כי  " השואה היא הביטוי הקיצוני של הגזענות ושל האנטישמיות .  בניגוד למה שנדמה היה ,  גם אחרי השואה האנטישמיות לא נעלמה ,  והיא עלולה גם לחזור .  חובתה של הקהילה הבינלאומית להתמודד עם תופעות של גזענות ואנטישמיות גם אם אינן קיצוניות ,  כי הן עלולות להתפתח למימדים מפלצתיים ".  אורון הוסיף כי  " הלקח שלי כיהודי הוא לבנות יחסי שלום והוגנות עם שכנינו במזרח התיכון ,  והלקח שלי כאדם הוא להלחם בתופעות של גזענות ".  
ח"כ רחל אדטו  ( קדימה )  סיכמה ואמרה כי  " הכרה בערך האדם וקבלת האחר חשובה הן בזיכרון השואה והן במערכת היחסים הקיימת כיום באירופה ".  לדבריה , " יש לקיים דיאלוג בין עמים ודתות ולזכור כי מלחמות אינן מסתיימות בהכרעות צבאיות טוטאליות ,  אלא סביב שולחן הדיונים ". 

ח"כ ברכה בפולין : " אשתתף רק בטקס המרכזי "
 יו"ר חד"ש נמנה על חברי הכנסת שמייצגים את ישראל באירועי יום השואה הבינ"ל ,  אך מסרב להשתתף באירועים הנלווים לטקס המרכזי שיתקיים באושוויץ . " הבמה תנוצל לפוליטיקה של ממשלת ישראל "
 
