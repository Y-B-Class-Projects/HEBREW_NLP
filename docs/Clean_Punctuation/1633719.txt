עוד הימור מוצלח לנוחי דנקנר ?  מודיעין תגיש בקשה לקבלת היתר לחיפוש גז ונפט מול חופי אשדוד
אתמול הודיעה אי.די.בי פיתוח על הסכם עם בעלת השליטה בחברת נויה חיפושי נפט וגז ,  בעלת השליטה במודיעין
יממה לאחר חבירתו של נוחי דנקנר לצחי סולטן בשותפות חיפושי הגז והנפט מודיעין ,  הודיעה היום מודיעין כי תגיש ביחד עם שותפות לפידות-חלץ ושותפות נוספת שנמצאת בשלבי הקמה בקשה לקבלת היתר מוקדם או רישיון לחיפוש גז ונפט מול חופי אשדוד  - " רישיון מד-אשדוד ".  חלקה של יהיה 45% ,  שותפות לפידות - 30% והשותפות השלישית תחזיק ב-25%.אתמול הודיעה אי.די.בי פיתוח על הסכם עם בעלת השליטה  ( 95% )  בחברת נויה חיפושי נפט וגז ,  שהינה בעלת השליטה  ( 75% )  בשותף הכללי במודיעין-אנרגיה שותפות מוגבלת ,  העוסקת בתחום חיפושי הנפט והגז ,  ושנסחרת בבורסה.על פי ההסכם ,  תרכוש אי.די.בי מהמוכרת מחצית מהחזקותיה בנויה  ( 47.5% )  וכן מחצית מהחזקותיה של המוכרת ביחידות השתתפות וכתבי אופציה של מודיעין ,  וזאת בתמורה כוללת שסכומה אינו מהותי לחברה .  נויה הינה חברה בבעלותו המלאה של צחי סולטן המשמש גם כיו"ר כלל פיננסים חיתום מקבוצת אי.די.בי .  בהסכם ניתנה לאי.ד.בי .  אופציה לרכוש מחצית מניירות ערך נוספים של מודיעין ,  ככל שיירכשו על ידי המוכרת עד מועד השלמת ההסכם .  השלמת ההסכם מותנית בקיומם של תנאים מתלים שונים ,  ובכללם קבלת אישור הממונה על הגבלים עסקיים ,  ככל שיידרש .  אם לא יתקיים אחד התנאים המתלים עד ל-31 בדצמבר 2010 ,  לכל אחד מהצדדים תהיה זכות לבטל את ההסכם .  במועד השלמת ההסכם יחתמו הצדדים על הסכם בעלי מניות בהתאם לעקרונות שנקבעו בהסכם .  מודיעין הודיעה בחודשים האחרונים על חתימה על הסכם לרכישת 15% מרישיון צורים בים המלח ב-150 אלף דולר וכן על רכישת 15% מרישיון שרית באשדוד ב-120 אלף דולר .  מודיעין היא שותפות נפט לא פעילה הנמצאת ברשימת השימור בגלל גירעון של 3 מיליון שקל בהון העצמי לעומת דרישת המינימום של הבורסה להון עצמי של 4 מיליון שקל .  באחרונה פעלה החברה לגיוס הון על מנת להגדיל את הונה העצמי ולחזור להיסחר בבורסה .
 
עוד הימור מוצלח לנוחי דנקנר ?  מודיעין תגיש בקשה לקבלת היתר לחיפוש גז ונפט מול חופי אשדוד
אתמול הודיעה אי.די.בי פיתוח על הסכם עם בעלת השליטה בחברת נויה חיפושי נפט וגז ,  בעלת השליטה במודיעין

