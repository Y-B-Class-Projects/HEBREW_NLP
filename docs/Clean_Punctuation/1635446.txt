המסחר בת"א ננעל בירידות שערים חדות
המעו"ף איבד 2.3% לרמה של 1,130 נקודות ,  מדד ת"א 100 השיל אף הוא 2.3% מערכו ל-1,065 נקודות ומדד התל טק צנח ב-3.5%
על רקע המגמה השלילית בוול סטריט ,  בעקבות החלטתו של נשיא ארה"ב ברק אובמה להגביל את גודלם של הבנקים ואת אפשרויות השקעתם ,  ננעל המסחר באחד העם כאשר המדדים המובילים מורים על ירידות שערים חדות .
 המעו"ף איבד 2.3% לרמה של 1,130 נקודות ,  מדד ת"א 100 השיל אף הוא 2.3% מערכו ל-1,065 נקודות ומדד התל טק צנח ב-3.5% .
 בסוף השבוע האחרון נחתם המסחר בניו יורק במגמה שלילית :  דאו ג'ונס ירד ב-2% לרמה של 10,172 נקודות ,  נאסד"ק השיל 2.7% מערכו ל-2,205 נקודות ו-S & P 500 איבד 2.2% וננעל ברמה של 1,091 נקודות .
 כאמור ,  הירידות בת"א ובניו יורק התרחשו על רקע הודעתו של ברק אובמה על תוכנית להגבלת גודלן של פעילות המסחר של חברות הפיננסים הגדולות בארה"ב בניסיון לצמצם את היקף הסיכונים שהן נוטלות .  הודעת הנשיא מגיעה כשבוע אחד בלבד לאחר שהודיע על כוונתו להטיל מיסוי על הבנקים כדי להשיב לממשל את הוצאותיו על חילוץ המגזר .  
מטרתה של התוכנית היא הרתעת הבנקים מלהתרחב עד לרמה שבה גודלם עלול להוות סכנה למערכת הפיננסית ולפגוע בתחרות בשוק .  בנוסף ,  התוכנית גם תגביל את המסחר בכספי הבנקים ותאסור עליהם להשתמש בכספי פקדונות המבוטחים על ידי הממשל .
 
המסחר בת"א ננעל בירידות שערים חדות
המעו"ף איבד 2.3% לרמה של 1,130 נקודות ,  מדד ת"א 100 השיל אף הוא 2.3% מערכו ל-1,065 נקודות ומדד התל טק צנח ב-3.5%

