הגלגול הראשון של ה-508
פיג'ו חושפת את מכונית הקונספט שתחליף את ה-407 הוותיקה .  מבטיחה שתהיה גדולה ,  איכותית ויוקרתית בהרבה מבעבר
זה נראה כאילו שהמשפחתית הגדולה של פיג'ו ה-407 ,  נמצאת איתנו כבר עידנים למרות שהושקה רק ב-2004 .  בתערוכת ז'נבה נכיר את מחליפתה ,  שכמובן תוצג לראשונה כמכונית קונספט .  בחברה מכנים אותה '5 by Peugeot' ,  כרמז לשם הסדרתי ההולך ונרקם עבורה  508 .  למה לא 408 כרצף סדרתי ?  רמיזות קודמות גילו כי החברה תציע משפחתית גדולה קצת יותר מהממוצע כשילוב ביניים של ה-407 וה-607 הוותיקה עוד יותר  ( הושקה ב-1999 )  ,  שתתמודד היישר מול פורד מונדאו וסקודה סופרב ,  לפחות בכל הקשור למרחב הפנים .
 הדבר הבולט הראשון של מכונית הקונספט הוא החזית .  פיג'ו נטשו את השבכה בעלת הלוע הפעור שהתקבלה ברגשות מעורבים לטובת מראה יוקרתי יותר שיוביל אותה בשנים הקרובות ויעלה אותה ,  כך הם מקווים ,  כיתה אחת לפחות אל עבר יצרניות הפרימיום .  בגלל זה הם גם מבטיחים חומרי דיפון ואבזור איכותיים ויוקרתיים בתוך תא הנוסעים .  לנו קשה היה שלא להבחין בדמיון לוולוו S60 ,  לפחות בקוי המתאר של העיצוב מלפנים .
 מידותיה של ה-5 קונספט מתסכמים לכדי אורך כללי של 4.86 מ' ,  18 ס"מ יותר מה-407 שזה לא מעט עבור דור חדש .  שאר המידות מגלות רוחב של 1.88 מ' ,  גובה של 1.42 מ' ובסיס גלגלים של 2.82 מ' שזה עשרה ס"מ יותר מהדגם היוצא .  ביחס למתחרות הישירות ,  מדובר על שישה ס"מ יותר מבסופרב ושלושה פחות מהמונדאו .
 מתחת למכסה המנוע אתם יכולים כבר לנחש ,  שוכנת יחידת ה-Hybrid4  הפרשנות של פיג'ו  ( וגם סיטרואן )  לטכנולוגיה היברידית הכוללת מנוע דיזל 2.0 ל' המפיק 163 כ"ס ,  יחידה חשמלית המפיקה 37 כ"ס והנעה כפולה .  התוצאה המשולבת היא 200 כ"ס ,  צריכת דלק של 26.3 ק"מ לליטר סולר ופליטת CO2 המסתכמת ב-99 גק"מ בלבד .  למשך זמן מועט ובמהירויות נמוכות ,  יכולה המכונית לנוע על היחידה החשמלית בלבד שכמובן אינה צורכת דלק ואינה מזהמת .  שילוב אקולוגי זה יגיע לראשונה בתצורתו הסדרתית ב-2011 כשהחלוצה היא הפיג'ו 3008 .
 ה-5 תוצג כאמור בתערוכת ז'נבה לצידה של מכונית הקונספט המרהיבה SR1 עליה תוכלו לקרוא בקישור המצורף .  בתערוכת פריס שתחול בחודש אוקטובר השנה כבר סביר להניח שנראה גרסת טרום ייצור תחת השם פרולוג כנהוג בפיג'ו ,  ובעוד שנה פחות או יותר תושק ה-508 הסדרתית כשלרשותה מגוון רחב של מנועים יותר מוכרים .
  .
 
הגלגול הראשון של ה-508
פיג'ו חושפת את מכונית הקונספט שתחליף את ה-407 הוותיקה .  מבטיחה שתהיה גדולה ,  איכותית ויוקרתית בהרבה מבעבר

