ראגבי :  צרפת מוכנה להסתער
ערב שש האומות ,  ל"לה בלו "  אין שחקנים מהשורה הראשונה בעולם ,  אבל הזריזות המשולבת בבהמיות הופכת אותם לגורם
בעוד פחות משבועיים יפתח טורניר  " שש האומות "  השנתי :  אליפות אירופה הלא רשמית בראגבי ,  בין שש הנבחרות שבאופן מובהק נמצאות ברמה שונה לגמרי משאר הנבחרות ביבשת  ( בעיקר ארבע מהן )  .  אלופת 2007 ,  אשר תמיד רואה עצמה כמועמדת לזכיה ,  היא צרפת .  הראגבי פופולרי בצרפת כיום לא פחות מהכדורגל ,  עליו  " השתלטו "  המהגרים בעשור האחרון ,  בניגוד לראגבי אשר נותר  " לבן ".  אירוע הספורט שלכבודו הגיעו הכי הרבה צרפתים לאיצטדיון אחד היה המשחק בין סטאד דה פראנס לטולוז ב-2007 ,  שמשך קרוב ל-80 אלף צופים .  יש אומרים כי לצרפת אין היום סופרסטאר אמיתי ,  מנהיג שיסחף את הקבוצה לזכיה בטורניר ,  אך לכחולים יש שחקנים מכל הסוגים :  הרי אדם ואומני משחק זריזים ,  ואסור לזלזל בהם .
 תיירי דוזטואה   " המשחית האפל ",  אשר קיבל את תפקיד הקפטן לפני שלושה חודשים בלבד ,  הוא חלוץ כנף  ( Flanker )  ,  דווקא שחום עור  ( בן למהגרת מחוף השנהב )  ובעל תואר בהנדסה כימית .  דוזטואה קנה את עולמו ברבע גמר גביע העולם האחרון ,  כאשר בנוסף לטריי החשוב שהניח מול פייבוריטית הטורניר ניו זילנד ,  היה אחראי גם לתצוגת הגנה גדולה עם 36  (  !  )  תיקולים מוצלחים ,  יותר מכל האול-בלאקס יחדיו .
 סבסטיאן שאבאל  במשקל 115 קילוגרם ,  החלוץ האתלטי אשר עקב מראהו וסגנון משחקו זכה לכינוי  " איש המערות ",  הוא אחד השחקנים החזקים ביותר בטורניר .  הוא אינו מפחד מדבר  ( גם לא מההאקה הניו-זילנדית )  ומתקל באופן וירטואוזי .  לרוע המזל ,  שאבאל נחשב לשחקן התקפה לא יעיל אשר מרבה להפיל את הכדור ומתקשה למסור ,  ועל כן מתנדנד בין ההרכב לספסל של  " לה בלו "  לאורך השנים .  בכל מקרה ,  המשחק לעולם אינו משעמם כששאבאל על המגרש .  לפעמים גם מבחינה מקצועית זה בדיוק מה שצריך .
 מאתיו באסטארו  בן דודו של הכדורגלן וויליאם גאלאס ,  אשר זהה לו בגובה  ( 183 ס"מ )  ובפנים אך שוקל לא פחות מ-50% יותר ממנו  110 קילוגרם בסך הכל .  בנוי כמו Prop ,  אך רץ במהירות ומשחק דוקא כקשר חיצוני  ( Outside Center )  ,  עמדה המשוייכת באופן מסורתי לשחקנים ששוקלים עשרות קילוגרמים פחות .  הגודל ,  מבנה הראש  ( כולל הראסטות )  וסגנון המשחק של באסטארו יוצרים תחושה של פרה המשתוללת על המגרש .  כמו בן דודו ,  באסטארו הוא טראבלמייקר לא קטן :  ביוני האחרון הוא בדה סיפור על תקיפה ,  לדבריו מאוחר יותר על מנת להסתיר את העובדה שהשתכר ,  נפל משולחן שעליו רקד במלון בו שהתה נבחרתו ונחתך בפניו .  אם לא יסולק הביתה בגלל בעית משמעת דומה ,  אפילו הבריטים המגודלים יתקשו לעצור את הפרה המשוגעת הזאת .
 וינסנט קלרק  הסקורר המרכזי של הצרפתים ,  אשר הניח לא פחות מ-22 טריים ב-39 הופעותיו בנבחרת .  למרות שהוא שוקל  " רק "  90 קילוגרם  משקל בינוני לשחקן בתפקידו בטורניר הקרוב ,  אין שחקן כנף שלא מפחד ממנו .
 
ראגבי :  צרפת מוכנה להסתער
ערב שש האומות ,  ל"לה בלו "  אין שחקנים מהשורה הראשונה בעולם ,  אבל הזריזות המשולבת בבהמיות הופכת אותם לגורם

