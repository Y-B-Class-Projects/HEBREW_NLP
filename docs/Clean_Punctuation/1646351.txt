איש עסקים ניו זילנדי מתעניין בפורטסמות 
בפומפי הצביעו על ויקטור קאטרמול כמי שעתיד להציל את המועדון .  ביום שני ייקבע בבית המשפט אם המועדון הולך לפירוק 
התקשורת האנגלית ממשיכה להתעסק בעתידה של פורטסמות ,  קבוצתו של אברהם גרנט ,  והבוקר  ( שלישי )  פורסם שמו של מועמד בכיר לרכישת המועדון על שלל חובותיו .  כזכור ,  סולימאן אל פאחים נפטר בימים האחרונים מהמניות האחרונות של המועדון בו החזיק ,  ומכר אותן לאוהדים ,  כשבמקביל הפך בלראם צ'ארניי מהונג-קונג לבעלים הרביעי של המועדון .  נכון לעכשיו ,  פורטסמות נמצאת במצב של קריסה כלכלית ,  ומקווה לנס בדמותו של טייקון שישקיע כספים .  
לפי הפרסומים ,  איש העסקים הניו זילנדי ויקטור קאטרמול הביע עניין לרכוש את פומפי ,  ונחשב כרגע למועמד הבכיר לעשות זאת .  קאטרמול ,  שמנהל את עסקיו בהונג-קונג ,  הוגדר על ידי אנשי פורטסמות כמי שעומד בראשה של אחת משתי חברות שמעוניינות לרכוש את המועדון .  גם קאטרמול אישר את הידיעה ,  אבל הבהיר כי מדובר בהחלטה גדולה שיכולה לקחת זמן .  בכל מקרה ,  כבר ביום שני הקרוב יוחלט בבית משפט אם פורטסמות ,  שחייבת לפחות 60 מיליון פאונד ,  הולכת לפירוק .  
 


איש עסקים ניו זילנדי מתעניין בפורטסמות 
בפומפי הצביעו על ויקטור קאטרמול כמי שעתיד להציל את המועדון .  ביום שני ייקבע בבית המשפט אם המועדון הולך לפירוק 

