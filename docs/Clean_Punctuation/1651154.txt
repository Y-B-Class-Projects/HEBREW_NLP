עפרה שטראוס :  עבודת צוות ?  
בכנס נשים ועסקים אמרה עפרה שטראוס : " לא כיף לעבוד בצוות .  הרבה יותר קל לי להתייעץ עם עצמי ואני גם תמיד מסכימה אתי .  הסיבה היחידה שאני עובדת בצוות היא כי זה טוב יותר לעסק "
 כ-1,300 נשים  ( וכמה גברים )  גדשו אתמול את האנגר 11 בתל אביב בכנס נשים ועסקים השנתי של TheMarker w ועיריית תל אביב-יפו .  בכנס דיברה עפרה שטראוס על האחריות החברתית של ההנהלות ועל חשיבות הגיוון בהרכב האנושי בחברות .  לסיום העירה שטראוס בחיוך לאתי רוטר ,  מנכ"ל קסטרו ,  שטענה כי חשוב לעבוד בצוות : " אני מצטערת ,  אתי ,  אבל לא כיף לעבוד בצוות .  הרבה יותר קל לי להתייעץ עם עצמי ואני גם תמיד מסכימה אתי .  הסיבה היחידה שאני עובדת בצוות היא כי זה טוב יותר לעסק ".  
ד"ר שאולה אלכסנדר-ימיני ,  יזמית בינלאומית ,  סיפרה כי רק לאחר שסיימה את הדוקטורט החלה לחשוב ברצינות על המשך דרכה המקצועית . " עד אז חשבתי שקריירה זה לגבר ועבודה זה לאישה ",  אמרה .  
אחד הגברים היחידים שנראו בקהל היה אבי קנת ,  מנכ"ל מותג מכוניות היוקרה אינפיניטי בישראל ,  שטרח לומר לכל מי שנקרה בדרכו כי 35% מרוכשי מכוניות המותג שלו הן נשים וכי המספר הולך וגדל .  
נכחו בין היתר בכנס :  המדענית הראשית לשעבר ,  אורנה ברי ;  הזמרת קורין אלאל ;  מנכ"ל פירמיה ,  מיכל אביחי ;  יו"ר עמותת עלם ,  נאוה ברק ;  עדנה קרסו ,  מבעלי קבוצת קרסו ;  עו"ד ברוריה לקנר ;  לאה זנדברג ;  אשת העסקים בת שבע בובליל ;  מנכ"לית וראייטי ישראל ,  ריקי אריאל ;  מנכ"ל גיתם ,  מיכל המאירי ;  חברת מועצת העיר תל אביב-יפו ויו"ר הוועדה לקידום מעמד האישה בעירייה ,  תמר זנדברג ;  יו"ר שטרית מדיה גרופ ,  רות שטרית ;  משנה למנכ"ל רשת ,  שירה מרגלית ;  וסמנכ"ל שיווק ופיתוח עסקי בבנק מזרחי טפחות ,  נעמה גת .
 
עפרה שטראוס :  עבודת צוות ?  
בכנס נשים ועסקים אמרה עפרה שטראוס : " לא כיף לעבוד בצוות .  הרבה יותר קל לי להתייעץ עם עצמי ואני גם תמיד מסכימה אתי .  הסיבה היחידה שאני עובדת בצוות היא כי זה טוב יותר לעסק "
 
