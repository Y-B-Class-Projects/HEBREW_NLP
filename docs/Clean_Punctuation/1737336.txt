המסחר בגבעות הופסק שוב
לאחר שבשעות הבוקר פורסם כי כי רישיון הקידוח של החברה יילקח אם יתברר כי אינו מסחרי ,  הודיעה שותפות גבעות כי המסחר במניותיה יחודש רק לאחר שתפרסם תגובה לתקשורת
המסחר ביחידת ההשתתפות של גבעות עולם לא נפתח הבוקר בבורסה בתל אביב .  מן השותפות נמסר כי בכוונתה להוציא תגובה לפרסומים בתקשורת ,  ורק לאחר מכן המסחר בני"ע של השותפות ייפתח .  
הבוקר פורסם כי במשרד התשתיות שוקלים לקחת את רשיון הקידוחים של החברה ,  אם יתברר שהקידוח אינו מסחרי .  החברה מחזיקה ברישיון מזה 7 שנים והרישיון ניתן ל-30 שנה ,  למרות שעדיין לא הפיקה ממנו נפט .  דובר החברה מסר בתגובה לפרסום כי  " המכתב של משרד התשתיות הינו מכתב סטנדרטי ולא יותר מכך .  הוא נשלח לפני שלוש שנים ואין בו חדש או איום בשלב זה על הרישיון ".  
אתמול המניה עלתה בכ-2.2% לאחר צניחה של יותר מ-20% ביום ראשון .  
בתוך כך ,  ח"כ שאמה מתכוון לפנות היום לממונה על הנפט במשרד התשתיות ,  ד"ר יעקב מימרן ,  על מנת לבקשו להבהיר כי כל פעולה של בדיקת זכויות החברה בשדה תיעשה בכפוף למיצוי החיפושים וההפקה במגד 5 ,  בעקבות כוונת משרד התשתיות לשלול את רשיון הקידוח של גבעות .  
לדברי שאמה  " אם מישהו במשרד התשתיות התרשל - אזי המשקיעים של גבעות עולם אינם צריכים לשאת את המחיר .  על משרד התשתיות לקיים את הבדיקות בעניין שלילית הרישיון עד למיצוי הקידוחים במגד 5 .  כל התוכן של גבעות עולם הוא בהתאם לחזקה שניתנה לה על ידי המדינה ובהתאם לכך השקיע עם ישראל כ-1 מיליארד שקל ".  
בשבוע שעבר תבע שאמה לכנס את ועדת הכספים לדיון בפרשת  " גבעות עולם ".  שאמה ביקש לזמן לדיון את ראשי הרשות לני"ע ,  הגופים המוסדיים ,  משרד התשתיות .  לדבריו , " פרשת גבעות מעלה חשש שהרגולציה בעניין שקיפות חברות חיפושי הנפט והגז אינה מושלמת וכי ניתן לבצע מניפולציות באמצעות פערי מידע או שימוש מניפולטיבי בנתונים כדי לגרום לציבור הרחב לקבל החלטות שגויות ".  
שאמה הוסיף ש"התנודות החריגות של עשרות ומאות אחוזים בכיוונים הפוכים מדי יום מעידים על כשל בזרימת המידע לציבור המשקיעים .  החברות הללו הפכו משוליות במונחי שווי שוק והיקף אחזקות הציבור ומחזורי המסחר לדומיננטיות מאוד ".  
לדבריו , " מדינת ישראל מתנגדת לאורך שנים להקמת קזינו תוך ויתור על היתרונות שבו כדי לשמור על הציבור מחסרונותיו .  נדמה כי קזינו הוקם ברחוב אחד העם בתל אביב .  ועדת הכספים צריכה להתכנס מייד כדי לקבוע פיקוח והסדרת פרסום והפצת מידע בעניין חברות חיפושי מחצבי אנרגיה ".  

המסחר בגבעות הופסק שוב
לאחר שבשעות הבוקר פורסם כי כי רישיון הקידוח של החברה יילקח אם יתברר כי אינו מסחרי ,  הודיעה שותפות גבעות כי המסחר במניותיה יחודש רק לאחר שתפרסם תגובה לתקשורת

