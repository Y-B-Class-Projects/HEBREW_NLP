שחיה :  דימיטרייב סיים שמיני בברזיל
שחיין המים הפתוחים השתתף בתחרות הראשונה בסבב העולמי ועצר את השעון על 2:14:21 שעות ,  תשע שניות אחרי המנצח
שחיין המים הפתוחים ,  מיכאל דימיטרייב ,  סיים במקום השמיני את סבב הגביע העולמי בסנטוס שבברזיל .  בתחרות הסבב העולמי הראשונה ל-2010 נטלו חלק לא פחות מ-40 משתתפים מהבכירים ביותר בעולם .  דימיטרייב הוכיח פעם נוספת שהוא ראוי למעמד הבכיר ביותר של הספורט הישראלי ,  סגל הזהב ,  כשנצמד לדבוקה המובילה לאורך כל הדרך .
 התחרות התאפיינה בתנאים קשים במיוחד עבור השחיין הישראלי ש"מתמחה "  במים קרים .  טמפרטורת המים הייתה ,  יחסית ,  גבוהה וכך גם העכירות שגרמה לקשיים לראות בתוך המים את השחיינים האחרים .  למרות זאת ,  הפגין המועמד האולימפי של ישראל נחישות רבה ונאבק על הבכורה גם בקילומטר האחרון ,  כשהוא מסיים לבסוף ,  כאמור ,  במקום השמיני במרחק תשע שניות בלבד מהמנצח ועוצר את השעון על 2:14:21 שעתיים .
 מתוק במיוחד היה ניצחונו של דימיטרייב בקרב הסיום על האיטלקי המצויין סימונה ארקולי ועל האמריקאי פרנסיס קריפן ,  זוכה מדליית הארד באליפות העולם ברומא במרחק זה .  על הישגו זכה הישראלי בפרס כספי של 400 דולר ובניקוד חשוב בקרב העולמי על תואר אלוף הסבב ל-2010 .  בתחרות ניצח הרוסי יבגני דרטסייב ,  שסיים בתוצאה של 2:14:12.03 שעתיים ,  בקרב צמוד מול הדרום-אפריקאי צ'ד הוז ,  שהגיע במרחק 41 מאיות השנייה בלבד אחרי המנצח .
 במדליית הארד זכה הבריזלאי אלן דו קרמו ,  שסיים בשנת 2009 במקום השני בדירוג העולמי ,  בזמן של 2:14:13.45 שעתיים .  שחר רסמן ,  שמשפחתו מתגוררת בארגנטינה ,  סיים במקום ה-32 ,  בתוצאה 2:21:04.01 שעות .
 
שחיה :  דימיטרייב סיים שמיני בברזיל
שחיין המים הפתוחים השתתף בתחרות הראשונה בסבב העולמי ועצר את השעון על 2:14:21 שעות ,  תשע שניות אחרי המנצח

