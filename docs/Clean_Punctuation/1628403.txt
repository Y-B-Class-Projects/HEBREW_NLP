כלל פיננסים עולמית יומית :  2010 - עד עכשיו ,  אחלה שנה
אמיר כהנוביץ ,  כלכלן המקרו של כלל פיננסים על התעשייה הסינית ,  מסים ,  אג"ח ממשלתי בארה"ב ,  מניות והיואן
יום המסחר הראשון של 2010 - עד עכשיו הכל טוב :  בורסות אסיה עלו הבוקר על רקע פרסום מדד מנהלי הרכש בתעשייה החיובי בסין  ( ראו הרחבה )  ,  על רקע הערכות כי מספר המשרות המקוצצות בארה"ב ,  שיפורסם ביום שישי ,  יהיה הנמוך ביותר מאז תחילת המשבר ,  על רקע החלשות הין שתומך ביצואניות היפניות ועל רקע זינוק ביצוא מדרום קוריאה.גם המשך היום ייסוב סביב ענפי התעשייה בעולם ובעיקר בארה"ב ובאירופה  ( ראו הרחבה )  .  בינתיים ,  האג"ח הממשלתיות נפגעות ממעבר משקיעים לסיכון  ( ראו הרחבה )  ,  הדולר ממשיך להתחזק ,  וכמו שכבר ציינו בעבר הוא מצליח לעשות זאת גם מבלי לפגוע במניות ,  בנפט ובזהב שעולים הבוקר ,  מה שלדעת רבים מהווה סימן כי הוא בא כדי להתחזק ולא כתיקון  ( ראו רחבה )  .  הקטר של התעשייה הסינית הוא באמת קטרכשדיברו עם סין לפני כמה שנים שהיא צריכה קטר לכלכלה ,  היא לקחה את העצה פשוטו כמשמעו ו"פירקה "  17 מיליארד דולר על בניית קטרים ועל קו רכבת ארוך במיוחד .  בסוף השבוע האחרון נחנך הקו הארוך המהיר בעולם ,  1100 קמ' ב-3 שעות ,  כשכלכלית נראה שאין לו הצדקה  ( מלבד הקטע בין צינצאו לסיצמאו ,  שבאמת חשוב ) .הבוקר פורסם מדד מנהלי הרכש בסין לדצמבר שהצביע על האצת קצב ההתרחבות של התעשייה הסינית  ( מ-55.7 ל-56.1 )  .  פרויקט הרכבת הלא כדאי בסין מדאיג ,  הוא מאותת על בנייה חסרת פרופורציות ,  שנובעת אולי משיגעון גדלות ,  אני לא אוהב את זה .  הסבר :  טיסה בין היעדים מהירה יותר וזולה יותר.דמי ניהול  ?  המסים הם שאוכלים את התשואהדמי הניהול על השקעות הם שוליים לעומת המיסים שמסתכמים לעיתים בעשרות אחוזים .  המסים ,  הן הישירים כמסי רווחי הון והן העקיפים דרך מסי החברות ושאר מסים ,  אינם חוזרים כולם אל ההשקעה בדרכים עקיפות ,  אלא נבלעים בחלקם הגדול במערכות הציבוריות המסואבות.אם בעבר היו המשקיעים מקבלים את עניין המיסוי בהכנעה ותשומת הלב התמקדה בהפחתת דמי הניהול בכמה עשיריות אחוז ,  כעת הם מוכנים לתקוף את מקצץ התשואה המרכזי ,  הוא המיסוי :  ההון בעולם זז היום בקלות ובמהירות ,  מדינה שממצמצת והמס בה עולה מבריחה את המשקיעים ולהיפך.להלן כמה מהודעות האחרונות בנושא מס בעולם :  ביפן יפטרו את המשקיעים הזרים באג"ח קונצרני ממס של 15% ,  בדרום מזרח אסיה הוכרז על אזור הסחר החופשי הגדול בעולם ,  כשהיקף הסחר בו צפוי להסתכם ב-4.5 טריליון דולר ,  טורקיה הודיעה לפני יומיים על רצונה להפחית את המס שמשלמים משקיעים מקומיים על אג"ח.סינגפור הפחיתה לאחרונה את מס החברות ,  הודו הודיעה באוגוסט על החזרי מס ליצואנים שיחפשו שווקים חדשים באפריקה ובאמריקה הלטינית ,  סין נתנה הקלות מס ליצואנים ומתכוונת להמשיך אותן גם ב-2010 ועוד ..  .  לממשלות מלחמת מיסים זה הדבר האחרון שהן צריכות בזמן שהחובות אליהם נכנסו במשבר גדלו משמעותית.אג"ח ממשלתי- ארה"ב מכרה ב-2009 ניירות ב- 8.28 טריליון דולר ,  מישהו רוצה עוד ? ממשלת ארה"ב מכרה ב-2009 חובות ב-8 טריליון דולר  ( את הספרות אחרי הנקודה מחקתי ,  כי זה סתם כמה מאות מיליארדים )  .  1.5 טריליון מתוכם זה כסף חדש .  מי שרכש 20% מהכסף החדש הוא המשקיע המתוחכם ביותר- הפד ,  שסתם קנה ,  בלי הבחנה ובלי אלטרנטיבות ,  רק כדי להוריד את הריבית ,  זה חוקי בכלל  ? אם גם אתם רוצים אג"ח אמריקאי אין בעיה ,  יש המון ,  כל שבוע מפיקים כמה מיליארדים - תקרת חוב ?  אל תדאגו ,  כבר 5 פעמים העלו אותה ב-10 השנים האחרונות .  ביום רביעי התקיימה הנפקת אג"ח ל-7 שנים ,  מספר הקונים היה נמוך ביחס להנפקה הקודמת ,  אך התשואה שנקבעה במכרז הייתה נמוכה מזאת שציפו לה  ( 3.345% לעומת 3.372% )  .  מעניין לראות שאם בעבר חלקם של בנקים זרים ברכישות היה גבוה הוא בירידה  ( 44.7% מההנפקה לעומת 62.5% בהנפקה הקודמת ) .התשואה על האג"ח האמריקאי מזנקת  ( מחיר יורד )  כבר חודש ,  התשואה ל-10 שנים הגיעה הבוקר ל-3.9%  ( מ-3.2% לפני כחודש )  ולהערכתנו תמשיך לעלות ולהביא להפסדי הון למשקיעים באפיק .  האג"ח הממשלתי היפני יורד גם הוא הבוקר  ( תשואה עולה )  בהמתנת המשקיעים להנפקת האג"ח כשברקע ספקולציות כי הסוחרים הראשוניים מול הבנק המרכזי יקטינו את אחזקותיהם לפני ההנפקה .  התשואה על אג"ח יפני ל-10 שנים עלתה ל-1.33% כשלפני חודש עמדה על 1.2%.היום זה יום של נתוני תעשייהאת הסיפתח ליום המסחר הראשון של 2010 בעולם קיבלנו מנתוני מדד מנהלי הרכש בסין  ( ראית הרחבה )  ,  בהמשך גם מדד מנהלי הרכש באירופה יצא בסדר ובהתאם לציפיות  ( 51.6 נק' )  ועכשיו אנחנו מחכים למדדי מנהלי הרכש בארה"ב שיתפרסם בשעה 17:00 ,  הוא  " האבא של מדדי מנהלי הרכש ". אזכיר כי מדד מנהלי הרכש בתעשייה הינו שקלול של מדדים רבים שקשורים בתעשייה ,  כמו השינוי במספר ההזמנות החדשות ,  השינוי במלאים ,  השינוי בתעסוקה וכדומה .  המדד הינו אחד האינדיקטורים המקדימים הטובים ביותר אם לא הטוב שבהם להערכת הפעילות הכלכלית והצמיחה.אזכיר כי קו 50 הנק' הוא קו פרשת המים ,  כשמעליו התעשייה מתרחבת ומתחתיו מתכווצת .  בשפל ,  בדצמבר 2008 ,  עמד המדד על 33 נק' אך בינואר 2009 החל לעלות ולאותת כי התכווצות התעשייה מתמתנת .  ביולי 2009 חצה שוב את קו 50 הנק'  ( להתרחבות )  והנתון האחרון עמד על 53.6.הערכות הן כי הנתון שיתפרסם היום יצביע על האצה נוספת בהתרחבות ויעמוד על 54.1 נק' .  להערכתנו אין טעם כל פעם להיות מופתעים לטובה ,  צריך להכיר בעובדה שיצאנו מהמשבר וכמעט כל נתון יפתיע לטובה .  גם אם הנתון היום יאכזב ,  אז זה של חודש הבא יהיה בסדר.2010 - לפי קונצנזוס החזאים הסחורות יכו השנה את המניותזהב ,  תירס ,  נפט ופלאדיום יעלו השנה ב-17% ,  כך על פי קונצנזוס האנליסטים שבדק בלומברג .  זאת לעומת הערכות לעליות צנועות יותר של 11% במדד מניות ה-s & p500 ושל 2.8% בלבד באג"ח ממשלתית ל-10 שנים .  הערכות אלה מגיעות לאחר השנה הטובה ביותר של מדד הסחורות ,  ה-crb ,  מאז 1979.מי שצפויה להמשיך ולמשוך את מחירי הסחורות למעלה היא כמובן סין .  לסחורות יש עוד סיכוי לטפס במיוחד כשמדינות העולם לא עוברות למדיניות מוניטרית מצמצמת  ( העלאת ריבית )  .  אך לא הרבה סיכוי אם למשקיעים יהיו אלטרנטיבות טובות יותר ל"כסף ".  הבוקר הזהב חוזר לעלות ב-8 דולר לאונקייה  ( 1.3% )  והנפט חוצה את רמת ה-80 דולר לחבית  ( עולה ב-1.9% )  .  אפשר לסמוך על סין  ? זהירות  !  היואן עומד להשתחררהחוזים העתידיים על היואן החלו להתייקר הבוקר ולאותת כי קובעי המדיניות בסין עשויים כבר השנה לשחרר אותו ולתת לו להתחזק .  נזכיר כי כדי להילחם במשבר ולתמוך ביצואנים ובתעשייה המקומית לא אפשרה סין במשך 12 החודשים האחרונים את התחזקותו של היואן ,  אלא שתופעת הלוואי המשמעותית של הצמיחה המהירה  ( ברבעון הרביעי של 2009 התרחבה כנראה הכלכלה הסינית ב-10.4% וצפויה להתרחב ב-10.5% ב-2010 )  הייתה עליית המחירים החדה :  במניות ,  בסחורות ובנדל"ן.הלחצים האינפלציוניים מגבירים כעת את הערכות שהיואן בדרך להתחזק .  כאמור ,  החוזים העתידיים  ( שאינם ניתנים להמרה ביואן )  התייקרו הבוקר ומגלמים ייסוף שלו ב-0.2% .  החשש הוא שייסוף משמעותי ,  אם יתרחש ,  יביא לקירור מחירים עולמי ואולי אף לפאניקה שתוביל לתוצאות חמורות יותר.הסקירה נכתבה על ידי אמיר כהנוביץ ,  כלכלן המקרו של כלל פיננסים .
 
כלל פיננסים עולמית יומית :  2010 - עד עכשיו ,  אחלה שנה
אמיר כהנוביץ ,  כלכלן המקרו של כלל פיננסים על התעשייה הסינית ,  מסים ,  אג"ח ממשלתי בארה"ב ,  מניות והיואן

