ספורט ביזנס | חוקי המשחק החדשים בעקבות פרשת מוני פנאן
מחול השדים לאחר התאבדותו של מוני פנאן חשף את עולם הספורט שלא רואים בטלוויזיה .  ברשות המסים נחקרו שחקנים ,  מאמנים ושופטים בחשד להעלמות מס .  בענף טוענים כי הרשויות נטפלות אליהם : " אין שום דבר חדש ,  תמיד זה היה ככה ".  ברשות המסים מבטיחים : " נהפוך כל אבן "
 חלק מהקשרים גלויים :  זאב רוזנשטיין ,  קודם שנשלח לכלא ,  היה אורח כבוד ביציע האח"מים בבלומפילד ;  לאבי נמני ,  בעבר כוכב מכבי ת"א וכיום המאמן ,  היו ואולי יש גם כיום קשרים טובים עם אישים שכיכבו במדורי הפליליים ,  כמו יוסי הררי ;  חיים רביבו ,  שעזב לארה"ב ,  זכה לכותרות רבות על כך שעשה זאת בעקבות איומים מעבריינים . " כבר לפני כמה שנים חדרו משפחות פשע לכדורגל הישראלי ",  טוען רואה החשבון יאיר רבינוביץ' ,  שהיה במשך תקופה ארוכה יו"ר הרשות לבקרה תקציבית בהתאחדות לכדורגל . " המשטרה היתה אצלי לפני חמש שנים בערך עם מידע על משפחת פשע שעומדת מאחורי קבוצת כדורגל אחת או אפילו שתי קבוצות .  נתתי להם את כל האינפורמציה ,  ולא יצא מזה משהו .  אחרי שנה בערך נודע לי על השתלטות משפחת פשע על קבוצה נוספת בכדורגל הישראלי .  הפעם פניתי מיוזמתי למשטרה ונתתי את כל האינפורמציה .  לאחר מכן התשובה שקיבלתי היתה 'במשטרה החליטו שזה לא בסדר העדיפויות שלהם' .  מה הסיבות לכך אפשר רק לשער ".  רבינוביץ' טוען שהמשטרה יודעת על המעורבות הזאת , " ממש כמו שמס הכנסה יודע על עבירות מס הרבה שנים לאחור ,  ופשוט החליטו לא לגעת בכך ".  סוכן שחקנים גם יודע לספר כי יש קבוצת כדורגל באזור המרכז שהרבה אנשים אומרים שמשמשת להלבנת כספים למשפחת פשע .  ומה בנוגע למעורבות משפחת פשע בעסקי פנאן ?  הבכיר ברשות המסים אומר שאינו מכיר שמועות כאלה : " אם היה מידע היינו פועלים בכיוון .  החקירה נמשכת ,  נראה לאן היא תגיע ".  היסטוריה של שחיתות >  >  פרשת מוני פנאן ,  למרות היותה דרמטית ,  אינה מהחמורות ביותר בספורט הישראלי .  כבר בסוף שנות ה-60 ותחילת שנות ה-70 התגלו תופעות חמורות ביותר .  אז אפילו הוקמה ועדת חקירה ממלכתית  ( ועדת עציוני הראשונה )  כדי לחקור תופעות של מכירות משחקים והימורים בלתי חוקיים בליגות הכדורגל השונות .  אנשים ישבו בכלא ,  שחקנים הושעו לכל ימי חייהם ועונשים חמורים הוטלו בפרשה המסעירה ביותר בספורט הישראלי .  כן ,  זה היה לפני 40 שנה ,  מה שאולי מלמד שאין חדש תחת השמש .  תוסיפו לכך את הפרשה הידועה כ"שופטים באדום ",  לפני כעשור ,  שבה היטו שופטים תוצאות משחקים לטובת הימורים בלתי חוקיים .  גם אז נכנסו שופטים ומהמרים לכלא .  אלה שתי פרשות השחיתות החמורות ביותר בספורט הישראלי .  בקיצור ,  כבר היינו בסרטים גרועים ומפחידים יותר .  ההבדל בין מכבי ליובנטוס >  >  הרשות היחידה שמעורבת בפרשת פנאן והעלמות המס היא רשות המסים .  המשטרה ,  באופן תמוה ,  וגם גופים אחרים האמונים על שמירת החוק ,  עומדים מהצד פאסיביים לחלוטין .  במקרה דומה באיטליה לפני כמה שנים ,  שבו התגלה כי שופטים ושחקנים מכרו משחקים ,  כל רשויות החוק נכנסו לתמונה במלוא עוצמתן .  בית המשפט גם הוריד קבוצת כדורגל עשירה ,  יובנטוס ,  לליגת המשנה ,  שלל ממנה תוארי אליפות ושלח עסקני ספורט לכלא .  מישהו יכול לדמיין שמכבי תל אביב בכדורסל ,  למשל ,  תורד לליגת המשנה וישללו ממנה תוארי אליפות ?  אגב ,  גם ביובנטוס היה ניסיון התאבדות - של כדורגלן עבר ועסקן ספורט בהווה .  באיטליה הניסיון נכשל .  מהמשטרה נמסר : " נכון לעכשיו המשטרה אינה מקיימת חקירה בפרשת פנאן .  המשטרה מקיימת בשגרה קשרי עבודה עם רשות המסים ". 

ספורט ביזנס | חוקי המשחק החדשים בעקבות פרשת מוני פנאן
מחול השדים לאחר התאבדותו של מוני פנאן חשף את עולם הספורט שלא רואים בטלוויזיה .  ברשות המסים נחקרו שחקנים ,  מאמנים ושופטים בחשד להעלמות מס .  בענף טוענים כי הרשויות נטפלות אליהם : " אין שום דבר חדש ,  תמיד זה היה ככה ".  ברשות המסים מבטיחים : " נהפוך כל אבן "
 
