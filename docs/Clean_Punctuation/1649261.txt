אלישע לוי : " בכל נגיעה בוקארי מראה שהוא טוב "
 מאמן מכבי חיפה הגן על השחקן שצירף לאחרונה .  על המשחק מול נצרת : " מקווה שנמשיך באותו קו ".  קולמה עשוי לפתוח בהרכב
במכבי חיפה מגבירים את ההכנות לקראת המשחק נגד מכבי אחי נצרת בשבת ,  כשהיום  ( רביעי )  ערכה הקבוצה אימון נוסף ללא שחקני הנבחרות וללא אייל גולסה הפצוע .  במהלך מסיבת העיתונאים השבועית התייחס אלישע לוי למשחק ,  כשאמר : " למדנו מהמשחק בנתניה שכשלא עושים את מה שצריך ,  המשחק יכול להפוך לקשה מאוד .  נצרת הוציאה תיקו בבאר שבע והיא משחקת התקפי בבית .  אני מקווה שנמשיך באותו קו גם במשחק הקרוב ". 
מאמן חיפה התייחס להיעדרותם של שחקני הנבחרת ,  ואמר : " אנחנו תמיד שמחים שיש לנו שחקנים בנבחרת ונשמח אם הם ישחקו בהרכב .  המצב עכשיו לא אידיאלי מבחינת אימונים ,  אבל אנחנו מסתדרים ".  לגבי סאדאת בוקארי ,  אמר לוי : " כפי שכבר אמרתי ,  מדובר בשחקן טוב שבכל נגיעה שלו בכדור הוא מוכיח את זה .  אנשים מצפים כששחקן כזה מגיע שהוא ייכנס ישר להרכב .  יש לו הכל :  טכניקה ברמה גבוהה ומהירות ,  ובסוף השנה נעשה סיכומים .  אנחנו מגיעים להרבה מצבים ,  וזה אומר שאנחנו מסתדרים עם הלחץ .  זו בעצם האינדיקציה ,  כמות המצבים שאליהם אנחנו מגיעים ,  ובהיבט הזה אני מרוצה ". 
גולסה ערך אימון בחדר הכושר .  שאר השחקנים ששבו מפציעה ,  עלי עוסמאן וג'ון קולמה ,  יהיו כשירים למשחק ולא מן הנמנע שהאחרון אף יפתח בהרכב .  אם זה יקרה ,  זה יהיה על חשבון גוסטבו בוקולי .
 
אלישע לוי : " בכל נגיעה בוקארי מראה שהוא טוב "
 מאמן מכבי חיפה הגן על השחקן שצירף לאחרונה .  על המשחק מול נצרת : " מקווה שנמשיך באותו קו ".  קולמה עשוי לפתוח בהרכב

