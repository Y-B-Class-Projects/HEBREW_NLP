נרצח אוהד של ניואל'ס אולד בויס
נער בן 14 נורה בראשו כשהאוטובוס בו נסע הותקף בדרכו חזרה לרואסריו .  חשדות שמדובר בקבוצת אוהדים אחרים של הקבוצה
נער בן 14 ,  אוהד של ניואל'ס אולד בויס הארגנטינאית ,  נרצח אתמול  ( חמישי )  אחרי שהאוטובוס בו נסע ושהיה בדרכו חזרה לרוסאריו ,  הותקף ביריות .  האוהדים של ניואל'ס היו בדרכם חזרה מבואנוס איירס לביתם אחרי משחק בבירה נגד הורקאן ,  שהתסיים ב-1:2 לטובתה של האחרונה .  עד ראייה לארוע סיפר שהתוקפים השתמשו בנשק אוטומטי .  
הנער ספג שלושה כדורים בראשו וכמו כן נפגעו שני אנשים נוספים ,  בני 28 ו-42 ,  אלא שהם יצאו מכלל סכנה .  התקשורת הארגנטינאית דיווחה כי קיים חשד שהתוקפים היו חברים בקבוצת אוהדים יריבה של ניואלס אולד בויס .  בארגנטינה קיימים הרבה מקרי אלימות בין אוהדים של אותה קבוצה על רקע מאבקי כוח ושליטה ביציעים .
 כזכור ,  לפני כשנה תקפה כנופיית חמושים את משרדיה של ניואל'ס ,  השחיתה רכוש והשתוללה במקום .  בארגנטינה חשדו אז ש-30 האנשים שהגיעו למקום עם אקדחים ואלות בייסבול ,  משתייכים לקבוצה מסוימת של אוהדי הקבוצה .
 
נרצח אוהד של ניואל'ס אולד בויס
נער בן 14 נורה בראשו כשהאוטובוס בו נסע הותקף בדרכו חזרה לרואסריו .  חשדות שמדובר בקבוצת אוהדים אחרים של הקבוצה

