מוראטי : " אני מרגיש נבגד ,  רפא חייב לתקן את העונה הזאת "
 נשיא אינטר זועם על היכולת הרעה ומעמיד בפני בניטז מבחן : " הוא חייב להראות אופי כדי שנזכה באליפות העולם לקבוצות "
 אלופת אירופה אינטר ממשיכה ללקק את הפצעים אחרי התבוסה המשפילה 3:0 אמש  ( שלישי )  לורדר ברמן ,  ונדמה כאילו מעמדו של רפא בניטז מעולם לא היה מעורער יותר .  נשיא המועדון מאסימו מוראטי דן הבוקר עם מספר חברי הנהלה בדבר התוצאות המביכות והלא טובות של הקבוצה לאחרונה ,  והערב יצא מוראטי לתקשורת האיטלקית עם דברים חריפים למדי . 
" היתה לי הרגשה שנפסיד לברמן ,  אבל ממש לא ציפיתי שזה יהיה בצורה כל כך רעה ",  אמר נשיא הנראזורי . " אני מרגיש נבגד ,  כפי שאני תמיד מרגיש כשמפסידים משחק בצורה כזאת .  לקחתי את ההפסד מאוד קשה ".  אינטר אמנם עלתה מהבית לשלב שמינית הגמר אבל אלופת אירופה עשתה זאת בצליעה ורק מהמקום השני .  נוסף על כך מצבה בליגה האיטלקית לא מזהיר כשהיא במקום החמישי בלבד ומרוחקת 10 נקודות מהמוליכה ,  מילאן .
 המבחן הבא של בניטז יהיה באליפות העולם לקבוצות ,  שהחלה כבר היום .  אם ייכשל בו ,  אלה עשויים להיות משחקיו האחרונים במדים הכחולים . " אני לא רוצה ליצור בעיות לפני האליפות ,  ונראה מה צריך לעשות כאשר היא תסתיים .  אין תירוצים בטורניר הזה ,  מדובר בתואר שאנחנו פשוט חייבים לנצח .  בניטז צריך להראות אופי ,  אחרת הוא לא יזכה בתואר הזה ",  הבהיר מוראטי המתוסכל . " לא מדובר כאן באולטימטום ,  אני פשוט אומר שזה מאוד חשוב .  רפא חייב למצוא דרך לתקן את העונה הזאת ".  
אגב ,  מי ששמו במפתיע כמועמד לרשת את מקומו של בניטז באינטר הוא לאונרדו ,  מאמנה לשעבר של היריבה העירונית המושבעת ,  מילאן .  באיטליה מדווחים כי במידה שאינטר אכן תפנה למאמן הברזילאי הרי שהיא תציע לו חוזה ארוך טווח ומפתה כדי שהוא יסכים לעשות את המעבר ,  לאחר שנים רבות כשחקן ושנה כמאמן ברוסונרי .
 
מוראטי : " אני מרגיש נבגד ,  רפא חייב לתקן את העונה הזאת "
 נשיא אינטר זועם על היכולת הרעה ומעמיד בפני בניטז מבחן : " הוא חייב להראות אופי כדי שנזכה באליפות העולם לקבוצות "
 
