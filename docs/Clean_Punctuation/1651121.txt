שלומי פרילינג ימונה למשנה למנכ"ל נטוויז'ן 013 - עד למינוי מנכ"ל חדש 
המועמדים הסופיים לתפקיד מנכ"ל נטוויז'ן הם רן גוראון ,  סמנכ"ל שיווק בבזק ,  וניר שטרן ,  המשנה למנכ"ל פלאפון
 >  >  נטוויז'ן 013 צפויה לפרסם היום את דו"חותיה הכספיים ל-2009 - ובמקביל ,  להודיע על מינוי משנה למנכ"ל ,  שלומי פרילינג המשמש כיום סמנכ"ל כלכלה ,  אסטרטגיה ופיתוח עסקי בחברה .  המנכ"ל הנוכחי של החברה ,  ריצ'רד הנטר ,  עוזב את תפקידו בסוף החודש ועובר לנהל את החברה האחות שופרסל .  עד למציאת מנכ"ל חדש ,  ינהל פרילינג את החברה בפועל .  שני מועמדים מובילים בקרב על תפקיד המנכ"ל החדש ,  ושניהם בכירים בקבוצת בזק :  ניר שטרן ,  המשנה למנכ"ל פלאפון ,  המתמודד מול רן גוראון ,  סמנכ"ל השיווק של חברת בזק הקווי .  עם זאת ,  מקורבים לחברה מסרו כי ייתכנו מועמדים נוספים .  שני המועמדים הם בעלי ניסיון נרחב בתחום הטלקום ,  ושניהם היו סמנכ"לי שיווק ב-013 ברק ,  שמוזגה לנטוויז'ן .  שטרן ,  39 ,  נמצא בתעשיית הטלקום מאז 94' ,  אז התחיל את דרכו בסלקום והיה אחראי השיווק למגזר הפרטי .  בשנים 99-2002 היה שטרן סמנכ"ל השיווק של חברת ברק  ( שלימים מוזגה עם נטוויז'ן )  ,  ומ-2002 עבד בפלאפון ,  בתחילה כסמנכ"ל שיווק ומ-2007 כמשנה למנכ"ל .  שטרן היה אחראי לשינוי המיתוג של פלאפון ,  להקמת מותג הצעירים אסקייפ וכן להשקת מכשיר האייפון בישראל .  גוראון ,  40 ,  מילא אף הוא את תפקיד סמנכ"ל השיווק של ברק ולפני כן היה מנהל השיווק העסקי בסלקום .  גוראון אחראי למהלך המיתוג מחדש של בזק שהתחיל ב-2007 ,  בליווי הסיסמה  " בזק - הכי טוב בבית ".  גוראון גם אחראי להתחזקות בזק בתחום הרשתות הביתיות ולמיתוג רשת ה-ngn של החברה .  בזכות פועלו נבחר גוראון על ידי איגוד השיווק לאיש השיווק של 2009 .  המנכ"ל הנוכחי של נטוויז'ן ,  הנטר ,  עוזב את החברה לאחר שנתיים בתפקיד .  הנטר התחיל את דרכו כעורך דין אך לאחר מכן למד מינהל עסקים ועבד בחברת הייעוץ מקינזי שמונה שנים .
 
שלומי פרילינג ימונה למשנה למנכ"ל נטוויז'ן 013 - עד למינוי מנכ"ל חדש 
המועמדים הסופיים לתפקיד מנכ"ל נטוויז'ן הם רן גוראון ,  סמנכ"ל שיווק בבזק ,  וניר שטרן ,  המשנה למנכ"ל פלאפון

