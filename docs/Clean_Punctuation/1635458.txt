אורווה ופרח
אם חשבתם שראיתם הכל מבית"ר ירושלים ,  אז חכו עד שתראו את התמונות של ברני ארדוב מהתיקו המביך מול הפועל פתח תקווה .  טקסטים :  חמי אוזן .  הפקה :  יצחק שום ואיציק קורנפיין
הנה הוא .  היו"ר .  השחקנים שלו מבזים מדי שבוע את המועדון ,  שוברים שיאים שליליים של יכולת גרועה וחוסר השקעה ,  והוא ?  הוא מתחבא .  כמעט ולא שומעים אותו ,  כמעט ולא רואים אותו .  יו"רים קודמים של בית"ר היו מעוררים אימה אצל השחקנים ,  מעבירים את ערכו של הסמל ,  אבל איציק  " טפלון "  קורנפיין מצליח לחמוק מכל כתם .  כבר למעלה משנה שהוא בתפקיד ,  ואף אחד לא יודע מה סדר היום שלו ומה התכניות שלו לעשור הקרוב .  למה שיהיה לו בעצם ?  למה לעורר רעש או מחלוקת ?  למה לעמוד מול מצלמות ולספק הסברים לאוהדים ?  שישימו לב אליי ?  שפתאום יגלו שאני סמל הבינוניות ? 
במשך שבועות התחבט ברק יצחקי האם לעבור למכבי חיפה או הפועל תל אביב .  בסופו של דבר ,  שיחרר הצהרה שכאילו יצאה מהלב ,  לפיה הוא נשאר בבית"ר כל עוד ירצו בו .  במילים אחרות :  זה הבית שלי ולא אני זה שחשב לעזוב אותו .  הצהרה כזו אמורה היתה לשחרר את הניצרה אצל יצחקי ,  להוריד לו אבן מהלב ולשחרר לו כמה מחסומים בראש וברגליים .  לקחת את זה לכיוון של הנהגת הקבוצה בימי המשבר האלה :  בפועל ,  אלו היו רק מילים שיצחקי כנראה לא באמת התכוון אליהם .  כי כמו שהוא משחק ,  לא בטוח שהוא שלם עם ההחלטה
הסבריו הנלוזים של יצחק שום בשבוע האחרון חושפים אישיות מאוד חלשה ,  מאוד לא חכמה ,  אישיות שמתרצת כמו אחרון הכדורגלנים הישראלים .  אמש סיפק שום פנינים נוספות כשאמר ,  בין היתר ,  שמה שמותר למכבי חיפה ,  מותר גם לבית"ר .  משמע ,  עונת מעבר בה מגדלים שחקנים .  השאלה ,  שומי ,  את מי אתה מגדל :  קובי מויאל נרקב ,  חן עזריאל נעלם ,  אבי ריקן טובע ואפילו עידן ורד ,  זה שאתה קורא לו צעיר למרות שכבר בעונה שעברה שיחק בהרכב ,  איבד את המומנטום לחלוטין .  רק עכשיו אנחנו באמת מבינים למה היית צריך להחזיק את היד של שלמה שרף כל כך הרבה שנים
מי כמו גיא צרפתי ,  שגדל בתקופה הלא נכונה במכבי תל אביב ,  יכול ללמד את קובי מויאל דבר או שניים על מועדונים חולים שהורסים את הכישרונות הצעירים שלהם .  גם צרפתי בטח זוכר את העונה המופלאה של מויאל בבני יהודה ,  את האופן שבו ניווט את הקבוצה של גיא לוזון על הדשא כמו כוכב בוגר ,  ההיפך הגמור ממויאל של העונה :  שחקן לא מאומן ,  לא מרוכז ,  שנגרר לבלגן הכללי וגורר אחריו את שאר שחקני הקישור .  בשבוע הבא הוא בטח יחזור לספסל ,  יראה את בית"ר מובכת מחדש ,  יחזור להרכב ,  רק כדי להתבזות שוב ולחזור מחדש לספסל .  מי אמר שאין שיטה ? 
רק ביום שישי האחרון משטרת ישראל נדרשה לטפל בשטות תורנית של אוהדי בית"ר  ההפגנה ההזויה והמביכה מול בית החולים לחולי נפש בבת ים ,  וכבר במוצ"ש היא שוב היתה על המשמרת ,  הפעם להגן על אוטובוס הקבוצה בסיום התיקו המכוער מול הפועל פתח תקווה .  זה לא מפליא בכלל .  הקשר בין האירועים הוא בכלל לא רופף .  במועדון ללא סדר יום של יו"ר וללא עבודת אימון בסיסית של מאמן ,  מה הפלא שמי שמכתיב את העניינים בסוף הם אותם יצורים שמפגינים מול מוסד פסיכיאטרי .  מה הפלא שאף אחד לא רוצה לקנות את המועדון הזה
עוד לא הספיק סבסטיאן ואסקז לנחות וכבר התברר שעוד שחקן רכש בדרך לבית"ר .  בלם טוגולזי יגיע למבחנים ואם ירשים ,  יוחתם .  למה ?  לא ברור .  בשביל מה לבזבז כסף ?  בשביל לסיים במקום השישי ?  או החמישי ?  לקבוצה יש ארבעה בלמים ,  וקשרים אחוריים שלא מוצאים את מקומם .  רכש ,  לרוב ,  אמור לעזור ,  אבל במקרה הזה הוא מיותר ובעיקר מלמד על לחץ
אין ספק ,  ששמעון גרשון הוא קורבן של המציאות בבית"ר :  בלי מגינים שיודעים מה זה הגנה ,  עם בלם שכל הזמן מתחלף לצדו ,  עם קישור אחורי לא יציב ולא ממושמע ,  הוא נותר לבד במערכה .  ובגילו ,  איך נאמר ,  זה קצת קשה .  אבל גרשון חייב לעשות קצת יותר מזה :  להביא מהניסיון שלו ,  מהאופי שלו ,  לשאר השחקנים בקבוצה .  להשפיע יותר על המערכת ולקחת אחריות שהוא לא היה צריך לקחת בעונות קודמות .  אין מה לעשות ,  אם הוא לא יעשה את זה ,  הוא זה שישלם את המחיר על הטעויות של בית"ר .  בסוף העונה הוא מסיים חוזה ולא ברור מי תיתן לו חוזה חדש
התמונה הזו היא כנראה התיעוד היחיד לקרב פיזי אליו נכנס אבירם ברוכיאן במהלך המשחק בפתח תקוה .  חוץ מזה ,  ברוכיאן הפסיד כל מאבק שלא קשור לכדרורים או מסירות ,  ונראה רך ופגיע כמו בימיו הראשונים בבוגרים .  אם יצחקי עוד איכשהו מסתתר מאחורי מספרים העונה ,  ברוכיאן מעמיד שני שערים וארבעה בישולים  נתונים מביכים בליגה של 16 קבוצות .  כנראה שסרט הקפטן רק הכביד עליו והוא הרבה יותר בורג איכותי מאשר מנוע של קבוצה
לכאורה ,  התוצאה מהמשחק מול בית"ר ירושלים צריכה לעודד את אוהדי הפועל פתח תקוה .  אחרי הכל ,  הקבוצה שלהם הייתה יותר טובה מבית"ר והיא זו שצריכה להיות מאוכזבת מהתיקו .  אבל הרבה סיבות להתעודד אין שם .  השכונה היא אותה שכונה ,  ההתנהלות חסרת המקצועיות ממשיכה לאפיין כל צעד והמציאות טופחת על פני המועדון :  בשעה שפתח תקוה משיגה תיקו ביתי ,  הפועל רמת גן ואחי נצרת מנצחות ומסבכות אותה בתחתית

אורווה ופרח
אם חשבתם שראיתם הכל מבית"ר ירושלים ,  אז חכו עד שתראו את התמונות של ברני ארדוב מהתיקו המביך מול הפועל פתח תקווה .  טקסטים :  חמי אוזן .  הפקה :  יצחק שום ואיציק קורנפיין

