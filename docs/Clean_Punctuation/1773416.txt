ועד המנהלים בבינלאומי :  ההנהלה מצנזרת אותנו
לטענת ועד המנהלים בבנק הבינלאומי ,  לאחר סיום השביתה בבנק התחילה ההנהלה לחסום מיילים ולצנזר את פניותיהם לעובדים .  ההנהלה :  המטרה היא לסנן מידע לא נכון או פוגעני
ועד המנהלים ומורשי החתימה בבנק הבינלאומי מאשים את ההנהלה הבכירה של הבנק בכך שהיא מתנכלת לו כשאינה מאפשרת לו שימוש חופשי ברשת המחשבים של הבנק לצורך מסירת הודעות ל-750 העובדים המאורגנים בוועד .  
הוועד ,  בראשות יונה גולדשלגר ,  מאיים לנקוט שורה של צעדי מחאה ,  לרבות פנייה להסתדרות כדי שזו תכריז על סכסוך עבודה .  
לפי גולדשלגר , " בחודשים האחרונים ,  אחרי שסיימנו את השביתה בעניין תוספת השכר ,  ההנהלה הבכירה שינתה את יחסה אלינו והיא מצנזרת את תוכנם של המסרים שאנו מעבירים למנהלים ומורשי החתימה וגם את תוכן המסרים שמעביר ועד הפקידים לעובדים המאורגנים בו ".  
לטענתו ,  בהוראת סמנכ"ל משאבים בבינלאומי ,  יוסי לוי ,  נחסמים חוזרים של הוועד לעובדים ובמשך שעות רבות ביום לא ניתנת לוועד גישה למערכת המחשבים . " יחד עם זאת ,  ההנהלה הבכירה פונה לעובדים באופן ישיר כאוות נפשה באמצעות מערכת המחשבים ,  תוך עקיפת הוועד ".  
דוברת הבינלאומי אמרה בתגובה : " אין כאן כוונה להתנכל לוועדים .  המטרה היא לסנן מידע לא נכון או לא אמיתי שמועבר לעובדים .  אין סיבה לאפשר העברת מיילים שיש בהם פגיעות אישיות .  לצערי קרה בעבר שמיילים שהעבירו הוועדים בבנק לעובדים כללו אי-אמיתות והשמצות ,  וזאת אנו רוצים למנוע ". 

ועד המנהלים בבינלאומי :  ההנהלה מצנזרת אותנו
לטענת ועד המנהלים בבנק הבינלאומי ,  לאחר סיום השביתה בבנק התחילה ההנהלה לחסום מיילים ולצנזר את פניותיהם לעובדים .  ההנהלה :  המטרה היא לסנן מידע לא נכון או פוגעני

