הנומרולוגיה של שוק הדירות הניו-יורקי
הקריטריונים שמנחים את רוב רוכשי הדירות בניו יורק הם שטח הדירה ,  מיקומה ועיצובה - אבל יש לא מעט ניו-יורקרים שמעניקים חשיבות עליונה למספר שלה ,  שמהווה נתון חשוב עבור אנשים ממגוון דתות
ניו יורק טיימס  >  >  סוכני נדל"ן בניו יורק המחפשים דירות בעבור לקוחותיהם רגילים לדרישות כמו חדר ארונות או חדר רחצה שני .  אבל יש ניו-יורקרים ,  רבים ממה שנוטים לחשוב ,  שמה שהכי חשוב להם בדירה זה דווקא מספר - מספר המזל .  הוא עשוי להיות מספר הדירה או הקומה ,  תאריך סגירת העסקה או הסכום המדויק שישלמו בעבור הדירה .  קונים אלה מוכנים לשלם תוספת מחיר ואף לוותר על דירה טובה ביותר ,  רק כדי להשיג את המספר הנחשק .  נראה כי הנומרולוגיה של שוק הנדל"ן היא בעיקר תוצר של רקע תרבותי ושל אמונה דתית .  קונים יהודים עשויים להעדיף את המספר 18 , " חי "  בגימטריה .  סינים יעדיפו את המספר 8 ,  שצלילו דומה מאוד לזה של המלה הסינית  " שגשוג ".  ולשוחרי אסטרולוגיה יש מספר מזל אישי ,  המבוסס על תאריך הלידה שלהם .  ג'ניפר רוברטס העניקה תשומת לב מיוחדת למספרים בהצעה שהגישה לדירת שני חדרים באפר ווסט סייד ב-2002 .  הדירה הוצעה במחיר התחלתי של 495 אלף דולר ,  וכמה אנשים ניגשו למכרז .  רוברטס היהודייה אמרה כי כאשר היא תורמת תרומה תמיד היא עושה זאת במכפלות של 18 .  כך לדוגמה אם התרומה המינימלית היא 25 דולר ,  היא תתרום 36 דולר .  כאשר היא ניגשה למכרז היא שקלה תחילה להציע מחיר הגבוה ב-18 אלף דולר ממחיר המינימום ,  אך לבסוף החליטה להציע 518 אלף דולר - וזכתה בדירה . " אני לא יודעת אם זכיתי בדירה כיוון שבעל הבית התרשם מההתלהבות העצומה שלי מהמטבח ,  בגלל שההצעה שלי היתה הגבוהה ביותר או בגלל המספר 18 .  בכל מקרה - זה עבד ",  היא אמרה . " עסקה שנועדה להתממש "  ויליס ואמילי לואוהד ,  שקרובים לסגירת עסקה לרכישת דירה ,  ביססו את מספר המזל שלהם על ניסיונם האישי . " אנחנו לא משתייכים לאף כנסייה ",  מסביר ויליס ,  השף הבכיר במלון פלאזה . " וזה לא קשור לשום דבר - זה פשוט מביא לנו מזל ".  המספר שלהם הוא 19 .  ויליס נולד ב-19 באפריל ;  אמילי ,  קונדיטורית בל'אטלייה דה-זו'אל רובושון ,  נולדה ב-19 בפברואר ;  הדייט הראשון שלהם היה ב-19 באוגוסט ,  ובאופן לא מכוון - הם התחתנו ב-19 בספטמבר 2009 .  השניים מספרים כי הם נתקלים במספר המזל שלהם גם בדרכים לא צפויות .  כשאימצו חתול במקלט לבעלי חיים ,  התברר להם כי הוא הגיע מתא מספר 19 ,  וכשהלכו למשחק בייסבול מצאו עצמם ביציע מספר 19 . " זה מדהים איך המספר צץ כל כך הרבה בחיינו ",  מתוודה ויליס . " כשיש כל כך הרבה צירופי מקרים ,  זה כבר לא צירוף מקרים - זהו מספר מזל ,  והוא חשוב לנו ".  לדברי אמילי לואוהד ,  מכיוון שמוצאה מסין היא תמיד היתה מודעת למספרי מזל .  כשהחלו לחפש דירה היא ניסתה להימנע מרכישת דירה בקומה הרביעית - בסינית ,  הצליל של  " 4 "  דומה מאוד ל"מוות ".  דרך אגב ,  דרישתם העיקרית היתה בכלל שהדירה תכלול חדר שינה אחד - ומואר .  סוכנת הנדל"ן שלהם ,  סטפאני רפפורט-ואלגרן מחברת בראון האריס סטיוונס ,  מספרת כי דרישות נומריות מקשות לעתים על העבודה ,  אם כי לרוב די קל לגרום לצדדים להסכים לתנאי הנומרולוגי . " זה נופל בהגדרת  ? הדברים שאנו עושים כדי למכור נדל"ן' ".  אמילי ראתה ראשונה את הדירה שבקרוב יחתמו על ההסכם לרכישתה .  הדירה אמנם קצת קטנה יותר משקיוו ,  אבל מכיוון שהיא בקומה העליונה  " כשמסתכלים החוצה רואים שמים ונכנס הרבה אור .  ברגע שנכנסתי ,  הרגשתי שהיא  ? תפורה' בשבילנו ".  הוריה הביעו תמיכה ;  הדירה נמצאת בקומה השישית - בסינית ,  הצליל של  " 6 "  כמעט זהה ל"עושר ".  בכל הצעת מחיר שהגישו בני הזוג נכלל המספר 19 .  כאשר רפפורט-ואלגרן סיפרה למוכרים אודות חיבתם של הקונים למספר 19 ,  הם אמרו לה כי ילדיהם התאומים נולדו ב-19 באפריל ,  בדיוק כמו ויליס . " אי אפשר להמציא דברים כאלה ",  מציינת סוכנת הנדל"ן . " המוכרים הרגישו מיד שהעסקה הזו נועדה להתממש ".  ויליס בטוח כי מספר המזל סייע להם לזכות בדירה : " הם קיבלו הצעה גבוהה משלנו .  אם לא היינו מספרים להם על מספר המזל שלנו - הם היו הולכים עליה ".  קונים ממוצא הודי מסתייעים באסטרולוגיה ודית ,  המבוססת על טקסטים עתיקים ועל לוח שנה ירחי ,  בקבלת החלטות נדל"ניות .  אסטרולוגים ודים קובעים מספר מזל בהתבסס על תאריכי לידה ,  ומספקים גם תאריכים שופעי מזל בעבור אירועים משמעותיים .  מרי-לו קורייר ,  סוכנת בחברת סנטורי 21 ניו יורק מטרו ,  מספרת כי לקוח שרכש באחרונה דירה באיסט סייד היה נחוש בדעתו להשלים את העסקה ב-16 בספטמבר  - " מכיוון שהוריו הינדים דתיים ,  והם היו נעולים על התאריך ".  כשהתנהל המו"מ על המחיר ,  היא נזכרת ,  נותרו ימים ספורים עד ל-16 בספטמבר וחברת הניהול של הבניין דרשה 500 דולר נוספים כדי להאיץ את העברת הרישום .  הקונה שילם ברצון את ה"עמלה ".  גם כיוון הדלת חשוב דניקה קורדל-רי ,  סוכנת בחברת הלסטד פרופרטי ,  מספרת כי נחשפה לאסטרולוגיה ודית ולואסטו ,  קוד עיצוב הדומה בעיקרון לפנג-שווי ומנחה מיקום וצורה של מבנים וחדרים ,  דרך זוג לקוחות הודים מניו ג'רזי .  לדבריה ,  בכל דירה פוטנציאלית היא מקפידה לבדוק את מספרה ואת הכיוון שאליו פונה הדלת הקדמית : " זה לא דורש הרבה עבודה .  רוב המידע נגיש וזמין ".  אבישק וסוגנדה אגראוול הם הודים ,  אבל בשעה שחיפשו דירה החליטו להיעזר דווקא בנומרולוגיה סינית .  סוגנדה אמרה כי היא חיפשה באינטרנט ,  והגיעה למסקנה כי היא רוצה דירה שהספרות שלה מסתכמות ל-6 או 8 .  תחילה בני הזוג התאהבו בדירה שמספרה היה 1705 ,  אבל ספרות אלה מסתכמות למספר 13 ,  שספרותיו מסתכמות למספר 4 . " גם בתור 13 וגם בתור 4 ,  זה לא בא בחשבון ",  אמרה סוגנדה . " המספר 4 נחשב למביא מזל רע גם בהודו וגם בסין ".  דירה מתאימה נמצאה רק שבע קומות נמוך יותר בבניין .  מספרה הוא 1005 - שספרותיו מסתכמות ל-6 .  בני הזוג רכשו את הדירה ועברו אליה לפני חודשיים . " הנוף היה יפה יותר בדירה הראשונה ,  אבל אנחנו נרגיש רגועים יותר בדירה הזו ,  כיוון שאם יש לך ספק ,  ולו הקטן ביותר ,  אתה תמשיך לחשוב כל הזמן כי הדירה לא מתאימה לך ",  אמרה סוגנדה .  סאלי פוביון ,  נומרולוגית מסן פרנסיסקו ,  שעובדת גם עם לקוחות בניו יורק ,  אומרת כי היא ממליצה לאנשים לא להיות אובססיביים לגבי מספרי דירות או בתים . " אם אתם מוצאים מקום שמתאים לכם והמספרים מסתדרים - זה נהדר .  אבל גם אם המספרים לא מסתדרים בדיוק ,  הדירה עדיין יכולה להיות טובה ". 

הנומרולוגיה של שוק הדירות הניו-יורקי
הקריטריונים שמנחים את רוב רוכשי הדירות בניו יורק הם שטח הדירה ,  מיקומה ועיצובה - אבל יש לא מעט ניו-יורקרים שמעניקים חשיבות עליונה למספר שלה ,  שמהווה נתון חשוב עבור אנשים ממגוון דתות

