עבר חוק ערוץ 10 :  יזכה להארכת זיכיון לשנתיים
משה כחלון :  מה שעשינו עכשיו זה פשוט אקמול לחולה קשה ;  הרגענו את השוק לחצי שנה אבל הבעיות יחזרו
חוק ערוץ 10 עבר הערב בקריאה שנייה ושלישית בכנסת .  ההצעה עברה בתמיכה של 17 חברי כנסת והתנגדות של 2 - חברי הכנסת מיכאל בן ארי ואריה אלדד מהאיחוד הלאומי .  ערוץ 10 יזכה להארכת זיכיון עד לשנת 2012 ,  זאת כאשר זיכיונו עתיד היה לפוג בעוד יומיים בלבד .  הערוץ התחייב לשלם את חובותיו בתחומי הקולנוע ,  השקעות בתוכניות סוגה עלית ,  דמי הזיכיון והתמלוגים.שר התקשורת משה כחלון אמר כי  " אני לא יודע אם זה יום חג אבל זה יום חשוב .  לא נתנו לכלי תקשורת בישראל להיסגר ".  כחלון הוסיף כי  " אנחנו בתחילת הדרך בנושא השידורים .  אם לא תתקיים רפורמה ואם לא נעשה הקלה ברגולציה לא נאפשר משטר של רישיונות במקום זיכיונות .  מה שעשינו עכשיו זה פשוט אקמול לחולה קשה .  הרגענו את השוק לחצי שנה אבל הבעיות יחזרו .  השיטה הזו נכשלה ולא בכדי הגענו לאן שהגענו .  אם לא ישתנה המשטר הזה המסלול הזה יוביל לשום מקום .  אנחנו יודעים שגם חברת קשת במצב לא טוב והיא בדרך אלינו ועל רשת אין בכלל על מה לדבר ,  התוצאות שלהם עצובות מאוד ".  כחלון התייחס לחברי הכנסת כרמל שאמה ונחמן שי אשר הגישו הצעת חוק פרטית בעניין ,  ואמר כי  " זה לא סוד שגם ממשלה צריכה קטליזטור כמו הצעת חוק פרטית ". מערוץ 10 נמסר בתגובה כי  " חודשים של חוסר ודאות ,  מאבק מתיש וחשש לעתידנו ,  הסתיימו .  אנו גאים על העובדה שבתנאים כל כך קשים המשכנו לייצר תחרות ,  שמרנו על מקצועיות מוחלטת של חדשות 10 והמשכנו בסיקור עיתונאי תחרותי ומאוזן .  אנו אסירי תודה לבעלי המניות שנאותו להמשיך ולעמוד מאחורי הערוץ למרות ההפסדים הכבדים שצבר במהלך 8 השנים האחרונות ." במהלך השנה האחרונה קיבלנו תמיכה אדירה מהציבור בישראל ,  צופים ,  עיתונאים ,  יוצרים ,  מפיקים ,  פוליטיקאים ואנשי רגולציה שהבינו את התרומה האדירה של ערוץ 10 ,  במהלך שמונה שנות קיומנו ,  ליצירה ,  לתחרות ולדמוקרטיה הישראלית .  לצד התמיכה הרבה ספגנו גם ביקורת .  כשם שהיינו קשובים לגילויי התמיכה אנו קשובים גם לביקורת ומבינים את הצמא האדיר של הציבור בישראל לטלוויזיה אחרת ואיכותית יותר .  השינוי לא יתבצע ביום וגם לא בחודש ,  הפקות טלוויזיה אינן מתבצעות מהיום למחר ושידור מסחרי אינו שידור ציבורי והוא זקוק לרייטינג כסם חיים .  אבל בכוונתנו להפוך את האיכות ליתרון תחרותי .  כשם שחברת החדשות של ערוץ 10 מזוהה כאיכותית ,  עצמאית ונקייה כך נצליח גם בשידורי הערוץ .  לא כולם יאהבו את זה ,  לא כולם יצפו בזה אבל לכולם תהיה אלטרנטיבה אמיתית לשידורי ערוץ 2 ",  מסרו.יו"ר ועדת הכלכלה ,  ח"כ אופיר אקוניס אמר באחת הישיבות האחרונות בעניין ערוץ 10 כי  " מנענו החשכת מסך שהייתה עלולה לפגוע באינטרס הציבורי .  הוועדה קיימה עשרות שעות של דיונים במטרה לשמר את הפלורליזם בשוק התקשורת .  החוק מבטיח את העמידה בכל החובות של ערוץ 10 תוך שמירה על עקרון השוויוניות ביחס לשאר הזכייניות ". 

עבר חוק ערוץ 10 :  יזכה להארכת זיכיון לשנתיים
משה כחלון :  מה שעשינו עכשיו זה פשוט אקמול לחולה קשה ;  הרגענו את השוק לחצי שנה אבל הבעיות יחזרו

