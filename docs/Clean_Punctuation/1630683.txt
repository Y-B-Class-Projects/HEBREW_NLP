מגדל בוחנת את רכישת האחזקות של אדגר ואדם ברונפמן בבריטיש ישראל תמורת 40-45 מיליון שקל
אם העסקה תתבצע מגדל תהפוך לבעלת עניין בחברת הנדל"ן
חברת הביטוח והפיננסים היא המועמדת העיקרית לרכוש את מרבית האחזקות של אדם ואדגר ברונפמן  ( כ-3% )  בחברת בריטיש ישראל ,  שבשליטת ליאו נואי ופויו זבלדוביץ' - כך נודע ל-themarker .  את המניות אמור להפיץ בית ההשקעות  .  במגדל בוחנים בימים אלה השקעה נוספת בהיקף של 40-45 מיליון שקל במניות בריטיש.אם מגדל תבצע את העסקה ,  היא תעשה זאת רק לאחר שהמניות המופצות יירשמו למסחר ,  שכן מדובר במניות חסומות  ( מניות שלפי תנאי ההנפקה לא ניתן לסחור בהן במשך תקופת זמן קבועה מראש )  .  מנהלת ההשקעות הראשית של מגדל ואחראית על השקעות בנדל"ן היא ענת לוין.אם העסקה אכן תצא לפועל ,  תהפוך מגדל לבעלת העניין בבריטיש  ( אחזקה של יותר מ-5% )  ,  שכן כפי שנחשף ב-themarker בסוף יוני 2009 ,  רכשה מגדל כ-4.5% ממניות בריטיש תמורת 50 מיליון שקל .  ואולם מכיוון שמגדל לא נהפכה לבעלת עניין בבריטיש ,  היא אינה מחויבת בדיווחים לבורסה לגבי אחזקותיה בחברה .  למרות זאת ,  לפי הערכות ,  מגדל עדיין מחזיקה בכמה אחוזים בבריטיש ,  כך שאם תגדיל את אחזקותיה היא תהפוך לבעלת עניין בחברה.בריטיש ישראל ,  המנוהלת בידי עמיר בירם ,  מחזיקה באמצעות קניוני ישראל ב-18 קניונים ומרכזים מסחריים בשטח כולל של 260 אלף מ"ר ,  המושכרים ל-1,700 שוכרים בשיעור תפוסה של 98% .  לאחר שצנחה ב-53% ב-2008 ,  מניית בריטיש זינקה ב-145% מאז תחילת 2009 ,  והחברה נסחרת לפי שווי שוק של 1.8 מיליארד שקל.משפחת ברונפמן מממשת חלק מהחזקתה בבריטיש לפי מחיר של כ-9.5 שקלים למניה ,  הנמוך ב-10% פחות ממחירה בבורסה .  הסיבה לכך היא שמשפחת ברונפמן מוכנה למכור חלק מהמניות במחיר הפסד נובעת מכך שבמסגרת העסקה שבה בריטיש הקצתה את המניות בסוף 2009 ,  סוכם כי מניות אלה יהיו חסומות למכירה בבורסה בששת החודשים מאז ההקצאה.מלבד אדגר ואדם ברונפמן ,  מתיו ברונפמן ושולם פישר מחזיקים כל אחד ב-3.3% ממניות בריטיש .  ככל הידוע הם אינם מתכוונים לממש את האחזקות האלה.מגדל ,  המחזיקה בתיק נדל"ן מניב בישראל בהיקף של יותר מ-5 מיליארד שקל ,  מגדילה בצורה עקבית את אחזקותיה במניות של חברות נדל"ן מניב ישראליות ,  כחלק מהאסטרטגיה לגיוון תיק ההשקעות שלה .  במסגרת אסטרטגיה זו השקיעה מגדל בשנה שעברה כ-250 מיליון שקל ב-2009 תמורת הקצאה של כ-16% ממניות  ,  שבשליטת של נתן חץ ומשפחת ורטהיים ,  וכן הוקצו לה 10% נוספים מהמניות בחברת פתאל אחזקות שבשליטת דוד פתאל.בנוסף משלימה מגדל בימים אלה עסקה להשקעה של 100 מיליון שקל תמורת הקצאה של כ-9% מהמניות בשתי חברות בנות של  ,  המרכזות את פעילות הבנייה למגורים של אזורים בישראל ונהנות מקופת מזומנים דשנה ומינוף נמוך יחסית .  למרות הפעילות הענפה בתחום הנדל"ן ,  חלקו של ענף זה הוא רק 7% מתיק ההשקעות הכולל של מגדל .
 
מגדל בוחנת את רכישת האחזקות של אדגר ואדם ברונפמן בבריטיש ישראל תמורת 40-45 מיליון שקל
אם העסקה תתבצע מגדל תהפוך לבעלת עניין בחברת הנדל"ן

