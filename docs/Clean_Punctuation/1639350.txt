ברק : " יש להתרכז בחידוש המו"מ באזור "
 שר הביטחון נפגש בלשכתו בכנסת עם שליח הקוורטט טוני בלייר והדגיש את נחיצות החזרה לשולחן המשא ומתן עם הפלסטינים .  בלייר מצדו שיבח את ישראל על פעולותיה האחרונות 
שר הביטחון אהוד ברק נועד בצהרים  ( רביעי )  עם שליח הקוורטט למזרח התיכון טוני בלייר ,  בלשכתו בכנסת .  השניים דנו בחידוש המשא ומתן בין ישראל לפלסטינים ,  שם הביע ברק תמיכה בקיום שיחות דרך מתווך ורק אחר כך שיחות ישירות בין הניצים . " אנחנו צריכים להתרכז כרגע במהלך שתכליתו להביא לחידוש המשא ומתן בינינו לבין הפלסטינים בשיחות קירבה ,  ואחר כך בשיחות ממשיות ",  אמר ברק .  
שר הביטחון החמיא לרשות הפלסטינית שלדבריו  " מקנה ביטחון וסדר ",  מה שמוביל לתנועה חופשית יותר של פלסטינים בגדה המערבית ולשיפור חיי התושבים .  בלייר הדגיש כי חשוב להמשיך את המאמץ  " מאחורי הקלעים "  במשא ומתן . " כתוצאה מהשינויים שנעשו בחודש האחרון ,  יש תחושה של הזדמנות ותקווה לעתיד .  צריך להיעשות עוד הרבה ,  אבל צריך לתת קרדיט לממשלת ישראל על השינויים שנעשו ",  אמר בלייר שהוסיף שצריך להבטיח לפלסטינים את  " התקווה לחיים משגשגים בפתרון שתי המדינות ".  
ראש הממשלה הפלסטיני סלאם פיאד נאם אמש בכנס הרצליה שנערך במרכז הבינתחומי וקרא לישראל להפסיק את חדירות צה"ל לשטחים הפלסטינים . " אני אומר שהגיע הזמן להפסיק את החדירות של צה"ל לשטחים שלנו ",  אמר פיאד . " הדברים צריכים להתחיל להתרחש כדי להעלות את המחשבה שהכיבוש הזה עומד להסתיים ".   
" הנתיב שעליו אנו צועדים צריך להגיע לכלל השלמה ב-2011 ",  הוסיף פיאד . " עד אז תהיה לנו כבר מסה קריטית של שינויים בשטח שעולים בקנה אחד עם עלייתה ולידתה של המדינה הפלסטינית .  אם התהליך המדיני לא יביא לסוף הכיבוש ,  המסה הקריטית של שינוי בשטח תפעיל כל כך הרבה לחץ על ישראל להסיר את הכיבוש .  אם נצליח ,  העולם יגיע למסקנה שלפלסטינים יש משהו שנראה כמו מדינה מתפקדת .  והדבר הלא נורמלי היחיד שיישאר באותה תקופה יהיה הכיבוש ". 

ברק : " יש להתרכז בחידוש המו"מ באזור "
 שר הביטחון נפגש בלשכתו בכנסת עם שליח הקוורטט טוני בלייר והדגיש את נחיצות החזרה לשולחן המשא ומתן עם הפלסטינים .  בלייר מצדו שיבח את ישראל על פעולותיה האחרונות 

