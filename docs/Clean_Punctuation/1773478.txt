סן אנטוניו ניצחה גם את הלייקרס
הנסיקה של הספרס נמשכת ,  הפעם עם 82:97 על האלופה המדרדרת .  וויד קלע 40 ב-98:106 של מיאמי על הניקס
שבעה משחקים נערכו הלילה  ( בין שלישי לרביעי )  ב-NBA ,  מהם כמה מסקרנים ביותר בהשתתפות כמה מועמדות לאליפות .  מי שנראית כבולטת ביניהן היא סן אנטוניו ,  שהלילה התגברה גם על האלופה המכהנת ,  לוס אנג'לס לייקרס ,  וניצחה אותה 82:97 .  גם מיאמי ממשיכה לנצח והפעם עשתה את זה עם 98:106 על הניקס ,  ואילו בוסטון ניצחה באינדיאנה 83:95 .  
תוצאות הלילה :  
אינדיאנה - בוסטון 95:83קליבלנד - אורלנדו 110:95מיאמי - ניו יורק 98:106שיקגו - מילווקי 77:90דאלאס - טורונטו 84:76סן אנטוניו - ל.א לייקרס 82:97דנבר - פורטלנד 77:95
בעוד הספרס עולים למאזן 4:27 - מהטובים בהיסטוריה של ה-NBA - הלייקרס רשמו הפסד שלישי ברציפות והגיעו ל-10 הפסדים בשלב כל כך מוקדם לראשונה מאז 2007 .  המחצית הראשונה הסתיימה עם הבטחה למשחק מותח ודרמטי כשהאורחים הוליכו 42:44 ,  אבל שלישי של 18:29 סייע לטקסנים להימלט מהאלופה .  טים דאנקן אמנם קלע 2 נקודות בלבד ב--29 דקות משחק ,  אבל טוני פארקר עם 23 נקודות ודוואן בלייר עם 17 ו-15 ריבאונדים ,  עשו את העבודה .  ריצ'רד ג'פרסון הוסיף 15 נקודות .  אצל הלייקרס קובי השליך 8 מ-27 מהשדה בדרך ל-21 נקודות ומשחק שהוא לא ירצה לזכור גם בגלל 5 איבודים ואסיסט בודד .  פאו גאסול הסתפק ב-9 נקודות ורון ארטסט קלע 10 .
 דאלאס  ( 6:24 )  - טורונטו  ( 20:11 )  84:76
זה מפתיע ,  אבל לא ממש מפתיע .  או כמו שטייסון צ'נדלר הסביר בסיום : " אנחנו מנסים להתרגל לשחק בלי הבחור הגדול שלנו ,  וקשה לנו להסתגל ,  ההגנה שלנו עצרה אותם על 84 אבל ההתקפה לא עבדה ".  המאבס יודעים שהחיים בלי דירק נוביצקי הפצוע לא קלים ,  ובדיקת ה-MRI שעבר הגרמני בברכו הימנית קבעה כי עדיין אינו יכול לחזור לשחק .  אז בלי הג'רמינייטור הראפטורס חגגו ,  והיה זה יום מיוחד לרוקי אד דייויס עם שיא קריירה של 17 נקודות ו-12 ריבאונדים .  לינאס קלייזה ודמאר דרוזן הוסיפו 16 כל אחד ,  וקרה לטורנטו משהו שהיא לא רגילה אליו - היא ניצחה .  ג'ייסון טרי עלה מהספסל ונתן לדאלאס 18 ו-6 אסיסטים ,  קארון באטלר קלע 15 ,  שון מריון הוסיף 12 ,  אבל עם 5 מ-22 מחוץ לקשת ,  41.3% מהשדה ונחיתות בריבאונד  ( 42:35 )  ,  האווירה החמה באמריקן ארליינס ארנה בטקסס התקררה די מהר .
 הניקס אמנם נהנים מעונה טובה ,  בטח ביחס לאחרונות שלהם ,  אבל הלילה למדו שהריצה הנחמדה שלהם עדיין מוגבלת .  דווין וייד קלע 15 מ-40 הנקודות שלו ברבע האחרון  ( והוסיף 9 ריבאונדים )  ושלשה שלו בתוך שתי הדקות האחרונות עצרה קאמבק של האורחים ,  שאיימו לחזור מפיגור דו ספרתי לניצחון .  לברון וכריס בוש הוסיפו 18 נקודות ו-10 ריבאונדים כל אחד ,  כשג'יימס גם מחלק 8 אסיסטים וזידרונאס אילגאוסקאס קלע 14 ואסף 10 ריבאונדים משל עצמו .  הניקס כאמור רצו רבע האחרון  ( 26:33 )  ,  אבל זה לא הספיק וכך גם לא 30 נקודות של אמארה סטודמאייר ו-21 של ווילסון צ'נדלר .
 שיקגו  ( 10:20 )  - מילווקי  ( 18:12 )  77:90
השוורים נגחו גם באיילים מוויסקונסין עם ניצחון 11 מ-13 המשחקים האחרונים ,  והם לא נזקקו לתחכום יתר כדי לגבור על האורחים . " פשוט התחלנו לעשות פיק-אנד-רול ,  והפסקנו לעשות את שאר הדברים ",  אמר קרלוס בוזר ,  שהיה תותח עם 24 נקודות ו-9 ריבאונדים .  מי שהניע את העגלה היה דרק רוז עם 18 נקודות ,  12 אסיסטים ו-6 ריבאונדים ,  וגם לואל דנג היה שם עם 24 נקודות ב-9 מ-15 מהשדה .  אבל לא רק התקפה הייתה שם ,  אלא גם הגנה .  הבולס עצרו את מילווקי על 32.1% מהשדה ,  האחוז הנמוך ביותר שלהם העונה .  ג'ון סלמונס הוליך את הבאקס עם 18 נקודות ,  אנדרו בוגוט שאב 16 ריבאונדים ,  אבל קלע רק 4 נקודות ב-2 מ-12 מהשדה .  אין ספק ,  מישהו עשה על האוסטרלי עבודה טובה .
 הסלטיקס פתחו רע והפייסרס הוליכו 19:26 בתום הרבע הראשון .  ואז ,  קרה מה שקרה . " המשכנו לשחק את ההגנה שלנו ,  ופתאום הזריקות התחילו להיכנס וההגנה נשארה באותה רמה ",  הסביר דוק ריברס את הרבע השלישי בו הירוקים עצרו את המארחים על 20 ואת הרבע הרביעי שבו הסלטיקס עשו 16:29 ,  עצרו את הפייסרס על 26% מהשדה באותן 12 דקות ,  ושבו למסלול הניצחונות .  כל זאת ,  להזכירכם ,  ללא רייג'ון רונדו הפצוע ,  שלבש חליפה זה משחק חמישי ברציפות .  פול פירס הוליך את הבוסטונים עם 21 נקודות ו-7 אסיסטים ,  ריי אלן קלע 17 ב-7 מ-11 מהשדה ,  גלן דייויס עלה מהספסל ונתן 14 וקווין גארנט רשם דאבל-דאבל של 11 ו-13 ריבאונדים .  ברנדון ראש הצטיין בפייסרס עם 17 ו-7 ריבאונדים ,  דני גריינג'ר רשם 15 ודארן קוליסון הוסיף 10 . " השינוי קרה כשהם שמו גארד גבוה בפוינט ,  עשו פוסט על טי.ג'יי ודארן ,  האטו את הקצב וחזרו למשחק ",  הסביר ג'ים אובריאן את הפסד קבוצתו .  
קליבלנד  ( 23:8 )  - אורלנדו  ( 12:20 )  110:95
נכון ,  זו קליבלנד החלשה ,  אבל אפשר לומר כי הרכש החדש של אורלנדו - הידו טורקוגלו ,  ג'ייסון ריצ'רדסון וגילברט ארינאס - מתחיל להתחבר לקסם הזה .  אייג'ינט זירו שוב עלה מהספסל ,  והיה מצוין עם 22 נקודות ,  ג'יי-ריץ' קלע 20 והטורקי תרם 9 .  אורלנדו הוציאה מהארסנל את הטילים ארוכי הטווח והפציצה 19 שלשות מ-31 ניסיונות ,  שמוטטו את הקאבס .  ג'אמיר נלסון הוסיף 13 למנצחים ,  דוויט הווארד היה מינורי עם 12 ו-6 ריבאונדים ,  ושכח את המחברת בבית עם 7 איבודים .  אנטואן ג'יימיסון היה פרש בודד עם 21 נקודות ב-8 מ-13 מהשדה ,  דניאל גיבסון הוסיף 15 ,  מו וויליאמס ואנדרסון ורז'או הוסיפו 14 כל אחד ,  וכל הטוב הזה לא מנע מקליבלנד הפסד רביעי רצוף .
 דנבר  ( 13:17 )  - פורטלנד  ( 16:16 )  77:95
זה היה צמוד עד למחצית עם 41:48 לנאגטס ,  ואז הגיע הרבע השלישי בכיכובו של צ'ונסי בילאפס ,  שהוליך את חבריו ל-17:30 ושלח את כולם להזמין ארוחת ערב ולהתארגן לשנת הלילה .  הנאגטס ,  ללא כרמלו אנתוני ,  קיבלה חמישייה שסיימה כולה בדאבל-פיגרס ,  כשבילאפס בראש עם 18 ו-9 אסיסטים ,  ואחריו ננה וג'יי.אר .  סמית עם 17 כל אחד .  למרקוס אולדרידג' מחזיק את פורטלנד על הכתיים ,  אבל הפעם גם הוא לא הספיק .  הבלייזרס ,  ללא רוי ופרזבילה הפצועים ,  קיבלו מאולדרידג' 18 נקודות ו-13 ריבאונדים כשהוא משחק כסנטר .  איזה שחקן נהדר .  ניקולס באטום הוסיף 14 ,  רודי פרננדז קלע 11 מהספסל ,  ולא היה לבלייזרס יותר מזה .
 
סן אנטוניו ניצחה גם את הלייקרס
הנסיקה של הספרס נמשכת ,  הפעם עם 82:97 על האלופה המדרדרת .  וויד קלע 40 ב-98:106 של מיאמי על הניקס

