הסתיימה לא תוצאות פגישת שטייניץ ועיני בניסיון למנוע את השביתה ביום שלישי
השיחות יימשכו בתחילת השבוע הבא ;  האוצר מתעש על תוספת שכר של 0.5% בלבד בשנה
פגישתם של שר האוצר יובל שטייניץ ויו"ר ההסתדרות עופר עיני הסתיימה בדקות אלה ללא הסכמה .  לפיכך ,  ההסתדרות והוועדים במשק ימשיכו בהיערכותם לקראת השביתה הכללית במגזר הציבורי ,  שאמורה להתחיל ביום שלישי בשעה 6 בבוקר.בפגישה שהתקיימה בלשכת שר האוצר בתל אביב נותר האוצר בעמדתו ,  ולפיה 750 אלף עובדי המגזר הציבורי יקבלו תוספת שכר בשיעור של 0.5% עבור כל אחת משלוש שנות ההסכם שייחתם ,  ובסך הכל תוספת של 1.5% .  לעומת זאת ,  ההסתדרות דבקה בעמדתה ,  ולפיה העובדים יקבלו תוספת שכר ששיעורה 3.5% לכל אחת משנות ההסכם ,  ובסך הכל תוספת מצטברת בשיעור של 10.5%-11%.למרות המבוי הסתום במגעים ,  שני הצדדים ימשיכו בשיחות בניהם ביום ראשון וביום שני ,  במאמץ לסיים את הסכסוך ולהסיר את איום השביתה .  באוצר מעריכים כי קיים סיכוי שהפערים בינם לבין ההסתרות יגושרו והשביתה תימנע ,  או לפחות תהיה קצרה ולא תימשך מעבר ליום אחד.השביתה ,  אם תפרוץ ,  תקיף את משרדי הממשלה ,  הרשויות המקומיות ,  המועצות הדתיות ,  החברות הממשלתיות  ( לרבות הביטחוניות )  ,  נמלי הים ,  ההמראות מנתב"ג  ( נחיתות יתבצעו כרגיל )  ,  בתי החולים יפעלו במתכונת מצומצמת ,  בתי המשפט ,  מינהל האוניברסיטאות ,  הביטוח הלאומי ,  קק"ל והסוכנות היהודית .  רכבת ישראל לא תפעל ,  אולם קווי אגד ודן יפעלו כרגיל .  הסתדרות המורים שוקלת לקיים שביתה סמלית לאות הזדהות .  חברי ארגון המורים העל-יסודיים יעבדו כרגיל .
 
הסתיימה לא תוצאות פגישת שטייניץ ועיני בניסיון למנוע את השביתה ביום שלישי
השיחות יימשכו בתחילת השבוע הבא ;  האוצר מתעש על תוספת שכר של 0.5% בלבד בשנה

