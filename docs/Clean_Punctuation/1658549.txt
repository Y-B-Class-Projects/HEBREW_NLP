צעיר קפץ אל מותו ממגדל האמפייר סטייט
בן 21 נפל ממרפסת התצפית בקומה ה-86 של מגדל האמפייר סטייט .  מאז שהמגדל נפתח לפני 79 שנה לפחות 30 בני אדם קפצו ממנו אל מותם
צעיר בן 21 קפץ הלילה  ( רביעי )  אל מותו מקומת התצפית בבניין האמפייר סטייט בניו יורק ,  כך דיווחה המשטרה .  הצעיר עלה לקומה ה-86 ,  פינה את המחסומים וקפץ .  הוא נחת על המדרכה ברחוב 34 סמוך לשדרה החמישית בעיר .  זהות ההרוג לא פורסמה והסיבה שבחר לקפוץ מהבניין עדיין לא ידועה .
 מרפסת התצפית בקומה ה-86 נמצאת בגובה של 320 מטר מעל הרחוב ,  ומגיעים אליה באמצעות מעליות מהירות .  ישנה מרפסת נוספת בקומה ה-102 .  
מגדל האמפייר סטייט ,  שמתנשא לגובה של 102 קומות ,  הוא הבניין השלישי בגובהו בארצות הברית .  מאז שנפתח ב-1931 ,  יותר מ-30 בני אדם קפצו ממנו למותם .  בינואר 2009 אישה בת 54 שעבדה בחנות בגדים בבניין קפצה דרך חלון בקומה ה-39 .  היא נחתה על מרפסת בקומה ה-25 ומתה ,  כך דיווח  " הניו יורק טיימס ". 

צעיר קפץ אל מותו ממגדל האמפייר סטייט
בן 21 נפל ממרפסת התצפית בקומה ה-86 של מגדל האמפייר סטייט .  מאז שהמגדל נפתח לפני 79 שנה לפחות 30 בני אדם קפצו ממנו אל מותם

