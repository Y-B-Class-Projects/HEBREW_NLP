גוגל אנרג'י ,  החברה הבת של ענקית האינטרנט גוגל ,  ביקשה רישיון לקנות ולמכור חשמל
גוגל פעילה בפרויקטים של אנרגיה מתחדשת ורוצה לסחור באנרגיה ;  הרישיון יאפשר לה למכור עודפי חשמל
ענקית האינטרנט גוגל ,  שצורכת כמויות חשמל אדירות לצורך הפעלת מרכזי הנתונים הממוחשבים שלה ,  יצרה בחודש שעבר חברה בת בשם גוגל אנרג'י .  החברה החדשה הגישה לוועדה הרגולטורית הפדרלית לאנרגיה  ( ferc )  בקשה לרישיון לקנות ולמכור חשמל בדומה לרישיון שניתן לחברות חשמל.גוגל מסרה כי אין לה תוכניות מפורשות להפוך לסוחרת אנרגיה .  מהחברה נמסר היעד העיקרי של גוגל הוא להשיג גמישות כדי לקנות אנרגיה מתחדשת למרכזי הנתונים זוללי האנרגיה שלה.זהו אינו הצעד הראשון של גוגל בעולם האנרגיה .  במהלך השנים ,  השקיעה החברה בפרויקטים לאנרגיה מתחדשת דרך חטיבות הנדבנות והון הסיכון שלה .  החברה פתחה גם במספר פרויקטים ושותפויות הנדסיים ,  בין השאר כדי לקדם את מכוניות ההיבריד הנטענות ולסייע לפתח אנרגיה מתחדשת זולה יותר מפחם.ביל ווייהל ,  צאר האנרגיה הירוקה של גוגל ,  תאר את היוזמות והיעדים הללו בראיון ארוך שפירסם  " ניו יורק טיימס "  ביום חמישי .  אם תזכה גוגל באישור ,  יותר לה למכור את החשמל העודף שהיא מייצרת ביוזמות אלה ואחרות .
 
גוגל אנרג'י ,  החברה הבת של ענקית האינטרנט גוגל ,  ביקשה רישיון לקנות ולמכור חשמל
גוגל פעילה בפרויקטים של אנרגיה מתחדשת ורוצה לסחור באנרגיה ;  הרישיון יאפשר לה למכור עודפי חשמל

