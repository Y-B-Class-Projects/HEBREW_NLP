ההכרעה על ביטול עמלות הבנקים תתקבל מחר ;  אין לפי שעה רוב בעד הצעת החוק
ח"כ שאמה : " אני ממליץ ללכת בדרך של הסכמות ולהשעות את המשך הליכי החקיקה "
 ח"כ כרמל שאמה  ( ליכוד )  פנה היום בצהריים אל ח"כ דני דנון  ( ליכוד )  וביקש ממנו לדחות את הדיון בוועדת השרים לחקיקה .  כפי המסתמן אין לפי שעה רוב בוועדת השרים לחקיקה בעת הצעת החוק.שאמה שוחח הבוקר עם המפקח על הבנקים ,  רוני חזקיהו ,  ואמר כי מקובלת עליו הצעת חזקיהו לדחות את הדיון בוועדת השרים לחקיקה ובמקביל לכך לפתוח בהידברות עם המפקח על הבנקים . " אני ממליץ ללכת בדרך של הסכמות ולהשעות את המשך הליכי החקיקה ". יצויין שלפני מספר שבועות אמורה היתה ועדת השרים לענייני חקיקה לדון בהצעת החוק ,  אבל ברגע האחרון ,  החליט דנון לדחות את הדיון ,  לאחר שהתברר לו שאין רוב בוועדת השרים בעד הצעת החוק.דנון נועד באחרונה עם נגיד בנק ישראל פרופ' סטנלי פישר והמפקח על הבנקים בבנק ישראל רוני חזקיהו המתנגדים להצעת החוק בחריפות .  חזקיהו ובכירים בבנק ישראל שוחחו באחרונה עם שרים החברים בוועדת השרים לחקיקה בניסיון לשכנעם להתנגד להצעת החוק .  בכנסת מעריכים שהממשלה עשויה להתנגד להצעת החוק .  דנון קרא לפישר לחדול מלשכנע שרים נגד הצעת החוק.13 העמלות שאותן מציע דנון לבטל הן :  עמלת מזומן ,  משיכת מזומן ,  הפקה ומסירה של תדפיס לבקשת לקוח ,  העברה או הפקדה לחשבון אחר ,  פידיון צ'ק לרבות משיכת צ'ק עצמי ,  הפקדת צ'ק לרבות בתיבת שירות ,  תשלום שובר ,  פריטת מזומן ,  זיכוי חשבון באמצעות מסלקה ,  חיוב בכרטיס אשראי ,  שאילתת מידע בכל נושא ,  משיכת צ'ק ,  חיוב על פי הרשאה לחיוב חשבון או הוראת קבע.דנון טוען בהצעת החוק כי בעקבות הרפורמה בעמלות הבנקים שבוצעה בשנים האחרונות התייקרו התעריפים בגין הפעולות הבסיסיות בחשבון עו"ש לשני שלישים מלקוחות הבנקים.חזקיהו אמר כי  " אנו פועלים לשקיפות וליצירת תחרות במערכת הבנקאות .  כל חקיקה שתכתיב לבנקים מה כן ומה לא  ( לגבות מהציבור )  היא בעייתית .  בכל העולם אין מהלך שבו מתערבים .  אם נלך לכיוון הזה יתבצע  ( על ידי הבנקים )  פיצוי כזה או אחר  ( מהלקוחות )  ",  אמר .
 
ההכרעה על ביטול עמלות הבנקים תתקבל מחר ;  אין לפי שעה רוב בעד הצעת החוק
ח"כ שאמה : " אני ממליץ ללכת בדרך של הסכמות ולהשעות את המשך הליכי החקיקה "
 
