יורוליג :  שעת אפס
פילזן נכנעה לאולימפיאקוס 93:85 אחרי הארכה ותהיה זקוקה להרבה מזל כדי להעפיל לטופ 16 .  צסק"א התקשתה בלובליאנה
המחזור התשיעי של שלב הבתים המוקדם ביורוליג נמשך הערב ( חמישי )  ,  כאשר מלבד המשחק של מכבי תל אביב מול רומא ,  התקיימו שישה משחקים נוספים בעלי השפעה ישירה על תמונת העולות לשלב הטופ 16 .  
במשחק המעניין של הערב ,  שנערך בבית ב' ובטורקיה ,  נכנעה אפס פילזן לאולימפיאקוס החזקה 93:85 אחרי הארכה והיא זקוקה כמעט לנס כדי לעלות לטופ 16 .  באותו בית הפתיעה אורלאן את מלאגה אחרי שניצחה אותה בספרד 72:88 .
 בבית א' ניצחה ז'לגיריס את ציבונה 61:68 בדרבי המאכזבות ,  ומאוחר יותר לא התקשתה ברצלונה האימתנית להביס את וילרבאן 64:90 בצרפת .
 בבית ג' ,  של מכבי תל אביב ,  התקשתה צסק"א מוסקבה הרבה יותר מן הצפוי בלובליאנה ,  אבל לבסוף ניצחה 77:80 אחרי הארכה .  במשחק שפתח את הערב ניצחה חימקי מוסקבה 63:79 את ארמאני מילאנו .
 וילרבאן - ברצלונה 90:64
ברצלונה עושה קולות של הקבוצה הטובה באירופה בשבועות האחרונים וכבר הספיקה לשכוח את טעמו של הפסד .  מול היכולת שלה וילרבאן הצנועה בוודאי לא הייתה יכולה להפתיע ,  גם לא בבית והקטאלונים בנו את היתרון שלהם בשקט ובהדרגה ,  עד לניצחון אחרי 40 דקות קלות במיוחד .  חואן קרלוס נבארו הוליך את בארסה עם 15 נקודות ,  פיט מיקאל הוסיף 13 ורוג'ר גרימאו וטרנס מוריס הוסיפו 10 כל אחד .  19 נקודות של עלי טראורה ו-11 של ראוול מרשל ,  היו רחוקות מלעזור לצרפתים .  ברצלונה הבטיחה את המקום הראשון בבית א' .
 ז'לגיריס - ציבונה זאגרב 61:68
בשחזור של גמר גביע אירופה בשנת 1986 ,  ז'לגיריס ידעה כי הפסד ביתי לא יותיר לה סיכוי להעפיל לשלב הבא ודהרה ל-10:24 כבר בתום הרבע הראשון כדי להתקדם לכיוון הניצחון .  שני הרבעים הבאים היו מאוזנים יותר ,  אבל הליטאים ידעו לשמור על היתרון המוקדם למרות שהאורחת התקרבה מעט לקראת הסיום ,  והמשיכו לניצחון ולשמירה על סיכויים קטנים להעפלה לשלב הבא .  
כעת כמו לז'לגיריס ,  גם לציבונה שני ניצחונות וגם לה סיכוי קטן ,  אבל קיים ,  להמשיך לטופ 16 .  מרכוס בראון הוליך את המנצחת עם 20 נקודות ,  טדאס קלימאביצ'יוס הוסיף 12 ו-8 ריבאונדים ודריוס סאלנגה קלע 11 .  מרקו תומאס עם 18 ו-ודראן פרינץ' ומארין רוזיץ' עם 11 כל אחד ,  הוליכו את ציבונה .
 אפס פילזן - אולימפיאקוס 93:85  ( לאחר הארכה ) 
בפילזן ידעו שניצחון ביתי יחזיר אותם למקום הרביעי ושגורלם יהיה בידיהם במחזור האחרון והם עשו את זה אבל הם הפסידו ולפחות כרגע נמצאים מחוץ לתמונות הטופ 16 .  הטורקים דווקא הצליחו לעלות ל-61:66 באמצע הרבע האחרון אחרי ריצת 3:13 ,  אבל לא הצליחו לשמור על המומנטום כדי לנצח ,  כש-40 הדקות מסתיימות ב-76:76 .  
פילזן עוד הוליכה 77:80 בהארכה ,  אבל זו הייתה שירת הברבור שלה .  אולימפיאקוס הפכה את התוצאה במהרה ,  עלתה ל-83:90 וניצחה בדרך למקום הראשון בבית .  ג'וש צ'ילדרס הוליך את היוונים עם 23 נקודות ,  מילוש טאודוסיץ' קלע 17 וחילק 12 אסיסטים ולינאס קלייזה הוסיף 16 ו-9 ריבאונדים .  יותם הלפרין שיחק 23 דקות וקלע 4 נקודות .  את פילזן הוליכו צ'ארלס סמית וקאיה פקר ,  שקלעו 18 נקודות כל אחד ,  פרסטון שופמרט תרם 15 .  פילזן זקוקה לניצחון במחזור האחרון נגד אורלאן ולהפסד של ריטאס וילנה בבית נגד מלאגה וזאת בזכות יחס עדיף במשחקים נגד הליטאים העונה .  

מלאגה - אורלאן 88:72
הקבוצה הצרפתית הקטנה כבר איבדה סיכוי להעפיל לשלב הבא ,  אבל דווקא עכשיו התעוררו והצליחו להשיג את אחד מהניצחונות המפתיעים של העונה .  רבע אחרון של 15:32 עזר לצרפתים לשבור את הקרח אחרי 30 דקות צמודות ולנצח את מלאגה ,  שנאלצה להסתדר ללא ברני רודריגז המצוין ורוברט ארצ'יבאלד הפצועים .  סדריק בנקס הוליך את האורחים עם 23 נקודות וג'סטין דולמן קלע 18 ,  גאורגיס פרינטזיס קלע 18 בצד השני .
 לובליאנה - צסק"א מוסקבה 80:77  ( לאחר הארכה ) 
הרוסים הגיעו למשחק עם רצף מצוין של חמישה נצחונות רצופים והתבססות במקום השני ,  אבל רבע שלישי של 21:6 כמעט הערב הרס להם את הרצף ,  כשרק המאיביות של המקומיים מסייעת להם לחזור ולבסוף לנצח .  
במצב של 51:62 לזכות לובליאנה ,  עמוק בתוך הרבע האחרון ,  הצליחו הרוסים לעשות כמה עצירות ובזערת נקודות חשובות של טרייז'אן לנגדון ,  רצו ל-0:11 וכפו הארכה .  חמ/ש הדקות הבאות המשיכו להיות צמודות ,  כשל סל נענה באחד בצד השני ,  אבל אורך הנשימה של צסק"א היה גדול במקצת והיא ניצחה .
 טרייז'אן לנגדון קלע 21 נקודות עבור הרוסים ,  רבות מהן בדקות ההכרעה ,  ג'יי אר הולדן הוסיף 19 אבל גם 6 איבודים ו-ויקטור חריאפה תרם 11 ו-14 ריבאונדים .  מאט וולש קלע 18 למארחת ,  סאני בצ'ירוביץ' הוסיף 13 וגספר וידמאר קלע 10 .  המשחק הערב היה משחק היורוליג האחרון של לובליאנה באולם טיבולי ,  כאשר מהעונה הבאה תארח הקבוצה באולם חדש בעיר .
 חימקי מוסקבה - ארמני מילאנו 63:79
הרוסים ידעו שניצחון יבטיח להם סופית את המקום בטופ 16 ,  והקבוצה של סרג'יו סקאריולו עמדה במשימה למרות שהאורחים הקשו עליהם את החיים .  מילאנו הייתה יכולה להשיג לעצמה מקדמה גדולה על פני פרוקום סופוט בקרב על המקום הרביעי עם ניצחון במוסקבה ,  ובמהלך המחצית הראשונה היה נדמה שהיא בדרך הנכונה כשמאסימו בולרי החזיק אותה בתמונה ובהפסקה הוליכה חימקי רק 38:39 .  אבל ברבע השלישי לחצו המקומיים על הדוושה בעזרת קית' לנגפורד המצוין שצלף 18 נקודות וקרלוס קבזאס שעזר לו עם 14 נקודות משלו ,  מייסון רוקה הוביל את האיטלקים עם 17 נקודות .
 
יורוליג :  שעת אפס
פילזן נכנעה לאולימפיאקוס 93:85 אחרי הארכה ותהיה זקוקה להרבה מזל כדי להעפיל לטופ 16 .  צסק"א התקשתה בלובליאנה

