כלל פיננסים ברוקראז' מותירים את ההמלצה לאלביט מערכות : " תשואת שוק "  במחיר 70 דולר
אברהם : " צמיחה נמוכה ,  מרווח תפעולי נמוך וצפי לשנת 2010 'קרירה' יחסית לא מעודדים לשפר את ההמלצה הנוכחית "
 בכלל פיננסים ברוקראז' סבורים כי היה זה רבעון מאכזב של לרבעון הרביעי של 2009 עם צמיחה נמוכה ,  מרווח תפעולי נמוך וצפי לשנת 2010  " קרירה "  יחסית לא מעודדים לשפר את ההמלצה הנוכחית .  בכלל פיננסים מותירים את ההמלצה על  " תשואת שוק "  במחיר יעד של 70 דולר.2010  - " אנחנו מצפים לצמיחה אורגנית גבוהה מעט מ-2% וצמיחה כוללת נמוכה מ-4% לשנת 2010 ",  אומר צחי אברהם ,  אנליסט כלל פיננסים . " הוצאות תפעוליות גבוהות יחסית ובמיוחד הוצאות מו"פ ימנעו מינוף תפעולי ואנחנו מצפים לרווח תפעולי דומה לזה של 2009 ".  אלביט מתמודדת עם לא מעט חוזים משמעותיים שיכולים לשנות את מגמת ההאטה הנוכחית אבל רובם לא יתקבלו או ישפיעו לפני המחצית השנייה של השנה ועד אז אלביט עשויה להציג נסיגה בתוצאות.הרבעון הרביעי - שבדרך כלל מאופיין במכירות גבוהות הראה גידול של 2.4% בלבד עם תוצאה אבסולוטית נמוכה מזו של שני הרבעונים הקודמים ב-2009 .  אלביט הצליחה אמנם לשמור על המרווח הגולמי יציב אבל ההוצאות התפעוליות הגובות שחלקו את הרווח התפעולי בשיעור של 6.2% מול התקופה המקבילה ושחיקה של במרווח התפעולי לשיעור של 8.2% .  הכנסות מימון גבוהות יחסית והעדר מס נטרלו האחד את השני והובילו לשורה תחתונה סבירה.צבר - על רקע ההכנסות הנמוכות החברה הצליחה להגדיל מעט את הצבר לסכום כולל של 5,044 מיליון דולר מול 5,008 מיליון דולר ברבעון הקודם ו-5,030 בתחילת השנה כלומר גידול אפסי של 0.3% בלבד בצבר לאורך השנה .  אלביט הציגה הזמנות בהיקף של 750 מיליון דולר ברבעון אבל היא לא מצליחה להגדיל את הצבר במשך יותר משנה וחצי ולא צפויה לעשות זאת גם ברבעון הבא.אברהם : " ההשוואה הגרפית בין המכירות השנתיות להזמנות השנתיות המתקבלות בחברה ,  מדגימה את החשש שלנו לגבי האטה ניכרת בקצב הצמיחה"רכישות - על רקע ההאטה בצמיחה האורגנית ולנוכח המאזן הנקי ,  אלביט שמה דגש על רכישות .  נדמה שברירת המחדל היא תע"ש אך בשל התארכות המו"מ בין הממשלה לחברה ייתכן ואלביט תבחר לבצע רכישות גם מחוץ לגבולות ישראל .  בכנס הרבעוני מנכ"ל החברה הזכיר גיוס אג"ח על מנת לתמוך ברכישה גם בהיקף גבוה מחצי מיליארד דולר .
 
כלל פיננסים ברוקראז' מותירים את ההמלצה לאלביט מערכות : " תשואת שוק "  במחיר 70 דולר
אברהם : " צמיחה נמוכה ,  מרווח תפעולי נמוך וצפי לשנת 2010 'קרירה' יחסית לא מעודדים לשפר את ההמלצה הנוכחית "
 
