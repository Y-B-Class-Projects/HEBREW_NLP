הבנקים האמריקאים שמים כסף מתחת לבלטה :  צברו מזומנים בסך 1.29 מיליארד דולר
הגדלת ההון הנזיל בבנקים באה על חשבון הלוואות שעשויות להמריץ את הכלכלה ולהגדיל את רווחי הבנקים
הבנקים האמריקאיים ,  שלקחו על עצמם יותר מדי סיכונים בעבר וחילקו הלוואות כמעט ללא בקרה ,  מקמצים ידם כעת ואוגרים מזומנים .  לפי נתונים שפירסם הבנק הפדרלי ב-13 בינואר ונערכו על ידי בלומברג ,  לבנקים בארה"ב מזומנים בסך 1.29 טריליון דולר  השקולים לכ-98 סנט על כל דולר של הלוואות עסקיות .  היחס בין מזומנים להלוואות עסקיות זינק פי 4 ,  לעומת 21 סנט על כל דולר ביוני 2008 ,  לפי דו"ח הבנק הפדרלי.ההלוואות לעסקים הצטמצמו ב-14% והסתכמו ב-1.32 טריליון דולר בשנה וחצי שחלפו מאז יוני 2008 ,  לאחר שהבנקים הגדילו את ההגבלות והתנאים למתן הלוואות בניסיון לצמצם את שמיטות החוב ולהגדיל את נזילותם.הבנקים אוגרים כסף דווקא בתקופה בה הממשל האמריקאי מעוניין לחדש את זרימת ההלוואות לשווקים על מנת לעודד את הכלכלה .  אך בד בבד ,  הממשל מעוניין כי הבנקים יגדילו את נזילותם על מנת לשמור על יציבות .  צמצום ההלוואות גם פוגע בשורה התחתונה של הבנקים ,  דבר שעשוי לפגוע בתשואת מניותיהם.מבין 3 הבנקים הגדולים בארה"ב הבנק בעל יחס המזומנים להלוואות עסקיות הגבוה ביותר הוא סיטי ,  שבעל המניות הגדול ביותר שלו הוא הממשל האמריקאי ,  המחזיק ב-27% מהבנק .  סיטי החזיק ב-193 מיליארד דולר במזומנים ובפקדונות בבנקים אחרים נכון ל-31 בדצמבר  1.15 דולר עבור כל דולר של הלוואות עסקיות ,  שהסתכמו ב-167 מיליארד דולר ,  לפי נתוני בלומברג .  מדובר בשיעור כפול לעומת יוני 2008 ,  אז החזיק סיטי במזומנים בסך 113 מיליארד דולר ובהלוואות לעסקים בסך 222 מיליארד דולר .
 
הבנקים האמריקאים שמים כסף מתחת לבלטה :  צברו מזומנים בסך 1.29 מיליארד דולר
הגדלת ההון הנזיל בבנקים באה על חשבון הלוואות שעשויות להמריץ את הכלכלה ולהגדיל את רווחי הבנקים

