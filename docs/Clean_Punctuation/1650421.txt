 " אנחנו עומדים לגמרי מאחורי עג'מי "
 מנכ"ל קרן הקולנוע הישראלי שתמכה בסרט ,  מגן על קובטי בשיחה עם וואלה !  תרבות מלוס אנג'לס : " איני אוהב את דבריו באופן אישי ,  אבל זכותו לחשוב ולומר מה שהוא מרגיש .  אנחנו גאים בפרויקט הזה שהביא עשרות אלפי ערבים-ישראלים לקולנוע "
  ( קובטי אומר את המשפט המדובר ,  באדיבות רשות השידור ) 
לצד התגובות הנזעמות במערכת הפוליטית על דבריו של סכנדר קובטי ,  במאי הסרט  " עג'מי "  לפיהם  " הוא אינו מייצג את ישראל ",  היו גם כאלו שיצאו להגנתו .  חבר הכנסת אחמד טיבי אמר לוואלה !  תרבות ,  כי  " הדברים של קובטי מבטאים את הרגשתו והם אנושיים וטבעיים .  אמנים לא אמורים לייצג מדינה ואידיאולוגיה של מדינה .  הדרישה ממנו לייצג את ישראל כפי שנשמעה היום היא בעלת מוטיבים יהודיים וציוניים ,  כפי שהתבטאו כמה מדוברי הימין ". 
טיבי הוסיף ואמר כי  " זה נכון שהסרט ממומן ומיוצר בישראל ולכן טכנית הוא מייצג את המדינה ,  אבל מבחינת רגשות או הזדהות הבמאי או השחקנים לא יכולים לייצג את הממסד שמקפח את  תושבי יפו ומנציח את הפער נגד האזרחים הערבים באשר הם ,  לרבות בעג'מי .  לא אתפלא אם חלק מדוברי הימין יבקשו ממנו להתעטף בדגל ישראל ולהכיר בישראל כמדינה יהודית .  יש גבול לכל תעלול ".  
כתרי שחורי ,  מנכ"ל קרן הקולנוע הישראלי שתמכה בסרט אמר כי באופן אישי ,  אינו אוהב את דבריו של של קובטי .  עם זאת ,  שחורי אמר כי הוא  " מכבד את הזכות הבסיסית של כל אדם לחשוב מה שהוא חושב ולהרגיש את מה שהוא מרגיש .  יש וחפש ביטוי וחופש יצירתי וגם אם אני לא אוהב את זה ,  זכותו לחשוב אותם .  השקענו בסרט ולא נתנו כסף לבמאי ואני שמח שעשינו זאת ".   
" קיבלנו פריוקט שהוגש על ידי שני במאים קראנו על פי נהלי הקרן ,  מצאנו בו פוטנציאל חזק ביותר ",  הוסיף שחורי . " השקענו בסרט ,  אנחנו עומדים לגמרי מאחוריו ואנחנו שמחים עם הסרט .  אם 200 אלף איש באו לארץ לראות את הסרט כולל עשרות אלפי ערביי ישראל שלא חלמו להגיע לקולנוע ,  כנראה שבחרנו נכון ".  
גם רני בלייר ,  יושב ראש איגוד הבמאים ,  נחלץ להגנתו של קובטי לאור המתקפה : " סכנדר קובטי הוא חבר איגוד הבמאים ,  סכנדר הוא אדם פרטי ואוטונומי וזכותו להביע את כאבו כאזרח סוג ב' במדינה המתעקשת להתכחש לשיוויון הזכויות בין יהודיה וערביה ",  אמר בלייר לוואלה !  תרבות . 
" דעותיו של קובטי מבוססות על הדרך הקשה שעשה עד היום כערבי ישראלי יפואי שחווה את חווית ההשפלה כאזרח שאינו שווה זכויות ",  הוסיף בלייר . " את הסרט 'עג'מי' יצרו שני במאים ,  ירון היהודי וסכנדר הערבי ,  הסרט מבטא כאב של אזרחים במדינה שעוינת את דעתם ,  דתם ומוצאם ולסכנדר יש את הזכות לומר שהוא אינו מייצג את ישראל כאדם וכיוצר ,  אלא את כאבם של ערביי ישראל .  לא יעלה על הדעת שאמן בעל זכות חופש ביטוי מלאה במדינה דמוקרטית ייאלץ לחתום על כל נייר נאמנות כלשהו ,  יהא השלטון אשר יהא ". 
כאמור ,  הבוקר הושמע בחדשות ערוץ 2 ראיון עם קובטי שבו הוא אומר ,  כי  " זה דבר טכני .  כתוב 'ישראל' כי הכסף מגיע מישראל .  אני לא יכול לייצג מדינה שאינה מייצגת אותי .  אני לא נבחרת ישראל ".  
זוהי לא הפעם הראשונה שקובטי מעורר סערה .  לפני כעשרה ימים הוא תקף את ישראל בחריפות בראיון שהעניק למגזין The National היוצא לאור באבו דאבי ,  בירת איחוד האמירויות . " קובטי מגנה את השימוש התעמולני שעושה מדינת ישראל בסרט ",  נכתב במגזין . " לדבריו ,  אין לפלסטינים החיים בישראל  ( הכוונה לערבים-ישראלים ,  א.ד )  זכויות שוות ,  מתייחסים אליהם בגזענות ונאסר עליהם ללמד את ההיסטוריה או התרבות שלהם ". 
בתגובה לדברים אמרה שרת התרבות והספורט לימור לבנת ,  כי  " בזכות כספי מדינת ישראל ,  ממנה מנסה כעת סקנדר קובטי להתנער ,  הופק הסרט עג'מי והגיע למועמדות לאוסקר ".  
לדבריה , " ללא תמיכת המדינה ,  קובטי לא היה צועד הלילה על השטיח האדום .  בשם החופש האומנותי והפלורליזם ,  תוקצב הסרט בלמעלה משני מיליון שקלים .  עצוב שבמאי שנתמך על ידי המדינה ,  מתנכר למי שאפשרו לו ליצור ולהתבטא .  לשמחתי ,  כל השותפים האחרים לעשיית הסרט רואים עצמם חלק ממדינת ישראל וגאים לייצג אותה בטקס האוסקר כשגרירים של עשייה תרבותית חופשית ".  
ח"כ מיכאל בן ארי  ( האיחוד הלאומי )  הודיע בעקבות דבריו של קובטי כי הוא יוזם תיקון לחוק הקולנוע המהווה את הבסיס להקצאת הכספים לקולנוע הישראלי ממדינת ישראל .  על פי הצעת החוק , " מתן תמיכה בסרט ,  לא תינתן ,  אלא אם כן עורכי הסרט ,  מפיקיו הבמאים ,  והשחקנים שמשתתפים בסרט ,  יחתמו על הצהרת נאמנות ,  למדינת ישראל ,  לסמליה ולערכיה היהודים והדמוקרטיים ",  אמר בן ארי .  
לדבריו , " לא ייתכן כי יוצרי סרט שאינם נאמנים למדינת ישראל דוגמת יוצרי הסרט עג'מי ,  יזכו בתקציבים מטעם המדינה בשעה שהם מצהירים מעל כל במה אפשרית כי הם כלל לא מייצגים את ישראל וכלל לא שייכים למדינת ישראל .  אין לי בעיה עם חופש הביטוי של כל יוצר ויוצר המתגורר בישראל ,  אך מי שרוצה לזכות גם בתקציב של המדינה חייב להביע נאמנות לעריכה ,  מוסדותיה ,  ויסודותיה ". 
הפורום המשפטי למען ארץ ישראל שלח היום מכתב נוקב ללבנת ובו הוא דורש בין היתר לפסול את מועמדתו של  " עג'מי "  לאוסקר .  נ"בקשכם לדרוש מהבמאי לחזור בו מהצהרתו ,  ולהבהיר כי הוא מגיע לתחרות כמייצגה של המדינה ,  ובמסגרת זו אינו יוצא כנגדה ".  נכתב במכתב . " במידה ויסרב להצהיר הצהרה כזו ,  אנו סבורים כי מן הראוי הוא להסיר לאלתר את מועמדותו מתחרות האוסקר ,  ולהודיע לאקדמיה האמריקאית כי הסרט עג'מי איננו מייצג את המדינה וככזה להסירו מהתחרות ".  
הסרט  " עג'מי "  יתמודד הערב על פרס האוסקר לסרט הזר הטוב ביותר בטקס האוסקר ה-82 ,  שיתקיים הלילה בלוס אנג'לס .  על פי ההערכות בהוליווד ,  סיכוייו של הסרט לזכות נמוכים .
  ( פרסום ראשון :  12:08 )  

" אנחנו עומדים לגמרי מאחורי עג'מי "
 מנכ"ל קרן הקולנוע הישראלי שתמכה בסרט ,  מגן על קובטי בשיחה עם וואלה !  תרבות מלוס אנג'לס : " איני אוהב את דבריו באופן אישי ,  אבל זכותו לחשוב ולומר מה שהוא מרגיש .  אנחנו גאים בפרויקט הזה שהביא עשרות אלפי ערבים-ישראלים לקולנוע "
 
