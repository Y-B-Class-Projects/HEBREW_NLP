מנקים שולחן :  האוצר שילם לבנק ישראל חוב של 400 מיליון שקל מהלוואה שנלקחה לפני 25 שנה
בכך הוסר מכשול נוסף לאישור חוק בנק ישראל החדש ;  בעבר טען האוצר כי אינו חייב לשלם את החוב
משרד האוצר העביר אתמול 400 מיליון שקל ,  תשלום אחרון לחוב של 7.5 מיליארד שקל שנלקח מבנק ישראל לפני 25 שנה ,  במסגרת התוכנית ל"ייצוב המשק ".  בכך סיים את תשלום כל חובותיו מעוררי המחלוקת ,  והוסר עוד מכשול בדרך לקבלת חוק בנק ישראל החדש .  את המשא ומתן העיקש של האוצר מול בנק ישראל ,  לסיום כל נושא החובות הכספיים ,  ניהל החשב הכללי באוצר שוקי אורן ,  מול אנשי בנק ישראל .  אתמול ,  לאחר שהאוצר העביר 400 מיליון שקל ,  חתמו הנגיד ,  סטנלי פישר ושר האוצר ,  יובל שטייניץ ,  על מסמך הקובע כי לבנק ישראל אין עוד דרישות כספיות מהאוצר .  את ההלוואה בסך 7.5 מיליארד שקל ,  שווי כספי היום ,  קיבל האוצר מבנק ישראל לפני 25 שנה ,  במסגרת התוכנית לייצוב המשק  ( סטנלי פישר היה מעורב אז בתוכנית ,  כנציג ממשלת ארה"ב )  .  במסגרת חקיקת התוכנית נאסר על האוצר לקבל הלוואות חדשות מהבנק.באוצר טענו במהלך השנים כי אינם צריכים להחזיר את הכסף ,  וכי מדובר בתהליך רישומי גרידא .  הנגיד הקודם ,  דוד קליין ,  היה מוכן לשמוע את טענות האוצר .  הנגיד הנוכחי ,  פישר ,  דחה אותן על הסף .  הוא אף הרגיז מאוד את האוצר ,  ובמיוחד את החשכ"ל אורן ,  כשבשיא המשבר הכלכלי ,  בשנה שעברה ,  הקפיא 800 מיליון שקל מכספי האוצר בבנק ,  להמשך תשלום החוב .  באוצר גם טענו כל השנים כי הריבית על החוב ,  חלק צמוד לסל המטבעות פלוס 8 אחוז ריבית ,  וחלק פריים פלוס 2% ,  גבוהה מאוד .  לקראת סיום הכנת הטיוטא של חוק בנק ישראל נקבע בין הבנק והאוצר כי יש לסיים את כל נושא החוב ,  יחד עם סיום כל המחלוקות בין שני הצדדים בנושא הנפקת מק"מים  ( בנק ישראל )  מול הנפקת אג"חים לטווח קצר  ( בנק ישראל )  ,  וביחס למקרים בהם האוצר יכול להשתמש בשרותי המערכת הבנקאית המסחרית ולא בשרותי הבנק שלו ,  בנק ישראל .  במסגרת ההתדיינות ,  שלוותה לא פעם במשברים ובכעסים ,  התברר כי יתרת חוב האוצר לבנק ישראל היא 800 מיליון שקל .  אלא שהאוצר עמד על כך כי החוב יופחת בגין הריבית הגבוהה ששילם כל השנים .  בנק ישראל נענה לחלק מדרישות האוצר .  בעקבות הפחתת הריבית ,  על רוב השנים ,  ובעיקר של שלוש וחצי השנים האחרונות ,  הופחת התשלום האחרון מ-800 ל-400 מיליון שקל .
 
מנקים שולחן :  האוצר שילם לבנק ישראל חוב של 400 מיליון שקל מהלוואה שנלקחה לפני 25 שנה
בכך הוסר מכשול נוסף לאישור חוק בנק ישראל החדש ;  בעבר טען האוצר כי אינו חייב לשלם את החוב

