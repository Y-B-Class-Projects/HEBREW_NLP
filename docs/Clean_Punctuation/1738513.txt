בנתב"ג מתכוננים לעומס סוף החגים
אנשי רשות שדות התעופה מוכנים ליום השיא של תום עונת החגים ,  במהלכו יעברו 52 אלף נוסעים את גבולות הארץ .  בסוף השבוע האחרון עברו כ-16 אלף נוסעים את מעבר הגבול בטאבה
עומס שיא לעונת החגים של 52 אלף נוסעים - מחציתם יוצאים ומחציתם נכנסים - יהיה היום  ( ראשון )  בנתב"ג ,  עם השלמת גל חזרות ישראלים מחו"ל ויציאת תיירים מכאן ,  בתום עונת נסיעות חגי תשרי - כך עולה מנתוני רשות שדות התעופה  ( רש"ת )  שהגיעו ל-themarker .
 תנועת המטוסים תגיע היום ל-362 טיסות ,  מהן 168 נחיתות ו-164 המראות .  חברות תעופה שונות הוסיפו טיסות מיוחדות על לוח הטיסות הסדירות בכדי לענות על הביקוש .  בריסל איירליינס הוסיפה שתי טיסות מיוחדות ,  בנוסף על טיסתה היומית בקו ארצה - אחת בערב חג הסוכות והשנייה אתמול במוצאי החג ;  התעופה רויאל ג'ורדניאן הוסיפה שלוש טיסות מיוחדות - בערב חג הסוכות ,  ב-30 בספטמבר וב-1 באוקטובר .
 אתמול עברו כ-24.4 אלף נוסעים בנתב"ג ,  מהם 13.2 אלף נכנסים ו-11.2 אלף יוצאים .  תנועת המטוסים עמדה על 159 טיסות ,  מהן 84 נחיתות ו-75 המראות .
 שלשום הגיעה התנועה ל-38 אלף נוסעים בנתב"ג מתוכם 20 אלף נכנסים ו-18 אלף יוצאים .  תנועת המטוסים עמדה על 241 טיסות ,  מהן 131 נחיתות ו-110 המראות .
 במקביל ,  תימשך תנועת היוצאים לסיני והחוזרים ממנה ,  דרך מעבר הגבול היבשתי בטאבה .  בהתאם לנתוני רש"ת ,  האחראית גם על מסופי מעבר הגבול היבשתיים של ישראל ,  עברו בשלושת הימים הראשונים של השבוע שעבר 16,924 נוסעים - ישראלים ותיירים הלוך ושוב - במסוף מעבר הגבול היבשתי בטאבה ,  לסיני ומצרים .
 התפלגות התנועה מלמדת כי ביום שבת ,   ( ה-25 בספטמבר )  עברו בסך הכל 5,370 נוסעים ,  הלוך ושוב ,  מהם 3,338 נכנסים ו-2,032 יוצאים ;  ביום ראשון  ( 26 בספטמבר )  עברו 6,363 נוסעים ,  מהם 3,731 יוצאים ו-2,632 נכנסים וביום שני עברו 5,191 נוסעים ,  מהם 2,752 נכנסים ו-2,439 יוצאים .
 
בנתב"ג מתכוננים לעומס סוף החגים
אנשי רשות שדות התעופה מוכנים ליום השיא של תום עונת החגים ,  במהלכו יעברו 52 אלף נוסעים את גבולות הארץ .  בסוף השבוע האחרון עברו כ-16 אלף נוסעים את מעבר הגבול בטאבה

