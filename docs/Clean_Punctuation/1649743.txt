תושבי עג'מי ערערו נגד בניית מתחם לדתיים
יהודים וערבים ,  תושבי השכונה המעורבת ביפו ,  ערערו לבג"ץ נגד החלטת ביהמ"ש המחוזי לאפשר בניית פרויקט לדתיים בלבד בלב השכונה .  לדבריהם ,  פסיקת המחוזי היא  " ביטוי נוסף לגזענות "
 תושבי שכונת עג'מי ביפו וכן האגודה לזכויות האזרח ,  עמותת  " במקום "  ורבנים לזכויות האדם ,  ערערו היום  ( חמישי )  לבג"ץ במטרה לעצור את פרויקט הדיור הסלקטיבי ,  לדתיים בלבד ,  שמקימה חברת  " באמונה "  בלב השכונה .  בשבת הקרובה מתכננים התושבים לקיים במקום הפגנה במחאה על מה שמוגדר על ידם כ"אלימות המשטרה "  בשכונה .  
את העתירה הראשונה נגד היתרי ההחכרה הגישו התושבים לבית המשפט המחוזי בת"א ,  אלא שהשופט יהודה זפט דחה על הסף את הדיון ,  לדברי האגודה לזכויות האזרח הוא חשד כי מניעיהם זרים .  באגודה עתרו לבג"ץ שהשיב את הדיון בעתירה למחוזי בתל אביב וזה דחה בחודש שעבר את העתירה נגד החכרת האדמה הציבורית לצורך הפרויקט .
 בערעור שהוגש היום ,  כותב עו"ד גיל גן-מור מהאגודה לזכויות האזרח ,  כי השופט זפט טעה כשהתעלם מפסיקה ארוכת שנים של בית המשפט העליון ,  שהגבילה מכירת קרקעות ציבוריות ליזמים פרטיים שנקטו בהפליה פסולה . " פסיקת בית המשפט המחוזי היא ביטוי נוסף למדיניות גזענית המופנית כנגד האוכלוסייה הערבית ביפו ",  אמר עומר סיקסק ,  תושב השכונה . " החלטה זו ,  יחד עם המחדל המתמשך בטיפול במצוקת הדיור הקשה ,  הריסות הבתים והתעמרות המשטרה ,  מחזקים את התחושה החזקה בקרב התושבים ,  כי יש כאן מדיניות כוללת שמטרתה אחת :  נישול האוכלוסייה הערבית מהקשר שלה לשכונה ". 
ארז צפדיה ,  חבר הוועד המנהל של עמותת  " במקום "  התריע כי  " האוכלוסייה הערבית ביפו סובלת ממצוקת דיור חמורה ,  כתוצאה מהזנחה ומחדלים של הרשויות לאורך שנים .  הדבר צורם במיוחד כאשר מעט הקרקע הפנויה שעוד נותרה בשכונה ,  נמסרת ליזם המצהיר במפורש על כוונתו להפלות לרעה את רובם הגדול של התושבים הותיקים בשכונה ,  יהודים וערבים .  מן הראוי היה לתת מענה לפתרון האוכלוסייה המתגוררת במקום ,  לפני עידוד כניסתן של אוכלוסיות חדשות ". 

תושבי עג'מי ערערו נגד בניית מתחם לדתיים
יהודים וערבים ,  תושבי השכונה המעורבת ביפו ,  ערערו לבג"ץ נגד החלטת ביהמ"ש המחוזי לאפשר בניית פרויקט לדתיים בלבד בלב השכונה .  לדבריהם ,  פסיקת המחוזי היא  " ביטוי נוסף לגזענות "
 
