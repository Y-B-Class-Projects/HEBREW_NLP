בדרך החוצה :  דחלאן פוטר מתפקידו בפתח
הוועד המרכזי של פתח החליט פה אחד להשעות את בכיר הארגון ,  מוחמד דחלאן ,  מחברותו בוועד ,  ולפטרו מתפקיד הדובר .  הסיבה :  חקירה נגד דחלאן בחשד שפעל להדחת יו"ר הרשות ,  אבו מאזן
דחלאן מגורש מפתח ?  הוועד המרכזי של פתח החליט אמש  ( שלישי )  להשעות את בכיר פתח ,  מוחמד דחלאן ,  מחברותו בוועד ,  ולפטרו מתפקיד דובר הוועד .  בישיבה שהתקיימה ברמאללה בראשות יו"ר הרשות הפלסטינית ,  אבו מאזן ,  הצביעו חברי הוועד פה אחד על המהלך ,  שמגיע בעקבות הסכסוך המתמשך בין דחלאן ואבו מאזן ,  לאחר הפרסומים על פיהם דחלאן חתר תחת יו"ר הרשות ,  ופעל להדחתו .
 מקור בכיר בפתח סיפר לעיתון  " א-שרק אל-אווסט "  היוצא לאור בלונדון ,  כי החלטת הוועד ,  שהינו גוף קבלת ההחלטות הראשי בארגון ,  תישאר בתוקף עד שתסתיים עבודתה של ועדת החקירה שהקים אבו מאזן על מנת לחקור את השמועות אודות דחלאן .  בראש ועדת החקירה עומד סגנו של יו"ר הרשות ,  אבו מאהר רניים ,  וחבר בה גם בכיר הארגון עזאם אל-אחמד .  דוברו של אבו מאזן ,  נביל אבו רודיינה ,  מונה לתפקיד דובר הוועד המרכזי של פתח במקום דחלאן .  
בתוך כך ,  סיפרו מקורות בתוך פתח ל"א-שרק אל-אווסט ",  כי אבו מאזן הורה לחקור את ראשיד אבו-שבאכ ,  ראש מנגנון הביטחון המסכל הפלסטיני ברצועת עזה טרם הפיכת חמאס ברצועה ומקורב לדחלאן ,  החשוד בשחיתות .  המקורות הגדירו את הצעד כ"קצירת זרועותיו של דחלאן והכשלת תוכניותיו ".  מקורות פלסטיניים אחרים דיווחו כי אבו שבאכ ,  שברח למצרים לאחר ההפיכה ,  כבר נחקר על ידי צוות חקירה פלסטיני בנציגות הרשות קהיר .  
לפי המקורות ,  אבו שבאכ חשוד כי קיבל לידיו סכום של כ-200 אלף דולר במהלך כהונתו בתפקיד ,  מבלי להסביר את מקור הכסף .  המקורות דיווחו עוד כי חקירתו של אבו שבאכ התאפשר לאחר שהרשות ביקשה מהאינטרפול להוציא צו מעצר בינלאומי כנגדו .  בעקבות הבקשה ,  יצרו השלטונות המצרים קשר עם אבו שבאכ ,  והושג הסדר המאפשר את חקירתו על ידי צוות חקירה פלסטיני בקהיר .
 
בדרך החוצה :  דחלאן פוטר מתפקידו בפתח
הוועד המרכזי של פתח החליט פה אחד להשעות את בכיר הארגון ,  מוחמד דחלאן ,  מחברותו בוועד ,  ולפטרו מתפקיד הדובר .  הסיבה :  חקירה נגד דחלאן בחשד שפעל להדחת יו"ר הרשות ,  אבו מאזן

