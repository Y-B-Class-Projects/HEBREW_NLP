ארה"ב :  הבנק הפדרלי יקשיח את תנאי האשראי
הבנק הבנק מתכוון להתחיל להעלות את ריבית הדיסקאונט ,  שבה מלווה הבנק המרכזי כסף לבנקים מסחריים בקשיים במסגרת החזרה לתנאים  " נורמלים "  יותר בתנאי האשראי
יו"ר הבנק הפדרלי ,  בן ברננקי ,  החל היום להציג את אסטרטגיית היציאה המתוכננת של הבנק המרכזי מהצעדים בהם נקט כדי לתמוך בהתאוששות הכלכלה האמריקאית ומריבית השפל בארה"ב .  הבנק הבנק מתכוון להתחיל  " עד מהרה "  להעלות את ריבית הדיסקאונט ,  שבה מלווה הבנק המרכזי כסף לבנקים מסחריים בקשיים ,  במסגרת חזרה לתנאים  " נורמלים "  יותר בתנאי האשראי ,  אמר ברננקי ,  אולם ציין כי דבריו אינם מבטאים שינוי בתחזית המדיניות המוניטרית של הבנק .  
ברננקי ,  אשר החל בשבוע שעבר בכהונתו השנייה בתפקיד יו"ר הבנק המרכזי של ארה"ב ,  היה אמור לנאום היום בפני ועדת השירותים הפיננסים של בית הנבחרים האמריקאי בוושינגטון ,  אולם הדיון של הועדה נדחה עקב סופת השלגים המשתוללת באזור צפון מזרח ארה"ב .  עם זאת ,  נוסח הנאום פורסם היום . 
" עד מהרה ,  אנחנו צופים התרחבות מתונה של המרווח בין ריבית הדיסקאונט לבין הריבית על הלוואות קצרות מועד ",  אמר ברננקי ,  אשר הוכתר על ידי השבועון  " טיים "  בתור  " איש השנה "  של 2009 . " קיימת אפשרות שהבנק הפדרלי ישתמש ברמת הריבית שהוא משלם לבנקים על הרזרבות ,  במשולב עם קביעת יעדים לגודל הרזרבות ,  כגורם שמוביל את עמדת המדיניות שלו ",  אמר ברננקי ,  אשר ציין כי טרם התקבלה החלטה בעניין .  הבנק הפדרלי משלם כיום לבנקים בארה"ב ריבית של 0.25% על רזרבות בהיקף של יותר מ-1.1 טריליון דולר שהם מחזיקים בבנק המרכזי .  
ברננקי ציין גם כי רמת הריבית שמשלם הבנק הפדרלי לבנקים על רזרבות עודפות שהם מחזיקים בבנק המרכזי עשויה למשך זמן מה לתפוס את מקומה של הריבית הפדרלי בתור היעד התפעולי העיקרי במדיניות .  
העלאת הריבית תמריץ את הבנקים להחזיק סכומי כסף גדולים יותר בבנק המרכזי במקום להעניק אותם כהלוואות לחברות או משקי בית ,  העריכו פרשנים .  עם זאת ,  ברננקי הוסיף כי השינויים  " אינם צפויים לגרור הקשחה של התנאים הפיננסים עבור משקי בית ועסקים ,  ואין לפרש אותם כאיתות על שינוי כלשהו בתחזית המדיניות המוניטרית ,  אשר ממשיכה להיות בערך כפי שהיתה בעת הפגישה האחרונה של ועדת השוק הפתוח של הבנק הפדרלי  ( FOMC )  בחודש ינואר ".   
" למרות שכלכלת ארה"ב עדיין זקוקה ,  נכון לעכשיו ,  למדיניות מוניטרית מרחיבה ביותר ,  בשלב כלשהו הבנק הפדרלי יצטרך להקשיח את התנאים הפיננסים על ידי העלאת הריבית ",  הוסיף ברננקי ,  לשעבר פרופסור באוניברסיטת פרינסטון .  
הבנק הפדרלי הותיר את הריבית בארה"ב בשפל הנוכחי של 0%-0.25% מאז חודש דצמבר 2008 ,  והפך את הרכישה של נכסים לכלי המדיניות המרכזי שלו בהתמודדות עם המשבר הכלכלי .  במסגרת תוכניות של הבנק להמרצת הכלכלה ,  אשר כללו בעיקר רכישת אג"ח מגובות משכנתאות ואג"ח ממשלתיות אמריקאיות ,  הזרים הבנק המרכזי יותר משני טריליון דולר לכלכלה .  
בשלהי ינואר ,  ימים ספורים לפני סוף כהונתו הראשונה של ברננקי בן ה-56 כיו"ר הבנק הפדרלי ,  אישר הסנאט האמריקאי את מינויו לכהונה נוספת ,  ברוב של 70 תומכים מול 30 מתנגדים - ההצבעה הצמודה ביותר על מינוי לתפקיד זה מאז החל הסנאט לערוך הצבעה בנושא ב-1978 .  

ארה"ב :  הבנק הפדרלי יקשיח את תנאי האשראי
הבנק הבנק מתכוון להתחיל להעלות את ריבית הדיסקאונט ,  שבה מלווה הבנק המרכזי כסף לבנקים מסחריים בקשיים במסגרת החזרה לתנאים  " נורמלים "  יותר בתנאי האשראי

