בחיפה שכנעו את גדיר לחתום אצל זהבי
דודו דהאן לא ייצג את החלוץ .  גולסה חזר להתאמן עם כדור .  יוכל לבקש מעמד של ספורטאי מצטיין ורק אם ייצא לחו"ל ייקרא  " עילוי "
 לאחר שאתמול הלינו במכבי חיפה על התנהלותו של סוכן השחקנים דודו דהאן ,  הבוקר  ( שני )  מתברר כי החלוץ מוחמד גדיר שוכנע על ידי ראשי המועדון לחתום אצל סוכן השחקנים פיני זהבי ,  והשניים סיכמו על שיתוף פעולה .  החוזה על ייצוג השחקן אמור להיחתם בימים הקרובים ובחיפה מאוד מרוצים מהמהלך .  במועדון יצרו קשר עם אביו של השחקן ,  שהוא זה שנתן אור ירוק לייצוג .  זהבי נמצא בקשרי ידידות טובים עם יענקל'ה שחר .  לא מן הנמנע כי בקרוב מאוד חיפה תבקש משחקנים נוספים לחתום אצל זהבי .
 לראשונה העונה ערך הקשר אייל גולסה אימון ריצה עם כדור ,  וקצב ההתאוששות שלו מעודד .  ההערכה היא שיחזור בתוך פחות משלושה שבועות לאימונים רגילים ובהדרגה לכושר משחק .  על פי מה שמסתמן כרגע ,  השחקן יבקש מעמד של ספורטאי מצטיין ,  שיאפשר לו לדחות את שירותו הצבאי  ( מתגייס בחודש יולי )  במספר חודשים .  אם גולסה ייצא לחו"ל עד הגיוס ,  הוא יגיש בקשה לקבלת מעמד של ספורטאי עילוי ,  בהתאם לנהלי שחר פאר  ( עקרונות חוק בן סהר ,  שלא עבר קריאה שנייה ושלישית )  .  עדיין לא חלה כל התקדמות מאז הפגישה בין השחקן לחיפה בנוגע לסעיף היציאה לחו"ל .  אתמול שוחח סוכנו דדה חדד עם עו"ד אוקי שוכטוביץ' ,  אך לדברי סוכנו : " לא נרשמה כל התקדמות ".  בחיפה מאמינים שהשחקן יחתום בקרוב מאוד על החוזה .  אתמול ,  כזכור ,  הדגישו במועדון כי  " העסקה לא פוצצה .  מאז הסיכום העקרוני לא הושגה הסכמה בנוגע לסעיף היציאה לחו"ל ,  החוזה ייחתם בקרוב ". 
מחר  ( 16:00 )  תגיע קבוצת אלניה ולדיקווקז הרוסית למשחק אימון בכפר גלים .  בירם כיאל וג'ון קולמה אל אמורים לקחת חלק במשחק בגלל פציעות .  כיאל עדיין סובל מכאבי גב ומכאבים באזור המפשעה ולכן ערך היום אימון חלקי .  ספק אם קולמה ,  שסובל מכאבים בקרסול ,  יפתח גם הוא מול מכבי תל אביב .
 
בחיפה שכנעו את גדיר לחתום אצל זהבי
דודו דהאן לא ייצג את החלוץ .  גולסה חזר להתאמן עם כדור .  יוכל לבקש מעמד של ספורטאי מצטיין ורק אם ייצא לחו"ל ייקרא  " עילוי "
 
