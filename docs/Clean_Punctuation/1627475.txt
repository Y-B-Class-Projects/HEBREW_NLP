דחייה נוספת ?  קומברס עשויה לא לפרסם את דו"חותיה בפברואר עקב החשש שורינט לא תשלים את הבדיקות בזמן
ורינט היתה צפויה לפרסם את דו"חותיה לשנים שהסתיימו בינואר 2006-2009 ולשנה הנוכחית בסוף ינואר
אחרי שהיה נדמה ששערוריית הבקדייטינג של קומברס נמצאת לקראת הפתרון עם הגשתם הצפויה של הדו"חות בפברואר ,  כעת ייתכן שהחברה שוב תאלץ לדחות את הגשת הדו"חות ל-12 החודשים שהסתיימו בינואר 2006-2009 ולשלושת הרבעונים הראשונים של השנה הנוכחית.זאת ,  על רקע העובדה כי החברה הבת ,  ורינט ,  עשויה לא להספיק לסיים את דו"חותיה במועד שהתחייבה ,  מה שמשפיע על הגשת הדו"חות של החברה האם .  קומברס היתה אמורה לפרסם את דו"חותיה עד ה-8 בפברואר ,  בעוד ורינט היתה אמורה לפרסם את דו"חותיה עד סוף ינואר.עם זאת ,  ורינט ,  שכתבה בהודעה כי היא עשתה התקדמות משמעותית בבדיקות ,  תפרסם לכל הפחות את הדו"חות הכספיים לשנים שהסתיימו בינואר 2006-2008 עד סוף ינואר.בתקופה האחרונה עשתה קומברס התקדמות משמעותית לקראת הגשת דו"חותיה המתוקנים .  לפני כשבועיים הגיעה החברה להסדר פשרה במסגרת תביעה ייצוגית שהוגשה כנגדה בהובלת מנורה מבטחים ,  על הנזקים שנגרמו למשקיעים בגין פרשת הבקדייטינג שהובילה לנפילה במחיר המניה ,  כאשר במסגרת הפשרה תשלם קומברס למשקיעים כ-165 מיליון דולר בעוד קובי אלכסנדר עצמו ,  מנכ"ל החברה שנמלט לנמיביה ,  ישלם 60 מיליון דולר.ביוני 2008 הגיעה החברה להסדר עם רשות ניירות ערך האמריקאית ביוני האחרון והסכימה לקבל על עצמה צו מניעה קבוע כנגד הפרות עתידיות של חוקי המניות הפדראליים במסגרת פשרה עם רשות ניירות ערך האמריקאית  ( sec )  .  רשות ניירות ערך הסכימה לכך שקומברס לא תודה או תכחיש את הטענות שהועלו על ידי הרשות בתביעה שהגישה כנגדה .  כמו כן לא הוטלו על החברה קנסות כספיים.קבוצת קומברס מורכבת מארבע חברות בנות :  קומברס אינק ,  העוסקת באספקת פתרונות ערך מוסף לחברות תקשורת  ( תאים קוליים ופתרונות להעברת sms וקובצי מולטימדיה בסלולר )  .  החברה הבת השנייה בגודלה בקבוצה היא ורינט ,  המתמחה במערכות הקלטה מתוחכמות לווידיאו ולאודיו ,  ומתחרה בנייס מערכות הישראלית.השלישית היא אולטיקום ,  הפועלת בעיקר מחוץ לישראל ,  ומוכרת פתרונות תוכנה לרשתות סלולר ונסחרת אף היא בניו יורק .  החברה הרביעית היא סטארהום ,  הזוכה לחשיפה מינימלית .  סטארהום היא חברה פרטית המתמחה בשירותי נדידה  ( roaming )  בעבור חברות סלולר.אולטיקום ,  קומברס וורינט הועברו למסחר בפינק שיטס ,  הרשימה המשנית של הנאסד"ק ,  בעקבות העובדה כי לא פירסמו דו"חות מבוקרים בעקבות הפרשה ,  כאשר אולטיקום שבה כבר להיסחר בנאסד"ק אחרי הגשת דו"חותיה הרבעוניים .
 
דחייה נוספת ?  קומברס עשויה לא לפרסם את דו"חותיה בפברואר עקב החשש שורינט לא תשלים את הבדיקות בזמן
ורינט היתה צפויה לפרסם את דו"חותיה לשנים שהסתיימו בינואר 2006-2009 ולשנה הנוכחית בסוף ינואר

