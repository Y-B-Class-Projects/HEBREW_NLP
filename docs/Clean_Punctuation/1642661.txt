שחקני  " The Ghost Writer "  עומדים מאחורי פולנסקי
פירס ברוסנן ויואן מקגרגור הגיעו לפסטיבל ברלין להקרנה החגיגית לסרטו החדש של הבמאי העצור ותקפו את רשויות שוויץ : " למה דווקא עכשיו ?  ",  תהה כוכב סרט ,  פירס ברוסנן
פסטיבל ברלין נכנס הערב  ( שישי )  להילוך גבוה ,  עם הקרנת הבכורה העולמית ל-"The Ghost Writer ",  סרטו החדש של הבמאי רומן פולנסקי .  הבמאי בן ה-76 נמצא כרגע במעצר בית בשוויץ ,  לאחר שנעצר בחודש ספטמבר האחרון .  
עם זאת ,  תהליך עריכת הסרט הסתיים בזמן והוא הגיע ,  כצפוי ,  לתחרות הרשמית של פסטיבל ברלין .  עם זאת ,  פולנסקי כמובן שלא יכול היה להגיע וכך נקלע צוות הסרט ,  מהשחקנים הראשיים פירס ברוסנן ויואן מקגרגור ועד הסופר שעל יצירתו מבוסס הספר רוברט האריס ,  נדרשו להתמודד עם הסיטואציה המוזרה .
 במסיבת העיתונאים שנערכה לפני ההקרנה ,  נדרש צוות הסרט לנושא ולא חסך בביקורת . " אני לא מבין למה לעצור אותו דווקא עכשיו ?  ",  אמר ברוסנן . " הוא אבא ,  אני אבא .  ליבי יוצא למשפחתו ואני מקווה שהעניין הזה יסתיים בקרוב .  זה מקרה מורכב מאד ".   
" עבורי ,  זה פשוט חבל שהוא לא כאן להקרנת הבכורה ",  אמר מקגרגור . " אני יכול להגיד שהוא אחראי לאופן בו אני משחק בסרט הזה ,  דבר שלא יכולתי לומר בעבר . " הוא ממש ביים את הדמות שאני משחק בה וזה דבר לא רגיל בכלל .  הוא כמו אמא - באופן מעצבן ,  הוא תמיד צודק ". 
והיה גם סרט לדבר עליו . " The Ghost Writer "  מבוסס על הספר  " סופר צללים "  של רוברט האריס ,  העוסק בסופר  ( מקגרגור )  הנשכר כדי לחבר את זיכרונותיו של ראש ממשלת אנגליה לשעבר  ( ברוסנן )  .  כאשר ראש הממשלה מואשם בפשעי מלחמה ,  מגלה הסופר כי הראשון שיקר בנוגע לנושאים רבים בעברו ויוצא לחיפוש אחר האמת .  
הסרט מרמז באופן די בולט למעורבותו של טוני בלייר ,  ראש ממשלת אנגליה לשעבר בזמן הפלישה האמריקאית לעיראק .  עם זאת ,  ברוסנן אמר כי פולנסקי הבהיר לו שאינו משחק את דמותו של בלייר .  
האריס ,  לעומת זאת ,  תקף בחריפות את הממשל האנגלי באותם ימים . " הראיות מראות שבוש ,  צ'ייני ופאוול אמרו לשרים בריטים שאין צורך שבריטניה תיכנס למלחמה הזו ",  אמר האריס . " אני חושב שההיסטוריה כבר גזרה את דין הלגיטימיות והחוקיות של המלחמה הזו ". 

שחקני  " The Ghost Writer "  עומדים מאחורי פולנסקי
פירס ברוסנן ויואן מקגרגור הגיעו לפסטיבל ברלין להקרנה החגיגית לסרטו החדש של הבמאי העצור ותקפו את רשויות שוויץ : " למה דווקא עכשיו ?  ",  תהה כוכב סרט ,  פירס ברוסנן

