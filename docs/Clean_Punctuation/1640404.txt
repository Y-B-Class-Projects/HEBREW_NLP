לא לשחק באש - כבאי הדרום פתחו בעיצומים
כבאי מרחב הדרום פתחו הבוקר בעיצומים על רקע חששם כי ההנהלה תקצץ בשכרם .  מנהל המרחב מזהיר : " תמה התקופה ששילמו לכבאים כדי לשמור על השקט "
  ( צילום :  שי מכלוף ,  עריכה :  יאיר דניאל ,  קריינות :  רמי שני ) 
הכבאים במרחב הדרום פתחו הבוקר  ( ראשון )  בעיצומים ,  על רקע חששם כי בכוונת ההנהלה של אגד ערים באר שבע לכיבוי אש לפגוע בשכרם .  הכבאים מאשימים את יושב ראש האיגוד ,  אלי לוי ,  בניסיון לפגוע בזכויותיהם .  הם טוענים כי הוא נוקט שיטות ניהול כוחניות ומנסה להפר באופן חד צדדי את הסכם השכר שגובש איתם .  
כך ,  למשל ,  לטענת הכבאים ,  לוי מבקש לקצץ בהחזר ההוצאות על אחזקת הרכב של הכבאים ,  אף שהרכב חיוני למילוי תפקידם ולצורך עמידה בכוננות .  יושב ראש ועד הכבאים בדרום ,  אלי פרץ ,  טען כלפי הנהלת אגד ערים לכיבוי ,  כי הובטחו להם תנאי עבודה ושכר ,  בדומה לאלה שמקבלים אנשים המשרתים בגופים ביטחוניים אחרים בארץ . " אנו נאבקים על זכויותינו ,  שקיבלנו כדין .  אין אנו מבקשים תוספת על מה שהוסכם והובטח לנו ,  אף על פי שקצינים בדרג מקביל לנו בצה"ל ובמשטרה מרוויחים יותר .  לא מדובר ב'עלילה והכפשה' כפי שתיאר מר לוי ,  אלא מאבק צודק שנעשה על פי חוקי העבודה של מדינת ישראל ".  
תחום השיפוט של המרחב הוא מהק"מ ה-101 בדרום ועד נחל-עוז בצפון הנגב .  זהו שטח השיפוט הגדול ביותר בארץ המשתרע על כ-11 מיליון דונם .  
אלי לוי ,  יושב ראש מועצת להבים ,  דוחה את טענות הכבאים .  לדבריו , " תמה תקופה שבה הכבאים צעקו ,  איימו ושילמו להם ,  כדי לקנות שקט תעשייתי .  היום הם מקבלים תשלומים ,  גם בגין אי עבודה .  אנחנו פועלים על פי הסכם העבודה הקיבוצי הארצי ועל פי חוקת העבודה במדינת ישראל .  אם הם חושבים ,  שבדרך הזו ,  הם ישיגו את מטרותיהם ,  שיבעטו .  הנהלת האיגוד ואני ,  לא מתכוונים להיכנע במקומות שאסור לנו להיכנע בהם .  מי שבחר אותי לעמוד בראש אגד ערים לכבאות ,  ציפה ממני לליווי אחר ,  ממה שהיה בשנים האחרונות .  נבחרי הציבור ,  אמונים על הקופה הציבורית ולא ניתן להוציא ממנה כספים איפה שלא צריך להוציא ".  
הכבאים מצביעים על עוד שורה של נושאים ,  הגורמים להם לפתוח בעיצומים כדי לתבוע מהנהלת האיגוד לפעול לתקנם .  לדבריהם ,  מצב התחנות בדרום הפך להיות בלתי נסבל : " במועצה האזורית אשכול ,  אזור הנתון לירי טילים ,  התחנה מורכבת מחדרון קטן וישן ,  ללא שירותים או מקלחת ",  הסביר להב חיים בר ,  קצין מניעת דלקות וחבר וועד ארגון הכבאים , " הכבאים חוזרים לתחנה לאחר כיבוי השריפות ונאלצים להתקלח במקלחות של המועצה .  בירוחם - התחנה ממוקמת בחדר של המועצה הדתית ובמצפה רמון התחנה היא בתוך דירה ישנה והכבאית מרוחקת מהמבנה ". 

לא לשחק באש - כבאי הדרום פתחו בעיצומים
כבאי מרחב הדרום פתחו הבוקר בעיצומים על רקע חששם כי ההנהלה תקצץ בשכרם .  מנהל המרחב מזהיר : " תמה התקופה ששילמו לכבאים כדי לשמור על השקט "
 
