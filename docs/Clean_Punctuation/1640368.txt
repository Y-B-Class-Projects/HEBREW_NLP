היועמ"ש מסתייג מהצעת ברק לתת תנאי מנכ"ל לראש המטה שלו 
 >  >  היועץ המשפטי לממשלה ,  יהודה ויינשטיין ,  מסתייג מבקשת שר הביטחון ,  אהוד ברק ,  שתעלה הבוקר לדיון בממשלה להענקת תנאי מנכ"ל ליוני קורן ,  ראש מטה שר הביטחון ,  בטרם תיערך בדיקה רוחבית בעניין .  במסמך ששיגר ויינשטיין אל שרי הממשלה ציין כי  " מאחר שקיימים תפקידי ראש מטה גם במשרדי ממשלה אחרים ,  ומאחר שאמות המידה לאישור תנאי השכר וההעסקה אינן ברורות די צורכן מוצע לבחון ולשקול את הנושא בראייה רוחבית לפני יצירת הבחנות בין המשרות במשרדים השונים ".  ויינשטיין הוסיף כי  " אין באמור כדי למנוע בסופה של הבחינה את אישור תנאי השכר וההעסקה ,  ולאו דווקא באופן אישי ".  גורמים ממשלתיים הדגישו כי ויינשטיין רומז לכך שיש לבחון את השלכות ההצעה על כל לשכות השרים ,  ולכך שהאישור לתנאי מנכ"ל לא צריך להיות לפקיד מסוים אלא לפי קריטריונים .  ההצעה להעניק את תנאי המנכ"ל ואת תנאי השירות לקורן הועלתה באופן אישי לגבי קורן עצמו .  שר החינוך ,  גדעון סער ,  הגיש הסתייגות להצעת ברק וטען כי  " אם מבחינים בין משרדי הממשלה על פי היקף התקציב למשל ,  או כל קריטריון אחר ,  ראוי שההסדר יישען על קריטריונים ברורים ושקופים ",  אמר .  לדברי סער , " משרד החינוך אינו פחות רחב ,  תקציבו הוא השני בתקציבי הממשלה והוא חולש על מערכות ענק :  מערכת החינוך על כל רבדיה ,  מערכת ההשכלה הגבוהה ,  החינוך הבלתי פורמלי ועוד .  לחלופין יש להחיל הסדר דומה על ראש מטה שר החינוך ".  סער הציע לקיים דיון מעמיק בעניין בקבינט החברתי כלכלי .
 
היועמ"ש מסתייג מהצעת ברק לתת תנאי מנכ"ל לראש המטה שלו 
nan
