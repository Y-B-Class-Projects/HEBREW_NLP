העטלפים רואים את האור
ולנסיה הביסה 1:4 את ויאריאל ,  וצימקה את הפער מריאל מדריד לשלוש נק' .  בישול לאוואט ב-0:2 של מאיורקה על לה קורוניה
המחזור ה-18 של הליגה הספרדית נפתח כבר אתמול  ( שבת )  עם משחקיהן של שתי הגדולות ,  ריאל מדריד וברצלונה ,  אבל בלה ליגה יש יותר משתיהן בלבד ,  למשל המאבק על המקום הרביעי .  מי שהתייצבה שם הערב בגאון היא מאיורקה ,  שגברה 0:2 על דפורטיבו לה קורוניה במשחק צמרת שבו בישל דודו אוואט את אחד מהשערים .  מאוחר יותר אירחה ולנסיה את ויאריאל למשחק המרכזי של יום ראשון ,  והוכיחה שכדאי לקחת אותה בחשבון אחרי ניצחון 1:4 ענק על הצוללת הצהובה ,  ניצחון שקירב את העטלפים לכדי שלוש נקודות מהמקום השני בו נמצאת ריאל מדריד .  
הפתיחה היתה כולה של המארחת ,  שכבר בדקה ה-6 עלתה ל-0:1 משער אדיר של אבר באנגה ,  שבעט לרשת הגבוהה של לופז אחרי מבצע קבוצתי מזהיר .  בדקה ה-26 קיקו ניסה לכפר על טעות קשה שביצע והכשיל את דויד וייה ברחבה .  קיקו ספג אדום ,  וייה בעט את הפנדל היטב ו-ולנסיה עלתה ליתרון 0:2 .  בדקה ה-55 דויד סילבה העלה את העטלפים ל-0:3 ,  לאחר שקאפדווילה לא הצליח להרחיק את הכדור ואפשר לו לכבוש מקרוב .  בדקה ה-61 טעות שביצע שוער ולנסיה סזאר אפשרה לנילמאר לצמק ל-3:1 .  בדקה ה-90 וייה השלים צמד ובמסטאיה חגגו שלוש נקודות ואת העובדה שהפער מריאל מדריד עומד על שלוש נקודות בלבד .  
מאיורקה - דפורטיבו לה קורוניה 0:2
שתיים מהקבוצות בפורמה הטובה ביותר בליגה נפגשו באיים הבאלריים ,  אבל האונו אסטדי הוא מבצרה הבלתי מעורער של מאיורקה ,  שהערב השיגה ניצחון תשיעי מתוך תשעה משחקי ליגה העונה .  הקבוצה הביתית הייתה יותר מסוכנת ,  אבל רק בדקה ה-46 העלה אותה מריו סואז ליתרון ראשון אחרי בישול של חוסה לואיס מרטי .  
הקבוצה של גאורגיו מנזאנו לא התכוונה לנוח על זרי הדפנה ויצאה לבליץ ,  כששבע דקות אחרי שער היתרון ,  הוציא דודו אוואט התקפה מתפרצת והפך למבשל שערו של צ'ורי קסטרו .  לאוואט לא היה זה בישול ראשון בקריירה אחרי שהוא כבר עשה זאת בנובמבר 2007 ,  כשלבש את האפודה בדפורטיבו לה קורוניה ופגש את מורסיה .  
גם אחרי השני מאיורקה המשיכה להיות קרובה יותר לשער שלישי מאשר לספוג שער מצמק ובסיום 0:2 שסגר עוד ניצחון בית ,  שהקבוצה סופגת באונו אסטדי שלושה שערים העונה בלבד .
 ראסינג סנטאנדר - ויאדוליד 1:1
ראסינג כבר דיברה העונה על הליגה השנייה ,  אבל למשחק הערב התייצבה אחרי שרשמה ארבעה ניצחונות רצופים בחמישה משחקים .  היום הריצה שלה נעצרה ,  דווקא באל סרדינרו ,  אבל לפחות היא לא הפסידה .  פאבלו פיניוס כבש שער עצמי בדקה ה-19 והעלה את הסגולים-לבנים ליתרון ,  אבל סרחיו קנאלס הסנציוני ,  שבספרד לא מפסיקים לדבר עליו ,  הישווה בדקה ה-60 .  שער חמישי לילד בן ה-18 בחודש וחצי האחרון ובסיום תיקו .
 2010 עושה פלאים עבור אתלטיקו מדריד .  הקולצ'ונרוס השיגו הערב ניצחון שלישי ברציפות מאז החזרה מהפגרה והם יכולים כעת להתחיל לפזול לעבר אחד הכרטיסים לאירופה ולשכוח מהתחתית .  דייגו פורלאן ,  שנמצא בכושר הבקעה נהדר ,  כבש את השביעי שלו העונה והעלה את אתלטי ליתרון בדקה ה-13 .  דייגו קסטרו איזן בפנדל בדקה ה-34 לאחר שהוא עצמו הוכשל על ידי השוער סרחיו אסנחו ברחבה .  פורלאן דאג לשלוח את האוהדים הביתה מרוצים כשבישל בנגיחה את לפאולו אסונסאו בדקה ה-53 .  שמונה דקות מאוחר יותר נפצע האורוגוואי ופינה את מקומו לילד הסנגלי איברהימה באלדה בן ה-19 שנכנס להופעה שניה בלבד בקבוצה .  חמש דקות לקח לבאלדה לכבוש את השלישי של קבוצתו כשהגיע לכדור חוזר לאחר בעיטה של סרחיו אגווארו ושלח פנימה מזווית קשה .  לואיס מורן רק צימק בדקה ה-90 בבעיטה שטוחה מחוץ לרחבה .  
משחקים נוספים :  
אלמריה - טנריפה 1:1לאלמריה :  הנוק גויטום  ( 61 )  .  לטנריפה :  חואן לואיס לוריטה  ( 2 ) 
מלאגה - חטאפה 0:1למלאגה :  נאביל באהה  ( 84 ) 
סראגוסה - חרז 0:0

העטלפים רואים את האור
ולנסיה הביסה 1:4 את ויאריאל ,  וצימקה את הפער מריאל מדריד לשלוש נק' .  בישול לאוואט ב-0:2 של מאיורקה על לה קורוניה

