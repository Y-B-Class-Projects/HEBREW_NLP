מומחים מזהירים :  שפעת החזירים לא הגיעה לשיא
ועדה שייעצה לארגון הבריאות העולמי מעריכה כי שיא השפעת עוד לפנינו .  לדברי המומחים כ-16,000 בני אדם מתו כתוצאה מהמגיפה ברחבי העולם ,  בישראל מתו 94
שפעת החזירים עדיין לא הגיעה לשיאה ,  כך מסרה הלילה  ( רביעי )  ועדה שהוקמה בכדי לייעץ לארגון הבריאות העולמי בנושא . " הוועדה קבעה כי מוקדם מידי להגיע למסקנות בשאלה האם בכל רחבי העולם הגיעה המגיפה לשיאה ושיידרש מידע נוסף ושיחלוף זמן רב יותר על מנת שנוכל לקבוע מה מצב המגיפה ",  אמר דובר ארגון הבריאות העולמי ,  גרגורי הרטל .
 הארגון הכריז בחודש יוני בשנה האחרון כי הווירוס החדש גרם להתפשטות כלל עולמית של מחלת השפעת לראשונה מזה 40 שנה לאחר שבתוך שישה שבועות התפשטה המחלה ממקסיקו וארה"ב לכל העולם .  
ועדת המומחים הוקמה במטרה להמליץ לעומדת בראש ארגון הבריאות העולמי ד"ר מרגרט שן בכדי שתוכל להורות לשרי הבריאות ב-192 מדינות הארגון כיצד להתמודד עם המחלה .  הוראות הארגון יפורסמו בהמשך היום .
 עד כה ,  אישר הארגון כי 16,000 בני אדם מתו כתוצאה מהמחלה ברחבי העולם ,  אולם הוא מסייג זאת מאחר שלדברי המומחים יידרשו עוד שנה או שנתיים לאחר שהמגיפה תיבלם בכדי לקבוע בוודאות את שיעור התמותה .  ואכן ,  ההערכות באשר למספר המתים מהמחלה משתנות  בארה"ב לבדה מעריכים כי כ-17,000 בני אדם נפלו קורבן לווירוס החדש .
 בישראל מתו מהמחלה עד כה 94 בני אדם ,  כשבשבוע שעבר מתו שני נערים בגילאי 15 ו-17 וצעירה נוספת בת 26 משפעת החזירים .  

מומחים מזהירים :  שפעת החזירים לא הגיעה לשיא
ועדה שייעצה לארגון הבריאות העולמי מעריכה כי שיא השפעת עוד לפנינו .  לדברי המומחים כ-16,000 בני אדם מתו כתוצאה מהמגיפה ברחבי העולם ,  בישראל מתו 94

