פניני : " בחמישי הבא זה יהיה משחק העונה "
 מכבי ת"א נחתה בארץ אחרי ההפסד לפילזן ועם הפנים לסיינה .  ויז'נייבסקי : " הקבוצות לא שיחקו טוב ,  המשחק לא נכנס לקצב "
 אחרי האכזבה בפילזן וההפסד לטורקים 63:56 באחד המשחקים הגרועים שנראו העונה ביורוליג ,  מכבי תל אביב נחתה בארץ ,  כשהיא יודעת שהיא תצטרך לעבוד קשה מאוד בשני המשחקים שנותרו לה נגד סיינה ומול ריאל מדריד כדי להתברג בהצלבה .
 רביב לימונד ,  שסיים את המשחק עם ארבע נקודות ,  ניסה להסביר : " פספסנו זריקות נוחות ,  כאלו שבדרך כלל אנחנו קולעים .  לא קל לשחק בטורקיה .  הקהל עושה שם הרבה רעש וזה היקשה עלינו במיוחד כשניסינו לדבר אחד עם השני .  זה הפריע לנו לתקשר .  בכל מקרה ,  האחוזים שלנו הכריעו את המשחק .  אין מה לעשות ,  אבל יש ימים גם כאלה .  עכשיו צריך לנצח את סיינה וזה הדבר הכי חשוב .  אנחנו צריכים להסתכל על עצמנו קודם כל ואחרי זה רק על התוצאות של הקבוצות האחרות ". 
גיא פניני ,  שידע שניצחון חוץ יקדם את הסיכויים של מכבי תל אביב להעפיל מהבית ,  ששמר על אפס ניצחונות חוץ ,  אמר : " זה קורה שיש משחקים כאלה .  הפסד זה משהו שתמיד מאכזב .  הייתה לנו הזדמנות לנצח אבל אנחנו מסתכלים על נקודות האור החיוביות .  ההפרש הוא לטובתנו .  עשינו את הטעויות שלנו וביום חמישי המשחק מול סיינה הוא משחק העונה ". 
אנדרו ויז'נייבסקי חושב שמה שהפסיד עבור הצהובים את המשחק הוא לא האווירה ,  כמו היכולת ,  ואמר : " האווירה באולם לא השפיעה עלינו ושתי הקבוצות לא שיחקו טוב .  המשחק לא נכנס לקצב ,  ואנחנו לא נכנסנו טוב למשחק .  היו להם כמה ריצות טובות בהתחלה וכמה עצירות בהגנה שהכריעו את המשחק .  ביום חמישי נצטרך להגן על הבית ולקוות לטוב ". 

פניני : " בחמישי הבא זה יהיה משחק העונה "
 מכבי ת"א נחתה בארץ אחרי ההפסד לפילזן ועם הפנים לסיינה .  ויז'נייבסקי : " הקבוצות לא שיחקו טוב ,  המשחק לא נכנס לקצב "
 
