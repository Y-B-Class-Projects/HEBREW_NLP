המשטרה :  לא הזמנו את התקשורת למעצר לחיאני
ראש עיריית בת ים שנחשד בעבירות מרמה ונעצר בצורה  " מתוקשרת "  למדי ,  תקף את המשטרה על התנהלותה .  המשטרה דחתה הביקורת : " הזמנת התקשורת מנוגדת לנהלינו "
 משטרת ישראל דחתה אמש  ( רביעי )  את הביקורת שנמתחה על דרך מעצרו של ראש עיריית בת ים שלומי לחיאני ביום שני .  בהודעת המשטרה נמסר כי החקירה בתיק התנהלה בשנתיים האחרונות  " מחוץ לזירה התקשורתית "  ושבמפגש של השוטרים עם לחיאני , " פעלו אלו בסיטואציה הנתונה באופן המינורי ביותר כדי לממש את משימתם רחוק ככל שניתן מהתקשורת ".  
יחד עם זאת ,  משטרת ישראל  " מצרה על תוצאת המפגש שנעשה בתום לב ולא בכוונת זדון ".  במשטרה מבקשים להבהיר כי הם לא אלו שזימנו את כלי התקשורת  " שכן הדבר נוגד באופן מוחלט את מדיניותה והנחיות היועץ המשפטי לממשלה לפיהן יש לשמור בקפדנות על כבוד האדם וטובת החקירה ". 
לחיאני תקף הערב בחריפות את התנהלות המשטרה במעצרו .  לחיאני שנעצר ביום שני בחשד לזיוף ומרמה ,  אמר בראיון לערוץ הראשון כי  " לא באים לאיש לא מסוכן הביתה ב-6:00 בבוקר עם 60 שוטרים ו-50 צלמים ,  אין בזה שום צורך .  אין בזה שום ערך מלבד הצילומים ".  
לחיאני הוסיף כי  " זו לא היתה החלטה של אותו השוטר לעלות לביתי ,  זוהי נורמה ויש לעקור אותה מהשורש ".  עוד אמר לחיאני ,  כי דרך המעצר פגעה בו ובמשפחתו .  הוא סירב להשיב לשאלה האם בכוונתו להמשיך בתפקידו .  
לחיאני קרא למשטרה לכבד את כבודו של האדם ואת חזקת החפות והוסיף שהוא מרגיש בטוח נוכח החקירה המתנהלת נגדו . " לא היה משהו אחד שלא היה עליו מחלוקת ,  לא היתה שאלה אחת שלא נתתי תשובה ,  לא היה נושא שנשאלתי שלא נענה במסמכים ",  אמר .  הוא הוסיף כי הוא  " הולך על קרקע בטוחה והאמת מהר מאוד תתברר ". 
השר לביטחון פנים ,  יצחק אהרונוביץ' ,  הקריא אמש במליאת הכנסת מכתב נזיפה ששלח למפכ"ל המשטרה ,  רב ניצב דודי כהן ,  עקב מעצרו המתוקשר של עיריית בת ים .  אהרונוביץ' ציין כי  " המעצר 'המתוקשר' של ראש עיריית בת ים ,  שלומי לחיאני ,  היה מיותר ,  מביך ולא אנושי ".  
השר הוסיף במכתבו כי  " לא כך הייתי רוצה לראות את דבר מעצרו ,  לא בנוכחות מצלמות ומיקרופונים ,  לא במסירת הודעה על מעצרו ולא בלקיחת הטלפון הנייד שלו בשידור ישיר .  להזכירך ,  אין זאת הפעם הראשונה שמתבצע מעצר או חיפוש בנוכחות מצלמות ותופעה מכוערת זו דורשת גינוי חריף ". 
דובר המשטרה מסר בתגובה לדברי השר כי  " משטרת ישראל לא זימנה את התקשורת לפעילות המשטרה .  זה נוגד באופן מוחלט את מדיניותה והנחיות היועץ המשפטי לממשלה שיש לשמור בקפדנות על כבוד האדם וטובת החקירה .  אנו דוחים את הטענות המיוחסות למשטרה בדבר זימון התקשורת ". 
על פי החשד ,  במשך תקופה ארוכה ביצע לחיאני עבירות בתחום טוהר המידות ,  וכן עבירות תכנון ובניה ומרמה .  בחקירה הסמויה עלה החשד כי לחיאני השתמש בעירייה ובוועדה המקומית לתכנון ובנייה לצורך השגת רווח כספי לו ולבני משפחתו .
 עדכון ראשון :  19:54

המשטרה :  לא הזמנו את התקשורת למעצר לחיאני
ראש עיריית בת ים שנחשד בעבירות מרמה ונעצר בצורה  " מתוקשרת "  למדי ,  תקף את המשטרה על התנהלותה .  המשטרה דחתה הביקורת : " הזמנת התקשורת מנוגדת לנהלינו "
 
