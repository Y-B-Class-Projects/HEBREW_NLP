ג'יליאן שוורץ קפצה במוט ל-4.41 מ'
האתלטית שעשתה עלייה לישראל ב-2009 שיפרה ב-10 סנטימטרים את הישג השנה שלה ,  שעדיין לא יוכר כשיא ישראלי
ג'יליאן שוורץ ,  הקופצת במוט שקיבלה אזרחות ישראלית בסוף 2009 ,  קפצה אתמול  ( שבת )  ל-4.41 מ' בתחרות באולם שהתקיימה בארצות הברית .  שוורץ שיפרה ב-10 שנטימטרים את הישגה הקודם כאתלטית ישראלית ,  שנקבע בחודש שעבר .  
בכל מקרה ,  הישגה של שוורץ יוכר כשיא ישראלי אך ורק עם מלאת שנה לעלייתה ארצה ,  וזה יקרה בדצמבר 2010 .  שיאה האישי של ג'יליאן שוורץ באולמות עומד על 4.72 מ' ,  בעוד שבאצטדיון היא קבעה 4.61 מ' בשנת 2006 .
 שתי הקופצות לגובה הישראליות ,  מעיין פורמן ודניאל פרנקל ,  ניתרו ל-1.83 מ' באליפות מוסקבה הפתוחה ודורגו במקומות השני והשלישי .  עבור דניאל פרנקל זה היה שיא אישי .  שתי הקופצות ניסו לחלוף על פני גובה של 1.87 מ' ,  אך ללא הצלחה .  באותה תחרות השתתפה גם הקופצת לרוחק רותם בטאט ,  שקבעה 5.63 מ' .  

ג'יליאן שוורץ קפצה במוט ל-4.41 מ'
האתלטית שעשתה עלייה לישראל ב-2009 שיפרה ב-10 סנטימטרים את הישג השנה שלה ,  שעדיין לא יוכר כשיא ישראלי

