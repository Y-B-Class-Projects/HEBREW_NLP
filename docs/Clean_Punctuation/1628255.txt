לאחר 30 שנה :  רשת המזון המהיר ונדי'ס סגרה את סניפיה ביפן 
 >  >  רשת המזון המהיר ונדי'ס סגרה ביום חמישי את כל סניפיה ביפן ,  לאחר כמעט 30 שנה שבהן פעלה במדינה .  החלטתה של הרשת הובילה לתורים ארוכים של מאות אנשים ,  שהתגודדו מחוץ ל-71 סניפיה של הרשת האמריקאית ביפן .  קבוצת ונדי'ס/ארבי'ס ,  חברת המזון המהיר השלישית בגודלה בארה"ב ,  החליטה לסגת מהשוק היפני לאחר שלא הצליחה לחדש את ההסכם שלה עם הזכיין המקומי ,  זנשו קומפני מטוקיו .  עם זאת ,  הודיעה ונדי'ס כי אינה שוללת את האפשרות של חזרה ליפן אם תמצא שותף מתאים .  רשת ההמבורגרים פתחה את שעריה ביפן ב-1980 תחת הסכם זכיינות עם מפעילת המרכולים המקומית דאיי .  זנשו רכשה את חוזה הזכיינות מדאיי ב-2002 .
 
לאחר 30 שנה :  רשת המזון המהיר ונדי'ס סגרה את סניפיה ביפן 
nan
