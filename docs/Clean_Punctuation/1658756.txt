חדש על המסך
צעירה מתאהבת בחייל ,  נער מנסה להפוך לגיבור על ,  פושע צרפתי נהנה מהמזל  וכולם נפגשים הערב על המסך הגדול
עיבוד לקומיקס המהולל של מרק מילר ,  שמעניק זריקת מרץ שובבה ,  אפלה ואלימה לז'אנר גיבורי העל .  מי שמוציא לדרך את ההרפתקה הסוחפת הוא דין ,  נער בודד המחליט כי אף שלא נעקץ בידי עכביש ,  לא נולד בכוכב אחר ולא ראה את הוריו נרצחים לנגד עיניו  בכל זאת הוא רוצה להפוך לגיבור על .  השאיפה הזו תיח אותו  ( ואת הצופים )  למקומות לא צפויים .
 מן הביקורות :  גם בארצות הברית מגיע  " קיק אס "  רק היום לאקרנים ,  כך שטרם התפרסמו עליו ביקורת רבות .  עם זאת ,  פה ושם כבר התפרסמו עליו כמה חוות דעת ,  והן היו יוצאות מגדר הרגיל .  אמפייר ציין כי מדובר ב"בידור מושלם ומלא מרץ ",  וראייטי שיבח את הסרט על הברק שלו ואתר IGN אף הצהיר כי זהו אחד מסרטי גיבורי העל הטובים בכל הזמנים ,  אם לא הטוב שבהם .
 ציונים :  רוטן טומיימטוס  95 .
 במאי :  מתיו וון .  שחקנים :  כריסטופר מינץ-פלאס ,  מרק סטרונג ,  ניקולס קייג'  ( 106 דקות )  .
 אחד הסרטים האירופאיים הגדולים של השנה ,  שהיה מועמד לאוסקר בצד  " עג'מי "  וגם לגלובוס הזהב ,  קטף את פרס הבפטא לסרט בשפה זרה ואת הפרס הגדול של חבר השופטים בפסטיבל קאן ,  וגרף תשעה פרסי סזאר ובהם הפסלון לסרט הטוב ביותר .  הסרט נקרא על שם מאליק ,  עבריין צרפתי ממוצא ערבי שניחן בסגולות נבואיות .  הסגולות הללו מאפשרות לו לשרוד בבית הכלא שאליו הוא נשלח ,  והפושע הקטן אף מצליח לרכוש לעצמו בהדרגתיות מעמד אימתני מאחורי הסורגים .  האם מנביא יהפוך מאליק למלך ? 
מן הביקורות :  בצד המועמדויות לגלובוס הזהב ולאוסקר ,  היה  " נביא "  אחד הסרטים הזרים החביבים על התקשורת האמריקאית בשנה האחרונה .  לוס אגנ'לס טיימס הצהיר כי זהו מסוג הסרטים שמזכירים לצופים מדוע הם אוהבים קולנוע .  רולינג סטון הגדיר אותו כקלאסיקה מיידית והוליווד ריפורטר כינה אותו  " חוויה אינטנסיבית ומשוחקת להפליא ".  רק הניו יורקר השבית את השמחה וטען כי הסרט עמוס מדי ובשלב מסוים עולה על גדותיו .  
ציונים :  רוטן טומיימטוס  96 ,  מטה קריטיק  90 .
 במאי :  ז'אק אודיאר .  שחקנים :  נילס ארסטרופ ,  טאהר רחים  ( 106 דקות )  .
 לאחר  " סיפור אהבה בלתי נשכח ",   " היומן "  ו"לילות ברודנטה ",  מגיע עיבוד קולנועי נוסף לכתביו הסכריניים של ניקולס ספרקס .  כרגיל בעיבודים הללו ,  גם הפעם אנו מזילים דמעות מול סיפורם של שני אהובים שנאלצים להתגבר על מכשולים רבים כדי לממש את תשוקתם .  במקרה זה ,  הרומנטיקנים האמיצים הם ג'ון  ( צ'אנינג טאטום )  וסוואנה  ( אמנדה סייפריד )  ,  והמהמורה שהם נאלצים לדלג עליה היא התגייסותו של הצעיר הגיבור לצבא ארצות הברית .  האם ג'ון יצליח לשלב בין אהבתו לדגל האמריקאי וכמיהתו לחמוקיה של סוואנה ? 
מן הביקורות :  אמנם הסרט הלהיב את קהל הנערות וזכה להצלחה קופתית מרשימה בארצות הברית ,  אך כפי שקורה בדרך כלל במקרים כאלה ,  הביקורת לא היתה שותפה להיסטריה הציבורית .  ניו יורק פוסט הכריז כי הוא מוציא שם רע לסוחטי הדמעות באשר הם ,  טיים גער בו על כך שהוא מתמשך בצורה מייגעת בלי להגיע לשום מקום ולוס אנג'לס טיימס הוסיף כי הוא שטחי אפילו יחסית לסרטי הולמרק למיניהם .
 ציונים :  רוטן טומיימטוס  28 ,  מטה קריטיק  43 .
 במאי :  לאסה הלסטרום .  שחקנים :  צ'אנינג טאטום ,  אמנדה סייפריד ,  ריצ'רד ג'נקינס  ( 105 דקות )  .
 
חדש על המסך
צעירה מתאהבת בחייל ,  נער מנסה להפוך לגיבור על ,  פושע צרפתי נהנה מהמזל  וכולם נפגשים הערב על המסך הגדול

