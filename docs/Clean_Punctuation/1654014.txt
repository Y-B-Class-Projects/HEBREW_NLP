חוק הנכבה  " המרוכך "  אושר בקריאה ראשונה
הכנסת אישרה בקריאה ראשונה את חוק הנכבה ,  לפיו ,  כל מי שמקבל מימון מישראל ופועל לשלילת קיומה - ייענש .  במהלך הדיון התנהל ויכוח סוער בכנסת .  טיבי :  מדובר בחוק פשיסטי 
" חוק הנכבה המרוכך "  אושר הערב  ( שלישי )  במליאת הכנסת בקריאה ראשונה .  על פי הצעת החוק ,  כל אדם או ארגון שמקבל מימון מישראל ופועל לשלילת קיומה של מדינת ישראל כמדינה יהודית ודמוקרטית  ייענש ,  ומימונו ייפגע .  
כך ,  כל מי שיציין את יום העצמאות כיום אבל ,  יתמוך במאבק מזויין או בטרור נגד ישראל ,  יסית לגזענות או יפגע בכבוד דגל המדינה ובכבוד סמל המדינה - ייקנס בסכום של עד פי עשרה מעלות הנזק המשוערכת שהמדינה תספוג מפעילותו .  החוק מבהיר כי לא מדובר בקנס כספי ישיר ,  אלא בשלילת זכויותיו התקציביות של העובר על החוק במשרד האוצר .  עם זאת ,  בהצעת החוק נקבע כי הקנס לא יחול על מפלגות .
 במהלך הדיון התנהל ויכוח חריף בין חברי כנסת מימין לחברי כנסת משמאל .  יו"ר ועדת החוקה ,  ח"כ דוד רותם  ( ישראל ביתנו )  פנה ליו"ר מרצ ח"כ חיים אורון ואמר לו , " אתה צבוע .  נכון ,  החוק הזה מעיד על פחד .  אני פוחד כאשר אזרחים ישראלים תוקעים לי סכין בגב .  אני אולי פחדן ,  אך יש לי זכות לחיות בשקט ".  
אז פנה רותם לח"כים הערבים ואמר : " אתם מנסים להילחם בנו 100 שנה ומפסידים קרב אחרי קרב .  גם את הקרב הזה תפסידו .  כאשר אנחנו במלחמה נגד אויב אכזרי - נחוקק חוקים כדי למנוע ממנו לפגוע בנו ".  יוזם הצעת החוק ,  ח"כ אלכס מילר  ( ישראל ביתנו )  אמר לאחר ההצבעה כי  " הדיונים על הצעת החוק רק מוכיחים את נחיצותה וחשיבותה של הצעת החוק לשמירה על הדמוקרטיה ". 
ח"כ אחמד טיבי  ( רע"ם-תע"ל )  אמר : " יש כאן אנשים שלא יכולים להתמודד בדרכים תרבותיות עם השיח של האחר שיותר ויותר מתגלה כמה הוא צודק .  הם מפחדים ,  מפחדים מהנרטיב של האחר ולכן הם מציעים הצעות שלא היו מביישים מפלגות של לה פן או מפלגות פאשיסטיות באירופה .  כי אם לא יציעו את זה ,  מה יישאר ?  ומה יותר גרוע  ח"כ שמקבל משכורת ולא מכיר בה כמדינה יהודית או ח"כ שמקבל משכורת מהמדינה וגונב ממנה ?  "
 יו"ר מרצ ח"כ חיים אורון טען כי  " ממשלת ישראל נוגסת בדמוקרטיה על בסיס שבועי ,  ומפציצה בחוקים שכל תכליתם הוא צמצום דרמטי של גבולות השיח הציבורי .  החוק מבטא מגמה מדאיגה של החרפת הניכור והשוליות של אזרחיה הערבים של מדינת ישראל ,  תוך ניסיון קומיסרי לכפות עליהם נרטיבים היסטוריים שאינם יכולים לקבל ". 

חוק הנכבה  " המרוכך "  אושר בקריאה ראשונה
הכנסת אישרה בקריאה ראשונה את חוק הנכבה ,  לפיו ,  כל מי שמקבל מימון מישראל ופועל לשלילת קיומה - ייענש .  במהלך הדיון התנהל ויכוח סוער בכנסת .  טיבי :  מדובר בחוק פשיסטי

