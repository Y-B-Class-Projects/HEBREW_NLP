רעיון מצוין ,  סיכוי לא גדול 
פרסום גרילה
 >  >  על פניו הרעיון של פרינט נשמע מצוין :  פרסום ייעודי לקהל של סטודנטים .  אבל אם לשפוט על פי העבר ,  הסיכוי שלהם להצליח ולהיהפך למוקד פרסום בולט אינו גדול .  רבות החברות שניסו לפניהם לייצר פרסום מפולח ,  ממוקד בקהל מטרה מסוים ,  באמצעות פרסום  " גרילה ",  פרסום לא שגרתי ,  במקומות שבהם לא תצפו לפגוש פרסומת .  כך למשל ,  ניסו במשך שנים למכור פרסום מפולח לנשים בחדרי שירותים ציבוריים ,  במסעדות ובתי קפה .  גם היום עוד תוכלו לפגוש מודעות כאלה במקומות מסוימים ,  אך הדבר לא נהפך להצלחה בולטת במיוחד .  גם פרסום על גבי ספסלים ציבוריים במקומות יעודיים אמור היה להיות הצלחה גדולה מאוד ,  וגם הוא התגלה כפרויקט שנשמע מצוין על הנייר אבל קשה יותר ליישום בשטח .  הסיבה :  למפרסמים אין זמן וסבלנות להשקיע תשומת לב ניהולית במהלך קטן כל כך כמו פרסומות על גבי הדפים במכונות הצילום שבאוניברסיטאות .  כדי להוציא מהלך כזה לדרך הם צריכים להיפגש אם החבר'ה הצעירים ,  להשתכנע שזה מעניין אותם ,  להחליט להקצות לכך נתח מתקציב הפרסום שלהם ,  לוודא שהמותג שלהם ממוקם בצורה ראויה ולעקוב אחרי התוצאות והיעילות של הקמפיין ,  כדי להחליט אם יש מקום להמשיך את הפרויקט .  זה המון תשומת לב מגוף שצריך בו זמנית לנהל קמפיינים בטלוויזיה ,  בעיתונות ובאינטרנט - מדיות שגוזלות את רוב זמנם ותקציביהם של אנשי השיווק .  יהיה להם מאוד קשה לשכנע את המפרסמים להשקיע בזה את זמנם .
 
רעיון מצוין ,  סיכוי לא גדול 
פרסום גרילה

