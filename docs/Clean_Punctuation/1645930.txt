בניון : " אנחנו חייבים לשפר את משחק ההתקפה "
 קשר ליברפול ,  שחזר לשחק מול הסיטי אחרי חודש בחוץ ,  מסתכל קדימה ומחמיא לחלק האחורי : " יש לנו את ההגנה הטובה בליגה "
 חצי שעה שיחק אתמול  ( ראשון )  יוסי בניון בתיקו 0:0 של ליברפול מול מנצ'סטר סיטי ,  שהשאיר את האדומים נקודה אחת מתחת למקום הרביעי ,  שמוביל לליגת האלופות בסוף העונה . " רצינו לנצח ,  אבל שיחקנו נגד קבוצה טובה ועוד אצלה בבית ",  אמר הקשר הישראלי לאתר הרשמי של ליברפול .
" נקודה אחת זה לא מספיק טוב ,  אבל זה גם לא רע במיוחד .  אנחנו עדיין חזק במרוץ למקום הרביעי וזה הדבר הכי חשוב בשבילנו ".  בניון התייחס גם לקרב מול מנצ'סטר סיטי על המקום הרביעי בליגה . " אני חושב שלסיטי יש הרבה שחקנים איכותיים ,  אבל גם טוטנהאם ואסטון וילה במרוץ למקום הרביעי ".  
בניון מאמין שליברפול תשתפר בישורת האחרונה ותצליח לזכות בכרטיס לליגת האלופות . " אנחנו יודעים איפה עלינו להשתפר .  אנו צריכים ליצור יותר ולשפר את משחק ההתקפה בכלל .  בתקווה שההגנה תשחק טוב כמו שהיא עושה עכשיו ,  ויש לנו את ההגנה הכי טובה בליגה ,  אנחנו נתקדם ".  בניון ,  ששותף לראשונה אחרי שנפצע ב-13 בינואר מול רדינג בגביע ,  התייחס לרגשות שלו עם החזרה . " זה הדבר הכי גרוע להיפצע ,  אז אני מאוד מאושר לחזור אחרי הרבה זמן בחוץ .  זה היה קשה מאוד ,  אבל עבדתי קשה ואני חייב להמשיך לעבוד קשה באימונים ,  לנסות להשתפר ולעזור לקבוצה ". 

בניון : " אנחנו חייבים לשפר את משחק ההתקפה "
 קשר ליברפול ,  שחזר לשחק מול הסיטי אחרי חודש בחוץ ,  מסתכל קדימה ומחמיא לחלק האחורי : " יש לנו את ההגנה הטובה בליגה "
 
