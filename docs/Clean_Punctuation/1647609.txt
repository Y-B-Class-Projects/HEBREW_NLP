 " בניינים אבודים "  בצפון תל אביב 
בעל הבית
 >  >  השבוע הוצגה בראשונה תוכנית המתאר של העיר תל אביב כולה ,  אלא שלשטחים הסמוכים לשדה דב בצפון העיר כמעט שלא היתה התייחסות בתוכנית .  הדבר לא מפתיע את עו"ד מרים דונין ,  המייצגת בעלי קרקעות בגוש הגדול הסמוכות לשדה דב .  אלה נתקלים בקשיים לקדם במקום תוכניות בנייה למגורים . " קרקעות בבעלות פרטית שזמינות לבנייה מיידית בהתאם לתוכניות בניין עיר ,  הממוקמות במיקום הכי טוב בישראל ,  יושבות כאבן שאין לה הופכין ",  אומרת דונין .  לדבריה ,  לפני כעשור הצליחו קבוצות של בעלי קרקעות באזור לקדם תוכנית מגורים ולממש את הקרקעות שבבעלותם .  אלא שלא כל בעלי הזכויות בגוש היו מגובשים ובעלים שלא הצליחו להתאגד ממתינים כבר שנים ארוכות לקידום תוכנית ,  ללא הצלחה .  בעלי קרקעות במתחם שרוצים לקדם תוכנית תקועים בגלל הקושי לאתר את כל הבעלים ולהגיע להסכמה עמם . " יש מגרשים לבניית מאות דירות בגוש הגדול ,  הנמצאים בבעלות מאות בעלי קרקע פרטיים שאת חלקם לא ניתן לאתר - בין אם הם מתגוררים בחו"ל ולא מיוצגים על ידי עו"ד ובין אם נפטרו ויש להם מספר רב של יורשים ",  מסבירה דונין . " בניינים אלה מכונים  ? בניינים אבודים' ,  מאחר שלא ניתן לבנות אותם ללא התארגנות כל בעלי הזכויות "  הברירה שנותרת ,  לדברי עו"ד דונין ,  היא להגיש תביעת פירוק שיתוף ,  שבה בעלי הזכויות חשופים לאפשרות שיאבדו את הקרקעות שלהם . " האופציה המעשית יותר היא לחלק את הזכויות של יותר מ-100 יחידות דיור לשלושה אגפים בני עשרות יחידות ,  כאשר כל אגף יוכל להתארגן באופן עצמאי לקידום תוכנית בנייה .  כך ניתן יהיה להתארגן ולהקים קבוצה לבנייה של אגף מסוים ,  ללא שיתוף פעולה מכל הבעלים במגרש ".  איך להערכתך ייראה האזור בעתיד ?   " אני לא נביאה ,  אבל תל אביב נהפכה דומה למנהטן .  האוכלוסייה בתל אביב כל הזמן מתחדשת והמחירים בעיר לא יורדים ,  כי אין היצע של דירות וכי גם אם יש קרקעות זמינות ,  התכנון נמשך שנים .  צפון-מערב תל אביב הוא העתיד ,  כי אין עתודות קרקע בסדרי גודל כאלה בשום מקום אחר בעיר ".  אולי כדאי להמתין לפינוי שדה דב ולקבל זכויות מוגדלות יותר באותם שטחים ?   " שדה דב הטיל ועדיין מטיל צד כבד על כל השטחים בסמוך לו .  אני מאמינה שבסוף הוא יפונה ,  אבל אי אפשר לדעת מתי .  זה שדה תעופה צבאי ומשרד הביטחון זה גוף קדוש בארץ שלנו ".  

" בניינים אבודים "  בצפון תל אביב 
בעל הבית

