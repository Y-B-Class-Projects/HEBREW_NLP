סלע : " אם הייתי מנצח ביום שישי זה היה נגמר אחרת "
 המחבט הבכיר של ישראל היה מאוכזב לאחר ההפסד .  רן : " חשוב שניקח את הדברים החיוביים .  נעשה הכל להישאר בבית העליון "
 זה היה די צפוי ,  אבל היום  ( שני )  זה הפך לרשמי :  נבחרת ישראל בגביע דייויס הפסידה 4:1 לנבחרת צ'ילה ,  ותיאלץ להיאבק על הישרדות בבית העליון .  ההפסד הבוטח לאחר שדודי סלע הפסיד במשחק הראשון של היום לפרננדו גונזאלס ,  ובכך עלתה צ'ילה ליתרון 1:3 במפגש ,  ולמעשה הבטיחה את הניצחון .  במשחק נוסף לפרוטוקול בלבד הפסיד הראל לוי לאגילאר . 
" הרגשתי קצת יותר טוב מהמשחק ביום שישי ",  אמר דודי סלע לאחר ההפסד , " אבל גונזאלס הוא בין השחקנים הטובים ביותר בעולם על החימר .  היו לי כמה הזדמנויות שלא ניצלתי וכדורים שלא הייתי צריך להחטיא אבל בסך הכל הוא היה יותר טוב היום .  צ'ילה יותר טובים מאיתנו על החימר "  אמר סלע , " כמובן שעל מגרשים קשים זה סיפור אחר לגמרי .  כולנו מאוכזבים .  אולי אם הייתי מנצח ביום שישי זה היה נגמר אחרת ,  אבל אני מסתכל קדימה ",  סיכם המחבט הבכיר של ישראל .
" חשוב שניקח את הדברים הטובים מהמפגש הזה ",  אמר קפטן הנבחרת ,  אייל רן , " והיו הרבה כאלה .  הצלחנו להתמודד שווה בשווה מול צ'ילה ,  שהיא נבחרת בית עליון לגיטימית .  המשחקים היו צמודים והשחקנים נלחמו ועשו את המקסימום .  המפגש הזה יעזור לנו במפגשים הבאים כשנצטרך לשחק על החימר .  אנדיוני מאוד משמעותיים לנו כזוג וגם דודי והראל הפגינו יכולת גבוהה .  נועם אוקון על הספסל והוא נותן הרבה עומק לנבחרת ". 
רן המשיך ואמר : " אני חושב שהשחקנים ייצאו מחוזקים למרות ההפסד ומקווה שהם ייקחו את שעות האימון שצברנו על החימר לתחרויות האישיות שלהם כדי שיוכלו לשפר את הדירוג ויוכלו לנצח עוד משחקים .  אני שמח שבעקבות הניצחון בזוגות יוני ארליך יחזור למאייה הראשונה בזוגות ",  אמר הקפטן .  על המפגש הבא ,  אמר רן : " נעשה הכל כדי להישאר בבית העליון .  אנחנו מחזיקים אצבעות שזה יהיה משחק ביתי כי אנחנו מתגעגעים לקהל שלנו .  אמנם היה פה עידוד אבל משחק ביתי זה דבר אחר .  התחושה היא שאפשר להישאר בבית העליון ".  
" זה לא שהיינו פייבוריטים ,  על חימר הם נבחרת עדיפה ,  אנחנו לא משחקים הרבה בשנה על חימר ,  והמשטח הזה הוא יתרון עבורם ",  אמר אנדי רם על הפסד הנבחרת לצ'ילה . " גונזאלס שחקן מדהים שעושה מה שהוא רוצה במגרש .  בסך הכל זה מבאס להפסיד ,  נחכה לספטמבר ".  רם שהה בצ'ילה יותר מכל אחד אחר בנבחרת ,  וסיכם את הביקור במדינה שנפגעה מרעש אדמה אדיר בעוצמתו : " אירחו אותנו בצורה מדהימה ,  אבל החוויה בצ'ילה הייתה לא נעימה ,  לא כיף ,  לא נחמד ,  ניסינו להתרכז בטניס ". 

סלע : " אם הייתי מנצח ביום שישי זה היה נגמר אחרת "
 המחבט הבכיר של ישראל היה מאוכזב לאחר ההפסד .  רן : " חשוב שניקח את הדברים החיוביים .  נעשה הכל להישאר בבית העליון "
 
