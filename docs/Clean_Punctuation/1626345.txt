מזרחי טפחות על הראל ביטוח ופיננסים - השקת סיקור בהמלצת החזק  ( 215 שקל )  בסיכון בינוני-גבוה
ההמלצה נובעת מכך שעל אף הצפי לשיפור מתמשך בתוצאות ,  במזרחי טפחות סבורים שביחס לשאר החברות בענף ,  הראל אינה מתומחרת בפרמיה גבוהה מעל השוק
הראל הנה החברה השלישית בגודלה בביטוחי חיים ,  אחרי מגדל וכלל והחברה המובילה בביטוחי בריאות ,  עם נתח של כ-40% .  בשנת 2008 נפגעה הראל מהירידות בשוק ההון .  בפוליסות המשתתפות ברווחים ,  נצברו להראל הפסדים של כ-347 מיליון שקל .  כתוצאה מכך ,  החברה אינה גובה דמי ניהול משתנים בפוליסות הללו עד היום.נכון ל-30.10.2009 סך החוב בפוליסות הללו מסתכם בכ-50 מיליון שקל ,  המהווים כ-0.4% מסך העתודות .  האנליסטית אורית לוין ממזרחי טפחות : " אנו מעריכים ,  שהראל תוכל להתחיל לגבות דמי ניהול משתנים ברבעונים הקרובים ולהנות מגידול משמעותי ברווחים .  בנוסף ,  תהיה לכך השפעה חיובית על ה-embedded value ". נכון לסוף ספטמבר 2009 להראל יתרת עודפי הון של כ-598 מיליון שקל ,  אולם עד סוף 2011 תידרש החברה להגדיל את הונה העצמי בכ-301 מיליון שקל נוספים ,  באופן מדורג עד סוף 2011.במזרחי טפחות מעריכים ,  שהראל תוכל להשלים את יתרת העודפים בזכות רווחים עתידיים ,  במיוחד לאחרשתחל לגבות דמי ניהול משתנים בפוליסות המשתתפות ברווחים .  היקף הנכסים בקופות הגמל של הראל מסתכם בסוף דצמבר 2009 בכ-21.4 מיליארד שקל והיא אחת מהחברות הגדולות בתחום .  הרווח לפני מס מפעילות הגמל הסתכם בתשעת החודשים הראשונים של השנה בכ-62.7 מיליון שקל לעומת כ-57.4 מיליון שקל בתקופה המקבילה אשתקד.היקף הנכסים בקרנות הפנסיה גדל באופן משמעותי בשנה האחרונה ,  מכ-5.8 מיליארד מיליון בסוף ספטמבר 2008 לכ-8.1 מיליארד שקל בסוף ספטמבר 2009 .  זאת ,  כתוצאה ממספר רכישות וצבירה חיובית בקרנות.הרווח לפני מס מקרנות הפנסיה הסתכם בתשעת החודשים הראשונים של השנה בכ-11 מיליון שקל לעומת כ-7.2 מיליון שקל בתקופה המקבילה אשתקד.בתחום ביטוח הבריאות הרוויחה הראל כ-158 מיליון שקל לעומת כ-119 מיליון שקל בתקופה המקבילה אשתקד .  היקף הפרמיות הסתכם בכ-1.2 מיליארד שקל וצמח בכ-7.5% לעומת התקופה המקבילה אשתקד.לאחר עזיבתו של המנכ"ל ,  מר מוטי רוזן ,  ומינויו של מר מישל סיבוני במקומו ,  הוחל ברה-ארגון בקבוצה ,  באופן שבו הדגש במבנה הארגוני החדש יהיה השיווק וההפצה ולא המוצרים ,  כמו בעבר.כמו כן ,  לאחרונה החלה החברה להיכנס לתחומי פעילות חדשים באמצעות רכישות .  בין השאר ,  הראל רכשה את חברת emi לביטוח משכנתאות בישראל ,  וחברה לביטוח כללי בטורקיה ." אנו מתחילים את סיקור מניית הראל ומציבים מחיר יעד של 215 שקל ,  16% מעל מחירה הנוכחי עם המלצת החזק ",  מסכמת לוין .  ההמלצה נובעת מכך שעל אף הצפי לשיפור מתמשך בתוצאות ,  במזרחי טפחות סבורים שביחס לשאר החברות בענף ,  הראל אינה מתומחרת בפרמיה גבוהה מעל השוק .
 
מזרחי טפחות על הראל ביטוח ופיננסים - השקת סיקור בהמלצת החזק  ( 215 שקל )  בסיכון בינוני-גבוה
ההמלצה נובעת מכך שעל אף הצפי לשיפור מתמשך בתוצאות ,  במזרחי טפחות סבורים שביחס לשאר החברות בענף ,  הראל אינה מתומחרת בפרמיה גבוהה מעל השוק

