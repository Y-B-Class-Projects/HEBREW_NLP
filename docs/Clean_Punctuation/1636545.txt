יוסי ורשבסקי : " שנת 2010 לא תהיה טובה יותר - נקטוף את הפירות בשנה הבאה "
 בהרמת כוסית לרגל הארכת הזיכיון הוסיף מנכ"ל ערוץ 10 : " קיבלנו החלטות לוח שנראות תמוהות במקרה הטוב "
 עובדי ערוץ 10 ומנהליו התכנסו היום להרים כוסית לרגל אישור החוק שמאריך את זיכיון הערוץ .  בעל השליטה בערוץ יוסי מימן אמר כי  " 8 שנים לא פשוטות מאחורינו ,  אבל אני בטוח שמעכשיו יהיה טוב יותר .  שנת 2009 היתה שנה קשה ,  שנת 2010 גם היא לא צפויה להיות קלה - אבל שנת 2011 תהיה טובה יותר ,  וזו שאחריה טובה עוד יותר ". מימן הוסיף כי  " אנחנו כאן משלוש סיבות :  הראשונה - בשביל כל אחד ואחת מכם .  שנית - לטובת הפלורליזם התקשורתי .  אני חושש מהריכוזיות המתפתחת בתחום התקשורת בארץ .  ולבסוף - כערוץ ברודקאסט יש לנו אחריות כלפי הקהל - לשקף עבורו את המתרחש בארץ ". מנכ"ל הערוץ יוסי ורשבסקי ציין כי  " היום הוא יום חג לכולנו - מאבק של למעלה משנה מגיע להפי אנד .  אני רוצה להודות לכולם באופן אישי ,  ובעיקר לסמנכ"ל הרגולציה והיועצת המשפטית דבורה קמחי שעבדה ימים כלילות .  ערוץ 10 נמצא במצב לא פשוט .  עקב הנסיבות ,  ובמיוחד בשל תזרים המזומנים ,  קיבלנו החלטות לוח שנראות תמוהות במקרה הטוב :  שיבצנו רק תוכניות שיכולנו לשלם עבורן אחרי השידור ". "שנת 2010 לא תהיה טובה יותר .  רק עכשיו אנחנו יוצאים להפקות חדשות ולהשקעות 'כבדות' בתוכן ,  שאת פירותיהן נקטוף רק בשנה הבאה .  עומדת בפנינו משימה לא קלה :  לעמוד בתוכניות העסקיות ,  להתחיל להחזיר לבעלים חלק ממה שהשקיעו ".  מימן הגיב : " יש לו חוש הומור בריא ,  לורשבסקי ". מוטי קירשנבאום ,  הוסיף : " אני חייב לומר את מה שכולנו כבר יודעים :  ערוץ 10 לא היה קיים בלי יוסי מימן .  אין כאן עובד אחד שלא מעריך אותו על כך .  הוא איש אצילי ,  שלא התערב מעולם בתכנים המשודרים בערוץ .  אין עוד משקיע כזה בארץ .  ויוסי ורשבסקי  מדובר בלוחם קומנדו ,  שהגיע למקום הנכון בזמן הנכון .  במשך שנה וחצי כמעט הוא מחזיק את אצבעו בסכר .  דבר לא יכניע אותו .  יש לנו מזל גדול שהוא האיש שמנהל את ערוץ 10 ". 

יוסי ורשבסקי : " שנת 2010 לא תהיה טובה יותר - נקטוף את הפירות בשנה הבאה "
 בהרמת כוסית לרגל הארכת הזיכיון הוסיף מנכ"ל ערוץ 10 : " קיבלנו החלטות לוח שנראות תמוהות במקרה הטוב "
 
