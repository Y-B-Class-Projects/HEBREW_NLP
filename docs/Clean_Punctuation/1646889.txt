לאתלטים הישראלים עדיין אין אישור לצאת לקטאר 
גזאצ'ו יוסף ומעיין פורמן אמורים להשתתף באליפות העולם באולמות באמצע מרץ ,  אבל בשב"כ עדיין לא אישרו את יציאתם 
אליפות העולם באתלטיקה באולמות מתקרבת ,  אבל שני הנציגים הישראלים שאמורים להשתתף בתחרות ב-12 למרץ עדיין לא יודעים אם יקבלו אישור לצאת לקטאר .  הפעם לא מדובר בהתחמקות של המארחים מהמפרץ ,  כי אם בשיקולים בטחוניים של משרד הבטחון ,  שחושש להוציא משלחת רשמית מישראל למדינה ערבית .
 באיגוד האתלטיקה הישראלי עדיין לא קיבלו תשובה בעניין ,  אבל נערכים לכל אפשרות שקיימת ,  כאשר בינתיים הקופצת לגובה מעיין פורמן והרץ למרחקים ארוכים גזאצ'ו יוסף מתכוננים כרגיל .  הגוף שמטפל בסידורי היציאה של המשלחת הוא למעשה משרד הספורט ,  שעושה זאת מול השב"כ .  תחילה ,  השב"כ מסר תשובה שלילית לגבי יציאתה של המשלחת מאחר והקטארים לא מוכנים להכניס מאבטחים ישראלים לשטחם .  לאחר מכן ,  שרת התרבות והספורט לימור לבנת פעלה בנושא ופנתה אישית לראש השב"כ ,  יובל דיסקין ,  במטרה לבחון את העניין מחדש .  במקביל ,  היא פנתה לחבר הוועד האולימפי הבינלאומי ,  אלכס גלעדי ,  שהפך לאיש הקשר בנושא מול מארגני אליפות העולם בקטאר ,  ובדק את סידורי האבטחה המקומיים .  
נכון לעכשיו ,  הבקשה לאשר את יציאת המשלחת לקטאר עברה לבחינה מחדש אצל השב"כ ,  שאמור להחזיר תשובה למשרד הספורט ואיגוד האתלטיקה בימים הקרובים .  


לאתלטים הישראלים עדיין אין אישור לצאת לקטאר 
גזאצ'ו יוסף ומעיין פורמן אמורים להשתתף באליפות העולם באולמות באמצע מרץ ,  אבל בשב"כ עדיין לא אישרו את יציאתם 

