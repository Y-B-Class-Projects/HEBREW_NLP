 " גלישה ברשת היא זכות יסוד "
 סקר עולמי חדש מגלה כי ארבעה מתוך חמישה אנשים מאמינים שגלישה באינטרנט היא זכות יסוד אותה אין להגביל .  ביפן ,  מקסיקו ורוסיה ממש לא יכולים לחיות בלעדיה
סקר עולמי שכלל 27,000 איש מ-26 מדינות מגלה כי ארבעה מתוך חמישה מבוגרים מאמינים שגישה לאינטרנט היא זכות יסוד .  הסקר ,  שנערך על ידי ה-BBC ,  גילה כי דווקא במדינות כסין וצפון קוריאה  ( בהן חלות הגבלות צנזורה על הרשת )  גישה זו חזקה במיוחד .  חצי מכלל הנשאלים אף ציינו כי אין לקיים כל רגולציה על הרשת .  78% מהנשאלים מאמינים כי הרשת נותנת להם חופש גדול יותר .  תשעה מתוך עשרה מאמינים שהרשת היא אמצעי טוב עבור למידה .  יותר מ-70% מהמגיבים ביפן ,  מקסיקו ורוסיה אמרו כי לא יוכלו לחיות ללא הרשת .
 בשאלות לגבי אופן השימוש באינטרנט ,  אמרו כ-50% מהמגיבים שהדבר שהם מעריכים בה ביותר הוא היכולת למצוא מידע .  יותר מ-30% מעריכים את היכולת לתקשר עם אנשים אחרים ,  ו-12% רואים בה כמקור לבידור .  המשיבים האמריקניים ציינו שהם מרגישים בטוחים להביע את דעותיהם בפומבי באינטרנט .  לעומתם ,  65% מהיפנים ציינו שאינם מרגישים ביטחון לעשות זאת .  כך גם בצפון קוריאה ,  סין ,  צרפת וגרמניה .
 הפחד מהונאות ברשת היה הדאגה העיקרית של רוב הנשאלים .  אחריה הופיעו אלימות וניצול תכנים למטרה של הפרת פרטיות . " למרות דאגות לגבי פרטיות והונאות ,  אנשים ברחבי העולם רואים בגישה לאינטרנט את זכותם הבסיסית ",  אמר דאג מילר ,  מנכ"ל GlobeScan שקיימה את הסקר עבור ה-BBC . " הם חושבים שהרשת היא כוח חיובי ,  ורובם לא רוצים שהממשלות ישלטו בה ".  

" גלישה ברשת היא זכות יסוד "
 סקר עולמי חדש מגלה כי ארבעה מתוך חמישה אנשים מאמינים שגלישה באינטרנט היא זכות יסוד אותה אין להגביל .  ביפן ,  מקסיקו ורוסיה ממש לא יכולים לחיות בלעדיה

