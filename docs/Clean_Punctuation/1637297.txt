צ'קפוינט הכתה את התחזיות עם צמיחה של 25% בהכנסות הרבעון הרביעי ל-272.1 מיליון דולר
הרווח הנקי צמח ב-27% לעומת הרבעון המקביל ל-109.5 מיליון דולר 
" אני שמח שהצלחנו לספק תוצאות שיא ברבעון הרביעי ובשנת 2009 ,  שעקפו את תחזיותינו הן בהכנסות והן ברווח למניה ",  אמר גיל שויד ,  יו"ר ומנכ"ל צ'ק פוינט . " מכירות המוצרים שלנו הראו את הצמיחה הגבוהה ביותר בהיסטוריה של הרבעון הרביעי ". ואכן ,  ענקית מוצרי האבטחה הישראלית סיימה את הרבעון הרביעי עם הכנסות של 272.1 מיליון דולר ,  עלייה של 25% לעומת הכנסות של 217.6 מיליון דולר ברבעון המקביל ,  כאשר האנליסטים חזו לה הכנסות של 257.8 מיליון דולר בלבד ואילו החברה חזתה הכנסות של 245-268 מיליון דולר.בשורה התחתונה ,  סיימה החברה את הרבעון עם רווח נקי של 109.5 מיליון דולר ,  עלייה של 27% לעומת הרבעון המקביל בו עמד הרווח הנקי על 86.5 מיליון דולר .  הרווח המתואם ,  המחושב בניכוי הוצאות חד פעמיות והוצאות בגין אופציות ,  הסתכם ב-129.5 מיליון דולר או 61 סנט ,  עלייה של 23% לעומת רווח מתואם של 105.6 מיליון דולר או 50 סנט ברבעון המקביל .  החברה צפתה רווח מתואם של 53-60 סנט למניה והאנליסטים חזו רווח מתואם של 57 סנט ,  כך שהחברה עקפה את התחזיות גם בשורה התחתונה .-  הרחבה תובא בהמשך -

צ'קפוינט הכתה את התחזיות עם צמיחה של 25% בהכנסות הרבעון הרביעי ל-272.1 מיליון דולר
הרווח הנקי צמח ב-27% לעומת הרבעון המקביל ל-109.5 מיליון דולר

