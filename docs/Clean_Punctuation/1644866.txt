ועד עובדי ארקיע למבקר :  בטל את פתיחת קו אילת לתחרות ;  ניהול ההליך על ידי השר כץ פסול
לדברי הוועד :  השר מקבל החלטות סותרות ומוטות ועובדי הציבור משנים את ההמלצות על פי הנחיית השר
ועד עובדי חברת ארקיע הגישו תלונה רשמית למבקר המדינה ,  לגבי הליך פתיחת קו אילת לתחרות לחברת אל על ,  והתנהלות שר התחבורה ישראל כץ בנושא .  העתק מהתלונה הגיע לידי themarker ונחשף לראשונה.פתיחת העתירה תוקפת את השר כץ : " במהלך החודשים האחרונים ,  שר התחבורה והבטיחות בדרכים ,  ח"כ ישראל כץ ,  מוביל ומנהל הליך פסול מיסודו ,  פגום ,  תמוה ועומד בניגוד מוחלט לעקרונות טוהר המידות ועקרונות המשפט המנהלי ,  כל זאת בלשון המעטה ". בהמשך מפורטת תלונה רחבת היקף ללינדשטראוס ,  שעליה חתום יו"ר ועד עובדי ארקיע ,  יגאל כהן לגבי דפוס הפעולה הלא תקין לטענתם : " ההליך נוהל מתחילתו ועד סופו בדרך עקלקלה ,  כשדפוס הפעולה היה כדלקמן :  הגורמים המקצועיים ,  ובראשם רשות התעופה האזרחית  ( רת"א )  והעומד בראשה ,  גיורא רום ,  מקבלים החלטות והמלצות ,  מעבירים אותן לשר ,  השר מקבל החלטות סותרות ומוטות ועובדי הציבור מתישרים לפי חלילו של השר ומשנים את ההמלצות על פי הנחיית השר .  נראה ,  כי השר סימן את המטרה מראש :  פעולותיו וכוונתיו היו ברורות מלכתחילה ,  הלחצים שהופעלו ,  ההליך המנהלי הפגום והפסול - כולם הובילו להחלטה הידועה מראש ,  שהיא לאשר לענקית התעופה אל על לבצע טיסות סדירות לאילת ולהביא לחיסול חברות ארקיע וישראייר ולפיטורי מאות מעובדיהן ". עוד מתארת התלונה בפירוט את השתלשלות העניינים ,  כולל מסמכים רבים לחיזוק הטענות ואת משמעות ההחלטה והשלכותיה .  התלונה טוענת כי תיווצר  " פגיעה חמורה ביותר בתחרות בתחום התעופה בישראל "  ובנוסף : " הניסיון להיתלות בטענה כי הצרכן ירוויח מפתיח הקו לאילת הינה טענה מופרכת ואין לה אחיזה במציאות .  הניסיון מלמד כי במקומות ובזמנים שונים אשר הותרה תחרות חופשית פרועה ,  התפתחו דווקא תנאי תחרות בלתי הוגנים ובכלל זאת ,  ניסיונות לספק שירותים במחירי הפסד במטרה לסלק מתחרים ולחסלם ;  זאת במקום להשקיע באמינות השירות ,  יעילות השירות ,  טיב השירות ,  נוחות השירות וכיוצ"ב ". בסיכום התלונה למבקר המדינה נכתב ,  בין היתר : " למרבה הצער ,  ההחלטה לאפשר לענקית התעופה אל על לבצע טיסות סדירות בקו לאילת ,  בוצעה מראש ,  בניגוד לכללי מינהל תקין ,  בניגוד מוחלט לטוהר המידות ותוך קיום הליך 'שימוע' ו-'עבודת מטה מסודרת' למראית עין וללא כל כוונה אמיתית לדון בסוגיה לגופה ולקבל החלטה מקצועית ראויה .  מובן כי ההליכים הפרוצדורלים המעוותים שהתקיימו לקו בפגמים מהותיים ביותר ,  אולם חמור מכך הוא ששר התחבורה קבע עמדה מראש ולא חשש כלל לתת דרור להחלטתו בצורה פומבית וגלויה לכל ". הפנייה ללינדנשטראוס נחתמת כך : " אנו סבורים ,  כי מדובר בנושא קריטי בו נרמסו ברגל גסה כל הכללים המנהליים והחוקיים ,  בקיום הליך מסוג זה ולכן ראוי ונכון שהאכסניה הנכונה לבדיקת הנושא תהא מוסד מבקר המדינה ,  בציפייה לבדיקת עומק וטיפול בהחלטה ובתופעה מהשורש ,  הכל בכדי להביא לתיקון העוול והעיוות שנגרם מהחלטה זו לחברת ארקיע ,  ישראייר ועובדיהן וכן לתחרות בתעופה הפנים ארצית בישראל ". מנהל אגף בכיר להסברה ויחסים בינלאומיים במשרד התחבורה ,  אבנר עובדיה ,  אמר בתגובה ל-themarker : " מדובר בטענות חסרות כל שחר ;  שכן ,  מדובר בהליך מינהלי סדיר התואם את כל הוראות הדין ובוצע על פי החוק .  החלטת שר התחבורה ,  ישראל כץ ,  מתבססת על המלצות רשות התעופה האזרחית  ( רת"א )  בראשותו של גיורא רום .  היא משרתת ,  בראש ובראשונה ,  את האינטרס הציבורי שעם יישומה ,  יוכל ליהנות מתחרות אמיתית שתביא להוזלת מחירים ושיפור השירות ". 

ועד עובדי ארקיע למבקר :  בטל את פתיחת קו אילת לתחרות ;  ניהול ההליך על ידי השר כץ פסול
לדברי הוועד :  השר מקבל החלטות סותרות ומוטות ועובדי הציבור משנים את ההמלצות על פי הנחיית השר

