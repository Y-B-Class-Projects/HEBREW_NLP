מהיום :  שוטר יוכל להחרים לכם את הבירה
הכנסת אישרה את הצעת החוק לפיה אסור יהיה להחזיק משקה אלכוהולי פתוח ברחוב .  כמו כן ,  הורחבו סמכויות המשטרה שתוכל לסגור עסק שמכר משקאות בניגוד לחוק
החוק החלקי למלחמה באלכוהול אושר הערב  ( רביעי )  בקריאה שנייה ושלישית במסגרתו אושרו סעיפים שהיתה לגביהם הסכמה רחבה .  סעיפים בעייתיים יותר ייבחנו שוב ויובאו להצבעה בנפרד .  על פי החוק החדש  שמאחד בתוכו ארבע הצעות חוק פרטיות וממשלתית  תינתן סמכות לשוטר או לפקח מוסמך להחרים או להשמיד משקה משכר .  החוק גם אוסר על שתייה או החזקה של משקה משכר בכלי פתוח במקום ציבורי ,  ומורחבת הסמכות של קצין משטרה גם לסגור עסק .
 השר לביטחון הפנים יצחק אהרונוביץ' ושר המשפטים יעקב נאמן יגבשו בזמן הקרוב נוסח מסוכם גם לסעיף הדורש להגביל מכירת משקאות משכרים בין השעות 23:00 ל- 7:00 ,  למעט בפאבים ,  מועדונים ומסעדות ולסעיף הדורש לכתוב אזהרה על כל משקה משכר .  יו"ר ועדת הפנים של הכנסת ,  ח"כ דוד אזולאי  ( ש"ס )  הודיע כי במידה שהשניים יגיעו להסכמה על נוסח בקרוב ,  הוא ייכנס את הוועדה בראשותו גם בשבוע בו חל חג הפסח .
 השר אהרונוביץ' בירך על אישור החוק . " זה יום קריטי למאבק באלימות ",  אמר אהרונוביץ' , " חברה החפצה בחיים לא יכולה להשלים עם מצב לפיו 63.8% מהצעירים מודים כי הם שותים משקאות חריפים כמעט ללא הגבלה ,  משתכרים ,  ובמקרים רבים הבילוי מסתיים באלימות קשה .  ישנה בעיית שתייה חמורה שרק מגבירה את הפשיעה ואת האלימות .  ילדים קטנים גדלים על תרבות שתייה קלוקלת ,  שנגרמת בין השאר בחינוך גרוע בבתים ,  בבתי הספר ,  בחוסר טיפול של גורמי רווחה ,  אי תקצוב נכון של הבעיה וחקיקה מתירנית ".  
אהרונוביץ' הוסיף כי  " אלכוהול הוא כמו נשק ,  הוא יכול לגרום לאלימות ואפילו לרצח .  כמו שלא היינו נותנים לילדינו לשחק באקדחים ובסכינים ,  לא נאפשר להם להשתעשע בנשק האלכוהול ". 
ח"כ יריב לוין  ( ליכוד )  אמר כי  " החוק שהתקבל קובע לראשונה את הכלל לפיו 'קטינים לא שותים' .  המאבק בתופעת השכרות צריך להתחיל בחינוך ,  ובכדי שנוכל לחנך צריך להעביר מסר ברור לפיו אסור לקטינים לשתות אלכוהול .  החוק שהתקבל היום אכן קובע כי כשמדובר בקטינים יכול שוטר להחרים מידיהם את בקבוקי השתייה בכל שעות היום באופן שמסייע למגר את תופעת השתייה ,  ומעביר מסר ברור לקטינים שאלכוהול צריך להיות מחוץ לתחום עבורם ". 

מהיום :  שוטר יוכל להחרים לכם את הבירה
הכנסת אישרה את הצעת החוק לפיה אסור יהיה להחזיק משקה אלכוהולי פתוח ברחוב .  כמו כן ,  הורחבו סמכויות המשטרה שתוכל לסגור עסק שמכר משקאות בניגוד לחוק

