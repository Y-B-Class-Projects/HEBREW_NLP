עכשיו זה רשמי : " מטען הכאב "  מגיע לישראל
אתר קולנוע לב מפרסם רשמית כי הסרט ,  המועמד לפרס הסרט הטוב ביותר באוסקר יוקרן על המסכים בישראל החל מה-11 במרץ 
" מטען הכאב ",  הסרט עטור השבחים והמועמדויות לאוסקר יגיע להקרנה על מסכי הקולנוע בישראל .  הסרט יעלה לראשונה על מסכי הקולנוע החל מה-11 במרץ ,  כך פורסם באתר הרשמי של קולנוע לב .  מנויי yes יוכלו לצפות בסרט כבר ב-7 במרץ ,  היום שבו יתקיים טקס פרסי האוסקר .
 כפי שפורסם לראשונה בוואלה !  תרבות ,  בשבועות האחרונים החלו מפיצי קולנוע בישראל לנסות ולרכוש את הזכויות על הסרט ,  שנראה ככישלון מסחרי ,  אולם בשל הצלחתו העצומה בעונת הפרסים הפך למוצר יוקרתי למדי .  בסופו של דבר היתה זו לב שהצליחה לשים את ידה על הסרט המדובר .  מקולנוע לב נמסר בתגובה : " אתר קולנוע לב הוא מקור מהימן ומומלץ לקריאה תמיד ".  
" מטען הכאב "  עוסק בעלילותיה של יחידת מפרקי פצצות בצבא האמריקאי הנלחמת בעירק .  הוא בוים על ידי קתרין ביגלו ,  אשתו לשעבר של במאי  " אווטאר "  ג'יימס קמרון והפך מכישלון מסחרי באנגליה וארצות הברית לשיחת היום בחסות עונת הפרסים .  
הסרט גרף אינספור פרסים בטקסים שונים ברחבי העולם וכעת הוא מצפה לגושפנקא הסופית בטקס האוסקר ,  שם מועמד הסרט ללא פחות מתשע מועמדויות לאוסקר ,  כולל קטגוריות הסרט הטוב ביותר ,  הבמאי ,  השחקן ,  התסריט המקורי ועוד .
 
עכשיו זה רשמי : " מטען הכאב "  מגיע לישראל
אתר קולנוע לב מפרסם רשמית כי הסרט ,  המועמד לפרס הסרט הטוב ביותר באוסקר יוקרן על המסכים בישראל החל מה-11 במרץ

