קרית שמונה :  בכר עלול לגמור את העונה
מגן הקבוצה יעבור ניתוח בשבוע הבא ,  אז תתקבל הערכת זמן מדויקת לגבי היעדרותו ,  כשבמקרה הרע מדובר בכחצי שנה
דווקא בתנופה של הקבוצה והימצאותה בצמרת הטבלה ,  התקבלו היום  ( שלישי )  בשורות לא נעימות בעירוני קרית שמונה ,  כאשר התברר כי מגן הקבוצה ברק בכר יעבור בשבוע הבא ניתוח בברכו .
 בכר סוחב מזה זמן רב רגישות בברכיו ואף פתח את העונה עימה .  ביום ראשון החולף ערך המגן צילום MRI ותוצאותיו לא נראות חיוביות .  על פי ההערכה הראשונית מדובר בפגיעה במיניסקוס או בסחוס .  תאריך לניתוח לא נקבע עדיין ,  אבל בקבוצה מקווים שהוא בקרוב בתקווה שזמן ההיעדרות יהיה קצר והוא יוכל לשחק בהמשך העונה .
 רק לאחר הניתוח יתגלה הנזק האמיתי ויוכלו הרופאים להעריך ביתר דיוק את זמן ההיעדרות מהמגרשים של המגן .  במצב האופטימי יהיה מדובר בניקוי האזור בלבד ,  מה שיביא להיעדרות הנאמדת בכחודש עד חודש וחצי ,  המצב הפסימי מדבר על נזק רציני לסחוס ,  דבר שעלול להביא להיעדרות ארוכה של כחצי שנה ,  מה שאומר בעצם שהוא יגמור את העונה הנוכחית .
 אם בכר  ( 33 )  ,  שעבר פציעה דומה בברכו השנייה ,  אכן ייעדר לתקופה ארוכה ,  הוא צפוי אולי להודיע אף על פרישה מכדורגל .  בכר ,  שחוזהו מסתיים בסוף העונה ,  פתח השנה את העונה השביעית שלו בקבוצה ,  כשהוא מלווה מזה שנים ארוכות ומהווה בורג חשוב בחוליה האחורית שלה .
 בינתיים ,  מי שכנראה ימלא את מקומו של בכר כמגן ימני הוא אלעד גבאי ,  שכבר במשחק מול הפועל עכו במחזור הקודם שיחק מחצית .  כזכור ,  גבאי שב לפני כשבוע מפציעה לאחר שהחלים משבר בכף רגלו .  בקבוצה ממשיכים בהכנות לקראת בני יהודה ביום שבת במסגרת המחזור התשיעי של הליגה .  בקבוצה הצפונית מקווים לשוב למסלול הניצחונות בשני משחקי הבית הקרובים מול בני יהודה ומכבי נתניה .
 
קרית שמונה :  בכר עלול לגמור את העונה
מגן הקבוצה יעבור ניתוח בשבוע הבא ,  אז תתקבל הערכת זמן מדויקת לגבי היעדרותו ,  כשבמקרה הרע מדובר בכחצי שנה

