היחלשות הדולר מעלה את מחיר הנפט ,  הקשיים באירופה לוחצים אותו למטה
הצמיחה המואצת בסין ,  היחלשות הדולר והנזילות בשווקים תומכות בהתייקרות הנפט .  מנגד ,  המשבר באיחוד האירופי צפוי להשפיע בכיוון ההפוך .  כתבה שנייה בסדרת כתבות על מחירי הסחורות
 >  >   " הדלק יתייקר בחצות ..  ."  - נראה כי הנהגים הישראלים כבר התרגלו למחירו הגבוה של הדלק ולעליות התכופות במחירו .  הדלק התייקר בכמעט 100% בעשור האחרון בתחנות התדלוק המקומיות ,  בדומה לשאר העולם ,  שכן מחירו עולה בגלל התייקרות הנפט הגולמי .  החל ב-2003 מחיר הנפט נמצא במגמת עלייה ,  וכיום מחיר של 75 דולר לחבית נחשב סביר ורצוי .  בחודש האחרון מחירו אף מאיים לעבור את רף ה-90 דולר לחבית - מחיר שבו מקובל להעריך כי הכלכלה מתחילה להיפגע .  מה קרה בעולם בעשור האחרון ,  שגרם לשינוי לא רק במחיר האנרגיה ,  אלא גם בתפישה הכללית של מה נורמלי וסביר ומה לא ?  ניתן להצביע על כמה גורמים - החשוב בהם הוא שיווי המשקל המשתנה בין ביקוש להיצע .  הביקוש לנפט בעולם גדל בהתמדה ומובל בשנים האחרונות על ידי המדינות המתפתחות .  נפט הוא מקור האנרגיה היעיל והכלכלי ביותר ,  ורק מדינות עשירות יכולות להרשות לעצמן לנקוט באסטרטגיה הלא-כלכלית כביכול של מעבר למקורות אנרגיה אחרים .  על פי התחזית האחרונה של הסוכנות הבינלאומית לאנרגיה  ( iea )  ,  ב-2035 המקור העיקרי לאנרגיה בעולם עדיין יהיה דלק מאובנים  ( נפט ,  גז ופחם )  ,  גם אם חלקם של מקורות אחרים ,  כמו אנרגיה אטומית ומוצרי דלק ביולוגיים ,  צפוי לעלות .  הביקוש העולמי לאנרגיה יעלה ב-36% ב-25 השנים הקרובות ,  כשכמעט כל הגידול ,  כ-93% ,  צפוי לבוא מצדן של המדינות המתפתחות .  בשנה שעברה סין עקפה את ארה"ב והפכה לצרכנית האנרגיה הגדולה בעולם .  קיימות תחזיות והערכות שונות לגבי עתידו של מגזר הנפט .  להערכת ה-iea ,  תפוקת הנפט בשדות הקיימים והפועלים החלה לרדת ב-2009 - קרטל הנפט אופ"ק ,  השולט בכ-40% מהיצע הנפט בעולם ,  עבר את שיא הקיבולת הרזרבית שלו כבר בשנות ה-80 - והתפוקה תצטמצם בכ-65% עד 2035 .  עם זאת ,  קיימים שדות לא מפותחים וסביר להניח שיימצאו שדות נפט חדשים - מה שיסייע בסגירת הפער בין ההיצע לביקוש .  ייצור הנפט הגלובלי כנראה ימשיך לגדול ,  אבל בקצב פוחת הולך .  ניתן להניח כי אם היתה אפשרות להגביר משמעותית את תפוקת הנפט - הרי שברמת המחירים הגבוהה ששוררת כיום היינו כבר עדים לכך .  כמעט כל דבר הקשור בנפט מושתת על הערכות ,  שכן המדינות המייצרות שומרות לעצמן את הנתונים המדויקים ,  אם אלה בכלל קיימים .  חלק מהאנליסטים סבורים כי ירידה בזמינותו של מקור אנרגיה זול ויעיל ,  הנפט הקונבנציונלי ,  תביא לעלייה חדה במחירים - יש המדברים אפילו על 300 דולר לחבית - ולפגיעה קשה בכל תחומי החיים .  האופטימיסטים ,  לעומתם ,  מעריכים כי הירידה בהיצע תורגש באופן משמעותי רק בעוד כעשור ,  וכי עד אז יתחילו להניב פרי השקעות במקורות אנרגיה חלופיים .  ומי יודע ,  אולי המוח האנושי שוב יפתיע את החזאים וימצא פתרון יצירתי לבעיה .  אבל בינתיים ,  נראה כי המגמה היא של הידלדלות מקורות הנפט הזולים והקלים לעיבוד - מה שמצייר את הקו העולה בגרף מחירי האנרגיה .  הספקולנטים לא אשמים מעבר למגמות ארוכות הטווח ,  קיימים גורמים המשפיעים על מחיר הנפט בכל שעה שבה פתוחות הבורסות לסחורות .  כל ידיעה כלכלית מסין ,  שמן הסתם תמיד מדברת על צמיחה ,  מקפיצה את השווקים וגורמת למשקיעים להזרים הוראות קנייה לחוזים עתידיים על נפט .  רבים מאשימים את אותם משקיעים ,  ה"ספקולנטים ",  בהתייקרות הסחורות .  אין ספק שיש להם מקום של כבוד בתנודות המחירים היומיות ,  אבל הם אינם משנים את המגמה הכללית ,  אולי רק מעצימים אותה .  צריך לזכור כי המשקיעים מושפעים בעצמם מגורמים פוליטיים ,  כלכליים ופיננסיים בעולם .  כך ,  הרחבה מוניטרית בארה"ב מגבירה את ציפיות האינפלציה של האמריקאים ,  מה שדוחף מעלה את מחירי הסחורות בכלל ואת מחירי האנרגיה בפרט .  קשר הדוק נוסף קיים בין מחירי הסחורות למחיר הדולר .  הסחורות מתומחרות מסורתית בדולרים ומשמשות תחליף להשקעות דולריות - כך שהיחלשות הדולר פועלת לכיוון של התייקרות הנפט והסחורות האחרות .  כאן אנו יכולים  " להתנחם "  בכך שהמשבר באיחוד האירופי נראה רחוק מלהסתיים ,  והכלכלה שם עתידה להציג צמיחה נמוכה - מה שישפיע באופן שלילי על מחירי הנפט .  התחזיות הן כי הדולר יתחזק מול היורו - אם כי גורם זה אינו חזק מספיק כדי להתגבר על המגמה הכללית של התייקרות הנפט .  ומה עם הגז מתמר ?  כשמדברים על אנרגיה ,  אי אפשר שלא להזכיר את הגז הטבעי - בייחוד לאור העניין שלנו כישראלים במשאב זה .  אבל בשנה וחצי האחרונות הגז הטבעי הוא מרכיב שמושך מטה את מדד הסחורות ,  כשמחירו נע בכיוון הפוך למגמה הכללית .  בדרך כלל ,  מחיר הגז מושפע ממזג האוויר .  אבל גם מכת הקור הנוכחית באירופה ובארה"ב ,  שמגדילה משמעותית את הביקושים לגז לצורכי חימום ,  אינה גוברת על השפעתו הנגדית של ההיצע - שרק גדל .  התחזית היא שברמת הקידוח הנוכחית ההיצע ימשיך להיות גבוה מהביקוש .  אנליסטים מעריכים כי מחירי הגז הטבעי לא יתאוששו אם היקפי הקידוח לא יצטמצמו משמעותית .  ב-2010 היקפי הקידוח נותרו ברמה גבוהה למרות המחירים הנמוכים ,  בשל התחייבויות חכירה ,  גידור היצרנים נגד ירידה במחירים והעלייה במספר השותפויות העסקיות הכרוכות בהתחייבויות לרמת קידוח מסוימת .  השפעת גורמים אלה צפויה להתמתן ב-2011 ,  כך שצפויה ירידה מסוימת בהיקפי הקידוח .  עם זאת ,  הגז מתחרה מול הפחם בשוק ייצור החשמל ,  כך שמחירו ככל הנראה לא יוכל להמריא גם בשנה הבאה .  מדובר ,  אולי ,  בהודעה חמורה בעבור משקיעי הגז ,  אבל משקי הבית בארה"ב ישמחו ללמוד כי על פי תחזית זו מחירי החשמל צפויים לרדת ב-10% בחמש השנים הבאות .  לקחים מ-2008 הצמיחה החזקה במדינות המתפתחות וניסיונות להאיץ את הצמיחה בארה"ב גורמים לעלייה במחירי הסחורות ,  בפרט הנפט .  אבל האירוניה היא בכך שהתייקרות הנפט מעבר לרף מסוים - על פי הערכות כלכלנים ,  90 דולר לחבית נפט גולמי - מזיקה לצמיחה כלכלית .  כדוגמה לכך ניתן להביא את הקפיצה במחירי הנפט ב-2008 ,  עד למחיר של 150 דולר לחבית ,  שתרמה חלק ניכר לחומרתו של המיתון הגלובלי .  אנו עוד רחוקים אמנם מהשיא שנרשם ב-2008 ,  אבל בהינתן המגמה שמובילה אותנו מעלה ,  ייתכן שבשנים הקרובות עוד נצטרך להשלים עם נפט במחיר של 130 דולר לחבית - גם אם לא יהיו זעזועים גיאו-פוליטיים שיקחו אותנו לרמות מחירים אלה הרבה יותר מהר .  - הכותב הוא מנכ"ל בית ההשקעות טנדם קפיטל ;  הכותבת היא אנליסטית מאקרו לשווקים גלובליים בטנדם

היחלשות הדולר מעלה את מחיר הנפט ,  הקשיים באירופה לוחצים אותו למטה
הצמיחה המואצת בסין ,  היחלשות הדולר והנזילות בשווקים תומכות בהתייקרות הנפט .  מנגד ,  המשבר באיחוד האירופי צפוי להשפיע בכיוון ההפוך .  כתבה שנייה בסדרת כתבות על מחירי הסחורות

