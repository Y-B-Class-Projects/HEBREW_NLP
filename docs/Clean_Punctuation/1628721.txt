טובי שוורץ התפטר מתפקיד יו"ר הפועל חולון
האיש שעמד בראש המערכת של חולון מאז עזיבתו של מיקי דורסמן עוזב מסיבות אישיות : " מתחיל עידן חדש בהפועל חולון "
 יו"ר הפועל חולון בכדורסל ,  טובי שוורץ ,  הודיע הבוקר  ( שלישי )  על התפטרותו מהתפקיד מסיבות אישיות .  הקבוצה ,  אשר עברה שינויים בקיץ האחרון עם כניסת אוהדים להנהלה ,  צפויה להחליט בימים הקרובים מי יתפוס את מקומו של שוורץ כיו"ר הקבוצה ,  וכנציג המועדון בדירקטוריון מנהלת ליגת העל .  בהודעה שהוציא שוורץ הבוקר נכתב : " התפטרתי מתפקיד יו"ר קבוצת הפועל חולון מסיבות אישיות .  אמשיך לעזור לחברי העמותה בכל שאוכל לסייע .  מתחיל עידן חדש בהפועל חולון שיוביל לתקופה טובה בהרבה יותר .  אני מאחל לאוהדים הנפלאים ,  לחברי ההנהלה ולקבוצה ,  הצלחה רבה מעומק ליבי ".  
שוורץ כיהן כיו"ר הקבוצה בשנתיים האחרונות לאחר עזיבתו של מיקי דורסמן ,  שהיה נחשב לחברו הטוב ,  ובתקופה בה דורסמן שימש כבעלים היה שוורץ מנכ"ל הקבוצה .  בשבוע שעבר מינו בחולון את דורסמן למאמן הקבוצה ,  על אף המצב הכלכלי הקשה שבו נמצא המועדון .  ההערכות הן כי חלק מאותם אוהדים שנכנסו בימים האחרונים כמשקיעים למועדון ,  ושעל פי ההערכות עשויים להשקיע סכומים נכבדים יותר בעתיד ,  יתפסו את מקומו של שוורץ ,  אך קיימת אפשרות כי אחד מארבעת האוהדים שנכנסו להנהלה בתחילת העונה ,  איתן לנציאנו ,  מיקי אבירם ,  יעקב ארן ורוני דוברת ,  יתפסו את מקומו של שוורץ .
 
טובי שוורץ התפטר מתפקיד יו"ר הפועל חולון
האיש שעמד בראש המערכת של חולון מאז עזיבתו של מיקי דורסמן עוזב מסיבות אישיות : " מתחיל עידן חדש בהפועל חולון "
 
