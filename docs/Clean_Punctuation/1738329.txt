נמני : " נצטרך להוכיח את עצמנו בדרבי "
 אבי נמני אחרי ה-1:2 החלש של מכבי ת"א על הפועל פ"ת : " הדרך לאליפות עוד קשה וארוכה ".  מדוניאנין : " הפכנו את המשחק לקשה "
 צילום ועריכה :  נועם אשל
מכבי תל אביב הצליחה לחזור הערב  ( שבת )  מפיגור עם שני שערים תוך עשר דקות  ( אלירן עטר 83 ,  והאריס מדוניאנין 93 )  והראתה הרבה אופי בדרך לניצחון 1:2 על הפועל פתח תקוה .  הצהובים הציגו יכולת חלשה במיוחד מול אצטדיון בלומפילד ריק ,  בשל רדיוס שספגו בעקבות התנהגות הקהל במשחק מול בני סכנין במחזור השלישי .  אבל יוסי מזרחי ואבי נמני כל כך שמחים להסיק את המסקנות מהיכולת הזו לאחר ניצחון ולא אחרי תיקו או הפסד .  מנגד ,  פתח תקוה ,  שספגה גם בשבוע שעבר שער בתוספת הזמן ,  יכולה בהחלט להיות מאוכזבת מהתוצאה .
 מנג'ר מכבי תל אביב ,  אבי נמני ,  גילה כנות : " לא שיחקנו טוב היום ,  צריך לתת על זה קרדיט להפועל פתח תקוה .  כשהגענו להזדמנויות לא הבקענו ,  ואז ספגנו מהצד השני שער שדווקא העיר אותנו .  זה נתן לנו דחיפה מאוד גדולה והשגנו ניצחון מאוד חשוב .  צריך לדעת לנצח גם כשמשחקים לא טוב .  לא הגיע לנו הניצחון הזה ,  אבל אין מגיע בכדורגל .  יש לנו שחקנים שמסוגלים לגמור משחק בהברקות אישיות .  היה לנו רצף משחקים בהם שיחקנו יותר טוב ,  אבל מה שחשוב היום זה שלוש הנקודות איתן יצאנו לפגרה .  נפיק לקחים מהדקות הטובות ,  בסך הכל אנחנו מאוד אופטימיים .  הדרך לאליפות עוד ארוכה ורצופת קשיים .  אנו רק בתחילת הדרך ". 
המנג'ר התייחס לדרבי הקרוב ואמר : " כולם מצפים לזה .  נקווה שנגיע עם סגל מלא ובלי פצועים נוספים .  אנחנו מאמינים ביכולתנו ". 
נמני נשאל עד כמה חשוב לבוא לדרבי אחרי ניצחון ,  ואמר : " אנחנו קבוצה חזקה ואנחנו מאמינים בעצמנו ואנחנו מוכנים לדרבי .  אני חושב שהיינו יוצאים לפגרה בתחושה לא טובה אחרי הפסד והמהפך הזה שקרה בדקות האחרונות והביא אותנו לניצחון הוא מאוד משמעותי עבורנו .  נצטרך להיות עם הזמן יותר טובים ואנחנו נגיע לזה .
" יש כאן שחקנים שהובאו לקבוצה בטח ובטח בגלל היכולת שלהם אבל גם בגלל האופי .  אנחנו אומנם רק בתחילת הדרך ואנחנו קצת חוטאים לעצמנו עם כל הסופרלטיבים שנותנים לנו מסביב .  העונה עדין רק בחיתולים שלה וכבר מכתירים אותנו לאלופים .  אני חושב שזה עדיין מאוד מוקדם .  אנחנו נפנים את זה ונחדיר את זה גם לשחקנים כי נראה שזה קצת מבלבל אותם ". 
האריס מדוניאנין ,  שכבש את שער הניצחון ,  הוסיף : " דיברנו בתחילת המשחק על הצורך בהבקעת שער מהיר .  זה לא קרה ונקלענו למשחק קשה .  עמדה מולנו קבוצה קשה ,  ובסופו של דבר היא כבשה והפכה את המשחק לקשה .  טוב שהצלחנו להפוך את התוצאה .  אני לא חושב שהקבוצה תלויה בי ובשערים שלי .  זה לא חשוב מי כובש - מנצחים יחד ומפסידים יחד .  אנחנו צריכים לנצח כל משחק ,  והדרבי לא יוצא דופן ". 
הנהלת אצטדיון בלומפילד מתכוונת להעביר דו"ח כספי על נזקים שגרמו שחקני הפועל פתח תקווה בירידה מהמגרש ובכניסה לחדר ההלבשה .  בין השאר נגרמו נזקים וקרעים לברזנט שמכסה את המנהרה המובילה את השחקנים למגרש ,  דלת שהתעקמה בכניסה לחדרי ההלבשה ופח נוסף שנשבר בחדר ההלבשה של הפועל פתח תקווה .  מנהלי בלומפילד צפויים להעביר את דו"ח העלויות להנהלת מכבי תל אביב שמצידה תדרוש את הכסף מראשי הפועל פתח תקווה .
" זו התנהגות מכוערת ,  בושה וחרפה ",  אמר גורם בהנהלת איצטדיון בלומפילד . " אנחנו נותנים לשחקנים את כל התנאים ודואגים להם לכל מחסור או בעיה .  שחקני פתח תקווה התנהגו כמו חוליגנים .  נדרוש מהקבוצה את עלות תיקון הנזקים ",  הוסיף הגורם .
 
נמני : " נצטרך להוכיח את עצמנו בדרבי "
 אבי נמני אחרי ה-1:2 החלש של מכבי ת"א על הפועל פ"ת : " הדרך לאליפות עוד קשה וארוכה ".  מדוניאנין : " הפכנו את המשחק לקשה "
 
