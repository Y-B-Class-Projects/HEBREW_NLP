 " הנדל"ן בסין :  הברבור השחור של העולם "
 יעקב וינשטיין ,  מנהל ההשקעות הראשי במגדל שוקי הון ,  מתרשם מהצמיחה של ברזיל ,  חושש ליציבות הכלכלה הסינית ולא שולל אפשרות של התפוררות גוש היורו .  למשקיעים הוא מציע  " להגדיל סיכונים בזהירות וללכת על חברות גדולות עם תזרים מזומנים וכסף בקופה "
  >  >   " 2010 מסתיימת בדיוק כפי שהחלה .  כמעט כל הדברים שאמרתי בתחילת השנה נכונים גם היום ויהיו נכונים לתחילת 2011 ",  אומר יעקב וינשטיין ,  מנהל ההשקעות הראשי במגדל שוקי הון .  איך זה יכול להיות ,  אני שואלת .  2010 היתה רוויית אירועים .  מדינות רבות בגוש היורו נקלעו למשבר חובות ונאלצו לבקש סיוע ,  יו"ר הבנק הפדרלי האמריקאי בן ברננקי המשיך לעודד את הכלכלה עם הרחבות מוניטריות ,  וגם הנשיא ברק אובמה סייע בהקלות פיסקליות . " אנו עדיין נמצאים באותו שלב .  ההמלצות שהיו נכונות לפני שנה תקפות ",  אומר וינשטיין . " 2010 ,  2011 ו-2012 הן חלק ממחזור ,  החלק של הצמיחה האטית .  זהו מחזור שמחולק לשלושה .  החלק הראשון היה הפחד ,  שאיפיין את 2008-2009 .  אחריו בא שלב לקיחת הסיכונים ,  שבו אנו נמצאים כעת ושיאפיין גם את השנתיים הקרובות .  השלב השלישי הוא האופוריה ,  שמגיעה בליווי האחות החורגת - החמדנות .  זה השלב של שוק הפרים .  השלב הזה יסתיים כרגיל במשבר ,  ואחריו יגיעו הירידות . " הסיכון חוזר לאופנה .  רואים את זה בכל האפיקים :  שוק המניות עולה ,  וכך גם שוק הסחורות .  את העליות האלה מלוות ירידות במחירי האג"ח הממשלתיות האמריקאיות לעשר שנים .  התשואה שלהן עלתה מ-2.4% ל-3.6% ,  ירידה של 10% בחודש .  היו משקיעים שחשבו שהם משקיעים באפיק הסולידי ושהפסידו שם הרבה כסף ".  אתה מדבר על חזרה לסיכון ,  אבל במשך תקופה ארוכה האג"ח של ממשלת ארה"ב נסחרו בתשואה נמוכה מאוד .  המשקיעים הלכו לאפיקים הבטוחים .  הרי רק באוקטובר התשואות על האג"ח לעשר שנים היו בשפל של 2.4% . " התשואה הנמוכה נבעה מציפיות מוגזמות לתרומה של ההרחבה הכמותית השנייה שביצע ברננקי .  אנשים ברחו לאג"ח בטוחות יחסית גם בשל החששות מאג"ח ממשלתיות באירופה .  בגלל המינוף הגדול בעולם ההשקעות ,  תהליכים שלקחו בעבר כמה חודשים לוקחים כיום שבועיים . " באוקטובר ,  כשהאג"ח האמריקאיות לעשר שנים נסחרו בתשואה של 2.4% ,  תיכננתי לומר שהן יגיעו ל-4% ב-2011 .  הן הגיעו ל-3.6% בתוך שבועיים .  כשכולם חושבים אותו דבר ,  המינוף גדול והתנועות חדות - הדברים קורים מהר ".   " אנחנו משחקים באש"בתום הפגישה עם וינשטיין עיינתי שוב בראיון שהתפרסם עמו לפני שנה .  ואכן ,  היחס שלו לעניינים רבים נותר דומה . " צריך להשקיע במניות גדולות במיוחד שמחלקות דיווידנד .  אפשר לתבל אותן במניות קטנות ,  אבל אלה בדרך כלל עשו את הקפיצה הגדולה ב-2009 ואמורות לנוח ב-2010 .  כשנתקרב לשלב האופוריה ,  הן יתפסו מחדש את מקומן ",  אמר וינשטיין לפני שנה .  על השאלה ממה כדאי להתרחק הוא ענה אז : " אג"ח שקליות ארוכות טווח הן המועדות ביותר להיפגע .  בכל השקעה שהיא באג"ח הממשלתיות ,  בין אם זה באג"ח הקצרות ,  הבינוניות או הארוכות ,  כדאי לשאול איפה נפסיד פחות .  קשה לי לראות רווחי הון באפיק הזה . " באג"ח הצמודות לפחות יש הצמדה ,  אך התשואה בהן נמוכה .  תשואה צמודה של 1% לשלוש-ארבע שנים לא נשמעת לי הגיונית ".  למעשה ,  מי שהקשיב לעצה של וינשטיין על שוק האג"ח בשנה שעברה החמיץ שנה נוספת של עליות .  כמעט אותם דברים אמר וינשטיין בראיון הנוכחי .  ההבדל הפעם היה טון הדיבור .  הפעם הוא נשמע פסקני בהרבה . " המשקיעים צריכים לדעת שב-2011 אנחנו משחקים באש .  מאז 1932 לא היו ירידות משמעותיות בשוק האמריקאי בשנה השלישית לנשיאות  ( 2011 היא שנת הכהונה השלישית של אובמה - ש"מ )  .  כלומר משקיע שהיה קונה מניות בתחילת השנה השלישית ומוכר בסופה ,  היה מרוויח בממוצע כפליים ממי שבחר לעשות זאת בשנתיים הראשונות לכהונה ובשנה הרביעית . " המשקיעים צריכים להגדיל את הרכיב המנייתי על חשבון האג"ח ,  אבל להתמקד במניות של חברות גדולות ויציבות .  כך ,  אם דברים לא ילכו למקום טוב ,  הירידות יהיו מתונות יותר .  המשקולות המאיימות על הכלכלה העולמית הן צמיחה אטית בעולם ,  לצד משבר באירופה ".  וינשטיין סבור כי בשנה הקרובה שוק האג"ח הממשלתיות יצטנן . " הבעיה הגדולה ב-2011 תהיה בכסף הגדול ,  הסולידי .  אני חושב שנראה כסף גדול יוצא מהשקעה באג"ח של מדינות .  הכסף הזה יחנה בפיקדונות בנקאיים ,  וחלקו הקטן יגיע למניות ולסחורות .  הציפיות של המשקיעים באפיקים הסולידיים צריכות לרדת משמעותית ביחס למה שהם השיגו בשנתיים-שלוש האחרונות . " הלימון נסחט עד תום .  קשה יהיה להשיג תשואה באג"ח ממשלתיות בכל העולם ,  יכול להיות שיהיו הפסדי הון .  באג"ח הקצרות הפסדי ההון צפויים להיות נמוכים יותר ".  מהם האתגרים הגדולים שמצפים לכלכלת ארה"ב בשנה הקרובה ?   " ענקית הרכב פורד רצתה להגדיל את המפעל שמייצר רכבי שטח באחת המדינות בארה"ב .  לאחר שהעבירו עובדים ממפעלים אחרים נשאר לפורד לגייס עבור אותו מפעל עד 1,000 עובדים חדשים ,  שיעבדו בשתי משמרות . " המשכורת השנתית ברוטו של עובד כזה לפני מסים והפחתות סוציאליות היא 29 אלף דולר בשנה .  עם משכורת כזו ,  לעובדים לא יהיה מספיק כסף לקנות מכוניות בעצמם . " זה אומר שגיוס עובדים בארה"ב כיום הוא מצומצם ובשכר נמוך .  לכן הכלכלה האמריקאית ,  המבוססת על צריכה ,  לא תרגיש שיפור משמעותי כתוצאה מגיוסים כאלה .  ובכלל ,  המעסיקים האמריקאים מגייסים הרבה עובדים זמניים .  יכול להיות שהם פועלים כך בשל האי-ודאות או משיקולים כלכליים ,  כי אלה עובדים זולים יותר ,  אבל סגנון העסקה כזה לא ישפיע הרבה על שיעור האבטלה הגבוה ,  על הצריכה הפרטית ועל הצמיחה . " יש בארה"ב ירידה בנכונות של הציבור לרכוש באשראי .  הציבור האמריקאי זהיר כיום בכל הקשור להוצאות ,  הוא זוכר את עוצמת המשבר .  השכר לא עולה ,  תחושת העושר לא חוזרת - והציבור מגדיל את החיסכון .  הצרכן האמריקאי לא ממהר לקנות מעבר ליכולתו כמו בימים הטובים של 2004-2007 . " קיימת בארה"ב מגמה מובהקת של צמיחה אטית .  כל הפעולות של הבנק הפדרלי ,  כמו הרחבות מוניטריות ,  ריבית נמוכה והזרמת הכספים ,  לא עוזרות .  למעשה ,  הריבית ארוכת הטווח דווקא עלתה - ולא ירדה .  המהלך הזה מדגיש שהיכולת להשפיע היא רק על הטווח הקצר ולא על הטווח הארוך ,  שמושפע יותר מהפעילות העסקית . " בנוסף ,  הזרמות הכספים מזיקות לשווקים ,  מכיוון שהן יוצרות אשליה שהכל פורח מבלי שיש לכך כיסוי בכלכלה הריאלית .  הזרמות הכספים מסיטות הון להשקעות ספקולטיביות - ופחות לחיסכון ארוך טווח ".  מה לגבי שוק המניות האמריקאי ?   " מדד 500 s & p לא צפוי לעבור בשנתיים הקרובות את השיא שקבע ב-2007 - 1,550 נקודות  ( כיום המדד נמצא ברמה של כ-1,260 נקודות - ש"מ )  .  יהיה קשה למצוא הצדקה כלכלית לרמה שכזאת . " כל עניין גלגול החובות של החברות עדיין לא נפתר ,  והוא יצוץ מחדש .  2011 תהיה שנה שבה חברות עם קופת מזומנים גדולה יחלקו דיווידנדים . " חלק מההרחבות הפיסקליות שאובמה האריך  ( ביטול הפטור ממס נדחה - ש"מ )  כוללות הקטנת המס על דיווידנדים ל-15% .  יהיה לחץ גדול על החברות מצד בעלי מניות להגדיל באופן שיטתי את הדיווידנד .  זה יוביל את המשקיעים למניות הגדולות שמחלקות דיווידנד - גם כאלה שחשופות לסין ,  להודו ולשאר מדינות המזרח הרחוק כמו קוריאה הדרומית ".  האם גוש היורו יחזיק מעמד או שגדל הסיכוי שהוא יתפורר ?   " באירופה יש את גרמניה - ועוד 15 מדינות .  מצד אחד יש רווחה כלכלית בגרמניה ,  ומצד שני יש משבר חוב במדינות הבעייתיות . " כל פעם מבינים מחדש שהבעיות לא נפתרו אלא נדחו .  המינוף עוד יחזור להציק לגוש היורו - גם החובות הממשלתיים וגם מינוף של חברות .  חברות צריכות להתפלל שיהיה להן שוק חוב שיאפשר להן לגלגל את החוב ,  אחרת תהיה להן בעיה קשה . " אירופה עלולה לסבול מחוסר האחידות בשנים הקרובות .  ההחלטות יהיו פוליטיות - ולאו דווקא כלכליות .  זה בכלל לא ברור שגרמניה וצרפת יסכימו להמשיך לממן גירעונות ושטויות שעשו המדינות החלשות .  יש סבירות שהסיפור הזה לא יחזיק ,  ושגוש היורו יתפרק ".  האם השווקים המתעוררים שוב ייהנו מצמיחה גבוהה או שגם בהם מתחילות לצוץ בעיות ?   " בועת הנדל"ן בערים הגדולות והמרכזיות בסין היא הברבור השחור הגדול בכלכלה העולמית .  לאף אחד אין מושג מהו היקף הבעיה .  ראינו את השפעות התפוצצותה של בועת המשכנתאות האמריקאית .  אם בועת הנדל"ן בסין תתפוצץ ,  נקבל משבר פיננסי והאטה גדולה בסין . " סין עושה מאמצים אמיתיים לצנן את המשק ,  ובמיוחד את שוק הנדל"ן .  מדי פעם הממשל הסיני משגר הודעה כלשהי על מהלך מצנן שגורר ירידות זמניות בשווקים . " סין נהנית מגידול עצום בצריכה הפרטית .  המספרים כל כך גבוהים ,  שהם מפתיעים בכל פעם מחדש .  נקודת הפתיחה של האזרח הסיני הממוצע היא כה נמוכה ,  שפוטנציאל הגידול הוא עצום .  הגידול בצריכה הפרטית יסייע מאוד לשווקים מפותחים שמייצאים למדינות האלה . " הודו היא האחות הפחות יפה של סין .  קשה להסתמך על הנתונים בהודו .  לפעמים נראה שהיא מחכה לראות מהם הנתונים בסין ואז היא מודיעה על שיעורי הצמיחה אצלה . " ברזיל מזכירה לי את ארה"ב בתחילת המאה ה-20 .  היא נהנית מצמיחה חזקה ומנצלת את האיזון העדין שבין כלכלה לרווחה סוציאלית ומדיניות מוניטרית טובה .  המרקם הזה עובד יפה ".  המחירים בשוק הנדל"ן גבוהים ,  לא בועתיים כיצד נראית ישראל בתוך המשוואה העולמית ?  אילו סכנות אורבות לנו בבית ?   " השקעה בשוק הישראלי מניבה פרמיה של 5% על התשואות בשווקים של מדינות מפותחות .  המרוויחים הגדולים מהמצב הכלכלי הטוב בישראל יהיו הבנקים .  הגירעון הממשלתי כאן נמוך ,  אבל באג"ח הממשלתיות יהיה קשה להשיג תשואה ריאלית חיובית .  השקעה באג"ח קונצרניות צריכה להיעשות בבחירה קפדנית .  הברבור השחור יגיע כאן דווקא מהתחום הביטחוני . " ההיי-טק הוא המגזר שימשיך להוביל את ישראל .  ההתעניינות מחו"ל בחברות טכנולוגיה ישראליות לא נגמרה .  הסכנה הגדולה היא שער החליפין שקל-דולר .  אם הדולר ייסחר בשער של 3.2-3.3 שקלים ,  הנזק עלול להיות משמעותי . " ברמות שערים כאלה חברות יחסלו פעילות בישראל ויעבירו הכל אל מעבר לים .  ראינו את זה קורה בחברות ההלבשה .  השכר שהחברות היו צריכות לשלם פה בגלל השקל החזק לא הותיר אותן רווחיות ,  לכן הן העבירו מפעלים לירדן ,  למצרים ולהודו .  התחזקות משמעותית נוספת של השקל תהיה נקודת שבר בענף ההיי-טק שממנה לא יהיה ניתן להתעלם ".  האם יש בועה בשוק הנדל"ן של ישראל ?   " שוק הנדל"ן המקומי מציג מחירים גבוהים ,  אבל לא בועתיים .  כוחות השוק יסדרו שקבלנים יבנו יותר ,  ההיצע יגדל והמחירים יירדו . " המחירים בשוק הזה מוכתבים על ידי שני גורמים :  יש ביקוש אמיתי למגורים ,  ויש ביקוש לדירות להשקעה .  כל הפתרונות המוצעים יכולים לצנן את צד ההשקעות ,  אבל יעזרו פחות למי שבאמת צריך דירה .  הצעד להגדלת מס רכישה על דירה שנייה לא מספיק משמעותי כדי לצנן את שוק הנדל"ן או כדי לאפשר למכור דירה ללא מס .  אלה דברים שבשוליים ".  האם בשוק הסחורות נותר עוד בשר ?  האם עדיין כדאי להיכנס אליו ?   " מרכיב הסחורות צריך להיות כ-10% מכל תיק השקעות .  הזהב ימשיך לעלות .  אנחנו עדיין רחוקים מהנקודה שבה אפשר לומר שהזהב קרוב לשיא .  גם מחיר הנחושת צפוי לעלות בשל מחסור אדיר ,  וכך גם הנפט והדגנים . " בסיכומו של דבר צריך להגדיל סיכונים בזהירות .  ללכת על חברות גדולות ויציבות עם תזרים מזומנים וכסף בקופה .  העולם עדיין רגיש לזעזועים .  חברות כאלה ,  גם תחת תרחישים קשים ,  ייפגעו פחות .  ממניות קטנות עדיף להתרחק - זה משחק באש ".  

" הנדל"ן בסין :  הברבור השחור של העולם "
 יעקב וינשטיין ,  מנהל ההשקעות הראשי במגדל שוקי הון ,  מתרשם מהצמיחה של ברזיל ,  חושש ליציבות הכלכלה הסינית ולא שולל אפשרות של התפוררות גוש היורו .  למשקיעים הוא מציע  " להגדיל סיכונים בזהירות וללכת על חברות גדולות עם תזרים מזומנים וכסף בקופה "
 
