הוקוס קוקוס
בטאטי מציעים השנה מגוון מתוקים כש"ל ,  כמו עוגה בחושה של פרג ושוקולד לבן  ( נימוחה ,  אך טיפה מתוקה מדי )  ,  עוגיות אמרטו ,  שקדים ומרציפן בצורת מקרונים מפתים ובמרקם גרגרי קמעא  ( 36 שקלים )  וקינוח מנצח של פאדג' שוקולד רטוב עם דובדבנים אלכוהוליים .  מכת שוקולד לוריד .
 טאטי .  דרך השלום 53 ,  גבעתיים ;  אברהם גירון 3 ,  יהוד .  03-5392500 .
 במאפייה של אורי שפט מציעים שלל מאפים לפסח ,  ביניהם עוגת תפוז-שקדים מצויינת  ( 37 שקלים )  ועוגיות שקדים ולימון פריכות ולא מתוקות מדי  ( 32 שקלים למארז )  .  יש גם מארז פטיפורים ממרציפן משובח במיוחד תוצרת גרמניה ,  הכולל :  פטיפור שזיף ביין פורט ,  פטיפור גנאש שוקולד ,  פטיפור דובדבן אמרנה  ( להיט !  )  ופטיפור מרציפן נקי  ( 59 שקלים למארז של 16 יח' )  .  
לחמים .  החשמונאים 99 ,  ת"א .  03-5618111 .
 ברשת מאפיות בן עמי מציעים בראוניס גבינה מצויין  ( 39 שקלים )  שניחן בשילוב מדויק של שוקולד וגבינה ובשילוב של קמח תפו"א שמעניק לה מרקם קרמי יותר .  עוגה שהיינו מארחים על שולחננו גם לא בפסח וללא ספק ,  מלכת הטעימות .  חוץ מזה תמצאו כאן גם מארז של 12 כוסיות מוס אישי ב-12 טעמים  ( 84 שקלים למארז ו-7 שקלים לכוסית )  ,  ביניהם מצטיינת הגבינה פירורים .
 להשיג ברשת מאפיות בן עמי .
 ברולדין פיתחו השנה קולקציית מקרונים ב-6 טעמים אלכוהוליים  ( 19.90 שקלים למארז של 7 יח' )  .  האלכוהול לא ממש מורגש ,  אך טעמי הפירות מוצלחים ,  במיוחד הכתום  ( מנגו ופסיפלורה בוודקה ,  עם גנאש שוקולד לבן )  והסגול  ( פירות יער ,  ליקר קסיס ושוקולד לבן )  .  ישנה גם קולקציה נרחבת של עוגות פרווה ללא חשש קטניות :  עוגות מוס ,  עוגיות אמרטו ומבחר עוגות בחושות .
 להשיג בסניפי רולדין ברחבי הארץ .
 בקונדיטוריות לה סנטרל מוצע מגוון של תופינים לפסח ,  מהם טעמנו טרוף שוקולד בינוני אך חתיך  ( 23 שקלים )  ופבלובה תות  ( 78 שקלים )  .  יש גם מבחר עוגיות יבשות  ( 26 שקלים )  ,  שבהתחלה נפסלו על סעיף  " עוגיות של זקנים ",  אבל אחרי טעימה ,  זקנים וצעירים כאחד התמוגגו מהן .  מומלצת גם עוגת שוקולד לחה וטובה  ( 38 שקלים )  .  שנאמר , " עוגת חנק בלי החנק ". 
לה סנטרל .  ז'בוטינסקי 120 ,  דיזינגוף 171 ופרישמן 90 ,  ת"א .
 
הוקוס קוקוס
nan
