גבי זליגסון ,  מנכ"ל נובה מכשירי מדידה :  אנחנו מרגישים שהגיוס הוא עסקה מצוינת מבחינת בעלי המניות
נובה השלימה את תמחור ההנפקה והיא תגייס 16 מיליון דולר לפי מחיר של 4.15 דולר למניה
בסוף השבוע האחרון השלימה נובה מכשירי מדידה ,  יצרנית מכשירי המטורולוגיה לענף השבבים ,  את תמחור ההנפקה ,  והיא תגייס 16 מיליון דולר לפי מחיר של 4.15 דולר למניה .  החברה תמכור 3.85 מיליון מניות כאשר סגירת ההנפקה צפויה להתבצע מחר ,  ה-9 בפברואר .  מחיר המניה ערב ההודעה הרשמית על השלמת הליך התמחור עמד על 4.40 דולר ,  כך שמחיר ההנפקה היה נמוך בכ-5.7% ממחיר המניה בשוק.מנכ"ל נובה ,  גבי זליגסון ,  אמר כי  " היתה דרישה לפי שלוש ממה שהצענו במכירת המניות .  אנחנו מרגישים שזו עסקה מצויינת מבחינת בעלי המניות .  בהסתכלות רב שנתית ,  גייסנו ב-2007 לפי שווי של 50 מיליון ועכשיו גייסנו לפי שבוי גבוה מ-100 מיליון אחרי הכסף .  הגיוס מאפשר לנו לקחת את החברה לשלב הבא ". עוד אמר זליגסון כי  " מה שהלהיב את המשקיעים זה שיש לנו אסטרטגיית צמיחה שנבנית על שלושה אלמנטים .  הראשון הוא שעברנו לשווק גם מוצרי סטנד אלון .  הדבר השני הוא שעברנו לשרת את מפעל השבבים באיזורים נוספים ברצפת הייצור ,  מאיזור אחד או שניים לארבעה איזורים בתוך מפעל הייצור .  האלמנט השלישי הוא העובדה שהטכנולוגיה שאנחנו מציעים מייצרת אלטרנטיווה לטכנולוגיה קיימת ". "מעשית ",  אומר זליגסון , " הכפלנו את מחיר המכירה הממוצע של המכירה שלנו מ-200 אלף דולר ל-400 אלף דולר ". 

גבי זליגסון ,  מנכ"ל נובה מכשירי מדידה :  אנחנו מרגישים שהגיוס הוא עסקה מצוינת מבחינת בעלי המניות
נובה השלימה את תמחור ההנפקה והיא תגייס 16 מיליון דולר לפי מחיר של 4.15 דולר למניה

