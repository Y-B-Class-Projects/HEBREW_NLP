לקוח פרטי בסלולר משלם פי 2 מלקוח עסקי
מחיר דקת שיחה ממוצע שמציגות חברות הסלולר כולל גם שקלול של מחיר הדקה ללקוחות עסקיים ,  שהוא נמוך באופן משמעותי מזה שמשלם הלקוח הפרטי ו"מושך "  את הנתון הממוצע כלפי מטה
חברות הסלולר מרבות להתגאות במחיר דקת השיחה הממוצע בישראל ,  הנמוך לעומת מדינות אחרות במערב ועומד על כ-9 סנטים  ( כ-35 אגורות )  לדקה ,  לפי נתוני מריל לינץ' .  עם זאת ,  הנתון שמציגות החברות כולל גם שקלול של מחיר הדקה ללקוחות עסקיים ,  שהוא נמוך באופן משמעותי מזה שמשלם הלקוח הפרטי ו"מושך "  את הנתון הממוצע כלפי מטה .  
עד כה ,  נתוני האמת על התשלום של לקוח פרטי לדקת שיחה לא פורסמו .  ואולם ,  מנתונים שאסף משרד התקשורת בנושא ושהגיעו כעת ל-TheMarker עולה כי לקוח פרטי משלם על דקת שיחה ממוצעת 40-45 אגורות ,  ובתוספת מע"מ ,  46-52 אגורות לדקת שיחה .  המשרד אסף את הנתונים מ-2008 .  גם הנתון הזה הוא ממוצע ,  שמושפע מדקות השיחה הזולות יותר במגזרים כמו חיילים וסטודנטים ומדקות בתוכניות משפחה למיניהן .  למעשה ,  לקוח בתוכניות תעריפים רגילות משלם תעריף גבוה עוד יותר .  אם להתייחס לממוצע הכללי של 36 אגורות לדקה ,  אפשר להסיק שלקוח עסקי בישראל משלם על דקת שיחה בסלולר כ-21 אגורות לדקה ,  לפני מע"מ .  המשמעות היא שלקוח פרטי משלם תעריף שהוא פי שניים לפחות מלקוח עסקי .  
משרד התקשורת מעריך שהמרווח בין מחיר הדקה העסקית לפרטית בישראל משאיר מספיק מרחב לכניסה של מפעילי תקשורת חדשים במודל של מפעילים וירטואליים  ( MVNO )  .  מפעיל MVNO רוכש  " בנק דקות "  מהמפעילות הקיימות במחיר של לקוח סיטונאי ,  נהנה מהנחת כמות ,  ומשווק אותן ללקוח הסופי .  ההנחה היא שמפעיל MVNO צריך ליהנות ממחירים של לקוח עסקי גדול ,  כלומר אף פחות מ-21 אגורות לדקה .  גם מחיר זה צפוי לרדת אם משרד התקשורת יחליט על הורדת דמי הקישוריות ,  כפי שמתוכנן .  
הנתונים שקיבץ משרד התקשורת אינם הנתונים העדכניים שאספה כעת חברת הייעוץ NERA ,  שאותה שכר המשרד לצורך הפחתת דמי הקישוריות .  

לקוח פרטי בסלולר משלם פי 2 מלקוח עסקי
מחיר דקת שיחה ממוצע שמציגות חברות הסלולר כולל גם שקלול של מחיר הדקה ללקוחות עסקיים ,  שהוא נמוך באופן משמעותי מזה שמשלם הלקוח הפרטי ו"מושך "  את הנתון הממוצע כלפי מטה

