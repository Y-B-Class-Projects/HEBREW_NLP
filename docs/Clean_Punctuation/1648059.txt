האחים והאחיות
יותר איילה מגואל !  יותר זעופה מסער !  שני צור מתאבלת על ארז ,  ומציירת קיר מה זה יותר יפה
לפעמים ,  לאורך שלושת החודשים האחרונים ,  כמעט ושכחנו .  כמעט ושכחנו שמדובר באנשים אמיתיים ,  לא בדמויות פיקטיביות ,  שאלה חיים של אנשים שאנחנו מתצפתים עליהם ,  אלה אנשים אמיתיים ורגילים ,  בדיוק כמונו ,  שאת גורלם אנחנו חורצים באסמס אחד .  והם כולם מתחרים זה בזה וגם נקשרים זה לזה .  זה כמעט פסיכי ,  כמעט מטורף ,  מה שהולך שם .  והשבוע ,  שבוע אחד לפני הגמר ,  זכינו להצצה מרגשת בשישה אנשים אמיתיים ,  שפתאום מתחילים לעכל את התקופה הזו .
 אבל למה אני כזו כבדה ?  נתחיל מההתחלה .  פתאום ,  אחרי שהחבורה העליזה הזו הבינה שהיא נמצאת בבית כבר מעל למאה ימים ,  הם מגרדים את הקירות בציפייה למשהו ,  רוצים לצאת וגם רוצים להישאר עד הסוף .  אלין בעצמה אמרה אתמול- על מה נותנים להם את המיליון ?  חבורה של פדלאות שיושבים ואוכלים וישנים ואוכלים ורבים ואוכלים ורבים .  הם לא היו מודעים לעובדה שהם בדיחה מהלכת עד שהאח הגדול לא שידר פרק מתוך העונה האחרונה בבית .  
סער ,  שבור מעזיבתה של איילה  ( שאגב ,  מי שהספיק לראות- מנצלת את חמש-עשרה דקות התהילה שלה באופן שהדהים אפילו אותי ,  שציפתה לזה בפול-גאז )  זכה לראותה שוב ,  ולא רק להריח את הכרית שלה כמו ילד עזוב ומיותם שכלוא בגוף של כרס-בירה נושקת ל-40 .  אלירז זכה לראות את הפעם הראשונה  ( מיני רבות ,  אני מריחה פרוטקציות )  שבה הוטלה עליו  " משימה מיוחדת וסודית "  שהשאר לא יודעים עליה ,  והחבורה כולה זכתה לפלאשבק מהעבר ,  של שרה פולנייה אחת ,  בתקופה שהיא עוד מיתנה את עצמה והייתה חביבה לכולם .
 כשנדרשו לשחזר את הסצינות ,  גואל מייד קפץ על המציאה ואמר  " אני רוצה לשחק את איילה !  "-  היי ,  מתוק ,  לא ידעתי שדווקא סער ,  מהמבחר הגדול שהיה אז בבית ,  הוא הגילטי-פלז'ר הסודי שלך .  בסופו של דבר הוא הסתפק בתפקיד סער ואלין שיחקה את איילה .  סער נקם נקמתו המתוקה בגואל  ( ובמחנה היריב כולו ,  כי ככה ,  כנראה ,  הוא מוציא את אותן האגרסיות שהוא הוציא בחדר האח עם ה"אני רוצה לעזוב אם השארתם את הערס והבלונדה "  הילדותי ההוא שלו )  בקול הגבוה ביותר שנשמע מאז החיקויים של אביב או הצרחות של חודדה .  והייתי יכולה לצחוק עליהם שעות כאילו אני מנחה בלייט-נייט גרוע שצריך מערכוני סטנדאפ לתחילת התוכנית הכושלת שלו ,  אבל זה לא מתקרב למה שבא לי להגיע עליו .
 אח !  הביקור של אסי וארז בבית- הרוח החיה של התוכנית .  בעיקר אסי .  אז הבית כולו רחש וגעש ,  גואל נכנס לסטרס-מחוצ'קן משהו ,  פותנה בישלה בציפייה גדולה ובאהבה לשני אלה שרק את קולם הם זכו לדעת בחודשים האחרונים ,  ואז זה קרה- ארז טל ואסי עזר הגשימו את חלומן של אלפי בנות טיפש- עשרה ,  ונכנסו לבית האח.זה היה משעשע ,  זה היה נחמד ,  זה היה נראה כאילו אסי וארז לא מסוגלים להתאפק עם השאלות ,  ומצד שני זה גם היה נראה כאילו אלילי הרייטינג מקננים מאחוריי ראשם ומורים להם לתחקר את בני הבית .  הם הודיעו להם על  " ההדחה המיוחדת ".  משום מה ,  היו די הרבה דברים מאוד  " מיוחדים וראשונים מסוגם "  בבית שכבר ראיתי בעונה הראשונה .  אז אם יוסי בובליל ידע לעכל כל פעם מחדש את ההכרזות המפתיעות הללו ,  גם אלין תוכל  ( בכל זאת ,  כמעט אותה רמת משכל ,  אבל ..  .  למה להעליב את יוסי ?  ) 
הביקור כנראה פרץ די הרבה דלתות ,  כי שוב הם התחילו להשתפך .  סער ,  כמו כל עורך-דין מוצלח ,  ניתב את מילותיו של אלירז לטובתו האישית .  גואל ,  כמו כל מיזנטרופ שמכבד את עצמו פסק מלהחניף לאלירז .  וארז ,  כמו תמיד ,  ניסה להשכין שלום .  רוצה שלום ?  טעית בכתובת .
 אני מניחה שהבעיה הייתה הניסיון הפתטי שלהם ליצור אומנות על חלקת הקיר המסכנה שהעניקו להם לתמונה של חמישיית הגמר .  טוב ,  תקשיבו ,  קוראים יקרים ,  אני יודעת שאני לא מבקרת אמנות ,  ואין לי אסמכתא מקצועית מטעם טמבור או משהו כזה לבקר אותם- אבל זה כנראה ציור הקיר המכוער ביותר שראיתי מימיי .  אני די מבינה מה גרם לכל החיכוכים- הראש הארטיסטי של גואל סירב להכיר בעובדה שהשותפים שלו פשוט לא יודעים אסתטיקה מהי .  ואז ,  בפעם הראשונה מאז התחילה התוכנית ,  גואל נכנס לחדר האח הגדול וירה חיצים לכל הכיוונים ,  אל כל חבריו ,  בצורה שהיא לא צבועה ,  לא יומרנית ,  לא יהירה ,  או מוסווית- באופן אמיתי וגלוי .  מאה אחוז גואל פינטו ואפס אחוז שחקן ב"אח הגדול ". 
ועדיין ,  זו לא הייתה סיבה להשאיר אותו .  מעולם לא חיבבתי את גואל .  מעולם לא חיבבתי את סער .  מעולם לא חיבבתי את אלין .  אבל אתם הרי יודעים את זה .  כל כך הרבה אפשרויות היו למועמדים אחרים שאפשר היה להדיח .  אני מודה- מאז ומתמיד אני דוגלת באידיאולוגיה שאומרת  " אני לא מבזבזת כסף על הזבל הזה ".  אני לא מסמסת ,  לעולם .  את האסמסים אני משאירה לגמר ,  ונותנת לאחרים לעשות את העבודה הקשה ולהחליט בשבילי .  בראש שלי כבר ראיתי את עצמי מסמסת לארז .  ואז כתשתם את ליבי והוצאתם אותו החוצה .
 אני לא אדם אימפולסיבי ובכייני ,  אבל ארז הוציא ממני דמעה מפעם לפעם .  מדובר באדם צבעוני ,  מעניין ,  תופעה פנומנאלית ,  משהו כמעט לא אנושי .  ארז היה אדם אמיתי .  כמה ששנאנו אותו על היוהרה ,  על האהבה העצמית ,  על זה שהוא סוציומט מתנשא שמעריך את עצמו הרבה יותר מידי- כמה ששנאנו אותו ,  אי אפשר היה להפסיק לאהוב .  הבחור הזה הגיע ,  כנגד כל הסיכויים ,  לשישייה המנצחת .  ארז דה דרזנר ,  לא משנה מה תגידו ,  הוא המנצח הגדול של העונה .
 התמונה של חמישיית הגמר לא תהיה שלמה בלעדיו ,  ועדיין- יש לנו חמישייה סופית .  ועכשיו אני כבר לא יכולה לשאול אתכם מי יודח- אני יכולה רק לשאול ,  מי אתם חושבים שינצח ? 

האחים והאחיות
יותר איילה מגואל !  יותר זעופה מסער !  שני צור מתאבלת על ארז ,  ומציירת קיר מה זה יותר יפה

