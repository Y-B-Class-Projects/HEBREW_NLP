 " אגרות החוב אינן משרתות את הסדרי החוב "
 מנכ"ל הבורסה אסתר לבנון אמרה כי החלק הקשה ביותר השנה הוא איגרות החוב שלא מצליחות לשרת את החוב ,  וכי כעת מטופלים 50 הסדרים שונים ומתוכם רק 13 נסגרו 
" כמעט רואים את החזרה לימים של פעם אז הנפיקו הרבה ,  לא בהכרח עם דירוג ובכל זאת מצליחים למכור ",  כך סיכמה מנכ"ל הבורסה ,  אסתר לבנון ,  את שנת 2009 ,  במסיבת עיתונאים שנערכה הבוקר בבניין הבורסה שברחוב אחד העם בתל אביב .  
לבנון סקרה את שנת 2009 שנפתחה באווירה קשה  ( "ב-23 בנובמבר 2008 נסחר מדד תל אביב 25 ברמה נמוכה מ-600 נקודות ")  אך הפכה במהירות לשנה מוצלחת ,  שכן  " כשנמצאים בתחתית ,  אפשר לעלות הרבה יותר ".  לבנון אמרה כי  " ינואר ופברואר 2009 היו חודשים נוראיים בבורסה מבחינת מחזורי המסחר שהסתכמו במיליארד שקל בלבד ".  
נכון ל-27 לדצמבר ,  עלה מדד תל אביב 25 ב73% לאחר שצנח ב-46.2% ב-2008 ומדד תל אביב 100 עלה ב-88% לאחר שירד ב-51.1% ב-2008 . " אל תצפו שהמספרים הללו יחזרו גם השנה .  מצד שני ,  תמיד אפשר להתבדות ",  אמרה לבנון .  
מנכ"ל הבורסה אמרה כי החלק הקשה יותר השנה הוא איגרות החוב שלא מצליחות לשרת את החוב ,  כלומר הסדרי החוב .  כעת ,  מטופלים 50 הסדרים שונים ומתוכם רק 13 נסגרו .  עם זאת ,  בסיכום 10 השנים האחרונות , " התשואה השנתית הממוצעת של השוק הישראלי היתה גבוהה יותר לעומת השווקים המתפתחים ". 
לבנון חשפה כי חלק מהתנודות החריפות מאוד במדד נדל"ן 15 בסוף 2008 נבעו לא רק ממצבן הכלכלי של חברות הנדל"ן אלא גם מהבעיה הטכנית של תעודות הסל הממונפות שהיו צריכות לאזן את עצמן מדי יום . 
" אם השוק ירד ,  הן היו חייבות למכור ואם השוק עלה ,  הן היו צריכות לקנות ,  כלומר תעודות הסל העצימו את המגמה ולא כי הן רצו לעשות משהו אלא בגלל ההתחייבויות שלהן .  לכן החליט דירקטוריון הבורסה שהשוק הישראלי אינו מספיק גדול עבור תעודות ממונפות המאוזנות על בסיס יומי .  זה היה לקח חריף של המשבר "  אמרה לבנון .  
עוד אמרה לבנון כי מאז החלה להפעיל את שלב הנעילה הרב צדדי ,  קיבלה הבורסה תלונות על תנודתיות גבוהה .  בעקבות כך ,  הובא מומחה בינלאומי אך לא הצליח למצוא את הסיבה לכךץ בסופו של דבר התגלה כי תעודות הסל הממונפות והמאוזנות ברמה יומית הן אלה שאחריות לתנודתיות הזו . " בחודשים האחרונים איש כבר אינו מתלונן ",  אמרה לבנון .  
לבנון התייחסה ל-4 האופציות על מניות שהושקו השנה אך לבסוף הוחלט לבטלן .  לבנון אמרה כי בעולם ,  נפח המסחר באופציות על מניות בודדות עבר את נפח המסחר באופציות על מדדים .  לדעתה ,  הבעיה היתה לשווק את המוצר היטב . " הבורסה מתכוונת לעודד את עשיית השוק באמצעות יצירת שותפות עם עושי שוק מובילים .  
הם יתנו לשוק נפח ,  יתנו ציטוטים כדי שכל קונה או מוכר ידע שהוא תמיד יוכל למכור או לקנות את המוצרים ותמורת זאת הם יקבלו עמלות .  כך נהוג בבורסות העולם ".  מנכ"ל הבורסה גם חשפה כי הבורסה מתכננת להשיק את  " מדד הביומד "  שכן יש בבורסה 40 חברות ביומד  " שנסחרות בשוויים לא רעים ".  

" אגרות החוב אינן משרתות את הסדרי החוב "
 מנכ"ל הבורסה אסתר לבנון אמרה כי החלק הקשה ביותר השנה הוא איגרות החוב שלא מצליחות לשרת את החוב ,  וכי כעת מטופלים 50 הסדרים שונים ומתוכם רק 13 נסגרו

