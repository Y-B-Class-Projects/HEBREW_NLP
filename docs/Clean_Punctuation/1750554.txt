דו"ח :  מספר ההרוגים בתאונות דרכים עלה ב-13%
לפי דו"ח של הלשכה המרכזית לסטטיסטיקה ,  בין ינואר לספטמבר 2010 נהרגו בישראל 263 בני אדם בתאונות דרכים ,  לעומת 232 בתקופה המקבילה אשתקד .  עם זאת ,  מספר התאונות ומספר ההרוגים הם מהנמוכים בארבעת העשורים האחרונים
הלשכה המרכזית לסטטיסטיקה  ( למ"ס )  פרסמה היום  ( שני )  דו"ח בנושא תאונות הדרכים בישראל .  מהדו"ח עולה שמספר התאונות הקטלניות בין ינואר לספטמבר 2010 היה 223 .  זאת לעומת 210 תאונות בתקופה המקבילה בשנת 2009 .  גם במספר ההרוגים חלה עלייה .  בין ינואר לספטמבר 2010 נהרגו 263 בני אדם בתאונות ,  לעומת 232 בתקופה המקבילה ב-2009  עלייה של 13% .  למרות העלייה ,  בלמ"ס מציינים ,  כי מספר התאונות ומספר ההרוגים הם מהנמוכים בארבעת העשורים האחרונים .  
מבדיקת וואלה !  חדשות עולה כי בבתי החולים הקטנים יותר נרשמו יותר פצועים ויותר מקרי נכות בעקבות תאונות דרכים .  בבית חולים העמק בעפולה טופל מתחילת השנה מספר שיא של פצועים  4,461 פצועים ,  86 מתוכם פצועי ראש קשים .  ד"ר נמרוד רוזן מנהל מחלקת הטראומה בבית החולים העמק ,  אמר לוואלה !  חדשות כי מדובר בעלייה משמעותית בעיקר באוכלוסיית הצעירים .  לדבריו ,  הצעירים  " הם גם אלה הסובלים מחבלות ראש וחבלות גפיים .  העלייה מציירת תמונה עגומה בחברה הישראלית בה כמות הנכים גדלה בעקבות תאונות הדרכים ". 
בבית חולים קפלן ברחובות טופלו השנה 3,441 פצועים מתאונות דרכים ,  לעומת 3,412 בשנה שעברה .  השנה הייתה עלייה במספר פגיעות הראש ,  ובבית החולים טיפלו ב-154 פצועי ראש לעומת 136 בשנה שעברה .  ד"ר יורם קליין ,  מנהל יחידת הטראומה בקפלן ,  אמר כי  " השנה אנחנו רואים יותר פצועים .  חדרי המיון מלאים מתאונות דרכים .  כמו כן הנפגעים הם בעיקר הולכי רגל שעברו בצמתים גדולים .  השנה גם הייתה לנו עלייה משמעותית בפגיעות ראש אצל צעירים ".  מבית חולים זיו שבצפת נמסר ,  כי מספר פצועי תאונות הדרכים שטופלו במערך הטראומה הוא 2,369 ,  כאשר 464 מתוכם נזקקו לאשפוז .  
בית החולים בילינסון בפתח תקווה הוא אחד מששת מרכזי-העל לטראומה בישראל יחד עם תל השומר ,  שיבא ,  סורוקה ,  הדסה עין כרם ,  איכילוב ורמב"ם  .  יחידת הטראומה בבילינסון ,  כמו גם בשאר בתי החולים המרכזיים ,  נותנת מענה לטיפול בנפגעים עם פציעות רב מערכתיות - החל מטיפול ראשוני עם הגעת הפצוע לחדר הטראומה ועד ניתוחים דחופים והמשך מעקב במהלך האשפוז במחלקה לטיפול נמרץ ובמחלקות אחרות בביה"ח .  
במהלך שנת 2010 טיפל בית חולים בילינסון עד כה ב-2,931 פצועי תאונות דרכים ,  מעל ל-150 פצועים עם פגיעות ראש .  418 מהפצועים טופלו במערך הטראומה .  לבית החולים שיבא פונו 5,857 איש שנפגעו בתאונות דרכים ,  מתוכם 2,543 נשים ו- 3,314 גברים .  752 מהפצועים היו ילדים .
 לבית חולים רמב"ם בחיפה הגיעו 542 פצועים ,  מתוכם 51 רוכבי אופנוע ו-95 רוכבי אופניים .  227 מהפצועים היו נפגעי ראש .  מהמרכז הרפואי סורוקה בבאר שבע נמסר שמינואר 2010 ועד היום טיפלו בבית החולים בכ-4,500 פניות עקב תאונות דרכים ,  ו-120 מהפצועים שהגיעו אליו טופלו בחדר הטראומה .
 
דו"ח :  מספר ההרוגים בתאונות דרכים עלה ב-13%
לפי דו"ח של הלשכה המרכזית לסטטיסטיקה ,  בין ינואר לספטמבר 2010 נהרגו בישראל 263 בני אדם בתאונות דרכים ,  לעומת 232 בתקופה המקבילה אשתקד .  עם זאת ,  מספר התאונות ומספר ההרוגים הם מהנמוכים בארבעת העשורים האחרונים

