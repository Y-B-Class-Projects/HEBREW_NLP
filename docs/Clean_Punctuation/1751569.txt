איל ברקוביץ' לא יוכל להמשיך בקורס הפרו
בית הדין של ההתאחדות לכדורגל קבע כי עונשו של שחקן העבר ,  שהורחק עד תום העונה בשבוע שעבר ,  חל גם על קורס המאמנים
בית הדין של ההתאחדות לכדורגל החליט הערב  ( רביעי )  כי אייל ברקוביץ' לא יוכל להמשיך בקורס הפרו בעקבות העובדה כי הורחק מכל פעילות עד תום העונה .  תזכורת :  ברקוביץ' ,  המנהל המקצועי של מועדון הכדורגל בנשר ,  הורחק בתחילת החודש משישה משחקים בגין העלבת שופט .  שבוע לאחר מכן הועמד שוב לדין לאחר שכינה את דייני בית הדין  " אפסים "  בראיון לתקשורת והורחק לחצי שנה - עד תום העונה .  
ערעור שהגיש שחקן העבר נדחה על הסף בשבוע שעבר מאחר והוגש בניגוד לתקנון ההתאחדות והערב התכנס בית הדין לדון בשאלה - האם לאור ההרחקה יכול ברקוביץ' להמשיך בקורס המאמנים .  כאמור ,  ההחלטה שהתקבלה היא כי ברקוביץ' מושעה גם מהקורס והמשמעות היא שברקוביץ' לא יוכל לקבל את תעודת הפרו וייאלץ להמתין לפתיחת הקורס הבא .
 
איל ברקוביץ' לא יוכל להמשיך בקורס הפרו
בית הדין של ההתאחדות לכדורגל קבע כי עונשו של שחקן העבר ,  שהורחק עד תום העונה בשבוע שעבר ,  חל גם על קורס המאמנים

