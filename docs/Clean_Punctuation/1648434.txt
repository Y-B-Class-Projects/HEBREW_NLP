חילץ את רכבו ,  לקה באירוע מוחי והוכר כנכה
י' נסע במסגרת עבודתו ורכבו שקע בחול ,  כשניסה לחלץ את הרכב לקה באירוע מוחי ונותר משותק .  בניגוד לדעת המומחים במשפט ,  הוכר י' כנכה 100% בתאונת עבודה
בצעד יוצא דופן הכיר בית הדין האיזורי לעבודה בתל אביב באדם שסבל משבץ מוחי בזמן שדחף את מכוניתו כנכה עבודה ,  בניגוד לחוות דעת המומחים שהעידו במשפט .  לאחרונה ,  בעקבות ההחלטה ,  נקבעו לו 100% נכות .  
י' היה בעל עסק למכירה ,  תיקון ושירות למחשבים ניידים .  באוגוסט 2002 נסע במסגרת עבודתו דרך החולות המחברים בין קרית מטלון לגבעת שמואל .  כ-50 מטר לאחר הכניסה לחולות התחפר הרכב בו נסע .  הוא ניסה לחלץ את מכוניתו ,  ולשם כך הניח קרשים מתחת לגלגלים הקדמיים ודחף את הרכב .  בשלב זה הוא חש סחרחורת ,  התיישב לנוח והרגיש שאינו יכול ללכת .  עוברי אורח חילצו אותו והזמינו אמבולנס שלקח לבית החולים ,  שם אובחן שי' עבר אירוע מוחי קשה ,  והוא נותר משותק .
 י' פנה למוסד לביטוח לאומי וטען כי האירוע נגרם עקב עבודתו .  הביטוח הלאומי דחה את התביעה וטען שי' סבל מיתר לחץ דם לפני הדחיפה ,  וכי האירוע המוחי קשור אליו ולא לדחיפה .  הוא ערער על ההחלטה לבית הדין לענייני עבודה בתל אביב ,  באמצעות עורך הדין יואב אלמגור .
 השופטת הדס יהלום מינתה שני מומחים רפואיים שיקבעו מהו הגורם שהוביל לאירוע ,  הדחיפה או מחלת יתר לחץ הדם .  שני המומחים קבעו שמחלתו של י' היא הגורם המשמעותי לאירוע המוחי ,  אולם הוסיפו שככל הנראה ללא המאמץ הפיזי י' לא היה סובל מדימום במוחו .  לפיכך ,  השופטת יהלום קבעה שהעובדה שהאירוע המוחי אירע סמוך לדחיפה מצדיקה הכרה בי' כנפגע עבודה .  בעקבות הפסיקה ,  קבע לאחרונה הביטוח הלאומי 100%נכות לי' .
" שני המומחים שבית הדין מינה הכריעו בסוגיה הרפואית ,  באופן שלא קיבל את תביעת התובע .  ואולם בית הדין קבע קביעה נכונה וצודקת ,  והעדיף שיקולי משפט על פני שיקולים רפואיים ",  אמר עורך הדין אלמגור .
 
חילץ את רכבו ,  לקה באירוע מוחי והוכר כנכה
י' נסע במסגרת עבודתו ורכבו שקע בחול ,  כשניסה לחלץ את הרכב לקה באירוע מוחי ונותר משותק .  בניגוד לדעת המומחים במשפט ,  הוכר י' כנכה 100% בתאונת עבודה

