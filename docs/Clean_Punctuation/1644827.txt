הקוסם שהתרסק עם US איירווייס
ג'וליאן רוברטסון הקפיד לבדוק היטב את המניות שרכש ,  עד שהשקעה כושלת בחברת תעופה הביאה אותו לסגירת הקרן שניהל .  אבל אין מה לדאוג לו :  בין משחק גולף למשנהו בניו זילנד ,  הוא ממשיך להעניק עצות ולגרוף מיליונים
כשג'וליאן רוברטסון החליט לקרוא לקרן הגידור שלו טייגר ‏ ( טיגריס‏ )  - על שם אחד הטורפים המהירים והחזקים בעולם - הוא בטח רצה לרמוז בכך למשקיעים כי בכוונתו להתייצב בראש שרשרת המזון בוול סטריט .  מה שהוא לא הביא בחשבון זה שהטיגריס הוא גם חיה הנמצאת על סף הכחדה - בדיוק מה שקרה לקרן שלו כעבור 20 שנה.רוברטסון נולד בצפון קרוליינה ב1933 .  ב1951 הוא החל ללמוד כלכלה ומינהל עסקים באוניברסיטת צפון קרוליינה ,  ועם תום לימודיו התגייס לחיל הים .  ב1957 הוא סיים את שירותו הצבאי והצטרף לחברת קידר ופיבודי בניו יורק .  תחילה היה רוברטסון סוחר מניות מהשורה ,  אך עד מהרה מונה לראש מחלקת ניהול התיקים בחברה .  ב1980 ,  לאחר כ23 שנות עבודה בפיבודי ,  החליט רוברטסון לפרוש ולהקים קרן גידור.כשהקים רוברטסון את טייגר ב1980 ניהלה הקרן כ8 מיליון דולר ,  וכעבור 19 שנה כבר הסתכמו נכסיה ב22 מיליארד דולר .  לאור זאת נחשב רוברטסון לאחד ממנהלי קרנות הגידור הטובים ביותר ,  וזכה לתארים כמו  " הקוסם מוול סטריט "  ו"בוחר המניות הטוב בהיסטוריה ". מי שהשקיע בקרן טייגר ב1980 נהנה עד 2000 מתשואה שנתית ממוצעת של 31.5% ברוטו ‏ ( לפני דמי ניהול‏ )  - בעוד שמדד 500 s & p הניב בתקופה זו תשואה שנתית ממוצעת של 13.8% .  ואולם הקריירה המבריקה של רוברטסון נעצרה ב1999 ,  אז צנחה הקרן ב19% בעוד ש500 s & p רשם עלייה של 22% .  עקב ההתרסקות סגר רוברטסון את הקרן - ועבר לחיות בניו זילנד ,  שם הוא מקדיש את זמנו לגולף ולנדבנות.הפסד של 200 מיליון דולר ביוםרוברטסון הוא משקיע ערך ייחודי ,  שתפישעת עולמו מתבססת על בחירת מניות קפדנית .  כשבנה את תיק ההשקעות שלו הוא ערך מחקר מעמיק על כל מניה - ולאחר שמצא את המניות הטובות ביותר השקיע בהן סכומים גדולים . " השאיפה שלנו היא למצוא את 200 החברות הטובות בעולם ולהשקיע בהן ,  ולמצוא את 200 החברות הגרועות בעולם ולמכור את מניותיהן בחסר ‏ ( שורט‏ )  ",  הצהיר פעם רוברטסון.כדי למצוא את את אותן מניות מובחרות הקים רוברטסון צוות אנליסטים מובחר ,  שעסק בניתוח חברות בניסיון למצוא  " רעיון חכם שמתבסס על מחקר קפדני ,  אשר אליו מצטרף הימור גדול ". הוא הקפיד להתרחק מניתוח כולל של שוק המניות - פעולה שהיתה מבחינתו מיותרת . " אין טעם לנסות לחשוב לאן שוק המניות הולך ,  זה בזבוז זמן מוחלט ",  אמר . " שוק המניות הוא מקום לקניית ומכירת חברות ספציפיות במחיר סביר ,  בהתבסס על המאזן והרווחים שלהן ". רוברטסון הוגדר לא אחת כמשקיע מקרו גלובלי ,  שרכב מעת לעת על המגמות העולמיות .  עם זאת ,  לעתים קרובות הוא השמיע ביקורת לגבי שימוש במגמות כלכליות בסיסיות ‏ ( fundamentals‏ )  לצורך השקעה.הרמזים הראשונים לכך שלא הכל מושלם במכונת ההשקעות של רוברטסון הופיעו ברבעון הראשון של 1994 .  רוברטסון הימר אז בשוק המט"ח וטעה ,  וכתוצאה מכך איבדה הקרן 9% .  המשקיעים החלו לחשוש כי הטיגריס איבד את חושיו החדים.ב1995 שבה הקרן לרשום תשואה חיובית של 17% ברוטו ,  אך עדיין פיגרה בכ20% אחרי מדד 500 s & p .  ב1996 ספג רוברטסון את ההפסד הגדול ביותר שלו ביום אחד - 200 מיליון דולר - לאחר שהימר על שוק האג"ח הממשלתיות .  באותה עת פירסם השבועון  " ביזנסוויק "  כתבת תחקיר שלפיה רוברטסון איבד את הקשר עם האנליסטים בקרן טייגר .  בכתבה נטען גם כי החברה צמחה מהר מדי ,  ורוברטסון לא הצליח להתאים את המודל העסקי לגודלה.בתגובה תבע רוברטסון את הכתב גרי וויס ,  את השבועון ואת ההוצאה לאור ודרש פיצוי של כמיליארד דולר .  כעבור כמה חודשים הושג מחוץ לכותלי בית המשפט הסכם ,  שבעקבותיו הודה השבועון כי התגלו אימדיוקים במאמר אך לא נדרש לשלם דבר.ב1999 הגיעו נכסי קרן טייגר לשיא של 22 מיליארד דולר ,  אך אז הגיעה ההתרסקות .  באותה עת השקיעה הקרן סכומים גדולים במניות חברת התעופה us איירווייס .  החברה נקלעה לקשיים - וגררה את טייגר להפסדים.ההשקעה בus איירווייס היתה הקש ששבר את גבו של הטיגריס .  במארס 2000 הפתיע רוברטסון את שוק ההון כשהצהיר כי הוא סוגר את טייגר .  הוא מכר את כל נכסי הקרן ,  מלבד מניות us איירויויס ,  וחילק את הכסף למשקיעים .  הוא חילק בין המשקיעים גם את מניות us איירווייס ,  והצהיר כי את המניות שנשארו ברשותו אין בכוונתו למכור .  באוגוסט 2002 הצהירה חברת התעופה על פשיטת רגל.מטפח את הגוריםרוברטסון פרש כשהוא מעט חבוט וחבול - אבל מאוד עשיר :  הונו האישי הוערך בשנת 2000 בכמיליארד דולר ,  וגם כיום הוא מופיע במקום 559 ברשימת המיליארדרים של מגזין  " פורבס ".  הוא מרבה לעסוק בנדבנות ומבלה זמן רב בניו זילנד ,  שם הוא מתרכז במשחק האהוב עליו - גולף.עם זאת ,  רוברטסון ממשיך להיות מעורב בשוק ההון .  עם פרישתו הוא החל לתמוך פיננסית ומקצועית במנהלי קרנות גידור רבים ,  שמספרם הגיע ל38 בספטמבר 2009 .  רבים ממנהלי הקרנות האלה רכשו את ניסיונם המקצועי בקרן טייגר ,  ולכן זכו בכינוי  " גורי טייגר ".  רוברטסון נפגש עמם באופן שוטף וחולק עמם רעיונות השקעה ועצות לגבי ניהול עסקים .  בתמורה הוא נהנה מאחוזים מהכנסות הקרנות .  אחת הקרנות שבהן מעורב כיום רוברטסון היא צ'ייס קולמן טייגר גלובל ,  שבין תחילת 2001 לתחילת 2008 הניבה תשואה שנתית ממוצעת של 43%.ב2006 ,  כשנתיים לפני פרוץ המשבר הכלכלי ,  המליץ רוברטסון לגוריו - ולעצמו - לקנות בחסר ‏ ( שורט‏ )  מניות של בנקי המשכנתאות שהעניקו משכנתאות סאבפריים וכן cds ‏ ( אג"ח המבוססות על לווי המשכנתאות‏ )  . " פוזיציית השורט הזאת מתחילה להניב תוצאות .  נראה לי כי זהו החודש הטוב ביותר שהיה לי אי פעם ",  אמר בראיון שהעניק לרשת סי.אן.אן בינואר 2008.גם כיום רוברטסון אינו נח לרגע .  לפני כחצי שנה הוא העריך כי כדאי להמר על האינפלציה ועל עקום האג"ח .  להערכתו ,  העקום בארה"ב ייהפך לתלול יותר ,  והתשואות יגיעו ל7% . " ההשקעה הנכונה תהיה לונג על האג"ח לשנתיים של ממשלת ארה"ב ושורט על האג"ח לעשר שנים .  העקום ייהפך לתלול יותר - והמרווח בין האיגרות יגדל אף יותר ",  הוא אמר - והודה כי מדובר בהשקעה שצריך למשכן בעבורה את הבית .  עם זאת ,  כך הוא חשב גם על ההשקעה במניות us איירווייס .
 
הקוסם שהתרסק עם US איירווייס
ג'וליאן רוברטסון הקפיד לבדוק היטב את המניות שרכש ,  עד שהשקעה כושלת בחברת תעופה הביאה אותו לסגירת הקרן שניהל .  אבל אין מה לדאוג לו :  בין משחק גולף למשנהו בניו זילנד ,  הוא ממשיך להעניק עצות ולגרוף מיליונים

