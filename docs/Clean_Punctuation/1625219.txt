ג'ודו :  זאבי ושלזינגר אלופי ישראל
השניים סיימו את האליפות עם מדליות זהב ,  כשזאבי גבר על רולדסון ושלזינגר ניצחה את וילדיקאן .  קואז : " יש לנו עומק בענף "
 צילום ועריכת וידאו :  נועם אשל
זה אולי לא הפתיע אף אחד מכם ,  אבל אריק זאבי ואליס שלזינגר זכו באליפות ישראל בג'ודו שהסתיימה הערב  ( חמישי )  .  עשרות ספורטאים התחרו במהלך היום באולם הספורט בהדר יוסף ,  כאשר אצל הגברים התחרו בשבע קטגוריות משקל שונות ,  כשאת ההצגה גנב המדאליסט האולימפי ,  שעלה על הפודיום אחרי הניצחון בגמר על גרגורי רולדסון תוך שהוא מחבק את ביתו התינוקת .  במקום השלישי  ( במשקל 100 ק"ג פלוס )  זכו מיכאל אקושווילי ואסף זוהר .
 יתר הזוכים אצל הגברים :  במשקל של 100 ק"ג זכה אורי ששון  ( דוד ממיסטבלוב שני ,  רני אבו גאנם ודור דורני שלישי )  ,  במשקל של עד 90 ק"ג זכה ויקטור פישמן  ( אבישר שינמן שני ,  חן אסף וארטיום זיגלייב שלישי )  ,  במשקל של עד 81 ק"ג זכה אילן פרזרב  ( דוד ורדי סיים שני ,  עומרי טורונטו וארז קראוס שלישי )  ,  במשקל של עד 73 ק"ג זכה יוסף פלאלשווילי  ( רומן אברמוביץ' שני ,  סיניוב ויקטור ויבגני לודקין שלישי )  ,  במשקל של עד 66 ק"ג זכה גולן פולק  ( דולב דולברג שני ,  זמיר גור ותומר זקהיים שלישי )  ,  במשקל של עד 60 ק"ג זכה עידו אלקיים  ( עידו בר שני ,  יואב שמש וארטיום ארשנסקי שלישי )  .
 אצל הנשים אליס שלזינגר ,  שנבחרה לספורטאית השנה על ידי הוועד האולימפי וגרפה בחודש מדליית זהב באליפות אירופה עד גיל 23 ,  לא התקשתה לזכות באליפות ישראל עד 70 ק"ג אחרי ניצחון על ליאור וילדיקאן .  במשקל עד 78 ק"ג זכתה בתואר עומרי קניון ובמשקל של עד 57 ק"ג זכתה שחר לוי .
" אליפות 2009 הסתמנה בכך שהספורטאים הצעירים זכו במדליות רבות ואלו הם ספורטאי העתיד של הג'ודו הישראלי ",  סיכם אדי קואז ,  יושב ראש איגוד הג'ודו . " במהלך השבוע האחרון גובש צוות מאמנים חדש לנבחרות הבוגרות ואנו עם הפנים לקראת העתיד .  חלק מהזוכים באליפות מיועדים לאולימפיאדת 2012 וחלק ל-2016 .  אני מאמין כי יש לנו עומק חזק שיזניק את הג'ודו בעתיד קדימה ". 

ג'ודו :  זאבי ושלזינגר אלופי ישראל
השניים סיימו את האליפות עם מדליות זהב ,  כשזאבי גבר על רולדסון ושלזינגר ניצחה את וילדיקאן .  קואז : " יש לנו עומק בענף "
 
