יש אופציה לפיינל פור
שיטה חדשה תאפשר לאוהדים לקנות אופציה לכרטיס לפיינל פור ,  ואם קבוצתם אכן תעלה ,  להמירה בכרטיס לאירוע הנכסף
העפלתה של מכבי תל אביב לטופ 8 של היורוליג הוסיפה כנראה הרבה אופטימיות למערכת והכניסה את אוהדי הקבוצה לכוננות פיינל פור ,  למרות שייתכן מאוד שאחרי המשחק ביום חמישי מול ריאל מדריד ,  הסיכוי להעפיל לארבע האחרונות יהיה על גבול הקלוש .  בכל אופן ,  מנויי מכבי תל אביב קיבלו היום  ( שני )  הודעה על אפשרות לרכישת אופציה על כרטיס לפיינל פור ,  משמע במקום לקנות כרטיס מבעוד מועד מבלי להיות בטוחים שהצהובים יעפילו לפיינל פור ,  ניתן לקנות רק את האופצייה ,  ובמידת הצורך להמיר את האופצייה בכרטיס לפיינל פור .  
את הרעיון הגתה חברת Ticket2final ,  שקיבלה רישיון מהיורוליג ,  כשבבסיס הרעיון הימנעות מקניית כרטיס מיותר או ,  לחילופין ,  קניית כרטיס במחיר מופקע מספסרים בסמוך לאירוע עצמו .  רק אוהדים של הקבוצות שיעלו לשלב הבא יוכלו לממש את האופציה המדוברת והחדשנית .
 מחיר האופציה נקבע על פי הביקוש לכרטיסים של אותה קבוצה ,  ועל פי איכות הקבוצה ,  כלומר סיכויי העפלה שלה לפיינל פור .  מחיר האופציה לכרטיס עבור אוהדי מכבי תל אביב עומד כרגע על 43.5 יורו ,  שזהו המחיר גם עבור אופציה לכרטיס של ברצלונה .  עבור אופציה של ריאל מדריד ,  שתתמודד ביום חמישי הקרוב מול מכבי תל אביב על ראשות הבית ,  יצטרכו לשלם האוהדים הספרדים 39 יורו .  אופציה של אולימפיאקוס עולה כיום 32.5 יורו ואילו אופציה של צסק"א מוסקבה עולה 36 יורו .
 
יש אופציה לפיינל פור
שיטה חדשה תאפשר לאוהדים לקנות אופציה לכרטיס לפיינל פור ,  ואם קבוצתם אכן תעלה ,  להמירה בכרטיס לאירוע הנכסף

