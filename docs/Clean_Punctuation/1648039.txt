יחימוביץ' כץ וגילאון הגישו הצעת חוק להפחתת דמי הניהול על אפיקי החיסכון השונים
שלי יחימוביץ : " כוחות השוק "  לא עשו את שלהם ,  וריבוי המכשירים הפיננסיים לא הכניס שפיות בדמי הניהול
חברי הכנסת חיים כץ  ( ליכוד )  ,  שלי יחימוביץ'  ( עבודה )  ואילן גילאון  ( מרצ )  הגישו היום הצעת חוק חדשה הקובעת הגבלה על דמי הניהול בחסכונות השונים .  ההצעה אינה מטפלת בקרנות הותיקות ,  שם המצב סביר.הצעת החוק של שלושת הח"כים ,  מטפלת בכל מכשיר בנפרד ומפחיתה את התקרה המותרת לדמי הניהול באופן שיתאים למכשיר הספציפי .  ההצעה גובשה בשיתוף ובהתייעצות עם מומחים מתחום הפנסיה ,  הבנקאות ושוק ההון.1 .  דמי הניהול בקרנות פנסיה חדשות מקיפות - לא יעלו על 3.5% מהתשלומים השוטפים לקופת הגמל בתוספת 0.2% מהסכום המצטבר בחשבון העמית בקופת הגמל.2 .  דמי הניהול בביטוחי מנהלים - לא יעלו על 4% מהתשלומים השוטפים לקופת הגמל בתוספת 1% מהסכום המצטבר בחשבון העמית בקופת הגמל.3 .  דמי הניהול בקרנות פנסיה חדשות כלליות ,  קופות גמל וקרנות השתלמות - לא יעלו על 0.7% מהסכום המצטבר בחשבון העמית בקופת הגמל.לפי בדיקה מקיפה שביצע themarker נחשף כי דמי הניהול המצטברים שמשלם חוסך ישראלי במשך שנות עבודתו נעים בטווח של מאות אלפי שקלים ועד מיליוני שקלים .  חוסך שהשתכר בממוצע 30 אלף שקל בחודש במשך 37 שנות עבודה ,  ובחר להפריש את כספי התגמולים והפיצויים שלו לקופת גמל ,  ישלם דמי ניהול מצטברים של כ-1.5 מיליון שקל - יותר מרבע ממה שהוא עצמו יזכה לקחת הביתה בגיל 67 ,  כ-4.1 מיליון שקל .  אם לא התמזל מזלו של העובד והוא שילם דמי ניהול גבוהים יחסית  ( 2% )  ,  הוא ימצא את עצמו עם חיסכון של 3.6 מיליון שקל בלבד ,  כאשר כ-2 מיליון שקל התאדו לטובת דמי הניהול.מצבו של חוסך שהפריש את חסכונותיו לביטוח המנהלים גרוע אף יותר .  עם יציאתו לפנסיה הוא ימצא בחשבון הבנק שלו 3.9 מיליון שקל ,  כאשר שווי של דירה בתל אביב נעלם לו בצורת דמי ניהול של 1.5 מיליון שקל שהוא שילם במהלך אותן שנים .  גם כאן ,  אם לאותו חוסך לא היה מעסיק שהתמקח עבורו והוא שילם בממוצע דמי ניהול יקרים של 7% מההפקדות השוטפות ו-1.4% מהחיסכון המצטבר ,  אובדן דמי הניהול שלו יגיע ליותר מ-1.7 מיליון שקל.מיד לאחר רפורמת בכר ב-2005 - שהוציאה את מוצרי החיסכון מניהולם של הבנקים - יזם האוצר כמה רפורמות ממשיכות שנועדו להגביר את התחרות בענף החיסכון ארוך הטווח ולהבטיח קצבה ראויה לכל עובד .  למרות זאת ,  סיבות שונות מעכבות את הגעתה של התחרות לשורת דמי הניהול ההכרחית כדי להבטיח שההפרשות לפנסיה שמבצעים מיליוני עובדים אכן יבטיחו להם קצבה ראויה .  אחרת ,  יתברר שיותר משהפרשות העובדים משמשות אותם עצמם - הן מממנות את משכורותיהם של המנהלים בשוק ההון .  יו"ר ועדת העבודה ,  הרווחה והבריאות ח"כ חיים כץ : " לאחרונה הוכפלו העמלות על דמי הניהול של קופות הגמל והכנסת חייבת לתת את הדעת לכך ולקבוע רגולציה שלא תאפשר השתוללות על חשבון הציבור כפי שנעשה בעמלות הבנקים .  יש למנוע כבר עכשיו אפשרות של מדרון חלקלק שבסופו דמי הניהול יעלו לציבור החוסכים שוב ושוב ללא כל הצדקה ופיקוח ". ח"כ שלי יחימוביץ' : " מתברר ש"כוחות השוק "  וה"יד הנעלמה "  לא עשו את שלהם ,  וריבוי המכשירים הפיננסיים לא הכניס שפיות בדמי הניהול ,  ולכן אין ברירה אלא להוריד את התקרות בחקיקה לטובת כלל ציבור החוסכים ,  שחסכונות שצברו בעמל רב - נגזלים מהם ". ח"כ אילן גילאון : " החיסכון הפנסיוני עומד להפוך להפקר ולכן יש לקדם את הצעת החוק במהירות האפשרית .  כספי החוסכים לא הפקר ואסור לאפשר לאיש להכניס את ידו ולקחת מהם ". 

יחימוביץ' כץ וגילאון הגישו הצעת חוק להפחתת דמי הניהול על אפיקי החיסכון השונים
שלי יחימוביץ : " כוחות השוק "  לא עשו את שלהם ,  וריבוי המכשירים הפיננסיים לא הכניס שפיות בדמי הניהול

