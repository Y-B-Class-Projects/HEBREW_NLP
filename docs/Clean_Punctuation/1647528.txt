ברק בארה"ב :  להטיל על אירן סנקציות משתקות
שר הביטחון נועד בוושינגטון עם מקבילו האמריקאי גייטס ואמר : " אירן היא בעיה של העולם כולו ,  לא רק של ישראל .  חשוב להטיל עליה סנקציות חריפות כדי למנוע את התקדמותה לנשק גרעיני "
  ( צילום :  רויטרס ,  עריכת וידאו :  לירז ליבנה )  
" אירן היא בעיה של העולם כולו ,  לא רק של ישראל .  בשלב זה חשוב להטיל סנקציות חריפות ומשתקות על אירן על מנת למנוע את התקדמותה לנשק גרעיני ".  כך אמר שר הביטחון אהוד ברק בפגישה שקיים הערב  ( חמישי )  בוושינגטון עם שר ההגנה האמריקאי רוברט גייטס .  
דבריו של ברק מגיעים מספר שעות לאחר שמקורות בארה"ב הודיעו כי אין בכוונת הממשל לכפות סנקציות משתקות על אירן ,  כי אם ללחוץ על ההנהגה באירן שלא להמשיך בתוכנית הגרעין . " אין זו כוונתנו לכפות סנקציות להן תהיה השפעה משמעותית על תושבי אירן ",  אמרו בממשל האמריקאי .
 במהלך הפגישה דנו ברק וגייטס גם בצורך לצנן את הקשרים ההדוקים בין אירן לבין סוריה וחיזבאללה ,  זאת בעקבות פגישת נשיא סוריה בשאר אסד עם נשיא אירן מחמוד אחמדינג'אד ,  היום בדמשק .  על חיזבאללה אמר ברק למארחו האמריקאי : " ישראל רואה בחומרה רבה את המשך ההתחמשות האינטנסיבית של חיזבאללה בנשק ,  ובעיקר בנשק רקטי ,  שכל מטרתו לפגוע באזרחי ישראל ,  משמע טרור לשם טרור ". 
בהמשך ביקורו צפוי שר הביטחון ברק להיפגש לשיחה בארבע עיניים עם יו"ר המטות המשולבים של ארה"ב ,  האדמירל מייקל מאלן .  מאוחר יותר ייפגש ברק בבית הלבן עם היועץ הבכיר לנשיא ארה"ב וסגן ראש המועצה לביטחון לאומי ,  תומאס דונילון .  לאחר מכן הוא יפגוש לשיחה בארבע עיניים את השליח המיוחד למזה"ת ג'ורג' מיטשל .  מחר צפוי שר הביטחון ברק להיפגש עם מזכירת המדינה ,  הילרי קלינטון ,  במחלקת המדינה משם ימשיך לבית הלבן לפגישה עם סגן נשיא ארה"ב ,  ג'ו ביידן .
 
ברק בארה"ב :  להטיל על אירן סנקציות משתקות
שר הביטחון נועד בוושינגטון עם מקבילו האמריקאי גייטס ואמר : " אירן היא בעיה של העולם כולו ,  לא רק של ישראל .  חשוב להטיל עליה סנקציות חריפות כדי למנוע את התקדמותה לנשק גרעיני "
 
