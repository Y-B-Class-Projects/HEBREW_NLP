חשד :  מפקח בתלמוד תורה הטריד מינית ילדים
ילדים בני 8-10 התלוננו כי גבר שהציג את עצמו כסוקר של משרד החינוך התקשר אליהם והציג להם שאלות בעלות תוכן מיני בוטה .  בעקבות התלונות נעצר מפקח בתלמוד תורה ממודיעין עילית כחשוד במעשה
מפקח בתלמוד תורה בן 36 ממודיעין עילית ,  נעצר אתמול  ( רביעי )  בחשד שהטריד מינית ילדים בני שמונה עד עשר באמצעות שיחות טלפון .  במהלך החודש האחרון התנהלה במשטרת מודיעין חקירה ,  בעקבות תלונות של קטינים שטענו כי גבר התקשר אליהם בשעות הצהרים והחל לשאול אותם שאלות בעלות תוכן מיני בוטה ,  תוך שהוא מתחזה לסוקר של משרד החינוך .
 מחקירה ראשונית של המשטרה עולה כי החשוד ,  נשוי ואב לשישה ילדים ,  ביצע בחודשיים האחרונים 1,200 שיחות ממכשיר  " טוקמן "  למספרי בזק אקראיים .  במהלך החקירה זוהה חשוד פוטנציאלי ,  ואתמול הוא נעצר ,  נחקר ולטענת המשטרה אף הודה במיוחס לו .
 בחקירתו הסביר החשוד כי הוא התקשר לילדים ,  מאחר שרצה להתעמק בנושא של פגיעה מינית ולדעת מתי ילדים נחשפים לתכנים מיניים .  מחקירת החשוד עולה ,  כי בין היתר הוא שאל את הילדים בנוגע לאיברים אינטימיים בגופם .  המשטרה תבקש להאריך היום את מעצרו בבית משפט השלום ברמלה .
 
חשד :  מפקח בתלמוד תורה הטריד מינית ילדים
ילדים בני 8-10 התלוננו כי גבר שהציג את עצמו כסוקר של משרד החינוך התקשר אליהם והציג להם שאלות בעלות תוכן מיני בוטה .  בעקבות התלונות נעצר מפקח בתלמוד תורה ממודיעין עילית כחשוד במעשה

