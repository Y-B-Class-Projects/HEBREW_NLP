ממחר :  חובת רישוי על כל חברות השמירה והניקיון
התנאים לקבלת הרישיון :  היעדר עבר פלילי ושמירה על זכויות העובדים
החל ממחר ,  1 בינואר ,  תחול חובת רישוי על כל חברות השמירה ,  האבטחה והניקיון .  מי שימשיך להפעיל חברה בתחומים אלה ללא רישיון ממשרד התמ"ת ,  יהיה צפוי לקנס בסך 26 אלף שקל או למאסר למשך חצי שנה.מדובר בתיקון לחוק העסקת עובדים באמצעות קבלני כוח אדם ,  שנועד להקטין את מימדי ההתנהלות הפלילית של בעלי החברות וכן תופעות של העסקה פוגענית כלפי עובדים .  בענפי השמירה ,  האבטחה והניקיון מועסקים כ-170 אלף עובדים ,  מחציתם מאבטחים ושומרים .  את התיקון לחוק יזמה ההסתדרות ,  במסגרת עסקת החבילה שהיא חתמה עם הממשלה והמעסיקים הפרטיים.לדברי רבקה מקובר ,  מנהלת אגף ההסדרה במשרד התמ"ת ,  חברה בתחום השמירה ,  האבטחה או הניקיון ,  לא תוכל לקבל רשיון הפעלה אם העומד בראשה או בעליה הורשע בעבירה שיש עמה קלון בחמש השנים האחרונות .  תנאים נוספים :  על הבעלים או המנכ"ל של החברה להוכיח שיש לו ניסיון ניהולי קודם וכי הוא בעל ידע בתחום זכויות העובדים .  עליו להמציא ערובה כספית להבטחת זכויות עובדיו ,  שתחולט אם יימצא שהוא פגע בתנאי העסקתם של העובדים .  סכום הערובה ייקבע בשבועות הקרובים.מנהל אגף האכיפה במשרד התמ"ת ,  חזי אופיר ,  אמר בעל חברה לשמירה ,  אבטחה או ניקיון לא ייחשב כעובד עבירה פלילית אם קיבל הודעה ממשרד התמ"ת כי בכוונת המשרד לתת לו רישיון .  עוד הוא אמר שבמשך תקופת ביניים של 3 חודשים ,  עד 1 במארס הקרוב ,  ינקוט המשרד במדיניות  " מתחשבת "  ולא ינקוט באמצעי ענישה כלפי חברות שהפועלות בלא רישיון או כאלה שלא הגישו בקשה לרישון ,  ויסתפק במכתבי התראה.גורמים בהסתדרות אמרו כי חובת הרישוי בענף השמירה ,  האבטחה והניקיון ,  עשוי להביא לסגירת מאות חברות  " קיוקיוניות ",  לדבריהם ,  שאינם מכבדות את חוקי העבודה ומרבות להכניס סעיפים דרקוניים לחוזי ההעסקה של עובדיהם ,  כגון קנסות על שבירת ציוד בשוגג . " בעקבות חובת הרישוי ,  יוותרו בענף החברות הגדולות ,  שתנאי ההעסקה של עובדיהן הוגנים ,  מכיוון שהם מוסדרים בהסכמים שהן חתמו עם ההסתדרות ",  אמרו אותם גורמים .
 
ממחר :  חובת רישוי על כל חברות השמירה והניקיון
התנאים לקבלת הרישיון :  היעדר עבר פלילי ושמירה על זכויות העובדים

