המינהל והבנק מתקוטטים ,  שיווקם של 45 מגרשים במושב שער אפרים מוקפא זה עשור 
המכירה מוקפאת בגלל מחלוקת בין מינהל מקרקעי ישראל לבנק לאומי למשכנתאות בנוגע לגובה הפיצוי שיקבל הבנק ממכירת המגרשים
 >  >  בחודשים האחרונים פירסמו משרד הבינוי והשיכון ומינהל מקרקעי ישראל רשימת ישובים שבהם ישווקו קרקעות לבניית אלפי דירות ובתים .  45 מגרשים לבניית בתים צמודי קרקע במושב שער אפרים שבמזרח השרון ,  שזמינים לבנייה מיידית ,  לא כלולים ברשימה וגם לא ישווקו בשנה הקרובה .  הסיבה לכך היא מחלוקת בת כמעט עשור בין המינהל לבין בנק לאומי למשכנתאות ,  על גובה הפיצוי שיקבל האחרון ממכירת המגרשים ,  ששווים הכולל נע בין 30-35 מיליון שקל .  תחילת המחלוקת בסוף שנות ה-90 ,  אז פנה המושב למינהל מקרקעי ישראל בבקשה לאפשר לו לבצע הרחבה כדי לקלוט משפחות חדשות .  במינהל הסכימו לאפשר למושב לשווק 350 מגרשים וכן נקבע כי הוא יגבה היטלי פיתוח בגובה של 38 אלף דולר למגרש .  ב-2000 ,  ולאחר שנמכרו מגרשים רבים ,  גילו במינהל אי סדרים בשיווק המגרשים ,  והחליטו לעצור את השיווק .  כתב האישום שהוגש נגד חלק מהאחראים כלל אישומים של מרמה וזיוף מסמכים .  מרבית הנאשמים בפרשה הורשעו לפני כשנתיים ,  לרבות מזכיר המושב ישראל וילמובסקי ,  ובעקבות הפרשה מונה לאגודת שער אפרים מפרק .  בבנק לאומי למשכנתאות טוענים כי העמידו 128 הלוואות לרכישת מגרשים למשתכנים ,  בהם המגרשים שעומדים ריקים .  אלא שעד היום לא ניתן לסיים חלק מהעסקות ,  כך שעומד לזכותם חוב מצטבר של 60 מיליון שקל שתלוי נגד רבים מבעלי הנחלות במושב .  בהסכם שנחתם עם המפרק עו"ד איתן ארז ,  הוסכם כי חלק מהסכום שיתקבל עבור מכירת המגרשים יעבור לידי הבנק .  אלא שההליך עדיין לא יצא לפועל בשל מחלוקת בין המינהל לבנק על גובה הסכום שיעבור לאחרון . " מי שעוצר כיום את האפשרות האמיתית לתיקון המצב ולהוצאת המושב ממצבו העגום הינו ,  באופן ציני ,  מי שנמצא אשם ואחראי למצב זה - המינהל עצמו ",  נאמר במכתב ששלחו נציגי הבנק לפני כמה חודשים למועצת המינהל ולמשרד ראש הממשלה .  הדברים מתבססים על ביקורת שנמתחה על התנהלות המינהל בפרשה  ( אף שהוא לא הואשם בפרשה )  על ידי בית המשפט .  ממינהל מקרקעי ישראל נמסר בתגובה : " בנק לאומי למשכנתאות רשם משכונות שלא כדין על חייבים חסרי זכויות במגרשי ההרחבה של שער אפרים ,  ואף לא קיבל את הסכמת המינהל לרישום המשכונות .  לעמדת המינהל אין למשכונות אלה כל תוקף מחייב ,  אך לפנים משורת הדין ,  לאור מצבו הקשה של המושב ,  הסכים המינהל לקדם הסדר כולל שהוצע על ידי המפרק ,  במסגרתו יקבל הבנק חלק מהחובות מתשלומי הפיתוח ,  שישולמו על ידי זוכים עתידיים במכרז .  בעניין זה התקיימו במינהל מספר ישיבות בהן נטלו חלק נציגי האגודה ,  הבנק והמפרק.למרבה הצער ,  בישיבות אלה העלה הבנק דרישה אבסורדית ,  לפיה על המינהל להעביר לבנק חלק מהתקבולים שיקבל משיווק המגרשים במכרז .  לאור עמדתו זו של הבנק ,  העומדת בניגוד להסדר שהציע המפרק ,  שוקל המינהל לקדם את השיווק אף ללא הסכמת הבנק . " ניסיונות הבנק להפעיל לחץ באמצעות העיתונות על מנת לקבל תקבולים מהקרקע ,  מקום בו נרשמו משכונות שלא כדין לא יצלחו .  יצוין כי המינהל לא היה הנאשם בהליך הפלילי ,  ויש לדחות כל ניסיון להפוך אותו לאשם בתיק זה ". 

המינהל והבנק מתקוטטים ,  שיווקם של 45 מגרשים במושב שער אפרים מוקפא זה עשור 
המכירה מוקפאת בגלל מחלוקת בין מינהל מקרקעי ישראל לבנק לאומי למשכנתאות בנוגע לגובה הפיצוי שיקבל הבנק ממכירת המגרשים

