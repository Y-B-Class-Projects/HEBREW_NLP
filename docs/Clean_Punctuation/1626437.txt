מי מחלק מתנות לזכייניות ערוץ 2 ? 
איגודי היוצרים מתנגדים להצעתו של מנכ"ל הרשות השניה מנשה סמירה לפרוס את חובות הזכייניות עד לשנת 2014  .  לטענתם אין הצדקה ליצור שיוויוינות בין רשת וקשת לערוץ 10
איגודי היוצרים מתנגדים להצעת ההסדר בעניין ערוץ 10 כפי שהוגשה אתמול למשרד התקשורת על ידי מנשה סמירה ,  מנכ"ל הרשות השנייה .  בהודעה שנמסרה מטעם מטה מאבק היוצרים נאמר ,  כי הרשות השנייה מנסה לנצל את המשבר עם ערוץ 10 כדי לבצע מחטף כפול ,  שכולל הקלות לערוץ 2 במראית עין של שוויוניות ואילוץ משרד האוצר להקים בתוך הרשות השנייה קרן להפקות מקור .  לטענת היוצרים ,  אין סיבה לטפל כעת בערוץ 2  ,  ואין הצדקה ליצור שוויוניות בינו ובין ערוץ 10 .
 היוצרים טוענים כי במסמך שהוגש ,  יוצרת הרשות תקדים מסוכן בו היא נותנת לגוף משדר דחייה של חובות העתיד ולא חובות העבר כפי שקיבל ערוץ 10 .  בנוסף ,  נטען כי זכייניות ערוץ 2 התחייבו במכרזיהן שלא לבקש השוואת תנאים מול ערוץ 10 .  לדברי היוצרים , " לא ברור הרצון העז של הרשות לרוץ ולחלק לערוץ 2 מתנות .  במסגרת מיקוד הרגולציה קיבל ערוץ 2 הקלות בסך של כ- 35 מליון שקל .  כשיגיע הרגע להתמודד עם בעיותיו ,  חובותיו ומחויבויותיו הנושא יטופל בהתאם ". 
בנוגע לערוץ 10 ,  בירכו היוצרים על כך שסמירה קיבל את עקרונות ההסכם שנחתם בין היוצרים לערוץ 10 בשבוע שעבר ,  למעט נושא ההפקות המיוחדות .  היוצרים כותבים כי בעת הזו יש להתייחס אך ורק לנושא פתרון משבר ערוץ 10 וכל מי שמנסה להכניס נושאים חדשים לתוך ההסדר יגרום לדחייתו ואפילו יסכן את קיומו של ההסכם ושל הערוץ  .  
בהודעתם התייחסו היוצרים גם לקרן הפקות המקור שהציע סמירה ,  וטענו כי רגולטור אינו יכול להיות גוף משדר או מפיק ואין שום סיבה להקים גוף חדש .  כמו כן,כבר קיימות קרנות מאורגנות ומוסדרות להעברת כספים מיידית ליצירה על פי קריטריונים המקובלים על כולם .
 מנכ"ל הרשות מנשה סמירה מסר בתגובה : " הרשות השנייה הינה גוף ציבורי ,  מקצועי וממלכתי הרואה את התמונה כולה ,  הינו בעל הסמכות ובעל האחריות לקדם הסדרים נכונים וראויים .  אין טעם להתנצח עם טענות של גורמים אינטרסנטיים כאלה ואחרים .  הצעת הרשות מתקנת עיוותים ומבטיחה את קידום היצירה ,  נאמנה לעקרונות ולערכים הרגולאטורים ושומרת על האינטרס הציבורי הרחב ." 

מי מחלק מתנות לזכייניות ערוץ 2 ? 
איגודי היוצרים מתנגדים להצעתו של מנכ"ל הרשות השניה מנשה סמירה לפרוס את חובות הזכייניות עד לשנת 2014  .  לטענתם אין הצדקה ליצור שיוויוינות בין רשת וקשת לערוץ 10

