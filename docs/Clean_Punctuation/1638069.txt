לאחר ביטול ההשקעה של קרן המנוף KCPS :  חברת חנן מור מנפיקה אג"ח ג' בשווי 44 מיליון שקל
קרן מנוף KCPS ביטלה לאחרונה הענקת אשראי בסך של 120 מיליון שקל לחברה
חברת הנדל"ן חנן מור מתכוונת לגייס כ-44 מיליון שקל מהציבור באמצעות הנפקת אגרות חוב מסדרה ג' החדשה .  כל זאת ,  לאחר שקרן מנוף kcps ביטלה הענקת אשראי בסך של 120 מיליון שקל לחברה.אגרות סדרה ג' ,  המוצעות לציבור ,  אינן צמודות מדד ,  נושאות ריבית שנתית משתנה המחושבת על בסיס אג"ח ממשלתי 0817 ,  בתוספת מרווח מקסימלי של 7.5% .  הן יעמדו לפירעון הסופי בשנת 2015.אגרות חוב של החברה משתי הסדרות הצמודות הקיימות ,  נסחרות כיום בתשואה שנתית של 6% ועומדות לפירעון בשנים 2012 ו-2014 .  קבוצת חנן מור קיבלה ,  בדצמבר 2009 ,  מסגרת אשראי בסך 120 מיליון שקל מקרן המנוף kcps .  האשראי היה אמור לשמש את החברה למחזור חוב הקיים ולביצוע השקעות חדשות בפרויקטים של בנייה למגורים ברחבי הארץ .  לאחר שהקרן ביצעה בדיקות נאות כלכליות ,  ולאור שינויים בחברת חנן מור  ( עזיבת סמנכ"ל הכספים )  ,  היא החליטה לבטל את ההשקעה המתוכננת בחברה .  כעת ,  מנסה חנן מור ,  לפצות על קריסת  " הברית האסטרטגית "  כפי שהגדירה בעבר את העסקה עם kcps .  מור אמר בעבר כי העסקה שביצע עם קרן המנוף היא  " לא עסקת מימון ,  אלא עסקה אסטרטגית שנועדה לבחור שותף לדרך לעסקים בעתיד ".  בנוסף ,  הוא ציין כי הקרן בעצם מחפשת אפשרות  " לאתר הזדמנויות ,  שכן חברת חנן מור אינה זקוקה לסיוע ". 

לאחר ביטול ההשקעה של קרן המנוף KCPS :  חברת חנן מור מנפיקה אג"ח ג' בשווי 44 מיליון שקל
קרן מנוף KCPS ביטלה לאחרונה הענקת אשראי בסך של 120 מיליון שקל לחברה

