הכרום מתחדש
גוגל הציגה את החידושים שמגיעים לדפדפן הכרום ,  השיקה חנות אפליקציות רשת וחשפה את מערכת ההפעלה ChromeOS
גוגל ממשיכה להכריז .  רק יום לאחר שהכריזה על גרסה חדשה של מערכת ההפעלה Android ,  חשפה גוגל היום את החידושים שלה בתחום הדפדפנים .  בין השאר ,  הציגה גוגל גרסה חדשה לדפדפן ה-Chrome ,  חנות אפליקציות ואת מערכת ההפעלה ChromeOS .  ההכרזה הגדולה באירוע הייתה על Chrome Web Store  חנות היישומים של כרום ,  אשר נפתחת היום למשתמשים אמריקאים ותחל להגיע לשווקים נוספים במהלך הרבעון הבא .
 החנות ,  שדומה מאוד לזו של אפל ,  מאפשרת למשתמשים לקנות אפליקציות עבור דפדפן הכרום ,  כשהיא משתמשת במשתמש שלכם בגוגל ובכלי התשלומים Google Checkout .  בין האפליקציות שהוצגו ניתן למצוא משחקים ,  אפליקציות תוכן כמו זו של מגזין Sports Illustrated ואף כלי יצירה . " המטרה הראשית שלנו היא להראות את שותפינו "  אמרו באירוע של גוגל .  יש לציין כי מדובר באפליקציות סטנדרטיות ,  וכי לא חייבים להשתמש בכרום כדי לגשת אליהן .
 
כבר שנה עובדים בגוגל על ה-ChromeOS  מערכת הפעלה לעידן הענן ,  שמסתמכת על יישומי רשת ולא על תוכנות שמותקנות על המחשב . " רצינו לחשוב מחדש על חווית השימוש במחשב האישי בעידן הנוכחי ,  בו את רוב הזמן אתם מבלים עם אפליקציות "  אמרו בגוגל .  
כל חווית המשתמש במערכת החדשה מבוססת על דפדפן ה-Chrome ,  כשההתקנה הראשונית לוקחת מעט מאוד זמן  ( כל מה שצריך זה להכניס פרטים ,  להסכים לתנאי השימוש ולקבוע את תמונת הפרופיל שלכם )  והמערכת עולה בצורה מיידית .  מערכת ההפעלה החדשה תומכת בריבוי משתמשים ,  כשהיא משתמשת בסנכרון של כרום כדי להציג לכל משתמש את החוויה אותה הוא מכיר .  
למרות ש-ChromeOS מבוססת על חווית רשת ,  חלק מיישומיה מסוגלים לעבוד גם ללא חיבור לאינטרנט ,  כשהדבר תלוי במפתחים .  כך ,  למשל ,  לחבילת התוכנות המשרדיות Google Docs יתווסף מצב לא מקוון ,  שיאפשר לאנשים להמשיך לעבוד ולשמור את המידע על הדיסק הקשיח בזמן שהם לא מחוברים לרשת .
 נוסף על כך ,  מדגישים בגוגל כי המערכת שלכם בטוחה .  כך ,  כל המידע של המשתמשים מוצפן כברירת מחדל ,  ובכל פעם שהמערכת עולה היא בודקת שלא נעשו בה שינויים אותם גוגל לא אוהבת .  בגוגל מתגאים כי  " את המערכת הזו קשה מאוד לפרוץ ".  כמו כן ,  בחרו בגוגל להציג באירוע את הפתרונות של חברת Citrix ,  שעוסקת בוירטואליזציה ומחשוב ענן ,  כדי להדגים איך אפשר לעבוד עם מחשב וירטואלי באמצעות כרום .
 בארצות הברית ,  יימכרו מחשבי ChromeOS עם חיבור לרשת הסלולר של חברת Verizon .  הרוכשים יקבלו 100 מגהבייטים של דאט בכל חודש למשך שנתיים ,  זאת ללא התחייבות ,  ואם ירצו להוסיף נפח תעבורה יוכלו לעשות זאת במחירים שמתחילים ב-9.90 דולרים .  המודם הסלולרי יהיה עולמי ,  כך שניתן יהיה להשתמש בו גם מחוץ לארה"ב .  
הדגמים הראשונים יושקו באמצע השנה הבאה ,  כשהם מיוצרים על ידי אייסר וסמסונג .  חברות נוספות תשיקנה את מוצרי ChromeOS שלהן לאחר מכן .  בינתיים ,  משיקים בגוגל תוכנית פיילוט למערכת עבור עובדי החברה ושותפיה ,  עם נטבוק בעל מסך 12.1 אינץ' ,  משטח מגע עצום וסוללה שמספיקה ל-8 שעות .
 
בגוגל לא עוצרים במרוץ להפיכת כרום למהיר יותר .  לדבריו של סונדר פיצ'אי  סמנכ"ל מוצרים בגוגל ,  הגרסה החדשה של Chrome תהיה מהירה פי 100 ממה שהיה באינטרנט אקספלורר של מיקרוסופט לפני שנתיים ,  ופעולות שלקחו דקה לוקחות היום פחות משניה .
 כך ,  למשל ,  הודגם באירוע קורא מסמכי ה-PDF החדש שייטמע בכרום ,  אשר מאפשר לטעון גם מסמכים גדולים בצורה מיידית .  כמו כן ,  תוך קריצה להדגמת האקווריום בה משתמשים במיקרוסופט כדי להראות כמה האקספלורר מהר ,  הראו בגוגל אקווריום משלהם לדפדפן כרום  הרבה יותר מרשים ,  ועם כרישים שיורים לייזר מהעיניים .
 נוסף על כך ,  זוכה Chrome לעדכוני תוכנה אוטומטיים ,  ולמערכת בשם Chrome Sync ,  שתאפשר לכם לסנכרן את כל המידע שלכם  מהמועדפים ועד להרחבות הדפדפן  בענן ,  כדי לקבל חווית גלישה זהה על כל מחשב בו אתם משתמשים .  

הכרום מתחדש
גוגל הציגה את החידושים שמגיעים לדפדפן הכרום ,  השיקה חנות אפליקציות רשת וחשפה את מערכת ההפעלה ChromeOS

