רוסיה מזהירה :  לא נחכה לאירן לנצח
שר החוץ הרוסי לברוב התייחס לגרעין האירני לאחר פגישה עם הילרי קלינטון ,  שמנצלת את שיחותיה באירופה לניסיון לגבש סנקציות חדשות נגד המשטר האירני
שר החוץ של רוסיה ,  סרגיי לברוב אמר הערב  ( רביעי )  כי מעצמות המערב לא יהיו מוכנות  " לחכות לנצח ",  עד שאירן תתחיל לשתף פעולה עם הקהילה הבינלאומית בנוגע לתוכנית הגרעין שלה .  השר אמר את הדברים לאחר שנפגש בלונדון עם מזכירת המדינה האמריקאית הילרי קלינטון .  לברוב התייחס להצעות שהוצגו בפני אירן בנושא הגרעין ואמר : " הסכמנו להמשיך לחפש תגובה חיובית להצעות אלו .  ברור שלא נוכל לחכות לעד ,  ושותפינו כבר מדברים על הצורך לדון בסנקציות נוספות במועצת הביטחון של האו"ם ". 
קלינטון הגיעה היום ללונדון כדי להשתתף בוועידות הבינלאומיות בנושאי תימן ואפגניסטן .  ב"וושינגטון פוסט "  דווח כי במהלך שני ימי שהותה בבריטניה ,  ולאחר מכן בביקורה בפריז ,  צפויה קלינטון להיפגש עם עמיתיה מרוסיה ,  סין ,  בריטניה ,  צרפת ,  גרמניה ,  ערב הסעודית ,  איחוד האמירויות ואינדונזיה .
" יהיה הוגן לומר כי אירן תהיה מרכיב חשוב במהלך הסיור ",  אמר פקיד בכיר במחלקת המדינה האמריקאית .  הוא הוסיף כי הממשל האמריקאי  " עובד על המרכיבים האפשריים "  של החלטה חדשה במועצת הביטחון של האו"ם ,  וכי הוא רוצה  " לבחון את ההחלטות הקיימות כדי לראות אילו פעולות נוספות נדרשות כדי ליישם אותן ". 
גם אירן צפויה לשלוח נציגות מטעמה לוועידה הבינלאומית שצפויה להתקיים מחר בלונדון בנושא אפגניסטן ,  אולם גורמים רשמיים מסרו כי לקלינטון אין כוונה להיפגש בנפרד עם חברים במשלחת האירנית .
 
רוסיה מזהירה :  לא נחכה לאירן לנצח
שר החוץ הרוסי לברוב התייחס לגרעין האירני לאחר פגישה עם הילרי קלינטון ,  שמנצלת את שיחותיה באירופה לניסיון לגבש סנקציות חדשות נגד המשטר האירני

