התעשיינים :  להסדיר בתוך 6 חודשים יחסי ספקים-רשתות בחקיקה או באמנה חדשה
אמש סיכמו שופרסל וההסתדרות על השהייה של חצי שנה בהעברת הסדרנות מידי הספקים הגדולים לרשת
גדי לסין ,  מנכ"ל שטראוס ויו"ר איגוד המזון בהתאחדות התעשיינים הודיע היום ,  כי הספקים מעוניינים לנצל את חצי השנה הקרובה להסדר יחסי ספקים ורשתות בחקיקה ,  או באמנה חדשה.בתום פגישה שהתקיימה היום באיגוד תעשיות המזון בהשתתפות ספקים קטנים ,  בינוניים וגדולים אמר לסין ,  כי  " נושא ניצול כוח השוק על ידי רשתות השיווק נבחן במדינות רבות ברחבי העולם ,  ונקבעו כללים המגדירים את המותר והאסור ביחסים של הרשתות הגדולות עם הספקים - בין בצורה של אמנת שרות שקופה ומוסכמת ,  בין בצורה של חקיקה ,  ובין שילוב של השניים .  פרק הזמן של הקפאת התהליך בשישה חודשים צריך להיות מנוצל על ידי שופרסל ,  הספקים ,  ההסתדרות והרגולטור להסדרת הנושא ". בכך הגיב אגף המזון להסכם שפורסם אמש בין שופרסל להסתדרות ,  בדבר השהייה אפשרית של חצי שנה בהעברת הסדרנות ברשת מידי הספקים הגדולים לשופרסל ." באיגוד המזון מאמינים ,  כי רק במשא ומתן הוגן ,  ובהדברות מלאה ,  יהיה ניתן לשמור על מקום עבודתם של אלפי סדרניות ",  הוסיף לסין . " התנהגות כוחנית ומונופוליסטית ,  עלולה לגרום לפיטורים של למעלה מ-5,000 סדרניות וכן לפגיעה בענף המזון ובצרכניו .  האיגוד ימשיך לקיים את חובתו להגן על הספקים ,  קטנים כגדולים ועל עשרות אלפי עובדיהם ",  אמר לסין .
 
התעשיינים :  להסדיר בתוך 6 חודשים יחסי ספקים-רשתות בחקיקה או באמנה חדשה
אמש סיכמו שופרסל וההסתדרות על השהייה של חצי שנה בהעברת הסדרנות מידי הספקים הגדולים לרשת

