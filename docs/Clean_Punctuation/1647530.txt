אנטבי ומנשה נפצעו קל בתאונת דרכים
נהג שנסע מאחורי שחקני מכבי נתניה נכנס בחוזקה ברכבם .  אנטבי יחמיץ את המשחק מול בית"ר ירושלים ,  מנשה עדיין בספק
שלו מנשה ויגאל אנטבי נפגעו הערב  ( חמישי )  קל בתאונת דרכים בדרכם חזרה מאימון מכבי נתניה .  השניים ,  שכבר הגיעו לקרבת ביתם באיזור ראשון לציון עצרו ברמזור ,  אך הגשם הכבד וחוסר תשומת לב של הנהג שמאחוריהם הביאו לכך שנכנס בחוזקה ברכבם של הקשר והמגן והביא לפגיעות שטחיות בשניים שנגרמו מהזעזוע .  אמבולנס שהגיע למקום פינה את השחקנים לבית החולים אסף הרופא ,  שם טופלו שעות ארוכות עד ששוחררו לביתם .
 אנטבי ,  שפצוע בקרסולו והיה מחמיץ ממילא את המשחק מול בית"ר ירושלים בשבת ,  סובל מכאבים בצווארו עקב פגיעת ראשו בכרית האוויר ונצטווה לנוח מחשש לנזק למקום .  מנשה סובל מחבלות קלות בגבו ומכאבים באיזור ,  ונצטווה לנוח גם כן .  מחר באימון הבוקר ייבדק מלך השערים והבישולים של הקבוצה על ידי הצוות הרפואי של המועדון ורק אז יוחלט האם יוכל לקחת חלק במחזור הקרוב או לא .
 
אנטבי ומנשה נפצעו קל בתאונת דרכים
נהג שנסע מאחורי שחקני מכבי נתניה נכנס בחוזקה ברכבם .  אנטבי יחמיץ את המשחק מול בית"ר ירושלים ,  מנשה עדיין בספק

