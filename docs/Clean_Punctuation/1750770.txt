מטבח מקומי :  קציצות עוף ובצל מקורמל
הילדים של לימור תירוש לא אוכלים את האוכל שלה ,  אז היא מגניבה להם ירקות בקציצות שיהיו טעימות גם בסנדוויץ'
אם חשבתם שהילדים שלי אוכלים את האוכל שאני מבשלת ,  אז טעיתם .  כי הם לא ,  ממש לא .  ברור שלא .  בכל סדנת בישול או אירוע שאני מקיימת חוזרת ונשאלת השאלה  " הילדים שלך אוכלים כל מה שאת מבשלת ?  "  אחרי שאני עונה בקול חלוש  ( אולי לא ישמעו את התשובה )  ,  אני שומעת מגוון פרפראות ,  צחקוקים ועצות כגון  " אלוהים נותן אגוזים למי שאין לו שיניים ",   " הם יגדלו ויעריכו ",   " גם שלי לא אכלו עד שהגיעו לצבא "  וכו' .  
בינתיים אני שומרת על קור רוח ומגינה עליהם בנחישות כמו אמא קולית ולא לחוצה  " שיאכלו מה שהם אוהבים ".  אבל בפועל ,  בשקט בשקט ,  מבלי שאף אחד יידע ,  אני עומלת על כל מיני מתכונים ותבשילים שיערבו לקטנטנים האלה לחיך הכה  " רגיש "  שלהם ..  .  וגם יעשירו קצת את הדלות של השניצל/אורז לבן/פירה/פסטה בלי כלום ..  .
 למשל ,  במתכון הזה הגנבתי ירקות לתוך הקציצות .  הם מגוררים כל כך קטן שהם לא מרגישים בנוכחות המפלצתית של הגזר ותפוח האדמה .
" הגדולים "  הכי אוהבים בתוך בגט עם סחוג ,  מיונז ,  ירקות ומלפפון חמוץ .  יש להם לקציצות האלה ריח נפלא וטעם של ילדות .
 3 בצלים פרוסים לעיגולים דקים2 כפות שמן קנולה
תערובת הקציצות:500 גרם חזה עוף טחון1/2כפית מלח1/4 כפית כמוןקורט כורכום1 ביצהגזרתפוח אדמה קטן1/2 כוס פירורי לחם
3 כפות שמן לטיגון הקציצות
לרוטב:1/2 כוס מים 1/2 כפית מלח1/4 כפית כמוןקורט כורכום
אופן ההכנה:1 .  בסיר מטגנים את עיגולי הבצל עד קבלת צבע חום בהיר .
 2 .  בקערה מערבבים חזה עוף ,  מלח ,  תבלינים וביצה .
 3 .  במעבד מזון או על מגררת ידנית מגרדים את הגזר ותפוח האדמה הקלוף .  מוסיפים לקערת תערובת הקציצות ,  מוסיפים פירורי לחם ומערבבים .
 4 .  יוצרים כדורים עגולים ומעט פחוסים  ( אם התערובת רטובה מידי וקשה ליצור כדורים הוסיפו עוד פירורי לחם )  ומטגנים במעט מאוד שמן ,  כדקה מכל צד ומכניסים לסיר עם הבצלים .  מוסיפים מים ותבלינים .  מכסים במכסה ומביאים לרתיחה ,  מנמיכים את הלהבה לאש בינונית נמוכה ומבשלים חצי שעה ללא ערבוב ,  מכוסה .
 5 .	 לילדים הגישו עם פירה או אורז ,  אצלי הם אוהבים בלי כלום  ( גם את הבצל השחום אני מורידה להם )  .  לגדולים הגישו כמו בתמונה .
 לימור תירוש למדה בבתי הספר הטובים בעולם לבישול :  Leith Cooking School בלונדון ,  Migros School בציריך ,  Ritz Escoffier School ו-Cordon Bleu בפריז .  כיום היא עורכת סדנאות בישול וארוחות בביתה .
 
מטבח מקומי :  קציצות עוף ובצל מקורמל
הילדים של לימור תירוש לא אוכלים את האוכל שלה ,  אז היא מגניבה להם ירקות בקציצות שיהיו טעימות גם בסנדוויץ'

