קמפיין פנסיה :  להלן מירן  " הגיל הוא רק מספר "
 משרד העבודה והפנסיה בבריטניה מנסה לשכנע נשים לתמוך בהעלאת גיל הפרישה מהעבודה .  לצורך כך ,  גויסו שמות של שחקניות וזמרות שהמשיכו לעבוד גם בגיל מבוגר .  מומחית טוענת : " המדיניות שגויה "
 משרד העבודה והפנסיה בבריטניה פורס זהר וראוותנות כדי לשכנע נשים לתמוך בתוכניתו כדי לזרז את העלאת גיל הפרישה שלהן מהעבודה .  השחקניות ג'ודי דנץ' והלן מירן והזמרת שירלי בייסי ,  הן רק שלוש נשים שעבורן  " הגיל הוא רק מספר ",  נמסר בהודעה שפרסם המשרד . 
" אם את עדיין לא ממש מוכנה לתלות את חליפת הכוח שלך ,  את לא חייבת ",  הוסיף המשרד בהודעתו , " פרישה ?  מי פורשת ?  בוודאי לא הנשים האלה ".  עם זאת ,  המומחית לפנסיה רוז אלטמן טענה כי העלייה המוצעת בפרישה מהעבודה לנשים היא בבחינת  " שערורייה ".  לדברי אלטמן , " מיליוני נשים כועסות יידרשו לחשיבה מחודשת ". 
אלטמן הוסיפה כי  " אם את שירלי בייסי או ג'ודי דנץ' ,  את יכולה להרשות לעצמך להמתין לפרישה מהעבודה .  לא תהיה לך תוכנית לפרישה בתאריך מסוים ,  אולם המציאות היא שהרבה נשים עשו את זה ".  בשישה באפריל השנה ,  גיל הפרישה לגברים בבריטניה החל לעלות בהדרגה מ-60 ל-65 .  לפי ההצעות החדשות ,  גיל הפרישה לנשים יעלה במהירות רבה יותר בין אפריל 2016 לנובמבר 2018 .  
המהלך ישפיע על נשים שנולדו בין שישה באפריל 1953 לחמישה באפריל 1960 .  לאחר דצמבר 2018 ,  גיל היציאה לפנסיה עבור גברים ונשים כאחד ,  יעלה בהדרגה ל-66 עד שנת 2020 .  לדברי אלטמן ,  לפחות חצי מיליון נשים בבריטניה ייענשו מהשינוי המוצע . " זו דוגמה נוספת של מדיניות שנעשתה על ידי גברים שאינם מבינים את חייהן של הנשים ". 

קמפיין פנסיה :  להלן מירן  " הגיל הוא רק מספר "
 משרד העבודה והפנסיה בבריטניה מנסה לשכנע נשים לתמוך בהעלאת גיל הפרישה מהעבודה .  לצורך כך ,  גויסו שמות של שחקניות וזמרות שהמשיכו לעבוד גם בגיל מבוגר .  מומחית טוענת : " המדיניות שגויה "
 
