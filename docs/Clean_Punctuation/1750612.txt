נשים :  הפעם זה הלך לרמת השרון קשה
הבנות של אוסטפלד שמרו על מאזן מושלם אחרי 63:66 דחוק על אליצור נתניה .  אליצור רמלה התגברה על אליצור ראשון לציון
המחזור השלישי של ליגת העל לנשים עמד בסימן העלאת המודעות לגילוי מוקדם של סרטן השד ,  כשמה שבלט בעיקר בכל משחקי המחזור היה המשחק בכדור הוורוד .  מעבר לכך ,  היה לא מעט מתח במשחקה של האלופה אלקטרה רמת השרון ,  שנקלעה לראשונה העונה למשחק מותח ,  אותו היא הצליחה לסיים עם ניצחון 63:66 על אליצור נתניה בדרך לשמור על מאזן מושלם אחרי שלושה מחזורים .
 אחרי הרבע הראשון היו בטוחות השחקניות המקומיות שזה הולך לקראת עוד משחק קל ,  לאחר שהרבע הראשון הסתיים ב-12:22 לטובתן ,  אבל רבע שלישי מצוין של השחקניות של זוהר רייזמן עזר להן להגיע לעשר הדקות האחרונות של המשחק ב-49:49 .  דקה וחצי לסיום השוויון עוד נשמר  ( 63:63 )  ,  אבל שתי נקודות של שאנטיי בלאק במשחק גדול  ( 17 נקודות )  יחד עם עוד נקודה של קמיל ליטל  ( 11 בסך הכל )  מהקו סגרו את הסיפור והעניקו את הניצחון לאורנה אוסטפלד .  גם מירב דורי הייתה מצוינת עם 13 נקודות ושישה ריבאונדים .  אצל נתניה בלטה בעיקר אשלי שילדס ,  שסיימה עם 28 נקודות .
 אבל לא רק ברמת השרון היה מעניין .  אליצור רמלה ,  שספגה במחזור הקודם הפסד מפתיע למכבי רמת חן ,  הראתה שהיא חוזרת לעצמה .  זה בא לידי ביטוי בניצחון קליל ,  כמעט כמו זה שהיה לה נגד הפועל תל אביב בתחילת העונה ,  כשהפעם הבנות של עדן ענבר הביסו 58:87 את אליצור ראשון לציון ,  העולה החדשה ,  שנשארת עדיין ללא ניצחונות .  טנישה רייט קלעה 16 נקודות ,  לנה מוסטפינה הוסיפה 14 וליקו ווילינגהאם תרמה 13 ,  ג'יליאן רובינס בלטה אצל המפסידות עם 17 נקודות ו-11 ריבאונדים .
 מכבי רמת חן ,  שנעצרה בשנה שעברה בחצי גמר הפלייאוף ,  עדיין מושלמת אחרי שלושה מחזורים ,  אחרי שהשחקניות של שיקי פלח השאירו את הפועל תל אביב על אפס ניצחונות לאחר עוד ניצחון קל ,  58:86 .  אשלי ווקר הובילה את הקלעיות מרמת גן עם 20 נקודות ו-16 ריבאונדים ,  טיפני ג'קסון הייתה לה לעזר עם 16 נקודות ו-15 ריבאונדים .  אצל האדומות בלטה בעיקר נאבונדה מור ,  שסיימה עם 25 נקודות אבל לא הצליחה להועיל כשבסגל של הקבוצה שלה הופיעו חמש שחקניות בלבד .
 סגנית האלופה מכבי אשדוד חזרה מחולון עם ניצחון חוץ יוקרתי 68:76 והשיגה בכך את ניצחונה הראשון העונה .  אשדוד ,  שנחלשה מאוד הקיץ ,  השאירה את היריבה על ניצחון אחד .  אל הרבע האחרון התייצבה אשדוד ביתרון 41:61 ,  ולמרות 27 נקודות של חולון ברבע האחרון ,  היא לא הצליחה לסגור את הפער .  רנה מונטגומרי הייתה הבולטת בצד של אשדוד עם 32 נקודות ,  אמברוסיה אנדרסון הייתה טובה גם היא עם 22 נקודות ו-13 ריבאונדים .  אצל חולון הבולטות היו קרי גארדין  ( 19 נקודות ועשרה ריבאונדים )  ושרי סאם  ( 16 נקודות ותשעה ריבאונדים )  .
 במשחק נוסף :
 בנות השרון - הפועל ראשון לציון 71:63
הרבו לבנות השרון :  שאנון בוביט 22 נקודות ,  לאטויה תומאס 18 ,  קריסטי תומאס 11  ( 11 ריבאונדים )  ;  לראשון לציון :  דניאל מקריי 19 נקודות  ( 10 ריבאונדים )  ,  קאדיג'ה וויטינגטון 16 ,  אלישה קלארק 15 ,  ענבל מזרחי 11

נשים :  הפעם זה הלך לרמת השרון קשה
הבנות של אוסטפלד שמרו על מאזן מושלם אחרי 63:66 דחוק על אליצור נתניה .  אליצור רמלה התגברה על אליצור ראשון לציון

