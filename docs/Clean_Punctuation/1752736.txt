שבדיה :  נעצר חשוד בסדרת מקרי ירי נגד מהגרים
משטרת שבדיה עצרה חשוד בשורה של מקרי ירי שאירעו בשנה האחרונה בעיר מאלמו .  המניע למעשים אינו ידוע בשלב זה ,  והחשוד מכחיש את המיוחס לו
משטרת שבדיה הודיעה היום  ( ראשון )  כי עצרה בעיר מאלמו גבר בן 38 ,  החשוד בשורת מקרי הירי נגד מהגרים בשנה האחרונה . " הגבר נעצר בשבת בערב בחשד לרצח וניסיון רצח ",  נאמר בהודעה .  ב-CNN דווח כי שמונה בני אדם נפצעו ואישה אחת נהרגה במקרי הירי המיוחסים לחשוד .  
הקורבנות נורו בתחנות אוטובוס ,  ברכבם ודרך חלון אולם התעמלות . " מה שמקשר בין הפשעים הללו הוא שלקורבנות היה רקע של מהגרים ",  אמר דובר יחידת הפשע האזורית .  לדבריו ,  המשטרה התעניינה בחשוד במשך  " זמן מה ",  ו"מה שהוביל למעצרו היתה עבודה משטרתית פשוט ולעניין ,  ומידע מהציבור ". 
המעצר התקיים הודות למידע חדש שהגיע לידי המשטרה .  החשוד הוא ממוצא שבדי ונעצר בדירתו ללא התנגדות ,  כשברשותו שני כלי נשק ברישיון .  בשלב זה לא ידוע מה היה המניע לפעולותיו .  לדברי המשטרה ,  הוא מכחיש את המעורבותו במקרים .
 
שבדיה :  נעצר חשוד בסדרת מקרי ירי נגד מהגרים
משטרת שבדיה עצרה חשוד בשורה של מקרי ירי שאירעו בשנה האחרונה בעיר מאלמו .  המניע למעשים אינו ידוע בשלב זה ,  והחשוד מכחיש את המיוחס לו

