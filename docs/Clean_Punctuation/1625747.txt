ברחובות העיר הקסדה כבר לא בראש טוב
ועדת השרים לענייני חקיקה אישרה את הצעת החוק של ח"כ שלי יחימוביץ' המבטלת את החוק המחייב חבישת קסדות בנסיעה באופניים בתוך הערים .  יחימוביץ' : " חובת הקסדה לא הגיונית "
 ועדת השרים לענייני חקיקה החליטה היום  ( ראשון )  לתמוך בהצעת החוק שמשאירה בידי רוכבי האופניים בתוך תחומי ישובים את ההחלטה אם יחבשו קסדה .  חובת החבישה תמשיך לחול על ילדים ,  ברכיבת שטח וספורט ,  ובדרכים בין עירוניות .  ההצעה ,  שהעלתה ח"כ שלי יחימוביץ'  ( העבודה )  ,  מבטלת את החוק שנחקק בכנסת הקודמת .
 לאחר אישור ההצעה ,  אמרה יחימוביץ' כי  " רכיבה על אופניים בתוך היישובים פנימה ובעיקר בערים הגדולות מפחיתה לאין שיעור את עומס התנועה בערים ,  את מצוקת החניה ,  את זיהום האוויר ואת תאונות הדרכים .  חובת חבישת הקסדה הביאה לכך שחלק מהרוכבים זנחו את השימוש באופניים ומבכרים על פניהם שימוש ברכב מנועי .  זאת בשל הסרבול והטורח הן בחבישת הקסדה והן בנשיאתה .  מגמה זו עומדת בניגוד לטובת הציבור ". 
יחימוביץ' ציינה כי  " גם אני משתמשת באופניים ככלי תחבורה בתוך תל אביב ,  ומודעת בכל פעם מחדש לחוסר ההיגיון של חובת הקסדה .  בפריז ובערים נוספות באירופה יש פרויקט נפלא של אופניים זמינים בכל מקום ,  ואיש לא מעלה על דעתו לחייב בקסדה .  גם בתל אביב נחתם חוזה ל-‏2,000 זוגות אופניים שיועמדו לרשות באי העיר .  פרויקט זה מתעכב ולא יוצא לפועל ,  כיוון שאין אפשרות ליישם אותו כל עוד חוק חבישת הקסדה חל .  בנוסף ,  לחוק אין משמעות כי אינו ניתן לאכיפה והמשטרה הודיעה כי לא תעסוק בכך ". 
יחימוביץ' ציינה כי קידום החוק נעשה תוך שיתוף פעולה עם ראש עיריית תל אביב-יפו רון חולדאי ,  ובסיוע נרחב שלו לקידום החוק .  יחימוביץ' ונציגי עירית תל אביב גם קיימו דיונים משותפים עם משרד התחבורה ועם מומחי תחבורה ,  בטיחות ואיכות סביבה כדי לבחון את השלכות החוק .
 
ברחובות העיר הקסדה כבר לא בראש טוב
ועדת השרים לענייני חקיקה אישרה את הצעת החוק של ח"כ שלי יחימוביץ' המבטלת את החוק המחייב חבישת קסדות בנסיעה באופניים בתוך הערים .  יחימוביץ' : " חובת הקסדה לא הגיונית "
 
