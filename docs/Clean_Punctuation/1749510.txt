בכיר בנתניה חשוד בביצוע מעשים מגונים בקטינות
תושב נתניה ,  אישיות ציבורית בכירה בעיר ,  חשוד בביצוע מעשים מגונים בחמש נערות בנות 10-17 .  עורכי דינו : " אין כל תשתית ראייתית ,  אין מתלוננות "
 בית משפט השלום בפתח תקוה האריך היום  ( שישי )  בשלושה ימים את מעצרו של תושב נתניה ,  אישיות ציבורית בכירה בעיר ,  החשוד בביצוע עבירות מין בחמש קטינות בנות 10-17 .  על פי החשד נהג הבכיר להזמין לביתו נערות שם ביצע בהן את זממו .  החשדות המיוחסים לו הם בעילה בהסכמה ומעשים מגונים .
 עורכי הדין רויטל סוויד ואילן בומבח המייצגים את החשוד מסרו בתגובה להארכת המעצר כי  " נכון כי מדובר בחשדות חמורים ,  יחד עם זאת אין כל תשתית ראייתית שמבססת את החשדות ואין מתלוננות ".  עורכי הדין הוסיפו כי  " לאורך כל הדיון היום עלה כי מדובר בחשד תלוש ביותר .  היה ראוי שהמשטרה היתה בוחנת קודם כל את החשדות ,  שאין מתלוננות לגביהם ,  ולא מבצעת מעצר מתוקשר ללא כל בסיס ראייתי .  מרשי הוא אדם העושה למען המדינה ימים כלילות ".  
בדיון בהארכת המעצר נכחו אנשי ציבור רבים וחברים וקרובים שבאו לתמוך בחשוד כשהם מסרבים להאמין כי ביצע את המיוחס לו .
 
בכיר בנתניה חשוד בביצוע מעשים מגונים בקטינות
תושב נתניה ,  אישיות ציבורית בכירה בעיר ,  חשוד בביצוע מעשים מגונים בחמש נערות בנות 10-17 .  עורכי דינו : " אין כל תשתית ראייתית ,  אין מתלוננות "
 
