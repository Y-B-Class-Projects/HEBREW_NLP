יו"ר הבנק הפדרלי לשעבר פול וולקר :  תוכנית רכישת האג"ח של הפד לא תסייע להתאוששות הכלכלית
וולקר : " המחשבה שניתן ליצור כלכלה משגשגת על ידי הדפסת כסף היא אשלייה "
 יו"ר הבנק הפדרלי לשעבר פול וולקר אמר כי תכנית הבנק המרכזי של ארה"ב לרכישת אג"ח בסך מאות מיליארדי דולרים לא תסייע במידה משמעותית להתאוששות הכלכלית.ביום רביעי הכריז הפד כי ירכוש אג"ח ממשלתיות בסך 600 מיליארד דולר ,  במטרה להפחית את הריבית בניסיון לעודד את הצריכה ובסופו של דבר להפחית את שיעור האבטלה בארה"ב ,  שעומד על 9.6%.בכנס עסקים בסיאול אמר וולקר כי תוכנית רכישת האג"ח של הפד היא בבירור ניסיון לעודד את כלכלת ארה"ב ,  אך  " אין זאת פעולה שצפויה לשנות את התמונה הכללית שתיארתי כהתאוששות איטית ומפרכת שתימשך זמן רב ". וולקר כיהן כיו"ר הבנק הפדרלי מ-1979 עד 1987 ,  וכעת עומד בראש מועצת היועצים להתאוששות כלכלית של הנשיא ברק אובמה .  וולקר התריע מפני תימרוץ-יתר שעשוי לחבל בהתאוששות הכלכלית ." המחשבה שניתן ליצור כלכלה משגשגת על ידי הדפסת כסף היא אשלייה ,  לדעתי ",  אמר וולקר לכתבים אחרי נאומו . " ואסור לנו לשכוח זאת .  חשבתי שלמדנו את הלקח הזה ואני מקווה שנמשיך ללמוד אותו ". הבנק הפדרלי ניצב בפני דילמה של איזון הכלכלה כעת תוך הימנעות מחששות לזינוק עתידי באינפלציה עקב התמריצים המוניטריים ,  אמר וולקר ,  אשר במסגרת תפקידו כיו"ר הבנק הפדרלי העלה את הריבית בשיעור חד כדי לרסן את האינפלציה ." ההשפעה של פעולה מעין זו על הריבית בטווח הארוך אינה חד משמעית ,  משום שההשפעה המיידית צפוייה להעלות את מחירי האג"ח ולהפחית את הריבית ",  לדבריו , " אך אם אנשים יתחילו לחשוש מפני ההשפעה האינפלציונית לטווח הארוך ,  התגובה עשויה להיות הפוכה ". 

יו"ר הבנק הפדרלי לשעבר פול וולקר :  תוכנית רכישת האג"ח של הפד לא תסייע להתאוששות הכלכלית
וולקר : " המחשבה שניתן ליצור כלכלה משגשגת על ידי הדפסת כסף היא אשלייה "
 
