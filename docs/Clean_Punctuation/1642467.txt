עיתונות במשבר : " USA טודיי "  מחייב את עובדיו לקחת שבוע חופש ללא תשלום
עיתון בעל התפוצה השנייה בגודלה בארה"ב האריך את הקפאת השכר בשלושה חודשים נוספים 
" usa טודיי ",  העיתון בעל התפוצה השנייה בגודלה בארה"ב ,  הודיע היום במזכר ששלח לעובדיו כי הם יידרשו לקחת חופשה ללא תשלום של שבוע עד תחילת חודש יולי ,  ועל הארכת הקפאת השכר שעליה הודיע לפני שנה למשך שלושה חודשים נוספים לפחות .  העיתון ,  אשר מעסיק למעלה מאלף עובדים ,  הודח בחודש אוקטובר מהתואר העיתון הנפוץ ביותר בארה"ב על ידי העיתון  " וול סטריט ג'ורנל ",  אשר נמצא בבעלות ענקית המדיה ניוז קורפ של רופרט מרדוק ." usa טודיי ",  עיתון הדגל של גאנט  ( סימול gci )  - מו"לית העיתונות הגדולה בארה"ב - ציין כי ההחלטה נובעת מהמשך הנפילה בהכנסות ממודעות בעיתון ,  אשר צנחו ביותר מ-10% ברבעון הרביעי של 2009.בתחילת החודש דיווחה גאנט על חזרה לרווח ברבעון הרביעי של השנה על הודות להאטה בנפילת הכנסותיה ממודעות וצמצום הוצאות החברה .  גאנט ,  המוציאה לאור למעלה מ-80 עיתונים יומיים ,  רשמה ברבעון הרביעי של 2009 רווח של 133.6 מיליון דולר ,  או 56 סנט למניה ,  לעומת הפסד של 4.71 מיליארד דולר ,  או 20.65 דולר למניה ,  שרשמה בתקופה המקבילה בשנה הקודמת עקב מחיקות ענק שביצעה.בניכוי סעיפים חד פעמיים ,  רשמה החברה ברבעון הרביעי של 2009 רווח של 72 סנט למניה - מעל לתחזיות האנליסטים לרווח של 64 סנט למניה.הכנסות גאנט בתקופה המדווחת הסתכמו ב-1.49 מיליארד דולר ,  ירידה של 14% לעומת הרבעון הרביעי של שנת 2008 ,  אך מעל לתחזיות האנליסטים להכנסות של 1.46 מיליארד דולר .  הכנסות גאנט ממודעות בעיתוניה נפלו ברבעון הרביעי ב-18% - האטה לעומת נפילה של 28% ברבעון השלישי של 2009 .  בחודש דצמבר הואט קצב הירידה ל-9.8% ,  הירידה החודשית המתונה ביותר זה שנה .
 
עיתונות במשבר : " USA טודיי "  מחייב את עובדיו לקחת שבוע חופש ללא תשלום
עיתון בעל התפוצה השנייה בגודלה בארה"ב האריך את הקפאת השכר בשלושה חודשים נוספים

