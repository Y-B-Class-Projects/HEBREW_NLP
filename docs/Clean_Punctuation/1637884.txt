השופט לנתבעים עידן עופר ואודי אנג'ל :  אל תשלחו לי הבהרות 
שופט המחוזי יעקב שינמן נזף בשניים והודיע שלא יתייחס להבהרה ששלחו בנוגע לתביעה נגזרת שהגיש נגדם רו"ח בעז יפעת
 >  >   " אין בדין אפשרות להגשת הבהרות ,  ולכן על הצדדים להימנע מנקיטה בהליך שאין לו עיגון בחוק .  בית המשפט יתעלם מההודעה שנשלחה ,  על כל המשתמע מכך ",  כך קבע שופט בית המשפט המחוזי מרכז ,  יעקב שינמן ,  כשסירב לקבל הודעה שהגישו החברה לישראל ,  בעל השליטה בה עידן עופר והדירקטור בחברה אודי אנג'ל ,  במסגרת תביעה נגזרת נגדם .  רו"ח בעז יפעת ,  בעל מניות בחברה לישראל ,  הגיש בתחילת דצמבר 2009 תביעה ובקשה להכיר בה כתביעה נגזרת נגד בעלי השליטה בחברה לישראל והדירקטורים בה בסך 246 מיליון דולר .  צים ,  שמנהלת יחסים עסקיים רבי שנים עם קבוצת עופר ,  נקלעה ב-2008 לקשיים .  הדרך שנבחרה לחילוץ מהקשיים ,  טוען יפעת ,  היא הנפקת זכויות בצים שבה שולטת החברה לישראל ב-98.4 אחוז לפני הנפקת הזכויות .  יפעת טוען שהנפקת הזכויות היא עסקה חריגה בין החברה לישראל לצים וקבוצת עופר ,  לה יש עניין אישי בעסקה .  יפעת טוען כי כתוצאה מההחלטה להשתתף בהנפקת הזכויות ,  נגרם לחברה לישראל נזק מיידי של 246 מיליון דולר ,  שהוא הסכום שהועבר לצים שלא כדין .  זמן קצר לאחר הגשת התביעה ביקשו חלק מהנתבעים לדחות את מועד הגשת התגובה לבקשה לאישור התביעה הנגזרת ,  וכן את מועד הגשת כתבי התשובה .  יפעת ,  באמצעות עו"ד מנחם גלברד ,  הגיב בחריפות והבקשה התקבלה רק בחלקה .  על אף שכבר לא היה בכך צורך ,  שיגרו החברה לישראל ,  עופר ואנג'ל  " הודעה והבהרה "  לבית המשפט ,  בה נאמר כי תגובת יפעת  " כתובה בלשון מתלהמת ומשתלחת .  התגובה רצופה בהאשמות שווא חסרות שחר שאין להן אחיזה במציאות ובכלל זה האשמות בדבר התנהגות בחוסר תום לב ,  ניצול בית המשפט וכיוצ"ב .  בתגובה כלולות תיאוריות קונספירציה שגויות ומופרכות ,  שמקומן לא יכירנו בכתבי טענות המוגשים לבית משפט נכבד זה .  מוטב היה בלעדי כל אלה ".  גלברד הגיב : " ההודעה היא סוג חדש של התכתבות בין בעל דין לשופט שמקומו לא יכירנו במדינת חוק .  ההודעה היא ניסיון להשפעה שאינה לגיטימית על ההליך המשפטי .  יש להבהיר למשפחת עופר כי בהליך משפטי ישנם כללים ברורים ושווים והם אינם עומדים מעל החוק .  יש לבלום הגשת הודעות ובקשות ללא תצהירים .  הדין והצדק דורשים שמשפחת עופר תרכין ראשה בפני החוק ".  עידן עופר מיוצג על ידי עורכי הדין פנחס רובין ומאיה צברי .  אודי אנג'ל והחברה לישראל מיוצגים על ידי עו"ד זאב שרף .   ( תנ"ג 09-12-11765 ) 

השופט לנתבעים עידן עופר ואודי אנג'ל :  אל תשלחו לי הבהרות 
שופט המחוזי יעקב שינמן נזף בשניים והודיע שלא יתייחס להבהרה ששלחו בנוגע לתביעה נגזרת שהגיש נגדם רו"ח בעז יפעת

