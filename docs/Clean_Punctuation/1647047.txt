נערת החידות מבומביי
איפה יש את התותים הכי מתוקים ,  ושקיעה מהסרטים ?  אסנת חיה את החיים הטובים ,  וההודיים
על גג של טנדר  ( שככל הנראה משמש ביום יום להובלת סוסים או משהו בסגנון )  אני מסתכלת בפליאה על השמיים השחורים המכוסים במיליוני נקודות קטנות וזוהרות ומקשיבה לשיחה של אייסיס מאנגליה ,  רורי מארה"ב ומריוס מנורווגיה .  לפני כמה דקות הייתי בחלק התחתון של הטנדר דחוסה בין 20 חברה מהקולג' ,  משפחה הודית ועוד כמה אנשים רנדומאליים שלקחו איתנו טרמפ על טנדר שהיה מוכן בטובו לעצור באמצע הלילה לחבורה של חברה לבנים ואבודים .
 אנחנו עושים את דרכנו במעלה הגבעה לעיירת התותים  " מהבלשטרה "  במרחק שלוש וחצי שעות מהקולג' .  האוטובוס ששכרנו ולפי ההסכם היה אמור לקחת אותנו היישר לעיירה ,  עצר 45 ק"מ לפני בצומת דרכים שכוחת אל ודרש שנשלם סכום כסך נוסף אם אנחנו רוצים שהוא ימשיך לעיירה .  לא הסכמנו לסחיטה וכך מצאנו את עצמנו ,  חבורה של יותר מעשרים בני נוער מיותר מ15 מדינות שונות בעולם ,  דחוסים בתוך טנדר סוסים באמצע הלילה ,  באמצע שום מקום בהודו .  
באחת עשרה וחצי בלילה הטנדר עוצר וזורק אותנו באיזה מלון מוזר שבו העברנו את הלילה עם שירותים ומקלחת בסגנון הודי ,  זה לצד זה בשני חדרים גדולים על מיטת מזרנים ושקש"ים אחת גדולה .  למחרת ,  בין שייט באגם וסיור בדוכנים השונים בעיירה המקסימה העברנו את היום הראשון באכילה אין סופית של תותים ,  מילקשייק תותים ,  מיץ תותים וכל דבר אפשרי שתוכלו לדמיין מתותים .
 לקראת הזריחה לקחנו מוניות לגבעה מפורסמת שבא רואים את השקיעה ,  אך להפתעתנו המקום כל כך מפורסם שיחד איתנו הגיעו למקום גם מאות הודים .  ולהודים יש קטע מוזר כזה ,  הם ממש מתלהבים לראות אנשים לבנים ,  כך שבמקום לכוון מצלמות לעבר השמש השוקעת אנחנו הפכנו להיות האטרקציה המרכזית ובלי בושה כל העדשות כוונו לעברינו בשנייה שלא הסתכלנו לעברם .  אחרי השקיעה המהממת התעכבנו מאט מתלבטים לאן להמשיך ,  אך בלי ששמנו לב ועד שהצלחנו להחליט כל המוניות כבר עזבו ונשארנו תקועים על הגבעה בלי שום יכולת לרדת למטה .  למזלנו אחרי זמן מה אחד הבחורים שמרכיב בתשלום אנשים על הסוס שלו  ( כמו האלה שמרכיבים ילדים על סוסי פוני )  עבר במקום ,  אז החלטנו להרכיב את רוהיט  ( דובר ההינדית היחיד בקבוצה שלנו )  על הסוס ושלחנו אותו לרדת מהגבעה ולהזמין לנו מוניות
אחרי שסוף סוף ירדנו מהגבעה שהשמש שקעה בה כבר ממזמן המשכנו לנחל קטן שלידו עשינו קומזיץ' והעברנו את הלילה תחת כיפת השמיים הנוצצת מכוכבים .  בדרך שמאוד מסמלת ומסכמת את כל הסופ"ש ההרפתקני הזה חזרנו למחרת לקולג' בנסיעה קצרה של שלוש וחצי שעות 11 אנשים ישובים אחד על השני עם מלא תותים על הברכיים בג'יפ שכעיקרון מתאים ל 9 .
 עכשיו יש לי קצת לחץ בלימודים כי לא עבדתי בכלל בסופ"ש ,  אך בשביל הרפתקה שכזו אני מוכנה לוותר על כמה שעות שינה באמצע השבוע .
 
נערת החידות מבומביי
איפה יש את התותים הכי מתוקים ,  ושקיעה מהסרטים ?  אסנת חיה את החיים הטובים ,  וההודיים

