גרמניה :  דורטמונד ניצחה 0:2 את מיינץ
המוליכה ספגה הפסד בית שני וירדה למקום השני ,  לטובת הקבוצה של קלופ .  הופנהיים דרסה 0:4 את האנובר והיא שלישית
הקרב בין הראשונה לשנייה בגרמניה קיבל בשבוע האחרון צביון של התמודדות בין שני המאמנים .  במאצ' אפ הזה ,  נראה שלמאמן של מיינץ תומאס טוכל יש עדיין מה ללמוד מיריבו הערב ומאמן בורוסיה דורטמונד יורגן קלופ ,  שאימן את מיינץ במשך שבע שנים עד 2008 .  הצהובים-שחורים ,  שהגיעו למשחק החוץ הקשה מהמקום השני ,  אך הצליחו לגלות עליונות ברורה על מיינץ ,  לנצח אותה 0:2 ולחזור למקום הראשון בגרמניה .  
מריו גצה ולוקאס באריוס תירגמו את העליונות של דורטמונד לשערים וסידרו לקבוצה ניצחון שמיני העונה ועלייה למקום הראשון עם 25 נקודות לעומת ה-24 של מיינץ .  האדומים של טוכל עוד יכלו לאזן ,  אך יוג'ין פולנסקי החמיץ פנדל בדקה ה-48 והקבוצה ירדה מנוצחת במשחק בית שני ברציפות ,  אחרי ההפסד 1:0 להמבורג לפני שני מחזורים .
 דורטמונד פתחה נפלא את המשחק והגיעה לאינספור מצבים ,  אך באריוס ,  גצה ,  שינג'י קגוואה ומארסל שמלצר החמיצו .  הלחץ הניב את הפרי בדקה ה-26 ,  כשטעות בהגנת המארחת הביאה את הכדור לגצה ,  שהשתחרר מהשומר שלו ובעט חזק ושטוח לפינה ,  0:1 לדורטמונד .  מיינץ פתחה מצוין את המחצית השנייה והצליחה להשיג פנדל בדקה ה-48 לאחר שנבן סובוטיץ' הכשיל את אדם שלאיי בתוך הרחבה .  פולנסקי בעט חזק לפינה ,  אך רומן ווידנפלר זינק נהדר והדף .  הקבוצה הביתית המשיכה לשחק טוב ,  אך דווקא האורחת הצליחה להשיג את השני בדקה ה-67 .  גצה העביר מסירה לבאריוס ,  שעבר את כריסטיאן ווטלקו וכבש ,  0:2 לדורטמונד .
 אחרי הניצחון על מנשנגלדבאך והתיקו המרשים מול דורטמונד ,  הצליחה הקבוצה של רלף רנגינק להמשיך במומנטום הטוב שלה .  הופנהיים טיילה ל-0:4 מול האנובר האומללה מצמד של גילפי סיגורדסון ,  אחד של דמבה בה  ( השישי העונה והחמישי ברציפות )  ואחד נוסף של פניאל קוקו מ'לאפה .  בזכות הניצחון המרשים עלתה הופנהיים למקום השלישי בליגה ,  האנובר נותרה במקום החמישי ,  אך נראה שאם תמשיך כך היא לא תשרוד במקום הזה הרבה זמן .
 
גרמניה :  דורטמונד ניצחה 0:2 את מיינץ
המוליכה ספגה הפסד בית שני וירדה למקום השני ,  לטובת הקבוצה של קלופ .  הופנהיים דרסה 0:4 את האנובר והיא שלישית

