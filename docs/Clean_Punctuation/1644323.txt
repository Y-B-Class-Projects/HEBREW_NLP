כחלון החליט :  הסרת החסימה לתכנים אירוטיים בסלולר - ללא צורך בפנייה למענה אנושי
מדובר בשינוי החלטה של שר התקשורת הקודם אריאל אטיאס ,  שהקשה באפריל 2007 את תהליך הסרת החסימה
שר התקשורת משה כחלון מקל על הגישה לתכנים אירוטיים בסלולר .  משרד התקשורת הודיעה כי בכוונתו לתקן את הרישיונות של חברות הסלולר ולאפשר ללקוחות אשר רוצים לצרוך תוכן אירוטי בסלולר להסיר את החסימה בצורה קלה יחסית .  מדובר בשינוי החלטה של שר התקשורת הקודם אריאל אטיאס ,  ממפלגת ש"ס ,  אשר הקשה באפריל 2007 את תהליך הסרת החסימה .  במשרד התקשורת מבהירים כי החלטה זו נובעת בשל עתירה לבג"ץ כנגד ההחלטה של אטיאס .  על פי רישיונן ,  חייבות חברות הסלולר לחסום גישה לתוכן אירוטי כברירת מחדל .  על מנת להסיר חסימה זו נדרש המשמש לשלוח צילום תעודת זהות למרכז שירות הלקוחות של חברות הסלולר ,  כדי להזדהות כבגיר .  במסגרת תהליך זיהוי זה נאלץ המשמש ליצור קשר ישיר עם נציג שירות .  הדבר גרם למעשה למצב בו מעטים בלבד ביקשו את הסרת החסימה .  עתה החליט משרד התקשורת לשנות את דרכי הזיהוי ולהקל עליהם .  לקוח אשר ירצה להסיר את החסימה יוכל לעשות זאת באמצעות הזנת מספר תעודת הזהות שלו ,  תאריך הלידה וארבעת הספרות האחרונות של כרטיס האשראי שלו למערכת ממחושבת ,  מבלי ליצור קשר עם גורם אנושי .  מדובר בשירותים ארוטיים קוליים ושירותי תוכן .  למעשה ,  הופך משרד התקשורת החלטה של השר הקודם אשר נבעה בעיקר מהשקפת עולמו השמרנית .  אטיאס קידם במהלך הקדנציה שלו במשרד התקשורת מהלך מעורר מחלוקת נוסף במסגרתו ביקש לחסום כברירית מחדל את הגישה לתכנים פוגעניים באמצעות האינטרנט הקווי .  הצעה זו ,  אשר זכתה לביקורת נוקבת ,  הצליחה לעבור בקריאה ראשונה בכנסת ,  עד שנקברה .
 
כחלון החליט :  הסרת החסימה לתכנים אירוטיים בסלולר - ללא צורך בפנייה למענה אנושי
מדובר בשינוי החלטה של שר התקשורת הקודם אריאל אטיאס ,  שהקשה באפריל 2007 את תהליך הסרת החסימה

