 " העבודה שלנו היא למכור אופנה - לא לשווק מניות "  
עם מכירות של יותר מ-14.3 מיליארד דולר בשנה ודיווידנדים שגדלים והולכים ,  מנהל קשרי המשקיעים של H נילס וינג מרשה לעצמו לא להיות מודאג מהעתיד . " יש לנו עוצמה כלכלית וצריך לנצל אותה בזמנים כאלה .  לכן נפתח השנה עוד 240 חנויות "
  >  >  נילס וינג ,  מנהל קשרי המשקיעים של חברת האופנה השוודית h & m ,  משדר נינוחות .  וינג אחראי על יחסי הציבור של מניית חברה עם מכירות של יותר מ-100 מיליארד קורונות שוודיות בשנה  ( כ-50 מיליארד שקל ,  14.3 מיליארד דולר )  ועם רווח של 16 מיליארד קורונות ,  אחרי מס ,  וגאה בכך שהוא מנהל ומתפעל את מחלקת קשרי המשקיעים של h & m מאז 2005 . " אם נהיה חברה אטרקטיבית ,  המשקיעים יבואו אלינו ",  מדגיש וינג . " העבודה שלנו היא לא למכור מניות - אלא אופנה .  בטווח הארוך זה טוב יותר גם לבעלי המניות ".  h & m פועלת ב-37 מדינות עם יותר מ-2,000 חנויות ,  250 מהן נפתחו בשנה האחרונה .  את המנגנון הענק הזה מפעילים יותר מ-74 אלף עובדים .  שוויה בבורסה השוודית הוא 400 מיליארד קורונות ,  והיא חילקה ב-2009 דיווידנדים בסך 13 מיליארד קורונות .  וינג הוא אחת הדמויות המשפיעות ב-h & m ומקורב למנכ"ל החברה העולמית ,  קרל-יוהן פרסון .  הוא עובד ב-h & m 19 שנה ,  למעט שנתיים שבהן  " ערק "  לחברת התוכנה sap ,  שאותן הוא מכנה  " משבר אמצע החיים ".  הרקורד התעסוקתי שלו מתחיל בחברה שוודית מוכרת אחרת ,  איקאה .  ב-h & m כיהן ,  בין השאר ,  כמנהל הלוגיסטיקה וכמנהל הפעילות בכמה מדינות . " הדיווידנד שאנו מחלקים מעולם לא הופחת - הוא רק גדל משנה לשנה ",  אומר וינג בראיון ל-themarker . " מאז שהונפקנו חילקנו דיווידנדים בסכום של יותר מ-78 מיליארד דולר ".  צמיחה איכותית בשנה האחרונה התרחבתם מאוד - פתחתם 250 חנויות .  ובכל זאת ,  אתם לא ממונפים . " אין לנו חובות .  זה חלק מהפילוסופיה שלנו :  לגדול באמצעות הכסף שלנו ,  בלי ללוות כסף ובלי להיכנס לחובות .  חשוב לנו לא לגדול באגרסיביות .  צמיחה של 10%-15% בשנה - זו תוכנית העבודה שלנו ".  10%-15% בשנה - בחברות רבות רואים בכך צמיחה אגרסיווית . " משקיעים רבים שואלים אותי :   ? למה אתם לא גדלים בקצב מהיר יותר ? ' - בעבר גדלנו בקצב מהיר בהרבה ".  למעשה ,  בכל המדינות שבהן אתם פועלים ,  מלבד ישראל ועוד מדינה או שתיים ,  אתם מפעילים חנויות בבעלותכם - ולא בזכיינות .  כמה כסף צריך להשקיע כדי להתרחב בכאלה סדרי גודל ?   " בשנה שעברה השקענו בהתרחבות 5.7 מיליארד קורונות ,  כשרוב הסכום הושקע בפתיחת חנויות חדשות ".  באיזו מדינה אתם מתכוונים להתרחב הכי הרבה בשנה הקרובה ?   " ארה"ב היא הכלכלה הגדולה בעולם ,  אבל אנחנו לוקחים צעד אחר צעד בכל מקום שאנו פועלים .  חשוב לנו לא לגדול באגרסיביות רבה מדי - אלא לשפר כל הזמן גם את האיכות .  לכן ,  אנחנו מסתפקים בתוספת של 10%-15% חנויות בשנה ".   " המשקיעים הגלובליים בכל המדינות - דומים "  ייתכן כי התובנה לא להתרחב מהר מדי הגיעה מארה"ב ,  שבה h & m התרחבה במהירות ונחלה כישלון בתחילת דרכה שם .  החנות הראשונה נפתחה בשדרה החמישית ,  ולאור הצלחתה פתחה h & m בארה"ב 85 חנויות בשלוש שנים .  כיום מפעילה h & m בארה"ב 200 חנויות ,  אבל רק לאחר שהתגברה על בעיות רבות - במכירות ובבחירת המיקומים ,  כולל סגירת חנויות קיימות ופתיחת חדשות במקומן .  אז החלטתם להשקיע בארה"ב ,  למרות כל מה שקורה שם עכשיו בכלכלה ?   " אם ניקח את זה צעד-צעד ,  אנחנו משוכנעים שההשקעה תשתלם .  תמיד היה לנו כבוד רב לכל שוק חדש ,  גם לישראל .  בשנה שעברה ,  חרף המיתון הגדול ,  השקענו יותר מתמיד בפתיחת חנויות חדשות .  יש לנו עוצמה כלכלית ,  וצריך לנצל אותה בזמנים כאלה .  בתקופות מיתון קל יותר להגיע להזדמנויות עסקיות .  כשהכלכלה מגמגמת ,  קל לנו יותר לזכות בגישה למקומות חדשים ,  ללוקיישנים טובים יותר ובתנאים טובים יותר .  מסיבה זו ,  אנחנו מתכוונים לפתוח עוד 240 חנויות השנה ".  איזו חנות שלכם ברחבי העולם היא הכי רווחית ?   " כל השווקים שבהם אנחנו פועלים הם רווחיים .  ההצלחה הכי גדולה שלנו בעשור האחרון היא החנויות שפתחנו ביפן ב-2008 .  יש לנו כבר שבע חנויות שם ".  ההצלחה הכי גדולה שלכם היא עדיין בגרמניה ?  נכנסנו לגרמניה בתחילת שנות ה-80 .  הלקוח הגרמני מקבל אותנו כהצעה הכי טובה במחיר הנכון ".  ומה עמדתך לגבי פתיחת חנות בעיר שבה אתם כבר מוכרים ?   " השנה שעברה היתה קשה .  למרות זאת הגדלנו את הרווח .  כשמוסיפים כל הזמן חנויות נוצר לחץ על החנויות הקיימות - כשפותחים חנות בעיר שכבר פועלת בה חנות שלנו ,  זה משפיע על החנות הקיימת ומטבע הדברים לקוחות עוברים אליה ".  מה ההבדל בין המשקיעים במדינות השונות ?   " המשקיעים הגלובליים במרבית המדינות דומים מאוד זה לזה .  הם משווים אותנו לחברה מקומית .  בלונדון ,  משווים אותנו למרקס & ספנסר .  אני צריך לתת להם תמונה נייטרלית - והצצה לדו"חות ".  ההשתלטות על  " הקיר של קסטרו "  הכניסה של h & m לישראל התקבלה בהתלהבות רבה .  מאות חיכו מחוץ לחנות בקניון עזריאלי בתל אביב ,  וכשנפתחו הדלתות פרץ ההמון פנימה .  אשה אחת אף התמוטטה כתוצאה מהעומס .  8,000 לקוחות הציפו את החנות בחמש השעות הראשונות לפעילותה ,  לפי דיווחי החברה ;  את היום הראשון סיכמה h & m עם עשרת אלפים מבקרים ועם פדיון של כשני מיליון שקל .  זמן ההמתנה הממוצע בקופות היה יותר משעה והחניון בקניון עזריאלי נסגר לזמן קצר בשל העומס הרב .  באירוע מכירות שקיימה החברה ל-1,000 מוזמנים יומיים לפני הפתיחה הרשמית ,  הגיע הפדיון של החנות בעזריאלי לכחצי מיליון שקל בארבע שעות .  לאור העומס בחנות ובתאי המדידה הודיעה החברה כי אפשר לרכוש בגדים בלי למדוד אותם ולהחזירם ,  במידת הצורך ,  תוך שבועיים ולקבל החזר כספי .  בין הסלבריטאים שהגיעו לאירוע והעמיסו בגדים :  ציון קינן מנכ"ל בנק הפועלים ,  שלי גפני ,  שירז טל ,  אנה אהרונוב ,  מיכל אמדורסקי ,  גורי אלפי ושני כהן . " אני מאוד אוהב את ישראל ",  מספר וינג . " מזג האוויר פה חם יותר עכשיו מאי פעם בשוודיה ,  ואני מחבב את האנשים ואת האוכל .  הייתי בים ובירושלים ,  גם בקניון מלחה - שם אנחנו עומדים לפתוח את החנות הבאה ,  ובקניון שדרות ממילא .  מבחינת קניונים ,  בתל אביב הספקתי לראות רק את עזריאלי ".  תמיד מקבלים אתכם בהתלהבות כה רבה במדינות שאתם נכנסים אליהן ?   " כשאנחנו באים למדינה חדשה ,  זה תמיד כיף ,  כי h & m מתקבלת בהתלהבות רבה .  אנו מרגישים רצויים מאוד בישראל ומקווים שזה ימשיך כך .  הצרכנים הישראלים מכירים את החברה מביקורים בעולם וחיכו בכליון עיניים לפתיחת החנות פה ".  ביום שפתחתם את החנות בישראל התקיימו הפגנות של פרו-פלסטיניות נגד h & m בגין החלטתה לפצוח חנויות בישראל .  הבאתם זאת בחשבון כשהחלטתם להיכנס לישראל ?   " בכל פעם שאנחנו פותחים חנות במדינה חדשה אנחנו בודקים מערך שלם של דברים .  כשבחנו את הכניסה לישראל הבאנו בחשבון גם את העניין הזה .  h & m היא לא חברה דתית או פוליטית - אנחנו מאוד מרוצים להיות פה ומקווים שזו תהיה הצלחה ".  למדתם את השוק לפני שבאתם לפה - מי המתחרים הגדולים שלכם בישראל ?   " שוק האופנה תחרותי מאוד ופועלים בו המון מתחרים חזקים .  כמובן שאנחנו בודקים את המתחרים לפני שאנחנו מגיעים - אבל הם משתנים ממדינה למדינה ואנחנו לא מגיבים למתחרים ספציפיים .  אנחנו בודקים בעיקר טרנדים מקומיים ".  כותנה אורגנית h & m ידועה כחברה המשנה את תנאי התחרות כשהיא נכנסת לשוק מסוים ,  ויש המכנים אותה  " category killer "   ( מחסלת קטגוריה ,  בתרגום חופשי )  .  כך ,  אי אפשר להתעלם מקמפיין שלטי החוצות של החברה ,  ובעיקר מהשתלטותה על  " הקיר של קסטרו "  בדרך ההלכה ,  שעליו הופיעה הבשורה : " תל אביב הולכת להשתנות ".  פרסון ,  מנכ"ל h & m העולמית ,  אמר בעבר ל-themarker כי אם תתחיל בישראל מלחמת מחירים - הוא מתכוון להיות שחקן בה .  במצגות לעיתונאים ציירתם את עצמכם כחברה אנושית ,  הוגנת בעלת ערכים .  מצד שני ,  אתם מאוד דורסניים ואגרסיוויים כשאתם נכנסים לשוק חדש - איך זה מסתדר ?   " אני לא רואה איך שני הדברים קשורים אחד לשני .  זה טוב לצרכנים .  אני חושב שאם אנחנו יכולים להוסיף משהו לשוק מקומי והלקוח רוצה משהו שאנחנו יכולים לתת לו - זה מה שחשוב .  תמיד יש לצרכנים ברירה .  אנחנו לא מכריחים אף אחד לקנות אצלנו .  זה שוק חופשי והצרכנים משווים בין החברות ומרוצים מ-h & m . " אנחנו משקיעים המון באחריות חברתית  ( csr )  .  אי אפשר למנוע רכישה של בגדים ,  אבל הלקוחות שלנו יודעים שאם הם קונים בגדים ב-h & m ,  אז הפגיעה בסביבה תהיה פחותה בהשוואה לרכישה מחברות אופנה אחרות .  שכרנו את שירותיה של חברה חיצונית בעניין זה - בין השאר אנחנו דואגים לצמצום צריכת החשמל ומשתדלים להשתמש בכותנה אורגנית ".   " משלמים מה שהשוק מבקש "  מוכרים ב-h & m בישראל מרוויחים מעט יחסית - רק 22 שקל לשעה .  זו המדיניות שלכם בכל העולם ?   " המדיניות שלנו היא לשלם מה שהשוק מבקש ,  ואפילו יותר .  אנחנו רוצים למשוך עובדים טובים .  אבל אני לא יכול להגיב על המשכורת הנמוכה בישראל כי מאץ' ריטייל מנהלת את התחום הזה .  צריך להתאים את כל התנאים ,  לא רק המשכורת ,  כדי שהעובדים יהיו מאושרים ".  ההתנהלות התקשורתית מול נציגי h & m בישראל ,  משפחת חורש ,  בעייתית ומסורבלת .  הכל מתנהל תחת מעטה חשאיות .  עד כמה זה קשור למדיניות שלכם ולתרבות השוודית ?  ההתנהלות מול נציגי איקאה בישראל ,  גם היא חברה שוודית ,  קלה יותר . " אני מצטער לשמוע .  זו בהחלט לא הכוונה שלנו .  אבל צריך להביא בחשבון שאיקאה היא חברה פרטית ,  ואנחנו - ציבורית .  אנחנו מאוד זהירים בכל הנוגע למה שאנחנו אומרים ,  כי אנחנו משחקים בזירה תחרותית מאוד .  לא היינו רוצים שהמתחרים ישמעו על התוכניות שלנו ויגלו במה אנחנו מצטיינים ".  

" העבודה שלנו היא למכור אופנה - לא לשווק מניות "  
עם מכירות של יותר מ-14.3 מיליארד דולר בשנה ודיווידנדים שגדלים והולכים ,  מנהל קשרי המשקיעים של H נילס וינג מרשה לעצמו לא להיות מודאג מהעתיד . " יש לנו עוצמה כלכלית וצריך לנצל אותה בזמנים כאלה .  לכן נפתח השנה עוד 240 חנויות "
 
