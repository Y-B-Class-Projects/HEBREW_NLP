אפל נגד גוגל :  המלחמה נהפכה לאישית
התביעה שהגישה אפל נגד יצרנית הסלולר HTC בגין הפרות פטנטים עשויה להיות הירייה הראשונה בקרב ענקיות הטכנולוגיה .  בעוד ג'ובס תוקף : " גוגל רוצה להרוג את האייפון ",  שמידט מנסה להרגיע : " אני מעריץ את אפל ואת סטיב "
 ניו יורק טיימס  >  >  לפני שלוש שנים ,  כשחשפה אפל לראשונה את גאדג'ט הפלאים שלה - האייפון - זכה מנכ"ל החברה סטיב ג'ובס למילות שבח ועידוד ממנכ"ל גוגל ,  אריק שמידט . " המוצר הזה הולך להיות לוהט ",  אמר שמידט בתערוכת מק-וורלד שבה הושק המכשיר .  כיום ,  היחסים בין השניים אינם כה חמימים .  ג'ובס ,  שמידט וחברותיהם נלחמים כעת על עתידם ועל אופיים של המחשוב הנייד ושל הטלפונים החכמים ,  וההשלכות צפויות להדהד ברחבי העולם הדיגיטלי .  בששת החודשים האחרונים נלחמו גוגל ואייפון על רכישות ,  פטנטים ,  מנהלים ,  יועצים ויישומי אייפון .  ג'ובס ושמידט השתלחו זה בזה באמצעי התקשורת ובשיחות פרטיות עם עובדים .  החודש ,  הגישה אפל תביעה נגד htc ,  יצרנית טלפונים סלולריים טייוואנית שעושה שימוש במערכת ההפעלה אנדרואיד של גוגל ,  וטענה כי htc הפרה פטנטים של אפל .  הצעד נתפס כתחילתה של התקפה גדולה של אפל על גוגל עצמה ,  כמו גם ניסיון להאט את תוכניותה של גוגל להרחיב את שליטתה בשוק המכשירים הסלולריים החכמים .  בלב המחלוקת בין שתי החברות נמצאת תחושת בגידה :  ג'ובס סבור כי גוגל הפרה את הברית בין שתי החברות כשהחלה לייצר טלפונים סלולריים שדומים פיסית ,  טכנולוגית ורוחנית לאייפון .  בקצרה ,  הוא חש כי חבריו לשעבר בגוגל גנבו לו את הרעיון . " אנחנו לא נכנסו לעסקי החיפוש .  הם נכנסו לעסקי הטלפונים ",  אמר ג'ובס לעובדים באפל זמן קצר לאחר השקת האייפד בינואר . " אל תטעו :  גוגל רוצה להרוג את האייפון .  אנחנו לא ניתן להם ".  מגוגל נמסר כי אינה במלחמה עם אפל .  מייסדי גוגל ,  לארי פייג' וסרגיי ברין ,  הביעו את הערכתם לג'ובס ולאפל ,  ודוברת גוגל ,  ג'יל הייזלבייקר ,  אמרה כי  " אפל היא שותפה חשובה ,  ואנחנו רוחשים כבוד רב לכל מה שעשתה בתחום הטכנולוגיה במשך יותר מ-30 שנה ".  בהודעה רשמית כתב שמידט . " אני עדיין סבור ,  כמו רבים אחרים ,  שסטיב ג'ובס הוא המנכ"ל הטוב ביותר בעולם כיום ,  ואני מעריץ את אפל ואת סטיב ".  אך מומחים בתחום מעריכים כי המלחמה בפתח . " אני בטוח שזה עומד להפוך למלוכלך יותר ",  אמר דייויד יופי ,  מרצה בבית הספר לעסקים של הרוורד . " כדי להביס את אפל ,  גוגל תצטרך להיות אגרסיבית מאוד .  אם הם יצליחו ,  הם יפעילו לחצים על המחירים של אפל ושל האייפון ".  אך נראה כי הקרב בין ג'ובס לשמידט נהפך להיות פחות עסקי ויותר אישי ,  וכי ההתבטאויות נהפכות לרגשיות יותר ויותר . " אנחנו יכולים לשבת ולצפות בעוד המתחרים שלנו גונבים לנו המצאות שמוגנות בפטנטים ,  או שאנחנו יכולים לעשות משהו בקשר לזה ",  כתב ג'ובס בהודעה הרשמית שליוותה את הגשת כתב התביעה . " החלטנו לעשות משהו בקשר לזה ",  סיכם .  מגוגל נמסר כי היא אינה צד בתביעה אך תעמוד לצדה של htc .  בשיחות פרטיות ,  אומרים מנהלים בגוגל כי הם חוששים שהתביעה תעכב את פיתוח האנדרואיד ,  שתשמש גם כמערכת הפעלה למחשבי טאבלט ,  שעשויים להתחרות באייפד .
 
אפל נגד גוגל :  המלחמה נהפכה לאישית
התביעה שהגישה אפל נגד יצרנית הסלולר HTC בגין הפרות פטנטים עשויה להיות הירייה הראשונה בקרב ענקיות הטכנולוגיה .  בעוד ג'ובס תוקף : " גוגל רוצה להרוג את האייפון ",  שמידט מנסה להרגיע : " אני מעריץ את אפל ואת סטיב "
 
