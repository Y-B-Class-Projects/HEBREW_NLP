ענקית התרופות GSK תרכוש 7% ממניות פרוטאולוג'יקס ב-2.5 מיליון דולר
ההשקעה מותנית בגיוס מינימלי של 7.5 מיליון דולר ברוטו על ידי החברה
חברת התרופות הרב לאומית גלקסוסמית'קליין  ( gsk )  תשתתף בהנפקתה של חברת פרוטאולוג'יקס ותרכוש 7% ממניותיה בהשקעה של 2.5 מיליון דולר .  ההשקעה של gsk בפרוטיאולוג'יקס מותנית בגיוס מינימלי של 7.5 מיליון דולר ברוטו על ידי החברה.פרוטיאולוג'יקס מתכננת לגייס סכום מינימלי של 35 מיליון שקל בהנפקה של מניות אופציות מ-2 סדרות .  שמחזיקה ב-51% ממניותיה של החברה טרם ההנפקה ,  הודיעה על כוונתה להזמין בהנפקה יחידות ב-2.8 מיליון שקל.פרוטיאולוג'יקס חתמה בסוף השבוע שעבר על הסכם עם gsk שעל פיו שני הצדדים ישתפו פעולה ב-6 תוכניות של מחקר ופיתוח שיימשכו 3 שנים.פרוטיאולוג'יקס התחייבה להשקיע מאמצים סבירים לפתח מולקולה מובילה ומולקולת גיבוי שיהיו מועמדות לפיתוח תרופה על ידי gsk.3 מהמטרות זוהו עוד קודם לחתימה על ההסכם ו3 מטרות ייבחרו על ידי gsk .  חברת פרוטיאולוג'יקס תקבל 3 מיליון דולר בתוך 10 ימים מחתימה ההסכם וכן תשלום שנתי של 2 מיליון דולר למימון המחקר והפיתוח בשנת המחקר הראשונה ו-1.7 מיליון דולר לשנה בשנתיים שלאחריה.gsk תשלם תשלומי אבני דרך שונים בכל אחת מהתוכניות עבור איתור מולקולה מועמדת לתרופה ,  התקדמות בשלבי הניסוייים בבני אדם ,  אישור של רשויות הבריאות השונות לשווק והגעה להיקפי מכירות משמעותיים .  התשלומים ינועו בין 3 מיליון דולר ל-176 מיליון דולר לתרופה כאשר הסכומים העיקריים ישולמו עם קבלת אישורים לשווק כלומר בשלבים האחרונים.פרוטיאולוג'יקס תקבל גם תמלוגים של 4% נטו מהיקף המכירות של המוצרים שיפותחו על בסיס שיתוף הפעולה המחקרי בינה לבין gsk.פרוטיאולוג'יקס הוקמה ב-1999 על בסיס מחקר של פרופסור אברהם הרשקו ופרופסור אהרון צ'חנובר שזכו בפרס נובל על מחקר זה יחד עם המדען האמריקאי אירוין רוז.צ'חנובר והרשקו זיהו את המערכת ubiquitin שהיא מערכת של פירוק חלבונים בתאים לא חיידקיים שמתפקדת כווסת של פעילות התא ומנטרת שיעור ניכר מהתקלות בו .  המערכת מזהה ומסמנת חלבונים שמיועדים לפירוק ,  מעבירה אותם לאברון בתא ,  שמפרק אותם וממחזר את החורמים שהחלבונים הישנים עשוים מהם.מערכת היוביקיקוויטין היא נתיב ביוכימי מרכזי שמעורב בתהליכים ביולוגיים בגוף ושיבושים במערכת יכולים להיות כרוכים בשורה של מחלות כולל בעיות בחילוף חומרים ,  התפתחויות והפרעות עצביות ,  מחלות ממאירות ,  ניוון שרירים ,  מחלות דלקתיות ,  מחלות ויראליות ורמת הכולסטרול בדם.פרוטיאולוג'יקס מנסה לזהות חלבונים במערכת היוביקוויטין שמהווים גורם משמעותי בהתהוות מחלה ושנטרולם או עיכוב בפעילותם יוביל לשיפור או ריפוי במחלה .
 
ענקית התרופות GSK תרכוש 7% ממניות פרוטאולוג'יקס ב-2.5 מיליון דולר
ההשקעה מותנית בגיוס מינימלי של 7.5 מיליון דולר ברוטו על ידי החברה

