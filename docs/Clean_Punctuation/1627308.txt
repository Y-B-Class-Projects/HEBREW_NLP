הפתעה :  התוצר עלה ב-0.5% ב-2009 ;  האבטלה עומדת על 7.7% - פחות מבמדינות האיחוד
התחזיות המוקדמות של האוצר ,  בנק ישראל והאנליסטים גרסו כי הצמיחה במשק ב-2009 תהיה 0%
תוצר המשק גדל ב-2009 ב-0.5% ,  יותר מכל התחזיות המוקדמות .  מדד המחירים לצרכן עלה ברבעון השלישי של השנה ב-3.0% .  האבטלה הממוצעת בישראל בשנה שעברה  ( 2009 )  היתה 7.7% מכוח העבודה .  פחות מהתחזיות המוקדמות ופחות מהממוצע במדינות ה-oecd ,  8.2% .  כך עולה מנתונים שפירסמה אתמול הלמ"ס .  התחזיות המוקדמות של האוצר ,  בנק ישראל והאנליסטים גרסו כי הצמיחה במשק ב-2009 תהיה נמוכה ,  לעיתים בהרבה מהצמיחה בפועל ,  0.5% .  התחזית האופטימית ביותר דיברה על צמיחה של 0.3% .  בעקבות נתוני הלמ"ס החדשים הערכה באוצר ובבנק ישראל היא כי גם הצמיחה ב-2010 תהיה גבוהה מהערכות המוקדמות ,  שמדברות על צמיחה של 2.5% .  הערכות החדשות גורסות כי המשק יצמח השנה ב-3.5%-4.0% .  קרוב מאוד לנתוני הצמיחה הגבוהים של המשק בשנים הקודמות ,  5.0% ב-2004 ,  5.1% ב-2005 ,  5.3% ב-2006 ,  5.2% ב-2007 ו-4.0% ב-2008 .  הלמ"ס עידכנה היום את נתוני הצמיחה ברבעון השלישי של 2009 ,  מ-2.2% ל-3.0% .  עליה של כ-35% .  היא נובעת מעליה בכמעט כל מרכיבי הצמיחה .  הלמ"ס יפרסם רק בפברואר הקרוב את נתוני הצמיחה ברבעון האחרון של 2009 .  הערכות בקרב כלכלנים הן כי הצמיחה תגיע ל-4.5% במונחים שנתיים .  האוכלוסיה בישראל גדלה ב-2009 ב-1.8% ,  כך שהתוצר המקומי לנפש ירד בשנה שעברה ב-1.3% ,  לאחר עליה של 2.2% ב-2008 .  התוצר לנפש ב-2009 הסתכם ב-102.5 אלף שקל ,  26.1 אלף דולר .  במדינות ה-oecd ירד התוצר ב-2009 ב-4.0% .  התוצר העסקי ירד ב-2009 ב-0.4% ,  לאחר עליה של 4.5% ב-2008 ועליה של 5.6% ב-2007 .  הירידה בתוצר העסקי בשנה שעברה משקפת ירידה של 6.2% בתוצר התעשיה ,  ירידה של 2.8% בתוצר המסחר ,  שרותי האוכל והארחה ,  וירידה של 5.5% בענפי התחבורה ,  האחסנה והתקשורת .  מאידך ,  עלה תוצר ענפי השרותים העיסקיים והפיננסים ב-7.4% .  ב-2009 עלתה ההוצאה לצריכה פרטית ב-1.1% ,  לאחר עליה של 3.6% ב-2008 .  ההוצאה לצריכה פרטית לנפש ירדה בשנה שעברה ב-0.6% .  ההוצאה לצריכת מוצרים בני קיימא ירדה ב-10.0% לנפש .  ברכישות רכב לשימוש פרטי נרשמה ירידה גדולה של 21.3% לנפש .  ההוצאה לצריכה ציבורית עלתה ב-2009 במידת מה ,  2.1% ,  כשההוצאה לצריכה אזרחית ,  כולל חינוך ,  בריאות ורווחה ,  גדלה ב-2.9% וההוצאה לצריכה בטחונית ירדה ב-1.5% .  ב-2009 ירדו ההשקעות בנכסים קבועים ב-6.6% ,  בשל ירידה בהשקעות במכונות ,  בציוד ,  בהשקעות בבניה שלא למגורים ועליה בהשקעות בבניה למגורים .  יצוא הסחורות והשרותים ,  מהקטרים היותר חשובים של המשק ,  ירד ב-2009 בצורה ניכרת ,  13.2% ,  לאחר עליה מתונה של 5.2% ב-2008 .  היצוא התעשייתי ירד ב-10.1% .  ההכנסות מיצוא שרותי תירות ירדו ב-15.3% .  יצוא השרותים ירד ב-12.2% והיצוא החקלאי ירד ב-2.8% .  ביצוא היהלומים נרשמה נפילה ,  ירידה של 31.1% .  יבוא הסחורות והשרותים ירד בשנה שעברה ב-15.4% ,  לאחר עליה של 2.4% ב-2008.ב-2009 היה עודף בחשבון הסחורות והשרותים ,  למעט יבוא בטחוני ,  של 6.5 מיליארד דולר .  לאחר גרעון של 0.6 מיליארד ב-2008 .  פריון העבודה ,  שהוא התוצר הנקי לשעת עבודה במגזר העסקי ,  עלה ב-2009 ב-0.2% ,  בדומה לעליה ב-2008 .
 
הפתעה :  התוצר עלה ב-0.5% ב-2009 ;  האבטלה עומדת על 7.7% - פחות מבמדינות האיחוד
התחזיות המוקדמות של האוצר ,  בנק ישראל והאנליסטים גרסו כי הצמיחה במשק ב-2009 תהיה 0%

