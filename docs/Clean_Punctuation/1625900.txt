אמות רכשה הזכויות בבית פלאפון ומתחם קרגל ב-263 מיליון שקל 
 >  >  חברת הנדל"ן המניב אמות השקעות ,  שבשליטת אלוני חץ של נתן חץ ומשפחת ורטהיים ,  דיווחה כי חתמה על הסכם לרכישת זכויותיה של חברת ישראלום בבית פלאפון שבגבעתיים  ( 67% )  ובמתחם קרגל באזור התעשייה הצפוני של לוד .  אמות תשלם תמורת הנכסים סכום כולל של 262.5 מיליון שקל שיושקע ממקורותיה העצמיים .  החברות אינן מפרטות לפי איזה שווי נרכש כל אחד מהנכסים .  בסוף 2008 שוויו של בית פלאפון הוערך ב-117.5 מיליון שקל ושל מתחם קרגל ב-130 מיליון שקל .  עד כה החזיקה אמות ב-33% מבית פלאפון ,  כך שעם השלמת העסקה היא תחזיק ב-100% מהבניין בן שבע קומות ,  הכולל שטח ברוטו של 15 אלף מ"ר משרדים ,  קומה מסחרית של 2,400 מ"ר ,  וכן חניון תת קרקעי המשתרע על פני שטח של 14 אלף מ"ר וכולל 450 מקומות חנייה .  הנכס השני שרכשה אמות הוא מתחם הממוקם על קרקע של 105 דונם וכולל כמה מבנים בשטח כולל של 47 אלף מ"ר המושכרים במלואם לחברת קרגל ,  העוסקת בייצור קופסאות קרטון לחקלאות ולתעשייה .  החוזה הנוכחי של קרגל בבניין הוא ל-7 שנים הקרובות עם אופציה להארכה ב-10 שנים נוספות ולאחר מכן בעוד 5 שנים .  דמי השכירות השנתיים בגין נכס זה נאמדים בסכום של 11 מיליון שקל .
 
אמות רכשה הזכויות בבית פלאפון ומתחם קרגל ב-263 מיליון שקל 
nan
