אלי זהר : " האגו של עורך הדין אינו מאפשר לו לשבת בהליך גישור "
  >  >  הליך הגישור הוא אופנתי למדי בשנים האחרונות .  עורכי דין רבים עוברים קורסים לקבלת תואר מגשר .  אלא שבפועל ,  השמרנות והמיליטנטיות של עורכי הדין מקשים על הפניית סכסוכים להליך זה .  עו"ד אלי זהר ,  מבכירי הפרקליטים בישראל ומגשר בעצמו ,  תורם נימוק פסיכולוגי-מקצועי : " מדובר באובדן ההגמוניה של עורכי הדין על ההליך .  עורך הדין מאבד שליטה על ההליך והאגו שלו ,  שהוא בדרך כלל מפותח ומתפתח עם השנים ,  אינו מאפשר לו לשבת בהליך שבו הוא אינו בא לידי ביטוי ".  דברי זהר נאמרו בכנס המכון להשתלמות של לשכת עורכי הדין בנושא בוררות וגישור שנערך לפני כשבוע בקיסריה .  זהר הוא מעריץ נלהב של תחום הגישור . " המסקנה שלי ,  לאחר ניהול משפטים במשך עשרות שנים ,  היא שהדבר הראוי הוא ליישב סכסוכים בהסכמה .  הגישור הוא כלי עבודה לכל פרקליט .  צריך להבין שהבעיה היא שאנו מתאהבים בקייס ובטענות שלנו ,  שאין חכם ומבריק מהן ואין דבר אמין יותר מהעדים ומהמסמכים שלנו .  כשאתה מגיע לבית משפט ומתברר שהכל להיפך זה כבר מאוחר מדי .  זהר אינו מקבל את התזה הרווחת שמשמעות ההליכה לגישור היא ויתור . " תמיד אתה יכול לקום וללכת .  יש שאומרים שיש בכך חשיפת טקטיקה ,  אבל אני אומר שעידן הטריקים נגמר מזמן .  הכל גלוי וחשוף .  בסופו של דבר ,  המשפט בנוי בטכניקה שבנויה להגיע לחקר האמת ".  זהר טוען שהיתרון הגדול של הגישור הוא במיקוד הטענות . " יש מלל בלתי נסבל בבית המשפט ",  הוא אומר . " שאלה משפטית אחת נעטפת בטענות ,  ראיות וטיעונים ,  עד שמגיעים לעיקר .  בבית המשפט יושב השופט ,  שומע ושואל את עורך הדין מה זה רלוונטי .  עורך הדין אומר ,  אדוני עוד יראה ,  אני יודע מה אני צריך להוכיח ,  כבודו לא יודע ".  זהר מתאר את הגישור כתהליך שבו עורך הדין נדחק הצדה אחרי שנתן הצהרת פתיחה ומשם הלקוח מדבר . " לפעמים הצדדים לא דיברו אחד עם השני בגלל עורכי הדין .  פתאום הם רואים אחד לשני את הלבן של העיניים .  פתאום אחד אומר לעצמו שהוא בעצם מת על השני .  למה שאריב אתו ?  "
 
אלי זהר : " האגו של עורך הדין אינו מאפשר לו לשבת בהליך גישור "
 nan
