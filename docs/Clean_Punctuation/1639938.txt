לאומית :  לחמן ועראבה נעצרו בבאר שבע 
אחרי ארבעה ניצחונות רצופים ,  עראבה נכנעה 2:1 למכבי באר שבע .  0:1 לנצרת עילית על הרצליה .  כפר סבא גברה על ראשל"צ 
המחזור ה-21 של הליגה הלאומית יצא ביום שישי לדרך עם שלושה משחקים ,  כשבמוקד השיגה הקבוצה הלוהטת של התקופה האחרונה ,  הפועל אשקלון ,  ניצחון שלישי ברציפות עם 0:2 על השניה ערב המחזור ,  עירוני רמת השרון .  
התוצאה הזאת שירתה מצויין את מוליכת הליגה ,  עירוני קרית שמונה ,  שניצחה בחוץ את הפועל ירושלים 2:4 ופתחה פער של שש נקודות על פני אשקלון .  במשחק נוסף גברו בני לוד בחוץ על הפועל מרמורק 0:2 .  
הפועל נצרת עילית ניצחה בביתה 0:1 את מכבי הרצליה ,  בעוד ראשון לציון המשיכה במסע שלה לתחתית ,  עם הפסד 2:1 להפועל כפר סבא .  סקציה סנ ציונה סיימה בתיקו 1:1 מאכזב מול הכח עמידר רמת גן .  בהמשך :  אחווה עראבה הלוהטת של אייל לחמן תחפש ניצחון חמישי ברציפות כשתשחק בחוץ מול מכבי באר שבע .  ביום שני יושלם המחזור כשעירוני בת ים השלישית תארח את בית"ר שמשון תל אביב שמדורגת במקום ה-11 .
 על הנייר ,  מוליכת הטבלה הייתה אמורה ליהנות מחיים קלים מול הקבוצה עם ההגנה הגרועה בליגה ,  אלא שבפועל היא הייתה צריכה להמתין עד למאני טיים כדי להבטיח את הניצחון .  
אחרי מחצית ראשונה ללא שערים היה זה וויליאם אנג'ובו ,  שחזר מאליפות אפריקה שם שיחק במדי זמביה ,  והעלה את הצפוניים ליתרון 0:1 בטדי בדקה ה-64 .  החגיגות של קרית שמונה היו מוקדמות מדי ,  כי תוך דקה בלבד גיא עובדיה השווה ל-1:1 .  אדם מזרחי ביצע מהפך מפתיע והעלה את ירושלים ל-1:2 מפתיע בדקה ה-70 ,  אבל שלוש דקות מאוחר יותר קרית שמונה הרוויחה פנדל ,  ויניב לביא השווה ל-2:2 .  ההגנה הרעועה של ירושלים הצליחה להחזיק מעמד עד לדקה ה-88 ,  אלא שתומר סוויסה קינח בצמד בשתי הדקות האחרונות של המשחק ,  כדי לסדר לקבוצתו של רן בן שמעון חזרה חגיגית במיוחד לאצבע הגליל .
 עד למשחק הזה עירוני רמת השרון השיגה רק ארבע נקודות בשלושה משחקי ליגה ,  וגם בסוף השבוע הנוכחי היא ממשיכה לאבד גובה .  במשך כל המחצית הראשונה המארחים מרמת השרון תקפו יותר ,  ואורן ניסים חיפש את השער פעם אחר פעם ,  אבל ללא הצלחה .  מי שניצל את זה בדקה ה-63 היה הסקורר של אשקלון ,  יחיאל צגאי ,  שהעלה את האורחים ליתרון .  צגאי התמקם בקצה הרחבה אלכסונית ,  השתלט על מסירת עומק ,  ובעט מצד שמאל ומהאוויר פנימה .  בדקה ה-85 הגיע השער השני של אשקלון ,  כאשר דידי אונגר פתח בהתקפה נהדרת ,  מסר ימינה תוך כדי פריצה לרחבה וקיבל את הכדור בחזרה כדי לכבוש מקרוב ולקבוע את תוצאת המשחק .
 מאמן אשקלון ,  אורי מלמיליאן ,  אמר בסיום המשחק : " כדורגל זה משחק נזיל ,  שיחקנו טוב עכשיו ,  אנחנו בתקופה טובה ,  המטרה היא להגיע למעלה וצריך לשמור על זה .  הקבוצה משחקת טוב ,  השחקנים מגיעים למצבים .  כמאמן וכצופה אני שמח יחד עם השחקנים ". 
נועלת הטבלה קיוותה להשיג ניצחון ביתי מול הקבוצה שהקדימה אותה במקום אחד בלבד ,  אבל בסופו של דבר נותרה הרחק מאחור ,  בעוד שהלודאים חזרו לחיים בליגה .  
אגודה קאובינה הגנאי ,  שעבר מהפועל אשקלו לבני לוד ,  כבש את השער היחיד לזכותם של הלודאים בדקה ה-17 .  בדקה ה-81 קאובינה השלים צמד ,  ושלח את לוד לפחות זמנית אל מעל לקו האדום .
 הקבוצה של אלדד שביט אירחה את הקבוצה מהשרון לקרב מרכז טבלה קלאסי ,  בין הששית  ( נצרת עילית )  לשביעית  ( הרצליה )  .  שתי הקבוצות לא הצליחו לכבוש במשך 88 דקות ,  עד שארז פינטו עשה סוף לבצורת והעלה את הקבוצה הביתית ליתרון .  הרצליה לא הצליחה לאזן .  בכל זאת ,  נצרת עילית ספגה רק פעמיים באצטדיון גרין והיא המשיכה לשמור על רשת כמעט נקייה .
 הניצחון הדרמטי של נצרת עילית מסיים תקופה לא טובה של שלושה משחקים ברציפות ללא ניצחון ואחד בלבד בתשעה האחרונים ,  ועם שלוש הנקודות היקרות היא ממשיכה להיות קרובה יחסית לדבוקת הצמרת .  הרצליה ,  לעומת זאת ,  שהשיגה ניצחון אחד בתשעת משחקיה האחרונים  ( כולל זה )  ,  כבר מתרחקת מהצמרת וכנראה היא תבלה גם בעונה הבאה בליגה השנייה .
 הכח עמידר רמת גן הגיעה כשהיא מצליחה בקושי להחזיק את הראש מעל הקו האדום ,  והוציאה נקודה חשובה מול האורחים ,  שאיבדו הזדמנות פז להתקרב אל המקום השני בטבלה .  משחק חלש מאוד של שתי הקבוצות ללא אירועים מיוחדים קיבל קצב אחר לגמרי החל מעשר הדקות האחרונות .  בדקה ה-80 הפתיע קובי חסן את נס ציונה כשהעלה את רמת גן ליתרון .  הקהל הביתי כבר ראה 3 נקודות יקרות מגיעות לכיוונו ,  אבל בדקה ה-88 איזנו האורחים עם שער של יוסי אסייג ,  והסתפקו בנקודה .
 בפעם שעברה שהשתיים נפגשו ,  הביסה ראשון את כפר סבא 0:3 ,  אבל הפעם פתחו המארחים בטירוף ,  ונטלו את ההולכה כבר אחרי 10 דקות ,  כשאחמד מרעי כובש .  ראשון לא הורידה את הראש ,  והצליחה להשוות ,  כשאלירן אפריאט כובש בדקה ה-20 ,  אבל 5 דקות לפני סיום המחצית הראשונה ,  העלה נתן שקורי את כפר סבא ליתרון 1:2 .  האורחים המשיכו לנסות ולתקוף את שערה של כפר סבא ,  אבל לא מצאה את השער המיוחל ,  והמשיכו בהתדרדרות הנוראית שלהם ,  שמותירה אותם מחוץ לעשירייה הראשונה .
 מאז הגעתו של אייל לחמן ,  הפכה אחווה עראבה ללהיט של הליגה ולמשחק בבירת הנגב היא הגיעה אחרי ארבעה ניצחונות רצופים של 0:1 .  בעראבה כבר התחילו לדבר על עלייה ,  אבל הערב הרכבת נעצרה בבאר שבע אצל הקבוצה של שרון אביטן .  אחרי 68 דקות מאופסות ,  המשחק הפך דרמטי .  רונן שוורצמן העלה את עראבה ליתרון ואבי מלכה איזן כעבור שש דקות .  10 דקות לסיום כבש ינון ברדה ,  האח הצעיר של אליניב ,  את השער המכריע וסידר לבאר שבע ניצחון שלישי בארבעת המשחקים האחרונים ,  ארבעה ימים לפני שבית"ר ירושלים מגיעה העירה למשחק גביע המדינה .  עראבה פספסה הזדמנות להעפיל זמנית למקום השני .  

לאומית :  לחמן ועראבה נעצרו בבאר שבע 
אחרי ארבעה ניצחונות רצופים ,  עראבה נכנעה 2:1 למכבי באר שבע .  0:1 לנצרת עילית על הרצליה .  כפר סבא גברה על ראשל"צ 

