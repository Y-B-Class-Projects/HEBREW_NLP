חמאס נאבק בטרור ,  פיאד נלחם בביקורת
סימנים ראשונים להפשרת היחסים בין הפלגים הפלסטינים ,  בעקבות ביקור נביל שעת' ברצועה .  בינתיים ,  חמאס מתמודד עם טרור משלו וסלאם פיאד מפציע בכנס הרצליה ומצליח לעצבן את כולם
ביום רביעי השבוע הגיע בכיר פתח נביל שעת' לביקור ברצועת עזה .  מדובר בביקור היסטורי .  מאז השתלטות חמאס על הרצועה ביוני 2007 לא ביקר שם בכיר פתחאווי .  בראיונות שהעניק לכלי התקשורת הפלסטינים הדגיש שעת' הנרגש  ( אביו מעזה  נ.י )  כי הגיע לעזה כשליחו הרשמי של ה"ראיס "  אבו מאזן .  איך היו הפגישות עם אנשי חמאס ברצועה ?  נשאל שעת' .  הפגישות היו חיוביות מאד ,  השיב .  
בימים שבהם חמאס נתון למצור ישראלי ,  למצור מצרי  ( גדר הפלדה הולכת ונבנית )  ולאיומים מבית ,  נדמה שפיוס עם פתח נחוץ כעת יותר מכל לארגון .  מי שהיה מציע לשעת' לפני כמה חודשים לבקר בעזה היה זוכה לכינוי  " הוזה ".  השבוע הוא הגיע ואף התקבל בחיבוקים ונשיקות .  האם הפעם תושג פריצת דרך שלא הושגה בשנתיים האחרונות ?  ייתכן ,  אך קשה להאמין שאירן תאפשר לחמאס לחתום על הסכם פיוס .
 ואם על איומים מבית עסקינן ,  השבוע שוב אירע ניסיון לחסל בכיר בחמאס .  ארגון המזוהה עם אל-קאעדה בשם  " ג'ונד א-תאווחיד "  נטל אחריות לניסיון החיסול הכושל בתחילת השבוע של בכיר חמאס בחאן יונס ,  יוסוף צרצור ,  המכונה  " אבו עומאר ".  אנשי הארגון ,  המזוהים עם הזרם הסלפי-ג'יהאדיסטי ,  הטמינו מטען נפץ מתחת למכוניתו של צרצור ופוצצו אותה .  צרצור ,  אגב ,  לא נפגע בניסיון ההתנקשות .
 זו אינה הפעם הראשונה בה מנסים אנשי הזרם הסלפי ברצועה לחסל בכירים בחמאס .  בין שני הארגונים מתנהל עימות אלים על רקע דבריו של בכיר בזרם הסלפי לפני מספר חודשים לפיהם ארגונו אינו מכיר בחמאס ,  וכי הוא פועל להקים נסיכות איסלמית ברפיח .  מאז מתנהלים קרבות עקובים מדם ,  שכוללים גם מעצרים של עשרות פעילים סלפיים .  בהודעה שפרסם השבוע הארגון הסלפי נמסר איום מפורש : " אנשינו גיבשו רשימת מבוקשים הכוללת את בכירי מנגנוני חמאס וממשלתו ".  אז מי אמר שרק ישראל ומצרים גורמות לחמאס לכאב הראש ? 
הסיפור המעניין ביותר בזירה הפלסטינית לא היה ביקורו של שעת' בעזה ,  לא ההשוואה שעשה ברלוסקוני בביקורו בבית לחם בין השואה למבצע 'עופרת יצוקה' ,  לא חיסולו של אל-מבחוח ולא הקפאת המשא ומתן לגיבוש עסקת שליט בעקבות החיסול .  מה שעורר את מרבית התגובות היה החלטתו של ראש הממשלה הפלסטיני סלאם פיאד להשתתף בכנס הרצליה ולנאום בו .
 ראשון המגיבים היה ארגון חמאס .  דוברו ,  סאמי אבו זוהרי ,  אמר כי השתתפותו של פיאד בכנס הרצליה מבטאת באופן ברור עד כמה קשרה הרשות את גורלה למדיניות הכיבוש . " זהו סכין בגב העם הפלסטיני ,  בהיסטוריה שלו ובהתנגדות שלו ",  אמרו חברי פרלמנט מטעם חמאס .  גם בג'יהאד האיסלמי הצטרפו למתקפה : " השתתפותו של פיאד בכנס פוגעת בתדמיתם של הפלסטינים ,  שכן הוא עושה זאת בזמן שישראל ממשיכה להתקיף את העם הפלסטיני ". 
אפילו החזית העממית  ארגון הפועל במסגרת הארגונית של אש"ף  תקפה במילים קשות את פיאד ואף הציעה להעמידו לדין בגין השתתפותו בכנס הרצליה : " פיאד ביצע פשע ברור כשהשתתף בכנס הרצליה ,  שכן בכנס זה מגובשת המדיניות האסטרטגית התוקפנית נגד העם הפלסטיני ".  את ההפתעה הגדולה סיפק בכיר פתח  (  !  )  ,  חאתם עבד אל-קאדר ,  שאמר : " פתח זועם מאד על השתתפות פיאד בכנס .  לשום בכיר פלסטיני אין זכות להשתתף בו ". 

חמאס נאבק בטרור ,  פיאד נלחם בביקורת
סימנים ראשונים להפשרת היחסים בין הפלגים הפלסטינים ,  בעקבות ביקור נביל שעת' ברצועה .  בינתיים ,  חמאס מתמודד עם טרור משלו וסלאם פיאד מפציע בכנס הרצליה ומצליח לעצבן את כולם

