פרת המזומנים הפרטית של תשובה :  ברק קפיטל תרמה 10% לרווחי דלק
קבוצת דלק מחזיקה 48% מהחברה ,  שהכנסותיה השנתיות מגיעות ל-220 מיליון שקל
 >  >  מרבית החברות המוחזקות בידי של יצחק תשובה הן ציבוריות .  ואולם יש לחברה אחזקה גם בחברות פרטיות ,  כגון הנדסת התפלה  ( 50% )  ,  העוסקת בהתפלת מים ;  חברת הביטוח האמריקאית ריפבליק ;  וכן האחזקה בחברת ברק קפיטל שבשליטת אייל בקשי ,  הנחשב לאחד מסוחרי הנוסטרו  ( השקעות עצמיות )  המסתוריים בשוק ונמנע מחשיפה .  בעוד את התוצאות של יתר האחזקות הפרטיות קבוצת דלק נהגה לפרסם מדי רבעון ,  את התוצאות של ברק קפיטל היא נמנעה מלפרסם ,  בטענה כי למרות האחזקה של 48% בחברה מדובר בפעילות לא מהותית .  ואולם ברבעון השלישי של 2010 המספרים נחשפים :  האחזקה אחראית ליותר מ-10% מרווחיה של דלק .  עוד עולה כי הכנסותיה השנתיות של ברק קפיטל הן 220 מיליון שקל והיא עובדת על שולי רווח גבוהים של 54%-55% לרווח תפעולי ו-20%-25% לרווח נקי .  בשלושת הרבעונים הראשונים של השנה הסתכמו הכנסות החברה ב-165 מיליון שקל עם רווח תפעולי של 89 מיליון שקל .  הרווח הנקי שרשמה החברה בתקופה זו הוא 36 מיליון שקל ,  מתוכם 17 מיליון נזקפו לטובת דלק קפיטל מקבוצת דלק .  רווחים אלו היו יותר מ-10% מכלל רווחיה של קבוצת דלק בתקופה ,  המגלם רווח שנתי של 48 מיליון שקל .  רווח זה כולל בעיקר את תוצאות הנוסטרו  ( השקעות עצמיות )  ,  וכן את תוצאות פעילות החיתום וחלקה של ברק קפיטל בחברת אינדקס תעודות סל  ( 50% )  .  גם נתוני החברה ב-2009 נחשפים בראשונה בדו"חות דלק :  הכנסות ברק קפיטל ב-2009 היו 232 מיליון שקל והרווח התפעולי הסתכם ב-124 מיליון שקל .  החברה רשמה ב-2009 רווח נקי של 57 מיליון שקל ושולי רווח נקי של 24.5% .  מהשיחות עם פעילים בשוק ההון עולה כי להבדיל מבתי השקעות אחרים ,  לא ניתן לגזור בקלות את שוויה של ברק קפיטל ,  הנהנית מהמוניטין שצברו בקשי והצוות ,  וכן היא נהנית מרגולציה נמוכה .  לפי הערכות גסות ,  ניתן להעריך את ברק קפיטל לפי מכפיל רווח של 5-6 ,  כלומר לפי שווי של 300-250 מיליון שקל על סמך תוצאות 2009 ו-2010 .  זאת לעומת שווי של כ-50 מיליון שקל שלפיו נכנסה דלק להשקעה ב-2007 .  דלק מטפלת בהשקעתה בברק קפיטל לפי שיטת השווי המאזני ,  כלומר לפי חלקה בהון העצמי שהושקע בחברה .  נכון לסוף ספטמבר 2010 הונה העצמי  ( המיוחס לבעלי המניות )  של ברק קפיטל נאמד ב-112 מיליון שקל ,  כלומר חלקה של דלק נאמד ב-54 מיליון שקל .  כל סוחר פועל באופן עצמאי המודל שבו עובדת ברק קפיטל הוא של קרן גידור פרטית המנהלת את ההון של עצמה .  מאחר שמדובר בפעילות של ניהול כספים עצמאית ,  היא אינה מפוקחת ואינה נתונה למגבלות רגולטוריות כמו שחקנים אחרים המנהלים נוסטרו.במסגרת המודל שלה ,  כל סוחר פועל עצמאית בניהול חלק מהונה של החברה ומתוגמל בהתאם לתשואה שהוא מצליח להשיג על ההון .  עיקר ההוצאות של החברה מלבד שכר הן הוצאות מימון ,  שהסתכמו נטו ב-8 מיליון שקל בשלושת הרבעונים הראשונים של 2010 .  נתונים אלו מצביעים על רמות מינוף גבוהות ושימוש באשראי גבוה .  התחייבויות החברה נכון לסוף ספטמבר הן 4.58 מיליארד שקל ,  לעומת נכסים של 4.84 מיליארד שקל .  מעבר לפעילות במסחר בנגזרים על מדד ת"א 25  ( מעו"ף )  ,  החברה פעילה בתחום החיתום ופיתוח המוצרים הפיננסיים .  בנוסף ,  ברק קפיטל מחזיקה 50% ממניות אינדקס ,  חברת תעודות הסל המוחזקת גם בידי דש .  ברק קפיטל השתתפה בעבר בהנפקות גדולות עם רכישות בסכומים גדולים .  כך ,  למשל ,  רכשה החברה איגרות חוב בערך של 110 מיליון שקל בהנפקה של סקיילקס  ( 10% מכלל ההנפקה )  ;  החברה שהשתלטה על פרטנר ב-2009 ;  בהנפקה של בנק לאומי רכשה ברק קפיטל 100 מיליון שקל ;  ובגיוס של דור אלון בלטה עם הזמנות של 10% מכלל הגיוסים .  ההשתתפות בהנפקות של ברק קפיטל מתבצעת במקביל לפעילות חיתום בחברה ,  פעילות שבברק קפיטל סימנו כאסטרטגית .  קבוצת דלק ,  שנכנסה לברק קפיטל ב-2007 לפי שווי חברה של כ-50 מיליון שקל ,  נהנית מרווחיה הגבוהים של החברה .  כאמור ,  ב-2010 יותר מ-10% מרווחי קבוצת דלק  ( 17 מיליון שקל בשלושת הרבעונים הראשונים של השנה )  נובעים מאחזקת הקבוצה בכ-48% ממניות ברק קפיטל .  בקשי  ( 45 )  היה ממקימי בית ההשקעות בטוחה וניהל בעבר את תחום הנוסטרו של החברה .  הוא החל את דרכו בעסקי הפיננסים בזמן לימודי ה-mba שלו בניו יורק כששימש עוזר בחברה שסחרה באופציות על מדד 500 s & p .  כיום נחשב בקשי לסוחר המעו"ף הגדול בישראל ,  כשמתחריו הגדולים הם מייקל דיוויס ואהרון כהן .
 
פרת המזומנים הפרטית של תשובה :  ברק קפיטל תרמה 10% לרווחי דלק
קבוצת דלק מחזיקה 48% מהחברה ,  שהכנסותיה השנתיות מגיעות ל-220 מיליון שקל

