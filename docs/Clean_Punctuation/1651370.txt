כתובת האינטרנט היקרה בעולם ,  Sex.com ,  תוצע למכירה פומבית
הכתובת נרכשה על ידי קבוצת משקיעים אלמונים בשנת 2006 בעבור 14 מיליון דולר
סקס.קום ,  כתובת האינטרנט הנחשבת ליקרה בעולם ,  צפויה להימכר במכירה פומבית בשבוע הבא .  חברת ההלוואות דום פרטנרס ,  אשר גיבתה קבוצה של משקיעים אלמונים תחת השם אסקום  ( escom )  ברכישת הדומיין ב-2006 ,  עיקלה את הנכס ומציעה אותו למכירה .  הדומיין נרכש על ידי הקבוצה בשנת 2006 בעבור 14 מיליון דולר ,  ואך היא לא עמדה בתשלומים לחברת ההלוואות .  המכירה הפומבית תתבצע ב-18 במארס בחברת עורכי הדין ווילדלס מארקס ליין אנד מיטנדורף .  ההצעה ההתחלתית עבור כתובת האינטרנט עומדת על מיליון דולר .  מכירות פומביות של כתובות אינטרנט נחשבות הזדמנויות מצוינות ליזמי אינטרנט .  בשנת 2008 נמכר הדומיין www.pizza.com בעבור 2.5 מיליון דולר .  אבל אם יש אמת באמירה שסקס מוכר ,  כתובת סקס.קום עשויה להיות היקרה ביותר בעולם .  בשלב מסויים ,  אתר האינטרנט הרוויח 15 אלף דולר ביום ,  לפי ספר משנת 2008 ,  תחת השם  " יומני סקס.קום ",  שנכתב על ידי עורך הדין צ'רלס קריאון שייצג את אחד מבעלי האתר .  קבוצת אסקום רכשה את הדומיין מהיזם גארי קרמן ,  אשר הקים את אתר ההיכרויות match.com ומנכ"ל חברת גרנט מדיה .  קרמן רשם את כתובת האתר בשנת 1994 .
 
כתובת האינטרנט היקרה בעולם ,  Sex.com ,  תוצע למכירה פומבית
הכתובת נרכשה על ידי קבוצת משקיעים אלמונים בשנת 2006 בעבור 14 מיליון דולר

