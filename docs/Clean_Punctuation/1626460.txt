התקבלה עסקת הטיעון בתיקו של נתן וולוך
סגן ראש עיריית ת"א לשעבר הודה שמסר מידע כוזב כדי לאפשר את כניסתה ארצה של צעירה ממלודובה לבקשתו של איש העסקים המנוח ראובן גרוס
בית משפט השלום בתל אביב קיבל הבוקר  ( שלישי )  את עסקת הטיעון בתיקו של סגן ראש עיריית תל אביב לשעבר ,  נתן וולוך ,  שהודה במסגרת הסדר טיעון בעבירות של הפרת אמונים של עובד ציבור ועבירות לפי חוק הכניסה לישראל .  וולוך הודה שמסר מידע כוזב כדי לאפשר את כניסתה ארצה של צעירה מולדבית לבקשתו של איש העסקים המנוח ראובן גרוס .  הצדדים לא גיבשו הסכמות לגבי העונש שיבקשו להטיל על וולוך .  
על פי כתב האישום המתוקן שהגישה המחלקה הכלכלית בפרקליטות המדינה נגד וולוך בן ה-72 ,  גרוס הכיר את הצעירה ב-1999 כאשר שימשה עבורו כמתורגמנית במהלך קונגרס יהודי שנערך בקישינב .  גרוס הבטיח להזמינה לישראל ,  ופנה לוולוך כדי שיסייע לו להסדיר לה אשרת כניסה .  וולוך שלח לצעירה הזמנה פיקטיבית להשתתף בהשתלמות בתחום החינוך בתל אביב ,  ובעזרת המכתב קיבלה אשרת כניסה לישראל מהקונסוליה במולדובה .  
כשנה לאחר מכן ,  מפרט עוד כתב האישום ,  שוב ביקר גרוס במולדובה ,  והודיע לצעירה שמצא עבורה עבודה כמטפלת בישראל .  גם הפעם הוא ביקש מוולוך סיוע בהסדר אשרת הכניסה ,  ושוב המציא וולוך מכתב שמזמין את הצעירה להשתלמות בתל אביב .  לאחר מכן כתב מכתב נוסף שבו הציע לצעירה להישאר להשתלמות נוספת ,  וזאת כדי שתוכל להאריך את שהותה בישראל .
 
התקבלה עסקת הטיעון בתיקו של נתן וולוך
סגן ראש עיריית ת"א לשעבר הודה שמסר מידע כוזב כדי לאפשר את כניסתה ארצה של צעירה ממלודובה לבקשתו של איש העסקים המנוח ראובן גרוס

