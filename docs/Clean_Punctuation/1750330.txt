HOT נערכת לגיוס חוב של מיליארד שקל
חברת הכבלים קיבלה ממדרוג דירוג אשראי של A1 והודיעה על היערכות לגיוס אג"ח ראשון על סך כמיליארד שקל .  מדובר בחלק ממהלך אסטרטגי ,  שבסופו יוכל פטריק דרהי לחלק לעצמו דיבידנד
כפי שנחשף ב-TheMarker ,  חברת הכבלים HOT נערכת לגיוס אג"ח ראשון בתולדותיה שהיקפו צפוי לעמוד על מיליארד שקל .  החברה פירסמה היום כי חברת הדירוג מעלות העניקה לה דירוג אשראי של A1 .  
מדרוג מציבה שלושה תנאים לדירוג .  תנאי כללי ראשון נוגע לרמת התחרות בענף ושינוי מהותי במיצובה התחרותי של החברה .  שני תנאים נוספים קשורים ליחסים הפיננסיים של החברה .  מעלות מתנה את הדירוג ביחס של 3 ומטה בין רווח ה-EBITDA של החברה ובין החוב הפיננסי .  כיום עומד יחס זה על 2.2 וזאת לאחר מאז שנת 2008 מרמה של 3 .  
 תנאי פיננסי נוסף הוא שהתזרים הפרמננטי של החברה ,  כלומר התזרים השוטף מפעילות שלה ,  בניכוי דיבידנד לא יהיה נמוך מ-25% מהחוב הכולל שלה .  כיום עומד תזרים זה על רמה של 30% מהחוב כך שהחברה יכולה לחלק דיבידנד בהיקף של כ-5% מהתזרים שלה ועדיין לעמוד בתנאי הדירוג .  הערכות הן כי לאחר גיוס החוב הנוכחי ,  תתחיל HOT לחלק דיבידנד לראשונה מאז איחוד שלוש חברות הכבלים בינואר 2007 .  
גיוס החוב הוא חלק ממהלך אסטרטגי שמבצע בעל המניות הגדול בחברה ,  פטריק דרהי ,  בחודשים האחרונים .  שבוע שעבר הגיע דרהי להסכמה עם שני בעלי המניות הגדולים בחברה ,  אליעזר פישמן ונוני מוזס ,  כי ירכוש מהם את מרבית אחזקותיהם כל שחלקו בחברה יעלה מרמה של 45% ל-66% .  עם השלמת עסקה זו ,  אשר צפויה ביוני 2011 ,  צפוי דרהי ליטול סופית את השליטה בחברה .  גיוס החוב הנוכחי ל-HOT הוא חלק ממהלך זה ,  שכן הוא יחליף חלק מהחוב הבנקאי ויאפשר לדרהי להתחיל ולחלק לעצמו דיבידנד .
 
HOT נערכת לגיוס חוב של מיליארד שקל
חברת הכבלים קיבלה ממדרוג דירוג אשראי של A1 והודיעה על היערכות לגיוס אג"ח ראשון על סך כמיליארד שקל .  מדובר בחלק ממהלך אסטרטגי ,  שבסופו יוכל פטריק דרהי לחלק לעצמו דיבידנד

