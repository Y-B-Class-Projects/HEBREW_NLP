אחים ,  שריפה
איך היתה תחילת העונה של  " האח הגדול "?  ואיך תסתיים אגדת הילדים  " שריפה ביער "?  דרור רפאל עושה סדר ,  ולא שוכח כמובן את בר רפאלי
פעם אחת ,  לפני הרבה הרבה ימים ,  ביער לא מאוד רחוק ,  פרצה שריפה מפחידה .  מגה שריפה .  היא כמעט הבעירה חצי מדינה .  את השריפה הדליק ילד רע מעוספיה שהלך לעשן נרגילה וזרק גחל .  אם הערבים לא זורקים אותנו לים ,  אז הם זורקים גחל כדי לשרוף אותנו ביער .  
את השריפה היה אפשר לכבות ,  אם לא היתה מפלצת איומה ביער .  למפלצת יש זקן ובגדים שחורים .  חוץ מלהסתובב ביער עם ג'ריקנים של בנזין ,  המפלצת עשתה את כל המחדלים האפשריים כולל הזנחה של שירותי הכבאות .  המגה שריפה התפשטה ואף אחד לא הצליח לכבות אותה .  אז הגיע קוסם ,  שקפץ ממקום למקום עם המון מצלמות טלוויזיה כדי להראות שהוא נמצא ויכול לפתור את הבעיה ,  בתנאי שהבעיה היא יחסי ציבור לראש הממשלה .  
המגה שריפה המשיכה לבעור .  יום אחד ,  נחת מאמריקה ה"סופר טנקר ".  הוא כמו סופר מן ,  רק של שריפות .  מרוב פחד ממנו ,  השריפה כיבתה את עצמה לבד .  ה"סופר "  עלה לאוויר ולא נותר גיץ .  היום כבר אין שריפה וחזרנו לשגרה .  הילד חזר לעוספיה ,  הטנקר חזר לאמריקה ורק המפלצת האיומה ממשיכה להיות שר הפנים .  וכך נחייה באושר ועושר עד עצם המחדל הבא .
 השבוע פורסם שבר רפאלי וליאונרדו דיקפריו שוקלים להתחתן וגם שליאו שוקל להתגייר .  בר חזרה השבוע לארצות הברית ובדרך תקפה צלמי פפראצי .  לא חולף שבוע שרפאלי לא מנפקת ארבע ידיעות לתקשורת .  היא נוסעת וחוזרת והוא בא איתה והיא שבה איתו .  היא מקמפיינת לבגדי ים ,  היא על השער או שנבחרה להכי סקסית או הכי יפה והכי נכונה .  השבוע גם מצרים תקפה אותה כי היא טענה שהם פרימיטיביים .  
אפשר להוציא עיתון שכולו בר ,  או ערוץ טלוויזיה שמשדר רק אותה .  בר היא אייקון ישראלי כי היא משתמשת וזורקת .  מגיעה אלינו ועוזבת .  היא מעדיפה להיות שם ,  לנטוש אותנו ,  להתנשא מעלינו ודווקא בגלל זה אנחנו מעדיפים לראות רק אותה .
 השבוע חמישים רבנים קראו לא להשכיר דירות לערבים .  מאז שהרצוג עמד על בימת האו"ם וקרע את ההחלטה המשווה את הציונות לגזענות ,  אנחנו מנסים להוכיח לכל העולם שהאו"ם צדק .  
עם ערבים אין לי בעיה אבל לא הייתי משכיר דירה לער ? בים  ( עם צירה מתחת ל-ר' )  .  הם כבר חתמו ערבות לצד שלישי ,  ואם יהיו חייבים כסף ,  מי ישלם עבור הדירה ?  גם לאראלה ממפעל הפיס לא הייתי משכיר .  לא הייתי רוצה שתגור בדירתי אישה שיושבת על הטלפון כל היום ומסבירה לאנשים איך לגזור את הסרט משני צדי המכונית .  ארז טל מחפש דירה ,  שלא יבנה על שלי .  אמנם הוא מרוויח יפה והוא גאון ,  אבל גופו ולבו נמצאים בבית אחר .   גם למרגלית הר שפי ,  שהתחתנה השבוע ,  לא הייתי משכיר .  מאז שראינו אותה ,  צנומה עם צמה ,  היא פיזרה את הצמה והתחברה עמוקות לפחמימות ריקות .  וגם לאלי ישי חסר האחריות לא הייתי משכיר .  לעידן רייכל ואביב גפן הייתי משכיר אבל לכל אחד לחוד .  כשהם ביחד זה יוצא זוועה .  להרבה יהודים לא הייתי משכיר אבל לערבים אין לי בעיה .  ערבי טוב הוא ערבי שמשלם בזמן .
 זה מחקר סוציולוגי מעניין .  הכול מניפולציה של ההפקה .  הפח הגדול .  הפעם הם הגזימו .  הם לא אנשים אמיתיים .  וואו ,  כמה ההיא מצחיקה .  הם סטריאוטיפים של עצמם .  שיואו ,  כמה ההוא מטומטם .  מצחיק כמה שהיא מטומטמת ,  ועצוב כמה שההוא לא יודע כמה שההיא מצחיקה .  עכשיו גם לוקחים כסף על הצפייה במאקו ?  גנבים .  דווקא אחלה עונה הפעם ,  מאיפה הביאו את האנשים האלה ?  דווקא חרא עונה הפעם .  הדתי בטח יעשה להם בית ספר .  הצפונית והערס יתאהבו בטוח .  הערס הוא גם הומו ?  אסי עזר ממש מוצלח .  היתה אחלה חרא עונה .  מתי העונה הבאה ? 

אחים ,  שריפה
איך היתה תחילת העונה של  " האח הגדול "?  ואיך תסתיים אגדת הילדים  " שריפה ביער "?  דרור רפאל עושה סדר ,  ולא שוכח כמובן את בר רפאלי

