אריק דניאלס סיכם בגלבוע/גליל עליון
הפורוורד  ( 28 ,  2.04 )  ,  ששוחרר ממאריופול ,  יחזק את הקו הקדמי של גלבוע/גליל עליון ,  לאחר שהנסיונות להבאת ליונס ורודס כשלו
הפועל גלבוע/גליל עליון סיכמה הערב  ( חמישי )  עם שחקן הפנים האמריקאי אריק דניאלס ,  ששוחרר רק הבוקר מקבוצת מאריופול האוקראינית .  דניאלס ינחת מחר בבוקר בישראל ,  ויעבור בדיקות רפואיות על מנת שיוכל להרשם עד השעה 11:00 באיגוד הכדורסל ,  המועד האחרון לרישום שחקנים בליגת העל .  העברתו של דניאלס מגיעה לאחר שבקבוצה הרימו ידיים בניסיונות להחתים שחקן גבוה ,  וזאת לאחר שמוקדם יותר נכשלו העסקאות בהן היו אמורים להגיע לגן נר ליאו ליונס מהפועל ירושלים וצ'ארלס רודס .
 דניאלס  ( 28 ,  2.04 )  ,  הוא פורוורד אתלטי שישחק על העמדה של בריאן רנדל .  דניאלס סיים את מכללת קנטאקי בשנת 2004 עם ממוצעים של 14.5 נקודות ו-6.1 ריבאונדים בשנתו האחרונה במכללה .  לאחר שלא נבחר בדראפט קיבל חוזה במדי סקרמנטו קינגס ,  ואף שיחק בקבוצה למשך 21 משחקים בעונה שלאחר מכן בהם קלע 0.6 נקודות למשחק .  לאחר עונה נוספת בליגת הפיתוח ,  יצא בתחילת עונת 2006/7 לביילה האיטלקית ,  ורשם עונה מצוינת עם 16.8 נקודות ו-10 ריבאונדים למשחק .  את העונה שלאחר מכן פתח ברומא ,  אך שוחרר לאחר זמן קצר לג'ירונה הספרדית בה רשם 11.6 נקודות ו-4.3 ריבאונדים למשחק בליגה הספרדית .  בעונה שעברה חזר לליגת הפיתוח ובתחילת העונה הנוכחית חתם במאריופול האוקראינית בה רשם 17 נקודות ו-6.4 ריבאונדים למשחק בליגה המקומית .
 
אריק דניאלס סיכם בגלבוע/גליל עליון
הפורוורד  ( 28 ,  2.04 )  ,  ששוחרר ממאריופול ,  יחזק את הקו הקדמי של גלבוע/גליל עליון ,  לאחר שהנסיונות להבאת ליונס ורודס כשלו

