רוט ייעדר שלושה שבועות לפחות
גארד חולון נפצע בברכו בהפסד להפועל תא ,  כאשר חומרת הפציעה לא ברורה .  לפרנקו נותרו חמישה שחקנים בכירים
הצרות לא עוזבות את הפועל חולון .  אחרי הבעיות הכלכליות והפציעה של ג'יימי ארנולד ,  הגיע אמש  ( שלישי )  ההפסד להפועל תל אביב מהלאומית בשמינית גמר גביע המדינה ואיתו פציעה של כוכב הקבוצה מורן רוט .  השחקן החליק על הרצפה הרטובה בהדר יוסף סמוך לסיום המשחק ונראה סובל מכאבים על הפרקט .  רוט יעבור מחר בדיקת MRI שתקבע את חומרת פציעתו ,  כאשר בחולון מעריכים כי הפגיעה היא או במיניסקוס או באחת הרצועות הפנימיות של הברך .  במקרה האופטימי ייעדר רוט שלושה שבועות מפעילות .
 בינתיים המאמן דני פרנקו ינסה להרים את השחקנים לקראת המשחק מול בני השרון ביום שבת .  לאחר הפציעה של רוט עומדים לרשותו של פרנקו רק חמישה שחקנים בכירים :  שלושת הזרים ,  ריץ' מלצר ,  קאסיב פאוול ורוברט היית ,  והישראלים ניר כהן ועמית בן דוד .  אחד מאנשי הקבוצה אמר הבוקר : " במצב העניינים הנוכחי אנחנו בדרך הבטוחה למטה .  אנחנו עם חמישה שחקנים בכירים ועוד כמה שחקנים צעירים שינסו לתת לנו גב .  אם נוכל לנצח משחקים במצב הזה ,  זה יהיה נס ". 

רוט ייעדר שלושה שבועות לפחות
גארד חולון נפצע בברכו בהפסד להפועל תא ,  כאשר חומרת הפציעה לא ברורה .  לפרנקו נותרו חמישה שחקנים בכירים

