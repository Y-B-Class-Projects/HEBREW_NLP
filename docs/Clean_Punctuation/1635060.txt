עבריינים בתוכנו
להיות עבריין בישראל זו לא משימה קשה במיוחד  *  העסקת עובד זר ,  רכישת בקבוק וויסקי שני או פאקט סיגריות שלישי בלי להצהיר במכס ,  שליחת SMS בזמן נהיגה ואפילו צביעת הבית מבחוץ - עלולים לעלות לנו ביוקר  *  דרור קשטן ובני הזוג אהוד ברק ונילי פריאל למדו את זה על בשרם ב
 >  >  בשבועות האחרונים ציקצקו אזרחי ישראל כשקראו שנבחרי הציבור שלהם מעגלים פינות ועוברים על החוק :  אהוד ברק ונילי פריאל נחקרו לגבי העסקת עובדת זרה בביתם בלי היתר ;  שרה נתניהו נתבעת על ידי עוזרת הבית שלה בטענה כי תנאי העסקתה היו בניגוד לחוק ;  ואפילו דרור קשטן ,  המאמן של הנבחרת הלאומית בכדורגל ,  נחקר על ידי רשויות המכס בטענה שהעביר משקאות אלכוהוליים בשדה התעופה בלי להצהיר עליהם כנדרש .  אין ספק שאנשי ציבור צריכים ,  יותר מכולנו ,  לשמש דוגמה אישית ולרחוץ בניקיון כפיים .  אבל האמת היא שרבים מאתנו עוברים על החוק כמעט מדי יום .  אם אתם נוהגים מדי פעם ,  כשהכביש פנוי ,  לשלוח הודעת sms תוך כדי נהיגה ;  מעסיקים עובד ניקיון זר או עובד ישראלי ,  אבל לא משלמים לו ביטוח לאומי ;  קונים שני בקבוקי משקה חריף בדיוטי פרי אבל לא מצהירים על כך ;  ומורידים את הסדרה האהובה עליכם מאתרי שיתוף קבצים ברשת - גם אתם עבריינים .  בין אם שלא ביודעין ובין אם מתוך העלמת עין ותקווה שלא תתפסו ,  העבירות האלה עלולות לעלות לכם לא מעט כסף ואף רישום פלילי .  נדל"ן ובנייהפותחים חלון לצרות  >  >  אם יש תחום אחד סבוך במיוחד ,  שבו אפשר לעבור עבירות רבות ומגוונות במקביל ,  הוא התכנון והבנייה .  עו"ד עופר טויסטר ,  מומחה לתכנון ובנייה ,  מציין כי כל חלק בבניין  ( דוגמת מרפסות ,  גגות או חניות )  מוסדר בתוכניות נפרדות ופעמים רבות נוצרים מצבים אבסורדיים ,  שבהם עמידה בתוכנית בנייה אחת סותרת את השנייה . " לפעמים צריך לתמרן בין שבע-שמונה תוכניות שונות ואין ספק שזה מועד לפורענות ",  אומר טויסטר . " לא פלא שלוקח בין שנה לשנתיים לקבל היתר פשוט ".   ?  מלבד הסיבוך הביורוקרטי הכרוך בבנייה ,  יש גם לא מעט עבירות שאזרחים רבים אינם מכירים .  פיצול דירות וסגירת מרפסות ללא אישורים נהפכו ללעבירות נפוצות ומוכרות בשל חשיפתן בתקשורת .  אך מה בדבר פתיחת חלון בחדר ?  או הסבת ייעודה של מרפסת השירות הסגורה בתוך הבית לחדר עבודה קטן ?  מתברר כי גם אלה דורשות אישורים מיוחדים .  למעשה ,  על-פי חוק ,  אסור אפילו לצבוע את קירותיו החיצוניים של הבית ואף לא להתקין מזגן עם מדחס חיצוני ללא אישור .   ?  עבירה נוספת הקשורה בנדל"ן ולא תמיד ידועה לציבור הרחב קשורה לחובה לשלם מס של 10% על הכנסה משכר דירה  ( או דירות )  הגבוה מ-4,500 שקל בחודש .  באתר רשות המסים אפשר למצוא שפע של דוגמאות לעבירות מסוג זה .  אכיפה :  באשר להיתרי בנייה ,  לא נהוג להעמיד לדין על התקנת מדחס מזגן בבתים פרטיים .  על צביעת הקירות החיצוניים יש סיכוי סביר יותר שתופעל אכיפה ,  במקרה של תלונות מהשכנים .  רוב האכיפה נשענת על הלשנות ולדברי טויסטר ,  דווקא ככל שהרמה הסוציו-אקונומית בסביבת המגורים גבוהה יותר ,  על-פי רוב כך הסיכוי להלשנה גובר .  רבים מאמינים כי לאחר שתופסים אותם בעבירת תכנון ובנייה הם יוכלו פשוט להסתפק בתשלום הקנס .  ואולם המדינה בדרך כלל אינה מוותרת על הענישה בנוסף למס .  על תשלום מס מהכנסה משכר דירה מתבצעת אכיפה על-פי רוב כשמדובר במס של כמה אלפי שקלים בחודש ויותר .  ענישה :  הקנסות על פיצול דירות מגיעים עד מאות אלפי שקלים ,  ועל איסור היתרי בנייה הקנס נע בין אלפי לעשרות אלפי שקלים ,  בדרך כלל .  העסקת עובדיםכל אחד הוא בוס קטן  >  >  שירלי ורונן  ( שמות בדויים )  חזרו לישראל עם שלושת ילדיהם לאחר שהות ממושכת בבוסטון .  עם שובם הם שכרו את שירותיה של מנקה ממוצא פיליפיני שתסייע להם בניקיון הדירה החדשה .  כמה ימים לאחר הפעם הראשונה  ( שנהפכה גם לפעם האחרונה )  שהעסיקו את העובדת ,  נקש פקח על דלתם ודרש לדעת אם הזוג מעסיק עובדים בלתי חוקיים . " אנחנו מעריכים שאחד השכנים הלשין לרשויות ",  מספרת שירלי . " לא ראינו את עצמנו בתור 'מעסיקים' ,  ואפילו לא ידענו שבהעסקה חד-פעמית אנחנו עוברים על החוק ".  למעשה ,  אפילו אם לעוזרת של שירלי ורונן היה היתר עבודה ,  זו עדיין היתה עבירה להעסיקה בעבודות ניקיון ,  מאחר שבישראל לא ניתנות אשרות לעובדים זרים לעבודות מסוג זה .  גם הזוג אהוד ברק ונילי פריאל נוכחו בכך לאחר שמשרד התמ"ת פתח בחקירה נגדם באמצע דצמבר 2009 .  בלשכתו של שר הביטחון מסרו אז בתגובה כי  " העובדת הועסקה באופן מזדמן וזמני במשק בית ואינה מועסקת עוד ".  בארגון קו לעובד ,  העוסק בהגנה על זכויות עובדים ,  מוסיפים כי גם אם גויס העובד הזר לעבודה דרך חברת כוח אדם או מתווך ,  אין בכך כדי לפטור את המעסיק מאחריותו על-פי חוק .   ?  רבים שוכחים גם כי בהעסקת עובדים ישראלים בעבודות כגון ניקיון ,  בישול וטיפול בילדים ,  הם נהפכים למעסיקים לכל דבר ,  עם כל החובות המשתמעות מכך :  שכר מינימום ,  החזר הוצאות נסיעה והפרשת דמי ביטוח לאומי .  בהתבסס על היקף המשרה ,  חייבים המעסיקים גם לתת חופשה שנתית ,  ביטוח פנסיוני ודמי מחלה .  שלמה יצחקי ,  הממונה על יחסי עבודה במשרד התמ"ת ,  מציין כי רבים לא יודעים כי אם אינם משלמים דמי ביטוח לאומי הם עלולים להיתבע באלפי שקלים אם העוזרת נקלעת לתאונה אצלם בבית .  אכיפה :  העסקת עובד לא חוקי היא עבירה פלילית הנאכפת באמצעות סיורים של פקחי הגירה תוך הישענות בעיקר על הדלפות .  באשר לאזרחים ישראלים המועסקים בבית בעבודות שונות ,  העבירות נחלקות לשני סוגים :  עבירות פליליות  ( אי מתן חופשה שנתית ,  שכר הנמוך משכר המינימום ופיטורי אשה בהיריון )  שבהן מטפל משרד התמ"ת בעקבות דיווחים ,  ועבירות אזרחיות  ( אי תשלום נסיעות ,  ביטוח פנסיוני ופיצויים על פיטורים )  ,  שבהן מטפלים בתי הדין לעבודה בעקבות תביעה מצד העובד .  ענישה :  לגבי עובדים זרים ,  ההרשעה כרוכה בקנס של עד 5,000 שקל .  אם מוגש כתב אישום ,  הקנס עלול לטפס גם לכ-100 אלף שקל ומאסר בפועל .  הרשעה בעבירה פלילית ואזרחית בהעסקת אזרחים שלא כדין גוררת קנסות של אלפי שקלים ,  תלוי בסוג העבירה ובמשך הזמן .  עבירות תנועהאל תנווטו עם הסלולרי  >  >  יש עבירות תנועה ידועות וחמורות שרוב הנהגים נמנעים מלבצע ,  כמו נסיעה בלי רישיון או חציית צומת באור אדום .  אבל יש גם חוקים אחרים ,  פחות ידועים . " חוקי תעבורה הם בפירוש שדה מוקשים בלתי מסומן ",  אומר עו"ד אילון אורון ,  סנגור במשפטי תעבורה ומחבר האנציקלופדיה לתעבורה . " כולם ,  למשל ,  יודעים שאסור לדבר בסלולרי בזמן נהיגה ללא דיבורית ,  אבל גם לשלוח sms אסור .  למעשה ,  כשהנהג אוחז בטלפון בידו ועושה בו שימוש כלשהו ,  בין אם זה שליפת איש קשר או ניווט ב-gps ,  הוא עובר על החוק ".  ומה לגבי שימוש בטלפון בזמן המתנה ברמזור אדום ?  הדעות חלוקות בעניין . " יש המפרשים את המלה תנועה כתזוזה בפועל ,  ויש המתייחסים אליה כשם נרדף לתחבורה בכביש ,  גם כשזו עומדת ברמזור אדום ",  אומר אורון .  עם זאת ,  הוא מוסיף ,  רוב השופטים מתייחסים לפרשנות המקלה יותר .   ?  טעות רווחת אחרת הופכת אותנו לעברייני תנועה :  כולנו סבורים כי בנסיעה במהירות של 10-20 קמ"ש  ( תלוי את מי שואלים )  יותר מהמהירות המותרת ,  המשטרה לא תתפוס אותנו - בשל אי הדיוק במכשור שבאמצעותו היא מודדת את המהירות .  זו כמובן אגדה עירונית .  על מדידה באמצעות הדבורה או אקדח לייזר תקבלו הנחה של 5 קמ"ש ,  ובדוחו"ת הצילום הנחה של 4 קמ"ש בלבד .   ?  והנה עוד טעות נפוצה שעלולה לסבך אתכם עם החוק :  הגעתם למכסת נקודות המקסימלית ואתם צפויים לקבל פסילה בדואר רשום ?  הדעה הרווחת  ( והנוחה למדי )  היא שכל עוד לא לקחתם את הדואר הרשום ,  רישיונכם עדיין לא נפסל רשמית .  אך תיקון לחוק שיצא לפני כחודש קובע שאין חובה על המדינה לוודא שאתם יודעים שרישיונכם נפסל .  כלומר גם אם לא לקחתם את ההודעה מהדואר ,  יחול העדכון במשטרת ישראל על שלילת רישיונכם .   ?  גם אם אתם אזרחים צייתנים ,  ולקחתם את הדואר הרשום וחדלתם לנהוג אך לא הפקדתם את רישיונכם בבית המשפט - תקופת הפסילה אינה מתחילה רשמית עד שתעשו זאת . " כבר היו לא מעט מקרים שהאדם שנפסל לו הרישיון נמנע מנהיגה במשך שנה-שנתיים ,  ורק לאחר מכן גילה שהוא צריך להפקיד את רישיונו ולרצות את כל התקופה מחדש ",  מספר אורון .   ?  ולסיום ,  כדאי שתדעו שכל עבירת תעבורה ,  כולל הליכה במעבר חצייה באור אדום ,  תיכנס לגיליון ההרשעות שלכם כנהגים .  מה זה אומר בפועל ?  שבזימון עתידי לבית משפט תיחשבו לנהגים מורשעים ,  דבר שעשוי להשפיע על תוצאות המשפט .  אכיפה :  ישנם חוקים הנאכפים יותר מאחרים .  עבירות תעבורה כמו נסיעה על קורקינט ממונע במהירות של יותר מ-12 קמ"ש או נסיעה על אופניים ללא קסדה  ( כן ,  זה עדיין לא בוטל )  ,  אינן נאכפות .  גם עבירות של חריגה מהמהירות המותרת בקמ"ש בודדים נסלחות על-פי רוב .  אך לא כך לגבי המהירויות הגבוהות והשימוש בסלולר .  כדאי להזכיר גם כי המתנה מעבר ל-90 יום מיום קבלת הדו"ח נחשבת כהודאה רשמית בעבירה .  ענישה :  אחיזה בטלפון נייד תוך כדי שימוש בו ,  בין אם דיברתם ,  שלחתם sms או ניווטתם באמצעותו ,  תגרור 1,000 שקל קנס וארבע נקודות .  חריגה של עד 20 קמ"ש בדרך עירונית ועד 25 קמ"ש בדרך בינעירונית גוררת קנס של 250 שקל .  יותר מכך תקבלו 750 שקל קנס ושמונה נקודות .  מעל ל-40 קמ"ש מהמהירות המותרת תזומנו למשפט ורישיונכם עלול להישלל .  תוכנות בלתי חוקיותאפל ומיקרוסופט בעקבותיכם  >  >  בעוד חברות המוסיקה והסרטים בארה"ב מגישות אלפי תביעות בחודש נגד משתמשים פרטיים העושים שימוש בתוכנות שיתוף קבצים כדי להוריד תכנים באופן בלתי חוקי ,  הטיפול בישראל הסתכם עד כה בעיקר בפנייה למצפון הגולשים בניסיון להבהיר כי שימוש בתכנים בלי לשלם עליהם מהווה פגיעה בזכויות יוצרים וגניבה לכל דבר .  מצד שני ,  היו גם כמה ניסיונות לתבוע אתרים המספקים לינקים להורדת תכנים באמצעות תוכנות לשיתוף קבצים .  בית המשפט המחוזי בחיפה אף נתן ב-2006 צו מניעה לאתרים להלה וליונטוורק וקבע כי על כל קישור סורר שיציגו בעתיד ישלמו האתרים 20 אלף שקל .   ?  בעולם התוכנות הסיפור קצת שונה .  אכיפה מסוימת נעשית בעיקר בקרב בעלי עסקים ,  קטנים וגדולים ,  על ידי bsa - ארגון של חברות תוכנה רב-לאומיות שמטרתו לחנך ולאכוף שימוש חוקי בתוכנות מחשב של יצרניות כגון אפל ,  מיקרוסופט וסימנטק . " העבירה הנפוצה היא קניית שתיים-שלוש תוכנות והתקנתן על עשרות מחשבים ",  מסבירה נעמי אסיא ,  מייסדת ומנהלת משרד עורכי דין ועורכי פטנטים המייצג גם את חברת bsa . " עם זאת ,  כשיש לנו מידע על חברה מסוימת אנחנו חוקרים ,  מזהירים ובמקרה הצורך מגישים תביעות ".  לדברי אסיא ,  עדיין קיימת 32% מהתוכנות המשמשות את המגזר העסקי הם פיראטיות .  אכיפה :  נגד גולשים שמורידים מוסיקה וסרטים כמעט שאין אכיפה .  עוסקים עצמאיים שעובדים מביתם עם תוכנה גנובה עלולים למצוא את עצמם תחת אזהרה במקרה של הלשנה  ( כל מה שדרוש זה חבר/ה או שותף לשעבר עם יצר נקמנות )  .  עם זאת ,  רוב פעולת האכיפה מתבצעת כלפי עסקים גדולים יותר .  לדברי אסיא ,  כשתיק מגיע להרשעה ,  בתי המשפט מתייחסים בחומרה להפרות .  bsa מנהלים חקירות ובמקרים החמורים יותר ,  כשמתגבשות די ראיות ,  אפשר לעתים להשיג צו כינוס נכסים מבית המשפט ולערוך פשיטה על בית העסק .  ענישה :  סעיף 56 לחוק זכויות יוצרים קובע כי במקרה של הרשעה יחול פיצוי ללא הוכחת נזק של עד 100 אלף שקל לכל תוכנה על כל מחשב .  לדוגמה ,  אם על כל מחשב יש תוכנת חלונות לא חוקית ואופיס לא חוקי  ( המכיל שש תוכנות שונות )  ,  הקנס יוכפל פי שבעה  ( לפי מספר התוכנות )  ,  ואז פי מספר המחשבים שעליהם הן מותקנות .  שופינג בדיוטי פרי ובחו"לוויסקי שני עלול לעלות ביוקר  >  >  עם יד על הלב ,  האם חזרתם פעם מחו"ל כשאתם נושאים באמתחתכם יותר מליטר אחד של משקה חריף בלי להצהיר על כך בפני אנשי המכס ?  ליטר אחד ,  כדי לסבר את האוזן ,  הוא בקבוק ויסקי סטנדרטי .  תוסיפו עליו בקבוקון וודקה קטן והליכה בראש מורם במסלול הירוק של המכס ,  ותקבלו עברייני מס .  גם אם מדובר  " בטעות בתום לב ",  כפי שטען באחרונה מאמן נבחרת ישראל ,  דרור קשטן ,  בתגובה לחשד שלפיו הבריח משקאות אלכוהוליים לישראל ,  זו עדיין עבירה על החוק שמשמעותה סנקציה כספית .   ?  כך גם לגבי כמות שעולה על שתי אריזות סיגריות  ( פאקטים )  שקניתם בדיוטי פרי והשארתם בשדה התעופה למשמרת .  אגב ,  בחודשים הקרובים מתכוונת רשות המסים להפחית את מכסת הפטור ממס לפאקט אחד של סיגריות .  ולא ,  ברוב המקרים אי אפשר לחלק את האלכוהול והפאקטים בין כל בני המשפחה כך שהחלוקה תהיה פאקט וליטר לאדם .  זה אמנם רעיון שעובר ללא מעט ישראלים בראש ,  אבל אם כמה מבני המשפחה הם מתחת לגיל 18 ,  זה פשוט לא יעבוד .   ?  גם אם לא הצהרתם על בקבוק הבושם השני או השלישי שהבאתם ,  רוב הסיכויים שאתם עוברים על החוק ,  שכן תמרוקים כוהליים פטורים ממס רק עד 250 מ"ל .  בנוסף ,  אם ערכו של חפץ מיובא הוא יותר מ-200 דולר  ( לא כולל הלבשה וצורכי טואלט אישיים )  ,  גם עליו צריך לשלם מס .  למרות השילוט הנרחב בחנויות הדיוטי-פרי על מגבלות המכס ,  המבצעים והאריזות שמוצעים לקונים לא בדיוק עושים לנו את החיים קלים .  אריזה של ארבעה או חמישה פאקטי סיגריות היא עניין של מה בכך ;  מבצע 1+1 על המשקאות האלכוהוליים או 3+1 על התמרוקים ,  גם הוא לא פחות נפוץ .  אכיפה :  במקרה של רוב הנוסעים ,  אין צורך בהלשנות .  מספיקה רק בדיקה מדגמית של פקידי המכס במסלול הירוק כדי להעלות ברשת צרכנים הקונים יותר מהכמות המותרת .  עם זאת ,  אם מדובר בעבריינים עקביים ,  כלומר שהורשעו יותר מפעם אחת ,  פקידי המכס מטילים כפל קנס .  במקרים של כמויות מסחריות ,  מוגשים כתבי אישום .  ענישה :  שווי הקנס הוא כגובה המס שעל הצרכן לשלם והוא מיתווסף לסכום המס .  לדוגמה ,  אם קניתם שני בקבוקי וויסקי בלק לייבל ,  ששווי כל אחד הוא כ-40 דולר ,  ולא הצהרתם על הבקבוק הנוסף ,  תחויבו במס של כ-270 שקל ,  ועוד קנס בסכום כזה .
 
עבריינים בתוכנו
להיות עבריין בישראל זו לא משימה קשה במיוחד  *  העסקת עובד זר ,  רכישת בקבוק וויסקי שני או פאקט סיגריות שלישי בלי להצהיר במכס ,  שליחת SMS בזמן נהיגה ואפילו צביעת הבית מבחוץ - עלולים לעלות לנו ביוקר  *  דרור קשטן ובני הזוג אהוד ברק ונילי פריאל למדו את זה על בשרם ב

