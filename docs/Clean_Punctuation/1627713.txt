מודיעין אזרחי ,  גרסת ה-NFL
בליגה מוטרדים מהעובדה שקבוצות רבות לא יתאמצו במחזור האחרון ,  ויערכו מעקב באמצעות הוועדה לבדיקת תחרות הוגנת
המחזור האחרון ב-NFL מטיל ,  כמו בכל שנה ,  צל כבד על התחרותיות .  קבוצות שכבר הבטיחו את ההעפלה נחות ,  עולות עם הרכבים משניים ומאפשרות לקבוצות אחרות לנצח בקלות .  בשבוע שעבר זה קרה באינדיאנפוליס ,  שההפסד הביתי שלה לניו יורק ג'טס טרף את הקלפים .  השבוע מתמודדים הג'טס עם סינסינטי ,  עוד קבוצה שהבטיחה עליה לפלייאוף ,  כשגם משחקים אחרים נראים חשודים .  ניו אורלינס ,  למשל ,  תעלה למשחק מול קרוליינה עם מארק ברונל המחליף ,  בניו אינגלנד לא צפוי טום בריידי לשחק את החלק הארי של המפגש עם יוסטון ,  פייטון מאנינג ישחק רק סדרה אחת בהתמודדות בין הקולטס לבפאלו וסן דייגו תפתח ,  אמנם ,  עם פיליפ ריברס ,  אבל בילי וולק מחליפו יהיה זה שינהיג את הקבוצה .  
בשל כך ,  פנתה הנהלת הליגה לוועדה לבדיקת תחרות הוגנת ,  על מנת שזו תעקוב אחרי המשחקים . " ב-2005 כבר בדקנו את זה ",  אמר דובר הליגה גרג איילו , " המדיניות שלנו היא שקבוצות שהבטיחו את ההעפלה קיבלו את הזכות לשמור על השחקנים שלהן לפלייאוף ,  ובאותה מידה הן צריכות לשמור על סיכויי הקבוצות האחרות ".  
ועם זאת ,  מדבריו של איילו משתמע שאין יותר מדי שיכולה הליגה לעשות בנושא .  בסופו של דבר ,  מאמני הקבוצות ישמרו על הכוכבים ,  והמחליפים ,  עד כמה שהם מתאמצים ,  לא יכולים ,  בדרך כלל ,  להגיע לרמת השחקנים הבכירים .
 
מודיעין אזרחי ,  גרסת ה-NFL
בליגה מוטרדים מהעובדה שקבוצות רבות לא יתאמצו במחזור האחרון ,  ויערכו מעקב באמצעות הוועדה לבדיקת תחרות הוגנת

