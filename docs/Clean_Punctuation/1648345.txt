סלע ירד ל-66 ,  פאר נשארה 20 בעולם
סלע ,  שמחכה להתפתחויות בנוגע למפגש הדייויס בצ'ילה ,  ירד שני שלבים .  פאר ,  שנחה לפני אינדיאן וולס ,  נותרה במקומה
ימים של חוסר ודאות אופפים את דודי סלע ,  שממתין יחד עם נבחרת הדייויס לתשובה באשר לקיום המפגש בצ'ילה .  סלע ,  שנמצא בארצות הברית ולפי שעה מתכונן למפגש ,  ירד שני שלבים בדירוג העולמי והוא ניצב במקום ה-66 .  הצ'יליאני פרננדו גונזאלס ,  שממתין אף הוא להתפתחויות בנושא ,  חזר לעשירייה הראשונה בעולם כשקפץ שני שלבים מעלה בעקבות הגעתו לחצי גמר טורניר אקפולקו .  
שחר פאר ,  שנמצאת בכושר מצוין בחודשים האחרונים ,  נשארה במקום ה-20 בעולם בדירוג הנשים והיא מתכוננת בימים אלו לטורניר אינדיאן וולס ,  שייפתח ב-11 במארס .  
בצמרת הגברים העולמית לא נרשמו שינויים .  נובאק דג'וקוביץ' ,  ששמר על תוארו בדובאי אחרי שניצח בגמר את מיכאיל יוז'ני ,  נותר שני בעולם ,  אחרי רוג'ר פדרר .  יו'ני ,  שנוצח בגמר לאחר קרב של שלוש מערכות ,  התקדם שני מקומות וממוקם 13 בעולם .  
כמו דג'וקוביץ' ,  גם שאר שחקני העשירייה הראשונה נותרו במקומם .  רפאל נדאל מדורג שלישי ,  אנדי מארי רביעי ,  חואן דל פוטרו חמישי ,  ואחריהם מדורגים ניקולאי דוידנקו ,  רובין סודלרינג ,  אנדי רודיק ,  מרין סיליץ' וגונזלס .  
גם בצמרת הנשים לא נרשם שינוי בדירוג .  ונוס וויליאמס ,  שזכתה אמש בטורניר אקפולקו ,  נותרה חמישית בעולם ,  כשמקדימות אותה אחותה סרינה  ( מקום 1 )  ,  דינארה סאפינה ,  סבטלנה קוזנצובה וקרוליין ווז'ניאקי .  את העשירייה הראשונה סוגורת ויקטוריה אזרנקה ,  אלנה דמנטייבה ,  אגנשקה רדוואנסקה ,  ילנה יאנקוביץ' ונה לי .
 
סלע ירד ל-66 ,  פאר נשארה 20 בעולם
סלע ,  שמחכה להתפתחויות בנוגע למפגש הדייויס בצ'ילה ,  ירד שני שלבים .  פאר ,  שנחה לפני אינדיאן וולס ,  נותרה במקומה

