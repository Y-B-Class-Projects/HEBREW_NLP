עירק : " עלי הכימי "  הוצא להורג בתלייה
עלי חסן אל-מג'יד ,  בן דודו של סדאם חוסיין ובכיר לשעבר בממשל העירקי ,  נתלה לאחר שהורשע ברצח עשרות אלפי אזרחים כורדים ושיעים ,  בין השאר באמצעות נשק כימי
עלי חסן אל-מג'יד ,  לשעבר בכיר בממשל העירקי הידוע בכינויו  " עלי הכימי ",  הוצא היום  ( שני )  להורג בתלייה .  כך מסר דובר ממשלת עירק .  לפי הדובר ,  אל מגי'ד נתלה בגין 13 הרשעות של הריגה ורצח עם .  
בשבוע שעבר בית משפט גזר על אל מגי'ד מוות בתלייה בשל הוראה שנתן לכוחות עירקיים לתקוף בגז אלפי כורדים בחלאבג'ה ב-1988 .  כ-5,000 בני אדם נהרגו בהתקפה ,  רובם נשים וילדים .  
היה זה גזר דין המוות הרביעי נגד מג'יד ,  בן דודו של סדאם חוסיין ,  שנתפס חמישה חודשים אחרי פלישת ארצות הברית למדינה ב-2003 .  בשנת 2007 הוא נידון למוות בגין חלקו ברצח העם נגד הכורדים .  בשנת 2008 הוא נידון למוות בגין רצח שיעים בבגדד ב-1999 .  במרץ 2009 הוא קיבל גזר דין מוות נוסף בשל מעורבותו ברצח שיעים ,  במהלך התפרעויות במלחמת המפרץ הראשונה ב-1991 .
 
עירק : " עלי הכימי "  הוצא להורג בתלייה
עלי חסן אל-מג'יד ,  בן דודו של סדאם חוסיין ובכיר לשעבר בממשל העירקי ,  נתלה לאחר שהורשע ברצח עשרות אלפי אזרחים כורדים ושיעים ,  בין השאר באמצעות נשק כימי

