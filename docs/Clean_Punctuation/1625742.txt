מיטב בית השקעות :  השבוע הקרוב בשוק האג"ח צפוי לאותת על הבאות
אבירם נאה : " עלייה בתשואות לפדיון באפיק השקלית מחייבת הערכה מחודשת "
 השבוע החלו מספר גופים בפרסום סיכומי שנה בשוק ההון ותחזיות לשנה הבאה ונראה שהמסחר בשבוע החולף עשוי להוות סימן לבאות לקראת השנה הקרובה בשוק האג"ח ,  קרי תנודתיות גבוהה הנובעת מחוסר וודאות גדולה לגבי עוצמת ההתאוששות הכלכלית בעולם.השבוע ,  בעקבות המשך פרסום נתוני מקרו חיוביים בישראל ובעולם ,  נטתה מטוטלת התחושות של המשקיעים לכיוון תרחיש של התאוששות כלכלית מה שגרר עלייה בתשואות לפדיון באגרות החוב השקליות שירדו ב-0.4% .  לעומתן ,  אגרות החוב הממשלתיות הצמודות למדד עלו ב-0.1%.השוואה של האגרות השקליות בעלות טווח לפדיון של שלוש שנים לאלה בעלות טווח לפדיון של 7 שנים מגלה ,  כי שיפוע העקום השקלי לא השתנה וכי הירידות באפיק השקלי הביאו לתזוזה של כל העקום כלפי מעלה.אבירם נאה ,  מנהל השקעות בכיר במיטב : " להערכתנו ,  עליית התשואות הנוכחית באפיק השקלי ,  שמגיעה על רקע המשך עליית התשואות באגרות החוב של ממשלת ארה"ב מקרבת אותנו לנקודה בה נכון יהיה להאריך את המח"מ  ( משך חיים ממוצע )  בתיקי ההשקעות על אף הצפי ,  כי התנודתיות הגבוהה במחירי האגרות תימשך ". את אותה עוצמה שגילה האפיק הממשלתי הצמוד הפגינו גם אגרות החוב הקונצרניות והביאו את מדד התל בונד 60 לעלייה של 0.4% .  מדד התל בונד השקלי ירד השבוע ב-0.5% ובכך מחק חלק מהפרמיה בה הוא נסחר לעומת האגרות הקונצרניות המקבילות הצמודות למדד המחירים.בתחום ההנפקות הקונצרניות נראה ,  כי נכונות השוק לקלוט את כל ההנפקות שלחתמים יש להציע הולכת ונחלשת ולראיה ההנפקות שיצאו לדרך השבוע ולא הצליחו להשלים גיוס של מלוא הסכום המתוכנן ובריבית המקסימלית.אם נוסיף לכך את התבטאויותיהם של בכירי מנהלי ההשקעות בשוק ההון הישראלי שמזהירים מפני הנפקות אג"ח בריבית שלא מצדיקה את הסיכון נקבל מתכון בדוק לחולשה של השוק הקונצרני ." להערכתנו ",  אומר נאה , " מרבית האגרות הקונצרניות בדירוגים הגבוהים נסחרות במרווחים מספקים ממקבילותיהן הממשלתיות .  יחד עם זאת ,  מניסיון העבר יש להניח ,  שאם תימשך החולשה בשוק הקונצרני ,  בשלב הראשון גם האגרות בעלות הדירוגים הגבוהים תרדנה ורק בשלב השני השוק יתמחר מחדש כל אגרת לפי פרופיל הסיכון .  על כן ,  סלקטיביות ,  סבלנות ואורך רוח חיוניות על מנת לצלוח את התקופה הקרובה ". מניות - הבורסה המקומית באווירת חג המולדשבוע המסחר ננעל בעליות שערים נאות ובמחזורי מסחר גבוהים במיוחד על רקע פקיעת האופציות האחרונה לשנת 2009 על מדד המעו"ף ועל רקע עליות בוול סטריט ובבורסות אירופה ,  שננעלו לקראת סוף השבוע בשיא של 14 חודשים.מדד תל אביב 25 הוסיף השבוע 3.7% לערכו לרמה של 1,146.28 נקודות ,  כאשר מדד ת"א 100 התחזק ב-4.1% .  התל-טק 15 זינק ב-6.1% ,  מדד הבנקים עלה ב-4.8% ומדד הנדל"ן 15 טיפס ב-6.3% .  לאחר המימושים שחווינו לאחרונה בבורסה ,  המניות חוזרות לעלות בצורה סלקטיבית למדי ,  כאשר בלטו מאוד מניות היתר ,  שפיגרו לאחרונה והשלימו עלייה של כ-10% בשבוע החולף.אווירת החג העולמית הגיעה גם שוק המקומי והמדדים המובילים סיימו את השבוע בעליות נאות .  שבוע פורסמו בעולם שלל נתוני מקרו מעורבים כדוגמת התמ"ג הרבעוני שפורסם והיה נמוך מהציפיות - 2.2% לעומת צפי של 2.8% ,  נתון מכירות הבתים שהפתיע לטובה ,  נתוני הזמנות המוצרים ברי קיימא שהיו נמוכים מציפיות השוק גם הם ונתון דורשי דמי האבטלה שהפתיע לטובה.בישראל לעומת זאת ,  שיעור הבלתי מועסקים במשק באוקטובר 2009 נותר על 7.7% ,  אולם המדד המשולב בחודש נובמבר עודד את המשקיעים כשעלה ב-0.6%.על המסחר בשבוע הקרוב צפוי להשפיע נתון דרשי העבודה בארה"ב ,  אולם מרכז תשומת הלב יופנה להכרזת הריבית המוניטרית של בנק ישראל .  האנליסטים מעריכים ברובם ,  כי הריבית תעלה שוב ." גם אנחנו מעריכים ,  שהריבית תעלה ב-0.25% ,  שכן הסביבה האינפלציונית במגמת עלייה והפעילות הכלכלית ממשיכה לשמור על עוצמה ",  אומרים כלכלני מיטב.בסקירה שפרסם משרד האוצר דווח על שיפור במרבית האינדיקטורים במשק - בפעילות הריאלית ובשוק העבודה .  במקביל ,  עלתה גביית המסים וחל שיפור נוסף בשוק ההון שהתבטא בעליות שערים בשוק המניות והאג"ח .  בשוק הנדל"ן נרשמו עליות בהיקף רכישת הדירות.הבורסה לניירות ערך בתל אביב פרסמה השבוע את הרכב המדדים החדש שיכנס לתוקף ב-3 בינואר ,  כפי שקורה מדי חצי שנה .  העליות בענף הגז בהחלט באות לידי ביטוי כשלמדד ת"א 25 מתווספות גזית גלוב ,  דלק קידוחים ואבנר .  נגרעות מהמדד :  כור ,  מגדל ביטוח ואפריקה ישראל .
 
מיטב בית השקעות :  השבוע הקרוב בשוק האג"ח צפוי לאותת על הבאות
אבירם נאה : " עלייה בתשואות לפדיון באפיק השקלית מחייבת הערכה מחודשת "
 
