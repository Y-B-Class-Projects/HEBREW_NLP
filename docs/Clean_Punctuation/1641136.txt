דודי סלע עלה לסיבוב השני בסן חוזה
הטניסאי הישראלי גבר 6:7 ,  6:7 על חיראלדו הקולומביאני  ( 100 בעולם )  ועשוי לפגוש את פיליפ קולשרייבר בסיבוב הבא 
דודי סלע עלה הערב  ( שני )  לסיבוב השני בטורניר סן חוזה מסבב ה-ATP  ( סך פרסים 531,000 דולר )  לאחר שגבר על הקולומביאני סנטיאגו חיראלדו  ( המדורג 100 בעולם )  6:7 ,  6:7 בתום משחק שערך כשעתיים .  שני הטניסאים השיגו שבירה אחת כל אחד במערכה הראשונה ,  אך סלע שלט ללא עוררין בשובר השוויון אותו ניצח 2:7 .  
המערכה השניה הסתיימה ללא שבירות ושוב הישראלי התעלה בשובר השוויון כדי לנצח 4:7 ולהעפיל לסיבוב השני על חשבון היריב בן ה-22 אותו פגש לראשונה בקריירה .  בסיבוב השני עשוי סלע לפגוש את פיליפ קולשרייבר הגרמני ,  שיתמודד בסיבוב הראשון מול רג'יב ראם המקומי .  קולשרייבר מדורג שישי בטורניר בו אנדי רודיק מדורג ראשון .  

דודי סלע עלה לסיבוב השני בסן חוזה
הטניסאי הישראלי גבר 6:7 ,  6:7 על חיראלדו הקולומביאני  ( 100 בעולם )  ועשוי לפגוש את פיליפ קולשרייבר בסיבוב הבא 

