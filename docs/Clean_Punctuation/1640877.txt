רשתות השיווק הפרטיות לשר בן אליעזר : " העלאת השכר לעובדים מעל 4,000 שקל תביא לקריסתנו "
 הרשתות מתנגדות לצו ההרחבה של השר בן אליעזר לפיו התנאים של עובדי שופרסל והריבוע הכחול יחולו בכל הענף
שמונה רשתות השיווק הבינוניות והקטנות פנו לשר התמ"ת ,  בנימין בן אליעזר ,  בדרישה שיבטל את החלטתו לפרסם צו הרחבה להסכם הקיבוצי הקיים בשתי הרשתות הגדולות ביותר - שופרסל והרבוע הכחול.צו ההרחבה עליו הודיע בשבוע שעבר בן אליעזר יביא לכך שהסכמי השכר הקיימים בשופרסל וברבוע כחול יחולו על כל ענף השיווק הקמעונאי ,  המעסיק כ-20 אלף עובדים .  משמעות הדבר היא שתנאי השכר הקיימים בשופרסל וברבוע הכחול ,  בהן השכר גבוה מ-4,000 שקל ולעובדים ניתנות זכויות סוציאליות לרוב - יחולו על כל רשתות השיווק האחרות .  מהלך זה יגדיל משמעותית את עלויות השכר ברשתות האחרות ,  שרוב עובדיהן מקבלים שכר מינימום ותנאים סוציאליים מופחתים.הרשתות כמעט חינם ,  מחסני השוק ,  מחסני להב ,  א.ב.א ויקטורי ,  סופר דוש ,  יינות ביתן ,  ח.כהן סוכנות מזון ומשקאות ופרשמרקט טוענות בפנייתן לשר התמ"ת ,  באמצעות משרד עוה"ד אשר חלד ,  כי צו ההרחבה במתכונתו הנוכחית ,  באופן מיידי וגורף , " יצור זעזועים ,  שיגרמו לפגיעה קשה ובלתי הפיכה לענף שלם ". לטענתן ,  קיים חשש כבד כי החלטת שר התמ"ת התקבלה על סמך הנחות מוטעות ,  בלי שהובאה בפניו תמונת הדברים המלאה והאמיתית . " צו ההרחבה שניתן לכאורה כדי לאפשר תחרות הוגנת בענף השיווק ,  יביא בפועל לקריסת עסקים ,  לחיסול התחרות בענף וכפועל יוצא לאבדן פרנסה המוני ,  בפרט של עובדים ותיקים ושל עובדים בפריפריה ". הרשתות מבקשות מבן אליעזר לאפשר להם שימוע , " נוכח ההשלכות הרות הגורל של צו ההרחבה ".  לטענתן ,  מי שיזם את צו ההרחבה הן שופרסל ורבוע כחול ,  במטרה למוטט את רשתות המרכולים הפרטיות ולחסום כל תחרות הוגנת מצידן ,  בניגוד לחוק ההגבלים העסקיים .  עוד הן אומרות כי הודעת שר התמ"ת עם פרסום הודעתו על צו הרחבה ולפיה  " חשוב לשדרג את תנאי העבודה ברשתות הקטנות והבינוניות ,  שכן הם מצויים בתחתית סולם השכר ותנאי העבודה ",  אינה מסתמכת על נתונים שהוצגו לשר.שתי רשתות שיווק אחרות ,  שיווק השיקמה שבבעלות רמי לוי ורשת חצי חינם שבבעלות משפחת קופרלי וזכי שלום ,  מתכוונות לצאת למאבק נגד צו ההרחבה באמצעות עתירה לבג"ץ .
 
רשתות השיווק הפרטיות לשר בן אליעזר : " העלאת השכר לעובדים מעל 4,000 שקל תביא לקריסתנו "
 הרשתות מתנגדות לצו ההרחבה של השר בן אליעזר לפיו התנאים של עובדי שופרסל והריבוע הכחול יחולו בכל הענף

