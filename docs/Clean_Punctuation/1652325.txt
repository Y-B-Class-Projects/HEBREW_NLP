ירידה מפתיע בגירעון במאזן הסחר של ארה"ב בינואר ;  יבוא הנפט נפל לשפל של עשור
ירידה שבועית שנייה ברציפות במספר תביעות האבטלה הראשונות בארה"ב
חזית נתוני המקרו בארה"ב סיפקה היום חדשות חיוביות .  הגירעון במאזן הסחר של ארה"ב צומצם במפתיע בינואר בעקבות נפילה בביקוש לנפט ומכוניות מיובאים ,  ומספר תביעות האבטלה הראשונות בארה"ב ירד שבוע שני ברציפות.הגירעון במאזן הסחר התכווץ ב-6.6% - הירידה החדה מאז ספטמבר - ל-37.3 מיליארד דולר ,  לעומת גירעון של 39.9 מיליארד דולר בדצמבר ,  מסר היום משרד המסחר האמריקאי .  תחזית הכלכלנים היתה להתרחבות הגירעון ל-41 מיליארד דולר ,  לעומת גירעון של 40.2 מיליארד דולר שעליו דווח במקור בחודש דצמבר .  עם זאת ,  למרות צמצום הגירעון ,  הוא עדיין גבוה באופן ניכר משפל של 25.8 מיליארד דולר שנרשם בחודש מאי.היצוא מארה"ב ירד בינואר ב-0.3% - ירידה ראשונה מאז אפריל - ל-142.7 מיליארד דולר ,  בעקבות ירידה ביצוא של כלי תעופה אזרחיים ומכוניות .  היבוא לארה"ב ירד ב-1.7% בינואר - הנפילה החדה ביותר זה שנה - ל-180 מיליארד דולר ,  בעקבות נפילה בנפט הגולמי .  היקף יבוא הנפט לארה"ב הסתכם בינואר ב-245 מיליון חביות - המספר הנמוך ביותר מאז פברואר 1999.עוד בחזית המקרו היום בארה"ב :  מספר תביעות האבטלה הראשונות בארה"ב ירד בשבוע שעבר ב-6,000 לרמה של 462 אלף - ירידה שבועית שנייה ברציפות - מסר היום משרד העבודה האמריקאי .  עם זאת ,  אנליסטים צפו ירידה חדה יותר של 9,000 במספר התביעות הראשונות .
 
ירידה מפתיע בגירעון במאזן הסחר של ארה"ב בינואר ;  יבוא הנפט נפל לשפל של עשור
ירידה שבועית שנייה ברציפות במספר תביעות האבטלה הראשונות בארה"ב

