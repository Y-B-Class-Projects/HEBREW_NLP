המדינה תקים יישוב חדש למפוני כפר דרום
הממשלה אישרה הקמת יישוב חדש למפונים ,  סמוך למושב ניר עקיבא בנגב המערבי .  רה"מ תמך החלטה ,  שר האוצר התנגד בתחילה ,  אך לבסוף תמך .  השר הרשקוביץ : " חייבים לתקן את העוול "
 הממשלה אישרה היום  ( ראשון )  הקמת יישוב חדש עבור מפוני כפר דרום .  היישוב החדש יוקם בצמוד למושב ניר עקיבא בנגב המערבי .  תושבי כפר דרום ,  שהתגוררו עד היום בבניין מגורים באשקלון ,  יועברו בשלב ראשון לאתר מגורים זמני במקום .
 שר האוצר ,  יובל שטייניץ ,  התנגד לבניית אתר זמני ,  אולם יו"ר ועדת השרים לסיוע למפוני גוש קטיף ,  השר דניאל הרשקוביץ  ( הבית היהודי )  ,  אמר כי  " לקהילה זו כבר היו שלושה הסכמי העתקה למקומות שונים ,  אולם הם לא התממשו ,  ולא באשמת התושבים ". 
לדבריו , " על הממשלה הזו מוטלת חובה לפתור את מצוקת תושבי גוש קטיף אחת ולתמיד ,  ולאשר את ההחלטה כפי שהיא - כדי לתקן את העוול ולהקל על סבלם המתמשך של התושבים ".  
ראש הממשלה בנימין נתניהו תמך בהחלטה וציין בישיבה כי המפונים סובלים סבל רב ומתמשך ,  ויש לפעול לצמצומו .  שר האוצר הצטרף בסופו של דבר לעמדת התומכים ,  וההחלטה התקבלה פה אחד .  ראש מנהלת תנופה ,  בנצי ליברמן ,  שהציג את ההחלטה בפני הממשלה ,  העריך כי תוך חודשים ספורים יעברו התושבים ליישוב הזמני והביע תקווה כי הממשלה תאשר בקרוב הקמת שלושה יישובים נוספים עבור מפוני גוש קטיף .
 
המדינה תקים יישוב חדש למפוני כפר דרום
הממשלה אישרה הקמת יישוב חדש למפונים ,  סמוך למושב ניר עקיבא בנגב המערבי .  רה"מ תמך החלטה ,  שר האוצר התנגד בתחילה ,  אך לבסוף תמך .  השר הרשקוביץ : " חייבים לתקן את העוול "
 
