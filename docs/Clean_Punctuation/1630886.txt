שאלה פתוחה
זה בסדר להיות חרמנית ?  ולמה לא עומד לי ?  ד"ר ליאורה אברמוב עונה על השאלות שלכם
עד לפני יומיים קיימתי יחסי מין רק עם בנות  ( ירידות ואצבעות )  .  לפני יומיים שכבתי לראשונה עם גבר ,  והתחושה של האורגזמה הייתה שונה לגמרי ..  לקראת סוף האקט פשוט רעדתי כולי ולא הייתי מסוגלת לעצור את הרעידות .  הייתכן שכל אותן פעמים ששכבתי עם בנות בכלל לא גמרתי ?  ובקשר לגמירה ..  זה מאוד מביך אותי הרעידות והצמרמורות האלה ,  האם הן יעברו עם פעמים נוספות שאקיים יחסי מין ?  תודה רבה על שאתם מאפשרים לנו לשאול הכל ולקבל תשובה מקצועית .. 
אי אפשר לדעת מה יהיה בפעמים הבאות .  את צריכה להתנסות ולראות .  לפי מה שאת מתארת הגעת הפעם לגירוי מיני מאוד מאוד גבוה שלא היה בפעמים הקודמות בהן קיימת יחסי מין .  הרעידות הללו הן ההוכחה לגירוי מיני גבוה ,  ואולי אף לשיא .  אין מה להיות מובכת מזה .  יכול להיות באמת שרק הפעם הזאת הגעת לאורגזמה .  האם את מאוננת ?  באוננות את יכולה להביא עצמך לגירוי מיני חזק ולאורגזמה  .
 בזמן האחרון ,  כשאני מקיים יחסי מין ,  אני מאבד זקפה ממש לפני חדירה .  במין אוראלי יש לי זקפה מלאה ,  כשאני מאונן או מאוננים לי יש זקפה מלאה ,  אבל לפני החדירה אני מאבד את הזקפה ,  ורק לאחר כמה וכמה ניסיונות להחזיר את הזקפה אני מצליח לבצע חדירה ,  אך גם זה לא תמיד ,  לפעמים הזיקפה חוזרת אך שוב נעלמת .  הבעיה זאת התחילה לקרות לי בחצי שנה האחרונה ,  וקרתה גם פעם ב ..  .  פשוט לא ייחסתי לה חשיבות כי תמיד הצלחתי להחזיר את הזיקפה ,  עכשיו זה ממש קשה .  כידוע לי איבר מיני תקין ,  בבדיקות של האשכים לא נמצאו שום בעיות .  אחד הדברים שאני חושב שאולי גורמים לבעיה זה אוננות יתר ,  לדעתי אני מאונן די הרבה ,  לפחות 3 פעמים בשבוע ,  וזה ככה קבוע מספר שנים ,  אך אני גם מבצע יחסי מין ביחס דומה ,  פעם פעמיים בשבוע .  מקווה שתמצאי תשובה לשאלתי ,  אני מאד אודה לך .
 אכן הבעיה שלך לא רפואית  אתה בריא לחלוטין מבחינת התפקוד המיני  עובדה שהמנגנון עובד נפלא בכל המצבים שבהם אתה לא צריך לעבור את מבחן החדירה .  הבעיה שלך נקראת חרדת ביצוע .  מרוב לחץ איך תתפקד ומרוב חשיבה על החדירה ואם תצליח או לא  הזקפה נופלת .  זוהי בעיה מוכרת אצל גברים וניתנת לטיפול סקסולוגי .  אתה יכול לפנות לייעוץ סקסולוגי במסגרת הקופה שלך .  אוננות שלוש פעמים בשבוע איננה מוגדרת כאוננות מוגזמת ולא מהווה סיבה לנפילת הזקפה .
 אני וחבר שלי מקימים יחסי מין ארבעה חודשים ,  אבל כמעט כל פעם באמצע אני מרגישה כאילו הקונדום מתייבש וזה מתחיל ממש לכאוב לי מהחיכוך .  בנוסף הרבה פעמים אחרי שכבר שנינו גמרנו ,  סימנו ונחנו אני מרגישה כאב באבר המין .  האם יש לי בעיה או שאולי משהו שאנחנו עושים לא בסדר ? 
צריך להוסיף לקונדום ועל אבר המין שלך ג'ל סיכוך כדי שלא תתייבשי .  הרבה פעמים ההתייבשות נובעת מזה שאת לא רטובה ,  וחוסר בנוזל סיכוך גורם לכאבים .  אם עדיין יהיו כאבים  פני לבדיקת רופאת נשים לברור הסיבה .
 אני ממש ממש ממש חרמנית  כל הזמן .  אני יכולה להגיע למצב שאני מדברת עם מישהו וישר מפנטזת ,  ומתחילה לגעת בו וללטף אותו ..  אני מרגישה שזו לא התנהגות טובה ,  ואפילו חברה שלי העירה לי על זה פעם ,  אבל אני לא יודעת מה לעשות  זה לא בשליטה שלי !  ! 1 זה בסדר ?  תקין ?  אפשר לטפל בזה ? 
ההתנהגות שלך לא תקינה .  את ודאי יודעת לשלוט על התנהגותך במצבים אחרים ,  לא מיניים ,  להימנע מהתנהגויות לא מתאימות ולבנות גבולות איפה ההתנהגות מתאימה ואיפה לא .  מדוע כאן אינך יכולה ?  כדאי שתתייעצי עם יועצת בית הספר שתכוון אותך לטיפול או שתתן לך הדרכה .
 

שאלה פתוחה
זה בסדר להיות חרמנית ?  ולמה לא עומד לי ?  ד"ר ליאורה אברמוב עונה על השאלות שלכם

