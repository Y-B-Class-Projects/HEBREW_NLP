המוכר סירב לתת אלכוהול בחינם - והותקף
תושב נתניה בן 22 הגיע שיכור לקיוסק במרכז נתניה .  לאחר שהמוכר סירב לתת לו אלכוהול ללא תשלום ,  תקף אותו הצעיר ושבר את אפו .  לאור המעשים נידון לחצי שנה של עבודות שירות
תושב נתניה ,  בן 22 ,  נידון היום  ( שני )  לעבודות שירות למשך חצי שנה בגין שבירת אפו ותקיפתו של מוכר קיוסק שחטאו היחיד היה שסירב לתת לו אלכוהול ללא תשלום .  הצעיר כבר הורשע בעבר בעבירות סמים ,  אלימות ורכוש .  
לפי כתב האישום נגד הצעיר ,  הוא נכנס בתחילת יוני שיכור לקיוסק במרכז העיר נתניה ,  שם ביקש מהמוכר בקבוק אלכוהול ללא תשלום .  משסירב לבקשתו ,  סטר התוקף למוכר ,  שהגיב לסטירה ובמקום התפתחה ,  ככל הנראה ,  קטטה בין השניים .  לאחר מספר דקות שב התוקף לקיוסק ,  הפעם מלווה בחבר ,  ויחד היכו השניים את פני המוכר באגרופים .  התוקף השיכור אף חבט בפניו בעזרת מקל מגב .  השתלשלות האירועים תועדה בקלטת אבטחה ,  והיו לו גם עדי ראייה .  עם זאת ,  זהותו של התוקף השני עדיין אינה ידועה למשטרה .
 לטענת פרקליטו של התוקף ,  עו"ד מירון רוזנטל ,  הוחלט להגיע להסדר טיעון בין הצדדים ,  במסגרתו הוחלט כי התוקף יישלח לגמילה ושיקום מאלכוהול ,  בעיה ממנה סבל שנים ללא כל טיפול .  בנוסף ,  סוכם בין הצדדים כי לאחר שיעבור את הטיפול בהצלחה ,  הוא יפצה את המתלונן בגין החבלה באפו בגובה 8,000 שקל ויבצע עבודות שירות במשך שישה חודשים .
 בית משפט השלום בנתניה אימץ את הסדר הטיעון בין הצדדים בהתחשב בנסיבות חייו הלא פשוטות של התוקף ובעובדה שעברו הפלילי הינו מכביד ושהעבירה האחרונה בה הורשע היתה בשנת 2003 .  לדברי השופט טרסי , " מדובר בענישה קלה ומתונה ,  ושוב ניתן לראות שבתי המשפט מוכנים לבוא לקראת נאשמים שמבצעים שינוי משמעותי בתפיסת עולמם ומצליחים לשקם את אורח חייהם ולהיגמל גמילה של ממש מהתמכרויות לסמים ומאלכוהול ,  שכיום מהווים תת תרבות שגורמת לביצועם של עבירות רבות בתחום האלימות בפרט ". 

המוכר סירב לתת אלכוהול בחינם - והותקף
תושב נתניה בן 22 הגיע שיכור לקיוסק במרכז נתניה .  לאחר שהמוכר סירב לתת לו אלכוהול ללא תשלום ,  תקף אותו הצעיר ושבר את אפו .  לאור המעשים נידון לחצי שנה של עבודות שירות

