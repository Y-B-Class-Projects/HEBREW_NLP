ברוורמן על  " חוק היורדים ":  מי שחי פה יצביע
הצעת  " חוק היורדים "  תעלה לדיון בוועדת השרים לענייני חקיקה .  שרים בימין נוטים לתמוך בהצעה בעוד שבסיעת מפלגת העבודה אומרים בבירור : " נתנגד "
 ועדת השרים לענייני חקיקה צפויה לקיים היום  ( ראשון )  דיון בהצעת  " חוק היורדים ",  שאמור לאפשר גם לישראלים שירדו מהארץ להצביע בבחירות .  עוד לפני הדיון הביעו מספר שרים ממפלגת העבודה התנגדות נחרצת להצעת החוק .  בימין לעומת זאת ,  ממשיכים להביע תמיכה בהצעה .  
יו"ר הבית היהודי ,  השר דניאל הרשקוביץ אמר כי  " צריך להיות זהירים בנושא ולא לאפשר באופן גורף לישראלים בחו"ל להצביע .  ההסכם הקואליציוני קובע ,  שיחוקק חוק שיאפשר זאת אך שהדבר ייעשה בתנאים שיוסכמו על סיעות הקואליציה ".  שר הרווחה יצחק הרצוג  ( עבודה )  הודיע כי סיעתו החליטה להתנגד להצעת החוק .  לדבריו , " סיעת העבודה החליטה להתנגד לחלוטין להצעת החוק .  למי שלא חווה את החזון הציוני באופן יומיומי קשה לשפוט בצורה נאותה מה שצריך להיות .  אי אפשר להתעלם מכך שמדינת ישראל היא בעלת מאפיינים ייחודיים וזה לא נכון לתת סוג של הקלה למי שבחר לא להיות שותף ". 
השר לענייני מיעוטים אבישי ברוורמן  ( עבודה )  אמר כי  " החוק הזה מיותר לחלוטין .  כל הנושא יוצר גלים שליליים .  הקריטריון ברור :  מי שחי במדינה ,  יצביע בה מי שבחר לחיות במקומות אחרים לא יצביע ". 
השר מיכאל איתן  ( ליכוד )  המופקד על שיפור השירות הממשלתי לציבור ,  אמר כי הצעת החוק מהווה מימוש האזרחות של הישראלים היורדים .  לדבריו , " צריך להגיע לפשרה שתשקף את העובדה שלאזרחים יש זכות להצביע .  כמו שמדינת ישראל מביאה קלפיות לבתי הסוהר כדי לאפשר לאסירים להצביע לא יקרה כלום אם תינתן אפשרות לישראלים בחו"ל להצביע .  זה מימוש האזרחות ואמירה ברורה שאנו רואים אותם כאזרחים ". 

ברוורמן על  " חוק היורדים ":  מי שחי פה יצביע
הצעת  " חוק היורדים "  תעלה לדיון בוועדת השרים לענייני חקיקה .  שרים בימין נוטים לתמוך בהצעה בעוד שבסיעת מפלגת העבודה אומרים בבירור : " נתנגד "
 
