מיאמי :  מארי הודח כבר בסיבוב השני
זוכה הטורניר מהשנה שעברה נכנע למארדי פיש 6:4 ,  6:4 ,  פדרר ניצח את לאפנטי .  קוזנצובה בשמינית הגמר ,  תפגוש את ברטולי
אנדי מארי קיווה להגיע לעונת החימר עם זכייה בטורניר מיאמי ולהגן על התואר מהשנה שעברה ,  או לכל הפחות להגיע רחוק בתחרות ,  אבל הסקוטי ,  המדורג 3 בעולם ,  הופתע על ידי מארדי פיש האמריקאי  ( 101 בעולם )  והפסיד לו 6:4 ,  6:4 בסיבוב השני .
 מארי שבר פעם אחת במערכה הראשונה ,  אבל נשבר פעמיים ופיגר 6:4 .  במערכה השנייה היו שלוש אפשרויות שבירה ,  אבל הוא לא ניצל אף אחת מהן ,  בעוד פיש הסתפק בשבירה אחת כדי לנצח שוב 4:6 כדי לשלוח את אלוף השנה שעברה הביתה כבר אחרי שעה וחצי .
" אני פשוט לא הייתי טוב היום ואני צריך להיות הרבה יותר טוב ",  סיכם מארי את ההדחה . " מארדי הגיש טוב כשהוא היה צריך ,  במיוחד במערכה השנייה ".  בעקבות ההפסד ,  מארי יאבד את המקום השלישי לטובת רפאל נדאל ,  שיחליף אותו .
 לרוג'ר פדרר לא הייתה בעיה לשלוח הביתה את ניקולאס לאפנטי .  המדורג 1 בעולם השלים ניצחון רביעי מארבעת מפגשיו עם יריבו מאקוודור ,  המדורג 102 בעולם ,  וניצח אותו 3:6 ,  3:6 תוך שעה וחמש דקות .  בשלב הבא הוא יפגוש את פלורן סרה  ( 61 )  ,  שגבר על אלברט מונטאנס 3:6 ,  6:3 ,  2:6 .
 רובין סודרלינג ,  שיקווה לקטוף תואר שני העונה ושישי בקריירה ,  עשה צעד די ראשון בדרך למטרה .  המדורג 7 בעולם השאיר מאחור את פטר לוצ'אק האוסטרלי .  המערכה הראשונה הייתה צמודה והוכרעה בשובר שוויון עם 5:7 ,  בעוד המערכה השנייה כבר הייתה חד צדדית והסתיימה ב-0:6 חלק לשבדי ,  שיפגוש בשלב הבא את פיליפ פצ'נר ,  שניצח 4:6 ,  0:6 .  מדורג נוסף שעשה חיים בסיבוב השני הוא מארין סיליץ' ,  שניצח בקלות את סטפאן רוברט 3:6 ,  1:6 .  גם פרננדו גונזאלס העפיל לסיבוב השלישי אחרי 4:6 ,  4:6 על ין-סון לו מטיוואן .
 אצל הנשים לא נרשמו קשיים מיוחדים למדורגת 1 בטורניר  ( 4 בעולם )  ,  סבלטנה קוזנצובה ,  שכבר נמצאת בשמינית הגמר .  הרוסיה השלימה ניצחון שלישי בשלושת מפגשיה עם אגנס שבאי וגברה עליה 2:6 ,  3:6 ,  מה שמזכה אותה במפגש נגד מריון ברטולי בשלב הבא .  הצרפתיה עבדה קשה נגד ג'יזלה דולקו לפני שעברה לשמינית הגמר עם 6:7 ,  4:6 .
 ונוס וויליאמס ,  שמקווה לקטוף השבוע תואר שלישי ו-44 בקריירה ,  התקדמה גם היא לשמינית הגמר .  האמריקאית ,  המדורגת 5 בעולם ,  ניצחה את רוברטה וינצ'י 1:6 ,  4:6 .  בשלב הבא תמתין לה דניאלה האנטוחובה ,  שניצחה את נדיה פטרובה 2:6 ,  4:6 .  אגניישקה רדוואנסקה השאירה מחוץ לתחרות את אנה איבנוביץ' ,  וגברה על הסרבית 5:7 ,  5:7 .
 
מיאמי :  מארי הודח כבר בסיבוב השני
זוכה הטורניר מהשנה שעברה נכנע למארדי פיש 6:4 ,  6:4 ,  פדרר ניצח את לאפנטי .  קוזנצובה בשמינית הגמר ,  תפגוש את ברטולי

