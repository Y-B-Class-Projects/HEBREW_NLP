 במקום לקבל אומץ ,  השופטים מרתיעים תובעים 
משפט וכלכלה
 >  >  חוק התובענות הייצוגיות בישראל הוא כמו מכונית מרוץ עם מנוע מדגם חדש המאיצה על מסלול ניסויים .  מצד אחד ,  היינו רוצים לראות בכמה שניות היא יכולה להגיע למהירות המקסימלית .  מצד שני ,  אם ניסע מהר מדי נשרוף את המנוע .  בתי המשפט עדיין מחפשים את המינון הנכון .  עידוד תובעים ייצוגיים חיוני כאמצעי אכיפה פרטית בשוק ההון ,  וכאמצעי להפנמת התנהגות ראויה של יצרנים ונותני שירותים כלפי צרכנים .  אפשר להניח ,  למשל ,  שהחשיפה אמש ב"כלבוטק "  בדבר הוספת מים וכימיקלים לדגים תגרור תביעות ייצוגיות .  בצדק ,  מי שנוהג כך צריך לשלם על הנזק שגרם לצרכן ומכשיר התביעה הייצוגית מבטיח שכך יקרה .  חברה נתבעת עשויה לנסות להסיר מעצמה את הסיכון המשפטי-כלכלי על ידי הגעה להסדר עם תובע ייצוגי .  לעתים קרובות ,  חברות משלמות  " דמי השתק "  כאלה כדי לסלק תביעות טורדניות ולחסוך את עלויות ניהול המשפט .  השופטים יהודה פרגו ודרורה פלפל ,  קבעו כי תובעים ייצוגיים שייבקשו לסגת מתביעה בתמורה ל"דמי השתק "  לא יוכלו לעשות זאת ,  כדי שיישאו בהוצאות של הפסד בתיק .  לא תמיד יודעים התובעים מה סיכויי תביעתם ,  והפסיקה עלולה להרתיע אותם .  במקום להרתיע תובעים ,  עדיף שהשופטים עצמם לא יירתעו מלסלק על הסף תביעות בלתי מבוססות .  אם ינהגו כך ,  יסירו גם חלק מהעומס על מערכת המשפט .
 
 במקום לקבל אומץ ,  השופטים מרתיעים תובעים 
משפט וכלכלה

