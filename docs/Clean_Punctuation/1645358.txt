תפסת מרובה לא תפסת ?  תלוי מי השופט
הכשרת הישוב טענה כי אף חברה לא היתה מבטחת את המבוטח שלה שנפטר לו היה מגלה את דבר מחלתו .  השופט דחה את טענתה ,  אך העניק לה פטור חלקי מתגמולי הביטוח
 >  >  חברת ביטוח הסבורה שהמבוטח הטעה אותה בעת עשיית הביטוח ,  יכולה לנסות להוכיח שהוא עשה זאת בכוונת מירמה .  אם יעלה הדבר בידה ,  היא תצא פטורה בלא כלום .  אם לא יעלה הדבר בידה ,  עדיין פתוחים בפניה שני מסלולים :  בראשון עליה להוכיח שחברה סבירה לא היתה מסכימה לבטח את המבוטח אפילו תמורת פרמיה גבוהה .  הצלחה במסלול זה מקנה פטור מוחלט .  במסלול השני על החברה להודות שהיא היתה מסכימה לקבל את המבוטח ,  אך בשל מצבו המיוחד היתה גובה פרמיה גבוהה יותר .  הצלחה במסלול זה מזכה רק בפטור חלקי ,  בהתאמה לפרמיה המופחתת שנגבתה עקב הפרת חובת הגילוי .  חברה הבוחרת במסלול הראשון ,  מוותרת מראש על המסלול השני .  הרי לא יעלה על הדעת לטעון ברצינות שאף חברה לא היתה מקבלת את המבוטח ,  ודווקא הנתבעת היתה מסכימה לכך .  אלא שהפיתוי שבפטור מלא חזק מכל היגיון .  לכן מעדיפות חברות הביטוח לנסות את מזלן במסלול הראשון וללכת על כל הקופה ,  תוך נטילת הסיכון שאם ייכשלו במסלול זה ייאלצו לשלם את מלוא תגמולי הביטוח ,  בבחינת תפסת מרובה לא תפסת - אלא אם כן יתמזל מזלן ,  והשופט יאפשר להן להמשיך למסלול השני מבלי להבחין בסתירה .  מזל שכזה שיחק לידי חברת הכשרת הישוב .  רפי אלופר הלך לעולמו .  אלמנתו וילדיו הקטינים ביקשו לממש את פוליסת ביטוח החיים שהמנוח רכש בחברה .  הכשרת הישוב סירבה .  המנוח היה רמאי ,  טענה החברה ,  ולא גילה את דבר היותו חולה במחלת כבד .  להגנתה מפני התביעה שהגישו האלמנה והקטינים לבית משפט השלום בבאר שבע גייסה הכשרת הישוב את החתם הרפואי פרופ' ארדון רובינשטיין .  בחוות דעתו ציין החתם כי בדיקת תיקיו הרפואיים של המנוח העלתה שסבל ממחלת כבד ,  אך השיב בשלילה על השאלה שהתייחסה למחלות כבד .  החתם גם קבע בחוות דעתו כי שום מבטח סביר לא היה מקבל את המנוח לביטוח חיים אילו ידע על מחלת הכבד - גם לא תמורת פרמייה גבוהה יותר .  השופט יעקב שפסר לא קיבל את טענת המירמה שייחסה הכשרת הישוב למנוח .  החברה ,  קובע השופט ,  לא עמדה בנטל ההוכחה של כוונת מירמה .  החברה לא הביאה כל ראיה על תהליך החתמת המנוח על הצהרת הבריאות .  הגורם שהחתים את המנוח על הצהרת הבריאות ,  מדגיש השופט ,  לא הובא לעדות כלל .  ייתכן ,  מוסיף השופט ,  שהמנוח לא ראה במחלת הכבד עניין מהותי ,  שהרי על פי עדותו של פרופ' רובינשטיין ,  במחלת הכבד שממנה סבל המנוח אין התקצרות של תוחלת החיים .  השופט שפסר לא קיבל גם את חוות דעתו של רובינשטיין שלפיה מבטח סביר לא היה מסכים לבטח אדם הלוקה במחלה .  עמדה זו ,  קובע השופט ,  אינה מתיישבת עם עדותו בבית המשפט שלפיה אין מדובר במחלה הפעילה כל העת ,  ושבהעדר התפרצות של המחלה כלל לא נפגעת תוחלת החיים .  השופט דוחה אפוא את חוות דעתו של רובינשטיין ,  וקבע שהמנוח היה מתקבל לביטוח תמורת פרמיה גבוהה יותר .  כאן למעשה היה צריך להסתיים פסק הדין .  אלא שהשופט שפסר נחלץ לעזרת הכשרת הישוב והעניק לה את הפטור החלקי ,  הגם שלא נטען ולא הוכח על ידי הכשרת הישוב .  בהעדר נתונים שיקבעו באיזו פרמיה היה המנוח מתקבל לביטוח אמד השופט בעצמו את גובה הפרמיה שהמנוח היה נדרש לשלם כגבוהה ב-50% מזו ששולמה בפועל .  לפיכך קבע השופט שעל החברה לשלם לאלמנה וליתומים שני שלישים מגובה סכום הביטוח .  - הכותב הוא עורך דין משפחת אלופר נגד הכשרת הישוב חברה לביטוח  >  > סוג הביטוח :  ביטוח חיים למשכנתא התובעים :  מירב ,  ירין וניר אלופר הנתבעת :  הכשרת הישוב חברה לביטוח מהות התביעה :  תביעה לתגמולי ביטוח חיים בגובה יתרת חוב המשכנתא ,  בסך כ-580 אלף שקל הסיבה שנתנה חברת הביטוח לדחייה :  המנוח היה רמאי ,  ושום מבטח סביר לא היה מסכים לבטחו אילו ידע על מחלת הכבד שלו השופט :  יעקב שפסר מבית משפט השלום בתל אביב הפסיקה :  לא הוכחה מירמה מצד המנוח ,  ומבטח סביר היה מבטחו תמורת פרמיה גבוהה יותר .  הכשרת הישוב חויבה בתגמולי ביטוח יחסיים בסך כ-386 אלף שקל

תפסת מרובה לא תפסת ?  תלוי מי השופט
הכשרת הישוב טענה כי אף חברה לא היתה מבטחת את המבוטח שלה שנפטר לו היה מגלה את דבר מחלתו .  השופט דחה את טענתה ,  אך העניק לה פטור חלקי מתגמולי הביטוח

