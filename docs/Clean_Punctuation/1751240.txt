הרפובליקאים מובילים להתחזקות הדולר
תוצאות הבחירות לקונגרס בארה"ב והצפי להודעת ההרחבה של הבנק הפדרלי שלחו את הדולר להתחזקות מול מרבית שווקי העולם .  מול השקל נמצא הדולר ברמה של 3.613 
הדולר מתחזק כעת אל מול מרבית המטבעות המרכזיים בעולם לאחר תוצאות הבחירות לקונגרס בארה"ב ולקראת הסבב השני של ההרחבה הכמותית עליה צפוי להודיע היום הבנק הפדרלי .  
הדולר מתחזק ב-0.2% מול היורו לרמה של 1.400 דולר ליורו ;  מול הליש"ט מתחזק הדולר ב-0.1% לרמה של 1.602 דולר לליש"ט ;  מול הפרנק השווייצי מתחזק הדולק ב-0.1% לרמה של 0.980 פרנק לדולר ;  מול הין נסחר הדולר ביציבות ברמה של 80.62 ין לדולר ;  מול הדולר הקנדי מתחזק הדולר ב-0.1% לרמה של 1.009 דולר קנדי לדולר ;  מול הדולר האוסטרלי מתחזק הדולר ב-0.2% לרמה של 0.996 דולר לדולר אוסטרלי ;  מול השקל נסחר הדולר ביציבות ברמה של 3.613 שקלים לדולר .  
על פי התוצאות הראשוניות של בחירות אמצע הקדנציה שנערכו אתמול בארה"ב ,  זכו הרפובליקאים כצפוי לרוב בבית הנבחרים ,  ואף הצליחו לצמצם את הרוב של הדמוקרטים בסנאט ,  כשהוסיפו לעצמם לפחות עוד שישה מושבים .  מנהיג הרוב בקונגרס ג'ון בוינר ,  רפובליקאי מאוהיו ,  אשר ידוע בתמיכתו בישראל ,  צפוי להחליף את ננסי פלוסי בתפקיד יו"ר בית הנבחרים .  
בתום הישיבה בת היומיים של ועדת השווקים הפתוחים של הבנק הפדרלי  ( FOMC )  צפוי היום הבנק הפדרלי להודיע על הותרת הריבית ללא שינוי ,  בשיעור של 0%-0.25% ,  ולהכריז על סבב שני של הרחבה כמותית - רכישות אג"ח בשווי של לפחות 500 מיליארד דולר ,  לפי ההערכות .  

הרפובליקאים מובילים להתחזקות הדולר
תוצאות הבחירות לקונגרס בארה"ב והצפי להודעת ההרחבה של הבנק הפדרלי שלחו את הדולר להתחזקות מול מרבית שווקי העולם .  מול השקל נמצא הדולר ברמה של 3.613 

