מארק סאנצ'ז : " עוד לא סיימנו את העבודה "
 אחרי הניצחון על הצ'ארג'רס ,  הקוורטרבק של הג'טס בטוח לקראת המפגש מול אינדיאנפוליס .  פארב : " בשביל זה חזרתי "
" אף אחד לא רצה לראות את המץ' אפ הזה .  כמה חבל ,  כי הנה אנחנו באים !  ".  רקס ריאן ,  מאמן ניו יורק ג'טס ,  סיים את העבודה שלו עם ניצחון 14:17 בסן דייגו ,  ועכשיו הוא מתכונן לאינדיאנפוליס קולטס ,  אותה יפגוש ביום ראשון הקרוב בגמר ה-AFC  ( ב-22:00 ,  שידור ב-METV )  . " האמנו בעצמנו לכל אורך העונה ,  ואנחנו לא מתכוונים להתנצל בפני אף אחד ".  
הקוורטרבק מארק סאנצ'ז לא רשם משחק גדול ,  אבל ניווט היטב את ההתקפה ושם את הכדור בידיים הנכונות ,  של דסטין קלר ,  כדי להעניק לג'טס יתרון שאחריו לא הביטו לאחור . " עדיין לא סיימנו את העבודה ",  אמר סאנצ'ז בסיום , " זה ניצחון גדול למועדון הזה ".  הליינבקר בארט סקוט הוסיף : " אל תשימו לב לדברים עצמם ,  שימו לב לתוכן שמתחבא .  אנחנו לא הג'טס הישנים ,  ואנחנו מנסים לשנות את החשיבה של אנשים כלפינו ".  
לדניאן טומלינסון המאוכזב ידע להעריך את המנצחים . " זו ההגנה הטובה ביותר ששיחקתי נגדה כל העונה ",  אמר הרץ האחורי של סן דייגו , " בריצה ,  בתפיסה ,  הם מוכנים להכל .  צריך להסיר בפניהם את הכובע ". 
קבוצה אחרת שרחוקה משחק אחד מהסופרבול היא מינסוטה וייקינגס ,  שרמסה את דאלאס 3:34 ותיסע בשבוע הבא לניו אורלינס  ( בין ראשון לשני ,  1:30 ,  FOX )  .  ברט פארב היה עצום עם ארבעה טאצ'דאונים ,  וסיכם במשפט אחד את ההצגה שלו ושל חבריו : " זו הסיבה שחזרתי ",  אמר הקוורטרבק ,  שהוסיף עקיצה לכיוון הקאובויס : " כנראה שהפעולה שגרמה לי לתשישות הגדולה ביותר היום הייתה לשמוח .  אני מרגיש שאני משחק באותה צורה ,  כל עוד אני במגרש ,  תמיד תראו ממני התלהבות כנה ".  
קית' ברוקינג ,  הליינבקר של דאלאס ,  התעמת עם בראד צ'ילדרס ,  מאמן הווייקינגס ,  לאחר הטאצ'דאון האחרון שהעלה ל-3:34 ,  שתי דקות לסיום . " אני חושב שזה חוסר כבוד ",  אמר .  המאמן הגיב : " לא הייתה פה זריית מלח על הפצעים ,  פשוט דאגנו לעניינים שלנו ".  טוני רומו ,  ששוב לא עמד בציפיות ,  ציין את האכזבה : " בכל פעם שאתה לא מצליח להשיג את מה שרצית ולהיות מספר 1 ,  אתה מתוסכל .  כרגע פשוט קשה לעכל שהעונה שלנו נגמרה ". 

מארק סאנצ'ז : " עוד לא סיימנו את העבודה "
 אחרי הניצחון על הצ'ארג'רס ,  הקוורטרבק של הג'טס בטוח לקראת המפגש מול אינדיאנפוליס .  פארב : " בשביל זה חזרתי "
 
