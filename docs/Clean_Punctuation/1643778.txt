בליקיני
הדבר היחיד שמונע מ"לילה בכיף "  להמריא זה האופן המביך שבו מוצגות בה נשים  לא כי זה משפיל אלא כי זה פשוט לא מצחיק 
" זר לא יבין ",  הזהיר אותי חבר שמכור לתוכניתם של דודו ארז ושות ' " לילה בכיף ".   " זה לא יצחיק אותך ,  לא תביני את הבדיחות ,  ואני כבר רואה את המסמך הפמיניסטי-טרחני שאת הולכת לכתוב ומראש אני אומר לך :  לא אקרא אותו ",  איים חבר אחר .  
ובכן ,  החדשות הטובות הן שהחברים יכולים להירגע . " לילה בכיף "  היא באמת תוכנית מצחיקה .  אפילו פמיניסטיות עם מודעות ,  אפילו אנשים שיעדיפו לתרום כליה ולא לצפות בה ככל הנראה ימצאו את עצמם צוחקות וצוחקים מולה .  היא מצחיקה בעיקר בזכות הכישרון הקומי העצום של שלושת כוכביה ,  ובזכות האינטראקציה האינטנסיבית עם הקהל באולפן וכנראה גם בבית .  זאת על אף הכתיבה הלא אחידה באיכותה שממנה סובלת התוכנית :  מצד אחד ,  מערכונים מצוינים בהם בא לידי ביטוי כישרונו של הכותב הראשי יוני סמאש ,  ומצד שני ,  התפלקויות לא מעטות של חוסר טעם משווע שחסר את ערך המוסף ש"לילה "  יודעת לתת ואפילו לתת בכיף .
 שלושת עמודי התווך של התוכנית הם קומיקאים בחסד ,  כל אחד בתחומו .  דודו ארז ,  המנחה המהוקצע ,  ספק ממלכתי ספק אנדרדוג ;  שחר חסון ,  היפראקטיבי ומלא קסם ;  ואבי אטינגר ,  על תקן החייזר מכוכב אחר  שלושתם עושים את התוכנית למה שהיא .  בניגוד לתוכניות מערכונים הבנויות על כתיבה , " לילה "  מסתמכת כמעט לחלוטין על הדינמיקה בין השלושה ,  על הקונפליקט שקיים בין הגישה המתוחכמת של אטינגר  תסריטאי וכותב לתוכניות בידור בעצמו  לבין התנהגותו המופרעת ונטולת הרסן של חסון ,  שהתחנך על ברכי ז'אנר ההומור הפיזי של קומיקאים מהשורה הראשונה כרואן אטקינסון וג'ים קארי .  
הסוד למעשה טמון ביכולתם של השלושה לצחוק על עצמם כמעט ללא גבול והיא זו שמאפשרת לצופים להזדהות איתם .  זהו הומור שמציג את שלושת הכוכבים כבני אדם ,  בניגוד למקרים אחרים שבהם שחקני טלוויזיה מתפקדים כפלקטים המקריאים מטלפרומטר בדיחות אליהן מחברים קולות מוקלטים של צחוק .  
יתרה מזאת ,  הדמויות בתוכנית לא מבוססות על הומור מרושע שנועד להשפיל סלבס ולעשות מהם קריקטורה גרוטסקית ,  וזוהי בהחלט בחירה מושכלת של היוצרים .  עוד חידוש מרענן הוא היעדרם של חיקויים מעדות הבורקס .  בדיחות קרש  בהחלט ,  בדיחות עדתיות  כמה שפחות ,  תודה .
 עם זאת ,  ישנה בעיה אחת שמעיבה על  " לילה בכיף "  ואינה מאפשרת לה להמריא .  לבעיה הזו קוראים ה"בכיפיות ".  באוקטובר האחרון יצאה קריאה של 30 ארגוני נשים אל מועצת הכבלים והלוויין להסיר את  " לילה "  לחלוטין מהמרקע .  ארגוני הנשים לא התלהבו ,  בלשון המעטה ,  מהאופן הסקסיסטי והמשפיל שבו מוצגות נשים בתוכנית לאור התפקיד הייחודי שממלאת בה קבוצת הנערות בביקיני .  
כפי שקורה לא מעט בקרב ארגוני נשים ,  חברות הארגון רואות אישה בבגד ים ומיד קופצות .  הן צריכות כמובן לשאול את עצמן אם תוכנית כמו  " הרווק' "  אינה משפילה נשים יותר מ"לילה בכיף "?  אם סדרה כמו  " נשות הטייסים "  לא מציגה אותן כיצורים תככנים ומוגבלים שראשן חלול ?  שכן ,  בניגוד מוחלט לשתי אלה , " לילה "  מתנהלת במרחב הסאטירי-קומי ,  ולכן רצוי לקחת את המסרים המועברים בה בערבון מוגבל ביותר .  
יחד עם זאת ,  גם אני הסתכלתי על שלוש ה"בכיפיות "  ושאלתי את עצמי למה זה טוב .  האם יש באמת טעם להחזיר אותן לעונה השנייה ?  לצפות בהן גורם לי להרגיש בעיקר מבוכה  לא מבוכה עקב הפגיעה במעמד האישה אלא מבוכה נוכח הצניחה ברמת ההומור .  שכן ,  כששלוש הצעירות הענוגות מופיעות על המסך הופכת  " לילה בכיף "  ללילה מתיש ,  והרושם שנוצר  יש להניח ,  בגברים ובנשים כאחד  הוא שהתסריטאים פשוט הניחו שהביקיני כבר יעשה את שלו ושהם לא צריכים להתאמץ בקטעים האלו .  
יכול להיות שבעצם העובדה שפתחון הפה היחיד שניתן לשלושת הבנות הוא הריקוד  " חושני "  שלהן ,  ביקשו יוצרי התוכנית להבהיר שהבדיחה היא על חשבון החברה הישראלית המאצ'ואיסטית .  הרי ככלות הכל הם עצמם אומרים שהתוכנית היא  " סאטירה הבאה לבקר את המנגנונים המזויפים של תוכניות האירוח ".  אלא שאם כך ,  הבדיחה הזו מועברת בניואנסים כל כך דקים עד שאי אפשר כלל להבחין בהם .  מבחינה זו ,  אם  " הבכיפיות "  הן בגדר ניסיון של התוכנית לנסח אמירה סאטירית על השימוש הציני של הטלוויזיה במיניות הנשית ,  אז הניסיון הזה נכשל .  זאת משום שכדי שסאטירה תעבוד ,  היא צריכה קודם כל להצחיק .  ואת זה ,  למרבה הצער ,  קטעי הבכיפיות של  " לילה בכיף "  פשוט לא עושים .
 

בליקיני
הדבר היחיד שמונע מ"לילה בכיף "  להמריא זה האופן המביך שבו מוצגות בה נשים  לא כי זה משפיל אלא כי זה פשוט לא מצחיק

