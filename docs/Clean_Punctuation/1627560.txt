הרוג ופצועים בכבישים בליל השנה החדשה
השנה האזרחית החדשה נפתחה בתאונה קטלנית שאירעה סמוך לצומת רגבה שבגליל המערבי .  הולך רגל בן 22 נפגע ממונית שחלפה במקום ונהרג במקום
 ( צילום :  אבי כהן ,  עריכת וידאו :  דורון שטיין ) 
הולך רגל בן 22 נהרג לפנות בוקר  ( שישי )  מפגיעת מונית סמוך לצומת רגבה שבגליל המערבי .  מדובר בהרוג הראשון בכבישים בשנת 2010 .  צוות של מגן דוד אדום ממרחב אשר שהגיע לזירת התאונה ביצע בהולך הרגל פעולות החייאה ממושכות ,  אך בסיומן נאלץ לקבוע את מותו .  בתוך כך ,  רוכב אופנוע בן 28 נפצע הבוקר באורח קשה בתאונת דרכים באילת .  הוא פונה לבית החולים יוספטל בעיר .
 צוותים מגן דוד אדום טיפלו במהלך מסיבות הסילבסטר ב-44 תאונות דרכים .  משטרת מרחב השפלה ערכה הלילה מבצע לאיתור עברייני תנועה במסגרת אירועי הסילבסטר .  במהלך הפעילות נרשמו 155 דו"חות תנועה ,  נמצאו 17 חשודים בנהיגה בשכרות ,  נפסלו 19 רישיונות נהיגה ו-18 כלי רכב הושבו ל-30 ימים .  בתוך כך נעצר בראשון לציון תושב כפר קאסם בן 41 שנהג תחת השפעת אלכוהול וכשהוא פסול לנהיגה .  החשוד שצבר עבירות תנועה רבות בעבר ,  נעצר ויובא בהמשך היום להארכת מעצר .
 במשרד התחבורה הביעו סיפוק מכך שבשנת 2009 נרשם מספר ההרוגים הנמוך ביותר מזה 40 שנה .  על פי נתוני הרשות הלאומית לבטיחות בדרכים ,  בשנה החולפת נהרגו בכבישים 348 בני אדם וזאת לעומת 449 בני אדם שנהרגו בכבישים בשנת 2008 .  גם במספר תאונות הדרכים הקטלניות חלה בשנה החולפת ירידה משמעותית  ( 308 בשנת 2009 לעומת 376 בשנת 2008 )  .
 
הרוג ופצועים בכבישים בליל השנה החדשה
השנה האזרחית החדשה נפתחה בתאונה קטלנית שאירעה סמוך לצומת רגבה שבגליל המערבי .  הולך רגל בן 22 נפגע ממונית שחלפה במקום ונהרג במקום

