מלמיליאן :  תגבירו את הקצב ,  ככה לא נעשה כלום בשבת
מאמן בית"ר ירושלים כעס לראות את ההרכב הראשון מפסיד להרכב השני .  שי חדד תורגל בקישור ,  בן שושן נוסה בשפיץ
בית"ר ירושלים ממשיכה בהכנות לקראת משחק החוץ נגד הפועל עכו בשבת .  בקבוצה מודעים לכך שמזג האוויר צפוי להיות סוער ,  בעיקר בצפון ,  ומכינים עצמם לסוג שונה של משחק .  אחד השחקנים סיפר : " לפי הדיבורים על מזג האוויר זה יהיה משחק של טעויות ומלחמה על כדורים אבודים וככה צריך להתייחס לזה .  אם קצת נהיה שאננים ,  נפסיד את המשחק הזה ". 
אפרופו שאננות ,  במשחקון הפנימי ניצח היום ההרכב השני את ההרכב הראשון 0:3 מצמד של סמואל יבואה ועוד שער של שי חדד .  יבואה חזר היום להתאמן עם הקבוצה אך נמצא בספק למשחק בשבת .  בחלק הראשון של המשחקון תירגל מלמיליאן את חדד בקישור ואת עמית בן שושן כחלוץ בשפיץ על חשבונו של סרג' איילי ,  אך בחלק השני חזר איילי לשחק עם ההרכב הראשון .  מלמיליאן התאכזב וזרק מספר פעמים לשחקנים : " תגבירו קצב ,  ככה לא נעשה כלום בשבת .  תניעו יותר מהר ותשחקו חכם ,  למה הם  ( ההרכב השני )  ראשונים לכדורים ומשחקים יותר מהר ?  ". 
תומר בן יוסף נפגע בברכו במהלך האימון ונטש .  בן יוסף טען כי מדובר בברך בה עבר ניתוח לשחזור הרצועה לפני שנתיים והוא צפוי להיבדק בימים הקרובים .  אלי דסה השוהה עם נבחרת הנוער בטורניר החורף באילת נעדר מהאימון וצפוי לחזור ביום ראשון להתאמן עם הקבוצה .  מי שלא התאמנו היו דן איינבינדר וכריסטיאן אלברז שעשו אימון ריצה קל .
 אלברז לא צפוי להיות כשיר לשבת ,  כאשר הפרסום אתמול בדבר מעברו הצפוי לקבוצת אוניברסיטריו אלופת פרו עורר הרבה מאוד רעש .  היום מסתבר שהפרואנים כבר מתעניינים זמן רב במגן-קשר הבית"רי וחלק מהפרטים עליו הושגו דרך ג'וניור ויסה ,  הפרואני ששיחק בעונה שעברה בבית"ר והיום בהפועל פתח תקוה .
 ויסה אמר היום : " שאלו אותי על אלברז כבר כמה פעמים והבנתי שהם מאוד רוצים אותו .  אם אוניברסיטריו מוציאים הודעה רשמית אז קשה לי להאמין שזה לא נכון אבל אם זאת לא הודעה רשמית אז יש שם הרבה מאוד כלי תקשורת שמפרסמים דברים לא נכונים ".  אגב ,  האלופה הפרואנית אכן הוציאה הודעה רשמית לפני כשבועיים בה נאמר שאלברז צפוי להצטרף לקבוצה בתקופה הקרובה ונראה כי בית"ר צפויה לקבל בקשה רשמית לשחרור עבור השחקן בשבועות הקרובים .
 
מלמיליאן :  תגבירו את הקצב ,  ככה לא נעשה כלום בשבת
מאמן בית"ר ירושלים כעס לראות את ההרכב הראשון מפסיד להרכב השני .  שי חדד תורגל בקישור ,  בן שושן נוסה בשפיץ

