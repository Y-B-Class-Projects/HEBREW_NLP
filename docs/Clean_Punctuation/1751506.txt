השב"כ :  הבכיר שחוסל בעזה תכנן פיגועים בסיני
צה"ל והשב"כ הודיעו כי הם אחראים לפעולה בעזה ,  במהלכה נהרג מחמד נמנם ,  בכיר ב"צבא האיסלם ".  לדבריהם ,  נמנם היה מעורב בתכנון פיגועים בסיני יחד עם ארגון חמאס
 ( צילום :  רויטרס ,  עריכת וידאו :  גדי וינסטוק ,  קריינות :  אביב אברמוביץ' ) 
בשב"כ ובצה"ל מאשרים שהם ביצעו הבוקר  ( רביעי )  את תקיפת הרכב ברצועת עזה במהלכה נהרג מחמד נמנם ,  בן 25 ,  בכיר בארגון  " צבא האיסלאם ".  לפי הודעה שמסרה ממערכת הביטחון ,  נמנם היה מעורב יחד עם חמאס בתכנון פיגועים נגד יעדים ישראלים ואמריקאים בסיני ,  וכן בפעילויות נוספת נגד ישראל בעבר .
 בפעולה המדוברת נהרגו נמנם וכן נפצעו ארבעה בני אדם נוספים ,  לאחר שאירע פיצוץ ברכב ,  סמוך לתחנת המשטרה ג'ואזאת בעזה .  עדי ראייה מסרו לסוכנות הידיעות הפלסטינית 'מען' ,  כי הפיצוץ גרם להתהפכות המכונית ולשריפתה .  נמנם ,  תושב מחנה הפליטים שאטי שממערב לעיר עזה ,  שהיה ברכב ,  נהרג במקום ,  ונוסע אחר נפצע יחד עם עוד שלושה עוברי אורח ,  שנפצעו אף הם ופונו לבית החולים שיפא בעזה .
 רשת אל-ג'זירה דיווחה כי משרד הפנים של חמאס בעזה מסר שההרוג הוא פעיל בכיר בארגון  " צבא האיסלם ",  ארגון פונדמנדליסטי המזוהה עם ארגון אל-קאעדה .  ארגון זה ,  ביחד עם ועדות ההתנגדות העממית וחמאס ,  עומד מאחורי חטיפתו של החייל גלעד שליט ביוני 2006 ואחראי גם לחטיפת כתב ה-BBC אלן ג'ונסון ב-2007 והצתת בית הספר האמריקאי בעזה ב-2008 .
 למרות השמועות על כך שהרכב שהתפוצץ הוא אחד מעשרות המכוניות שכניסתן הותרה השבוע על ידי ישראל במסגרת ההקלות בסגר על עזה ,  ברצועה מכחישים וטוענים כי מדובר במכונית ישנה .  לטענת גורמים בעזה ,  המכונית שהתפוצצה הבוקר היא מסוג פיאט משנות התשעים ואילו המכוניות שהכניסה ישראל לתוך הרצועה הן מכוניות משנים 2007-2010 .  ברצועה מבהירים היום כי אף מכונית מסוג פיאט לא הוכנסה על ידי ישראל לתוך הרצועה .  אלא שלמרות הטענות הללו ,  גורמים אחרים בעזה גורסים כי מדובר דווקא במכונית חדישה ,  שהוכנסה על ידי ישראל וייתכן כי זו מילכדה אותה .
 
השב"כ :  הבכיר שחוסל בעזה תכנן פיגועים בסיני
צה"ל והשב"כ הודיעו כי הם אחראים לפעולה בעזה ,  במהלכה נהרג מחמד נמנם ,  בכיר ב"צבא האיסלם ".  לדבריהם ,  נמנם היה מעורב בתכנון פיגועים בסיני יחד עם ארגון חמאס

