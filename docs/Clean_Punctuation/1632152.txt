חמאס : " לא נכריז על כישלון עסקת שליט "
 לדברי בכיר בארגון ,  הכרזה על כישלון המגעים לשחרור החייל החטוף , " משמעה סיום תפקידו של המתווך הגרמני ,  וזה אינו האינטרס של אף אחד מהצדדים "
 בכיר בחמאס דחה את האפשרות שארגונו יכריז על כישלון המשא ומתן לגיבוש עסקה לשחרור החייל החטוף גלעד שליט בין חמאס לישראל . " הכרזה על כישלון המגעים  משמעה סיום תפקידו של המתווך הגרמני ,  וזהו איננו האינטרס של אף אחד מהצדדים ",  הסביר  ( חמישי )  הבכיר לעיתון 'אל-חיאת' הרואה אור בלונדון .  הוא הוסיף כי אמנם קיימים קשיים במשא ומתן ,  אולם המתווך הגרמני  " טרם מיצה את תפקידו ,  ולכן לא נכריז על כישלונו ". 
בתשובה לשאלה האם לארה"ב היה חלק בשינוי העמדה הישראלי שחל באחרונה ,  ענה : " אני בספק .  האמריקאים תמיד התנגדו לעסקת שליט .  זוהי איננה עמדה חדשה ,  שינוי העמדות הישראלית במשא ומתן האחרון איננו קשור בשום צורה שהיא ללחצים אמריקאים ".  הוא העריך כי המחלוקות הפנימיות בישראלי הן אלה שהביאו לשינוי העמדות הישראליות במגעים .
 בימים האחרונים הנחה מטה המאבק לשחרור שליט את הפעילים  " לשמור על השקט ",  על מנת לאפשר את מיצוי תהליך המשא ומתן להשבתו של שליט . " כרגע אנחנו יכולים לקוות שבעת הזאת ,  כל עוד המתווך הגרמני נמצא פה ,  יש חלון הזדמנויות שישרת את שני הצדדים  לכן אנחנו די שומרים על שתיקה ומבקשים מהפעילים להנמיך את קולם כדי למצות את התהליך וכדי שנראה את גלעד בבית ",  אמר ראש מטה המאבק ,  שמשון ליבמן ,  בראיון בתחילת השבוע לקול ישראל .
 ביום ראשון אמר ראש הלשכה המדינית של חמאס ,  חאלד משעל ,  כי חמאס ימסור בימים הקרובים למתווך הגרמני את עמדתו הסופית להצעה הנוגעת למתווה עסקת שליט .  משעל אמר את הדברים במהלך ביקור בקטאר עם משלחת של בכירי הלשכה המדינית של הארגון .
 
חמאס : " לא נכריז על כישלון עסקת שליט "
 לדברי בכיר בארגון ,  הכרזה על כישלון המגעים לשחרור החייל החטוף , " משמעה סיום תפקידו של המתווך הגרמני ,  וזה אינו האינטרס של אף אחד מהצדדים "
 
