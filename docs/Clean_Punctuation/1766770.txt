כדורסל ספרדי :  ריאל מדריד בודדה בפסגה
ניצחה 65:84 את סראגוסה וניצלה הפסד 99:95 של קאחה לבוראל לבילבאו .  לימונד קלע 16 בהפסד מנורקה לולנסיה
נראה שקאחה לבוראל פשוט לא מצליחה לעלות על המסלול הנכון בכל המסגרות העונה .  בעוד היא מתאוששת ביורוליג ומשיגה ניצחון ראשון אחרי חמישה הפסדים ברציפות ,  הקבוצה הבאסקית שהחזיקה עד היום  ( ראשון )  במאזן מחמיא 2:8 בליגה הספרדית ,  נכנעה לבילבאו 99:95 בדרבי של החבל ואיבדה את המקום הראשון .
 
רבע שלישי של 14:24 סימן לבילבאו את הדרך לניצחון וקאחה אמנם התקרבה ב-10 הדקות האחרונות ,  אבל לא מספיק בשביל להפוך .  ארון ג'קסון הוליך את המנצחת עם 26 נקודות ,  מרקו באניץ' הוסיף 20 ואלכס מומברו הוותיק תרם 14 נקודות ו-9 ריבאונדים .  22 נקודות של מרכוס הייסליפ לא עזרו לקאחה ,  גם לא 19 נקודות ו-9 אסיסטים של מרסלו הוארטס .
 ריאל מדריד ניצלה את ההפסד של ויטוריה ,  והניצחון הקל שלה 65:84 על סראגוסה הפך אותה לקבוצה היחידה שלא הפסידה יותר מפעמיים העונה  ( מאזן 2:9 )  .  קליי טאקר קלע 16 נקודות ,  אנטה טומיץ' ופליפה רייס הוסיפו 14 נקודות כל אחד ופאבלו פרג'יוני אמנם לא קלע ,  אבל הזין את חבריו ב-9 אסיסטים .  דארן פיליפ עם 18 נקודות וצ'אד טופרט עם 13 ,  הוליכו את סראגוסה .  
מנורקה של רביב לימונד הפסידה 70:63 לולנסיה החזקה והיא בתחתית עם מאזן 7:4 .  הגארד הישראלי הוליך את הקבוצה שלו עם 16 נקודות  ( 10 מ-12 מהקו )  ואיבן ראדנוביץ' קלע 16 משל עצמו ,  אבל מנורקה קלעה רק 7 ברבע האחרון והפסידה .  את ולנסיה הוליכו ויקטור קלאבר עם 19 נקודות ורפא מרטינז ודושקו סבאנוביץ' ,  שקלעו 16 כל אחד .
 
כדורסל ספרדי :  ריאל מדריד בודדה בפסגה
ניצחה 65:84 את סראגוסה וניצלה הפסד 99:95 של קאחה לבוראל לבילבאו .  לימונד קלע 16 בהפסד מנורקה לולנסיה

