מיהם נבחרי הנוער של ארה"ב ? 
115 מיליון אנשים ,  רובם ילדים ובני נוער ,  בחרו את הזוכים בטקס הפרסים השנתי של ערוץ ניקלודיאון ובחרו בכוכב  " דמדומים "  ובזמרת-שחקנית המצליחה .  פרס מיוחד הוענק לגברת הראשונה על עזרתה לילדים
 ( צילום :  רויטרס ,  עריכת וידאו :  יאיר דניאל ) 
הלילה  ( שבת )  התקיים בלוס אנג'לס טקס פרסי נבחרי הילדים והנוער של ערוץ ניקלודיאון האמריקאי .  במהלך הטקס הוענקו פרסים לנבחרי הקהל שזכו למירב הקולות מבין 115 מיליון המצביעים בתחרות .  
בפרס השחקן הטוב ביותר זכה כוכב  " דמדומים 2 :  ירח חדש "  טיילור לוטנר ובפרס השחקנית הטובה ביותר זכתה מיילי סיירוס ,  על תפקידה ב"האנה מונטנה .  בפרס הסרט הטוב ביותר זכה שובר הקופוןת Alvin and the Chipmunks :  The Squeakquel .  
בקטגורית הטלוויזיה זכתה הסדרה  " iCarly "  בפרס הסדרה הטובה ביותר .  סלינה גומז זכתה בפרס השחקנית הטובה ביותר על  " המכשפים מווברלי פלייס "  ודילן ספראוס גבר על אחיו התאום קול ספראוס בפרס לשחקן הטוב ביותר ,  על משחקו ב"העולם של זאק וקודי "  בה מככבים השניים .
 טיילור סוויפט המשיכה את שליטתה בטקסי הפרסים עם זכייתה בפרס הזמרת הטובה ביותר של עולם הילדים והנוער ,  לצד זכייתה בפרס שיר השנה על  " You Belong With Me ".  ג'יי זי הוא הזמר האהוב על בני הנוער והבלאק אייד פיז נבחרו כהרכב השנה .  ברשת הטוויטר החלו לצוף אחרי הטקס ציוצים זועמים על כך שהג'ונאס בראדרס לא זכו ולו בפרס אחד .  
פרס מיוחד הוענק השנה לגברת הראשונה של ארצות הברית ,  מישל אובמה ,  על פעילותה עם בני נוער בקמפיין נגד השמנת יתר .  אובמה ,  שלא הגיעה לטקס ,  קיבלה את הפרס מבעוד מועד ובירכה את בני הנוער בשידור וידאו מיוחד שהועבר בטקס עצמו .  
כבכל שנה ,  זכו מספר כוכבים לחטוף מקלחת מהנוזל הירוק לפי פרמטרים שונים .  סטיב קארל  ( "המשרד ")  וטינה פיי  ( "רוק 30 ")  זכו למטח משותף על  " מפעל חיים "  ואילו הזמרת קייטי פרי איבדה שיווי משקל בשל עוצמת הזרם .
 
מיהם נבחרי הנוער של ארה"ב ? 
115 מיליון אנשים ,  רובם ילדים ובני נוער ,  בחרו את הזוכים בטקס הפרסים השנתי של ערוץ ניקלודיאון ובחרו בכוכב  " דמדומים "  ובזמרת-שחקנית המצליחה .  פרס מיוחד הוענק לגברת הראשונה על עזרתה לילדים

