הפרסומת שעוקבת אחריך
שיטה שפיתחה חברת אפנקסוס מאפשרת למפרסמים ברשת לקבל את כל המידע הדרוש על התנהגות הגולשים באתרים - ולהתאים להם פרסומות בזמן אמת .  המפרסמים מתלהבים ,  ארגוני הגנת הצרכן קצת פחות
ניו יורק טיימס  >  >  מפרסמים מנסים למצוא את קהל היעד לפרסומות שלהם באינטרנט לפי פילוחים דמוגרפיים ,  נתוני הכנסה ואפילו מיקום של הגולשים .  ואולם ,  עד כה היה חסר להם רכיב נוסף - שיבטיח כי האדם הנכון יצפה בפרסומת בזמן הנכון .  עד לאחרונה מפרסמים הזמינו שטחי פרסום מראש ,  ולא היו יכולים לקבל החלטות מהירות בנוגע למודעות שירצו להציג בהתאם לנתוני הגלישה של צרכנים בזמן אמת .  כיום ,  חברות כמו גוגל ,  יאהו ומיקרוסופט מציעות למפרסמים לרכוש מודעות בתוך מילי-שניות - פרק הזמן הקצרצר שבין הרגע שבו גולש לוחץ על לינק לרגע שבו העמוד שבחר מופיע על מסך המחשב שלו .  הטכנולוגיה ,  שנקראת מכרז בזמן אמת ,  מאפשרת למפרסמים לבחון את המבקרים באתר לגופם ולהגיש להם פרסומות באופן כמעט מיידי .  אתר המכירות הפומביות אי-ביי מריץ כבר יותר משנה מערכת פרסום בזמן אמת של חברת אפנקסוס  ( appnexus )  .  באחרונה הסתיים השלב הניסיוני של פעילות המערכת והחברה השיקה את ממשק ניהול המכרזים שלה .  המערכת מאפשרת לעקוב אחר פעילותם של גולשים באתר ולהחליט מתי והיכן להראות להם מודעות פרסום אישיות . " הבעיה הגדולה ביותר בפרסום היתה שההחלטות לגבי אילו מודעות להציג ,  היו מתקבלות זמן רב לפני מועד הופעתן ",  מסביר בריאן אוקלי ,  מנכ"ל אפנקסוס . " יש הרבה סיבות לקבל את ההחלטות האלה כמה שיותר קרוב לזמן פרסום המודעות ".  מערכת הפרסום בזמן אמת של אפנקסוס באי-ביי מאפשרת לאתר לזהות ,  למשל ,  גולש שעורך חיפוש אחר מקלות גולף ולהציג לו מודעות רלוונטיות למוצר .  אם המערכת מגלה שהגולש כבר רכש מקלות גולף ,  היא יכולה לעדכן את הפרסומת ולהראות לו מודעות למוצרים נלווים ,  כמו כדורי גולף או חבילת נופש באתר גולף .  השינוי שמציע הפרסום בזמן אמת הוא מרחיק לכת ,  אך הצרכנים כמעט לא יבחינו בהבדל ,  פרט לכך שהמודעות ייראו להם רלוונטיות יותר לחיפושיהם .  השימוש הזה במידע פרטי על הגולשים ועל הרגלי הגלישה שלהם גרם להרמת לא מעט גבות בוושינגטון ,  שם מקיימת נציבות הסחר הפדרלית  ( ftc )  דיונים בנושא הפרסום הממוקד . " העובדה שאפשר למכור אותך במכרז תוך 12 מילי-שניות מדגימה עד כמה נפגעה הפרטיות במדינה הזו ",  אמר ג'פרי צ'סטר ,  מנהל הארגון הצרכני  " המרכז לדמוקרטיה דיגיטלית ".  מערכות הפרסום בזמן אמת מוגבלות לעת עתה לפרסום באינטרנט ,  אך האפשרויות של התחום עשויות להיות רחבות ופולשניות הרבה יותר .  לדוגמה ,  לו מערך שילוט החוצות היה פועל בשיטה דומה ,  הפרסום היה מוצע למכרז מדי שנייה ומותאם לכל צופה - מתקרבת מכונית קמרי אדומה ,  שבה נוהגת אשה כבת 40 בדרכה חזרה מהמכולת :  איזה מפרסם יהיה מוכן לשלם הכי הרבה כדי שהיא תראה את הפרסומת שלו ?  בורסת הפרסום אף כי חברות אינטרנט מנסות כבר זמן מה לקדם מכרזים בזמן אמת ,  החברות הגדולות נכנסו לתחום רק באחרונה - גוגל השיקה בספטמבר את בורסת הפרסום המחודשת שלה עם אפשרות למכרז בזמן אמת ;  יאהו בוחנת את האפשרות בבורסת רייט מדיה שלה ;  ומיקרוסופט מתנסה באמצעות שירות adecn . " גם במהלך היום ,  מידע עשוי להשתנות באופן דרמטי למדי ",  מסביר ניל מוהן ,  סגן נשיא ניהול מוצר בגוגל ,  את יתרונות התחום . " ככל שמדייקים יותר ביכולת להגיב ברגע שמקבלים את המידע ,  כך עדיף ".  מכרזי זמן האמת טובים לאתרי תוכן מכיוון שהמפרסמים מוכנים לשלם יותר בעבור פרסומות ממוקדות .  לפי מחקר שביצעה גוגל ,  אתרי תוכן זכו למחירים גבוהים ב-130% מפרסומות שנמכרו באמצעות בורסת דאבל-קליק שלה ,  לעומת הרשתות הרגילות .  לדברי ג'רמי הלפנד ,  סמנכ"ל השיווק של חברת יונייטד אונליין ,  החברה האם של כמה אתרים ,  בהם גם classmates.com ,  החברה רשמה עלייה של 50% במחירם של שטחי פרסום פנויים שמכרה בזמן אמת עם חברת puvmatic .  מפרסמים טוענים כי מכרז בזמן אמת מצמצם עלויות מבוזבזות . " אפשר לרכוש פחות שטחי פרסום ,  כיוון שמשתמשים בפרסום סלקטיבי ויעיל יותר ",  אומר אדוארד מונטס ,  מנהל חטיבת צפון אמריקה של חברת הפרסום הוואס דיגיטל .  ניתוח ברבע שנייה אפנקסוס היא רק אחת מהחברות שמסייעות למפרסמים לבצע אוטומציה של ניתוח השוק והמכרזים .  החברה מתגאה בכוח מחשוב אדיר :  המפרסם מקבל הדגמה של שטח פרסום ונתוני של קהל יעד .  עליו לנתח אותם ,  להחליט מה הסכום שיהיה מוכן להציע כתשלום בעבור שטח הפרסום במכרז ,  ולהחליט איזו מודעה שלו תוצג בשטח - וכל זה בתוך פחות מרבע שנייה ,  כדי לא להתעכב בטעינת העמוד .  המערכת מאפשרת למפרסמים להיעזר בכל המידע הזמין על הגולש בעת הבחירה במודעה שתוצג לו .  אי-ביי ,  למשל ,  אוגר מידע רב על לקוחותיו :  מה רכשו ,  מה חיפשו ,  היכן הם גרים .  עם זאת מידת המיקוד בלקוח היתה מוגבלת .  בעבר ,  על אי-ביי היה לרכוש מקבץ מודעות מסוכנות רכש ולמקד חלקית את מודעותיו רק במפגשים עם לקוחות חוזרים שעליהם כבר יש לאתר נתונים .  המערכת של אפנקסוס מאפשרת לאתר לבחון כל אחד מהגולשים באופן פרטני ולהגיש הצעות רק למודעות שנראות לה כדאיות .  אפנקסוס בוחנת כמה גורמים במטרה להבין באילו שטחי פרסום לבחור ואיזה סכום לשלם עליהם .  גורם אחד שנלקח בחשבון הוא האתר שבו האדם גולש :  האם מדובר באתר מכירות שבעבר הניב תוצאות חיוביות בעבור אי-ביי ?  האם מיקום שטח הפרסום אטרקטיבי ,  או שיש סיכוי טוב שגולשים יחמיצו אותו ?  שיקול נוסף הוא כמות המודעות שראה הגולש עד לרגע נתון . " אפשר לומר באופן אלגוריתמי כי זו הפרסומת ה-51 שהגולש ראה בחצי השעה האחרונה ,  ולכן לא כדאי לשלם בעבור מודעה אצלו כי הסיכוי שיגיב אליה הוא נמוך ",  מסביר מאט אקלי ,  סגן נשיא שיווק ופרסום מקוון באי-ביי .  השימוש שהיא עושה בספקיות נתונים כמו bluekai או exelate ,  מאפשר לאפנקסוס להעשיר את המידע הזמין על מעשי הגולש . " זה נוגע רבות ליכולת להגיע למשתמשים הנכונים ,  אך גם לוויתור על מקרים שבהם לא מדובר בשוק הנכון ,  בהתבסס על הגלישה של אותו אדם ",  מסביר אקלי .  אקלי אומר כי מאז החל לעבוד עם אפנקסוס התשואה על ההשקעה - היחס בין מכירות להוצאות על פרסום - שילשה את עצמה .  עם זאת ,  הוא מסרב למסור נתונים מדויקים .  תוצאות כאלה גרמו למפרסמים ולבעלי אתרים להעריך כי השימוש במכרזים בזמן אמת יכול להחיות את שוק הפרסום באינטרנט .  נתוני חברת המחקר emarketer ל-2009 מעידים כי בשנה החולפת ירדו ההוצאות על מודעות באנר ב-2.3% והסתכמו ב-4.76 מיליארד דולר וההוצאות על מודעות צמודות חיפוש גדלו ב-2.2% והסתכמו ב-10.78 מיליארד דולר . " עד להגעת המכרז בזמן אמת ",  אומר מוהן מגוגל , " הטכנולוגיה לא הספיקה כדי להבטיח אופטימיזציה מדויקת והעברה של המסר הנכון לקהל הנכון בזמן הנכון . " אנו מאמינים כי הפרסומות הגרפיות יכולות להיות לא רק הזדמנות גדולה לגוגל ,  אלא גם להגדיל את שוק הפרסומות הגרפיות כולו ". 

הפרסומת שעוקבת אחריך
שיטה שפיתחה חברת אפנקסוס מאפשרת למפרסמים ברשת לקבל את כל המידע הדרוש על התנהגות הגולשים באתרים - ולהתאים להם פרסומות בזמן אמת .  המפרסמים מתלהבים ,  ארגוני הגנת הצרכן קצת פחות

