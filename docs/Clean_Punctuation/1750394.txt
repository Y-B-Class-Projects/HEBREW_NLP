מפקד האוכלוסין הגדול בעולם החל בסין
שישה מיליון סוקרים החלו במלאכת מפקד האוכלוסין בסין .  התהליך יימשך חודש ,  בסיומו מקווה הממשלה לקבל תמונה ברורה יותר של הרכב אוכלוסייתה ,  המונה יותר מ-1.3 מיליארד תושבים
 ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ' ) 
מפקד האוכלוסין הגדול העולם החל היום  ( שני )  בסין .  יותר משישה מיליון סוקרים יאספו במשך חודש מידע על כל אחד מכ-1.3 מיליארד תושבי המדינה .  הממשלה הבטיחה לשמור על סודיות מלאה של תוצאות המפקד ,  אולם הסוקרים יוכלו לבקש עזרה מהמשטרה במקרה שתושבים יסרבו לשתף פעולה .   עלות המפקד נאמדת בכמאה מיליון דולרים ,  והוא נערך לראשונה אחרי עשר שנים .  הרשויות מקוות לקבל תמונה ברורה יותר של גודל האוכלוסייה והרכבה ,  על רקע תהליכי העיור הנרחבים ומדיניות הילודה .  
בתוך כך ,  הממשלה מודעת לכך שמלאכת הספירה לא תהיה קלה ,  בין היתר בגלל אוכלוסיית מהגרי העבודה הגדולה במדינה ,  שאנשיה מסרבים לספק מידע אודותיהם מחשש שיסתבכו עם המשטרה .  לפי הערכות ,  יותר מ-200 מיליון בני אדם מרכיבים את  " האוכלוסייה הצפה "   נוודים המגיעים לעיר מהכפרים בחיפוש אחר עבודה .  רובם נמצאים בשולי החברה ולא זוכים לשירותים ממשלתיים .  לכן לראשונה ,  סין תרשום את האזרחים לפי מקום מגוריהם המעשי ולא לפי הכתובת בה הם רשומים .  
המפקד יכלול גם לראשונה את התושבים הזרים במדינה .  כמו כן ,  הממשלה מקווה לגלות כמה ילדים חיים בסין ,  זאת מכיוון שרבים מהם לא מדווחים לרשויות עקב מדיניות ה"ילד אחד ".  כעת ,  אומרת הממשלה ,  הקנס על הפרת המדיניות יהיה קטן יותר אם היא תתגלה במהלך המפקד ,  ומשפחות עניות יכלו לשלם אותו בתשלומים .
 
מפקד האוכלוסין הגדול בעולם החל בסין
שישה מיליון סוקרים החלו במלאכת מפקד האוכלוסין בסין .  התהליך יימשך חודש ,  בסיומו מקווה הממשלה לקבל תמונה ברורה יותר של הרכב אוכלוסייתה ,  המונה יותר מ-1.3 מיליארד תושבים

