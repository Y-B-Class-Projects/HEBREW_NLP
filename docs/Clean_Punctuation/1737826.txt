הצד המלוכלך של הצלחת
חשבתם שמידות גדולות זה רק כיף ?  ווג פריז מגיש לכם גם את הצד שני של המטבע בהפקת אופנה שתגרום לכם לרצות לאכול .  או להקיא
מגזין ווג פריז חוגג בימים אלה יום הולדת ומסכם 90 שנות פעילות בגיליון אוקטובר המוקדש לעניין .  ווג פריז ידוע כאחת השלוחות הרדיקליות והפרועות ביותר של קבוצת ווג ,  והפעם נדמה שהצוות המפיק אותו ,  ובראשו העורכת קרין רוטפלד ,  עשה ככל יכולתו כדי להתעלות על עצמו .  כצפוי ,  הגיליון החדש מכיל כמה פצצות מתקתקות הדנות באופן נוקב בנושאים שנויים במחלוקת ,  וכך ,  לצד הפקת אופנה שעוסקת בשבעת החטאים הנוצריים  ( ומשלבת בין היתר גם הומו-ארוטיקה )  ,  בולטת גם הפקת  " משתה "  פרובוקטיבית ,  שכבר גרמה לתהודה תקשורתית נרחבת .
 הפקת האופנה המדוברת ,  המכונה  " festin "   ( מצרפתית ,  משתה/סעודה )  ,  מתעדת את הדוגמנית המלאה קריסטל רן ,  לבושה בסריגי דייגים עבים ,  במהלך פיאסטת אכילה גרוטסקית ובהמית של מעדנים נחשבים .  ההפקה ,  שצולמה על ידי נסיך הפרובוקציות המיניות טרי ריצ'רדסון וסוגננה על ידי רוטפלד בעצמה ,  מעלה שוב את נושא המידות הגדולות האהוב כל כך על עולם האופנה ,  אולם ,  כהרגלו של המגזין ,  העניין נבחן מזווית ביקורתית .
 במידה מסוימת ,  ההפקה הזו מנסה לעשות דבר שלא נעשה עד היום ,  במסגרת הדיון הציבורי בנושא המידות גדולות - כניסה לתוך הצלחת של הדוגמניות המלאות .  האמירה הנוקבת העולה מתוך רצף הצילומים היא בהעלאת קשר ויזואלי תקיף בין פרופורציות גוף גדולות לאכילה דקדנטית .  למעשה ,  היא מגרה את המחשבה להמשיך ולתהות מהו גבול הטעם הטוב .  בשנה החולפת הועלו הנשים השמנות על נס ,  וזכו למבול של התייחסות - הן בהפקות אופנה והן על מסלולים וכפרזנטוריות ,  אולם סיבת ההשמנה עצמה ,  הדרך שבה היא מתרחשת ,  נותרה בצללים .  הנשים השמנות זכו להתייחסות סטרילית של מיעוט מדוכא הסובל מגזרת שמיים .  כך ,  שכולם ,  מפראדה ועד אחרון מגזיני האופנה ,  הראו נשים שמנות ,  אבל לא אמרו מילה אחת על אוכל .  זאת ,  בניגוד גמור לתופעה ההפוכה  רזון - הנספרת תמיד דרך הצלחת .
 הזווית ממנה תקף ווג פריז את הנושא ,  יכולה להיראות כקריאת תיגר או דווקא השתחררות מוחלטת .  חזירות או הנאה פרועה ?  התשובה לגוף השמן ,  למידה הגדולה ,  ולהתייחסות האובססיבית אליהם לאחרונה ,  אינה ניתנת בכוונה .  כהרגלו של המגזין ,  שמעלה את הדיון אך אינו מכריע בו  ( בדומה להפקת עבר בה הוצגו דוגמנית עטופה בפרוות מול סיסמאות בגנותן )  ,  התמונות עומדות בדיוק על קו התפר שבין תחושת קבס לתחושת עונג .  שני הצדדים ,  של בדיוק אותה הצלחת .  היופי והכיעור של הטרנד הכי משמעותי של שנת 2010 .
 
הצד המלוכלך של הצלחת
חשבתם שמידות גדולות זה רק כיף ?  ווג פריז מגיש לכם גם את הצד שני של המטבע בהפקת אופנה שתגרום לכם לרצות לאכול .  או להקיא

