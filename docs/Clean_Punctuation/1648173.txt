הרשות תערוך את ישיבת הממשלה בחברון
הסערה בעקבות החלטת ממשלת ישראל לכלול את מערת המכפלה וקבר רחל בתכנית לשימור אתרי מורשת נמשכת .  הממשלה הפלסטינית הכריזה כי בתשובה להחלטה הישראלית תערוך את ישיבתה הבאה בחברון . " נראה לכולם שהפלסטינים נמצאים באופן רשמי בלב חברון "
 במחאה על החלטתה של ממשלת ישראל לכלול את מערת המכפלה וקבר רחל ברשימת אתרי המורשת ,  תקיים מחר  ( שני )  הממשלה הפלסטינית את ישיבתה השבועית בחברון ולא במקום ישיבתה הקבוע ברמאללה .  מזכיר הממשלה הפלסטינית ,  ד"ר נעים אבו אל-חומס ,  אישר את הדיווח ואמר כי הממשלה תתכנס מחר בחברון  " כדי להביע את התנגדותה לייהוד המקומות הקדושים לפלסטינים ". 
מושל חברון ,  ד"ר חוסיין אל-אערג' ,  אמר כי צעד זה נועד  " להראות לכולם כי הפלסטינים נמצאים באופן רשמי בלב חברון "  והוא מהווה  " תשובה להחלטות הישראליות האחרונות להכליל את מערת המכפלה וקבר רחל ברשימת אתרי המורשת ".  הוא הוסיף ואמר כי על פי אמנת ז'נבה והסכם חברון ,  לישראל  " אין זכות לבצע שינויים במבנים הנמצאים באדמות הכבושות ". 
בימים האחרונים מתנהלים עימותים בחברון על רקע החלטת הממשלה .  מפגינים פלסטינים יידו בימים האחרונים אבנים לעבר עמדות צה"ל במספר מוקדים בעיר וחיילי צה"ל השיבו באמצעים לפיזור הפגנות .  ראש הממשלה הפלסטיני סלאם פיאד הגיע ביום שישי להביע סולידריות עם המאבק הפלסטיני ואמר כי מערת המכפלה היא חלק בלתי נפרד מהשטחים הפלסטינים שנכבשו ב-67' .
 פיאד תקף גם את החלטת ממשלת ישראל לכלול את מערת המכפלה וקבר רחל ברשימת אתרי המורשת ואמר כי כל העם הפלסטיני מאוחד במאבקו נגד ההחלטה . " להחלטה יש השלכות מדיניות מסוכנות ,  מהן עולה כי השטחים הללו ישראלים בעוד שבכלל מדובר בשטחים פלסטינים שנכבשו ב-67' .  זוהי הסיבה המרכזית להתנגדותנו להחלטה הזו ",  אמר .
 בעקבות התפרעויות של הפלסטינים בימים האחרונים ,  אמר שר התשתיות הלאומיות ,  עוזי לנדאו : " החלטת ממשלת ישראל לראות במערת המכפלה ובקבר רחל חלק מאתרי המורשת הינה החלטה טבעית .  איך תסביר את הצדק המוחלט במעשה הציוני ,  איך תסביר את כל רעיון השיבה לארץ האבות ,  אם אינך רואה באתרים אלו חלק ממורשתך ?  ".  השר הוסיף כי  " מאז שנת 67 ,  עת חזרה ישראל לאותם חלקי מולדת שצוו לה עוד מימי התנ"ך ,  אנו מקפידים על פעילות חופשית באתרים לבני כל הדתות .  ולכן מי שחותר לשלום צריך לראות בדאגה רבה את תגובת הפלסטינים להכרזתנו על אתרי המורשת .  תגובתם מעידה כי בקונסטלציה אחרת בעתיד ,  אין בכוונתם לשמור על האתרים הקדושים לעם היהודי או לאפשר ליהודים את הגישה אליהם .  ככה לא בונים שלום ". 

הרשות תערוך את ישיבת הממשלה בחברון
הסערה בעקבות החלטת ממשלת ישראל לכלול את מערת המכפלה וקבר רחל בתכנית לשימור אתרי מורשת נמשכת .  הממשלה הפלסטינית הכריזה כי בתשובה להחלטה הישראלית תערוך את ישיבתה הבאה בחברון . " נראה לכולם שהפלסטינים נמצאים באופן רשמי בלב חברון "
 
