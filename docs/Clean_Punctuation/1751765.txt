סאנדיסק מממשת אחזקות בטאואר :  מכרה כ-2.5 מיליון מניות בשווי 3.5 מיליון דולר
סאנדיסק היא בעלת המניות הגדולה ;  בעקבות המכירה ,  נותרה סאנדיסק עם אחזקה של 6.2% מהחברה
סאנדיסק ,  מחזיקת המניות הגדולה ב ,  מכרה כ-2.5 מיליון מניות של החברה .  כך ,  על פי דיווח שהוגש לרשות ניירות ערך האמריקאית .  המניות נמכרו באמצעות מורגן סטנלי ,  כאשר תאריך המכירה המשוער הוא ה-28 לאוקטובר ,  כשמחיר המניה עמד על 1.42 דולר .  בעקבות המכירה ,  נותרה סאנדיסק עם אחזקה של 6.2% מהחברה.הפעם הקודמת בה מכרה סאנדיסק מניות היתה ב-20 ליולי ,  אז מכרה החברה כ-2.3 מיליון מניות בשווי כולל של 3.2 מיליון דולר .  סאנדיסק מימשה אחזקות גם במארס השנה ,  כשמכרה כ-6.4 מיליון מניות בשווי כולל של 10.2 מיליון דולר ,  ובסך הכל ,  מכרה סאנדיסק מאז תחילת 2010 מניות בהיקף של 16.9 מיליון דולר.טאואר ,  יצרנית השבבים ממגדל העמק ,  גייסה בתקופה האחרונה כ-100 מיליון דולר בהנפקת אג"ח ,  כאשר הריבית נקבעה על 7.8% לשנה והפירעון על איגרות החוב יהיה בשני מועדים - סוף 2015 וסוף 2016 .  הביקושים בשני המכרזים הסתכמו בכ-125 מיליון דולר .  איגרות החוב הן בעלות אופציה להמרה למניות רגילות בפרמיה של 20% על מחיר השוק של המניה .  ההנפקה של החלק הציבורי הסתיימה ב-27 לאוקטובר ,  כך שייתכן בהחלט כי יש קשר בין גיוס הכספים של החברה להחלטת סאנדיסק להיפרד מחלק מאחזקותיה.גיוס זה יאפשר לטאואר להמשיך ולהרחיב את כושר הייצור של fab2 וכן יאפשר לה ,  במידת הצורך ,  לנצל מספר הזדמנויות עסקיות למיזוג או לרכישת חברות .  את ההנפקה הובילו בנקי ההשקעות לידר שוקי הון וכלל חיתום ,  וכן השתתפו לאומי פרטנרס ,  דש אייפקס ,  פועלים ibi וברק קפיטל .  בנוסף לגיוס הנוכחי ,  לחברה תשקיף מדף קיים שהוגש לרשות ניירות ערך האמריקאית ,  לגיוס של עד 50 מיליון דולר .  טאואר עושה בתקופה האחרונה מאמץ מקיף לארגון מחודש של מאזן החובות של החברה ,  כאשר בעקבות הגיוס תפרע החברה חלק מאיגרות החוב הקיימות .
 
סאנדיסק מממשת אחזקות בטאואר :  מכרה כ-2.5 מיליון מניות בשווי 3.5 מיליון דולר
סאנדיסק היא בעלת המניות הגדולה ;  בעקבות המכירה ,  נותרה סאנדיסק עם אחזקה של 6.2% מהחברה

