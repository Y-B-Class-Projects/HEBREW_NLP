המבחן עוד לפניו 
חזון אגסי
 >  >  אין לזלזל ברצינות המודל שמציגה בטר פלייס .  ואולם מיזם חלוצי וצעיר המתיימר לזעזע את ענף הרכב השמרן ,  להפוך סדרי עולם במשק הדלק ,  לשנות דפוסי התנהגות צרכנית ,  להשפיע על פני משק ייצור החשמל ולהשליך על היבטים נדל"ניים ותחבורתיים - מעלה לא מעט תהיות באשר לסיכויי היתכנותו ובאשר לעתיד שהוא צופן עבור המשק במידה שיצליח .  1 .  חינוך הרעיון שהגה אגסי עוסק למעשה בבנייה של שוק :  מכוניות מיוצרות בייצור המוני ;  חברות תשתית דואגות להצבת עמדות טעינה והחלפת סוללה ;  החברות מוכרות את החשמל הנטען  ( או את הסוללות )  בהתאם למספר הקילומטרים לנסיעה הדרושים לבעל הרכב .  הצלחת המיזם ,  לפיכך ,  אינה תלויה רק בפיתוח סוללה מתאימה או מנגנון החלפת מצברים - אלא גם בגיוס שאר חוליות הייצור והצריכה לשרשרת זו .  היעדר תחרות ובידול במקטע הייצור עלולים לסכל את הצלחת המיזם .  כך גם כישלון בשכנוע צרכנים פרטיים כי רכישת רכב חשמלי משתלמת דיה לנסיעות הקצרות של היום-יום ,  תוך ויתור על הנוחות שבשגרה .  התגייסות חלקית עלולה לחבל בהמשך הליכי הגיוס והמו"פ שעדיין לא מוצו .  2 .  תחרות מכוניות חשמליות כבר נוסעות בעולם - ובאלפים .  מכוניות אלה מוצעות במגוון דגמים  ( ולא דגם אחד או שניים )  ,  ומבוססות על מודל טעינת סוללות - שאותו מבקש אגסי להמיר במודל של סוללות הניתנות גם להחלפה .  כלומר ,  אגסי מתמודד לא רק מול יצרניות הענק של מכוניות מונעות בדלק נוזלי ,  אלא גם מול שוק מתבסס והולך של יצרניות רכב חשמלי שיוכלו עדיין לספק מוצר יעיל עבור קהלו ,  בעוד שבטר פלייס עדיין לא פיתחה את הטכנולוגיה הסופית שעמה תבקש לפרוץ קדימה .  3 .  מונופול תשתיתי בטר פלייס מתעתדת להקים את עמדות הטעינה ותחנות החלפת סוללות  ( שמהנדסיה מפתחים בימים אלה )  .  אם רק בשוק הישראלי הקטן מעריך אגסי את ההשקעה בתשתית ב-150 מיליון דולר ,  סביר להניח שהמודל העסקי של בטר פלייס ביפן או בדנמרק לא מבוסס על תחרות בהנחת תשתיות ,  וכנראה שגם לא על open access חינמי .  בהתחשב בכך שבשלב הבא תציע החברה ללקוחותיה חשמל או סוללות ,  ובעתיד תציע ללקוחותיה גם מכוניות מסובסדות - הרי שבטר פלייס בונה למעשה מונופול אנכי ,  שעשוי להיתקל בהתנגדות רגולטורית או עסקית .  4 .  השקעות ממשלתיות נלוות פיתוחו של שוק מכוניות חשמליות נרחב ומבוסס נשען על אחת משתיים :  הגדלת כושר ייצור החשמל במשק הנתון ,  או הטמעת מערכות רשת חכמה  ( smart grid )  וברמת המקרו .  זאת ,  כדי לתת מענה לביקושי טעינה המונית .  המשמעות של שתי חלופות אלה היא הירתמות ממלכתית הכרוכה בהשקעת מיליארדים שיגולגלו על הכיס הציבורי .  5 .  ירוק דהוי הגדלת כושר ייצור החשמל תהיה כרוכה בהגדלת הזיהום הנפלט מתחנות כוח ,  כאשר ייצור חשמל סולארי עדיין יקר באופן משמעותי ,  דורש משאבי קרקע יקרים ומוגבלים ,  תלוי בתנודתיות מחירי הנפט בעולם - ונזקק בעצמו לגיבוי בטורבינות גז טבעי .  מעבר לכך ,  חזון הרכב החשמלי מהווה למעשה אמצעי להנצחת השימוש ברכב הפרטי ,  שעדיין יתבסס בעשורים הבאים על שריפת דלק פוסילי ,  יגזול שטחים פתוחים לטובת סלילת כבישים נוספים ,  ויסב למשק נזקים במיליארדים כתוצאה מתאונות דרכים ומאובדן שעות עבודה .  הפתרון המהיר ,  הזול ,  היעיל והסביבתי ביותר לניידות הממוכנת היה ונותר תחבורה ציבורית .
 
המבחן עוד לפניו 
חזון אגסי

