הפקת לקחים ?  ביה"ח כרמל מיגן את חדר המיון
כחלק מהפקת הלקחים ממלחמת לבנון השנייה ,  נבנה בבית החולים בחיפה חדר מיון ממוגן .  קירותיו עשויים מבטון מזוין ,  והוא יוכל לעמוד בפגיעה ישירה של טילים
העיר חיפה ספגה במהלך מלחמת לבנון השנייה מספר רב של טילים וקטיושות ,  אך נראה כי הופקו מאז לקחים ואף יושמו :  חדר המיון של בית החולים  " כרמל "  בחיפה יהיה סגור מחר למשך יום אחד ,  זאת בשל סיום בניית חדר המיון החדש והממוגן של בית החולים .  
עלות הבנייה מסתכמת בכ-50 מליון שקלים .  חדר המיון החדש נבנה ,  כאחד הלקחים ממלחמת לבנון השנייה ,  עם קירות בטון מזוין בעובי של 35 ס"מ .  הוא בנוי לעמוד גם בפגיעה ישירה של טילים ,  קטיושות ,  גזים וחומרי לחימה כימיים . 
" איכות הטיפול הרפואי תישמר לאורך כל הדרך ",  הדגישה מנהלת בית החולים ,  ד"ר חן שפירא . " כבר עם המעבר ייהנו באי חדר המיון הזמני ממבנה חדש ואיכותי ,  ציוד אבחון וטיפול חדיש יחד עם כל הצוות המסור והמקצועי של חדר המיון ".  
באמצעות מערכות סינון אוויר ומים מתקדמות יוכלו השוהים בחדר המיון הממוגן לשהות במקום עד שבוע ימים במקרה של התקפות בחומרי לחימה כימיים ,  ללא צורך לצאת החוצה .
" גם מלחמת לבנון השנייה וגם מבצע עופרת יצוקה הביאו אותנו להחלטה שאנחנו חייבים חדר מיון ממוגן לטובת התושבים באזור ",  אמרה ד"ר חן שפירא . " המטרה היא להעניק למטופלים שלנו את טיפול האיכותי ביותר ,  תוך מתן ביטחון והרגשה כי הכל נעשה לבריאות וטובת המטופל ". 

הפקת לקחים ?  ביה"ח כרמל מיגן את חדר המיון
כחלק מהפקת הלקחים ממלחמת לבנון השנייה ,  נבנה בבית החולים בחיפה חדר מיון ממוגן .  קירותיו עשויים מבטון מזוין ,  והוא יוכל לעמוד בפגיעה ישירה של טילים

