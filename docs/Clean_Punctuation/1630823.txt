מייסד סיטיגרופ : " וול סטריט לא תשיג את אמון הציבור עד שלא יופחתו הבונוסים "
" הם לא למדו כלום מהמשבר ;  הם נמצאים בעולם אחר ",  אמר ג'ון ס .  ריד על בנקאי וול סטריט
הבנקים בוול סטריט לא יקבלו את אמון הציבור עד שלא יפחיתו את הבונוסים באופן קבוע ,  כך אמר ג'ון ס .  ריד ,  מייסד ,  יו"ר ומנכ"ל סיטיגרופ לשעבר ." שום דבר שראיתי עד כה לא נתן לי ולו תחושה קלה שהאנשים הללו למדו משהו מהמשבר ",  אמר ריד לעיתון  " ניו יורק טיימס ".   " הם פשוט לא קולטים את זה .  הם נמצאים בעולם אחר ",  הוסיף .  נושא השכר בוול סטריט היה השנה שנוי במחלוקת ,  לאחר שממשלת ארה"ב הזרימה לבנקים מיליארדי דולרים כדי לחלצם במהלך המשבר הכלכלי החמור ביותר מאז שנות ה-30 .  מרבית הבנקים הגדולים ,  בהם בנק אוף אמריקה ,  פרעו חובותיהם לממשל ובכך נמנעו מהגבלות על שכר הבכירים .  בסוף השבוע דיווח  " וול סטריט ג'ורנל "  כי בנק אוף אמריקה יחלק השנה לבנקאי ההשקעות שלו בונוסים זהים לבונוסים שקיבלו ב-2007 ,  לפני פריצתו של המשבר הפיננסי העולמי .  לפי הדיווח ב"ג'ורנל ",  חלק מעובדי בנק אוף אמריקה יקבלו בונוסים גבוהים במיוחד ,  זהים לבונוסים שקיבלו לפני המשבר ,  בעוד שאחרים יסבלו מירידה בחבילות השכר .  במסגרת הנוסחה שככל הנראה תיושם ,  25% מהבונוסים לעובדי בנק אוף אמריקה ב-2009 יחולקו במזומן ,  והשאר בצורת מענקי מניות למימוש מאוחר יותר ,  או תשלומי מזומן דחויים לשלוש שנים.ג'יי פי מורגן צ'ייס ,  אשר ביום שישי השבוע יהיה הבנק הראשון בוול סטריט לדווח על תוצאותיו לרבעון הרביעי ,  צפוי לחלק השבוע בונוסים בהיקף שיא של 29 מיליארד דולר לבכיריו ,  דיווח אתמול ה"סאנדיי טלגרף ". 

מייסד סיטיגרופ : " וול סטריט לא תשיג את אמון הציבור עד שלא יופחתו הבונוסים "
" הם לא למדו כלום מהמשבר ;  הם נמצאים בעולם אחר ",  אמר ג'ון ס .  ריד על בנקאי וול סטריט

