ההיי-טק הישראלי ינצח את גולדסטון ? 
שר התמ"ת בן אליעזר : " כשדעת הקהל העולמית אינה נוטה לטובתנו - יש להצלחת ההיי-טק הישראלי חשיבות עצומה ".  בנאומו בוועידת המנהלים של המרכז הישראלי לניהול סיפר עוד כי הופתע מהמוניטין הטוב של ההיי-טק הישראלי בעולם
בנימין  ( פואד )  בן אליעזר נאם הערב  ( ג' )  בוועידת המנהלים של המרכז הישראלי לניהול  ( המי"ל )  בנושא  " תעשיות ההיי-טק בשנת 2020 ".  בנאומו הודה השר כי הופתע מההיכרות שיש לגופים ואנשי עסקים הודיים עם תעשיית ההיי-טק הישראלית . " אני עד למוניטין העצום של התעשייה המתקדמת בישראל יום-יום בפגישותיי עם אנשי מקצוע מכל רחבי העולם .  זה עתה סיימתי ביקור מקצועי בהודו ,  ואני חייב להודות שגם אני הופתעתי מההיכרות המעמיקה של אנשי ציבור וגופים עסקיים במשק ההודי עם התעשייה המתקדמת בישראל וההערכה הרבה שלהם אליה ",  אמר בן אליעזר .
 בהרצאה החמיא פואד להיי-טק הישראלי וציין כי תעשיית ההיי-טק מהווה בשני העשורים האחרונים את מנוע הצמיחה של מדינת ישראל .  עם זאת ציין כי המשבר הכלכלי העולמי שפקד את העולם מציב אתגרים לא פשוטים בפני הכלכלה הישראלית בכלל ותעשיית ההיי-טק בפרט .  לדברי פואד ,  תרומתה של תעשיית ההיי-טק הישראלית אינה רק בהיבט הכלכלי - היא גם מובילה לתרומה מכרעת בכל הקשור לתדמיתה . " כשדעת הקהל העולמית אינה נוטה לטובתנו - לנושא זה חשיבות עצומה ",  אמר השר .
 עוד ציין פואד כי דווקא עכשיו כשמתרבים הסימנים ליציאה מן המשבר הכלכלי ,  אסור לישראל להיות שאננה ויש להחזיר את ביצועי המשק הישראלי לרמתם בתקופת טרום המשבר .  לדבריו ,  המפתח להמשך הצמיחה ושמירת מעמדה של ישראל כמובילה טכנולוגית עולמית נעוץ בזיהוי הענפים העתידיים בעלי פוטנציאל הגידול המשמעותי ביותר :  קלינטק ,  ביוטכנולוגיה וננו-טכנולוגיה .
 
ההיי-טק הישראלי ינצח את גולדסטון ? 
שר התמ"ת בן אליעזר : " כשדעת הקהל העולמית אינה נוטה לטובתנו - יש להצלחת ההיי-טק הישראלי חשיבות עצומה ".  בנאומו בוועידת המנהלים של המרכז הישראלי לניהול סיפר עוד כי הופתע מהמוניטין הטוב של ההיי-טק הישראלי בעולם

