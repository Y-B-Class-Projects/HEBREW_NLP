חברת כנפיים ליסינג החלה בהכנת תשקיף לקראת יציאתה לבורסה
זאת על רקע התאוששות בענף ליסינג המטוסים העולמי
חברת כנפיים ליסינג החלה בהכנת תשקיף לקראת הנפקתה לבורסה ;  זאת על רקע התאוששות בענף ליסינג המטוסים העולמי המתבטא בעליה דרסטית של שווי מניות החברות הללו בשוק הבינלאומי ,  בתקופה האחרונה.ענף ליסינג המטוסים החל צובר תאוצה בגלל העלייה המשמעותית במספר המטוסים בשוק התעופה ומחירם היקר מאוד .  לדוגמא ,  מחירו של מטוס נוסעים חדש מדגם בואינג 777 מגיע לכ-160 מיליון דולר.כ-60% מתוך כ-18 אלף המטוסים אשר טסים כיום ברחבי תבל ,  הם בליסינג ;  זאת בהשוואה ל2%-5% בלבד מטוסים בליסינג שטסו רק לפני כמה שנים.ב-2008 למשל טסו בעולם 18,800 מטוסים .  עפ"י התחזית ב-2028 יטוסו בעולם 35,600 מטוסים ;  זאת לאחר שייצאו כ-12 אלף מטוסים ישנים מהשוק .  המשמעות המעשית היא מחזור כספים מהגבוהים בענפי המשק והשוק העולמי.כנפיים השלימה בשבוע שעבר בהצלחה גיוס אג"ח שקליות  ( סדרה ד' )  בהיקף של 100 מליון שקל עם ביקושי יתר של יותר מ-220 מיליון שקל גם בשלב המוסדי וגם בשלב הציבורי ,  שהם פי 4.4 ממה שתוכנן.אגרות החוב גוייסו בשיעור המרווח הסופי שהוא 4.9% מעל ריבית הגילון ובמח"מ של כ-4.1 שנים ,  וכן הנפרעות בשמונה תשלומים חצי שנתיים  ( פברואר ואוגוסט )  בין השנים 2013-2016 .  איגרות החוב דורגו a- על ידי מעלות.לאור ביקושי היתר הגבוהים במכרז המוסדי ,  אשר הסתכמו בסך של כ-147 מיליון שקל ,  הגדילה החברה את היקף הגיוס הכולל  ( מוסדי וציבורי )  מסך של 50 מיליון שקל לסך של עד 100 מיליון שקל.את ההנפקה הוביל כלל פיננסים חיתום והנפקות בשיתוף עם פועלים ibi חיתום והנפקות ,  גיזה זינגר אבן שוקי הון ורוסריו חיתום.כנפיים אחזקות שבשליטת משפחות בורוביץ' ,  מחזיקה בשליטה בחברת אל על  ( כ-40% )  .  לחברה 3 החזקות נוספות בתחום התעופה ,  100% מחברת גלובל כנפיים ליסינג העוסקת בהחכרת מטוסים בחו"ל ,  50% בחברת qas המעניקה שירותי קרקע לחברות תעופה ,  טרקליני נוסעים vip ובתי קפה בנתב"ג ,  100% בכנפים תחזוקה המתחזקת מטוסים לחיל האוויר בשיתוף עם התעשייה האווירית ." אנו שבעי רצון מתוצאות הגיוס ,  המרווח והביקושים שנרשמו .  הצלחת הגיוס מעידה על אמון המשקיעים בקבוצת כנפיים ביכולותיה ,  תוכניותיה העסקיות ואיתנותה הפיננסית ",  אמר אתמול מנכ"ל כנפיים שלמה חנאל ,  בהתייחסו לכך שכנפיים השלימה בהצלחה גיוס אג"ח בהיקף של 100 מיליון שקל .
 
חברת כנפיים ליסינג החלה בהכנת תשקיף לקראת יציאתה לבורסה
זאת על רקע התאוששות בענף ליסינג המטוסים העולמי

