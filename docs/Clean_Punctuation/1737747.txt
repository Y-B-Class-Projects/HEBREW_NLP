דמארי : " העלייה ביכולת שלי תרמה לזימון "
 חלוץ מכבי פ"ת התייחס לזימון הבכורה לסגל הנבחרת הבוגרת .  רואש : " מקווה שאוכל לתרום ".  ברדה : " התאוששתי מהפציעה "
 ברשימת 26 השחקנים שזימן לואיס פרננדז למשחקי נבחרת ישראל מול קרואטיה ויוון ,  אפשר למצוא לא מעט שמות מפתיעים .  המאמן העניק זימון בכורה לשחקני הנבחרת הצעירה :  רמי גרשון ,  עומר דמארי ,  אלרואי כהן ודור מלול וכן זימן גם את בלם הפועל חיפה אושרי רואש וחלוץ בית"ר ירושלים עמית בן שושן . 
" אני שמח ומתרגש מאוד שפרננדז זימן אותי לנבחרת ",  אמר דמארי לוואלה !  ספורט . " עבדתי קשה מאוד בתקופה האחרונה ואני מרגיש שהעלייה ביכולת שלי תרמה משמעותית להחלטה .  עכשיו כל מה שנותר לי הוא להצדיק את הזימון שלי לנבחרת ולנצל אותו עד תום ".  
רואש הוסיף : " זה מחמיא לי מאוד לקבל זימון לנבחרת .  אני שמח ומאושר שחושבים שאני מתאים .  עכשיו חובת ההוכחה עליי .  מתחילת העונה אני מנסה להציג יכולת טובה וכיף לדעת ששמים לזה לב .  הופתעתי ,  אבל כל שחקן מקווה לקבל זימון לנבחרת במהלך הקריירה .  אני מקווה שאוכל לתרום בעתיד ".  
מלול התייחס לזימון לאתר הרשמי של מכבי תל אביב : " זו הרגשה עילאית והתרגשות גדולה ,  זימון לנבחרת ישראל זה חלומו של כל ילד וכל שחקן וזה חלום שהיה לי מאז שאני זוכר את עצמי משחק כדורגל ". 
פרננדז החזיר לסגל מספר שחקנים שהחלימו מפציעה .  אחד מהם הוא אליניב ברדה ,  שכבש העונה כבר ארבעה שערים במדי גנק הבלגית : " אחרי הפציעה שהייתה לי ,  התאוששתי וחזרתי לכושר .  אני שמח וגאה להיות חלק מהנבחרת הלאומית .  אעשה את המקסימום כדי להצליח ". 
קשר קרית שמונה אלרואי כהן ,  שזומן לראשונה לסגל הנבחרת ,  אמר : " מתרגש מאוד ,  מאושר ומקווה להצדיק את הזימון הזה .  אני שמח להיות חלק מהנבחרת .  מדובר בבמה ובמקום הכי חשוב ונחשב בכדורגל .  אני מניח שפרננדז רואה גם את השחקנים הלא מוכרים שמגיעים מהמועדונים הפחות גדולים וזה נותן תקווה גם לשחקנים אחרים ". 
השתתפו בהכנת הידיעה :  איציק יצחקי ,  עמית גולדשטיין ,  הדס גרינברג ורענן ברנובסקי

דמארי : " העלייה ביכולת שלי תרמה לזימון "
 חלוץ מכבי פ"ת התייחס לזימון הבכורה לסגל הנבחרת הבוגרת .  רואש : " מקווה שאוכל לתרום ".  ברדה : " התאוששתי מהפציעה "
 
