ביל גרוס : " משבר החוב של מדינות אירופה - שידור חוזר של משבר הסאבפריים "
" אשראי פרטי גרם למשבר הסאבפריים ,  ואשראי ציבורי אחראי לבלון הנוכחי ",  אמר מנהל קרן האג"ח הגדולה בעולם
ביל גרוס ,  מנהל קרן האג"ח הגדולה בעולם ,  פימקו ,  אמר כי ישנם קווי דימיון בין המשבר במשכנתאות הסאבפריים לבין המשבר הנוכחי סביב חובות מדינות אירופיות דוגמת יוון ופורטוגל . " החובות הבעייתיים של מדינות באירופה אמנם אינם בסדר גדול של החובות הבעייתיים במשבר משכנתאות הסאבפריים ,  אבל במידה מסוימת קיים דמיון בין המקרים "  אמר גרוס בראיון לערוץ הטלוויזיה cnbc אתמול . " משבר הסאבפריים בא בהמשך ליצירת אשראי פרטי ",  ציין גרוס ,  אשר הוסיף כי מאז הועברה יצירת האשראי מהשווקים הפרטיים לשווקים הציבוריים ,  כלומר למאזנים הציבוריים . " השווקים הגלובליים נשענו ב-12 החודשים האחרונים על יצירת אשראי על ידי ממשלות ובנקים מרכזיים בעולם ",  אמר גרוס . " אפשר לראות בכך בלון שנופח .  בהתחלה היתה התרחבות של האשראי הפרטי ,  שקרס בעקבות משבר הסאבפריים ונפילת ליהמן ברדרס .  אחר כך באה התרחבות מחדש במגזר הציבורי ". "ההתפשטות הבלון הציבורי נגמרה עכשיו ,  וקרנות גידור הורידו מהשולחן חלק מהמינוף .  מחירי הסחורות יורדים ,  הין מתחזק .  כל מה שהתבסס על עסקות החלף  ( carry trade )  נמצא עכשיו בסכנה ",  אמר גרוס .  גרוס הוסיף כי זה הזמן  " לחזור לאיכות בשוק האג"ח הממשלתיות ",  והמליץ להחזיק באג"ח ממשלתיות של גרמניה ,  צרפת וקנדה - מדינות אשר להן יש גירעונות נמוכים .  עוד ציין כי סכנה לכך שמדינות מערביות עשירות יגיעו לחדלות פירעון . " ממשלת ארה"ב יכולה להדפיס כמה כסף שהיא רוצה ,  וכך גם בריטניה ויפן - ולא תהיה סכנה שיגיעו לחדלון פירעון .  הסכנה היחידה עבור המשקיעים באג"ח שלהן היא אינפלציה וירידה בשער המטבעות של מדינות אלו ".   היקף הנכסים של קרן פימקו חצה בסוף שנת 2009 את רף טריליון דולר ,  שבועות ספורים לאחר שקרן טוטאל ריטרן פאנד של פימקו הפכה לקרן הנאמנות הגדולה בהיסטוריה ,  אחרי שסך נכסיה גדל ל-202.5 מיליארד דולר .  נהירת המשקיעים לקרן שיקפה את הרתיעה הגוברת מהשקעה בשוק המניות ,  למרות התאוששות שוק המניות בארה"ב משפל 12 שנים שנרשם בחודש מארס השנה .
 
ביל גרוס : " משבר החוב של מדינות אירופה - שידור חוזר של משבר הסאבפריים "
" אשראי פרטי גרם למשבר הסאבפריים ,  ואשראי ציבורי אחראי לבלון הנוכחי ",  אמר מנהל קרן האג"ח הגדולה בעולם

