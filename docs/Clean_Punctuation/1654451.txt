ארסנל מול בארסה ,  באיירן נגד יונייטד
הגרלת משחקי רבע גמר ליגת האלופות עמדה בציפיות וסיפקה שני מפגשים מרתקים .  ליון פוגשת את בורדו ,  אינטר את צסק"א
ליגת האלופות הגיעה לשלב שמונה האחרונות והיום  ( שישי )  בניון ,  שוויץ ,  התקיימה ההגרלה האחרונה של העונה במפעל ,  שבהחלט עמדה בציפיות ,  כאשר שמונה האחרונות המתינו בסבלנות לראות את מי הן יפגשו בדרך אולי לגמר שייערך בסנטיאגו ברנבאו ב-22 במאי .  
במרכז ההגרלה נמצאים שני מפגשים ,  שהם גם שחזור של גמרי המפעל בעשור האחרון .  ארסנל ,  שהעפילה על חשבון פורטו בשמינית הגמר ,  תפגוש את מחזיקת הגביע ,  ברצלונה ,  אחרי שהשתיים נפגשו בגמר ב-2006 .  באותו משחק ,  למי שהספיק כבר לשכוח ,  ניצחו הקטלאנים 1:2 אחרי שסול קמפבל העלה את התותחנים ליתרון ,  אבל בעשרה שחקנים היה להם קשה מול סמואל אטו  ( 76 )  וג'וליאנו בלאטי  ( 81 )  .
 באיירן מינכן ומנצ'סטר יונייטד ,  שנפגשו בגמר ב-1999 ,  נפגשות אף הן למשחק מעניין במיוחד ,  שהסתיים בזמנו בניצחון 1:2 של השדים האדומים .  בצרפת שמחים לדעת שתהיה בוודאות נציגה בחצי הגמר ,  אחרי שליון הוגרלה נגד בורדו .  אינטר וז'וזה מוריניו ,  ששלחו את צ'לסי וקרלו אנצ'לוטי הביתה ,  יפגשו את צסק"א מוסקבה ,  שתנסה לעשות צרות ,  אחרי שהדיחה כבר את סביליה .
 ומה מחכה לנו בחצי הגמר ?  באיירן מינכן או מנצ'סטר יונייטד יפגשו את הנציגה הצרפתית ,  ליון או בורדו .  אינטר ומוריניו או צסק"א מוסקבה ישחקו בחצי הגמר נגד המנצחת בקרב בין ארסנל לברצלונה .
 משחקי רבע הגמר יתקיימו ב-30/31 במארס ,  אחרי ליל הסדר ,  כאשר הגומלין יתקיים שבוע מאוחר יותר ,  ב-6/7 באפריל .  משחקי חצי הגמר יתקיימו ב-20/21 באפריל והגומלין כעבור שבוע ב-27/28 בחודש .
 משחקי רבע הגמר :
 ליון - בורדובאיירן מינכן - מנצ'סטר יונייטדארסנל - ברצלונהאינטר - צסק"א מוסקבה
חצי גמר :
 באיירן מינכן/מנצ'סטר יונייטד - ליון/בורדואינטר/צסק"א מוסקבה - ארסנל/ברצלונה

ארסנל מול בארסה ,  באיירן נגד יונייטד
הגרלת משחקי רבע גמר ליגת האלופות עמדה בציפיות וסיפקה שני מפגשים מרתקים .  ליון פוגשת את בורדו ,  אינטר את צסק"א

