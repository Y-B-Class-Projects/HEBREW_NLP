S & P הורידה את דירוג האשראי של קליפורניה ל-A מינוס - הנמוך במדינות ארה"ב
חברת דירוג האשראי צופה הורדות דירוג נוספות ;  המושל שוורצנגר ביקש סיוע מהממשל הפדרלי בסוף השבוע
חברת דירוג האשראי סטנדרד אנד פור'ס  ( s & p )  הורידה היום את דירוג האשראי של מדינת קליפורניה מדרגת a לדרגת a מינוס ,  והותירה את תחזית הדירוג  " שלילית "  - סימן לכך שייתכנו הורדות נוספות של הדירוג .  דירוג האשראי של קליפורניה כבר היה הנמוך ביותר בקרב מדינות ארה"ב עוד לפני הורדת הדירוג היום .  הפעם האחרונה בה הורידה s & p את דירוג האשראי של קליפורניה היתה בחודש פברואר.מושל קליפורניה ,  ארנולד שוורצנגר ,  ביקש בסוף השבוע מהממשל הפדרלי סיוע בסך 6.9 מיליארד דולר במסגרת הצעת תקציב חדשה שהגיש למחוקקים במדינה .  שוורצנגר טען כי שירותי הבריאות והרווחה של המדינה ייפגעו קשות ללא הסיוע הפדרלי ,  בשל גירעונות הענק ממנה היא סובלת .  התקציב המוצע של שוורצנגר ,  בסך 82.9 מיליארד דולר ,  כולל קיצוצים עמוקים בסך 8.5 מיליארד דולר בשירותי הרווחה והבריאות ,  בהוצאות על בתי כלא ובתי ספר ובמשכורות לעובדי המגזר הציבורי .  שוורצנגר קורא לסיוע בסך מיליארדי דולרים כדי להוציא את קליפורניה מהגירעון שלה ,  בסך 19.9 מיליארד דולר ,  בתוך 18 חודשים .  המחוקקים הדמוקרטים במדינה שללו את תוכניתו של שוורצנגר ,  ואמרו כי הקיצוצים שהציע המושל יפגעו קשות בעניים ,  בחולים ,  בנכים ובקשישים בקליפורניה . " אני יודע שרבים מהקיצוצים האלה הם כואבים .  האמינו לי ,  אלה ההחלטות הקשות ביותר שממשלה צריכה לקבל ,  אך אין שום דרך שבה נוכל להימנע מקיצוצים כואבים נוספים ",  אמר שוורצנגר בסוף השבוע .  שוורצנגר הוסיף כי ללא הסיוע הפדרלי ,  בכוונתו להציע קיצוץ נוסף בסך 4.6 מיליארד דולר מתוכניות סיוע לעניים וקשישים וגיוס של 2.4 מיליארד דולר נוסף באמצעות דחייתן של הקלות מס מתוכננות .  שוורצנגר הוסיף כי לקליפורניה - המדינה המאוכלסת ביותר בארה"ב והכלכלה השמינית בגודלה בעולם - מגיע לקבל סיוע מאחר שהיא מעבירה הרבה יותר כספי מסים לוושינגטון מאשר היא מקבלת בתמורה . " המנדט הפדרלי מאלץ אותנו להוציא כסף שאין לנו ",  אמר שוורצנגר .  קליפורניה שקועה במשבר תקציבי בשנתיים האחרונות ,  לאחר שמחלוקות קשות בין המחוקקים הדמוקרטים לרפובליקאים מנעו את הבראתה של המדינה מהמצב הכלכלי הקשה אליו נקלעה בעקבות המיתון - המשבר בשוק הדיור והירידה בהכנסות ממסים .  המדינה נאלצה לדחות בשנה האחרונה תשלומים למחזיקי אג"ח שהנפיקה ,  והנפיקה שטרי חוב  ( iou )  כדי להימנע ממצב של חדלות פירעון .
 
S & P הורידה את דירוג האשראי של קליפורניה ל-A מינוס - הנמוך במדינות ארה"ב
חברת דירוג האשראי צופה הורדות דירוג נוספות ;  המושל שוורצנגר ביקש סיוע מהממשל הפדרלי בסוף השבוע

