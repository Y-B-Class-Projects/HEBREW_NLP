ריסוק :  חמישה כוכבים לקיזאשי
המשפחתית הגדולה של סוזוקי גורפת חמישה כוכבי בטיחות במבחן הריסוק האמריקני .  הגרסה האירופית תושק בתערוכת ז'נבה
סוזוקי קיזאשי מאותת למשפחות שבהיבט הגנת הנוסעים ,  לא תהיינה פשרות .  המכונית הראשונה בתולדות החברה היפנית לסגמנט המשפחתיות הגדולות ,  גרפה חמישה כוכבים במבחני הריסוק של איגוד הבטיחות האמריקני ה-NHTSA .  הצוות האמריקני העניק לה את מלוא הניקוד במבחני ריסוק החזית והצד על פי תקנות 2010 ,  בהתאם לדרישות העולמיות .  
זאת ועוד ,  האיגוד ונציגי היצרנית דאגו לציין כי הקיזאשי מצויידת ברכיבים בטיחותיים המיישרים קו אל הרף הגבוה ביותר בתעשייה ,  לפחות עד שנת 2014 . " הקיזאשי מאובזרת כסטנדרט בשמונה כריות אוויר ,  בקרת לחץ אוויר בצמיגים וחבילת הגנה אקטיבית עמוסה במערכות טכנולוגיות ",  כך נציג סוזוקי .  עוד נאמר כי על פי הערכות המבחנים בארה"ב ,  היא תעמוד בהצלחה גם במבחני הריסוק האירופים .  
הקיזאשי בגרסתה האירופית ,  תוצג רשמית בתערוכת הרכב בז'נבה שתפתח בראשית חודש מרץ הקרוב .  בחזיתה ישכון מנוע בנזין בנפח 2.4 ל' המפיק 178 כ"ס לכל הגלגלים ובשידוך לתיבה רציפה או ידנית שישה הילוכים .  בעתיד תחבור אל שורותיה של הקיזאשי גרסת בנזין עתירת כוח חמושה בשישה צילינדרים וכמו כן גרסת כלאיים אקולוגית .
 
ריסוק :  חמישה כוכבים לקיזאשי
המשפחתית הגדולה של סוזוקי גורפת חמישה כוכבי בטיחות במבחן הריסוק האמריקני .  הגרסה האירופית תושק בתערוכת ז'נבה

