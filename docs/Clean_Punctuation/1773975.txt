הרצח בערד :  הבעל החשוד שוחרר לאחרונה ממעצר
תושב ערד שרצח אמש על פי החשד את אשתו ,  שוחרר לאחרונה ממעצר למרות אישום שהוגש נגדו בגין אלימות .  המשטרה ביקשה אז להאריך את מעצרו עד תום ההליכים או להרחיקו מהעיר ,  ביהמ"ש סירב
רצח באחריות בית המשפט ?  נגד הבעל שעל פי החשד הכה אמש  ( רביעי )  למוות את אשתו בערד הוגש לאחרונה כתב אישום חמור בגין אלימות שהפעיל נגדה ,  כך נחשף הבוקר .  גורמים במשטרה סיפרו שלמרות כתב האישום החמור ,  החליט בית המשפט לשחרר את הנאשם חזרה לביתו .  זאת ,  על אף בקשת המשטרה לעצור אותו עד תום ההליכים ,  או לכל הפחות להרחיקו מערד .  לדברי המשטרה ,  הגבר הודה הלילה בחשדות המיוחסים לו .
 אתמול נמצאה אשתו של החשוד ,  צעירה בשנות ה-30 לחייה ללא רוח חיים בשטח פתוח בין בניינים בערד .  צוות של מגן דוד אדום שהגיע למקום מצא אותה כאשר היא סובלת מחבלות בראשה ובגופה .  החובשים ניסו לבצע בה פעולות החייאה אך לבסוף נאלצו לקבוע את מותה .  לאחר חיפוש נעצר בעלה של האישה ונחקר בתחנת המשטרה בעיר .  
על פי החשד ,  הבעל היכה את האישה בעוצמה במהלך קטטה שפרצה ביניהם ,  מה שגרם למותה .  לבני הזוג שבעה ילדים ושכניהם סיפרו ,  כי הבעל היכה את אשתו במספר מקרים בעבר .  גורם באגף הרווחה בערד סיפר ,  כי בעקבות תלונה שהוגשה לפני מספר חודשים קיבלה האישה הצעה לעבור להתגורר במעון לנשים מוכות ,  אך היא סירבה .
 
הרצח בערד :  הבעל החשוד שוחרר לאחרונה ממעצר
תושב ערד שרצח אמש על פי החשד את אשתו ,  שוחרר לאחרונה ממעצר למרות אישום שהוגש נגדו בגין אלימות .  המשטרה ביקשה אז להאריך את מעצרו עד תום ההליכים או להרחיקו מהעיר ,  ביהמ"ש סירב

