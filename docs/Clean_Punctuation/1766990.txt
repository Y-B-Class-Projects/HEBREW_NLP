עמיתים מכרה את מלון גנים בים המלח לישרוטל 
 >  >  רשת מלונות ישרוטל הציבורית ,  דיווחה אתמול כי זכתה במכרז לרכישת מלון גני ים המלח ,  מידי קרנות הפנסיה הוותיקות עמיתים ,  המנוהלת על ידי יעל אנדורן .  השווי הנכסי של המלון לצורך העסקה נקבע על כ-73 מיליון שקל ,  לא כולל מזומנים ושווי מזומנים בחברה המחזיקה בנכס של כ-19.5 מיליון שקל .  שווי המלון בספרי עמיתים נאמד ב-51 מיליון שקל .  בעקבות כך צפויה עמיתים לרשום רווח הון של כ-40 מיליון שקל .  מלון זה מצטרף למלון נוסף של ישרוטל באזור ים המלח .  לאחרונה מכרה עמיתים שני בתי מלון נוספים בזכרון יעקב ובנצרת תמורת כ-175 מיליון שקל וברווח של כ-90 מיליון שקל ,  כך שלאחר השלמת המכירה של המלון בים המלח לא יישארו בידי עמיתים בתי מלון .  יעל אנדורן ,  מנכ"לית עמיתים אמרה כי  " הליך מכירת בית המלון הוא חלק מיישום החלטה אסטרטגית של הנהלת עמיתים ליציאתן מתחום של אחזקה וניהול שוטף של בתי מלון ,  שאינן חלק מפעילות הליבה של הקרנות ומצטרף למכירת המלונות בזכרון יעקב ובנצרת שנמנו על רשת גנים ".  התהליך נוהל על ידי חטיבת ההשקעות בעמיתים המנוהלת על ידי מירב בן שושן .  מנכ"ל רשת מלונות ישרוטל ,  ליאור רביב ,  אמר כי  " רכישת מלון גני ים המלח תואמת את האסטרטגיה העסקית שלנו של הגדלת מספר בתי המלון שבבעלות ובניהול ישרוטל ,  וכן של התרחבות וביסוס שליטה באזורי תיירות נוספים בישראל ". 

עמיתים מכרה את מלון גנים בים המלח לישרוטל 
nan
