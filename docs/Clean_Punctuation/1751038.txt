הרשות השנייה הכפילה את הסנקציות נגד רדיו קול חי
ועדת הערר של הרשות השנייה דחתה את הערעור שהגישה התחנה ואף החמירה את עונשה בגין  " הפרות נמשכות "
 ועדת הערר של הרשות השנייה לטלוויזיה ולרדיו ,  בראשות דליה זליקוביץ ,  החליטה לדחות את הערר שהגישה תחנת הרדיו קול חי ,  ואף להכפיל את הסנקציות שהוטלו עליה בגין הפרות נמשכות בנושאי פרסומות אגב ,  פרסום סמוי ואי קיום הוראות הנהלת הרשות השנייה .  
הוועדה קבעה כי מדובר בהפרות חוזרות ונשנות בהיקף רחב ,  אשר בוצעו בסמיכות זו לזו ,  ותוך התעלמות מהנחיות הרשות .  בהקשר זה יצוין עוד כי בפברואר השנה כבר הוטלה על התחנה סנקציה של נטילת דקות פרסום בגין שורה של מקרים בהם שודרו פרסומות אגב בשידורי התחנה .  הוועדה רואה בחומרה רבה הפרות אלה ,  ועל כן החליטה להעלות את גובה הקנס הכספי על התחנה ל 30,000 ¤ ,  וזאת על מנת להעביר באופן חד משמעי את המסר שיש לקיים את הוראות הרשות ,  להימנע מפרסום סמוי ופרסומות אגב ולכבד את ההנחיות הניתנות על ידי הדרג המקצועי .
 הוועדה החליטה להותיר על כנה את החלטת מנכ"ל הרשות לפיה בגין הפרה בשל שידור התכנית 'הורים בחיתולים' יוטל קנס כספי בסך של 20,000 ¤ .  כמו כן הוועדה החליטה להותיר על כנה את החלטת המנכ"ל לפיה בגין כל שבוע שבו תימשך ההפרה ותשודר התכנית 'הורים בחיתולים' יוטל קנס כספי בסך של 10,000 ¤ לכל תכנית נוספת שתשודר .  
לדברי יו"ר הוועדה ,  דליה זליקוביץ , " ההפרות הרבות שנדונו בפני הועדה בוצעו כשבועיים לאחר שהושתו קנסות על התחנה בגין הפרות קודמות .  לא יתכן שאלו שאינם מכבדים את החוק ואת הוראות הרשות ירוויחו כלכלית מהפרות אלו ,  בניגוד למי ששומר ומקיים את הוראות החוק ומכבד את מאזיניו .  על מנת למנוע הישנות מקרים דומים של הפרות מרובות המלצנו למנהל הרשות לשקול במקרי הפרה עתידיים המצדיקים זאת להטיל עיצום כספי בגין כל משדר מפר ובאופן מצטבר .  יש להמשיך ולטפל בחומרה בהפרות בתחום בפרסומות אגב ופרסומות סמויות של הזכיינים ." 

הרשות השנייה הכפילה את הסנקציות נגד רדיו קול חי
ועדת הערר של הרשות השנייה דחתה את הערעור שהגישה התחנה ואף החמירה את עונשה בגין  " הפרות נמשכות "
 
