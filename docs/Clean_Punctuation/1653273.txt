אורמת מסכמת שנה מוצלחת
החברה דיווחה הבוקר לבורסה על רווח תפעולי של 24.4 מיליון דולר ברבעון הרביעי .  עלות העסקתו של יהודה ברוניצקי ,  יו"ר החברה ,  הסתכמה ב-735 אלף דולר ב-2009
חברת אורמת של משפחת ברוניצקי מסכמת הבוקר את הרבעון הרביעי של 2009 בתחושה אופטימית :  הכנסות החברה שמרו על יציבות ברמה של 97 מיליון דולר .  אך בזכות הכנסות אחרות - בעיקר רווח בהיקף של 7 מיליון דולר ברבעון ,  תוצאה מהשקעה במניות אופטי קנדה ,  לעומת ירידת ערך בהיקף של 49 מיליון דולר כתוצאה מהשקעה זו בתקופה המקבילה - מצליחה החברה לעבור לרווח תפעולי בהיקף של 24.4 מיליון דולר ברבעון ,  לעומת הפסד תפעולי של כ-42 מיליון דולר בתקופה המקבילה .  
בשורה התחתונה ,  רושמת החברה רווח נקי בהיקף של 20 מיליון דולר המיוחס לבעלי המניות בחברה ,  לעומת הפסד של כ-35 מיליון דולר בתקופה המקבילה .  
אורמת היא יצרנית חשמל ממקורות גיאותרמיים ומחום שיורי .  הקבוצה פועלת במגזר המוצרים - תכנון ופיתוח של טורבינות ויחידות כוח ,  ובמגזר החשמל - החזקה והפעלה של תחנות כוח המבוססות על מקורות גיאותרמיים וחום שיורי .  
עלות העסקתו של יו"ר דירקטוריון החברה ,  יהודה ברוניצקי ,  הסתכמה בכ-736 אלף דולר ב-2009 :  עלות שכר של 124 אלף דולר  ( 10.3 אלף דולר ברוטו בחודש )  ובונוס בהיקף של כ-557 אלף דולר .  עלות העסקתה של יהודית ברוניצקי ,  מנכ"ל וחברת הדירקטוריון ,  הסתכמה ב-768 אלף דולר ,  מתוכם עלות שכר בהיקף של 150 אלף דולר  ( כ-12.5 אלף דולר ברוטו בחודש )  ומענק בהיקף של 557 אלף דולר

אורמת מסכמת שנה מוצלחת
החברה דיווחה הבוקר לבורסה על רווח תפעולי של 24.4 מיליון דולר ברבעון הרביעי .  עלות העסקתו של יהודה ברוניצקי ,  יו"ר החברה ,  הסתכמה ב-735 אלף דולר ב-2009

