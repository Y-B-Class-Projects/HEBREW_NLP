לא להעלות תמלוגים ,  אלא להלאים 
תמלוגי הגז
 >  >  בשיח הציבורי המתנהל עקב גילוי עתודות גז באגן המזרחי של הים התיכון נעדר דיון באופציה שכיום היא הדומיננטית והשכיחה בעולם - הלאמה של מקורות הנפט והגז .  המניע העיקרי העומד מאחורי ההלאמה הוא הסתירה העקרונית בין המטרה של חברות הפקה פרטיות להשיא רווחים ,  לעומת השאיפות של המדינות להשיא תועלות כלכליות ,  חברתיות ואסטרטגיות לאזרחיה .  אם יש מדינה בעולם הנדרשת להלאמה של האוצרות הטבעיים האנרגטיים שלה ,  זו ישראל .  לגבי ישראל ,  עתודות הגז והנפט הן נכס אסטרטגי ואין לקבל מצב שבו החלטות כמו עיתוי אופטימלי של פיתוח משק הגז ,  שילוב אפשרי של עתודות הגז במסגרת שלום אזורי ,  שימור מקורת אנרגיה למען רווחת הדורות הבאים וייעוד רווחים למטרות לאומיות ,  לא יתקבלו על ידי הנציגים הנבחרים של אזרחי המדינה .  ההפיכה הפתאומית של ישראל לשחקן אנרגיה גלובלי דומה למה שהתרחש לפני כ-50 שנה בנורווגיה .  בסוף שנות ה-60 התגלו לראשונה עתודות נפט וגז עצומות במדינה .  כאשר חברת הנפט הענקית פיליפס פטרוליום פנתה לממשלה וביקשה זכויות חיפוש והפקה ,  ממשלת נורווגיה סירבה והקימה ועדה ממשלתית כדי לנסח מדיניות לאומית בקשר להפקה של נפט וגז .  אחת המסקנות היתה  " כי אין להשאיר בידי חברות פרטיות את השליטה במקורות אסטרטגיים כגון נפט וגז ".  למעשה ,  ממשלת נורווגיה הלאימה את משק הנפט והגז והקימה חברת אנרגיה לאומית בשם סטאטאויל .  המודל הנורווגי נהפך במרוצת השנים למודל לחיקוי בכל העולם .  ההלאמה בוצעה בהתאם לעקרונות האו"ם ,  שהכיר בזכות של מדינה ריבונית לנכס לעצמה את המקורות הטבעיים שלה במטרה להגדיל למקסימום את התועלת למען אזרחיה .  במשך 40 השנים האחרונות עבר כל משק האנרגיה העולמי שינוי מהפכני .  כיום ,  80% מעתודות הנפט נשלטות על ידי חברות אנרגיה לאומיות ,  כמו פטרובס  ( ברזיל )  ,  פטרונס  ( מלזיה )  ו-eni  ( איטליה )  .  המודל הנורווגי תואם את המנטליות הפוליטית הישראלית ,  מאחר שיש לסטאטאויל גישה פרגמטית לשותפויות עם גורמים פרטיים .  החלק של סטאטאויל בשותפויות אלה הוא 51%-80% .  בדרך זו סטאטאויל מבטיחה ניצול מושכל של הידע הנצבר במגזר הפרטי תוך שמירת רווחי הנפט והגז לטובת העם הנורווגי .  עד 2009 ,  רווחים אלה הצטברו לסכום של 450 מיליארד דולר המיועדים למטרות חברתיות בנורווגיה .  הכותב היה יועץ לנציבות המים ולמשרד האנרגיה

לא להעלות תמלוגים ,  אלא להלאים 
תמלוגי הגז

