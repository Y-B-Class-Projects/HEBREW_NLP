שאלה פתוחה
דואג שאיבר המין קטן מדי ?  לחוצה שאולי משהו לא בסדר ?  ד"ר ליאת אברמוב עונה לכם
שלום ,  האיבר מין שלי בגודל 15 סנטימטר .  האם זה נחשב נורמלי או קטן ?  ואיזו שיטה הכי בטוחה לעשות הגדלה לפין ? 
האבר שלך נחשב לאיבר בגודל תקין ,  ואין שום צורך לעשות הגדלה שלו .  אין שום שיטת הגדלה מומלצת והשיטות היעילות הן בעיקר ניתוחיות ..  .  למזלנו אתה לא זקוק להן .
 אני לא מצליח לאונן כמו כולם ,  במשך שנים אוננתי ע"י חיכוך הפין במזרן כשאני לובש תחתונים .  לאחרונה ניסיתי לאונן ובקושי הרגשתי משהו .  יותר מזה ,  אם אני מנסה חזק מידי אני לא מצליח להגיע לזקפה למשך כמה ימים .  האם לא איהנה מסקס ?  והאם יש מה לעשות בנוגע לזה ? 
כשמתרגלים לאונן בדרך מסוימת ,  מאוד קשה לשנות את השיטה ..  חיכוך הפין במזרן היא שיטה מקובלת ,  אולם יהיה קשה ליישם אותה בזמן יחסי מין .  
נסה לאונן ביד ,  נסה להתרכז בפנטזיה שמגרה אותך ,  חפש את הנקודות שהן יותר רגישות בפין שלך ותראה מאיזו צורת מגע ידני אתה יכול להנות יותר .  זהו תהליך שדורש הרבה זמן ,  ואם לא תצליח ,  נסה לקבל יעוץ ממטפל מיני שידריך אותך .
 לאחר שחבר שלי עושה לי ביד הפות שלי מדיף ריח רע .  אני רגילה לריח ,  אבל זה טיפה מגעיל את החבר שלי .  מה שבאמת מדאיג אותי זה שהריח ממש חזק  ( אני יכולה להריח את זה כשאני לבושה לגמרי ,  שעה אחרי האקט )  .  האם זה נורמלי ?  האם זה בריא ?  איך אפשר לפתור את זה ? 
יכול להיות שיש לך דלקת חיידקית בנרתיק ,  כדאי לפנות לבדיקת רופא ולבצע תרבית נרתיקית .  כמו כן ,  שטיפה של הפות לפני יחסי מין בסבון לשטיפה אינטימית יכול לעזור .  אם את בתולה ולא קיימת עוד יחסי מין מלאים ,  קשה לתת לך טיפולים לתוך הנרתיק ,  אבל נסי לבלוע כמוסות של פרוביוטיקה ,  שאלו כמוסות טבעיות המכילות חיידקים טובים וכמוסה אחת ליום יכולה לשפר את מצב החיידקים בנרתיק .
 לאחרונה איבדתי את בתוליי עם החבר שלי .  לחבר שלי יש איבר מין גדול ,  ומאד כאב לי בפעם הראשונה ובפעמים הבאות אחריה .  בפעמים שסמכו לראשונה גם ירד לי דם .  האם זה נורמלי ?  האם זו בעיה אצלי ,  או שיכול להיות שאיבר מינו גדול מדי ? 
יכול להיות שיש לו איבר מין ש"גדול "  עליך ,  אבל הבעיה אמורה להפתר ככל שתקיימו יותר יחסי מין .  אם עדיין יכאב ,  נסי למרוח ג'ל סיכוך לפני החדירה כדי להקל עליה ,  או אפילו משחה מאלחשת עזראקאין %5 חצי שעה לפני החדירה .
 

שאלה פתוחה
דואג שאיבר המין קטן מדי ?  לחוצה שאולי משהו לא בסדר ?  ד"ר ליאת אברמוב עונה לכם

