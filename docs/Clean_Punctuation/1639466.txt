במקום חלב עזים :  תחמושת ורימונים
לבנת חבלה ,  14 מטולים מוכנים לשיגור ו-4,500 כדורי תחמושת - זה ה"שלל "  שתפסה המשטרה בדיר עזים בכפר הדרוזי בית ג'אן .  בעל המקום נעצר
אמצעי לחימה ותחמושת בכמות רבה נתפסו היום  ( רביעי )  כשהם מוסתרים בדיר עזים בכפר הדרוזי בית ג'אן .  אמצעי הלחימה שנמצאו כוללים לבנת חבלה ,  14 מטולים המורכבים על נשק אישי לצורך שיגורם ,  4,500 כדורי תחמושת ,  שני רימוני עשן וחלקי רובה אם-16 .  מהמשטרה נמסר ,  כי הנשק והתחמושת נתפסו במהלך פעילות יזומה שערכו שוטרי משטרת תחנת כרמיאל בבית ג'אן .  בנו של בעל המקום ,  בן 30 ,  נעצר לחקירה .  המשטרה תבקש מחר להאריך את מעצרו בבית משפט השלום בעכו .
 מפקד תחנת כרמיאל סגן ניצב רמי ניימרק אמר לוואלה !  חדשות כי  " מדובר בתפיסה איכותית וגדולה של אמצעי לחימה שעלולים היו לגרום לנפגעים ולנזק רב ,  אם הם היו מגיעים לידי עבריינים .  הפעילות בוצעה במקום בעקבות מידע מודיעיני ,  ונטלו בה חלק עשרות שוטרים .  החיפוש בוצע במתחם גדול ובמהלכו לא הייתה התנגדות מצד גורם כלשהו ".  
ממשטרת מרחב הגליל נמסר כי מדובר כחלק מפעילות מתמשכת לאיתור אמצעי לחימה ,  וזאת כדי להביא לצמצום הנשק והתחמושת המוצאים דרכם לגורמים עבריניים .
 
במקום חלב עזים :  תחמושת ורימונים
לבנת חבלה ,  14 מטולים מוכנים לשיגור ו-4,500 כדורי תחמושת - זה ה"שלל "  שתפסה המשטרה בדיר עזים בכפר הדרוזי בית ג'אן .  בעל המקום נעצר

