יהירות ,  התנשאות וחרפה
השבוע ייפתח באיחור היכל התרבות באריאל ,  ולרגל המאורע שוב יצאה קבוצה של אמנים בקריאה לעמיתיהם להדיר את רגליהם מן  " ההתנחלות הבלתי חוקית ".  זכותם לפרסם מנשר כזה .  זכותי לפרסם מנשר ? מנגד ,  אנא הרבו בזימון הצגות תיאטרון לכל יישוב ישראלי ,  יהודי כערבי ,  ממערב לקו הירוק וממזרח לו .
 לא רק מפני ש"האחים הכתומים "  המתגוררים ביהודה ובשומרון נמנים על השורה הראשונה של הטובים והבולטים שבאזרחי ישראל ,  אלא מפני שלתיאטרון המכבד את עצמו אסור להוריד את המסך לפני שום ציבור בגלל דעותיו והשקפותיו ומעשיו ,  הנתפסים כחוקיים בעיני הכנסת ובית המשפט .  
מהכרוז הקורא להחרים את תושבי אריאל ועפרה ואפרת ועלי נודפת יהירות והתנשאות .  זו חרפה .  גם טעות .  יש ויכוח ,  והוא חוצה את הקו הירוק .  גם אני סבור כי בסופו של דבר הפתרון לסכסוך הישראלי ? פלשתיני הוא בהקמת שתי מדינות לשני עמים .  אבל מה רוצים המחרימים מן הנוער שנולד באריאל וגדל בה ?  שיפנה עורף להוריו ?  שיתעלם ממורשתו ?  שיוותר על עקרונותיו ודעותיו כדי לראות את  " המלט "  בכיכובו של שחקן שהשתמט מצה"ל ? 
המתנחלים הם אזרחים מעולים שיש עימם מחלוקת ,  ורק ההיסטוריה תפסוק מי צדק .  המנשר הזה שנועד להציג אותם כאזרחים סוג ב' אינו מוסרי ולא יהודי .  
במה הם נחותים ?  אילו התבקשו חותמי המנשר להציג לפני רוצחים ועברייני אלימות ופדופילים ומקבלי שוחד בבית הסוהר ,  לא היו גוזרים על עצמם להינתק מציבור הפושעים .  להפך ,  היו מופיעים בכלא ומסבירים כי זו תרומתם לתיקון העולם .  בכלא איילון כן ,  ובאריאל לא ? 
מה יעשו בהמשך ?  יקראו לאופים לא לשלוח לחם לגוש עציון ?  למנוע תרופות מבית אל ?  וניתן לראות את ההמשך - לא להופיע לפני חיילי צה"ל ,  תחילה אלה המוצבים ליד שכם ואחר כך גם אלה שמשרתים בקריה בתל אביב ,  הלוא היא המושבה הגרמנית ? טמפלרית שרונה .  הבאת תרבות להתנחלויות היא חובת כל מי שהוויכוח הדמוקרטי קרוב לליבו .  הן מפני שתושבי אריאל ראויים לתיאטרון העברי ,  והן מפני שאם הימין יחרים את התיאטראות הצלחתו תהיה גדולה יותר .
 לפני שבוע צפיתי בהבימה בקומדיה משעשעת - לא יותר מזה ,  אבל בימים של מתח רצוף זה לא מעט - הנקראת  " ארוחה עם אידיוט ".  אחד משני הכוכבים הוא רמי הויברגר .  הופענו יחד זמן מה בתוכנית טלוויזיה .  יש בינינו כמה וכמה הסכמות .  גם מחלוקות .  אני מחסידיו כשחקן מאז  " קן הקוקייה ". 
אך אם הוא יחרים את אחיי הכתומים ,  לא תהיה לי ברירה אלא להדיר רגליי מהצגות שבהן יככב .  חבל לי .  אין לי ברירה .
 
יהירות ,  התנשאות וחרפה
nan
