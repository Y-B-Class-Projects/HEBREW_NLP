 " יש סיבה להאמין שנעלה ליגה "
  >  >  פעם בשנה ,  בדרך כלל בחודשי הקיץ ,  מקבלים נציגי יחידת החוב באוצר אורחים מחו"ל .  במשך כמה ימים הם ילוו את נציגי חברות הדירוג בפגישותיהם עם קובעי מדיניות כלכלני מקרו ואנשי אקדמיה .  בין הפגישות של האורחים עם שר האוצר ונגיד בנק ישראל ינסו המארחים לקבל רמזים על גזר הדין - כלומר על דירוג החוב שתקבל מדינת ישראל . " אנחנו מנסים לשווק את ישראל ,  בדיוק כמו שבעלי השליטה מנסים לשווק את מרכולתם אצל המוסדיים .  אין ניסיון לטשטש את העובדות .  נציגי חברות הדירוג נפגשים עם בכירים במשק ,  ואנחנו מציגים את נתוני המקרו של ישראל .  המידע מעובד ליכולת ההחזר שלנו ".  הביקור האחרון של נציגי מודי'ס התקיים ביולי .  בעוד בעולם נרשמו הורדות דירוג ,  ישראל שמרה על דירוג יציב ברמה a . " הליגה אחלה ,  אבל השכונה לא משהו ",  מסבירים ביחידת החוב את הדירוג .  לדבריהם ,  המצב הביטחוני הוא שמעיב על דירוג האשראי של ישראל . " אחרת כבר היינו בליגת ה-aa ",  הם אומרים .  הביקור התקיים בתקופה שבה הכלכלה העולמית החלה להתאושש מהמשבר ולנסות לאמוד את הנזקים .  מגמת הפחתות דירוגי האשראי בעולם הביאה את המארחים המקומיים לקוות שהדירוג יישאר כשהיה .  כיום ,  לצד אינדיקטורים כלכליים טובים ונקודות זכות רבות לכלכלה הישראלית בהתמודדות עם המשבר ,  הטון ביחידת החוב השתנה . " הביקור האחרון התאפיין בהתגוננות ",  אומרים שם . " לפעם הבאה יש לנו שאיפות התקפיות .  למרות המשבר הצלחנו לשמור על יציבות בגירעון וביחס החוב תוצר ,  בעוד מדינות אחרות נאלצו לספוג הרעה משמעותית .  תחזיות הצמיחה אופטימיות והמערכת הפיננסית מרוויחה .  אנחנו לא יושבים בישיבות שלהם ,  אבל יש סיבה טובה להאמין שאנחנו עולים ליגה ל-aa ",  הם מסבירים .

" יש סיבה להאמין שנעלה ליגה "
 nan
