ילדים זה שמחה ,  ובדרום קוריאה זו חובה
ממשלת דרום קוריאה הנחתה את עובדיה לכבות הערב את האור במשרד ,  לחזור הביתה ולטפל בבעיית שיעור הילודה הנמוך .  בנוסף ,  משרד הבריאות מגבש תוכנית שידוכים למגזר הציבורי
עובדי ממשלה בדרום קוריאה קיבלו הנחיה ברורה ,  אם כי קצת לא שגרתית  לכו הביתה ,  פרו ורבו .  לפי ההנחיה ,  היום  ( רביעי )  בשעה 19:00 לפי השעון המקומי ,  מנהלי משרד הבריאות יכבו את האורות בבניין הממשלתי ,  כדי לעודד את צוות העובדים ללכת הביתה למשפחותיהם ולהרחיב אותן .  ב-BBC דווח כי ההנחיה הזו אינה זמנית ,  והעובדים יקבלו הנחיה דומה מדי חודש .
 שיעור הילודה בדרום קוריאה הוא הנמוך ביותר בעולם המערבי ,  ובמקביל האוכלוסייה המקומית מזדקנת במהירות ,  והממשלה החליטה להתגייס כדי להעלות את שיעור האוכלוסין על מנת להרחיב את הכלכלה ,  לספק הכנסות למדינה ולתמוך בחברה המבוגרת .  
משרד ממשלתי מיוחד הוקם כדי לשדך את עובדי המגזר הציבורי ולסייע להם לצאת להיפגש במטרה שיתמסדו ויולידו ילדים .  משרד הבריאות במדינה עובד גם על תוכנית שידוכים לעובדי המגזר הציבורי ,  במסגרתה יארגן ערבי מפגש לרווקים ולרווקות שביניהם .  מהמשרד נמסר כי הוא אף ערך תחקיר לגבי הפנויים והפנויות במגזר . " גילינו שרווקים נופלים לקטגוריות מסוימות ,  בדיוק כמו המובטלים ",  הסביר צ'וי ג'ין סאן ממחלקת פיתוח משאבי אנוש במשרד הבריאות .  הכוונה כעת היא לחלק את הפנויים והפנויות לשתי קבוצות  אחת של אנשים שנשארו רווקים בשל נסיבות החיים ,  והשנייה של רווקים מבחירה .  הכוונה היא לסייע לחברים בכל קבוצה למצוא בן זוג ולהתמסד .
 שר הבריאות הדרום קוריאני ,  שכעת מכונה בתקשורת המקומית  " שר השידוכים ",  הוא האחראי על הגידול באוכלוסייה ונראה כי הוא מתכוון להנהיג באמצעות דוגמה אישית של עובדיו ,  ואף מציע תלושי מתנה לעובדים שמגדלים יותר מילד אחד במשפחה .  מבקרי התוכנית לגידול האוכלוסין טוענים כי במקום כיבוי אורות ומתן שוברי מתנה ,  מה זאמת נחוץ זה רפורמה נרחבת שתטפל בנטל הכלכלי הגדל של גידול ילדים וחינוכם ,  שמרתיעים צעירים רבים להתחיל להקים משפחה .
 
ילדים זה שמחה ,  ובדרום קוריאה זו חובה
ממשלת דרום קוריאה הנחתה את עובדיה לכבות הערב את האור במשרד ,  לחזור הביתה ולטפל בבעיית שיעור הילודה הנמוך .  בנוסף ,  משרד הבריאות מגבש תוכנית שידוכים למגזר הציבורי

