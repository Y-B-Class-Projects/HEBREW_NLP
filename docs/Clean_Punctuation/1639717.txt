בייסבול :  נומאר גארסיהפארה בדרך לפרישה ? 
השחקן בן ה-36 עשוי להודיע בקרוב כי יתלה את המחבט .  חוזה חדש לג'סטין ורלאנדר ,  רייס חוזר : " אתן הכל על המגרש "
 בסיום העשור הקודם נראה היה כי שלושה שחקנים יובילו את עמדת השורטסטופ בעידן החדש ב-MLB :  אלכס רודריגז ,  דרק ג'יטר ונומאר גארסיהפארה .  ג'יטר אכן נשאר בעמדה ,  כשלצדו בניו יורק יאנקיז משחק א-רוד בבסיס השלישי .  הקריירה של גארסיהפארה הפכה לסיפור עצוב ,  לאחר שנפצע לפני עונת 2004 ,  הועבר במהלך העונה בטרייד מבוסטון ולא היה שותף מעשי  ( רשמית כן )  לאליפות של הרד סוקס בסיום אותה עונה .  משם רק הלך ודעך ,  התגלגל בין קבוצות ,  וכעת מדווח בתקשורת האמריקאית כי השחקן בן ה-36 שוקל פרישה .  לגארסיהפארה 31.3 אחוזי חבטה ,  229 הומראנס ,  שש בחירות לאולסטאר ותואר רוקי השנה של ה-MLB ,  בו זכה ב-1997 .  
לאחר שהחמיץ כמעט את כל עונת 2009 בגלל פציעה ,  אומר חוזה רייס מניו יורק מטס כי הוא מוכן לעונה הבאה . " אני אהיה שם וזו תהיה חתיכת הופעה ",  אמר רייס ל"ניו יורק פוסט ",   " אעשה הכל כדי לתת את מה שאני יכול על המגרש .  הפציעה הזו לא הייתה קלה .  אפילו כשישבתי בבית סבלתי הרבה .  עכשיו אני מוכן ".  
דטרויט תשמור אצלה את האס ג'סטין ורלאנדר ,  שחתם על חוזה חדש - 80 מיליון דולר לחמש שנים .  ורלאנדר ניצח 19 משחקים בעונה שחלפה ,  וסיים עם ERA של 3.45 .  גריידי סייזמור מקליבלנד התנצל פומבית על תמונות העירום שלו שפורסמו באינטרנט .  

בייסבול :  נומאר גארסיהפארה בדרך לפרישה ? 
השחקן בן ה-36 עשוי להודיע בקרוב כי יתלה את המחבט .  חוזה חדש לג'סטין ורלאנדר ,  רייס חוזר : " אתן הכל על המגרש "
 
