ארליך : " צריכים להיות אגרסיביים "
 יוני ארליך מתכונן למפגש הדייויס בצ'ילה .  אייל רן : " הסיטואציה שונה ממה שחווינו עד היום ".  הגרלת המשחקים בשישי
אחרי המסע הארוך והמייגע למדינה שסבלה מרעידת האדמה הקשה ,  התחילה נבחרת הדייויס בהכנות למפגש הקשה מול צ'ילה בשבת  ( 16:00 ,  ערוץ 5 )  .  מחר  ( שישי )  בשעה 17:00 שעון ישראל  ( 12:00 שעון צ'ילה )  תערך הגרלת לוח המשחקים שתקבע אם המשחק הראשון יהיה בין דודי סלע לניקולאס מאסו או שמא יהיה זה הראל לוי שיפגוש את פרננדו גונזאלס .
" לקח לנו יום להתאקלם מבחינה פיזית ומנטלית אחרי חמישה ימים באוויר ומהיום אנחנו מתרכזים בטניס ",  אמר יוני ארליך והתייחס גם למצב הרחובות בצ'ילה . " לא ראינו הרבה הרס פה ,  הייתה מסביבנו אבטחה כבדה שלא ראיתי כבר הרבה זמן ,  אבל העיקר שכולנו ביחד ישנו טוב ואין את החרדה של לאן פנינו יהיו בבוקר ".  בדור הנוכחי של שחקני הנבחרת לא תמצאו שחקנים שהחימר הוא המשטח האהוב עליהם ,  את ארליך זה לא מלחיץ . " המגרש פה ברמה נמוכה יחסית עם הרבה מהמורות וחורים ,  הוא יחסית איטי אבל לא באופן קיצוני .  אחרי שישה ימים בהם התאמנו בכל יום במקום אחר אנחנו רגילים לכל סוגי המשטחים ובעצם לא רגילים לאף משטח ".  
ארליך התייחס גם להתמודדות עצמה : " אנחנו צריכים להיות אגרסיביים ולהשתלט על איזור הרשת בחוכמה .  כמה שהם ייכנסו פחות לרשת כך זה יהיה יותר טוב בשבילנו .  הייתי חולה כמה ימים אבל עכשיו אני מרגיש טוב ,  יש עוד מה לשפר לקראת יום ראשון אבל יהיה בסדר .  יש אווירה טובה וכיף לחזור לפה ". 
גם הקפטן אייל רן התפנה להתייחס לסיטואציה החריגה . " אנחנו מתאקלמים אחרי יום אחד של שינה סדירה .  אנחנו מתרגלים למשטח ,  עוברים טיפולים .  זאת סיטואציה קצת שונה ממה שחווינו עד היום אבל בסך הכל כולם מרוצים ". 

ארליך : " צריכים להיות אגרסיביים "
 יוני ארליך מתכונן למפגש הדייויס בצ'ילה .  אייל רן : " הסיטואציה שונה ממה שחווינו עד היום ".  הגרלת המשחקים בשישי

