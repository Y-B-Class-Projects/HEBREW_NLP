אילן בן דב ,  מאיר שמיר ודש איפקס בודקים השקעה במנופים פיננסיים 
ג'קי בן זקן רוכש את חלקם של נניקשווילי ומרקוס ובר במנופים פיננסיים תמורת 711 מיליון שקל .  בן זקן צפוי להשקיע 200 מיליון שקל כהון עצמי
 >  >  ג'קי בן זקן עידכן ביום רביעי בלילה את ציבור המשקיעים כי הוא עומד לבצע זינוק פיננסי נחשוני .  בן זקן ישתלט על מנופים פיננסיים וירכוש את אחזקותיהם של שותפיו - החברה הסינגפורית astc של מרקוס ובר ואברהם נניקשווילי .  בכך יחזור בן זקן להיות בעל הבית בחברה ,  שאליה הכניס לאורך השנים את נניקשווילי וובר כשותפים .  בן זקן אמור לרכוש 68.9% ממניות החברה תמורת 711.7 מיליון שקל ,  כמעט במחיר השוק של החברה .  אתמול ריכזה המניה מחזור של 9 מיליון שקל והוסיפה 1.5% לערכה .  בן זקן וחיים רביבו מתכוונים להשקיע 200-250 מיליון שקל מתוך סכום הרכישה מהונם העצמי ,  ואת יתרת חצי מיליארד השקלים יגייסו מהבנקים ,  מהציבור וממשקיעים אחרים .  ל-themarker נודע כי שלושה משקיעים שהביעו עניין הם אילן בן דב השולט בפרטנר ,  מאיר שמיר ודש איפקס ,  שאף תשמש כבנק ההשקעות של עסקת הרכישה ותזרים כסף .  תקנות הבורסה מחייבות חברות ציבוריות להנפיק לפחות 20% מהון מניותיהן לציבור .  על כן מתכננת מנופים כנראה לבצע הנפקה שתדלל את בעלי המניות הקיימים ותעביר את השליטה ב-10% נוספים לציבור .  החברה מקווה להצליח לבצע את המהלך כדי שתוכל להיכנס למדד תל אביב 100 בעדכון המדדים של דצמבר .  מנופים נסחרת לפי שווי שוק של 1.034 מיליארד שקל ,  ומחזיקים בה 45% )  astc )  ,  נניקשווילי  ( 23.9% )  ,  בן זקן  ( 12.9% )  ,  שחקן הכדורגל לשעבר חיים רביבו  ( 7.9% )  והציבור  ( 10% )  .  לאחר ביצוע העסקה יחזיק בן זקן ב-82.1% מהמניות ,  רביבו ב-7.9% והציבור ב-10% .  בנוסף ,  ייקח על עצמו בן זקן את התחייבות astc להעמיד הלוואת בעלים של 15 מיליון דולר לחברה .  העסקה תושלם בעוד כחצי שנה והיא תלויה באישור הרגולטורים .  לפי ההסכם ,  אם לא תושלם הרכישה יקבלו astc ונניקשווילי אופציה למשך שנה מביצוע העסקה לרכישת כל המניות שבידי בן זקן ורביבו במחיר של 85 אגורות למניה .  רק ביולי 2009 רכשה 45% astc ממנופים בסכום של 342.3 מיליון שקל ,  המשקף מחיר של 81 אגורות למניה - 8% יותר ממחיר המניה בשוק אז .  בעקבות כך היא הפכה לבעלת שליטה משותפת בחברה עם בן זקן ,  נניקשווילי ורביבו .  כעת ,  רוכש ממנו בן זקן את האחזקות בחזרה במחיר הגבוה ב-35% מזה שבו בוצעה העסקה הקודמת והופך לבעל השליטה היחיד .  לפי מקורות המקורבים לחברה ,  פירוק השותפות נבע מרצונם של ובר ונניקשווילי להשתמש במנופים לשם פיתוח פעילותה בחו"ל בתחומי האנרגיה ,  המים ותחנות הכוח .  מנגד ,  עמד רצונם בן זקן ורביבו להתמקד בפעילות הנדל"ן וחיפושי הנפט בישראל ,  שאליו נכנסו באחרונה .  לא מן הנמנע כי ובר ונניקשווילי יחפשו עתה שלד ציבורי כדי למנף את הפעילות החדשה המתוכננת .  נניקשווילי הוא שותפו הוותיק של בן זקן ויחד הם מחזיקים בעוד כ-20 חברות פרטיות .  על כן פירוק השותפות מעורר תמיהה .  עם זאת ,  אותם הגורמים הוסיפו כי נניקשווילי ובן זקן ימשיכו בפעילויותיהם הפרטיות יחד .  מנופים פועלת בתחום הנדל"ן המניב ובתחום היזמות .  בנוסף ,  נכנסה החברה בשנה האחרונה לתחום חיפושי הגז והנפט הלוהט .  בפברואר חברו בן זקן ונניקשווילי לאיש העסקים חיים לייבוביץ וקיבלו את רישיון החיפושים הימי  " מד-אשדוד ".  לאחר מכן הודיעו כי ימכרו חלק מאחזקותיהם למנופים .  אם תצא העסקה לפועל ,  יסתכם חלקה של מנופים בתאגיד שיחזיק את מד-אשדוד ב-25% ;  בן זקן ונניקשווילי יחזיקו כל אחד ב-12.5% תמורת השקעה של 625 אלף דולר ;  ו-acc תחזיק ב-50% לאחר שתשקיע 2.5 מיליון דולר .  בהודעה אתמול צוין כי האופציה של מנופים לאחזקה במד-אשדוד הוארכה ב-40 יום עד 20 בינואר 2010 .  את העסקה מובילים עו"ד רם כספי ורואה החשבון עו"ד אודי ברזילאי .
 
אילן בן דב ,  מאיר שמיר ודש איפקס בודקים השקעה במנופים פיננסיים 
ג'קי בן זקן רוכש את חלקם של נניקשווילי ומרקוס ובר במנופים פיננסיים תמורת 711 מיליון שקל .  בן זקן צפוי להשקיע 200 מיליון שקל כהון עצמי

