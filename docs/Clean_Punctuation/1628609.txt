נשים :  רמלה הנחילה לרמת השרון הפסד ראשון
האלופה נכנעה לראשונה העונה ,  78:71 ליריבתה הגדולה .  אשדוד צימצמה פערים עם 66:71 בחולון .  נתניה-הפועל ת"א 84:92
גם בעונה בה סומנה מכבי אשדוד כיריבה העיקרית של אלקטרה רמת השרון הביקור של אורנה אוסטפלד והשחקניות שלה ברמלה נחשב לאחד ממשחקי העונה ,  והערב  ( שני )  הצדיקה רמלה את הכתרים שנקשרו למשחק כשהצליחה להנחיל לאלופה הפסד בכורה העונה עם ניצחון מצוין 71:78 .  מי שניצלו את המעידה של רמת השרון היו אשדוד ,  שניצחה בחולון 66:71 ,  ואליצור מכבי נתניה שגברה על הפועל תל אביב 84:92 ,  שתיהן התקרבו למרחק של שני ניצחונות מהמוליכה .
 אליצור רמלה - רמת השרון 71:78
בצל חקירתו של סמי בכר ,  שהיה אמור לשפוט במשחק לפני שנלקח לחקירה ברשות המיסים בפרשת מוני פנאן ,  התגוששו שתי היריבות הגדולות במשחק שהשכיח את העובדה שהמארחות נמצאות רק במקום הרביעי ,  לאחר שהגעתן של פלאנט פירסון ואדוויג לאסון וויד הקפיצו אותן מדרגה .  רמת השרון עוד שלטה בעניינים ברבע הראשון בסיומו הוליכה 17:23 ,  אבל ברבע השני כיכבה וויד והריצה את רמלה ל-36:42 במחצית .
 קיה ווהן שמרה את האדומות בתמונה ברבע השלישי ,  אבל וויד אמרה את המילה האחרונה וסגרה ערב נהדר עם 21 נקודות ו-13 ריבאונדים בדרך לניצחון יוקרתי .  דיאנה ג'קסון עזרה לה עם 16 נקודות ופירסון רשמה 12 ,  ווהן קלעה 25 למפסידות ,  לייני סלווין תרמה 19 והורחקה סמוך לסיום .
 אליצור חולון - מכבי אשדוד 71:66
אשדוד השאפתנית לא פספסה את ההזדמנות לצמצם פערים מרמת השרון ,  ולמרות שחולון הקשתה עליהם אחרי שחזרה מפיגור 22:9 בסיום הרבע הראשון כדי לכפות משחק צמוד בדקות ההכרעה ,  נטאשה לייסי  ( 20 נקודות )  וקריסטי תומאס  ( 15 נקודות ו-14 ריבאונדים )  היו גדולות על המארחות ,  שקיבלו 19 נקודות מקרי גארדין .
 אליצור מכבי נתניה - הפועל תל אביב 84:92
גם הנתנייתיות עשו צעד נוסף לעבר הפסגה למרות פתיחה חלשה ,  והפועל תל אביב שברחה ליתרון דו ספרתי בדקות הפתיחה לא הצליחה לעמוד בקצב גם בהמשך ,  כשמוניק קוקר  ( 22 נקודות )  וליעד סואץ קרני  ( 17 נקודות ו-8 אסיסטים )  סגרו את הסיפור .  אריקה וויט קלעה 26 לאדומות .
 רמת חן - אס"א ירושלים 66:79
רמת חן נשארה צמודה לרמלה במקום הרביעי ,  הודות ל-26 נקודות ו-11 ריבאונדים של טיפני ג'קסון ,  מיסטי וויליאמס ניסתה להושיע את ירושלים עם 23 נקודות משלה .
 תל כביר - בנות השרון 107:83
גם בנות השרון שמרה על מרחק סביר מדבוקת הצמרת ,  כשאוליאנקה סאני הייתה קרובה לטריפל דאבל עם 30 נקודות ,  11 ריבאונדים ו-9 אסיסטים ,  מרסיידיס פוקס גריפין קלעה 33 לתל כביר .
 
נשים :  רמלה הנחילה לרמת השרון הפסד ראשון
האלופה נכנעה לראשונה העונה ,  78:71 ליריבתה הגדולה .  אשדוד צימצמה פערים עם 66:71 בחולון .  נתניה-הפועל ת"א 84:92

