ארה"ב :  הריבית על המשכנתאות שוב מעל 5%
הריבית על המשכנתאות עלתה זה השבוע השלישי ברציפות ,  וחצתה את רמת 5% בראשונה זה כמעט חודשיים ,  כך מסרה היום ענקית המשכנתאות פרדי מאק
הריבית על המשכנתאות בארה"ב עלתה שבוע שלישי ברציפות ,  וחצתה את רמת 5% בראשונה זה כמעט חודשיים ,  מסרה היום ענקית המשכנתאות פרדי מאק .  
הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  עלתה בשבוע שעבר לרמה של 5.05% לעומת 4.94% בשבוע הקודם .  עם זאת ,  הריבית עודנה נמוכה מרמתה בתקופה המקבילה בשנה שעברה ,  אז היתה 5.14% .
" למרות שהריבית על המשכנתאות ל-30 שנה עלתה השבוע מעל לרמה של 5% בראשונה מאז שלהי אוקטובר ,  היא עדיין נמוכה בכ-0.5% מהשיא של השנה שנרשם באמצע חודש יוני ",  אמר הכלכלן הראשי של פרדי מאק ,  פרנק נותפט .
 נותפט ציין כי הריבית הנמוכה סייעה למצבו של שוק הדיור בארה"ב להמשיך להשתפר . " מכירות בתים קיימים זינקו ב-7.4% בנובמבר לקצב שנתי של 6.54 מיליון בתים ,  הגבוה ביותר מאז פברואר 2007 .  יתר על כן ,  מספר הבתים הקיימים העומדים למכירה הוא הנמוך ביותר מאז דצמבר 2006 ומספר הבתים החדשים העומדים למכירה הוא הנמוך ביותר מאז אפריל 1971 ,  והדבר עשוי להותיר מקום בעתיד לבנייה של בתים חדשים ",  אמר נותפט .
 
ארה"ב :  הריבית על המשכנתאות שוב מעל 5%
הריבית על המשכנתאות עלתה זה השבוע השלישי ברציפות ,  וחצתה את רמת 5% בראשונה זה כמעט חודשיים ,  כך מסרה היום ענקית המשכנתאות פרדי מאק

