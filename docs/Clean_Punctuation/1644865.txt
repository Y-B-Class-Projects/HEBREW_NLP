אדלשטיין עובר להסברה ועוזב את תפקיד הממונה על רשות השידור
אדלשטיין התגייס למאמץ המדיני-הסברתי בהסברה בנושאי הסנקציות נגד איראן
השר יולי אדלשטיין ,  האחראי על רשות השידור ועל מערך ההסברה ,  יפסיק להיות אחראי על הרשות .  ראש מערך ההסברה הלאומי ,  ניר חפץ ,  מסר כי  " ראש הממשלה ,  בנימין נתניהו ,  ביקש משר ההסברה והתפוצות ,  יולי אדלשטיין ,  להתגייס למאמץ המדיני-הסברתי בנושאי הסנקציות נגד איראן והמאבק בדו"ח גולדסטון ולקחת על עצמו את המשימה החשובה להציג את עמדות ישראל ברחבי העולם . " השר אדלשטיין נענה בחיוב להצעה ,  וביקש לשחרר אותו מהאחריות על רשות השידור ,  בשל הזמן הרב שדרוש כדי לבצע כל אחת ממשימות אלה .  ראש הממשלה יקבע בהמשך את המתכונת החדשה שבה תטופל רשות השידור ". עיתוי עזיבת אדלשטיין את תיק רשות השידור בעייתי כאשר בשבוע הבא צפויה הממשלה לאשר את מינויו של אמנון דיק ליו"ר רשות השידור ,  זאת לאחר שאדלשטיין היה זה שביקש מדיק לבצע את התפקיד .  מאחר ואין כרגע שר ממונה על רשות השידור מינויו של דיק להיות מעוכב .  כמובן שאם ימונה שר אחר לאחראי על הרשות הוא עשוי לרצות להביא מישהו אחר לתפקיד ,  מה שיעכב עוד יותר את השגת הרפורמה ברשות בתקופה קריטית זו.בנוסף ,  רשות השידור נמצאת במצב בעייתי ביותר על רקע קיצוצים הולכים ומחריפים ועיצומי עובדים אשר משבשים את השידורים .
 
אדלשטיין עובר להסברה ועוזב את תפקיד הממונה על רשות השידור
אדלשטיין התגייס למאמץ המדיני-הסברתי בהסברה בנושאי הסנקציות נגד איראן

