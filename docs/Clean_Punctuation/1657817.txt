חשד :  שישה נערים קיימו יחסי מין עם בת 13
הנערים נעצרו בחשד שקיימו יחסי מין בהסכמה עם הנערה מיישוב בצפון הארץ .  מכיוון שהיא מתחת לגיל 14 ,  חלק מהנערים הבוגרים חשודים שאנסו אותה .  בתום חקירתם הם שוחררו בתנאים מגבילים
חמישה נערים בגילאי 17-14 ונער בן 18 נעצרו היום  ( ראשון )  לחקירה בחשד לאונס של נערה בת 13 וחצי ,  המתגוררת ביישוב בצפון הארץ .  בסיום החקירה שוחררו הנערים בתנאים מגבילים .
 מחלק נוער חשיפה של משטרת מרחב עמקים פתח בחקירה בשבועות האחרונים בעקבות תלונה שהתקבלה על המעשים .  לפי החשד ,  המעשים בוצעו בהסכמת הנערה במשך החודשים האחרונים במקומות שונים ביניהם בתים ומקלטים .  אולם ,  מכיוון שהנערה מתחת לגיל 14 הסעיף המוגדר בחוק למעשים הללו נחשב כאונס .  פרקליטות מחוז צפון תשקול האם להגיש נגדם כתב אישום .
 הסיפור נחשף כאשר להוריה של הילדה התחילו להגיע שמועות על כך שהיא מקיימת יחסי מין עם מספר רב של נערים .  ההורים שוחחו עם בתם והחליטו להגיש תלונה במשטרה נגד הנערים .  גורמים במשטרת מרחב העמקים סיפרו כי מדובר בנערה שהפכה ליעד לניצול מיני בידי הנערים בסביבתה .  עוד נמסר ,  כי הנערים הכירו אותה דרך שיחות צ'אט באינטרנט וכן במסיבות .  
בשבוע שעבר נחשף כי חלק מהוריהם של הנערים הנאשמים במעורבות באונס הקבוצתי של נערה בבית הספר בצפון תל אביב ידעו על מעורבות ילדיהם ולא דיווחו .  מהחקירה עולה עוד כי נערים אחדים סירבו ליטול חלק באונס והתעמתו עם הנערים הנאשמים ,  אשר על פי החשד איימו עליהם בתגובה .  
היחידה שהתערבה ,  מבין כל ההורים ואנשי החינוך שידעו על כך ,  היתה אמו של נער שהתוודה בפניה על מעשי חבריו ,  ואף היה לחשוד הראשון בחקירה .  האם דיווחה על המקרה לגורמי החינוך והרווחה ,  וסיפרה כי שמעה מבנה שהוזמן על ידי החשודים ליטול חלק בקיום יחסי מין עם קטינה .
 
חשד :  שישה נערים קיימו יחסי מין עם בת 13
הנערים נעצרו בחשד שקיימו יחסי מין בהסכמה עם הנערה מיישוב בצפון הארץ .  מכיוון שהיא מתחת לגיל 14 ,  חלק מהנערים הבוגרים חשודים שאנסו אותה .  בתום חקירתם הם שוחררו בתנאים מגבילים

