ריט 1 :  שיפור מתמשך במיצוב העסקי גרם למעלות S & P להעלות את אופק דירוג A מיציב לחיובי
מעלות : " רכישת קניוני G מגזית גלוב חיזקה את הפורטפוליו והקטינה ריכוזיות בתחום המשרדים "
 חברת דירוג האשראי מעלות s & p העלתה את תחזית הדירוג של קרן נדל"ן מניב ,  ריט 1 ,  שבשליטת בית ההשקעות אקסלנס ,  לחיובי .  לפני השינוי ,  חוב החברה היה מדורג כ-a עם אופק יציב .  תחזית הדירוג החיובית משקפת את הערכותיהם של אנליסטים ממעלות כי המשך גידול פורטפוליו החברה יעשה תוך פיזור בסגמנטים השונים של נדל"ן המניב ותוך שמירה על הפרופיל הפיננסי הקיים .  האנליסטים מוסיפים כי למרות שהיקף פעילות ריט 1 עדיין קטן יחסית לחברות הנדל"ן המניב ,  הוא מצוי במגמת הצמיחה.בנוסף ,  מציינים במעלות כי השלמת עסקת רכישת 49% בשלושה מרכזים מסחריים g מחברת הנדל"ן גזית גלוב ,  מחזקת את תיק הנכסים של החברה וזאת לאור הריכוזיות הגבוהה שהייתה לה בתחום המשרדים המסוכן יותר ,  לטענת מעלות ,  ממרכזים מסחריים.בהמשך לעניין השוכר הגדול של ריט 1 ,  חברת הטקסטיל תפרון ,  שנקלעה למצוקה תזרימית ולא שילמה את דמי השכירות בגין הרבעון הראשון ל-2010 בסך של כ-660 אלף דולר ,  במעלות סבורים כי ריט 1 שומרת על יחסים פיננסים מתאימים לרמת הדירוג גם עם תפוסה חלקית בנכס של תפרון .  לתפרון חוזה עם ריט 1 עד שנת 2012 ,  כלומר ,  מדובר בחוזה בהיקף של כ-8 מיליון דולר.הקרן ריט 1 הוקמה מיד לאחר שבשנת 2006 נכנס לתוקף חוק קרנות הריט בישראל .  לפי החוק ,  75% מנכסי הקרן צריכים להיות מושקעים בישראל בשיעור המינוף המקסימאלי עד 60% .  כמו כן ,  קרנות הריט נהנות מפטור מלא ממס על הרווחים ומחויבות לחלק 90% מרווחיהן כדיווידנד .
 
ריט 1 :  שיפור מתמשך במיצוב העסקי גרם למעלות S & P להעלות את אופק דירוג A מיציב לחיובי
מעלות : " רכישת קניוני G מגזית גלוב חיזקה את הפורטפוליו והקטינה ריכוזיות בתחום המשרדים "
 
