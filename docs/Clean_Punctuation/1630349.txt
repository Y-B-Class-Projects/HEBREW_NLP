 " IDE כורכת את עניבת החנק של המונופול ;  כולם נעשו עיוורים "
 קוזניצקי תוקף :
  >  >   " ide כורכת את עניבת החנק של המונופול ,  ורוצה להמשיך את מלאכת ההשתלטות על המדינה "  - כך תקף בסוף השבוע האחרון בעלי חברת מנרב הנדסה ,  אברהם קוזניצקי ,  שזכה במכרז להקמת מתקן ההתפלה של מקורות באשדוד - את חברת הנדסת התפלה  ( ide )  ,  אשר זכתה במכרז המקביל בשורק .  דבריו של קוזניצקי מגיעים לאחר ש-ide פנתה לממשלה נגד תקינות המכרז שניהלה מקורות ,  בו היא נפסלה . " לצד חברת החשמל ,  הנמלים ומקורות ,  יש לך עכשיו עוד מונופול - ide ,  שגם היא תוכל לסגור את השיבר ולא לתת לך לשתות ",  המשיך קוזניצקי במתקפה . " איך לא רואים את הדבר הזה ?  פתאום כולם נעשו עיוורים .  מאחורי תג המחיר במכרז שורק אין כלום .  עכשיו שזה בידיים של ide ,  יחכו שנה-שנתיים ,  יהיו מספיק הזדמנויות ליישר את הקו .  זה הרי חוזה ל-30 שנה ",  האשים בחריפות .  מנרב ו-ולוריצה הספרדית זכו לפני כחודשיים במכרז ההתפלה של מקורות תמורת 1.6 מיליארד שקל .  זאת ,  לאחר שגברו על קבוצת bgs בה שותפות שיכון ובינוי ,  ges מקבוצת גרנית הכרמל ,  שפיר הנדסה וברן - שהציעו כ-1.8 מיליארד שקל .  ואולם ,  ide טענה בשבוע שעבר בפני האוצר כי הצעתה שנפסלה היתה 1.32 מיליארד שקל בלבד . " הם מוכנים לבצע את הפרויקט בחצי מיליארד שקל פחות משיכון ובינוי .  לא יכול להיות שמדברים על הקמת אותו מתקן בהפרש של 33% במחיר ",  אמר קוזניצקי . " בגלל התאווה שלהם לזכות במונופול ,  הם מוכנים לבנות את המתקן בחינם ".  בינתיים ,  פנתה גם קבוצת bgs לבית המשפט ולמדינה ,  בבקשה לפסול את זכייתה של מנרב במכרז מקורות ,  בטענה כי הצעתה אינה עומדת בתנאי המכרז . " ועדת המכרזים מהמרת על משק המים של מדינת ישראל ",  תקף מנכ"ל גרנית הכרמל ,  יוסי זינגר .  מ-ide נמסר בתגובה : " החברה זכתה במכרזים להקמת מתקני ההתפלה בהליך תחרותי ,  פתוח ושקוף ,  שהבטיח את המחיר הנמוך ביותר לצרכן .  יש רק מונופול אחד בישראל בתחום המים ,  מקורות ,  ובעבורו מבקש קוזניצקי להקים מתקן התפלה ,  תוך גלגול מחיר המים המופקע על מחירי המים שישלמו תושבי ישראל ב-25 השנים הבאות ".  

" IDE כורכת את עניבת החנק של המונופול ;  כולם נעשו עיוורים "
 קוזניצקי תוקף :
 
