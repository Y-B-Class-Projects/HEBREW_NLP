גביע גרמני :  אסור לעצבן את באיירן
גרויטר פורת' הוליכה 1:2 במינכן ,  אבל הבווארים חזרו והביסו 2:6 בדרך לחצי הגמר .  אוגסבורג הדיחה את קלן ,  גם שאלקה עלתה
באיירן מינכן המשיכה את הריצה הנהדרת שלה מהליגה גם בגביע הגרמני ,  כאשר הביסה הערב  ( רביעי )  2:6 את גרויטר פורת' מהליגה השנייה ,  לא לפני שחוותה כמה רגעים מלחיצים .  הבווארים אפילו נקלעו לפיגור 2:1 בעקבות טעויות בהגנה שנבעו כנראה ממזג האוויר המושלג ,  אך התאוששו והתפוצצו עם חמישייה בחצי השעה האחרונה בדרך לחצי הגמר .
 תומאס מולר הצעיר פתח את מסכת הכיבושים בדקה החמישית ,  אבל כריסטופר נוטה השווה אחרי חמש דקות וסאמי עלאגי הטוניסאי השלים מהפך מדהים באליאנץ ארינה בדקה ה-40 .  השערים האלה רק הרגיזו את שחקני באיירן ,  שהשיגו את השיוויון מפנדל של אריאן רובן  ( 59 )  והמשיכו עם שערים של פרנק ריברי שעלה בהרכב  ( 61 )  ,  פיליפ לאהם  ( 65 )  מולר עם השני  ( 82 )  ועצמי של אותו עלאגי  ( 89 )  .
 ההפתעה הגדולה הגיעה מהאימפולס ארינה ,  שם ניצחה אוגסבורג מהליגה השנייה את קלן 0:2 ועלתה גם היא למעמד המחייב של חצי הגמר .  הקבוצה של זבונימיר סולדו עלתה בהרכב חזק פרט ללוקאס פודולסקי על הספסל ,  אבל ספגה בדקה השלישית ממיכאל טורק ,  אקס פרנקפורט .  אוגסבורג החזיקה ביתרון השביר ובדקה ה-86 סגרה עניין עם השני אותו הבקיע נאנדו רפאל .  קלן ,  אגב ,  סיימה בשמונה שחקנים ,  לאחר הרחקות של אדיל צ'יהי ,  פודולסקי שעלה כמחליף ופטיט הפורטוגלי .
 גם שאלקה הצטרפה לבאיירן ,  אוגסבורג וברמן בחצי הגמר ,  כשניצחה במשחק הנועל של רבע הגמר 0:1 את אוסנברוק בחוץ .  הקבוצה מהליגה השנייה החזיקה מעמד במשך כמעט שעה ,  עד שנכנעה לשער של קווין קוראני בדקה ה-59 .
 
גביע גרמני :  אסור לעצבן את באיירן
גרויטר פורת' הוליכה 1:2 במינכן ,  אבל הבווארים חזרו והביסו 2:6 בדרך לחצי הגמר .  אוגסבורג הדיחה את קלן ,  גם שאלקה עלתה

