2 נהרגו בתאונת דרכים בחיפה ,  13 נפצעו ליד שוהם
רכבם של השניים ,  צעיר וצעירה התנגש מסיבה שאינה ברורה בעמוד סמוך לצומת הצ'ק פוסט .  13 בני אדם נפצעו ,  מתוכם ארבעה במצב קשה בתאונה ליד שוהם
שני בני אדם נהרגו הערב  ( שבת )  כשמכוניתם התנגשה בעמוד בגשר פז ,  במבואות המזרחיים של חיפה ,  סמוך למקום מפעל  " הזרע "  לשעבר .  ההרוגים הם אלכס בובן ,  בן 25 ,  וסאלי ליאב ,  בת 19 .  שניהם תושבי בחיפה .  רכבם סטה מהנתיב מסיבה לא ברורה .  צוות כיבוי אש מחיפה שהוזעק למקום פעל במשך שעה וחצי לחלץ את גופות השניים שהיו לכודות בכלי הרכב .  המשטרה בודקת כעת את נסיבות התאונה הקשה .
 מתנדב זק"א ,  חזקי פרקש ,  שהגיע לזירת התאונה סיפר לוואלה !  חדשות : " אנחנו עדיין מטפלים באירוע .  מדובר בתאונה בה היה מעורב רכב פרטי שנסע מצומת הצ'ק פוסט לכיוון חיפה .  לצערנו מדובר בעוד תאונה קטלנית .  ראינו מחזה קשה מאד ,  התוצאה היא מחרידה .  כשהגענו לזירה צוות מד"א ביצע פעולות החייאה אך ללא הועיל ".  
בתוך כך ,  13 בני אדם נפצעו בתאונת דרכים חזיתית בין שני כלי רכב פרטיים שאירעה הערב בכביש 444 ליד שוהם .  ארבעה מהפצועים פונו במצב קשה ומצבם של תשעת הנפגעים הנוספים מוגדר כבינוני עד קל .  בין הפצועים ישנם שני ילדים .  
מתנדב מד"א מידן בן יואש סיפר שכל הפצועים פונו לבתי החולים אסף הרופא ,  בלינסון ותל השומר .  מחקירה ראשונית עולה כי אחד מכלי הרכב שהיה מעורב בתאונה הסיע שוהים בלתי חוקיים  ( שב"חים )  ,  אשר במהלך מרדף שניהלה נגדו המשטרה ,  התנגש הרכב ברכב הפרטי שנסע מולו ,  בו נסעה משפחה .  
בכלי הרכב בו נסעו השב"חים היו 8 נוסעים :  2 בתא המטען ,  ארבעה מאחור ועוד שניים מקדימה .  ברכב המשפחה בו התנגשו נסעו זוג הורים ,  תינוקת כבת שנה ,  ואחים בני 6 ו-9 ששניהם מוגדרים כפצועים במצב בינוני עם פגיעות בחזה ובבטן .
 מוקדם יותר היום נפצע גבר בן 40 באורח קשה ,  לאחר שהתהפך עם טרקטרון במחצבה סמוך לקיבוץ צאלים .  צוותי מד"א שהוזעקו למקום פינו אותו לבית החולים סורוקה בבאר שבע עם פגיעות קשות בראשו ובחזהו וביצעו בו הנשמה מלאכותית .
 
2 נהרגו בתאונת דרכים בחיפה ,  13 נפצעו ליד שוהם
רכבם של השניים ,  צעיר וצעירה התנגש מסיבה שאינה ברורה בעמוד סמוך לצומת הצ'ק פוסט .  13 בני אדם נפצעו ,  מתוכם ארבעה במצב קשה בתאונה ליד שוהם

