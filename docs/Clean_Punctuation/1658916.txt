שלפו את הציפורניים
ההוקס הלוחמניים הנחילו ללייקרס הפסד נוסף 109:92 ,  קליבלנד גברה על מילווקי .  סקרמנטו הפסידה למינסוטה ,  כספי לא שותף
אז מה היה לנו הלילה ?  האלופה מלוס אנג'לס הגיעה לאטלנטה ,  ונתקלה בהוקס הביתיים והנחושים וספגה הפסד שני ברציפות ,  109:92 .  קליבלנד ,  מנגד ,  הצליחה להתגבר על יכולת מנומנמת ועל הבאקס הלוהטים ,  והקאבס ניצחו בבית 98:101 .  בוסטון העייפה ספגה הפסד ביתי לת'אנדר עם עוד הצגה של דוראנט  ( 37 נקודות )  ,  סן אנטוניו לא התקשתה מול יוסטון ,  דאלאס הצליחה לנצח בממפיס אחרי הארכה ,  יוטה הפגיזה 128 נקודות מול ההגנה של גולדן סטייט ,  וסקרמנטו רשמה הפסד מביך נוסף ,  הפעם למינסוטה החלשה ,  כשעמרי כספי ישב לבוש על הספסל אך לא שותף עקב מחלה .
 כל תוצאות הלילה:אטלנטה  ( 26:48 )  - ל.א לייקרס  ( 21:54 )  92:109קליבלנד  ( 16:59 )  - מילווקי  ( 33:41 )  98:101טורונטו  ( 37:37 )  - ל.א קליפרס  ( 48:27 )  92:114שארלוט  ( 35:39 )  - פילדלפיה  ( 49:26 )  84:103בוסטון  ( 27:47 )  - אוקלהומה  ( 28:46 )  109:104דטרויט  ( 51:23 )  - מיאמי  ( 34:41 )  98:81ניו ג'רזי  ( 65:10 )  - פיניקס  ( 26:49 )  116:105ניו אורלינס  ( 41:35 )  - וושינגטון  ( 52:22 )  96:91מינסוטה  ( 60:15 )  - סקרמנטו  ( 52:24 )  99:108ממפיס  ( 36:38 )  - דאלאס  ( 25:50 )  106:102  ( הארכה ) סן אנטוניו  ( 29:45 )  - יוסטון  ( 37:37 )  102:119פורטלנד  ( 29:46 )  - ניו יורק  ( 48:26 )  90:118יוטה  ( 26:50 )  - גולדן סטייט  ( 53:21 )  104:128
מזרח:1 .  קליבלנד 16:59 2 .  אורלנדו 22:52  ( 6.5 משחקים מאחור ) 3 .  אטלנטה 26:48  ( 10.5 ) 4 .  בוסטון 27:47  ( 11.5 ) 5 .  מילווקי 33:41  ( 17.5 ) 6 .  מיאמי 34:41  ( 18 ) 7 .  שארלוט 35:39  ( 19.5 ) 8 .  טורונטו 37:37  ( 21.5 ) ---9 .  שיקגו 39:35  ( 23.5 ) 
מערב:1 .  ל.א לייקרס 21:542 .  דאלאס 25:50  ( 4 משחקים מאחור ) 3 .  יוטה 26:50  ( 4.5 ) 4 .  פיניקס 26:49  ( 5 ) 5 .  דנבר 27:48  ( 6 ) 6 .  אוקלהומה 28:46  ( 7.5 ) 7 .  פורטלנד 29:46  ( 8 ) 8 .  סן אנטוניו 29:45  ( 8.5 ) ---9 .  ממפיס 36:38  ( 15.5 ) 
מינסוטה  ( 60:15 )  - סקרמנטו  ( 52:24 )  99:108
נגד מי אתם חושבים שמינסוטה תצליח לקטוע את רצף 16 ההפסדים שלה ?  ניחשתם נכון .  סקרמנטו ממשיכה לקרטע ולסיים את העונה בטעם רע ,  כשספגה הלילה את הפסדה החמישי ברציפות .  הקינגס נכנעו גם בקרב בין הנמושות של הליגה ,  כשעמרי כספי שוב לא שותף .  הישראלי ,  שהחמיץ את המשחק מול אינדיאנה בגלל מחלה ,  ישב הפעם על הספסל עם מדי הקבוצה ,  אך כאמור לא שיחק בגלל אותו וירוס .  מנגד ,  ספק אם גם כספי היה יכול להועיל לקבוצתו החלשה ,  שספגה את הפסד החוץ ה-11 שלה מתוך ה-13 האחרונים .  טייריק אוואנס קלע 20 נקודות וחילק 13 אסיסטים למפסידים ,  אל ג'פרסון קלע 19 ,  קטף 12 והוסיף 6 חסימות לוולבס .
 אטלנטה  ( 26:48 )  - ל.א לייקרס  ( 21:54 )  92:109
אטלנטה הוכיחה שיש לה את הערך המוסף כדי ללכת חזק בפלייאוף :  ביתיות ,  נחישות וספסל .  הלילה ההוקס נעזרו בתרומה משמעותית מהמחליפים בטרם גברו בבית  ( לעיני 20,190 צופים )  על האלופה ,  כשמלבד לג'ו ג'ונסון ,  שקלע 25 למרות כאבים באצבע ,  היו אלה שחקני הספסל מוריס אוואנס  ( 18 )  ,  ג'מאל קרופורד  ( 14 )  וזאזה פאצ'וליה  ( 10 ו-10 )  שהעניקו להם את הניצחון המתוק .  קובי בריאנט קלע 28 נקודות ללייקרס  ( 12 מ-21 מהשדה )  ,  אבל רק 8 במחצית השנייה ,  שבמהלכה דידה בעקבות מכה שספג ברגלו . " אנחנו לא משחקים טוב בהגנה ",  יודע קובי ,  והנתונים מאוששים זאת :  ההוקס רשמו חמישה איבודים בלבד לאורך המשחק וקלעו ב-54 אחוזים מהשדה .  הלייקרס ,  מנגד ,  רשמו הפסד שני ברציפות  ( בסך הכל בפעם הרביעית העונה עם רצף שכזה )  ומסיימים את המסע שלהם בדרכים במאזן 3:2 .
 קליבלנד  ( 16:59 )  - מילווקי  ( 33:41 )  98:101
מילווקי במאזן 6:17 מאז פגרת האולסטאר ,  וגם הלילה היא כבר הריחה ניצחון מפתיע על הקבוצה בעלת המאזן הטוב בליגה ,  אך בדקות האחרונות קליבלנד הראתה אופי ,  התעוררה מהנמנום שאפף אותה לאורך רוב המשחק ,  הידקה את השורות בהגנה ורשמה ניצחון ביתי נוסף ואת הניצחון העשירי מתוך ה-11 האחרונים .  מו וויליאמס קלע 21 ,  כולל ארבע מהקו ב-13 השניות האחרונות ,  לברון הוסיף 23  ( פלאס 9 ריבאונדים ו-7 אסיסטים )  ,  כולל סיומת מצוינת בסל מכריע בסיום ,  והקאבס יכולים להתעודד מהעובדה שעוד ניצחון הושג בשיניים ,  גם ביכולת לא מזהירה  ( ושוב ללא אנדרסון ורז'או )  .  מילווקי עוד הוליכה דקה לסיום ,  הרבה בזכות 28 נקודות של ג'ון סלמונס ,  אבל המהלך האחרון נעצר על ידי חטיפה של לברון .  אנדרו בוגוט קלע 19 וקלט 12 למפסידים ,  שהלכו לקו רק 9 פעמים במהלך המשחק ,  לעומת 45 של פעמים של קליבלנד . " אני לא הולך להגיד על זה כלום ",  אמר סלמונס בסיום , " לא רוצה להפסיד כסף ". 
בוסטון  ( 27:47 )  - אוקלהומה  ( 28:46 )  109:104
קווין דוראנט והת'אנדר ממשיכים את העונה הנהדרת שלהם ,  כשהלילה דוראנט צלף 37 נקודות  ( הפעם ה-40 שלו העונה עם 30 ומעלה ,  מוליך את הליגה )  והעניק לאוקלהומה ניצחון ראשון על בוסטון אחרי שישה משחקים .  דוראנט קלע 15 מ-15 מהקו  ( בעוד בוסטון קלעה רק 13 מהקו כקבוצה )  ,  אבל הוא לא היה לבד :  ג'ף גרין תרם 17 נקודות ,  כולל שתי שלושת ענקיות ברבע האחרון ,  וראסל ווסטברוק קלע 21 וחילק 10 אסיסטים .  קווין גארנט קלע 18 וקטף 9 ,  רייג'ון רונדו קלע 16 ,  חילק 11 חטף 5 וקלט 5 ,  ראשיד וואלאס הוסיף 18 גם הוא מהספסל ,  אבל הסלטיקס הלא יציבים - שהציגו גם הלילה הגנה רעה ולא הצליחו לנצח בבית למרות שקלעו ב-60 אחוז מהשדה - איבדו את המקום השלישי במזרח לאטלנטה .
 ממפיס  ( 36:38 )  - דאלאס  ( 25:50 )  106:102  ( הארכה ) 
דרק נוביצקי קרטע לאורך רוב המשחק ,  אבל ברבע הרביעי ובהארכה הוא היה שם עבור המאבריקס ,  שרשמו ניצחון 50 העונה  ( זו העונה העשירית ברציפות עם 50 ומעלה ניצחונות )  .  הגרמני סיים עם 28 נקודות  ( רק 9 מ-23 מהשדה )  ,  ג'ייסון טרי קלע 29  ( ו-6 אסיסטים )  ,  ג'ייסון קיד קלע 12 ,  קטף 10 וחילק 7  ( והוסיף גם הגנה נהדרת על או-ג'יי מאיו במהלך שיכול היה להכריע את המשחק בסיום הזמן החוקי )  וקרון באטלר קלע 11 וקטף 13 .  מאיו הוליך את קלעי הגריזליס עם 27 ,  אבל הכדור האחרון שלו לא פגע בטבעת ,  והקבוצות הלכו להארכה ,  שם ממפיס נכנעה בדרך להפסד שלישי ברציפות .  מייק קונלי קלע 25 ,  זק ראנדולף הוסיף 24 ו-12 .
 סן אנטוניו  ( 29:45 )  - יוסטון  ( 37:37 )  102:119
הספרס ודאי היו רוצים לראות את טוני פרקר חוזר למגרשים ,  אבל בינתיים גורג' היל ממשיך לעשות עבודה נפלאה כמחליפו .  הלילה היל קלע שיא קריירה של 30 נקודות  ( 11 מ-15 מהשדה ,  כולל 7 אסיסטים ו-5 חטיפות )  ,  והצעיד את סן אנטוניו לריצה הגדולה ברבע השלישי שסגרה את המשחק .  הספרס ,  שנותרו במקום השמיני במערב ,  נעזרו גם ב-18 נקודות ו-10 אסיסטים מג'ינובילי ,  בעוד טים דאנקן קלע 17 וקטף 10 וריצ'רד ג'פרסון קלע 19 .  יוסטון הפצועה ,  מנגד ,  רשמה הפסד חמישי בששת האחרונים שלה ,  עם 21 נקודות מארון ברוקס  ( אבל רק 5 במחצית השנייה )  .
 יוטה  ( 26:50 )  - גולדן סטייט  ( 53:21 )  104:128
כיף לשחק מול הווריורס .  הלילה יוטה הפגיזה 76 נקודות כבר במחצית הראשונה ,  וטיילה לאורך השנייה כדי להבטיח את הניצחון ה-50 העונה .  דרון וויליאמס קלע רק 8 נקודות ,  אבל חיפה על זה עם 19 אסיסטים ,  קרלוס בוזר קלע 25 והוסיף 13 ריבאונדים ,  קייל קורבר קלע 21 ,  והג'אז ,  עם ניצחון ביתי תשיעי ברציפות  ( והשמיני מתוך עשרת האחרונים שלהם בסך הכל )  ,  שלטו בריבאונד קלעו ב-53 אחוז מהשדה ונהנו מ-37 אסיסטים מתוך 46 סלי השדה שלהם .  פול מילסאפ קלע 19 ,  מהמט אוקור ו-ווסלי מתיוז הוסיפו 18 כל אחד למנצחים .  גולדן סטייט ,  מנגד ,  פגעה רק ב-4 מתוך 26 מעבר לקשת ,  ורשמה הפסד 14 מתוך 15 משחקי החוץ האחרונים שלה .
 ניו אורלינס  ( 41:35 )  - וושינגטון  ( 52:22 )  96:91
הוויזארדס האומללים הגיעו למשחק אחרי 16 הפסדים ברציפות  ( שיא מועדון שלילי )  ,  ועדיין ללא ארבעה שחקנים בכירים  ( ארינאס ,  פוי ,  ג'וש הווארד ואל ת'ורנתון )  ,  אך בכל זאת הצליחו להימנע מההפסד ה-17 ברציפות בזכות 27 נקודות של מייק מילר ו-23 נקודות של אנדריי בלאטץ' .  ההורנטס ,  שהגיעו למשחק אחרי הניצחון על הלייקרס ,  יכלו להשוות פעמיים ב-15 השניות האחרונות ,  אך החטאות של ג'יימס פוזי מהקו ושל דייויד ווסט מעבר לקשת סגרו את הסיפור .  ווסט קלע 18 ,  כריס פול קלע 8 וחילק 9 .
 ניו ג'רזי  ( 65:10 )  - פיניקס  ( 26:49 )  116:105
פיניקס רשמה ניצחון תשיעי ברציפות ,  רשמה משחק חמישי ברציפות עם 110 נקודות ומעלה ,  ואחרי שני רבעים בינוניים השיגה ריצה גדולה ברבע השלישי  ( 38 נקודות )  ,  כמובן בהשראתו של סטיב נאש  ( 24 נקודות ו-14 אסיסטים )  .  ג'ייסון ריצ'רדסון קלע 23 למנצחים ,  והסאנס ,  שהפגיזו 11 מ-18 מהשלוש  ( 61 אחוז )  ,  ממשיכים להיות בעלי המאזן הכי טוב בליגה מאז פגרת האולסטאר  ( 4:18 )  .  הנטס ,  מנגד ,  ממשיכים להתקרב למאזן הגרוע בהיסטוריה .
 טורונטו  ( 37:37 )  - ל.א קליפרס  ( 48:27 )  92:114
כריס בוש נתן עוד משחק גדול של 34 נקודות ו-11 ריבאונדים ,  סוני ווימס ,  שלאחרונה פותח בחמישייה של הראפטורס ,  סיים עם 8 מ-8 מהשדה כדי לתרום 17 ,  אנדראה ברניאני קלע 21 וקטף 8 ,  והראפטורס ,  שנהנו מ-61 אחוזי קליעה מהשדה ,  רשמו ניצחון רביעי ברציפות על הקליפרס .  כריס קיימן סיים עם 22 ו-13 למפסידים .
 שארלוט  ( 35:39 )  - פילדלפיה  ( 49:26 )  84:103
ג'ראלד וואלאס קלע 24 למנצחת ,  טייסון צ'נדלר הוסיף שיא עונתי של 16 ,  והבובקאטס הוליכו לאורך כל המשחק מול הסיקסרס החלשים .  איגואדלה קלע 14 למפסידים ,  אך אלטון ברנד קלע רק 8  ( 4 מ-13 )  ,  וג'ייסון קאפונו פגע רק ב-5 מ-15 .
 פורטלנד  ( 29:46 )  - ניו יורק  ( 48:26 )  90:118
הבלייזרס ,  שרשמו ניצחון תשיעי בעשרת משחקיהם האחרונים ,  הוליכו ב-27 הפרש כבר במחצית ,  כשהחבר'ה נהנים מערב קליעות קליל .  למרקוס אולדרידג' קלע 21 ב-10 מ-12 מהשדה ,  ניקולס באטום הוסיף 20 ,  ופורטלנד שיפרה את מאזנה ל-5:15 מאז פגרת האולסטאר הודות לשליטה תחת הסלים  ( יתרון של 20 ריבאונדים בטוןטאל )  ו-53 אחוז מהשדה .  דייויד לי קלע 20 וקלט 10 לניקס בדאבל דאבל ה-48 שלו העונה .
 דטרויט  ( 51:23 )  - מיאמי  ( 34:41 )  98:81
מייקל ביזלי התאושש מהתקופה המקרטעת שלו על חשבון הקו הקדמי של הפיסטונס ,  וקלע 28 כדי להצעיד את מיאמי לניצחונה השישי ברציפות .  כל זה כמעט בלי עזרה של דווין וויד ,  שקלע 10 בלבד ב-4 מ-13 מהשדה .  מיאמי סיימה עם 12 מ-21 מעבר לקשת  ( 57 אחוז )  ,  בעוד הפיסטונס רשמו הפסד תשיעי ברציפות  ( ו-16 מתוך ה-18 האחרונים שלהם )  .
 
שלפו את הציפורניים
ההוקס הלוחמניים הנחילו ללייקרס הפסד נוסף 109:92 ,  קליבלנד גברה על מילווקי .  סקרמנטו הפסידה למינסוטה ,  כספי לא שותף

