מישל אובמה יוצאת למלחמה בשומנים
לאחר שהצליחה לשפר את תזונת בנותיה ,  החליטה הגברת הראשונה של ארצות הברית לפתוח בקמפיין לאומי למלחמה בהשמנת יתר של ילדים . " זאת לא מחלה שאין לה תרופה "
 הגברת הראשונה של ארצות הברית השיקה אתמול  ( שלישי )  קמפיין בשם  " הבה נזוז ",  שנועד לעורר מודעות לתזונה נכונה ופעילות גופנית במטרה להילחם בהשמנת היתר של ילדי המדינה .  
זוהי המשימה הציבורית הראשונה שגברת אובמה נוטלת מאז שברק אובמה נבחר לנשיא ארצות הברית .  הקמפיין נפתח בחדר הסגלגל בבית הלבן ,  בו חתם הנשיא אובמה על מזכר להקמת צוות עבודה למלחמה בהשמנת יתר בקרב ילדים . 
" זאת לא מחלה שאנו עדיין מחכים שימצאו לה תרופה ",  אמרה גברת אובמה . " אנחנו יודעים שיש לזה מרפא .  זה לא כמו לשים אדם על הירח או להמציא את האינטרנט .  לא נחוץ הבזק גאוני או הישג טכנולוגי .  יש לנו עכשיו כל מה נחוץ כדי לעזור לילדים שלנו לחיות חיים בריאים ".  
הקונגרס האמריקאי אמור להעביר חוק לתזונת ילדים ,  וגברת אובמה רוצה שבתי הספר יגישו לתלמידים ארוחות בריאות ,  הכוללות יותר פירות ,  ירקות ,  דגנים מלאים ומוצרי חלב דלי-שומן .  
כחלק מהקמפיין ,  גייסה הגברת הראשונה ספורטאים שינהלו קייטנות ברחבי ארצות הברית .  היא אף מנסה לגרום לחברות המזון להפוך את מוצריהם לבריאים יותר ,  או לפחות לסמן את המוצרים בצורה טובה יותר .
 לדברי המרכז האמריקאי למניעת מחלות ,  12.4% מילדים אמריקאים בגילאי 2-5 סובלים מהשמנת יתר ,  כמו גם כ-17% מהילדים בגילאים 6-19 . 
" לא היתה לנו ברירה ",  אמרה מישל אובמה בראיון ללארי קינג ברשת CNN . " כשהסתכלנו על הסטטיסטיקות האלה ,  אנו מבזבזים מיליארדי דולרים על מחלות שניתן למנוע אותן ,  ולחקיקה בתחום הבריאות יש עוד מקום לשיפור בתחום המניעה ,  בראש ובראשונה ".  
לדברי אובמה ,  הרעיון החל כשהיא נוכחה לדעת ששתי בנותיה אינן אוכלות היטב או מתעמלות מספיק ,  והדבר בא לידי ביטוי בעלייה במדד מסת הגוף שלהן .  לכן היא החלה להקטין את המנות שלהן ולהגיש להן יותר אוכל ביתי ופחות ממתקים ומתוקים .
 אחרי שתכניתה נחלה הצלחה ,  היא החליטה להפוך אותה לקמפיין לאומי ,  שיראה לאמריקאים כי השינויים הנדרשים אינם כה גדולים . " הנקודה היא ששינויים קטנים עושים את ההבדל .  לא היה נחוץ מהפך גדול בחיינו כדי לראות את התוצאות ",  אמרה אובמה .
 
מישל אובמה יוצאת למלחמה בשומנים
לאחר שהצליחה לשפר את תזונת בנותיה ,  החליטה הגברת הראשונה של ארצות הברית לפתוח בקמפיין לאומי למלחמה בהשמנת יתר של ילדים . " זאת לא מחלה שאין לה תרופה "
 
