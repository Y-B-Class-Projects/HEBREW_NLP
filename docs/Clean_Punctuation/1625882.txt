רופא הורשע שלקח שוחד ממטופלים חולי סרטן
ד"ר אריה פיגר ,  לשעבר סגן מנהל המחלקה האונקולגית באיכילוב ,  הורשע בעושק ,  קבלת דבר במרמה וקבלת שוחד ממטופליו ,  חולי סרטן ,  תמורת הכללתם בטיפולים ניסיוניים
בית משפט השלום בתל אביב הרשיע היום  ( שני )  את סגן מנהל המחלקה האונקולוגית לשעבר בבית החולים איכילוב ,  ד"ר אריה פיגר ,  בחמש עבירות שוחד שלקח מחולי סרטן עבור טיפול ,  חמש עבירות עושק ועבירה אחת של הפרת אמונים .  השופטת רחל גרינברג דחתה את גרסתו של פיגר שטען כי לא זכר את האירועים המוזכרים בכתב האישום ,  אך סיפר כי באופן כללי ניסה לספק את הטיפול הטוב ביותר עבור חוליו .  
ד"ר פיגר אמר לאחר הדיון כי הוא רוצה להודות לכל האנשים שליוו אותו לאורך המשפט . " אני רוצה להודות לכל האנשים שמכירים אותי באופן שונה ממה שהוצג בבית המשפט ואני רוצה להודות לחולים שליוו אותי ".  פרקליטו של פיגר ,  עו"ד נבות תל צור ,  אמר כי ילמד את החומר ויחליט האם להגיש ערעור .
 פיגר ,  בן 61 מגבעתיים ,  הורשע כי תמורת השוחד שקיבל העביר את החולים לתוכנית טיפול ניסיונית .  לפי כתב האישום שהוגש לפני שנה וחצי פיגר לקח שוחד במשך כשבע שנים מחולי סרטן כדי להכניס אותם לרשימה של משתתפים בניסוי לטיפול במחלה .  בנוסף ,  הוא הפנה חולים בהם טיפל בבית החולים איכילוב למרפאתו הפרטית ,  לאחר שאמר להם שיוכל לקבוע להם תור בבית החולים רק כעבור שלושה חודשים .  
כתב האישום כלל ארבעה מקרים שבהם לקח פיגר שוחד ממטופליו ,  בסכומים שנעו בין כמה מאות שקלים ל-20 אלף שקל .  באחד המקרים שתואר בכתב האישום ,  נטען שפיגר אמר לבנה של חולת סרטן הלבלב ,  שתמורת 850 שקלים הוא יכניס את אמו לניסוי שמתבצע במסגרת מחקר קליני אותו ניהל על מחלת סרטן הלבלב .  
במהלך הניסוי שילמו בני משפחתה לפיגר סכומים של מאות שקלים עבור טיפולים ועבור ביקורים במרפאתו הפרטית .  במקרה אחד אף שילמו אלף שקל בעבור טיפול מיוחד שיאפשר לה לטוס לחתונת בנה בחו"ל .  בסך הכל שילמו בני המשפחה לפיגר כ20 אלף שקל .  
במקרה אחר דרש פיגר 24 אלף שקל מחולה בסרטן המעי הגס כדי לצרפו לקבוצת ניסוי שבה יוכל לקבל בחינם תרופה שאינה כלולה בסל הבריאות ,  אולם החולה דחה את הבקשה .
 
רופא הורשע שלקח שוחד ממטופלים חולי סרטן
ד"ר אריה פיגר ,  לשעבר סגן מנהל המחלקה האונקולגית באיכילוב ,  הורשע בעושק ,  קבלת דבר במרמה וקבלת שוחד ממטופליו ,  חולי סרטן ,  תמורת הכללתם בטיפולים ניסיוניים

