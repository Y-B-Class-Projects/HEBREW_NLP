נמרודי ינסה לגייס 12 מיליון שקל מהציבור באג"ח להמרה ובאופציות ;  בתשואה באפקטיבית - כ-15%
הכשרת היישוב התחייבה להזמין עוד 33 מיליון שקל ;  מטרת ההנפקה - חיזוק ההון של הקבוצה
חברת  ,  המוציאה לאור של עיתון  " מעריב ",  מקומונים מגזינים ואתר האינטרנט nrg ,  מתכננת הנפקת אג"ח להמרה ואופציות .  החברה הגישה היום תשקיף לרשות ני"ע בעניין זה ,  שבו היא מפרטת כי ההנפקה תתבצע בתשואה אפקטיבית של כ-15%-16% .  משפחת נמרודי ,  בעלת השליטה במעריב ,  מקווה לחזק באמצעות הגיוס את מבנה ההון על ידי הגדלת ההון העצמי והקטנת החוב .  ההנפקה צפויה להיערך ביום חמישי הבא.לצורך מטרה זו גיבשו במעריב מבנה גיוס מיוחד :  החברה תנפיק 60 מיליון ערך נקוב של אג"ח להמרה עם מח"מ  ( משך חיים ממוצע )  של חמש שנים ,  שיישאו ריבית שתיקבע על פי מרווח של 2% מעל גילון ממשלתי  ( שהריבית שלו עומדת היום על כ-2% )  .  התשואה האפקטיבית תהיה הרבה יותר גבוהה מכך ,  שכן האג"ח להמרה יונפקו בדיסקאונט של 25% ,  כך שמעריב תגייס 45 מיליון שקל .  33 מיליון שקל יגיעו מהחברה האם - הכשרת הישוב - והיתר אמור להגיע מהציבור .  בשנה הראשונה מחיר ההמרה יעמוד על כ-5 שקלים.מניית מעריב נסחרת היום סביב שער של 5 שקלים ,  ומאחר שהאג"ח מוצעות בדיסקאונט ,  מחיר ההמרה האפקטיבי בשנה הראשונה הוא 3.75 שקלים .  בשנה השנייה מחיר ההמרה יעמוד על 6.5 שקלים .  הדיסקאונט על האג"ח להמרה ,  שיוצר למעשה מחיר המרה המצוי עמוק בתוך הכסף ,  נועד בכדי לעודד את המשקיעים להמיר את איגרות החוב כבר בשנה הראשונה וכך לחזק את הון החברה .  מחיר ההמרה הנמוך ממחיר המניה משקף גם את הדילול של בעלי המניוצץ הנפקה של איגרות חוב להמרה  " בתוך הכסף "  - כלומר שמחיר המימוש ההמרה שלהן נמוך ממחיר המניה - היא מהלך חריג בשוק ההנפקות ." סוכריות "  נוספת שניתנה למשקיעים הן שני כתבי אופציות - הסוג הראשון הן אופציות לשנה שמחיר המימוש שלהן הוא 9 שקלים ,  והסוג השני הוא אופציות לטווח ארוך יותר במחיר מימוש של 9 שקלים .  גם כאן המטרה דומה - לעודד את המשקיעים לממש את האופציות כבר בשנה הראשונה .  במעריב מתכננים לעשות שימוש ברוב התמורה מהגיוס - כ-32 מיליון שקל - לפרעון תשלום אחרון של קרן וריבית בגין איגרות החוב של מעריב מסדרה ג'.החתמים בהנפקה יהיו פועלים אי.בי.אי ,  רוסאריו קפיטל ,  אקסלנס חיתום ,  מיטב חיתום ודיסקונט חיתום .  הקונסורציום העמיד למעריב התחייבות חיתומית ל-12 מיליון השקלים שאמורים להיות מגויסים מהציבור .  ההתחייבות הזו תתחלק שווה בשווה בין החתמים - כלומר כל חתם התחייב לכ-2.4 מיליון שקל.מעריב סיימה את הרבעון השלישי עם רווח תפעולי  ( לפני מס פחת והפחתות )  שלילי של 900 אלף שקל .  מדובר בשיפור לעומת רווח תפעולי  ( לפני מס פחת והפחתות )  שלילי של 11.7 מיליון שקל שהציגה ברבעון המקביל אשתקד .  הרווח הגולמי של מעריב גדל ב-3.8 מיליון שקל.במעריב טוענים כי השיפור הוא תוצאה של תוכנית היערכות חדשה במעריב ,  במסגרתה חוזקה השדרה הניהולית של הקבוצה .  ההודעה לעיתונות של מעריב מזכירה גם את המו"מ שהיא מנהלת עם המו"ל של עיתון  " גלובס "  לשיתוף פעולה ,  על פיו יצורף לעיתון  " מעריב "  מידי בוקר מוסף כלכלי שייקרא  " גלובס עסקים "  או בשם דומה אחר .
 
נמרודי ינסה לגייס 12 מיליון שקל מהציבור באג"ח להמרה ובאופציות ;  בתשואה באפקטיבית - כ-15%
הכשרת היישוב התחייבה להזמין עוד 33 מיליון שקל ;  מטרת ההנפקה - חיזוק ההון של הקבוצה

