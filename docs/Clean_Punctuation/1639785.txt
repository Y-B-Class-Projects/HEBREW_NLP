חשד :  שלח מכתבי איומים לשופטת ביניש
שבוע לאחר  " תקרית הנעל ",  נעצר תושב הרצליה בחשד ששלח מכתבי איומים שכוונו נגד נשיאת בית המשפט העליון .  המשטרה תבקש לשלוח את האיש ,  שככל הנראה לוקה בנפשו ,  להסתכלות פסיכיאטרית
תושב הרצליה בן 51 נעצר היום  ( חמישי )  בחשד ששלח מכתבי איומים שכוונו לנשיאת בית המשפט העליון דורית ביניש .  מכתב האיומים הראשון התקבל לפני מספר ימים במכשיר הפקס של משרד עורכי דין בתל אביב .  במכתב צוינו שמותיהם של שופטים נוספים .  הכותב ציין בדבריו כי בית המשפט נמאס עליו וכי יש לשים סוף להתנהלותו .  בסוף דבריו חתם הכותב : " בורא עולם ". 
לאחר קבלת הפקס במשרד עורכי הדין ,  פתחה משטרת גלילות בחקירה ,  במסגרתה אותר החשוד בשליחת הפקס .  לאחר חקירתו שוחרר החשוד בערבות ,  אולם אתמול הגיע מכתב נוסף בפקס למשרד עורכי הדין .  גם הפעם איים החשוד על הנשיאה ביניש .  החשוד נעצר בשנית ,  ויובא היום לבית משפט השלום בתל אביב ,  שם תבקש המשטרה לשלוח את האיש שככל הנראה לוקה בנפשו להסתכלות פסיכיאטרית .  
ביום חמישי שעבר הוגש בבית משפט השלום בירושלים כתב אישום נגד פיני כהן ,  תושב העיר בן 52 ,  שהשליך יום קודם לכן נעל על השופטת ביניש .  כהן הואשם בתקיפה שגורמת לחבלה של ממש ,  היזק בזדון ובזילות בית המשפט .  לאחר המקרה קיבלה ביניש טיפול רפואי ראשוני ,  אולם מאוחר יותר היא חזרה לנהל את הדיון שנקטע .
 
חשד :  שלח מכתבי איומים לשופטת ביניש
שבוע לאחר  " תקרית הנעל ",  נעצר תושב הרצליה בחשד ששלח מכתבי איומים שכוונו נגד נשיאת בית המשפט העליון .  המשטרה תבקש לשלוח את האיש ,  שככל הנראה לוקה בנפשו ,  להסתכלות פסיכיאטרית

