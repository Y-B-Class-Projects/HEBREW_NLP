חברת ההלוואות הון סיכון פלנוס משקיעה 25 מיליון דולר בסיאנו ואופטיר
סיאנו ,  העוסקת בפיתוח שבבים להעברת שידורי טלוויזיה במכשירים ניידים ,  תקבל כעשרה מיליון דולר
חברת הלוואות הון סיכון פלנוס השקיעה באחרונה בשתי חברות היי-טק :  סיאנו ואופטיר .  חברת סיאנו ,  העוסקת בפיתוח שבבים להעברת שידורי טלוויזיה במכשירים ניידים ,  תקבל כעשרה מיליון דולר .  חברת אופטיר ,  המספקת פתרונות לניהול יעיל של מערכות מידע ,  תנצל קו אשראי של 15 מיליון דולר שכבר ניתן לה בעבר.סיאנו הוקמה ב-2004 על ידי אלון עירוני .  בין לקוחותיה של החברה :  דל ,  zte ,  מוטורולה ומפעילות כמו טלקום איטליה וסופטבנק .  החברה אמורה להיכנס לשוק האמריקאי בזמן הקרוב .  לקוחות החברה מטמיעות שבב לקליטת טלוויזיה דיגיטלית במכשירים כמו מחשבים ניידים ,  טלפונים סלולרים או התקני usb .  עד כה הושקעו בחברה 52 מיליון דולר כאשר המשקיעה העיקרית היא קרן ההון סיכון jvp וכן הקרנות וולדן ישראל ,  סטאר ,  תמיר פישמן djf ובסמר.אופטיר מכוונת להנפקה בנאסד"ק וגייסה עד כה סכום של מעל ל-116 מיליון דולר .  החברה ,  שפיתחה את מוצר corefirst ,  מאפשרת לבנק לעקוב בזמן אמת אחר פעולות שמבצעים לקוחותיו במערכות המקוונות ,  לזהות ולפתור במהירות תקלות הנובעות מעומסים במערכות המחשוב .  אופטיר תיכננה להשתמש בכסף של פלנוס לרכישה חברה לצורך חיזוק פורטפוליו המוצרים שלה אבל לא עשתה בו שימוש עד להיום .  לחברה יש צבר הזמנות משמעותי של עשרות מיליוני דולרים אבל נוכח הסכום העצום שגייסה - קשה לראות כיצד מגיעה הצעת רכש במכפיל משמעותי שתספק למשקיעים שיעור תשואה פנימי  ( irr )  מצוין על ההשקעה.יציאה לנאסד"ק תאפשר לחברה להנפיק לפי שווי של 200 עד 300 מיליון דולר ,  אך באקלים הכלכלי הנוכחי ,  לא בטוח שלאחר חצי שנה - תקופת lock-up - משקיעי הון סיכון ירוו נחת ממכירת אחזקותיהם באופטיר .  בנוסף ,  למרות שההכנסות של אופטיר הן בהיקף עשרות מיליוני דולרים ,  גם כיום סף ההנפקה הוא גבוה מאוד ועומד לפי מומחים על לפחות 80 עד 100 מיליון דולר לשנה - טווח שאופטיר לא נמצאת בו כרגע .  מנכ"ל החברה הוא ישראל מזין .  המשקיעים מאחוריה הם פיטנגו ,  כרמל ,  לייטספיד ,  ג'מיני ,  סיסקו ומורגן סטנלי.פלנוס היא חברת הלוואות הון סיכון המעניקה אשראי לחברות סטארט-אפ טכנולוגיות ולחברות בוגרות מתחום המסחר ,  התעשייה והשירותים .  הקרן ,  בניהולם של מוטי וייס ,  רותי שמחה ומומי קרקו ,  סיפקה עד היום אשראי בהיקף של למעלה מ-350 מיליון דולר .
 
חברת ההלוואות הון סיכון פלנוס משקיעה 25 מיליון דולר בסיאנו ואופטיר
סיאנו ,  העוסקת בפיתוח שבבים להעברת שידורי טלוויזיה במכשירים ניידים ,  תקבל כעשרה מיליון דולר

