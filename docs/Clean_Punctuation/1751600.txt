 " דרישות השכר של חרדים צנועות - והחברות מנצלות זאת "
 מחוברים / עופר מאנה ,  מתכנת ביעל תוכנה
 >  >  עופר מאנה  ( 43 )  ,  נשוי ואב לארבעה ,  עזב את הלימודים התורניים כשהיה בן 30 .  כבר אז היה מסלול חייו שונה מעט מזה של חרדים אחרים ,  שכן הוא שירת בצבא בחיל רגלים .  כיום הוא עובד כמתכנת ביעל תוכנה .  בעבר עבד בחברת אשנב לאינטרנט ,  שנסגרה .  כמו כן התראיין לעבודה אצל ג .  יפית בימים שבהם תיכננה להעלות אתר שיווקי .  מאנה לא רכש את השכלתו המקצועית באוניברסיטה ,  אלא עבר קורס הסבה מקצועית לתכנות של משרד העבודה . " אני מעט מצטער על כך שאין לי השכלה אקדמית .  לכן אני שוקל ללמוד מחשבים באוניברסיטה ,  כדי שאוכל להתקדם בחברה ",  הוא אומר . " שיעור החרדים בקרב עובדי ההיי-טק אינו גבוה ",  הוא אומר . " למה ?  כי החרדים מעדיפים מקומות עבודה שהם בעלי צביון דתי ,  שבו העובדים לבושים בצניעות והמטבחים כשרים למהדרין .  לא נוח להם לעבוד במקומות בעלי אפיון חילוני מובהק וחברות ההיי-טק הן ,  כמעט כולן ,  חילוניות ".  מאנה אינו חולק את הגישה החרדית הרווחת לדבריו ,  שלפיה הגבר החרדי חייב להרביץ תורה ,  בעוד שתפקידה של האשה הוא לפרנס את המשפחה . " אני לא מזדהה עם התפישה הזו ",  הוא מצהיר . " שני בני הזוג חייבים לצאת לעבודה ,  ולא להיות תלויים בקצבאות או בכספם של ההורים ".  לדברי מאנה ,  אין לו דרישות כספיות גבוהות מהמעסיק ,  בוודאי לעומת הדרישות שמעלים מעת לעת חבריו לעבודה החילונים .  לדבריו ,  חברות ההיי-טק מנצלות את העובדה כי חרדים רבים שמועסקים בתחום מחזיקים בגישה דומה . " עובדים חרדים נוטים להסתפק במועט .  אין להם שאיפה ליהפך לסמנכ"לים בשכר של עשרות אלפי שקלים .  חברות ההיי-טק יודעות את זה .  הן מפרסמות בעיתונות החרדית מודעות דרושים המציעות למועמדים שכר של 4,000 שקל .  זה מרגיז .  זה פשוט ניצול של כוח עבודה ".  

" דרישות השכר של חרדים צנועות - והחברות מנצלות זאת "
 מחוברים / עופר מאנה ,  מתכנת ביעל תוכנה

