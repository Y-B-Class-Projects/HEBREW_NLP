דייויס :  צפו בצ'ילה עולה ליתרון 0:2 על ישראל
אחרי ההפסד של דודי סלע למאסו ,  שהעלה את צ'ילה ל-0:1 במפגש הדייויס ,  לוי שיחק מצוין אך הפסיד 2:6 ,  6:3 ,  6:4 ,  6:4
וידאו :  ספורט 5
זה היה קרוב ,  זה היה כמעט ,  אבל נבחרת ישראל נמצאת בפיגור 2:0 לצ'ילה אחרי יום המשחקים הראשון ,  שנערך הערב  ( שבת )  בסיבוב הראשון של הבית העליון בגביע דייויס .  שני משחקי היחידים היו די דומים ,  אבל שניהם הסתיימו באכזבה והפסד 3:1 .
 הראל לוי ראוי לכל המחמאות .  המחבט מספר שתיים של ישראל עלה למגרש בידיעה שהנבחרת בפיגור של 1:0 אחרי ההפסד של דודי סלע לניקולאס מאסו .  לוי הצליח לזכות במערכה הראשונה בתוצאה 2:6 אחרי 26 דקות בלבד ,  כשהוא מציג טניס ברמה פנטסטית מול פרננדו גונזאלס  ( המדורג 10 בעולם )  ,  אך בסופו של דבר נכנע אחרי ארבע מערכות ,  2:6 ,  6:3 ,  6:4 ,  6:4 .  לוי ראוי לכל המחמאות על כך שנתן פייט רציני עד למשחקון האחרון ,  בו חזר מפיגור 40:15 ליתרון ,  אך בסופו הפסיד .
 האכזבה הגיעה דווקא מדודי סלע  ( 66 בעולם )  ,  שלפחות מבחינת הדירוג העולמי היה פייבוריט מול ניקולאס מאסו  ( 92 בעולם )  ,  אך הישראלי המשיך בכושרו הלא יציב ,  התקשה על החימר הביתי של הצ'יליאנים ,  קרס פיזית ונוצח בתום ארבע מערכות 4:6 ,  6:2 ,  6:2 ,  6:4 .  מחר ינסו אנדי רם ויוני ארליך לנצח את פרננדו גונזאלס וניקולאס מאסו במשחק הזוגות כדי להשאיר את ישראל בחיים .
 הראל לוי פתח בצורה חלומית ועלה ליתרון מאוד מפתיע של 1:4 אחרי שבירת חבטות ההגשה של גונזאלס כבר במשחקון השלישי והחמישי .  הצ'יליאני ביצע תשע טעויות בלתי מחויבות במהלך חמשת המשחקונים הללו .  לוי שמר על חבטות ההגשה שלו ,  בדרך לניצחון 2:6 במערכה הראשונה תוך 26 דקות בלבד ,  כשהוא חובט 3 אייסים ,  שבעה ווינרים וגורם לצ'יליאני לבצע 17 טעויות בלתי מחויבות ,  לעומת שמונה בלבד שלו .
 המערכה השנייה נפתחה בצורה צמודה עם טניס ברמה גבוהה ,  כשלוי ממשיך לשמור על חבטות ההגשה שלו ולתסכל את גונזאלס בדרך ל-2:2 מהיר .  במשחקון החמישי במערכה התחיל גונזאלס להשתחרר ולהציג את הטניס הטוב שלו ,  שמר על חבטת ההגשה שלו ושבר את לוי בדרך ל-2:4 .  הישראלי התלונן בסיום המשחקון לשופט בטענה ששמע את הקוון קורא חוץ באחד מהכדורים במשחקון ,  גונזאלס ישב על החימר והשתעשע .  בהמשך המערכה שמרו השניים על חבטות ההגשה וגונזאלס ניצח המערכה 3:6 אחרי 48 דקות .
 המערכה השלישית נפתחה בסטטוס קוו כששני הטניסאים שומרים על רמת טניס גבוהה ועל חבטות ההגשה שלהם ,  בדרך ל-3:3 .  עד שבמשחקון השביעי הצליח גונזאלס לשבור את חבטות ההגשה של לוי ,  כשהוא מקבל דחיפה אדירה מהקהל המקומי ומשדר שפת גוף מלאת ביטחון .  המערכה השלישית הסתיימה ב-4:6 לגונזאלס .
 המערכה הרביעית המשיכה במגמה של השתיים הקודמות .  רמת טניס גבוהה מאוד ,  משחק צמוד ,  אבל בסופו הצ'יליאני שובר את חבטות ההגשה של לוי ומנצח .  שני השחקנים שמרו על ההגשות עד המשחקון השלישי בו הצליח גונזו לשבור .  בהמשך המערכה נאלץ לוי לרדוף אחרי הצ'יליאני ,  אך ללא הצלחה והפסיד 6:4 .
" אני מאוד מאוכזב ",  אמר הראל לוי בסיום . " אני חושב שהייתה טעות שיפוט בנקודה קריטית ,  במצב של 2:3 במערכה השנייה ,  כשהוא שבר אותי בפעם הראשונה .  משם הוא עלה ל-2:5 והיה לי קשה מאוד להסתדר עם ההגשות שלו ובכלל לשמור על הרמה .  הוא שחקן טופ 10 והרגשתי את זה במהלך המשחק .  אני מקווה שמחר אנדיוני יעשו את העבודה ,  הם עולים פייבורטים .  בינתיים הכל נשאר פתוח ואי אפשר לדעת מה יקרה ",  סיכם לוי .
 
דייויס :  צפו בצ'ילה עולה ליתרון 0:2 על ישראל
אחרי ההפסד של דודי סלע למאסו ,  שהעלה את צ'ילה ל-0:1 במפגש הדייויס ,  לוי שיחק מצוין אך הפסיד 2:6 ,  6:3 ,  6:4 ,  6:4

