אפריקה חוגגת את התינוק המיליארד
אפריקה היא האזור שאוכלוסייתו - וכלכלתו - צומחות בקצב המהיר בעולם .  אם היבשת תפעל כמו סין והודו ,  היא תגיע להישגים מרשימים
גרדיאן  >  >  שמו של התינוק והלאום שלו אינם ידועים .  הוא יגדל ללא מקום בהיסטוריה .  אך איפשהו ,  השנה ,  יוולד הילד המיליארד באפריקה - היבשת שאוכלוסייתה צומחת במהירות הרבה ביותר בעולם .  אוכלוסיית אפריקה טיפסה מ-110 מיליון ב-1850 לסף המיליארד ב-2009 - לפי האו"ם ,  אף כי הנתונים הדלים של מפקד התושבים במדינות רבות מקשים לקבוע מתי או היכן בדיוק ייחצה הסף .  עד 2050 צפויה האוכלוסיה לגדול כמעט פי שניים ,  ל-1.9 מיליארד איש .  הפסימיסטים צופים כי צמיחת האוכלוסייה תיצור נטל קשה מנשוא על המזון ,  המשרות ,  בתי הספר ,  הדיור ושירותי הבריאות .  ואולם האופטימיסטים חשים כי זו הזדמנות לאפריקה לפעול כמו סין והודו בעלות מיליארדי התושבים בדרך לצמיחה הכלכלית . " זאת לא בעיה ",  אומר מו איברהים ,  יזם בריטי יליד סודאן . " אפריקה אינה מאוכלסת מספיק .  יש לנו 20% מהשטח של העולם ו-13% מהאוכלוסייה .  יש לנו שפע של צעירים ופירוש הדבר כוח אדיר לשוק העבודה ,  בעוד שאוכלוסיית אירופה הולכת ומזדקנת .  אנחנו צריכים להתמקד בחינוך ובהכשרה ".  אפריקאים שנולדים כיום אינם צפויים לחיות בכפר אלא ב"מגה עיר ",  משום שתהליך העיור באפריקה הוא המהיר שנראה עד כה בעולם .  מקרי מוות כתוצאה מעישון או מתאונות דרכים ייהפכו לגורם משמעותי לא פחות ממקרי המוות המוכרים כתוצאה מתת-תזונה ,  ממלריה או מאיידס .  אותם תושבים יהיו חשופים גם לבצורת ,  להצפות ולהתרחבות המדבר עקב שינויי האקלים .  אך לילדי 2009 יהיו גם הזדמנויות שלא עמדו בפני הדורות הקודמים .  מרבית הסיכויים הם שהם יחזיקו בבעלותם טלפון סלולרי ,  או אולי שניים ,  ובסופו של דבר ייהנו מגישה קבועה לאינטרנט .  מצבם הכלכלי יהיה טוב יותר - קצב הצמיחה באפריקה הוא המהיר ביותר בעולם מלבד בסין ובהודו .  יש לקוות כי גם הממשל באפריקה יהיה טוב יותר ,  ומספר המלחמות יירד .  אם ,  כמובן ,  יוכלו לשרוד את תקופת הינקות .  ריצ'מונד טיימוקו ,  יועץ לאוכלוסייה ולפיתוח במטה האפריקאי של קרן האוכלוסייה של האו"ם  ( unfpa )  ,  אמר : " האתגר הראשון לתינוק ..  .  הוא ההישרדות ,  משום שעל אף היותה בירידה ,  תמותת התינוקות באפריקה עדיין גבוהה .  עבור הילדים הצעירים ,  האתגר יהיה להשיג חינוך טוב כדי שיוכלו לפעול בחברה מודרנית .  הדבר תלוי בהשקעות ממשלתיות בילדים ובאמהות שלהם ,  וגם בשירותי הבריאות שיתרמו להישרדותם ולבריאותם ".  האוכלוסייה הצעירה בעולם - דיווידנד דמוגרפי אוכלוסיית אפריקה הוכפלה ב-27 השנים האחרונות ,  בהובלת אוכלוסיות ניגריה ואוגנדה .  בעוד שב-1950 היו שני אירופאים על כל אפריקאי ,  עד 2050 יהיו שני אפריקאים לכל אירופאי .  אפילו אוכלוסיית סין - 1.4 מיליארד איש - צפויה לרדת בעוד 40 שנה ,  בעוד שהודו תוסיף רק 3 מיליון איש בשנה ל-1.6 מיליארד תושביה .  נשים באפריקה ימשיכו ללדת יותר ילדים מבכל מקום אחר בעולם .  המשרד לחקר האוכלוסייה בארה"ב דיווח השנה כי בשעה שהאישה הממוצעת בעולם יולדת 2.6 ילדים ,  באזורי תת-הסהרה באפריקה שיעור הילודה הוא 5.3 ילדים לאישה .  שיעור הילודה הגבוה ביותר הוא בניגר ,  שם יולדת כל אישה בממוצע 7.4 ילדים .  אוכלוסיית אפריקה ממשיכה לגדול עקב הציפייה לתוחלת חיים נמוכה ,  מסביר טיימוקו . " מבחינה מסורתית בכל החברות ,  כששיעור התמותה גבוה ,  שיעור הילודה נוטה להיות גבוה .  כשאנשים מתים האוכלוסייה מנסה לסתור זאת על ידי הולדת ילדים רבים יותר כדי לשמור על שיעור הישרדות הולם .  שיעור התמותה אמנם ירד ביבשת ,  אך הוא עדיין גבוה ".  בעוד ש-62% מהנשים הנשואות בגיל הפיריון בעולם משתמשות באמצעי מניעה ,  באפריקה משתמשות באמצעי מניעה רק 28% מהן .  טיימוקו הוסיף : " הנגישות של שירותי בריאות לפיריון האישה עדיין מוגבלת עקב הפיתוח הדל ,  העוני ולעתים היעדר החינוך או המשאבים .  זה עדיין מומנטום דמוגרפי .  האוכלוסייה תמשיך לצמוח לזמן מה ,  וזאת הסיבה שהשקעה בגברים צעירים ,  בנשים ובאוכלוסיות חלשות ,  היא בעלת חשיבות מכרעת ".  אפריקה שמדרום לסהרה היא האזור עם האוכלוסייה הצעירה בעולם , " והיא צפויה להישאר כזאת למשך עשרות שנים ",  מסר המשרד לחקר האוכלוסייה .  ב-2050 צפויים להיות ביבשת 349 מיליון אנשים בגילאי 15-24 ,  או 29% מהסך העולמי ,  בהשוואה ל-9% ב-1950 .  הדבר עשוי להשתלם בצורת  " דיווידנד דמוגרפי "  של אנשים בגיל העבודה .  אך הגישה לשירותי בריאות וחינוך איכותיים היא עדיין האתגר הגדול ביותר - לפי אלכס ויינס ,  ראש חטיבת אפריקה בצוות החשיבה הלונדוני צ'טהאם האוס . " שירותים אלה עדיין ניתנים ברמה נמוכה למרבית האפריקאים והם מהווים את המכשול הקשה ביותר לצמיחת אפריקה ".  ב-2020 ימותו יותר מתאונות דרכים מאשר ממחלות באפריקה החל המעבר המשמעותי מאזורי הכפר לערים - מה שמוביל להתרחבות חסרת תקדים בערים כגון לאגוס וקהיר .  אך בכל הנוגע לעוני עירוני בשכונות עוני כמו אלה בקיברה שבקנייה ,  או בקייפ פלטס שבדרום אפריקה ,  הוסיף ויינס . " מגמת העיור באפריקה תתגבר ,  עם מגה-ערים גלובליות .  הדבר יערים אתגרים ניכרים מבחינת הלוגיסטיקה ,  הממשל וההיצע ,  גם בפני ארגונים בינלאומיים המקדמים את הפיתוח כמו המשרד הבריטי לפיתוח בינלאומי  ( dfid )  ,  שנטה להתמקד בהפחתת העוני באזורים עניים ",  אמר ויינס .  לתהליך העיור יש כמה השלכות בלתי רצויות נוספות .  הכבישים ביבשת גובים את מחיר הדמים הגבוה בעולם :  התחזית היא שעד 2020 ימותו באפריקה יותר אנשים מתאונות דרכים מאשר מאיידס ,  משחפת וממלריה ביחד .  התקפות לב ,  שבץ ,  סרטן ,  סכרת ,  אסתמה ומחלות כרוניות אחרות שנגרמות כתוצאה מעישון טבק צפויות להוות כ-46% מכלל מקרי המוות באפריקה עד 2030 ,  לעומת 25% ב-2004 .  בנוסף ,  התחממות כדור הארץ החלה לתת אותותיה באפריקה .  עד 2020 ,  עד 250 מיליון איש ביבשת צפויים לעמוד בפני מחסור במים - טוען האו"ם ,  והתנובה החקלאית במדינות מסוימות צפויה להיחתך במחצית .  המכון הבינלאומי לחקר מדיניות מזון צופה כי 15 מיליון ילדים נוספים יסבלו מתת-תזונה .  מחלות כמו מלריה צפויות להתפשט .  צמיחת האוכלוסייה תפעיל לחצים נוספים על המשאבים הדלים ותפגע בפיתוח .  בדו"ח של unfpa נכתב כי  " 20 שנה של צמיחת אוכלוסייה בשיעור שנתי של כמעט 3% האפילו על הצמיחה הכלכלית ,  והותירו את האפריקאים ,  בממוצע ,  עניים ב-22% משהיו באמצע שנות ה-70 ".  אנליסטים טוענים כי היבשת חייבת לאחד את צבר המדינות הקטנות שבה ואת 30 גושי הסחר החופפים לכדי שוק אחד עצום .  כיום ,  הסחר הבין-מחוזי מהווה רק כ-9% מסך המסחר באפריקה ,  בהשוואה לכמעט 50% במדינות המתעוררות באסיה .  איברהים ,  ראש קרן מו איברהים ,  אמר : " באפריקה יש 53 מיני-מדינות עם תקשורת גרועה ,  כבישים רעועים ,  שווקים גרועים .  זאת הדרך לאסון .  זאת הסיבה שאיחוד כלכלי של אפריקה נמצא בראש סדר היום שלי ".  אך יש גם סימנים מבטיחים .  האפריקאים קונים טלפונים סלולריים בקצב שיא עולמי ,  ושיעור המשתמשים החדשים קפץ ב-550% בתוך חמש שנים .  האינטרנט העצים את דרישת החברה האזרחית לממשל תקין .  טכנולוגיות אנרגיה מתחדשת ,  כולל אנרגיית רוח ושמש ,  מאגרי מי גשמים ותנורים מדלק ביולוגי ,  מבטיחים לשנות חיים באזורים העירוניים . " אני אופטימי ",  אמר איברהים . " ראינו את עליית החברה האזרחית באפריקה וסביר להניח שנראה פחות ממשלות גרועות .  אני מקנא בתינוק המיליארד .  אני בטוח שהיא או הוא יחיו באפריקה טובה בהרבה מזו שהכרנו עד היום ". 

אפריקה חוגגת את התינוק המיליארד
אפריקה היא האזור שאוכלוסייתו - וכלכלתו - צומחות בקצב המהיר בעולם .  אם היבשת תפעל כמו סין והודו ,  היא תגיע להישגים מרשימים

