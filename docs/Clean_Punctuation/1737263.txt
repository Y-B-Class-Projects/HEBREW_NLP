 " השוק הבינלאומי הוא מנוע הצמיחה של ענני תקשורת "
 כשהיא חמושה בשלל הפקות בעברית ובאנגלית ובערוצי לייף-סטייל ,  ענני תקשורת מתכוונת להסתער על השוק העולמי בפסטיבל מיפקום הקרוב  ?   " התכנים שלנו הם החלון של ישראל לעולם ",  אומרת סיגל שלדג ,  מנהלת הפעילות הבינלאומית של החברה . " זאת הציונות שלנו "
  >  >  הצלחה של תוכניות ישראליות בחו"ל היא כבר כמעט עניין שבשגרה : " בטיפול "  עושה חיל בארה"ב ,  ו"רמזור תעלה בקרוב לאוויר ברשת פוקס .  ואולם ,  מסתבר שלא רק דרמות שהותאמו בעמל רב לקהל הבינלאומי משודרות בהצלחה מחוץ לישראל .  בענני תקשורת עושים זאת עם תוכן קליל מתחומי הלייף-סטייל ,  כמו אוכל ,  טיולים ובריאות .  ענני תקשורת ,  המפעילה בין השאר את ערוץ החיים הטובים ,  ערוץ האוכל ,  ערוץ הטיולים וערוץ אגו מתכווננת לשוק הבינלאומי כבר כמה שנים . " החזון שלנו הוא להיות גוף גדול שמוכר הרבה הפקות לחו"ל וגם מפעיל ערוצי טלוויזיה בעולם ",  מסבירה סיגל שלדג ,  מנהלת הפעילות הבינלאומית בענני תקשורת . " הכסף הגדול הוא בשילוב בין ערוץ בינלאומי לתוכן בינלאומי .  מכיוון שיש לנו ניסיון בשני הדברים לשם אנחנו שואפים ".  שלדג ,  שנמצאת בחברה כשנתיים והיתה בעבר סמנכ"לית השיווק של חברת icp  ( פעילות התוכן של חברות הכבלים לפני שהתאחדו )  ,  אומרת כי  " אנחנו עושים את זה בשביל לפתוח את עצמנו לשוק הבינלאומי כשהמטרה היא כמובן רווחים .  זהו מנוע הצמיחה של החברה ".  בשבוע הבא תבקר משלחת של ענני תקשורת בפסטיבל מיפקום בצרפת ,  בתקווה לבצע עסקות נוספות ולחזק את פעילות הזרוע הבינלאומית של החברה .  בשנה האחרונה הפיקה החברה ארבע סדרות לייף-סטייל באנגלית - המצליחה מביניהם היא סדרה שסוקרת שווקים בעולם בהגשת השחקן הישראלי ישי גולן  ( "market values ")  ,  שנמכרה כבר ל-15 מדינות וכן לערוץ נשיונל ג'יאוגרפיק ;  סדרת אוכל שבמסגרתה שפית נפגשת עם שפים ממדינות שונות ומציגה את המטבח המקומי שלהם  ( "duet ")  ;  תוכנית על מורים רוחניים ברחבי העולם  ( "life changing encounters ")  ;  וסדרה שעוסקת בחופשות קונצפט בעולם  ( "wish you were here ")  .  עברית מדובבת בכל אחת מהסדרות משולבים פרקים שצולמו בישראל . " market values ",  למשל ,  מציגה שלושה פרקים שצולמו בישראל :  בשוק בעכו ,  בשוק הפשפשים בתל אביב ובשוק מחנה יהודה בירושלים .  שלדג גאה על הישג זה במיוחד : " זה החלון שלנו לעולם ,  אנשים נחשפים לישראל לא דרך העיניים הרגילות שבה לרוב רואים אותנו בעולם - זאת הציונות שלנו ".  כך למשל היא מספרת בגאווה על חנות גבינות בשוק מחנה יהודה שזוכה לביקורים מתיירים מרוסיה ,  לאחר שראו אותה בסדרה .  אורך חיים של סדרת לייף-סטייל שמצולמת ב-hd יכול להגיע לחמש-שבע שנים ,  מה שאומר שאפשר להמשיך למכור סדרות אלה במשך כמה שנים נוספות .  מה היתרון של ישראל מבחינת הפקת סדרות ?   " ראשית יש לנו צוות קריאייטיבי מצוין עם הרבה פיתוחים והרבה רעיונות .  דבר שני זה כמובן יכולת הפקה זולה יותר .  באחרונה למשל עבדנו עם צוות צרפתי וכל אחד מהצדדים חישב את התקציב .  לשנינו יצא את אותו סכום ,  רק שלהם ביורו ולנו בדולרים שזה הבדל גדול .  יתרון מהותי נוסף הוא שהסדרות שלנו כבר משודרות ,  ואז קל לנו יותר לשווק אותן .  למנהלי ערוצים הרבה יותר קל לקנות סדרה שכבר באוויר ".  מבחינת ההשקעה בסדרות ,  מסבירה שלדג כי הסבת סדרה בעברית כרוכה בעלות נמוכה ,  אך ההשקעה בסדרות המצולמות מראש באנגלית גבוהה יותר ,  בייחוד כשהסטנדרט המקובל בתקופתנו הוא צילום יקר ב-hd .  לדבריה ,  סדרה שזכתה למכירות כמו  " market values "  כבר החזירה את הסכום שהושקע בהפקה .  הזדמנות נוספת שבענני מקווים לממש בפסטיבל מיפקום בשבוע הבא היא מכירת התוכן בעברית .  לחברה יש יותר מ-200 שעות הפקה בעברית שהיא מעוניינת לשווק למדינות שאינן דוברות אנגלית ,  ושמורגלות ברכישת תכנים לא מקומיים ודיבובם לשפה המקומית .  לדברי שלדג , " יש הרבה מאוד ערוצים חדשים שמחפשים הרבה תוכן ".  בענני לא יפעילו דוכן במיפקום ,  אלא ייוצגו על ידי חברות ההפצה grb שמפיצה את התכנים באנגלית ,  ואינדיגו המפיצה את התוכן בעברית .  עם הפנים לאפריקה דרך נוספת של החברה להרחיב את הכנסותיה היא העלאת ערוצים בעולם .  כיום מפעילה ענני שלושה ערוצים בעולם - ערוץ החיים הטובים בארה"ב ,  ערוץ קריוקי בכמה מדינות במערב אירופה ,  בהן צרפת ,  גרמניה והולנד וכן ערוץ ילדים ברומניה .  כמו כן ,  נבחנת כעת העלאת ערוץ בריאות בהונגריה .  באחרונה שבה שלדג מביקור באפריקה והיא מספרת כי  " כיום הטלוויזיה שם מתפתחת מאוד .  עד כה לא היו שם ערוצים בתשלום ועכשיו הם מחפשים אותם בנרות .  הם מחפשים ערוץ שאפשר לעשות לו לוקליזציה ,  ובגלל זה אנחנו מעניינים אותם ".  בנוסף לאפיקים אלה ,  החברה מעוניינת ליצור שיתופי עולה עם ערוצים בחו"ל ,  להפיק במשותף ,  לחלוק אתם תוכן וכן למכור הלאה את התוכן לערוצים נוספים .  דוגמה לשיתוף פעולה מסוג זה הוא עם ערוץ וודינג ,  ערוץ שמתעסק בחתונות המשודר בעולם ומקורו בבריטניה .  החל מהחודש הבא ישודר מדי שבוע בערוץ החיים הטובים רצף של תכני ערוץ וודינג ,  והחברות יפיקו יחד תכנים שישודרו בשני הערוצים .  שלדג ,  שתמריא בשבוע הבא לפסטיבל מיפקום ,  אומרת כי  " בפסטיבל הקרוב אנחנו רוצים לראות את התגובה לתוכן ישראלי בעברית .  בנוסף ,  יש לנו הרבה פגישות בנושא שיתופי פעולה עם ערוצים בחו"ל וכן עם נשיונל ג'יאוגרפיק ".  

" השוק הבינלאומי הוא מנוע הצמיחה של ענני תקשורת "
 כשהיא חמושה בשלל הפקות בעברית ובאנגלית ובערוצי לייף-סטייל ,  ענני תקשורת מתכוונת להסתער על השוק העולמי בפסטיבל מיפקום הקרוב  ?   " התכנים שלנו הם החלון של ישראל לעולם ",  אומרת סיגל שלדג ,  מנהלת הפעילות הבינלאומית של החברה . " זאת הציונות שלנו "
 
