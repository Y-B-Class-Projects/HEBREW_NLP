הצעת חוק חדשה תקל על אקזיטים בחברות ישראליות 
הצעתו של ח"כ רוברט אילטוב  ( ישראל ביתנו )  אמורה לצמצם את האי-ודאות בחוק המו"פ הקיים ולהגדיל את האטרקטיביות של חברות עתירות ידע ,  שבהן הושקעו כספי מדען ,  למשקיעים מחו"ל
 >  >  ח"כ רוברט אילטוב  ( ישראל ביתנו )  ,  יו"ר השדולה לקידום תעשיית ההיי-טק בישראל ,  הניח אתמול בבוקר הצעת חוק על שולחן הכנסת ,  שלטענתו מסירה את אי הוודאויות בחוק המו"פ הקיים ,  הנוגעות לרכישות של חברות עתירות ידע ,  שבהן הושקעו כספי מדען ואשר כרוכות בהעברת הידע מחוץ לישראל .  אילטוב ציין ,  כי  " אי הוודאיות בחוק הקיים מקטינות את האטרקטיביות של חברות עתירות ידע לרוכשים ומשקיעים מחו"ל .  התיקון המוצע מסיר עיוותים אלה ,  ובכך יסייע למינוף תעשיית ההיי-טק הישראלית ויביא להשקעות זרות גבוהות יותר ".  בעסקות רבות הקשורות לחברות הזנק ,  אשר קיבלו מימון מהמדען הראשי ,  מתעורר הצורך להעברת ידע מחוץ לישראל במסגרת מכירת החברה .  בנוסף ,  בקרב רוכשים פוטנציאליים של חברות הזנק ישראליות ,  בעיקר חברות בינלאומיות ,  קיים צורך לדעת בוודאות הגמורה והאפשרית מה יהיה המחיר ,  שעליהם לשלם למדינה בגין הוצאת הידע מישראל בעת מכירת החברה .  כיום המדינה מקבלת נתח השווה ליחס בין השקעות לבין סך ההשקעות הכולל במחקר ופיתוח .  הצעת החוק מבהירה ,  כי סך ההשקעות הכולל ייקח בחשבון את כל ההשקעות בחברה ,  לרבות השקעות בשיווק ומכירות ,  בהנהלה וברכוש קבוע .  בנוסף ,  ההצעה מאזנת את חלוקת הרווחים ,  כך שתתייחס לנתח המניות שהוקצו בעקבות השקעות פיננסיות ,  ולא לכלל מניות החברה .  הדבר משפר ומאזן את חלוקת הרווחים בין היזמים ,  המשקיעים הפיננסיים והמדינה .
 
הצעת חוק חדשה תקל על אקזיטים בחברות ישראליות 
הצעתו של ח"כ רוברט אילטוב  ( ישראל ביתנו )  אמורה לצמצם את האי-ודאות בחוק המו"פ הקיים ולהגדיל את האטרקטיביות של חברות עתירות ידע ,  שבהן הושקעו כספי מדען ,  למשקיעים מחו"ל

