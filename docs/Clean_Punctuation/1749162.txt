מכבי פ"ת : " גם בהרכב שלישי ניצחנו את הפועל "
 במועדון מרוצים משחקני הנוער אחרי הדרבי : " יש תבנית ".  ועדת המשמעת של דני פרדה תתקיים בשבוע הבא ,  לא ישחק בר"ג
במכבי פתח תקוה יערכו לקשר דני פרדה את ועדת המשמעת רק בשבוע הבא ,  זאת בעקבות ההחלטה להשעות את השחקן מכל פעילות עד להודעה חדשה .  המשמעות :  השחקן לא ייכלל כנראה בסגל למשחק מול הפועל רמת גן ,  אך ייתכן שיחזור להתאמן כבר הערב  ( חמישי )  עם חבריו .  אתמול ,  כזכור ,  הגיע השחקן למשחק הדרבי ברמת גן ,  אבל לא התלבש למשחק .  כזכור ,  השחקן הושעה לאחר שלא הגיע למשחק הליגה האחרון מול הפועל תל אביב .  אמש אמר פרדה לחבריו : " עשיתי טעות גדולה ,  לא אחזור עליה ". 
בקבוצה היו מרוצים משילוב שחקני הנוער במשחק אתמול . " גם כשהפועל פתח תקוה משחקת עם רוב ההרכב הראשון שלה ואנחנו עולים עם הספסל ושחקני נוער ,  ניצחנו .  אתמול ,  ההרכב השלישי שלנו ניצח את ההרכב של הפועל ",  אמרו הבוקר בקבוצה . " יש לנו תבנית של קבוצה ,  כל שחקן יודע מה הוא עושה ".  
שחקני הנוער ששותפו אמש היו שחקני ההתקפה דרור דגו ,  גידי קאניוק ,  דיויד בקל ומיכאל וקסלר ובסגל נכללו גם שחקנים אחרים .  פרדי דוד ,  שמצליח לשדרג העונה לא מעט שחקנים צעירים ,  שמר אתמול על צניעות : " אנחנו ממשיכים במדיניות של שילוב שחקנים צעירים בקבוצה .  אחרי לבקוביץ' ,  בן חיים ודמארי ,  יש שחקנים מספיק מוכשרים בנוער שיקבלו אשראי .  אתמול הם הוכיחו שהגיע להם ". 
השוער איבאן מאנצה אמר לחבריו בקבוצה כי הוא טרם החליט האם להישאר בקבוצה בינואר ,  וכי הוא מחכה להתפתחויות בעניינו .  אם מאנצה ימשיך לשבת על הספסל ,  ייתכן ויבקש לעזוב במועד ההעברות .  במקרה שבו אכן יעזוב ,  השוער צליל חתוכה ישמש כשוער השני .
 
מכבי פ"ת : " גם בהרכב שלישי ניצחנו את הפועל "
 במועדון מרוצים משחקני הנוער אחרי הדרבי : " יש תבנית ".  ועדת המשמעת של דני פרדה תתקיים בשבוע הבא ,  לא ישחק בר"ג

