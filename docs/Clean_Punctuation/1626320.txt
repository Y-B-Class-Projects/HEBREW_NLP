יחימוביץ' : " רמי לוי מנצל עובדים "
 אחרי שתקפה את אילן בן דב ,  את דנקנר ואת צמרת ההון הישראלית - מתפנה ח"כ שלי יחימוביץ' לצאת נגד גיבור מעמד הפועלים : " הרשת מסרבת בעיקשות להחיל על העובדים הסכמים קיבוציים "
" הרשת של רמי לוי מגלגלת רווח נקי של 30 מיליון שקל בשנה ,  ואגב כך מנצלת עובדים ניצול המוני ומסרבת בעיקשות להחיל על העובדים הסכמים קיבוציים "  - כך אמרה ח"כ שלי יחימוביץ'  ( העבודה )  .  יש אצלנו הצטברות אדירה של תלונות מצד עובדים על רמי לוי ,  וגם העובדה שהוא מסרב להחיל את ההסכם הקיבוצי היא הראייה הטובה ביותר שהעובדים מועסקים בתנאים שהם למטה מההסכם הקיבוצי ,  הכולל תנאים מינימליים "  אמרה יחימוביץ' .  
רמי לוי אמר בתגובה : " אני מאמין שאם באמת רוצים שהמצב ישתפר אז מוטב שיעלו את שכר המינימום ב-50% ,  כפי שאני מאמין שצריך להיות ,  ולא יתנו אקמול לחולה סרטן ,  בדמות עוד יום חופש או 2% תוספת למשכורת .  זאת אנחנו נותנים לעובדים ללא קשר ".   " טוב יהיה אם יחימוביץ' תעשה את תפקידה כמחוקקת ותדאג להעלאת שכר המינימום ",  הוסיף לוי . " העובדים שלי הם אנשים העובדים בכבוד ואל לה להגיד כי מדובר ב'עבדים' .  שלי יחימוביץ' רוצה שימשיכו להיות אנשים עניים כי בגלל זה הם  ( מפלגת העבודה )  נבחרו לכנסת ".  
הרשת של לוי ,  כמו רשתות פרטיות אחרות ,  מתנגדת להחלת ההסכם הקיבוצי שחל על עובדי שופרסל ורבוע כחול .  תנאי ההסכם הקיבוצי כוללים ,  בין היתר ,  ביטוח פנסיוני מיטיב והטבות לעובדים עם ותק של כמה שנים כמו קרן השתלמות ,  בונוסים ,  משכורת 13 מהשנה הרביעית ועוד .  
לוי הוסיף כי  " אני לא חושב שיחימוביץ' העסיקה עובד אחד בחייה ובינתיים היא חיה על חשבון המסים שאנחנו משלמים ואני זה שמעסיק 2,000 עובדים ועושה זאת בהתאם לחוק .  המהפך שעשיתי בשוק הקמעונאות הוא לא לטובת העשירים אלא על מנת להוזיל את סל הקניות ".  
אולם יחימוביץ' בשלה : " לא להחיל את ההסכם הקיבוצי על אותם עובדים ,  שהם גם כך עניים ,  זו נצלנות לשמה .  לצערי יו"ר פורום המכולות אלי סתוי הכחיש קשר בינו לבין רמי לוי ,  כשבו ביום הוא התראיין וסיפר כי הארגון שלו ממומן על ידי רמי לוי ". 
יחימוביץ' סירבה להיפגש עם יו"ר פורום המכולות אלי סתוי מכיוון שהוא קשור לרמי לוי ,  הבעלים של רמי לוי שיווק השקמה .  סתוי פנה קודם לכן ליחימוביץ' בבקשה לפגישה בנושא הצגת הרפורמה שלו לתיקון הכשל בענף המזון .  זאת על ידי הקמת מחסן מרכזי לרשתות הפרטיות ,  המינימרקטים והמכולות ,  בדומה לרשתות הגדולות .  הקשר שעליו מדברת יחימוביץ' הוא חסות ומימון שנתן לוי לארגון של סתוי בכמה כנסים .  סתוי אף עלה על הבמה בכנס הקמעונאות והודה ללוי על תרומתו למכולות . 
" התברר שאתם עובדים בשיתוף פעולה הדוק עם רמי לוי שבינו ובין מכולת קטנה שמיים וארץ .  אבהיר זאת אחת ולתמיד :  אין לי כל כוונה לשתף איתכם פעולה כל עוד יש זיקה ביניכם לבין רשתות המנצלות עובדים ,  אינן מכירות בזכות ההתאגדות ,  ונאבקות במופגן נגד הכללת עובדיהן תחת המטריה המגוננת המינימלית של הסכמים קיבוציים ",  כתב עוזרה של יחימוביץ' בשמה לסתוי בהתכתבות ביניהם שהגיעה לידי TheMarker .  אלי סתוי מסר בתגובה : " ההסכם הקיבוצי הוא חיובי ,  אולם אי אפשר ליישם אותו כעת כי הוא יגרום להעלאת מחירים בענף המזון ,  שכבר היום צפוי להתייקר עקב מהלך הסדרנות של שופרסל .  רק הפעלת מחסן מרכזי ,  כפי שקיים אצל שופרסל ורבוע כחול ,  תיצור איזון בין הרשתות הגדולות לסקטור הפרטי ותמנע את ההתייקרות וכשל השוק בענף המזון ". 

יחימוביץ' : " רמי לוי מנצל עובדים "
 אחרי שתקפה את אילן בן דב ,  את דנקנר ואת צמרת ההון הישראלית - מתפנה ח"כ שלי יחימוביץ' לצאת נגד גיבור מעמד הפועלים : " הרשת מסרבת בעיקשות להחיל על העובדים הסכמים קיבוציים "
 
