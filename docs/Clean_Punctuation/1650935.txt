הנתיב המהיר :  פטור מאגרה לאופנוענים
ועדת כלכלה אישרה היום פה אחד פטור מאגרת נסיעה בנתיב המהיר לכלי רכב דו-גלגלים ולציבור הנכים
בדיון שנערך היום  ( שני 8.3.2010 )  בוועדת הכלכלה ,  במסגרת אישור התקנות לנתיב המהיר בין ירושלים לתל אביר שאמור להיפתח ,  ב-1 לספטמבר 2010 ,  אושרה פה אחד ההצעה להעניק פטור מלא מאגרת נסיעה בנתיב המהיר לכלי רכב דו-גלגליים ולרכבי נכים .  
ח"כ כרמל שאמה  ( ליכוד )  החתים קבוצת חברי כנסת מכל סיעות הבית להוספת ציבור רוכבי הדו גלגלי והנכים בסעיף 18 בתקנות ,  סעיף 18 עוסק במקבלי הפטור מתשלום אגרה .  מהלך זה נעשה ביוזמת חבר הכנסת כרמל שאמה ,  יו"ר שדולת רכבי הדו-גלגלי בכנסת ואליו הצטרפו ח"כ נחמן שי ,  ח"כ פאינה קירשנבאום ,  ח"כ דני דנון ,  ח"כ חמד עמאר ,  ח"כ רוברט אילטוב ,  ח"כ רוברט טיבייב וח"כ מירי רגב .  את יוזמה זו הצליחו להעביר הח"כים בניגוד לדעת נציגי משרד האוצר .
 ח"כ שאמה :" רוכבי הדו גלגלי הם בעיקרם צעירים וסטודנטים לא יתכן שלאחר שהעלו להם את הביטוח יגבו מהם גם תשלום אגרה נוסף ". 
פרויקט הנתיב המהיר לתל אביב הוא פרויקט B.O.T בהיקף של 580 מיליון שקל ,  שיסב את הנתיב השמאלי בכביש 1  ( ירושלים-תל אביב )  בקטע שבין מחלף לוד למחלף קיבוץ גלויות  ( כ-13 ק"מ )  לנתיב אגרה .  במקום הנתיב המהיר ,  אמור להיסלל נתיב ימני נוסף לשימוש התנועה השוטפת .  למרות תאריך היעד הקרוב ,  פרויקט זה עלה לכותרות פעמים רבות בשל סכסוכי עבודה בין החברה המקימה לבין המדינה .  

הנתיב המהיר :  פטור מאגרה לאופנוענים
ועדת כלכלה אישרה היום פה אחד פטור מאגרת נסיעה בנתיב המהיר לכלי רכב דו-גלגלים ולציבור הנכים

