ארגנטינה :  נשיא חדש ,  צרות ישנות
ריבר פתחה את עידן פסארלה בהפסד 1:0 ביתי לאלופה בנפילד .  2:2 לבוקה מול ארחנטינוס ,  ניצחונות לראסינג ואסטודיאנטס
בשעה טובה ומוצלחת ,  עונת הקלאוסורה 2010 של הליגה הארגנטינאית יצאה לדרך בסוף השבוע .  אחרי טורניר בו כל הגדולות איכזבו ולראשונה זה שנים אף אחת מחמש הבכירות המסורתיות לא העפילה לגביע הליברטדורס ,  הן מקוות להתאושש .  ריבר פלייט פתחה את העונה בערך כמו שהיא סיימה אותה - עם הפסד לאלופת האפרטורה בנפילד .  ראסינג קלוב ואסטודיאנטס ,  לעומת ריבר ,  רשמו מחזור ראשון מוצלח עם ניצחונות זהים של 0:3 בדרך לראשות הטבלה .  בוקה ג'וניורס המתוסבכת נפרדה ב-2:2 מארחנטינוס .
 ריבר פלייט - בנפילד 1:0
המיז'ונריוס רצו לפתוח את העונה ברגל ימין ,  לאחר שהמאמן לשעבר דניאל פסארלה נבחר בבחירות לנשיאות .  במועדון קיוו שכעת אולי המזל והיכולת ישתנו ,  אולם נראה שהדרך לשם עוד ארוכה .  הקבוצה של לאונרדו אסטרדה אירחה במונומנטאל את האלופה הגאה ,  והאחרונה הוכיחה שכוחה עדיין במותניה .
 סנטיאגו סילבה עזב אמנם את בנפילד אחרי האליפות ,  אבל חצי מהצמד האורוגוואי המצוין ,  סבסטיאן פרננדז ,  נשאר בקבוצה ,  והוא היה האיש שהוביל אותה לניצחון .  בדקה ה-75 קיבל פפליטו פרננדז את הכדור ,  הטעה את שחקן ריבר ושלח לרשת של דניאל וגה ,  שהצליח לעצור אותו לפני כן מספר פעמים אבל לא עוד .  עד הסיום נשמרה התוצאה ,  והקבוצה של חוליו פלסיוני פותחת את העונה לאחר האליפות ההיסטורית ברגל ימין .  בריבר ימשיכו לנסות למצוא את הנוסחה שתשיב אותם אל ימי הזוהר שלהם .
 ארחנטינוס ג'וניורס - בוקה ג'וניורס 2:2
בצל הבלגן הגדול במועדון ,  התארחה בוקה במגרש על שם דייגו ארמנדו מראדונה וחזרה ממנו עם נקודה בתום משחק דרמטי .  מרטין פאלרמו  ( 44 )  ניצל הדיפה רעה של הצ'יליאני ניקולס פריץ' לבעיטה של חואן ריקלמה ,  כדי להעלות את הקבוצה של אבל אלבס ליתרון .  המחליף אזקיאל מוניוז  ( 81 )  כבש שער עצמי שעשה שיוויון ,  אבל ריקלמה  ( 85 )  בגולאסו החזיר את בוקה לעמדת ההובלה .  שלוש דקות בתוך תוספת הזמן קבע איסמעיל סוסה חלוקת נקודות עם שער דרמטי לאחר עוד מצב נייח .
 הקבוצה שביצעה את הרכש הכי מרשים בפגרה היא לה אקדמיה .  ראסינג הציגה צמד חלוצים קטלני בדמות גבריאל האוצ'ה וקלאודיו ביילר ,  ששיתפו פעולה בשער השלישי בדקה ה-76 ,  אותו כבש ביילר .  פאבלו לוגוורסיו עשתה את הספתח בדקה ה-39 ומתיאס מרטינז נעץ את השני אחרי שתי דקות ,  לקבוצה אליה יצטרף בקרוב רוברטו אז'אלה הוותיק .
 לאנוס - הורקאן 2:3
האורחים כבר הוליכו 0:2 ונראו משייטים לניצחון חוץ מרשים ,  אחרי שערים של פטריסיו טוראנסו  ( 20 )  והרכש גסטון מאצ'ין  ( 25 )  כאשר השער הראשון כל כולו באשמת השוער המחליף של לאנוס ,  אגוסטין מארצ'סין .  אבל לאנוס ,  שאיבדה בפגרה את כוכבה אדוארדו סאלביו שעבר לאתלטיקו מדריד ,  לא נשברה וביצעה מהפך .  החלוץ החדש שהגיע מרוסאריו סנטרל ,  גונזאלו קאסטיז'חוס ,  עלה כמחליף והבקיע צמד בבכורה מרשימה בדקות 72 ו-90 ,  כשבין שעריו דייק מקסימיליאנו ולאסקז מהנקודה הלבנה .
 אתלטיקו טוקומן - סן לורנצו 1:0
דייגו סימאונה מקווה שהפעם קבוצתו המוכשרת לא תקרוס בשלב מסוים של העונה ,  ולפחות במחזור האחרון הוא ליקט שלוש נקודות במשחק חוץ שיכול היה להתפתח בצורה אחרת .  פביאן בורדגאראי השתלט על כדור חוזר וכבש את שער הניצחון בדקה ה-24 .
 מחזיקת גביע הליברטדורס ,  שהצהירה לפני פתיחת העונה כי לגביע היבשתי יש חשיבות עליונה מבחינה גם הפעם ,  אפילו על חשבון הליגה ,  פתחה נהדר .  מרסלו קארוסקה כבש ראשון בדקה ה-40 ,  ובמחצית השנייה היה זה מאורו בוסלי ,  המבוקש באנגליה ובאיטליה ,  שהבקיע צמד  ( 64 ו-68 בפנדל )  .
 ולז סרספילד - קולון סנטה פה 1:1
אלופת קלאוסורה 2009 קיבלה בחזרה את סנטיאגו סילבה ,  מלך שערי הטורניר הקודם שסיים עונת השאלה בבנפילד כאלוף .  הטנק היווה את הסיפור של משחק הפתיחה של ולז ,  כשנגח לרשת בדקה ה-36 ,  אבל החמיץ פנדל בדקה ה-58 שעלה ביוקר בהמשך .  לוקאס אקוסטה השווה עבור קולון 11 דקות לסיום .
 משחקים נוספים :
 ניואל'ס - אינדפנדיינטה 0:0
טיגרה - צ'קאריטה 2:0לצ'קאריטה :  מריאנו אצ'בריה  ( 11 ו-53 ) 
גודוי קרוז - חימנסיה לה פלטה 0:1לגודוי :  פדריקו היגואין  ( 81 ) 

ארגנטינה :  נשיא חדש ,  צרות ישנות
ריבר פתחה את עידן פסארלה בהפסד 1:0 ביתי לאלופה בנפילד .  2:2 לבוקה מול ארחנטינוס ,  ניצחונות לראסינג ואסטודיאנטס

