מה נשתנה הפסח הזה ?  40% ייצאו לחו"ל
מסקר שנערך בקרב 506 בוגרים ,  עולה כי 60% מהציבור אינם מתכננים לנסוע לחו"ל בפסח הקרוב .  ומה לגבי טורקיה ?  המשבר משפיע על סיכויי הנסיעה אך לא שולל אותם לגמרי
60% מהציבור אינם מתכננים לנסוע לחו"ל בפסח .  כך עולה מסקר שערכה חברת מידע שיווקי עבור חברת כספי תעופה ,  בקרב 506 בוגרים במדגם מייצג באמצעות האינטרנט .  מהסקר ,  שעסק בכוונות הנסיעה לחו"ל של הישראלים בחופשת הפסח הקרובה ,  עולה כי המשבר ביחסי ישראל-טורקיה משפיע על סיכויי הנסיעה של הישראלים לחופשה במדינה זו ,  אבל לא שולל אותם לגמרי .
 מתוך 40% הישראלים השוקלים לנסוע לחו"ל במהלך הפסח ,  הושפעו 62% מהם מהמשבר במידה רבה ,  16% במידה בינונית ו 9% כלל לא .  בנוסף נמצא בסקר כי 48% מהשוקלים לצאת לחו"ל טרם החליטו על יעד הנסיעה .
 לפי הסקר ,  יעד התיירות מספר 1 בחג הקרוב הוא מערב אירופה  ( 8% )  ,  אחריו תאילנד  ( 7% )  ואחריהם טורקיה ,  יוון ארה"ב וקנדה ,  ומזרח אירופה - כ-2% כל אחת .  עוד עולה מהסקר כי מרבית הנוסעים תכננו תקציב לקראת החופשה הקרבה בפסח 2010 .  כ-60% תקצבו עד 1,000 דולר לאדם וכשליש תיקצבו בין 1,000-2,000 דולר לאדם .  
לדברי אבי נחום ,  מנכ"ל חברת כספי תעופה ,  לפי נתוני רשות שדות התעופה באפריל שעבר ,  שבו חל חג הפסח ,  נסעו לאנטליה כ-32 אלף איש ובאפריל 2008 כ-69 אלף . " מאחר וטורקיה היתה אחד היעדים החזקים ביותר לחופשות משפחתיות במהלך השנים האחרונות ,  רצינו לדעת כיצד השפיע המשבר בין המדינות על דפוסי הזמנת החופשות של הישראליים ",  הוא אומר .  החברה מציעה חלופות לטורקיה בחבילות לקפריסין וליוון וכן טיסות ונופשים למערב אירופה דוגמת ברצלונה . " נראה ,  אולי בקיץ יחזרו הישראלים לפקוד את טורקיה בהמוניהם ",  הוסיף נחום .
 
מה נשתנה הפסח הזה ?  40% ייצאו לחו"ל
מסקר שנערך בקרב 506 בוגרים ,  עולה כי 60% מהציבור אינם מתכננים לנסוע לחו"ל בפסח הקרוב .  ומה לגבי טורקיה ?  המשבר משפיע על סיכויי הנסיעה אך לא שולל אותם לגמרי

