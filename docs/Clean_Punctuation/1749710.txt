חשד :  הרצח בג'סר א-זרקא בוצע בגלל חוב כספי
במשטרה חושדים כעת כי אניס עמאש מהכפר ג'סר א-זרקא רצח את אחותו עמאש בגלל חוב כספי .  עמאש נתפס שלשום בעת שניסה להימלט משושטרים .  מעצרו הוארך בשמונה ימים
הרצח ביום שישי של תנאיה עמאש בת ה-31 ,  מג'סר א-זרקא ,  על ידי אחיה ,  אניס ,  בוצע בשל חוב כספי ,  כך התברר אתמול  ( שבת )  בחקירת המשטרה .  החשוד ברצח ,  בן ה-21 ,  נלכד שלשום באזור אור עקיבא על ידי שוטרי תחנת חדרה בעת שניסה להימלט .  בית משפט השלום בחיפה האריך את מעצרו בשמונה ימים .
 מחקירה ראשונית של ימ"ר חוף במשטרה עולה ,  כי האח הגיע ביום שישי לבית הוריו ,  שם מתגוררת גם אחותו ,  ולפי החשד חנק והיכה אותה למוות לאחר ויכוח שפרץ בין השניים .  תחילה נחשד כי הרצח בוצע על רקע  " כבוד המשפחה ",  אך כעת מתמקדת החקירה בסכסכוך הכספי .
 הפרמדיק משה באום ,  ממד"א שרון ,  מסר לוואלה !  חדשות לאחר האירוע כי  " כשהגענו מצאנו את האישה כשצעיף מלופף על צווארה ,  כשסיבת המוות היא ככל הנראה חנק .  ביצענו בה פעולות החייאה מתקדמות ,  אך לבסוף רופא מד"א נאלץ לקבוע את מותה .  עדי ראייה סיפרו לנו שאחיה של המנוחה התווכח איתה כחצי שעה לפני שבאנו ". 

חשד :  הרצח בג'סר א-זרקא בוצע בגלל חוב כספי
במשטרה חושדים כעת כי אניס עמאש מהכפר ג'סר א-זרקא רצח את אחותו עמאש בגלל חוב כספי .  עמאש נתפס שלשום בעת שניסה להימלט משושטרים .  מעצרו הוארך בשמונה ימים

