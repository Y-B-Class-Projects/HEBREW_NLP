לויטה האריך את חוזהו בואלוויק עד קיץ 2011
השוער הישראלי ,  שהגיע בתחילת העונה לקבוצה ההולנדית ,  קיבל מחמאות ממנהל הקבוצה : " אנחנו רק תחנה בדרכו לקבוצה גדולה "  
השוער הישראלי אוהד לויטה האריך את חוזהו בר.ק.ס ואלוויק ההולנדית לעונה נוספת עד קיץ 2011 .  לויטה ,  שעבר לואלוויק לאחר המחזור השלישי בהולנד ותפס לאחרונה מקום של קבע בהרכב הקבוצה ,  חתם תחילה על חוזה לעונה אחת עם אופציה לעונה נוספת ,  שמומש כעת בעקבות ההצלחה שלו בקבוצה .  
השוער בן ה-24 שגדל בהפועל כפר סבא ושיחק גם בנבחרת הצעירה ,  זכה למחמאות מהמנהל המקצועי של ואלוויק אלח מוחמד לאחר החתימה . " יש לנו שוער ברמה גבוהה ",  הוא הצהיר , " אוהד מאוד רוצה ללמוד את העבודה בצורה מקצוענית ועובד קשה מאוד .  אנחנו יודעים שר.ק.ס ואלוויק היא רק תחנה בדרך שלו למקום גדול הרבה יותר ואנחנו משתדלים ליהנות ולנצל את נוכחתו עד אז ".  

לויטה האריך את חוזהו בואלוויק עד קיץ 2011
השוער הישראלי ,  שהגיע בתחילת העונה לקבוצה ההולנדית ,  קיבל מחמאות ממנהל הקבוצה : " אנחנו רק תחנה בדרכו לקבוצה גדולה "  

