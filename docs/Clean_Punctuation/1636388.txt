אחת מנשות רצון : " הוא אבא טוב ודואג "
 אחת מנשותיו של גואל רצון הופיעה בדיון מיוחד של הוועדה לזכויות הילד בכנסת .  לדבריה , " הוא היה דמות חינוכית ,  ובבית שלי לא היה ניצול ".  נציגי המשטרה ומשרד הרווחה נטשו את הדיון במחאה על הגעתה
 ( באדיבות ערוץ הכנסת ) 
אחת מנשותיו של גואל רצון ,  החשוד כי החזיק את נשותיו בתנאי עבדות וביצע עבירות חמורות של התעללות ,  הגיעה היום  ( שלישי )  לדיון שנערך בוועדה לזכויות הילד של הכנסת בנושא טיפול הרשויות בילדיו של רצון .  
האישה יצאה מהדיון בעקבות דרישת נציגי המשטרה ואמרה כי  " באתי לשמוע ולבקש שידאגו לילדים על הצד הטוב ביותר .  אני מקווה שהכול יסתדר לטובה .  כל הילדים במסגרות חינוכיות .  הם מתגעגעים למערכת המשפחתית שהיתה .  היה הווי משפחתי מאוד תוסס ,  והם שואלים היכן האחים שלהם .  הם שואלים מתי גואל יבוא .  אני מציגה להם את המציאות כמו שהיא ,  שאבא עצור בחקירה ". 
האישה המשיכה ואמרה כי רצון הוא  " אבא טוב ודואג ויכול להיות שהוא עשה טעויות .  אני אופטימית כי הכרתי אותו בצדדים הכי חיוביים .  הוא אדם עדין ,  אדיב ,  שפת גוף מאוד נקייה ,  היתה דמות מאוד חינוכית .  בבית שלי לא קרה ניצול .  כל העניין הוא מוזר מאוד ".  האישה אמרה כי הופתעה ממעצרו של רצון ,  אך קיבלה את הדברים כמו שהם .  לגבי שאר הנשים אמרה : " היינו חברות מאוד טובות ,  תומכות .  לא היתה אווירה של פחד ,  חשש או קנאה בין הנשים ".  
בעקבות הופעתה של האישה בדיון ,  נטשו אותו נציגי המשטרה ושירותי הרווחה ,  בטענה כי עצם השתתפותה משבשת הליכי חקירה .  המשנה למנכ"ל משרד הרווחה מנחם וגשל אמר כי  " קיבלנו את עמדת המשטרה .  ביקשנו לצאת להתייעצות ,  אולם יו"ר הוועדה סירב לכך .  איננו חושבים שאנו יכולים להשתתף בדיון שיש בו שיבוש הליכים ". 
יושב ראש הוועדה ח"כ דני דנון השיב על טענות נציגי המשטרה ואמר כי  " אולי הנציגים שהגיעו לכאן חשבו שזהו דיון סגור ,  אבל היה ברור שזה מידע ציבורי ולכן ביקשתי שנתמקד בעתיד .  היה חשוב לשמוע מאנשי שירות הרווחה איפה הם היו עד היום כאשר משנת 2000 יש דו"ח מפורט של חוקר פרטי על הנעשה שם ". 

אחת מנשות רצון : " הוא אבא טוב ודואג "
 אחת מנשותיו של גואל רצון הופיעה בדיון מיוחד של הוועדה לזכויות הילד בכנסת .  לדבריה , " הוא היה דמות חינוכית ,  ובבית שלי לא היה ניצול ".  נציגי המשטרה ומשרד הרווחה נטשו את הדיון במחאה על הגעתה

