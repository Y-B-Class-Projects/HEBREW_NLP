וינרוט :  האישום על שוחד חסר כל יסוד
יעקב וינרוט ,  אחד מהפרקליטים הבכירים בישראל ,  שייצג בעבר את ראשי הממשלה נתניהו ושרון כפר באישומים נגדו על שוחד והלבנת הון .  התובעת : " מדובר בפרשת שוחד חמורה "
  ( צילום :  עוז מירון ,  עריכת וידאו :  יאיר דניאל ) 
יעקב וינרוט ,  אחד מהפרקליטים הבכירים ביותר בישראל הגיע הבוקר  ( רביעי )  לבית המשפט אך הפעם התיישב על ספסל הנאשמים .  כתב האישום נגדו ,  בגין עבירות של מתן שוחד ושל הלבנת הון הוקרא היום בפניו בבית המשפט המחוזי בתל אביב והוא כפר באישומים המיוחסים לו .  
על פי כתב האישום ,  שהוגש באמצעות עורכי הדין שרון כהנא ,  יפעת שטיין ורותם שגיא מפרקליטות מיסוי וכלכלה ,  וינרוט סייע לרואה החשבון שוקי ויטה ,  ששימש כפקיד שומה גוש דן ,  במאמציו להתקדם במס הכנסה .  הוא סיפק לו שירותים משפטיים בתנאים מיטיבים ולעתים אף בחינם ,  וזאת מכיוון שוויטה הורשע בעבר והדבר עיכב את קידומו .
 וינרוט סייע לרואה החשבון שוקי ויטה ,  ששימש כפקיד שומה גוש דן ,  במאמציו להתקדם במס הכנסה ,  בהם ניתנו להם הטבות מובהקות ,  בין היתר בהיבטים פיסקאליים ,  פליליים וציבוריים אחרים ,  לרבות כאלה החורגים מהיבטי המס .  
על פי כתב האישום ,  בשנת 2000 פנה וינרוט בשמו של ויטה לנשיא המדינה למחיקת הרשעותיו .  שירות משפטי זה ניתן לוויטה בחינם .  בסוף שנת 2002 פנה עו"ד וינרוט לוויטה וביקש לכרות עמו הסכמי מס מיוחדים ,  בין היתר למיכאל צ'רנוי .  מייד לאחר מכן פנה ויטה לעו"ד וינרוט וביקש ממנו כי יפנה בעבורו ליועץ המשפטי לממשלה וינסה להסיר את המחסום בפני קידומו המקצועי .  גם פנייה זו ליועץ המשפטי לממשלה נעשתה בחינם ,  בזמן של צ'רנוי לכריתת הסכם מס מטופלת על ידי ויטה .
 כתוצאה מפעילותו של וינרוט בוטל עיכוב קידומו המקצועי של ויטה ,  והוא מונה בספטמבר 2004 לסמנכ"ל לענייני שומה וביקורת ברשות המסים .  רק לאחר חתימת הסכם מס עם גאידמק ,  החליט עו"ד וינרוט לגבות מוויטה שכר טרחה מופחת ובתנאים מיטיבים ,  ששולם למראית עין .
 בגין השגת ההסכמים קיבל עו"ד וינרוט מלקוחותיו שכר טרחה בסכום עתק ,  כאשר שכר הטרחה שנתקבל מאת צ'רנוי וגאידמק היה בסכום כולל של למעלה מ-30 מיליון שקל .
 בתגובה לכתב האישום כופר וינרוט בכל האישומים נגדו .  ביחס לטענה שנתן שוחד לשוקי ויטה טענו פרקליטיו של וינרוט ,  עורכי הדין פרופסור דוד ליבאי ,  דן שיינמן ,  נביט נגב ונבות תל צור ,  מסרו כי  " הטיפול בויטה התקיים בשתי פאזות נפרדות כאשר באוגוסט 2000 הוגשה בקשה לנשיא המדינה למחוק את הרשעתו .  ולא נגבה עבור פעולה זו שכר טרחה אלא נמסר לויטה שהוא יכול לתרום תרומה למטרות צדקה ".  
לטענתו של וינרוט הדבר תואם את דפוס ההתנהגות הכללי של המשרד לפיו לא גובים שכר טרחה עבור עבודה מינורית .  משרדו טיפל בתיקים רבים  " פרו בונו "  והציע ללקוחות לתרום לצדקה ,  טוענים עורכי דינו .  החלק השני של הטיפול בויטה היה מול היועץ המשפטי לממשלה והגשת תביעה לבית הדין לעבודה על מנת לקצר את המגבלה על קידומו של ויטה .  עבור עבודה זו נגבה מויטה שכר טרחה של 20 אלף שקל ,  שלטענת וינרוט מתאים לאופי העבודה ולשעות העבודה שהושקעו .
 הטענה כאילו שכר הטרחה שולם למראית עין היא טענה חסרת יסוד .  וינרוט מוסיף שלא קיבל שום טובת הנאה מויטה לעצמו ,  לבני משפחתו או ללקוחותיו וכי לא העלה כלל על דעתו כי היה מדובר בשוחד .  
בקשר לאישום של הלבנת הון של עשרות מיליוני שקלים שקיבל מארקדי גיאדמק טוען וינרוט שמעולם לא הסתיר את העובדה שמדובר בכסף שהגיע מגיאדמק והועבר לחשבון נאמנות כדי להבטיח תשלום למס הכנסה ושכר טרחה .  הוא טוען שהוא ידע שרשויות אכיפת החוק עוקבות אחר גיאדמק ולכן לא העלה על הדעת לנסות להשיג עבורו איזשהו הסדר מיוחד ולהעלים כספים וכל התנהלותו היתה גלויה ושקופה .
 התובעת בתיק ,  עורכת הדין שרון כהנא מפרקליטות כלכלה ומיסוי אמרה מנגד כי מדובר בפרשת שוחד חמורה שבה פקיד מס בכיר ועורך דין מהשורה הראשונה חברו יחד כדי לקדם אינטרסים אחד של השני .  וינרוט סלל את דרכו המקצועית של ויטה תמורת הסכמים עם לקוחותיו ששילמו לו מיליוני שקלים .
 
וינרוט :  האישום על שוחד חסר כל יסוד
יעקב וינרוט ,  אחד מהפרקליטים הבכירים בישראל ,  שייצג בעבר את ראשי הממשלה נתניהו ושרון כפר באישומים נגדו על שוחד והלבנת הון .  התובעת : " מדובר בפרשת שוחד חמורה "
 
