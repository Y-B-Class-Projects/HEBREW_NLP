בורסות אירופה מתאוששות מהירידות החדות אמש ;  פרנקפורט עולה ב-0.2%
מניות הפיננסים מובילות את העליות ;  בנק קרדיט אגריקול הצרפתי עולה ב-1.4%
בורסות אירופה נסחרות בעליות שערים ומתאוששות מהירידות אמש .  פרנקפורט עולה ב-0.2% ;  פאריס מוסיפה 0.4% ;  מדריד מטפסת 0.5% ;  בורסת לונדון עדיין סגורה לרגל החג .  מדד יורוסטוקס 600 עולה ב-0.2% לאחר שאתמול ירד ב-0.8% - הירידה החדה ביותר זה חודש .  המדד עלה מאז תחילת השנה ב-10% .  הלשכה המרכזית לסטטיסטיקה בצרפת דיווחה היום כי התמ"ג של צרפת צמח ברבעון השלישי בשיעור נמוך מההערכה הראשונית .  כלכלת צרפת צמחה ב-0.3% ברבעון השלישי ,  בהשוואה לצמיחה של 0.4% שעליהם דיווחה הלשכה בחודש שעבר .  לעומת הרבעון השלישי של 2009 ,  צמח התמ"ג של צרפת ב-1.7% .  מניות הפיננסים מובילות את העליות .  מניית bnp פאריבה עולה ב-0.9% ;  מניית דויטשה בנק מוסיפה 0.6% ;  מניית קרדיט אגריקול מטפסת 1.4% .  מניות הרכב מתאוששות לאחר שאתמול ירדו עקב הגבלות על רכישת מכוניות בבייג'ין .  מניית רנו עולה ב-0.6% עקב תחזית של חטיבת המשאיות בחברה לגידול של 10% בשוק האירופי ב-2011 .  מניית ב.מ.וו מוסיפה 0.9% ;  מניית פולקסווגן עולה ב-0.8% .
 
בורסות אירופה מתאוששות מהירידות החדות אמש ;  פרנקפורט עולה ב-0.2%
מניות הפיננסים מובילות את העליות ;  בנק קרדיט אגריקול הצרפתי עולה ב-1.4%

