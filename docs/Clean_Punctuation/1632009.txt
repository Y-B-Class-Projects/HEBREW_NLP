האיטי :  שבעה ישראלים אותרו בריאים ושלמים
המשפחות של שבעה מתוך שמונת הישראלים שהוגדרו כנעדרים בעקבות רעש האדמה ,  דיווחו כי הצליחו ליצור עמם קשר .  טרם נוצר קשר עם בתו של אייבי נתן .  פיקוד העורף יקים בהאיטי בית חולים שדה
 ( צילום :  רויטרס .  עריכה :  גדי וינסטוק .  קריינות :  אילן שניג ) 
משרד החוץ הודיע הבוקר  ( חמישי )  כי נוצר קשר עם שבעה מתוך שמונת הישראלים שהוגדרו כנעדרים בעקבות רעש האדמה שפקד את האיטי .  עם זאת ,  עדיין לא נוצר קשר עם בתו של אייבי נתן ,  שרונה אלסייה .  
בתוך כך ,  הודיע הבוקר משרד החוץ כי ישראל תקים בית חולים שדה בהאיטי .  המשלחת הישראלית צפויה לצאת עוד הערב .  בבירת האיטי פורט או פרינס כבר נמצא שגריר ישראל ברפובליקה הדומיניקנית ,  עמוס רדיאן .  הוא נפגש אמש עם נשיא האיטי ודן עמו בסיוע הישראלי למדינה מוכת האסון .
 מוקדם יותר נודע כי משפחתם של בבריג'ט פייר עומשי ובבנה בן התשע ,  שגב דוד עומשי שהוגדרו כנעדרים בהאיטי הצליחה ליצור עמם קשר .  כך אישר אמש משרד החוץ .  במשרד החוץ מציינים כי עדיין ישנם שישה ישראלים שנעדרים בעקבות רעש המדינה שפקד את האיטי .  
ראש הממשלה בנימין נתניהו הורה לגורמים המקצועיים במשרדי הביטחון ,  החוץ וביטחון הפנים לפעול בדחיפות כדי לבחון הגשת סיוע הומניטרי למדינה .  המשלחת שיצאה הבוקר הינה משלחת חלוץ של פיקוד העורף למיאמי כדי לקצר את ההליכים בדרך של המשלחת המרכזית להאיטי .  זאת על מנת להבין את המצב בשטח שנפגע וכדי שהסיוע הישראלי יתאים לצרכים .  
שגריר ישראל ברפובליקה הדומיניקנית הונחה לצאת ברכב להאיטי ,  כדי לדווח על המצב באזורים שנפגעו מרעידת האדמה .  שגרירות ישראל בוושינגטון הונחתה לעמוד בקשר עם גורמי הסיוע האמריקאים כדי לאסוף מידע נוסף על הצרכים בהאיטי ולתאם את פעולות הסיוע ההומניטרי וההצלה .
 מוקדם יותר אמר נשיא ארצות הברית ברק אובמה כי  " אנו רק מתחילים ללמוד את מימדי ההרס ,  אבל הדיווחים והמראות שאנו רואים של בתי חולים שקרסו ,  בתי מגורים מרוסקים וגברים ונשים שנושאים את שכניהם הפצועים ברחובות הם פשוט צובטים בלב ". 

האיטי :  שבעה ישראלים אותרו בריאים ושלמים
המשפחות של שבעה מתוך שמונת הישראלים שהוגדרו כנעדרים בעקבות רעש האדמה ,  דיווחו כי הצליחו ליצור עמם קשר .  טרם נוצר קשר עם בתו של אייבי נתן .  פיקוד העורף יקים בהאיטי בית חולים שדה

