בואו לפתוח את העשור עם מעשה טוב
וואלה !  וארגון חברה טובה עוזרים לכם להעביר את השבוע בכיף !  גם השבוע שלל אפשרויות להתנדבות מהנה בכל רחבי הארץ .  אתם רק צריכים לבחור מתי ואיפה
עמותת S.O.S מארגנת ביום שבת יום אימוץ חיות במשתלת חיזקיה באשקלון .  במהלך היום תוכלו לעזור באיסוף הכלבים מבתי המשפחות האומנות שלהם ,  תוכלו להאכיל ,  לטפח ולשחק עם הכלבים .  אם תירצו תוכלו גם לאמץ את אחד הכלבים החמודים ולתת להם בית חם .
 בואו לתת המון אהבה לילדים מקסימים הסובלים מבעיות שונות כגון :  פיגור קל עד קשה ,  בעיות מוטוריות ,  קשיים בראייה ,  שמיעה ועוד מגבלות פיזיות .  הילדים לומדים מידי יום בבית ספר המופעל ע"י ארגון על"ה .  אתם מוזמנים להגיע ולבלות עם הילדים במהלך יום הלימודים או בשעות אחה"צ .  הילדים ישמחו לשחק איתכם ,  לדבר איתכם ולקבל מכם תשומת לב .  תופתעו לדעת כמה קל לגרום להם לאושר גדול ועד כמה קל לכבוש את הלב שלכם .
 עמותת  " לשובע "  מפעילה ברחובות בית חם לכ-40 ילדים בסיכון ,  רובם ממוצא אתיופי .  הילדים מקבלים בבית ארוחות חמות ,  תשומת לב ,  עזרה בהכנת שיעורי בית והרבה חום ואהבה .  הצטרפו לבית החם בשעות אחה"צ ועזרו לילדים :  ספרו להם סיפור ,  שחקו איתם ,  דברו איתם .  תוכלו גם להעביר להם פעילויות מוסיקה ,  דרמה ,  בישול וכדומה ולהעניק להם קצת מהחינוך והתמיכה שלהם הם זקוקים .
 אתם מוזמנים ללבוש את בגדי העבודה שלכם ולהצטרף ליום צביעה של מרכז הנוער מגדלור אילת בבת ים .  במרכז הנוער מבלים בני נוער בסיכון רובם עולים חדשים המתמודדים עם קשיי שפה ,  בעיות אלימות ,  סמים ואלכוהול ועוד .  בפעילות קצרה מצדכם תוכלו לשפר מאוד את פני המרכז .  ולספק לבני הנוער תחושה טובה והרבה אושר .
 מכירים מתכונים מנצחים ?  נהנים לבשל ?  הצטרפו להכנת ארוחת ערב מהנה עם דיירי הוסטל  " כוכב הצפון "  בחיפה .  את ההוסטל הקימה עמותת  " עתיד חדש "  לדיירים אשר מתמודדים עם מוגבלויות נפשיות .  דיירי ההוסטל מכינים את ארוחת הערב כקבוצה ופעילות זאת תורמת רבות לשיפור היכולות שלהם .  בואו לסייע להם בהכנת ארוחה טעימה במיוחד .
 עמותת אור לנפש זקוקה לעזרתכם בהקמת משתלה שיקומית שתעזור לשיקום חולי נפש ושילובם בקהילה .  בואו לנקות עשבים שוטים ,  לבנות ערוגות ,  להנביט שתילים ועוד .  לאחר הקמת המשתלה המשתקמים יעבדו במשתלה וימכרו את העציצים ובכך יפתחו עצמאות שתעזור להם רבות בהמשך שיקומם .
 

בואו לפתוח את העשור עם מעשה טוב
וואלה !  וארגון חברה טובה עוזרים לכם להעביר את השבוע בכיף !  גם השבוע שלל אפשרויות להתנדבות מהנה בכל רחבי הארץ .  אתם רק צריכים לבחור מתי ואיפה

