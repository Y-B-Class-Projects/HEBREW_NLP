המשקיעים בקרן מרקסטון ללובש וקס :  קחו מאליוט ברודי את זכויותיו ב"דמי ההצלחה "
 לברודי יש זכויות ב-"carry "  - ה-20% שגובה הקרן מהרווחים ;  הדרישה הועברה בתחילת החודש
נציגים מהגופים המוסדיים הזרים אשר השקיעו את כספי עמיתיהם בקרן מרקסטון ,  המנוהלת כיום על ידי רון לובש ואמיר קס ,  פנו בתחילת החודש אל הנהלת הקרן בדרישה כי זו תפעל לבטל את זכויות של השותף לשעבר אליוט ברודי ב"דמי הצלחה "  שעשויה הקרן לגבות ממשקיעיה.כמקובל בקרנות מסוגה של מרקסטון ,  נהנים מנהלי הקרן משני זרמים של הכנסות :  דמי ניהול שותפים ,  המסתכמים במקרה של מרקסטון ב-2% מהיקף התחייבויות ההשקעה של הקרן ,  כלומר כ-16 מיליון דולר בשנה ,  וכן דמי הצלחה של 20% מהרווחים ,  בדרך כלל מעל לרף שנקבע מראש .  במקרה של מרקסטון ,  קיים הסכם לפיו אליוט ברודי ייהנה מחלק משמעותי של דמי הצלחה אלה ,  אם וכאשר ישולמו ,  אך המשקיעים בקרן מתנגדים לכך ודורשים כי זכות זו תועבר לקרן.אליוט ברודי הודה לפני חודשיים כי שיחד מספר פקידים בכירים בחברת הניהול של קרן הפנסיה של עובדי הציבור במדינת ניו יורק על מנת שאלה יאשרו השקעה גדולה של בקרן מרקסטון .  עובדי מדינת ניו יורק השקיעו בסופו של דבר כ-250 מיליון דולר בקרן .  השקעה של מדינת ניו יורק ,  שכללה גם המלצות של חברות יעוץ בתחום ,  היא זו שפתחה את הדרך לגיוס שאר הכספים .  ההודאה של ברודי בשוחד הביאה להפסקת עבודתו בקרן ,  ולמינויו של שגריר ישראל לשעבר דני גילרמן לתפיקד יו"ר הקרן .  כמו כן ,  הודיע ברוידי כי במסגרת סיכום שאליו הגיע עם התובע הכללי של מדינת ניו יורק ,  הוא ישלם בחזרה לקרן סך של 18 מיליון דולר - שישולמו מחלק מדמי הניהול שקיבל .  גזר דינו של ברודי באשמת השוחד ,  שבו הודה ,  יינתן במהלך המחצית הראשונה של 2010.במקביל להודאתו של ברוידי בשוחד ,  פתחו בארה"ב בחקירה לגבי אופן גיוס הכספים של מרקסטון מקרן הפנסיה של עובדי מדינת קליפורניה - קרן קלאפרס שהשקיעה כ-50 מיליון דולר במרקסטון.בהסדר של ברוידי עם התובע לא נכללה התייחסות לזכויותיו של ברודי בדמי ההצלחה .  המשקיעים בקרן מבקשים עתה לוודא כי כספים אלה לא ישולמו לברודי ,  ויישארו ברשות המשקיעים.נציגי המשקיעים מסרו כי ב-6 בינואר התקיימה שיחת ועידה בין הנהלת הקרן לבין המשקיעים שלה ,  בה קיבלו המשקיעים דיווח על ההתרחשויות ועדכון על מינויו של גילרמן .  בהמשך ,  התקיימה שיחת ועידה נוספת ,  הפעם של המשקיעים בלבד וללא השתתפותם של לובש וקס ,  שבה דנו המשקיעים על דרכי הפעולה האפשריות .  בסופה של השיחה ,  התקבלה בין השאר ההחלטה לפנות למרקסטון בדרישה להסדיר גם את החזר הזכויות לדמי ההצלחה.ככל הידוע לא צפויות להתקבל בשבועיים הקרובים החלטות מיוחדות בעניין .  במהלך חודש פברואר מתוכננת שיחת ועידה נוספת על המשקיעים ,  בה ישקלו את המשך דרכם.ככל הידוע לובש וקס פועלים מול יועצים משפטיים במטרה לפעול לניתוקו המלא של אלויט ברוידי מהקרן ,  כך שלא יהיה זכאי לדמי השתתפות ברווחים ממנה .  בכל מקרה דמי ההשתתפות ברווחים יחולקו רק עם תום חייה של הקרן - כך שברוידי לא צפוי לקבל בקרוב דמי השתתפות ברווחים .  בנוסף ,  נעצרו כל התשלומים המגיעים לברוידי מבחינת דמי ניהול והוצאות וזאת עד לבדיקת היועצים המשפטיים .  ממרקסטון נמסר בתגובה : " לובש קס ודני גילרמן שמונה ליו"ר מרקסטון ישראל נמצאים בקשר הדוק ורצוף מול משקיעי הקרן ומספקים להם את כל הפרטים הנדרשים .  הם ימשיכו לעשות זאת אל מול המשקיעים בערוצים המקובלים ". 

המשקיעים בקרן מרקסטון ללובש וקס :  קחו מאליוט ברודי את זכויותיו ב"דמי ההצלחה "
 לברודי יש זכויות ב-"carry "  - ה-20% שגובה הקרן מהרווחים ;  הדרישה הועברה בתחילת החודש

