כדוריד :  אס"א עדיין גדולה על מכבי
הקבוצה של בוטנקו ניצחה 31:37 בדרבי של ת"א .  מכבי ראשל"צ גברה 22:30 על קרית מוצקין ,  הפועל ראשל"צ ניצחה את נס ציונה
המחזור השני של ליגת הכדוריד נערך היום  ( שישי )  כשבמוקד המחזור עמד הדרבי התל אביבי ,  שהפגיש את מכבי ואס"א ,  בסיומו הייתה זו האחרונה שסיימה עם ידה על העליונה כשניצחה 31:37 .  לפני המשחק ערכה מכבי טקס פרידה משני שחקנים גדולים שהחליטו על פרישה ,  ליאור לבר ומאיר פרוז'ן ,  לאחר שנים רבות של תרומה לכדוריד הישראלי .  מכבי ראשון לציון גברה 22:30 על קריית מוצקין ,  נס ציונה אירחה את הפועל ראשון לציון ועידן מימון ונוצחה על ידי הקבוצה האדומה מעיר היין 38:34 .  א.ס .  רמת השרון גברה 33:35 על מכבי עירוני רחובות .
 מכבי תל אביב - אס"א תל אביב 37:31  ( 18:17 ) 
לאחר טקס הפרידה המרגש מהצמד ,  נפתח הדרבי שבשנים האחרונות מספק משחקים מעולים ,  כאשר מכבי מנסה לזנב בקבוצה הבכירה של תל אביב .  המשחק נפתח עם קצב שערים מהיר .  אס"א נהנתה מצמד של אלכס בזברחני ,  האקס של היריבה העירונית ,  והעלה את מחזיקת הגביע ליתרון בן ארבעה שערים ,  8:12 .  מכבי עשתה עצירות חשובות בהגנה והמחצית נגמרה ביתרון שער אחד בלבד לאס"א 17:18 .  במחצית השנייה פספסה מכבי הזדמנות פז לעלות ליתרון ,  ושער של איציק חליפי העלה את אס"א ליתרון בן חמישה שערים  ( דקה 42 )  ,  משם מכבי כבר לא חזרה .  הרבו למכבי :  נובאק בוסקוביץ' 9 ,  אמי צ'וקאמיקה ורנן לנדסמן 4 כל אחד .  הרבו לאס"א :  מריו סאריץ' 10 ,  איציק חליפי 5 .
 מכבי ראשון לציון - קריית מוצקין 22:30  ( 12:20 ) 
אלופת המדינה אירחה את כוכב הצפון ,  קריית מוצקין ,  שלמרות ניסיונותיה היפים ,  פערי הרמות הורגשו ,  ומכבי ירדה להפסקה ביתרון שמונה שערים ,  12:20 .  המחצית השנייה הייתה דומה לראשונה ,  מוצקין לא נתנה לצהובים להגדיל את ההפרש ולברוח ,  ומנגד יוהאן רושקה נתן משחק התקפי מצוין והחזיק את משחק ההתקפה של הצהובים .  הרבה למכבי :  יוהאן רושקה 9 .  הרבה למוצקין :  ולדי קופמן 7 .
 א.כ נס ציונה - הפועל ראשל"צ 38:34  ( 18:19 ) 
לאחר הניצחון הזעום במחזור הראשון על קרית אונו ,  אירחה נס ציונה את סגנית האלופה .  המארחים פתחו מצוין ירדו להפסקה ביתרון שער בודד ,  18:19 .  במחצית השנייה התלהטו הרוחות במגרש .  עידן מימון ושחר מיארה הורחקו בכרטיסים אדומים ,  לאחר תגרה שפרצה בינם לניב יסקולקה ,  שהורחק אף הוא .  המשחק נעצר למספר דקות וחודש .  הפועל הובילה עד לסיום ,  וניצחה 38:34 .
 עירוני פ"ת - הפועל קריית אונו 33:29  ( 15:17 ) 
העולה מהלאומית ,  הפועל קריית אונו ,  התארחה באם המושבות ושבה משם עם ניצחון גדול .  הרבו לקריית אונו :  עמית גל 8 ,  סשה צ'ודנובסקי 6 .  הרבו לפתח תקוה :  סעד 11 ,  בן חיים 6 .
 מכבי רעננה  בני הרצליה 27:16  ( 11:9 ) 
הדרבי המסקרן של השרון נפתח דווקא עם הפתעה מצד רעננה ,  שהובילה לאורך המחצית הראשונה ,  אך לא הצליחה להחזיקו עד סיומה .  המחצית השנייה הייתה שייכת להרצליה ,  ששלטה בקצב המשחק .  הרבה לרעננה :  ג'ון אונצ'ה 7 ,  הרבה להרצליה :  תומר שמעוני 7 .
 במשחק שסגר את המחזור ,  אירחה וניצחה א.ס .  רמת השרון 33:35 את עירוני רחובות לאחר שהאורחים ירדו ביתרון שער להפסקה  ( 12:13 )  .  הרבו לרמת השרון :  טלה דדה 10 ,  טונדיי עבדול ראשיד 7 .
 
כדוריד :  אס"א עדיין גדולה על מכבי
הקבוצה של בוטנקו ניצחה 31:37 בדרבי של ת"א .  מכבי ראשל"צ גברה 22:30 על קרית מוצקין ,  הפועל ראשל"צ ניצחה את נס ציונה

