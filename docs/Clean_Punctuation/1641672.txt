חברות הביטוח מנהלות 80 מיליארד שקל בנוסטרו - שרובו מושקע בחוב לא סחיר
בניגוד לתיקי הנוסטרו של הבנקים ובתי ההשקעות ,  אלה של חברות הביטוח חיוניים ליציבותן ,  ומטרתם היא לשרת את תביעות המבוטחים .  לכן הם נתונים למעקב של המפקח על הביטוח .  כיצד זה משפיע על אופן הניהול שלהם ,  והאם יש הפרדה מספקת בינם לבין ניהול כספי העמיתים
 >  >  חשבונות הנוסטרו הגדולים ביותר בשוק ההון מתנהלים בחברות הביטוח .  בעוד תיק נוסטרו אופייני בבתי ההשקעות הוא בהיקף של בין עשרות למאות מיליוני שקלים ,  בחברות הביטוח מדובר בתיקים בהיקפים של מיליארדי שקלים .  מקורם של הכספים שמהם מורכבים תיקי הנוסטרו בחברות הביטוח שונה מהותית מזה של בתי ההשקעות .  בעוד תיק נוסטרו של בית השקעות מורכב מכספו של בית ההשקעות בלבד ואינו קשור לכספי הלקוחות ,  תיק הנוסטרו של חברות הביטוח מורכב מכספי העתודות שחברות הביטוח נדרשות לשים בצד כדי להבטיח את תשלומי התביעות של המבוטחים שלהן .  ההבדל הזה משפיע על האופן שבו מנוהלים התיקים .  בחברות הביטוח מנוהלים התיקים על פי חוקים ותקנות ,  עם ועדת השקעות ייחודית שנדרשת על פי חוק .  ועדה זו חייבת להיות נפרדת לגמרי מוועדות ההשקעה האחרות של חברת הביטוח ,  האחראיות לכספי העמיתים .  כספי הנוסטרו בחברות הביטוח מתחלקים לשלושה סוגים :  כספים שעומדים כנגד ההון של חברת הביטוח ,  כספי הביטוח האלמנטרי וכספי פוליסות ביטוח חיים ישנות שהונפקו לפני 1991 - פוליסות שהונפקו מאוחר יותר מוגדרות כמשתתפות ברווחים ,  וכספיהן מנוהלים מחוץ לתיק הנוסטרו .  מכיוון שהכסף הזה הוא תנאי לאיתנותה של חברת הביטוח ונועד לשרת את תביעות המבוטחים ,  הוא נתון תחת מעקב תמידי של המפקח על הביטוח .  ועדות השקעה עצמאיות וייחודיות לנוסטרו ,  שמורכבות מכמה דירקטורים ,  מתכנסות בחברות מדי תקופה - בדרך כלל אחת לחודש - ומגבשות את מדיניות ההשקעה בתיק .  כלומר למנהלי ההשקעות אין יד חופשית .  את מרבית כספי הנוסטרו משקיעות חברות הביטוח בחוב לא סחיר .  המרכיב השני בגודלו בתיק השקעות הנוסטרו הוא החוב הסחיר .  רק אחוזים בודדים מהתיק מושקעים במניות .  מבחינת טווח ההשקעה ,  התיק מתחלק לשניים :  הכספים שכנגד ביטוחי חיים והביטוח הסיעודי  ( פוליסות הביטוח בעלות הזנב הארוך )  ,  שם ההשקעות יהיו לטווח ארוך ויכללו גם נדל"ן ועסקות אשראי לא סחירות .  לעומתם הכספים של פרמיות הביטוח האלמנטרי מופנים להשקעות לטווח קצר יותר של עד שלוש שנים .  מערכות בקרה משוכללות בחברות הביטוח מתפארים גם במערכות בקרה וניהול סיכונים משוכללות במיוחד .  במגדל ,  לדוגמה ,  ישנה מערכת בקרה שמורכבת משלושה רבדים :  בקרה מונעת ,  בקרה מתקנת ובקרה מדווחת ,  שמעבירה לדרגים הניהוליים דו"חות שוטפים על הנעשה בתיק .  בחברת הביטוח הראל פועלת יחידת ניהול סיכונים שמנתחת את הסיכונים בתיק הנוסטרו ומדווחת מיידית על השינויים ברמת הסיכונים .  היחידה הזאת אינה כפופה נפרדת ממנהלי ההשקעות ,  כך שהמבט שלה הוא אובייקטיבי ועצמאי .  אף שוועדות ההשקעה של הנוסטרו נפרדות מאלה של כספי העמיתים ,  בחלק מחברות הביטוח מצאנו שמנהלי הנוסטרו הם אלה שמנהלים גם את כספי העמיתים .  בהראל ,  למשל ,  מנהל ההשקעות הראשי אמיר הסל הוא גם האחראי על ניהול השקעות הנוסטרו .  40 העובדים בחטיבת ההשקעות של הסל מנהלים במקביל לכספי העמיתים גם את כספי הנוסטרו של החברה .  חשבונות התיקים אמנם נפרדים ,  אבל פיסית ופרסונלית אין הפרדה .  הסלוגן בהראל הוא  " מה שטוב לנוסטרו טוב גם לעמיתים ".  כך גם במנורה ,  שם מופקד יוני טל על מערך ההשקעות של החברה ,  בין אם מדובר בהשקעה בפנסיה ,  ביטוחי מנהלים ,  גמל או נוסטרו ,  וכך גם העובדים שתחתיו . " כשעושים הסדר חוב ,  זה אותו אחד שעושה הסדר חוב לכל סוגי ההשקעות ",  אומרים במנורה .  לעומת זאת ,  בכלל ביטוח הדגישו שישנה הפרדה ברורה בין ניהול הנוסטרו לניהול כספי העמיתים .  כנף ,  זרוע ההשקעות של קבוצת כלל ,  מחולקת לשניים :  כספי עמיתים ,  ונוסטרו .  את הנוסטרו מנהל שי גרוס ,  אמנם באותה קומה שבה מנוהלים ההשקעות בכספי העמיתים ,  אך עם הפרדה פיסית מלאה . " כבר לפני עשור היתה כלל חברת הביטוח הראשונה שביצעה הפרדה מלאה בין פעילות העמיתים לנוסטרו ",  אומרים בחברה .  ישנה הפרדה מלאה בין אנשים ,  חדרי מסחר ,  ועדות השקעה ומערכות קבלת ההחלטות .  עם זאת ,  מחלקת הנדל"ן בכלל משותפת לניהול כספי העמיתים ולנוסטרו .  גם במגדל והפניקס ישנה הפרדה מלאה ,  פיסית ופרסונלית בין ניהול כספי הנוסטרו לניהול כספי העמיתים .  בהפניקס ,  לדוגמה ,  מנהל את הנוסטרו אלון קאופמן ,  כשלצדו פועלים שלושה מנהלי השקעות יעודיים לנוסטרו .  מנגנון השכר והתגמול של מנהלי הנוסטרו במרבית חברות הביטוח אינו תלוי בתשואות הספציפית שהם משיגים בתיק הנוסטרו . " יש בונוסים ,  אך הם לא נגזרים מהביצועים בתיק הנוסטרו ",  אומרים במנורה .  מצב דומה קיים גם בחברות הראל ,  כלל והפניקס .  לעומת זאת ,  במגדל אומרים כי התגמול למנהלי הנוסטרו תלוי במקביל להצלחת התיק גם בהצלחה הכללית של החברה . " הוא לא נגזר רק ממה שעושים המנהלים ישירות ,  אלא ממכלול רכיבים שאינם תלויים בהם בלבד ",  אומרים בחברה .
 
חברות הביטוח מנהלות 80 מיליארד שקל בנוסטרו - שרובו מושקע בחוב לא סחיר
בניגוד לתיקי הנוסטרו של הבנקים ובתי ההשקעות ,  אלה של חברות הביטוח חיוניים ליציבותן ,  ומטרתם היא לשרת את תביעות המבוטחים .  לכן הם נתונים למעקב של המפקח על הביטוח .  כיצד זה משפיע על אופן הניהול שלהם ,  והאם יש הפרדה מספקת בינם לבין ניהול כספי העמיתים

