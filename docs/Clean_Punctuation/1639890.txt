יוגה ניגרת
חוץ מלהזיע את נשמתנו בטמפרטורה של 38 מעלות ,  מבטיחה לנו שיטת הביקראם יוגה את אחדות הגוף והרוח
את שיטת הביקראם יוגה המציא יוגיראג' ביקראם צ'ודהורי .  ביקראם היא יוגה המתורגלת בחדר מחומם ל-38 מעלות ,  והיא מסייעת להרזיה ,  לשיפור סיבולת לב-ריאה ,  שיפור הגמישות וכמובן - איזון גוף-נפש .  בנוסף ,  הטמפרטורה הגבוהה תורמת לסילוק רעלים ,  שיפור קצב חילוף החומרים ,  רקמות החיבור נעשות אלסטיות יותר והסכנה לפציעות יורדת .
 התרגול כולל רצף של 26 תנוחות  ( אסאנות )  קבועות ושני תרגילי נשימה  ( פרניאמה )  ,  אשר תוכננו בקפידה כדי להפעיל את כל שרירי הגוף ,  האיברים הפנימיים החיוניים ,  בלוטת העצבים ולהזרים חמצן לגוף .  תרגילים אלו מתאימים לכל גיל ,  רמת כושר ויכולת גופנית .
 התנוחות מתבצעות ברצף קבוע בו כל תנוחה מותחת ומחזקת בצורה שיטתית קבוצות שרירים ,  רצועות ומפרקים הדרושים לתנוחה הבאה .
 השיעור נפתח בתרגיל נשימה ,  לאחריו רצף תנוחות עמידה אנרגטיות ,  בהמשך רצף תנוחות מזרן ולבסוף תרגיל נשימה נוסף .  כל תנוחה ברצף מתבצעת פעמיים .  הסט הראשון מחמם את הגוף והסט השני מאפשר מתיחה עמוקה יותר ויישום הוראות המדריך .  
התנוחות מתבצעות בצורה איזומטרית  ( הישארות בתנוחה למשך מספר שניות )  ומחייבות ריכוז ,  סבלנות ,  נחישות ושליטה עצמית .  חזרה על רצף תנוחות קבוע מאפשרת למתחילים לפתח ריכוז ומודעות לשינויים החלים בגוף .  
בין כל סט וכל תנוחה ,  מתבצעת מנוחה קצרה  ( סוואסנה )  ,  המאפשרת רגיעה מוחלטת בזמן שדם עשיר בחמצן מוזרם לחלקי הגוף שהופעלו .  עם הזמן לומדים כיצד למקד את הריכוז ולשלוט בנשימה כדי לשלב עבודה מאומצת ,  עמוקה ורגועה .  שילוב זה מבטא את משמעות ההאתה יוגה - אחדות הגוף ,  התודעה והרוח .
 
יוגה ניגרת
חוץ מלהזיע את נשמתנו בטמפרטורה של 38 מעלות ,  מבטיחה לנו שיטת הביקראם יוגה את אחדות הגוף והרוח

