צניחה של 72% בגיוסים של קרנות הון הסיכון הישראליות ב-2009 
הקרנות גייסו 229 מיליון דולר בלבד ;  היקף ההון הפנוי להשקעות הוא כ-1.2 מיליארד דולר .  לפי תחזיות IVC ,  ב-2010 קרנות ההון סיכון הישראליות יגייסו 500 מיליון דולר להשקעות חדשות בהיי-טק
 >  >  בשנה החולפת גייסו קרנות ההון סיכון הישראליות סכום של 229 מיליון דולר בלבד ,  המהווה ירידה חדה של 72% בהשוואה ל-803 מיליון דולר שגויסו ב-2008 - כך לפי נתוני חברת המחקר ivc .  במהלך 2009 רק שלוש קרנות הון סיכון ישראליות השלימו את מאמצי הגיוס שלהן .  סקויה קפיטל ישראל ,  קרן הון סיכון אמריקאית המיועדת להשקעות בישראל ,  הכריזה על סגירה של הקרן הרביעית בסכום של 200 מיליון דולר .  קרנות הון סיכון אחרות מבציר 2009 הן הקרן השנייה של טריוונצ'רס ,  המיועדת להשקעות בתחום המכשור הרפואי בסכום של 25 מיליון דולר  ( עם חברת מדטרוניק האמריקאית כמשקיע העיקרי בקרן )  ,  וסטארווסט 09 ,  הקרן החדשה של חממת טרגטק ,  שגייסה 3.7 מיליון דולר .  קובי שימנה ,  מנכ"ל ivc : " משקיעים מוסדיים זרים שלפני המשבר היוו מקור עיקרי להון המושקע בקרנות הישראליות ,  סבלו מהפסדים משמעותיים עקב משבר האשראי .  הפסדים אלה הובילו לירידה בהקצאות הון להשקעות .  הירידה בגיוסי ההון על ידי קרנות ההון סיכון הישראליות משקפת את הירידה בעולם .  כך לדוגמה ,  ב-2009 גיוסי קרנות ההון סיכון בארה"ב חוו ירידה של כ-48% מסך הגיוסים בהשוואה ל-2008 .  לפי הערכה של ivc ,  בתחילת 2010 ההון הפנוי להשקעות ראשונות והשקעות המשך של קרנות ההון סיכון הישראליות עומד על 1.2 מיליארד דולר  ( בניכוי דמי ניהול והוצאות תפעוליות )  .  מתוך הסכום הזה ,  ivc מעריכה כי 400 מיליון דולר יוקצו להשקעות ראשונות ,  בעוד שהיתר ישמש להשקעות המשך .  לפי תחזיות ivc ,  ב-2010 קרנות ההון סיכון הישראליות יגייסו 500 מיליון דולר להשקעות חדשות בחברות סטארט-אפ והיי-טק ישראליות .
 
צניחה של 72% בגיוסים של קרנות הון הסיכון הישראליות ב-2009 
הקרנות גייסו 229 מיליון דולר בלבד ;  היקף ההון הפנוי להשקעות הוא כ-1.2 מיליארד דולר .  לפי תחזיות IVC ,  ב-2010 קרנות ההון סיכון הישראליות יגייסו 500 מיליון דולר להשקעות חדשות בהיי-טק

