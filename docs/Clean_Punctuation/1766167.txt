קרקע ל-117 דירות בשכונת יבנה הירוקה נרכשה ב-46.5 מיליון שקל 
השכונה צפויה להשתרע על 850 דונם ,  ועם השלמתה תכלול כ-3,000 יחידות דיור .  במכרז זכו גיא ודורון לוי ,  שהסכום שהציעו משקף עלייה של כ-7% במחיר הקרקע - ומגלם ציפייה של היזמים לעלייה של כ-30 אלף שקל בממוצע במחירי הדירות בשכונה
פרטי המכרז :  מכרז לחכירת 9.5 דונם לבניית 117 דירות בשכונת יבנה הירוקה  ( יבנה דרום )  .  במכרז זכתה הצעה של 46.5 מיליון שקל ,  מצד חברת גיא ודורון לוי .  הסביבה :  במהלך השנתיים האחרונות יבנה זוכה לעלייה ניכרת בהיקפי הביקוש למגורים ונהנית מתנופת בנייה .  עיקר הביקוש למגורים מגיע מצד זוגות צעירים ,  הרואים בעיר אלטרנטיבה זולה לערים ראשון לציון ,  נס ציונה ורחובות ,  וכן מצד משפרי דיור מאשדוד ואשקלון .  השכונה :  יבנה הירוקה תשתרע על כ-851 דונם .  היא נמצאת כיום בשלבי בנייה ופיתוח ותכלול עם השלמתה כ-2,900 יחידות דיור וכן מבני מסחר ,  משרדים ,  מבני ציבור ושטחים פתוחים .  המגרשים וזכויות הבנייה :  מגרש אחד  ( שמספרו 21 )  מיועד להקמת 59 יחידות דיור ואילו מגרש שני  ( 22 )  מיועד ל-58 יחידות דיור ,  בשני מבנים של שמונה קומות מעל לקומת לובי .  עם זאת ,  על פי ניצול חלקי של הקלת שבס ,  ניתן יהיה להעלות את מספר יחידות הדיור ל-65 ו-64 ,  בהתאמה .  עד 15% מהדירות יהיו בשטח מינימלי של 85 מ"ר ,  לפחות 55% מהדירות יהיו בשטח מינימלי של 120 מ"ר ולפחות 30% מהדירות יהיו בשטח מינימלי של 140 מ"ר .  לפחות 50% מהחניות יהיו תת-קרקעיות .  סקרי שוק שנעשו בסביבה :  בשכונה משווקות דירות בכמה פרויקטים ,  שבהם הושגו ,  בין היתר ,  המחירים הבאים :  בפרויקט space של בוסקילה נמכרת דירת שישה חדרים ,  בקומה שלישית מתוך תשע ,  ב-1.57 מיליון שקל ;  דירת מיני פנטהאוז באותו פרויקט ,  שקטנה יותר בשטחה וגם המרפסת שלה קטנה יותר ,  נמכרת בכ-1.45 מיליון שקל .  בפרויקט עיר גנים של הקבלן עיוש רפאל נמכרות דירות ארבעה חדרים ב-1.24 מיליון שקל ,  ופנטהאוז שישה חדרים נמכר ב-2.4 מיליון שקל .  דירת גן בת חמישה חדרים באותו פרויקט נמכרת ב-1.68 מיליון שקל .  במגדלי יבנה שמקימה חברת צרפתי ,  נמכרת דירת חמישה חדרים בקומה השמינית מתוך 15 ב-1.57 מיליון שקל ,  ואילו דירת פנטהאוז בקומה ה-13 עולה 2.46 מיליון שקל .  ככלל ,  דירות ארבעה חדרים בפרויקטים השונים בשכונה מגיעות לרמות מחירים של 10,400-11,300 שקל למ"ר .  ומחירי דירות חמישה חדרים נעים בין 10,500 ל-11 אלף שקל למ"ר .  סקר דירות יד שנייה שנערך בסביבה שכלל דירות שממוקמות מעט צפונית לשכונה הירוקה ,  ואשר רובן הוקמו במחצית השנייה של שנות ה-90 ,  העלה מחירים של 10,000-13 אלף שקל למ"ר .  אומדן מחירי דירות בפרויקט :  דירות ארבעה חדרים בשטח 107 מ"ר נטו יעלו כ-1.21 מיליון שקל ;  דירות חמישה חדרים בשטח 127 מ"ר נטו יעלו 1.35 מיליון שקל ;  דירת גן דופלקס בשטח 145 מ"ר תעלה 1.76 מיליון שקל ;  מיני פנטהאוז  ( חמישה או שישה חדרים )  בשטח 137 מ"ר יעלה 1.73 מיליון שקל ;  ודירת פנטהאוז-דופלקס  ( חמישה או שישה חדרים )  תעלה 2.66 מיליון שקל .  ציפיות היזמים על סמך תוצאות המכרז :  החברה רכשה במארס מגרשים סמוכים לפי 337 אלף שקל קרקע ליחידת דיור ,  והמכרז מגלם ציפייה לעליית מחירי דירות בכ-30 אלף שקל בממוצע .  - הניתוח בוצע בסיוע nadlancheck - מיזם מסייע ותומך בקבלת ההחלטות טרום הגשת הצעות למכרזי מינהל מקרקעי ישראל ואחרים .  המודל הוא פרי שיתוף פעולה של משרד הייעוץ והשמאות - פז כלכלה והנדסה ,  משרד התכנון מילוסלבסקי אדריכלים ומשרד הייעוץ השיווקי בבעלות מוטי ויזל - vcell

קרקע ל-117 דירות בשכונת יבנה הירוקה נרכשה ב-46.5 מיליון שקל 
השכונה צפויה להשתרע על 850 דונם ,  ועם השלמתה תכלול כ-3,000 יחידות דיור .  במכרז זכו גיא ודורון לוי ,  שהסכום שהציעו משקף עלייה של כ-7% במחיר הקרקע - ומגלם ציפייה של היזמים לעלייה של כ-30 אלף שקל בממוצע במחירי הדירות בשכונה

