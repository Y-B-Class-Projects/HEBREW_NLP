ירושלים :  מצלמות אכיפה בנת"צ
אגף התנועה של משטרת ישראל מגביר את מערך האכיפה בנתיבי התחבורה הציבורית .  לראשונה  מצלמות אכיפה בנת"צ בכניסה לירושלים
שימו לב :  אגף התנועה של משטרת ישראל הציב לאחרונה מצלמות אכיפה בנתיבי התחבורה הציבוריים  ( נת"צ )  בירושלים .  מדובר בסדרת מכמונות דיגיטאליות שהוקמו בכניסה לעיר באיזור של גינות סחרוב ,  ומטרתן לפקוח עין על מי שאינו מורשה לנסוע בכבישים אלה על פי חוק .  נהגים שנתפסים יזכו לדוחות תנועה לביתם בתוך כמה ימים .  
מערכות אכיפה אלה נכללות בפיילוט של אגף התנועה שהחל בחודש מרץ השנה .  במסגרת התכנית הניסיונית הוצבה המצלמה הדיגיטאלית הראשונה בדרך נמיר בת"א ,  בה התנועה מותרת רק לרכבים ציבוריים .  המצלמה פועלת בטכנולוגיית LPR המזהה את הרכבים עפ"י לוחית הרישוי ,  ומבצעת השוואה אוטומאטית למאגר הרכבים הציבוריים .  
המצלמה מתעדת את אלה שאינם מורשים לנהוג בנתיבים המסומנים ,  ולאחר מכן המידע נשלח על מעבדת פיענוח .  בתום בחינת התמונות במשטרה ,  נשלח הדו"ח לביתו של הנהג .  הקנס הכספי בגין עבירה זאת הוא 500 שקלים ,  אולם אינו מלווה בהוספת נקודות לרישיון הנהיגה .  
בישראל קיימים כיום כ-165 קילומטרים של כבישים עם סדרי עדיפות לתחבורה ציבורית .  הפיילוט אמנם נמצא בראשיתו ,  אך בעתיד תורחב האכיפה לערים גדולות נוספות בישראל .  מאגף התנועה מוסרים כי לצד המצלמות תימשך האכיפה באמצעים קובנציונליים :  ניידות תנועה וכלים דו-גלגליים שעומדים בצד הדרך ומבקרים את הנעשה בנת"צ .
 
ירושלים :  מצלמות אכיפה בנת"צ
אגף התנועה של משטרת ישראל מגביר את מערך האכיפה בנתיבי התחבורה הציבורית .  לראשונה  מצלמות אכיפה בנת"צ בכניסה לירושלים

