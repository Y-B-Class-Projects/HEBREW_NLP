בעקבות כשלים בהתנהלות מערך ההשקעות :  המפקח על הביטוח קנס את איילון ב-323 אלף שקל 
הקנס הוטל בעקבות השקעת כספי ציבור ב-2006 בעסקות אשראי שחרגו מהטווח שקבעה ועדת ההשקעות בחברה
אנדרלמוסיה בהתנהלות מערך ההשקעות של איילון ביטוח ב-2006 הובילה את המפקח על הביטוח להטיל היום על החברה קנס של 323 אלף שקל ,  זאת בנוסף לקנס של כ-37 אלף שקל שהוטל בשל דיווח לקוי למבוטחים שלה.הקנס העיקרי הוטל על איילון בעקבות מספר אירועים שהתרחשו בחברה במהלך 2006 .  מנהלי ההשקעות בחברה ביקשו אז להשקיע חלק מכספי החוסכים שנמצאים בפוליסות ביטוחי המנהלים בעסקות אשראי שונות .  ועדת ההשקעות שדנה בדברים תחמה את עסקות האשראי על ידי הגדרה של טווח ריביות מסוים לעסקאות שיותרו לביצוע .  אולם מנהלי ההשקעות חרגו מאותן מגבלות ,  והשקיעו את כספי הציבור בעסקות אשראי מסוכנות שחורגות מהטווח שהוגדר .  נוסף על כך ,  מצא המפקח כי ועדת ההשקעות בחברת הביטוח לא תיעדה כראוי את כל ישיבותיה וההחלטות שנקבעו בהן .  ועדת ההשקעות אף לא טרחה לעקוב ולוודא כי החלטותיה אכן מיושמות.לאחר בירור הפרשה החליטו באגף הפיקוח להסתפק בהטלת קנס ולוותר על דרישה שבעלי תפקידים בוועדת ההשקעות ובמערך ההשקעות יוזזו מתפקידם ומהחברה . " לפעול בניגוד להחלטה של ועדת השקעות זה הדבר הכי חמור שיש .  תמוה שזה מסתיים בקנס ",  אמר גורם בשוק בהתייחסו לעניין .  באיילון מסרו בתגובה : " לצערנו ,  משרד המפקח מצא לנכון להשית קנס על התנהלות ועדת השקעות ומינהל השקעות של שנת 2006 באיילון ,  תוך בחינת פעולותיהם באמות מידה המחמירות והמשודרגות של הזמן הנוכחי .  מאז ,  חלו מהפכות ושדרוג עצום בדרישות הפיקוח ,  במודעות החברות בדרך ניהול מערך ההשקעות .  מנגד איילון זכתה להבעת הערכה טובה וגבוה מפי ידין ענתבי וצוותו על דרך ניהול ההשקעות והמשטר התאיגידי כיום באיילון ,  ועל כך תמוה יותר החלטת צוות הקנסות להשית קנס שלא מניב תועלת ". 

בעקבות כשלים בהתנהלות מערך ההשקעות :  המפקח על הביטוח קנס את איילון ב-323 אלף שקל 
הקנס הוטל בעקבות השקעת כספי ציבור ב-2006 בעסקות אשראי שחרגו מהטווח שקבעה ועדת ההשקעות בחברה

