ג'יי סטריט :  מדוע זהו ארגון מקומם ובעייתי
לפני שנתיים סימנתי את ג'ורג' סורוס ,  סוחר המט"ח המיליארדר יליד הונגריה ,  כאחד התורמים העיקריים של ג'יי סטריט .  מנכ"ל ג'יי סטריט ,  ג'רמי בן ? עמי ,  הכחיש .  פעם אחר פעם .  הוא אף אמר כי  " תויגנו כמקבלי תמיכה מסורוס בלי שבכלל קיבלנו ממנו מימון ".  בשבוע שעבר התגלה שכ ? 750 אלף דולר ,  שהם כמעט שליש מהכנסות ג'יי סטריט בארה"ב ב ? 2009-2008 ,  הגיעו מסורוס .
 מעבר לחומרה שבאי ? אמירת אמת ,  מדוע התרומה מסורוס כל כך בעייתית ?  כי סורוס הוא אדם שהצהיר בגאווה  " איני ציוני ואיני יהודי מאמין ".  הוא טען כי ישראל אשמה במידה רבה באנטישמיות והוא תוקף בעקביות מוסדות פרו ? ישראליים .  בנוסף ,  הוא גם קורא להכרה בחמאס .  רק לפני חודש הוא תרם סכום שיא ,  100 מיליון דולר ,  לארגון הידוע לשמצה בעוינותו ובנטייתו הבוטה נגד ישראל .
 סורוס וג'יי סטריט הם זיווג מושלם .  ג'יי סטריט הוא ארגון שגינה את ישראל על פעולתה בעזה נגד חמאס ותיאר אותה כ"תגובה לא פרופורציונלית ".  הארגון סירב להכריע  " מי מבין הצדדים הוא הצודק ומי הוא הטועה "  בסכסוך ,  ונציגיו הצהירו כי  " אנו מכירים בכך כי לא לישראלים ולא לפלשתינים יש מונופול על האמת והצדק ".  כמו כן ,  לא די בכך שהארגון סירב לגנות את דו"ח גולדסטון - כעת מתברר כי הוא אף סייע בארגון פגישות בין חברי קונגרס לשופט גולדסטון .  הארגון גם החיה את ההאשמה האנטישמית בדבר נאמנות כפולה והזהיר את היהודים כי על ידי  " תמיכה חד ? צדדית בישראל "  הם  " מסתכנים בניכור מצד הציבור האמריקני ",  וטען ,  או איים ,  כי  " יגנו אותם על כך שהם מפגינים נאמנות רבה יותר לישראל מאשר לארה"ב ".  
אנשי ג'יי סטריט הכפישו שוב ושוב את איפא"ק ותיארו את השדולה כגוף המשתייך לימין הקיצוני ,  תוך כדי התעלמות מהעובדה שאיפא"ק תמכה במדיניותן של כל הממשלות הישראליות ,  כולל הממשלות היוניות .
 גם מרצ ושלום עכשיו מתנגדות למדיניות ההתנחלויות ,  לא פחות מג'יי סטריט .  אך מה שמבדיל את ג'יי סטריט מתנועות אלו אינו השקפות העולם - אלא המעשים .  ג'יי סטריט לוחץ על הממשל להכריח את ישראל לעשות ויתורים חד ? צדדיים ,  והוא מממן מועמדים עוינים לישראל לקונגרס .  זה אורווליאני לראות שארגון ,  המבקש ממחוקקים זרים להתנגד למדיניות ישראל ,  מכנה את עצמו  " פרו ? ישראלי ".  
יתר על כן ,  נטען כי ג'יי סטריט קיבל תרומות מאנשים פרטיים ומארגונים ערביים ופרו ? ערביים .
 השבוע נחשף כי תורמת מסתורית מהונג קונג , " קונסולאסיון אדיסקול ",  שאת פרטי זהותה אנשי ג'יי סטריט מסרבים למסור ,  העניקה לארגון כ ? 800 אלף דולר - כמחצית מסך הכנסותיו השנתיות .  שמועות שלא אומתו רומזות כי מדובר בכסף סעודי או בערוץ אחורי המסתיר מימון נוסף של סורוס .  כאשר משלבים את התרומה המסתורית עם זו של סורוס ,  קשה לראות איך פעילי ג'יי סטריט יוכלו להכחיש כי חלק הארי של התקציב שלהם מגיע ממקורות אנטי ? ישראליים או בעייתיים אחרים .
 רוב התומכים הזוטרים שלהם הם בעיקר ליברלים מבולבלים עם מעט מאוד רקע יהודי .  אנשים שבן ? עמי תיאר כצעירים שהתבוללו ברובם ונוהגים להשתתף ב"ליל סדר בודהיסטי ".  חלקם משלים את עצמם שהם לוקחים חלק בפעילות מחאה שנמצאת במסגרת הפעילות הפרו ? ישראלית הכללית .  הם מזכירים לי את היהודים הליברלים המבולבלים שהקומוניסטים הפעילו עליהם מניפולציה בעידן המלחמה הקרה .  
היום ,  לאור הגילויים החדשים ,  יהיה זה מגוחך להגדיר קבוצה כמו ג'יי סטריט ,  שמבקשת לחתור נגד התמיכה הניתנת לממשלת ישראל , " פרו ? ישראלית ".  אף אחד לא מבקש לשלול מג'יי סטריט את הזכות להתבטא .  תקשורת השמאל הליברלית ללא ספק תמשיך לקדם את הארגון שמבקש להעניק חותמת פסיאודו ? יהודית ללחצים החד ? צדדים שמפעיל אובאמה על ישראל .  אולם הגילויים החדשים מעוררים תקווה כי מנהיגי יהדות ארה"ב יחשפו את ג'יי סטריט כקבוצת שוליים אנטי ? ישראלית שנוצרה באופן מלאכותי ,  בזכות מענקיו של סורוס ,  ויפרידו בינם לבין המיינסטרים של הקהילה היהודית המסורה ,  שגם כאשר יש בין חבריה חילוקי דעות כולם נותרים תומכי ישראל באופן גורף .
 
ג'יי סטריט :  מדוע זהו ארגון מקומם ובעייתי
nan
