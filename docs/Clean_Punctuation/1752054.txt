הבינלאומי ודיסקונט בדרך להגדלת פעילות החיתום
בלעדי הבנקים עורכים שינויים בתחום החיתום :  דיסקונט מגייס את מנשה רם ,  הבינלאומי חוזר למגעים עם לידר שוקי הון
 >  >  בנק דיסקונט והבנק הבינלאומי נמצאים בימים אלו בעיצומם של תהליכים להגדלת פעילות החיתום שלהם - כך נודע ל-themarker .  בבנק דיסקונט ,  שמתכנן להגדיל את נפח הפעילות שלו בתחום ,  גייסו בימים האחרונים את מנשה רם ,  שימונה בשבוע הבא ליו"ר פעיל בחברת דיסקונט חיתום והנפקות .  רם עבד בעבר בדיסקונט ,  ולאחר מכן עזב את הבנק לטובת בית ההשקעות אפסילון .  דיסקונט חיתום נמצאת תחת דיסקונט שוקי הון בניהולו של מעוז פרנקו .  במחצית הראשונה של 2010 השתתפה דיסקונט שוקי הון ב-24 הנפקות לציבור והנפקה פרטית אחת בהיקף של 3.3 מיליארד שקל .  שתי הנפקות לציבור מתוך הנפקות אלו היו של בנק דיסקונט עצמו .  במקביל ,  הבנק הבינלאומי בניהולה של סמדר ברבר צדיק חזר לנהל מגעים לשיתוף פעולה בתחום החיתום עם לידר שוקי הון .  הצדדים ניהלו ביולי האחרון מגעים לשיתוף פעולה בתחום החיתום ,  ולפיו ירכוש הבינלאומי 20% מפעילות החיתום של לידר שוקי הון ,  אך מגעים אלו התקררו בחודשים שלאחר מכן .  בשבועות האחרונים חזרו הצדדים לנהל מגעים .  לידר שוקי הון עוסקת בחיתום ,  בברוקראז' ומחזיקה ב-50% מבית ההשקעות ילין לפידות .  את החברה מנהל עמית ורדי ,  לאחר שהמנהל שייסד אותה והיה אחד מבעלי השליטה בה ,  דני ברק ,  מת בתחילת יוני .  לידר שוקי הון היא החברה הרביעית בגודלה בשוק בתחום החיתום אחרי כלל חיתום ,  הנמצאת בשליטת קבוצת אי.די.בי של נוחי דנקנר ,  לאומי פרטנרס של בנק לאומי ופועלים אי.בי.אי של בנק הפועלים .  שלוש החברות המובילות שולטות בחלק הארי של השוק .  הבנק הבינלאומי מחזיק בחברת חיתום ,  אך אינו נחשב שחקן בולט בשוק .  שינויים אלו בתחום החיתום מצטרפים לרכישה שביצע באמצע השנה בנק מזרחי טפחות שרכש 20% מחברת החיתום רוסאריו קפיטל .
 
הבינלאומי ודיסקונט בדרך להגדלת פעילות החיתום
בלעדי הבנקים עורכים שינויים בתחום החיתום :  דיסקונט מגייס את מנשה רם ,  הבינלאומי חוזר למגעים עם לידר שוקי הון

