מקריאים לי קוראימלי
שתי יזמיות הקימו עסק המייצר ספרים מאוירים המבהירים את שמו של הילד
את השאלה  - " למה קוראים לי אלון "?  שאלו ודאי כל הילדים ששמם אלון ,  ושאלות דומות על שמם שואלים עצמם רוב הילדים .  הם נענים לרוב בתשובה קצרה ומחויכת ,  או בסיפור מפורט וצבעוני ,  תלוי בהורה ,  ביום ובשעה.דרך מקורית לספר את סיפור הולדת השם היא בעזרת הספרים של קוראימלי . " זהו שם עם משמעות כפולה .  גם קוראים לי - שמי הוא ,  וגם קוראים לי - מקריאים לי סיפור ",  מסבירה שרי כפיר ,  אחת משתי בעלות העסק בו מיוצרים ספרים מאוירים מותאמים אישית לילדים המבוססים על שמם ." בכל ספר ישנו סיפור שמערב את הירח והכוכבים ,  ואת החיות שכל אחת מהן מביאה אות להרכבת השם .  בכל ספר הכריכה והאיורים של החיות שונים בהתאם לאותיות השם ",  היא מסבירה.את קוראימלי הקימו כפיר ויעל עשת ,  חברות עוד מימי התיכון .  כפיר  ( 32 )  היא מהנדסת תעשיה וניהול בוגרת הטכניון ,  אשר כיהנה כמנהלת פרויקטים בחברות ייעוץ .  עשת  ( 33 )  היא מעצבת גרפית בוגרת ויצ"ו חיפה ,  אשר עבדה כשכירה במשרדי פרסום וכן כפרילנסרית .  לפני שנתיים עזבה כפיר את עבודתה ,  ובעת פגישה עם עשת נהגה הרעיון לעסק ." עזבתי כיוון שבתקופות ההן עבדתי שעות ארוכות וכבר היה לי ילד והרגשתי שלא מתאים לי לעבוד יותר בצורה כזו ",  מספת כפיר . " בנוסף הרגשתי שמיציתי את העבודה כיועצת לאחרים ,  ורציתי משהו משל עצמי ".  לאחר שעזבה החלה לכתוב עבור הבן שלה ספר על שמו .  בעת שביקרה את עשת ,  שהיתה אז בחופשת לידה ,  סיפרה לה על הספר . " סיפרתי לה שאני רוצה לפתח את הרעיון של הספר אבל אני לא יודעת לאייר ,  והיא מיד אמרה שהיא הרי יודעת לאייר ". כפיר ועשת פינו את זמנן ועברו לעסוק בפיתוח העסק .  התהליך נמשך כשנה במהלכה הן חיפשו ומצאו טכנולוגיות דפוס וכריכה מתאימות ,  בנו אתר אותו תכנתה כפיר לאחר שלמדה בעצמה לתכנת ,  ועיבדו את האיורים לספר שאיירה עשת . " לכל אות יש חיה מאוירת וכן עוד כמה חיות אופציונליות ,  כדי שאם יש שתי אותיות זהות באותו שם לא יהיה איור של חיה שיחזור על עצמו .  מכיוון שיש בסיפור גם שם פרטי וגם שם משפחה היה צורך ליצור הרבה חיות וזו היתה עבודה רבה "  מסבירה כפיר.לאחר שעבדו כמה חודשים פנו לקרן שמש לבקשת הלוואה . " התהליך איתם היה קצת ארוך כי הוא התחיל בדיוק בשיא המיתון ,  וכל הגופים עצרו את ההלוואות ",  מציינת כפיר .  ההשקעה הראשונית הסתכמה בכמה מאות אלפי שקלים ,  מתוכן כמה עשרות אלפים הלוואה מהקרן ,  והשאר מהון עצמי . " העבודה של שתינו במשך שנה ללא משכורת היא בעצם ההשקעה הגדולה ביותר ",  אומרת כפיר.בפברואר 2009 החל לפעול העסק .  מאז מכרו כפיר ועשת כבר כמה אלפים של ספרים ,  הנמכרים כל אחד במחיר של 96 שקלים . " עשינו מעט יחסי ציבור בזמנו אבל עיקר הלקוחות מגיעים מפה לאוזן ",  אומרת כפיר , " מי שמקבל את הספר במתנה מגיע לקנות אחד בעצמו ומספר לחברים ".  מחזור העסק לשנה הראשונה עומד על כמה מאות אלפי שקלים ,  ולדברי כפיר היא ועשת מצליחות להתפרנס ממנו.חלוקת העבודה היא אופיינית לעסק קטן , " שתינו עושות הכל ",  אומרת כפיר , " אנחנו הפועלות ,  שירות הלקוחות ,  שליחות במקרה הצורך והתמיכה הטכנית באתר .  בעיקרון יש חלוקה ברורה אחת והיא שיעל אחראית על העיצוב ואני על הניהול ,  השיווק והפיתוח העסקי ".  מלבד שתיהן הן מעסיקות עובדת שאחראית על נושאים תפעוליים , " היא גם חברה וגם מעצבת אז היא עוזרת לפעמים גם בעיצוב ".  גם את הספרים מכינות השתיים יחד ,  בעזרת ציוד מדפסות ומכונות כריכה שרכשו . " יש לנו שיטת עבודה מיוחדת ,  אנחנו עובדות גם בעצמו וגם עם בתי דפוס ". את התכנית העסקית בנתה כפיר ,  בעזרת הידע והנסיון הקודמים שלה .  בנוסף ,  לסיוע בתחום העסקי הן נעזרות במנטורית חדוה שנדרוביץ ,  איתה הן עובדות במסגרת פרויקט המנטורים של קרן שמש.הקשיים העיקריים בהקמת העסק לדברי כפיר היו שניים .  הראשון הוא האמהות לילדים קטנים . " את הבן השני שלי ילדתי חודש אחרי שהתחיל העסק לפעול ,  דבר שגרם לעיכוב בהתפתחות העסק ,  בעיקר בפיתוח מוצרים נוספים ",  מסבירה כפיר . " בנוסף לכך כעצמאית לא היתה לי חופשת לידה .  מה שעזר היה העובדה שמיקמנו את המשרד באותו קיבוץ בו אני גרה ,  כך שאחרי הלידה הייתי מעמיסה את הילד איתי והולכת ברגל למשרד ,  שם היתה לו פינה משלו עם צעצועים ,  והלקוחות נאלצו לשמוע מדי פעם תינוק בוכה ברקע ".  הקושי השני היה היחס שקיבלו מספקים גברים ,  שלדברי כפיר הם הרוב המכריע של הספקים בתחום ההוצאה לאור . " בהתחלה היו כאלו שהרימו גבה כשהיו צריכים לעבוד עם נשים צעירות עצמאיות ,  היה להם קשה לקבל את זה וזכינו מהם ליחס פטרוני .  עכשיו כשהעסק כבר פועל ולכאורה הוכחנו את עצמו ,  הצעות המחיר שאנחנו מקבלות הן הרבה יותר נמוכות מאלו שקיבלנו בהתחלה ". על המשך הדרך אומרת כפיר כי  " למרות שיש לנו הרבה רעיונות למוצרים שונים החלטנו שמוקד העסק הוא יצור מוצרי קריאה ומוצרים משלימים - המותאמים אישית לילדים .  עשינו איגרות ברכה מאוירות ,  יצרנו בראש השנה לוח שנה שממשיך עדיין להימכר ,  ואנחנו מפתחות עוד מוצרים באותו כיוון .  אלו מוצרים מפתיעים ,  המערבים קריאה וסובבים סביב שמו של הילד ". 

מקריאים לי קוראימלי
שתי יזמיות הקימו עסק המייצר ספרים מאוירים המבהירים את שמו של הילד

