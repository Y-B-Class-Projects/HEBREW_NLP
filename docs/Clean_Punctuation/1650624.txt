סוף המרד ?  פרץ וכבל חוזרים לסיעת העבודה 
" המורדים "  עמיר פרץ ואיתן כבל צפויים להודיע מחר על חזרה לפעילות בסיעת העבודה .  השר שמחון : " מקווה שמעתה כל חברי הסיעה יחזרו לעבודה מלאה בכנסת "
 חברי הכנסת עמיר פרץ ,  איתן כבל ודניאל בן-סימון צפויים להודיע היום  ( שני )  על חזרה חלקית לפעילות בסיעת העבודה .  זאת מאחר שהניסיון להתפלג מהסיעה ירד מהפרק אחרי פרישתו של אופיר פינס מהכנסת והצהרתה של ח"כ יולי תמיר על פרישה קרובה .  מקורבים לחברי הכנסת אמרו לוואלה !  חדשות כי , " אם לא הצלחנו דרך החלון ,  ניכנס דרך הדלת ונפעל להוצאת העבודה מהקואליציה ".  
חבר הכנסת בן סימון היה שותף עד כה לפעילות בסיעה ובמוסדות המפלגה האחרים .  עם זאת ,  לדברי המקורבים ,  מחר הוא יגיע לתדרוך העיתונאים יחד עם כבל ופרץ ,  משום שהיה שותף לערכים שהמורדים ביטאו .  הערכה היא שהשניים ישתתפו מחר בישיבת הסיעה ,  אך הם צפויים לסרב להתמנות לתפקיד יו"ר הסיעה .  
יו"ר סיעת העבודה ,  השר שלום שמחון ,  הגיב על ההודעה הצפויה של כבל ופרץ ואמר כי , " אני מברך על החלטת המורדים לחזור לפעילות בסיעה .  אני מקווה שמעתה כל חברי הסיעה יחזרו לעבודה מלאה בכנסת ". 
אולם ראש הממשלה בנימין נתניהו ויו"ר הקואליציה זאב אלקין עדיין אינם יכולים להרשות לעצמם לשמוח .  פרץ וכבל צפויים להבהיר מחר כי הם ימשיכו בדרך הצבעתם במליאת הכנסת ובוועדות על פי צו מצפונם וללא קשר למשמעת קואליציונית .  מלבד הפעילות בסיעה והצבעותיה ,  הערכה היא שפרץ וכבל לא ישובו לפעילות במוסדות האחרים של המפלגה .
 בחודש שעבר הודיעה ח"כ תמיר על פרישה מהכנסת בסוף מושב החורף ,  ובחודש מאי הקרוב היא תחל לכהן כנשיאת מכללת שנקר לעיצוב .  אופיר פינס הודיע בחודש ינואר כי הוא פורש מתפקידו בכנסת . " אין בעיניי מקום ראוי מהכנסת לתרומה של ממש בתחום הציבורי .  אם הייתי מאמין שהמשך שירותי בכנסת היה בו כדי לתרום לציבור הייתי נשאר וממשיך להיאבק ללא ליאות על דרכה של המדינה ועל דרכה של מפלגת העבודה כפי שעשיתי במשך כל שנותיי בכנסת הזו ",  אמר פינס במסיבת העיתונאים בה הודיע על פרישתו .
 
סוף המרד ?  פרץ וכבל חוזרים לסיעת העבודה 
" המורדים "  עמיר פרץ ואיתן כבל צפויים להודיע מחר על חזרה לפעילות בסיעת העבודה .  השר שמחון : " מקווה שמעתה כל חברי הסיעה יחזרו לעבודה מלאה בכנסת "
 
