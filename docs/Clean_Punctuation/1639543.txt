סכום שיא ליצירת אמנות במכירה פומבית
פסל ברונזה של אלברטו ג'יאקומטי נמכר ב-104.32 מיליון דולר ,  200 אלף דולר יותר מהשיא הקודם ,  השייך לציור של פיקאסו .  הרוכש האלמוני הגיש את ההצעה בטלפון
עולם האמנות שבר שיאים :  פסל הברונזה  " איש הולך 1 "  של האמן השוויצרי אלברטו ג'יאקומטי נמכר היום  ( רביעי )  במכירה בבית המכירות הפומביות סות'ביס שבלונדון בסכום של 104.32 מיליון דולר ,  הסכום הגבוה ביותר ששולם אי פעם עבור יצירת אמנות במכירה פומבית .  בית המכירות העריך בתחילה כי היצירה תימכר בסכום של 20 מיליון דולר בלבד . 
 " איש הולך 1 "  שבר את השיא הקודם שהיה שייך לציור  " נער עם מקטרת "  של פבלו פיקאסו ,  שנמכר במכירה פומבית ב-2004 בסכום של 104.3 מיליון דולר .  לפני המכירה העריך סניף ניו יורק של סות'ביס את מכירתו של הציור ב-70 מיליון דולר אולם בסופו של דבר שבר הציור את השיא והפתיע את כולם .
 עשרה מתמודדים התחרו על הפסל שגובהו שני מטרים וככל שעלה מחיר ההצעה ,  נשרו המתמודדים בזה אחר זה ,  כאשר בסופו של דבר נשארו רק שני מתחרים .  זהותו של הזוכה הסופי לא ידועה מכיוון שהוא הגיש את הצעתו בטלפון .
 מרגע מכירת הפסל ,  החלו ספקולציות בשוק האמנות לגבי זהותו של הקונה .  על פי ההערכות ,  מדובר ככל הנראה באוליגרך רוסי או אספן מהמזרח התיכון .  בין השמות שהועלו נמצא האוליגרך רומן אברמוביץ ,  בעליה של קבוצת הכדורגל צ'לסי ,  שרכש בעבר לא מעט יצירות אמנות בסכומי עתק .
 אלברטו ג'יאקומטי הוא צייר ופסל שוויצרי ,  יליד 1901 שהלך לעולמו בגיל 65 .  הפסל שנמכר הלילה הוא יצירתו המפורסמת ביותר .  הפסל נולד כחלק מפרויקט ציבורי שהוזמן מג'יאקומטי בעבור מגדל  " צ'ייס מנהטן פלאזה "  בניו יורק .  ג'יאקומטי תכנן להכין כמה דמויות לפרויקט ,  אך בסופו של דבר החליט השמיד את כולן והותיר רק את  " האיש ההולך 1 ". 

סכום שיא ליצירת אמנות במכירה פומבית
פסל ברונזה של אלברטו ג'יאקומטי נמכר ב-104.32 מיליון דולר ,  200 אלף דולר יותר מהשיא הקודם ,  השייך לציור של פיקאסו .  הרוכש האלמוני הגיש את ההצעה בטלפון

