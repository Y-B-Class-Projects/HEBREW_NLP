ספרד :  18 נקודות לבורשטיין בניצחון פואנלבראדה
הישראלי הוביל את קבוצתו ל-72:85 על בילבאו .  ביוון הביסה פנאתינייקוס את לאריסה 65:97 .  רוסיה :  צסק"א שוב ניצחה
בעוד שביורוליג ספגה פנאתינייקוס הפסד ביתי מידי פרטיזן בלגרד ופתחה את הטופ 16 בצורה לא צפויה ,  בליגה היוונית הכל נשאר צפוי וברור :  אלופת יוון ואירופה הביסה הערב  ( שבת )  בביתה את לאריסה הצנועה בתוצאה 65:97 .  פאו פתחה חזק את המשחק ,  ובתום הרבע הראשון הוליכה 10:23 .  בתחילת הרבע השני ביצעה פאו ריצת 3:10 ,  וסיימה את המחצית ביתרון 31:55 ,  כשהגיאורגי הצעיר ג'יורג'י שרמאדיני קולע 13 נקודות .
 פאו עצרה את לאריסה על 12 נקודות ברבע השלישי ,  והגדילה את הפער ל-43:80 בתום הרבע השלישי .  ברבע הרביעי לאריסה צימקה מעט את ההפרש ,  אך בכל זאת יצאה מוכה עם מינוס 32 מהמשחק הזה .  מרכוס הייסליפ הוליך את קלעי פנאתיניקוס עם 22 נקודות ו-10 ריבאונדים ,  שרמאדיני סיים עם אותן 13 מהחצי הראשון ,  ניקולה פקוביץ' ואנטוניס פוטסיס הוסיפו 12 כל אחד .  כריסטוף מאסיי קלע 15 ללאריסה .  
לאחר הניצחון ,  פאו ממשיכה להוליך את הליגה עם מאזן של 1:13 .  במשחקים נוספים ביוון :  פאוק סלוניקי ניצחה את פאנליניוס 68:71 ,  איליסיאקוס הפסידה 79:75 לקולוסוס ,  טריאקלה נוצחה 65:59 על ידי א.א.ק אתונה ופאניוניוס ניצחה 63:86 את פרישטרי .
 בספרד ,  חובנטוד בדאלונה ,  שניצחה בטופ 16 של היורוקאפ את אריס סלוניקי ,  הפסידה במפתיע בליגה לאסטודיאנטס 83:68 .  ולנסיה ,  יריבת הפועל ירושלים במפעל האירופי ,  המשיכה לאכזב מול ויאדוליד ונוצחה 87:76 .  רפא מרטינז הוליך את קלעי המפסידים עם 17 נקודות וסרגיי לישצ'וק הוסיף 15 ,  אך זה לא עזר לנוון ספאחיה ,  שנשר למקום הרביעי עם מאזן 7:13 .  
פואנלבראדה השיגה ניצחון נאה 72:85 על בילבאו ,  ועלתה למאזן 12:8 .  טל בורשטיין היה חלק מרכזי בניצחון כששיחק 27 דקות ,  קלע 18 נקודות  ( 3 מ-4 משתיים ,  3 מ-4 משלוש ,  3 מ-3 מהעונשין )  והוריד שני ריבאונדים .
 ברוסיה ,  צסק"א מוסקבה המשיכה באותו קו שאותו התחילה בשבוע שעבר בטופ 16 .  שחקניו של ייבגני פשוטין ,  שניצחו את מלאגה ,  רשמו ניצחון תשיעי העונה  ( מעשרה משחקים )  ,  הפעם 65:78 את צסק"א מוסקבה איזורית .  3,220 צופים ראו את אלופת רוסיה ניצחה בזכות מחצית שנייה חד צדדית ,  כשסאשה קאן  ( 16 נקודות )  ,  רמונאס שישקאוסקאס וטרז'ן לנגדון  ( 13 נקודות כל אחד )  הובילו את קלעי המנצחת .
 
ספרד :  18 נקודות לבורשטיין בניצחון פואנלבראדה
הישראלי הוביל את קבוצתו ל-72:85 על בילבאו .  ביוון הביסה פנאתינייקוס את לאריסה 65:97 .  רוסיה :  צסק"א שוב ניצחה

