גבר נכה ושני נערים חשודים באונס קטינה
שני נערים כבני 14 וגבר בן 30 נעצרו בחשד שאנסו נערה כבת 13 .  בחקירתו טען הגבר כי מעולם לא חווה יחסי מין בגלל נכותו והוא שוכנע על ידי הנערים ,  שהודו בביצוע המעשים ,  להצטרף אליהם
 ( באדיבות הערוץ הראשון ) 
חוקרי הנוער של משטרת ירושלים עצרו אתמול  ( שלישי )  לחקירה שני נערים בני 14.5 וגבר נכה בן 30 ,  תושבי העיר ,  בחשד לאונס קטינה בת 13.5 .  על פי החשד ,  קבעו החשודים עם הקטינה שלשום בערב ,  אספו אותה ברכבו של חברם המבוגר ונסעו לפארק הסמוך למקום מגוריה .  בפארק ,  אחד החשודים אנס אותה בכוח כשהשני תופס אותה בידיה ,  ואילו החשוד השלישי ביצע בה באיומי סכין מעשים מגונים .  
מפרטי החקירה עולה כי בשלב מסוים עזבו החשודים את המקום והנערה הגיעה בכוחות עצמה לביתה .  כשפגשה את הוריה ,  סיפרה להם את אשר ארע לה ,  ואלו הגישו תלונה במחלקת הנוער במרחב מוריה .  לדברי המשטרה ,  הגבר הוגדר כנכה עקב צליעה כבדה ברגלו אשר לה ייחס חלק מסיבות למעשה .  בחקירתו טען הגבר כי כתוצאה מנכותו הוא לא התנסה מינית מעולם ,  והנערים ,  אותם הכיר דרך אחיינו ,  הבטיחו לו כי אם יצטרף אליהם באותו הערב ,  יזכה לקיים יחסי מין בפעם הראשונה .  הנערים החשודים מכירים את הקטינה מסביבת מגוריה ואחד הנערים לומד איתה בבית הספר .  בחקירתם הודו הנערים בביצוע המעשים ושלושת החשודים יובאו היום להארכת מעצר בבית משפט השלום ירושלים .
 
גבר נכה ושני נערים חשודים באונס קטינה
שני נערים כבני 14 וגבר בן 30 נעצרו בחשד שאנסו נערה כבת 13 .  בחקירתו טען הגבר כי מעולם לא חווה יחסי מין בגלל נכותו והוא שוכנע על ידי הנערים ,  שהודו בביצוע המעשים ,  להצטרף אליהם

