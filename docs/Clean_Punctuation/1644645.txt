שובר שתיקה :  טייגר וודס ידבר מחר בפומבי - לראשונה מאז פרסום שערוריות המין  
" וודס מכיר בכך שפגע ואכזב אנשים והוא רוצה להתחיל לתקן את טעויותיו "
 טייגר וודס צפוי לשבור שתיקה מחר ,  ולדבר בפומבי לראשונה על שערוריות המין בהן היה מעורב לאחרונה ,  אשר הביאו למשבר ביחסים בינו לבין אשתו ובינו לבין נותני החסות שלו .  המשבר הביא גם לכך שוודס פרש באופן זמני מתחרויות הגולף .  בהודעה רשמית ראשונה מאז פרסום השערוריות אמר מנהלו האישי של וודס ,  מארק סטיינברג : " בעוד שטייגר מאמין שמה שקרה בסופו של דבר הוא בינו לבין אשתו ,  הוא מכיר בכך שהוא פגע ואכזב אנשים רבים שהיו קרובים אליו .  הוא גם אכזב את מעריציו .  הוא רוצה להתחיל בתהליך של תיקון הטעויות ,  וזה מה שהוא הולך לדון בו ביום שישי ".  ההודעה נשלחה לעיתונאים בארה"ב .  וודס יישא דברים מחר במטה איגוד הגולף המקצועי pga טורס בפונטה ורדי שבפלורידה ,  והוא צפוי להתנצל על הרומנים .  וודס ,  שהפך להיות מוקד המשיכה מספר אחת של עולם הגולף בשנים האחרונות ,  יישא את הדברים מחר בבוקר שעון פלורידה  ( שעות אחר הצוהריים בישראל )  .  וודס לא צפוי לענות לשאלות עיתונאים.בין האנשים שצפויים להגיע ולתמוך בוודס במטה האיגוד יהיו  " חברים ,  קולגות ומכרים קרובים ",  לפי ההודעה מטעם וודס .  עדין לא ברור מתי מתכנן וודס לשוב ולשחק גולף באופן מקצועי .  וודס לא הופיע בפומבי מאז חודש נובמבר האחרון ,  אז התנגש עם רכב ה-suv שבבעלותו אל תוך עמוד כיבוי אש ועץ מחוץ לביתו שבפלורידה .  בימים שלאחר התאונה החלו לצוץ האשמות בנוגע לרומנים שניהל וודס ומריבות בינו לבין אשתו אלין נורדגרן .  וודס ,  הספורטאי העשיר בעולם ,  בנה מאז פרץ לראשונה לתודעה הציבורית לפני 13 שנה אימפריית חסויות שהתבססה באותה מידה על הישגיו האתלטיים וכן על תדמיתו הנקייה מרבב .  וודס הרוויח את מרבית הכנסותיו השנתיות - כ-100 מיליון דולר - מחוזי חסויות נדיבים עם מפרסמים כמו גייטורייד ,  at & t ג'ילט ,  ea ,  טאג הויר ,  אקסנצ'ר ,  אפר דק ונייקי .  ההסכמים שלו עם ג'ילט וגייטורייד - הכוללים גם נתח ממכירות המוצרים הנושאים את שמו - מניבים לו הכנסות משוערות של כ-80 מיליון דולר בשנה .  שחקן הגולף הנאבק כיום לשקם את תדמיתו לאחר שפורסמו פרטים רבים ומביכים בנוגע לפרשיות המין בהן היה מעורב ,  ביניהן רומן עם שחקנית הפורנו ג'וסלין ג'יימס שהוביל אותה להפיל פעמיים ,  לטענתה .  פרט מביך נוסף פורסם בסוף השבוע האחרון ,  כאשר המדאם לשעבר ,  מישל בראון ,  סיפרה כי וודס הוציא 250 אלף דולר עבור שירותי מין שסיפקו לו בחורות שעבדו עבורה .  ג'יימי גרבס ,  מלצרית בת 24 שהודתה כי ניהלה רומן עמו וחשפה הודעות טקסט ששלח לה ,  סיפרה כי הוא סירב ללבוש קונדום במיטה . " הוא לא השתמש בקונדום .  הוא אפילו לא רצה לנהל דיון בעניין ",  אמרה גרבס ל"אס וויקלי ".  גם מינדי לוטון ,  מנהלת מסעדה בת 33 שניהלה רומן עם וודס ,  סיפרה לשבועון כי וודס סירב להשתמש באמצעי הגנה וכי חששה להידבק במחלת מין ,  מאחר שידעה כי הוא נוהג לשכב עם נשים רבות.לשערוריות המין של וודס גם השלכה כלכלית :  חברות רבות ביטלו את הסכם החסויות שלהן עימו .  בין החברות שביטלו את ההסכמים :  ענקית הטלקום at & t  ,  ג'ילט ,  אקסנצ'ר ,  ea ,  גייטורייד ו-tag heuer.הסתבכותו של וודס בשערוריית הבגידות ברעייתו עלתה לבעלי המניות של נותנות החסות שלו 12 מיליארד דולר ,  לפי מחקר שנערך באוניברסיטת קליפורניה שממצאיו בסוף דצמבר .  לפי המחקר ,  בימים שלאחר תאונת הדרכים של טייגר וודס ב-27 בנובמבר ועד לחשיפתה של סדרה ארוכה של בגידות ברעייתו ,  ספגו בעלי המניות של החברות אותן פירסם וודס הפסדים של 12 מיליארד דולר .
 
שובר שתיקה :  טייגר וודס ידבר מחר בפומבי - לראשונה מאז פרסום שערוריות המין  
" וודס מכיר בכך שפגע ואכזב אנשים והוא רוצה להתחיל לתקן את טעויותיו "
 
