מה שהילדים אוהבים
הילדים כל כך מתרגשים מהגעתם של ארט ברוט להופעה בישראל שלדוד אלון לא היתה ברירה אלא להכין להם מתנה בהתאם

השיר הראשון של ארט ברוט הגיע ב-2004 ,  צעק בקול  " הקמנו להקה ",  ושם את חברי הלהקה  אדי ארגוס ,  ג'אספר פיוטצ'ר ,  פרדי פידבק ,  איאן קאטסקלין ומייקי ברייר  בחזית של האינדי-רוק הבריטי .  אז נכון ,  בשיר יש הרבה הבטחות שעדיין לא קוימו ,  כמו למשל הטענה שארט ברוט הולכת לכתוב שיר שיהיה אוניברסלי יותר מ"יום הולדת שמח "  או להיות הלהקה שתגרום לישראל ולפלסטין להסתדר  ( ובראיון הראשון שלי עם ארגוס ,  ב-2007 ,  הוא הסביר לי שהוא ניסה ,  אבל שזה פשוט מסובך יותר ממה שהוא חשב )  .  אבל גם ללא קיום ההבטחות זה טוב שארט ברוט מופיעים בישראל .  מדובר בלהקה הכי ביקורתית שפועלת בשנים האחרונות וזו שמעבירה את הביקורת שלה עם ליטרים של סרקזם וקלילות .  תרצו או לא  ארט ברוט לאינדי היא מה שאמינם היה פעם לפופ .  לא פחות .
" אני רוצה שלאנשים יהיה טעם טוב יותר במוזיקה ואני לא יודע איך לגרום לזה לקרות "  אמר ארגוס בראיון שפרסמנו איתו שבוע שעבר .  ב-"Demons Out !  "  הוא מסביר את מהות המלחמה התמידית שלו בשטן שהוא אנשים עם טעם רע במוזיקה .
 
ב-2007 יצאו ארט ברוט לסיבוב הופעות משותף עם ההולד סטדי  היחידה שמתחרה בארט ברוט על טייטל  " להקת הרוק הטובה בעולם "  וקרייג פין ,  הסולן של ההולד סטדי ,  הכיר לארגוס את הריפלייסמנטס .  מאז ארגוס לא מפסיק להזכיר בכל הזדמנות את הלהקה המצוינת הזו שלא זוכה למספיק הכרה .  עד כדי כך שבאלבום האחרון של ארט ברוט הוא אפילו כתב שיר מחווה ללהקה העתיקה ובו הוא שואל שוב ושוב  " איך רק עכשיו גיליתי את הריפלייסמנטס ?  חלק מהם כמעט זקנים כמו ההורים שלי ". 
הבלק ארטס הם פרויקט צד של אדי ארגוס ,  בת הזוג שלו דיאן ואלדס ,  קית' TOTP ואחרים .  עם הזמן ההרכב שינה את השם ל-Art Naif ועוד לא קיבלנו אף ריליס אמיתי ממנו ,  אך לבלק ארטס יצא סינגל כפול אחד ,  עם שיר כריסטמס והקטע הנ"ל ,  בעל השם הגאוני  " גלאם קז'ואל ".  בשיר הזה ארגוס מסביר איך להיות נוצץ ללא מאמץ וגם זורק את ההצהרה ש"למרות שלא היתה לי הזדמנות לקרוא את כולו/ האינטרנט מלא באנשים רשעים וטיפשים ". 

הצמד EWITFRN של ארגוס ודיאן ואלדס ,  שהוציא את אחד האלבומים המוצלחים ביותר של 2010 ,  מתכתב עם שירי פופ מוכרים יותר ופחות .  בשיר הנוכחי למשל הם נכנסים באבריל לאבין ,  כועסים עליה על כך שהיא אובססיבית ומסבירים לה ,  בעדינות ,  שזה לא יפה לנסות ולגנוב חבר של מישהי אחרת .
 ארגוס אולי מתעצבן על אבריל לאבין שהיא אובססיבית ,  אך זהו מקרה קלאסי של  " הפוסל במומו פוסל ",  שכן  " אמלי קיין "  זה ההמנון האובססיבי הגדול ביותר של כל הזמנים  ( אפילו יותר מ-"Every Breath You Take "  של הפוליס )  ובמקביל  גם השיר הגדול ביותר של ארט ברוט .  אם אתם לא מכירים את המילים של השיר ,  עדיף שתקשיבו עם תשומת לב יתרה במקום שאכתוב עליו יותר מדי משפטים .
 גלאם צ'ופס הוא הרכב הגלאם של ארגוס וכנראה הפרויקט המוזיקלי החלש ביותר בו הוא נגע .  יחד עם זאת ,  עדיין מדובר במשהו טוב יותר מרוב הדברים שתמצאו באופן אקראי בבלוגים השונים .
 אני לא חושב שיש מדור שמטיף יותר מ"הילדים "  לגבי שימוש בסמים .  ובכל זאת ,  אני חייב להסכים עם ארט ברוט לגבי הטענה שבמקרה ויש לכם אישיות גבולית ,  אסיד זה פשוט מפחיד מדי ורצוי להתרחק ממנו . " הייתי שמח כשרק שתיתי ואז מישהו ערבב לי בפנים מדע בדיוני "  שר ארגוס על החוויה הרעה שהיתה לו ואני מבין אותו לגמרי .  ועדיין ,  אם אתם מרגישים שלכם זה לא יקרה ,  אני מציע לכם ללכת עם האמת הפנימית שלכם ולהצמיד את הבול ללשון .
 
לפעמים שיר פופ רותח עדיף מנשיקה לוהטת .
 ארט ברוט מורכבת מילדים חנונים שבזים לתזה שילדים רעים ראויים להתייחסות כלשהי .  בשיר הזה EWITFRN עונים לשיר של הקריסטלס ומסבירים את האג'נדה שלהם לגבי ילדים רעים .
 
הפנר היא הלהקה שהכי השפיעה על אדי ארגוס .  הטקסטים שלו הם ללא ספק שכלול מתקדם של אלו שהגיעו מסולן הפנר דארן היימן והמסרים שלו דומים למדי אם כי ישירים יותר .  קחו למשל את השיר הזה של הפנר ,  שמופיע על האלבום המופתי  " The Fidelity Wars ",  בו היימן אומר  " איך היא יכולה לאהוב אותי אם היא לא אוהבת את הקולנוע שאני אוהב "  ותחשבו על כמה זה דומה לגישה הכללית של ארט ברוט הגורסת כי אנשים מתחברים על בסיס תרבותי וכי כל דבר אחר הוא חסר חשיבות .
 דה לאסט ארמי הזמינו את ארגוס וביקשו ממנו לשחק אותה רומנטיקן מהסוג הישן בגרסת הכיסוי שלהם ל"ז'ה טאם ". 
גם לג'ונת'ן ריצ'מן יש תפקיד חשוב בהתפתחות של ארט ברוט .  שימו לב לשיר הזה ,  שלקוח מאוסף שירי הילדים  " Colours Are Brighter "  אך היה יכול להיות בקלות על כל אלבום של ריצ'מן :  זה ילדותי ,  פשטני ועמוס ברגש אותנטי ונוגה ,  כמו לא מעט שירים של ארט ברוט .
 
ג'ארוויס קוקר אמר פעם שג'פרי לואיס  ( שמגיע גם הוא לארץ במאי )  הוא כותב השירים הגדול ביותר בארצות הברית ,  ובכך לא שלל את האופציה שהוא עצמו הכותב הגדול ביותר בעולם .  ארגוס הלך צעד קדימה ,  למקום יותר כן ופחות נרקיסיסטי והכריז שלואיס הוא כותב השירים הכי גדול בעולם .
 לפני שארט ברוט התגבשה ,  לארגוס וג'אספר היה את הארט גובלינס  ( הכוללים אנשים נוספים שעבדו עם ארגוס במהלך השנים )  .  הארט גובלינס לא הספיקו להוציא אלבום שלם וסינגלים שלהם  שלרוב מכילים טקסטים שלאחר מכן הגיעו לשירים של ארט ברוט  הם דבר נדיר וקשה להשגה ,  על אחת כמה וכמה באיכות ראויה .  בשיר עם השם המבריק  " My Keyboard Guitar Gently Weeps "  השניים מנסחים את הגישה השונאת ארטיסטיות בשקל שהמשיכה לארט ברוט ,  עם משפטים כמו  " עומק הנהר וגובה ההר/ מוזילים את שאני מרגיש בפנים/ כי אני לא שוכב ער בלילה עם מחשבות על עומק הנהר וגובה ההר ". 
דה וישי רג'ים הם הגלגול הקודם של EWITFRN ,  לפני שהחל הקונספט המהודק של שירי תגובה .  הקטע הנ"ל הוא קאבר של דה וישי רג'ים לאחד השירים היפים ביותר של הפנר בפרט ואחד השירים היפים ביותר שנכתבו בכלל .
 
הקלילות של אדי ארגוס וההתעקשות שלו לא להיות אדם כבד או דאונר רציני נשפכת מכל כיוון של  " People in Love "  ומהטיעון הצודק שעל כל קשר מתגברים ,  שתמיד אפשר להמשיך הלאה ושלרוב כל מה שצריך זה כמה שבועות ,  אלכוהול וסיגריות ,  אך גם מקרים קשים יותר נפתרים בסופו של דבר .  אז על ההופעה של ארט ברוט בתל אביב נגיד כזה דבר  גם אם לא תגיעו אליה ,  סביר שתתגברו על ההחמצה הזו מתישהו .  אבל מצד שני למה לכם לעבור שבועיים של שברון לב ?  פשוט תגיעו ותפסיקו לחשוב כל כך הרבה .  יהיה מדהים ,  זה בטוח .
 

מה שהילדים אוהבים
הילדים כל כך מתרגשים מהגעתם של ארט ברוט להופעה בישראל שלדוד אלון לא היתה ברירה אלא להכין להם מתנה בהתאם

