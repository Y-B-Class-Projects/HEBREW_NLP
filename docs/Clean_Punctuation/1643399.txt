רמטכ"ל ארה"ב : " ישראל מייצגת את התקווה "
 רמטכ"ל ארה"ב מייקל מאלן ועמיתו הישראלי קיימו אירוע הצדעה מיוחד למשלחת הישראלית להאיטי .  מאלן : " האנושות גאה בכם ".  אשכנזי : " גאה להיות מפקדו של צבא שאלה חייליו וקציניו "
 הרמטכ"ל האמריקאי האדמירל מייקל מאלן פתח היום  ( שני )  את ביקורו בישראל בקבלת פנים צבאית רשמית בקריה בתל אביב .  לאחר הטקס ,  נפגש מאלן לבקשתו עם חברי המשלחת הישראלית שיצאה להאיטי והקימה במקום בית חולים שדה .  באירוע הצדעה מיוחד שקיים עם הרמטכ"ל רב אלוף גבי אשכנזי פנה מאלן לנוכחים ואמר : " רציתי להביע את הערכתי לכם  אתם מייצגים את התקווה בתוך הטרגדיה הקשה שחוו תושבי האיטי .  יצרתם תקווה ועתיד עבור אותם אנשים  האנושות גאה בכם .  תושבי האיטי הם אנשים מדהימים והם בתקופה מלאת אתגרים ואני מקווה שגם לאחר שהאורות והמצלמות ייכבו  הקהילה הבינלאומית תירתם לטובת שיקומה ועתידה של האיטי ". 
מאלן סיפר כי נפגש עם אשכנזי לארוחת צהרים בבריסל שעה שהמשלחת הישראלית התמקמה בהאיטי על מנת להעניק סיוע לנפגעים : " אכלנו צהרים כחברים טובים כשהייתי בהאיטי וכשהוא דיבר עליכם החדר הוצף בגאווה ",  תיאר מאלן . " הוא לא הצליח לבטא את גאוותו במילים .  הוא לא יגיד לכם את זה ,  אבל כך הוא הרגיש ". 
אשכנזי מצדו הגיב לתשבוחות ואמר : " אני גאה להיות מפקדו של צבא שאלה חייליו וקציניו  הצבא האמריקאי סייע רבות למשלחת הישראלית בהאיטי .  זה היה הרעיון של אדמירל מאלן להיפגש אתכם וזה כבוד עבורנו .  אנו מעריכים את שיתוף הפעולה האמריקאי .  איננו מתבלבלים מי באמת מתמודד עם הקשיים הרבים בהאיטי אך היינו גאים לעמוד כתף אל כתף עם הצבא שלך ",  דברי אשכנזי .
 בהמשך היום צפוי האדמירל מאלן להיוועד עם שר הביטחון אהוד ברק ולדון איתו בסוגיות שיתוף הפעולה הבטחוני בין ישראל וארה"ב  כאשר על פי ההערכות בראש סדר היום תעמוד סוגיית הגרעין האירני וההתמודדות עם האיום מטהרן .  כמו כן צפוי היום מאלן לסייר במוזיאון יד ושם בירושלים .
 
רמטכ"ל ארה"ב : " ישראל מייצגת את התקווה "
 רמטכ"ל ארה"ב מייקל מאלן ועמיתו הישראלי קיימו אירוע הצדעה מיוחד למשלחת הישראלית להאיטי .  מאלן : " האנושות גאה בכם ".  אשכנזי : " גאה להיות מפקדו של צבא שאלה חייליו וקציניו "
 
