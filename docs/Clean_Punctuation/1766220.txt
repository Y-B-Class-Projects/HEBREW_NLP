גלבוע/גליל חוזרת לארח ביורוקאפ בגן נר
האלופה ,  שאירחה את שני משחקי הבית הראשונים במלחה ,  תארח את סדויטה זאגרב ביום שלישי באולם הביתי המשופץ
ארגון היול"ב הודיע הבוקר  ( שישי )  לקבוצת הפועל גלבוע/גליל עליון ולמנהלת ליגת העל שהקבוצה תוכל לארח את המשחק הביתי האחרון שלה במסגרת שלב הבתים של היורוקאפ ,  ביום שלישי הקרוב מול סדויטה זאגרב ,  באולם המשופץ בגן נר .  כזכור ,  הקבוצה לא אושרה לארח את שני המשחקים הביתיים הראשונים מול אריס סלוניקי ומאריופול באולמה הביתי ,  ונאלצה לנדוד לאולם מלחה בירושלים ,  שם סבלה ממחסור בקהל והפסידה את המשחקים .  בגלבוע/גליל הביעו שמחה על ההחלטה של היול"ב .
 בנוסף בקבוצה עדיין מאמינים כי ניתן להעפיל לשלב הבתים השני של היורוקאפ ,  אך הדבר לא נתון בשליטתם .  על מנת להעפיל לסיבוב השני ,  תצטרך גלבוע/גליל לנצח במשחק הבית הקרוב את סדויטה זאגרב ובשבוע הבא לנצח ביוון את אריס סלוניקי של שרון דרוקר .  בנוסף זקוקה הקבוצה לניצחון של היוונים השבוע על מאריופול ,  ולהפסד של הקבוצה האוקראינית בשבוע הבא מול זאגרב .  בכל תסריט אחר תמצא עצמה גלבוע/גליל מחוץ לאירופה .
 
גלבוע/גליל חוזרת לארח ביורוקאפ בגן נר
האלופה ,  שאירחה את שני משחקי הבית הראשונים במלחה ,  תארח את סדויטה זאגרב ביום שלישי באולם הביתי המשופץ

