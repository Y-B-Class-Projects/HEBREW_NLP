ארדואן :  קיבלנו את ההתנצלות אשר לה ציפינו
ראש ממשלת טורקיה אישר כי ארצו קיבלה מישראל מכתב התנצלות רשמי בעקבות השפלת השגריר .  במכתב לשגריר הטורקי כתב סגן השר אילון : " לא התכוונתי להשפיל אותך "
  ( צילום :  רויטרס .  עריכת וידאו :  יאיר דניאל ) 
ראש ממשלת טורקיה ,  רג'יפ טייפ ארדואן ,  אמר הערב  ( רביעי )  כי ארצו קיבלה מישראל את ההתנצלות  " אותה רצינו ולה ציפינו ".  לדברי ארדואן , " נאמר לי כי קיבלנו את ההתנצלות שרצינו ולה ציפינו באמצעים דיפלומטיים ".  ארדואן ,  שדיבר עם עיתונאים בשדה התעופה באנקרה לאחר ששב מביקר ברוסיה ,  אמר כי  " המכתב כלל התבטאות של התנצלות ". 
סגן שר החוץ דני אילון העביר הערב את מכתב ההתנצלות לשגריר הטורקי בישראל בעקבות  " שיחת הנזיפה "  שערך עמו לפני יומיים .  בכך נענתה ישראל לדרישותיו של נשיא טורקיה עבדאללה גול ,  שאיים להחזיר בעקבות התקרית את השגריר הטורקי לאנקרה .  לפיכך החליטה טורקיה כי השגריר יישאר בתל אביב .  
במכתב מסר אילון לשגריר הטורקי כי  " אני רוצה להביע את הערכתי עבורך ועבור העם הטורקי ומבטיח לך כי אף שיש לנו חילוקי דעות במספר נושאים ,  הם צריכים להיות נדונים ולהיפתר רק באמצעות פתיחות וכבוד הדדי בערוצים הדיפלומטיים בין שתי הממשלות שלנו .  לא היתה לי שום כוונה להשפיל אותך באופן אישי ואני מתנצל על הדרך שבה המהלך טופל ונתפס .  בבקשה העבר זאת לעם הטורקי ,  שעבורו יש לנו כבוד רב .  אני מקווה שגם ישראל וגם טורקיה יחפשו ערוצים דיפלומטיים ואדיבים כדי להעביר מסרים כמו ששתי בעלות ברית צריכות ".  
ראש הממשלה בנימין נתניהו תיאם עם שר החוץ אביגדור ליברמן את מכתב ההתנצלות ,  שאותו שיגר סגן השר דני אילון לשגריר הטורקי .  מלשכת ראש הממשלה נמסר כי  " ראש הממשלה מקווה שבכך הסתיים העניין .  עמדתו של ראש הממשלה לכל אורך האירוע היתה עקבית .  הוא נתן גיבוי למהות המחאה ,  אך הסתייג מהסגנון הלא ראוי ופעל בהתאם .  ראש הממשלה הביע הערב שוב את דאגתו מהתרחקות ביחסי טורקיה-ישראל והנחה את הגורמים המדיניים והמקצועיים בממשלה לחפש דרכים כדי למנוע את המשך המגמה הזאת ".  המכתב נשלח גם לבקשת נשיא המדינה שמעון פרס .
 מוקדם יותר התייחס אילון במליאת הכנסת לתקרית הדיפלומטית עם טורקיה .  ח"כ אילון אמר כי  " גם בעניין הזה ישראל תצא נשכרת בסופו של דבר ,  והיחסים עם טורקיה ייצאו נשכרים יותר .  אני לא חושב שהיתה עוד ממשלה שנהגה גם בשום שכל וגם במינונים נכונים של גם הפגנת עוצמות וגם תחכום ,  כמו הממשלה הזאת ". 
אילון אמר לח"כ נחמן שי  ( קדימה )  ,  שהפנה כלפיו שאילתה בנושא ,  כי  " דווקא בתקופת ממשלת קדימה נותקו יחסים עם מאוריטניה ועם בוליביה ועם קטאר .  חשוב שתדעו שאנחנו באותה סירה .  אתם מנסים לייצר מצב שלפיו אם קדימה תעלה לשלטון הכל יהיה טוב .  אנחנו יודעים שהכל היה לא טוב .  היום מתחשבים בעמדתה של ישראל יותר ". 
בתשובה לשאלה של יו"ר הישיבה ח"כ כרמל שאמה  " האם כל מה שקרה ,  הכל היה מתוכנן ?  ",  אמר אילון : " תראה ,  אנחנו פה נמצאים ,  כולם רואים אותנו ,  אני חושב שכדאי להשאיר גם איזה אלמנט של הפתעה ליריבינו ואויבינו .  בוא נשאיר את זה ,  שהם יחשבו לבד ". 
בשעות הבוקר איים נשיא טורקיה עבדאללה גול כי אם ישראל לא תתנצל עד הערב על הנזיפה בשגריר הטורקי הוא יוחזר לטורקיה להתייעצות .  לדבריו ,  אף שהאירוע עם השגריר הטורקי נגרם מפעולה של אדם חסר אחריות ,  ממשלת ישראל היא האחראית למשבר .  גול אף תיאר את סגן שר החוץ דני אילון כ"אדם יומרני ".   " אני נותן לישראל עד הערב ,  או שהיא תתקן את המצב ,  או ששגרירנו ישוב לטורקיה במטוס הראשון מחר ". 
עדכון ראשון :  20:01

ארדואן :  קיבלנו את ההתנצלות אשר לה ציפינו
ראש ממשלת טורקיה אישר כי ארצו קיבלה מישראל מכתב התנצלות רשמי בעקבות השפלת השגריר .  במכתב לשגריר הטורקי כתב סגן השר אילון : " לא התכוונתי להשפיל אותך "
 
