לבנון הציגה את כוס היין הגדולה בעולם
בגובה מטר וחצי ועם קוטר של 1.46 מטרים ,  לבנון נכנסה לספר השיאים של גינס עם כוס היין הגדולה ביותר ,  היכולה להכיל כמות של כ-100 כוסות רגילות
תושבי לבנון ממשיכים במאמציהם להשתלט על ספר השיאים של גינס .  בתחילת החודש הם הציגו דגל ענק בגודל של 65,650 מ"ר שנפרש בבסיס חיל האוויר וקבע שיא גינס חדש ,  שעד חודש מאי האחרון היה שייך לדגל ישראל ולאחר שהצליחו להחזיר לעצמם גם את השיא של צלחת החומוס הגדולה בעולם ,  שגם הוא נלקח מהם על ידי ישראל ,  הציגו בביירות אמש  ( שבת )  את השיא החדש  כוס היין הגדולה בעולם ,  כאשר הפעם הם נוטלים את התואר מפורטוגל .
 כוס היין הענקית ,  שגובהה מטר וחצי וקוטרה בשיא הוא 1.46 מטרים ,  מסוגלת להכיל 100 כוסות יין רגילות ,  והיא הוצגה בפסטיבל יין שנערך בביירות .  היא הוכרזה רשמית על ידי נציגי ספר השיאים של גינס ככוס היין הגדולה ביותר בעולם .
 נציגת גינס ,  אליזבת' סמית' אישרה את השיא ואמרה כי  " הגעתי מלונדון ואני מאוד גאה להכריז כי בלבנון הושג שיא גינס חדש עבור כוס היין הגדולה בעולם ".  מארגני הפסטיבל חגגו את הארוע באמצעות מילוי הכוס בתערובת של יין אדום ,  לבן ורוזה מתוצרת מקומית .
 
לבנון הציגה את כוס היין הגדולה בעולם
בגובה מטר וחצי ועם קוטר של 1.46 מטרים ,  לבנון נכנסה לספר השיאים של גינס עם כוס היין הגדולה ביותר ,  היכולה להכיל כמות של כ-100 כוסות רגילות

