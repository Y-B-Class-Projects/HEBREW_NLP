נפתחה המכירה המוקדמת של מחשבי iPad של אפל :  לפי הערכות נמכרו יותר מ-100 אלף
אף אחד עוד לא הניח עליו ידיים ,  אבל אוהדי אפל כבר ממהרים להיות הראשונים שיקבלו את המכשיר ב-3 באפריל
אפל בקושי חשפה את מחשב הלוח החדש שלה ,  ipad ,  ומעריצים רבים של מוצרי החברה כבר מיהרו לרכוש אותו במכירה המוקדמת שנפתחה ביום שישי .  לפי הערכות ,  כבר יותר מ-100 אלף לקוחות הזמינו את המכשיר ,  שהוצג בחודש שעבר על ידי סטיב ג'ובס ,  אך טרם ניתן לעיתונאים או לכל אדם אחר מחוץ לחברה.בינתיים כוללת המכירה המוקדמת אך ורק את גירסת ה-wi-fi של המכשיר ,  הזולה יותר מגירסת הגלישה הסלולרית  ( 3g )  .  המכירה מתבצעת בארה"ב בלבד ,  וכוללת דגמים עם דיסק קשיח בנפח 16 ,  32 ,  או 64 ג'יגה בייט ,  במחירים 499 דולר עד 599 דולר .  דגם 3g טרם ניתן למכירה פומבית ,  ויש המעדיפים לחכות עד ליציאתו על מנת לרכוש את המכשיר.אנליסטים מעריכים כי בשנה הראשונה להשקתו ,  יימכרו יותר מ-5 מיליון יחידות של האייפד .  עוד לפני חשיפתו ,  הוא עורר ספקולציות ושמועות רבות ,  ואין ספק כי ההייפ לגביו גבוה .  אתר הגאדג'טים engadget.com ערך בקרב קוראיו סקר לגבי מוכנותם לרכוש אייפד .  מבין 60 אלף המשיבים ,  19% השיבו שבכוונתם לרכוש את המכשיר ,  65% השיבו בשלילה ,  ואילו 16% השיבו  " מה זה אייפד ?  ". 

נפתחה המכירה המוקדמת של מחשבי iPad של אפל :  לפי הערכות נמכרו יותר מ-100 אלף
אף אחד עוד לא הניח עליו ידיים ,  אבל אוהדי אפל כבר ממהרים להיות הראשונים שיקבלו את המכשיר ב-3 באפריל

