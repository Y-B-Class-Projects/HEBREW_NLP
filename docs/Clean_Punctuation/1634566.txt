הפועל פ"ת מנעה מהפועל ר"ג לבחון את בוסמן
הנהלת פ"ת הנפיקה ויזה לקשר ,  שקיבל הוראה לעזוב לאחר אימון אחד .  סיני : " הוצאנו לו ויזה ושילמנו ערבות בנקאית "
 אי הבנה עם אנשי הפועל רמת גן גרמה להתערבות מצד אנשי הפועל פתח תקוה ,  בנוגע למבחנים שערך הקשר הגנאי פרנסיס בוסמן אצל האורדונים .  השחקן ,  שנבחן בקבוצה של יובל נעים קיבל הוראה לעזוב את הארץ לאחר אימון אחד ,  זאת לאחר התערבות של אנשי פתח תקוה ,  שטענו כי החזיקו בהסכם כתוב עימו וכבר הוציאו לו ויזה בכדי שיגיע למבחנים בארץ .  גורם בהפועל פתח תקוה אמר הערב : " אם זאת ההתנהלות ,  הוא לא ישחק בארץ ". 
בפתח תקוה סיפרו היום  ( רביעי )  כי לאחר שבוסמן ירד מכר הדשא בתום אימון הפועל רמת גן ,  התקשר סוכנו של השחקן למועדון וביקש כי יגיע למבחנים בפתח תקוה .  חבר ההנהלה תומר סיני השיב לו : " שלח אותו על המטוס הראשון הביתה ".  סיני מסר הערב בתגובה : " הוא טס חזרה לגאנה בגלל שלחמן המליץ עליו .  זה נכון שהוצאנו לו ויזה ושילמנו עליו ערבות בנקאית ".  בוסמן היה מועמד להגיע לקבוצה כבר לפני שבועיים ,  יחד עם שלושה שחקנים נוספים ,  שחקני ההתקפה בודווין אטרם ועמנואל בנאיני והבלם דן אדו ,  שחתם לבסוף במועדון .  למרות הפרשה המביכה ,  מקורבים לעסקה טענו כי  " ייתכן שהשחקן עוד יגיע בעתיד לישראל ". 

הפועל פ"ת מנעה מהפועל ר"ג לבחון את בוסמן
הנהלת פ"ת הנפיקה ויזה לקשר ,  שקיבל הוראה לעזוב לאחר אימון אחד .  סיני : " הוצאנו לו ויזה ושילמנו ערבות בנקאית "
 
