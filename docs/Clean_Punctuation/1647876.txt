אחרי הרעש :  גלי הצונאמי פגעו גם ברוסיה
אחרי רעידת האדמה החזקה שפקדה את צ'ילה אמש פגעו גלי צונאמי בחופי הוואי ,  ניו זילנד ומזרח רוסיה .  אובמה : " עלינו להיות מוכנים לכל אסון טבע "
  ( צילום :  רויטרס ,  קריינות :  אילן שניג ,  עריכת וידאו :  עידן גוראל ) 
גלי צונאמי בגובה של 80 סנטימטרים פגעו הבוקר  ( ראשון )  בחופי קמצ'טקה שבמזרח רוסיה .  עם זאת ,  לא דווח על נפגעים או על נזק .  הצונאמי נוצר בעקבות רעידת האדמה העזה שפקדה את צ'ילה אתמול .  
הלילה דווח כי גלי צונאמי פקדו את חופי ניו זילנד .  כמו כן נרשמה עלייה בגובה פני הים סמוך לאוסטרליה .  גלי הצונאמי המגיעים לגובה של כשני מטרים וצפויים להגיע לגובה של שלושה מטרים .  הגלים נוצרו בעקבות רעידת האדמה החזקה בעוצמה של 8.8 בסולם ריכטר שהתרחשה אתמול בצ'ילה .
 מוקדם יותר החלו גלי הצונאמי החלו להגיע לחופי הוואי וצפויים להגיע לגובה של עד שלושה מטרים .  מדענים באמריקה אישרו לרשת פוקס כי נסיגת המים סימנה את תחילת צונאמי ,  אך בשלב זה קשה להעריך את מידת הנזק שייגרם .  בהתאם להוראת השלטונות ,  תושבי הוואי פינו את בתיהם בשעות האחרונות .
 נשיא ארצות הברית ברק אובמה נשא אמש נאום בבית הלבן ,  בו הוא הזהיר את תושבי רצועת החוף הצפונית של ארצות הברית מפני כל אסון שלא יבוא . "  אנו מתכוננים לקראת צונאמי שעלול לפגוע מאוחר יותר גם בחופי ארה"ב ,  בעיקר בהוואי ובגואם .  לפיכך ,  על כל תושבי החוף המערבי של המדינה להיערך לכל הוראה שתינתן על ידי הרשויות .  איננו יכולים לשלוט באיתני הטבע ,  אבל אנחנו יכולים ומוכרחים להיות מוכנים ולהתמודד עם אסון כזה כשהוא מתרחש .  עלינו להיות מוכנים לכל אסון טבע שעלול לפקוד את האזור ",  הוסיף אובמה .
 כתוצאה מרעש האדמה שפקד אתמול את מרכז צ'ילה נהרגו עד כה 214 ומספר ההרוגים עוד צפוי לעלות .  כך מסר נשיאה הנבחר של צ'ילה ,  סבסטיאן פינרה .  רעש האדמה בעוצמה של 8.8 בסולם ריכטר הורגש סמוך לעיר קונספסיון בדרום המדינה .  מוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בבירת המדינה סנטיאגו המרוחקת בכ-320 קילומטר ממוקד הרעידה וגרם לקריסת בניינים ופגע במערכת החשמל והתקשורת .  
המרכז הגיאולוגי האמריקאי מסר כי מספר שעות לאחר הרעידה ,  פקדו את צ'ילה שני רעשי משנה .  הראשון ,  בעצמה של 6.9 בסולם ריכטר נרשם כ-210 קילומטרים דרומית מערבית לעיר קונספסיון בה אירעה רעידת האדמה ורעש משנה נוסף בעצמה של 5.5 בסולם ריכטר הכה 54 קילומטרים מערבית לעיר הבירה של צ'ילה סנטיאגו .  בנוסף ,  נמסר כי הרס רב נגרם לשתי ערים עתיקות בדרום המדינה .  צ'ילה שוכנת סמוך לחיבור בין שני לוחות טקטוניים ,  במה שמכונה  " טבעת האש ".  התפר שבין שני הלוחות גורם לא פעם לרעידות אדמה .  בשנת 1960 פקדה את צ'ילה רעידת האדמה העזה ביותר שנרשמה במאה ה-20 .  ברעידה העזה ,  בעצמה של 9.5 בסולם ריכטר ,  נהרגו 1,655 בני אדם והיא גרמה לגלי צונאמי שהגיעו עד להאוואי ,  יפן והפיליפינים המרוחקים אלפי קילומטרים ממוקד הרעש .
 עדכון ראשון :  1:16

אחרי הרעש :  גלי הצונאמי פגעו גם ברוסיה
אחרי רעידת האדמה החזקה שפקדה את צ'ילה אמש פגעו גלי צונאמי בחופי הוואי ,  ניו זילנד ומזרח רוסיה .  אובמה : " עלינו להיות מוכנים לכל אסון טבע "
 
