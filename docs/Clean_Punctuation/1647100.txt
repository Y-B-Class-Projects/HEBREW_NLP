מוריניו : " מוריניו לא מפסיד בסטמפורד ברידג' "
 מאמן אינטר משוכנע שהמקום ברבע הגמר בידיים שלו אחרי ההצגה נגד צ'לסי .  צ'ך בספק לגומלין ,  אנצ'לוטי : " לא תוצאה רעה "
 צילום :  רויטרסעריכת וידאו :  גדי וינסטוק
צ'לסי הפסידה הערב  ( רביעי )  2:1 לאינטר במשחק הראשון ביניהן בשמינית גמר ליגת האלופות ,  אבל התוצאה הזו ושער החוץ שהיא כבשה ,  בהחלט מותירים לה סיכוי גדול להפוך את התוצאה בגומלין .  החדשות הרעות אם כן ,  הגיעו היום לא מכיוון לוח התוצאות אלא מזה של השוער פטר צ'ך ,  שנפצע בירך והוחלף במהלך המחצית השנייה .  כרגע עדיין לא ברור מה חומרת פציעתו של השוער הצ'כי והאם הוא יוכל לשחק בגומלין .  
הנראזורי לא המתינו הערב הרבה זמן כדי לעלות ליתרון וכבר בדקה השלישית הורה לוח התוצאות על 0:1 .  דייגו מיליטו ,  שכבש את השער אחרי שהיתל בג'ון טרי בתוך הרחבה ,  אמר : " נכנסתי לרחבה והחלטתי לבעוט לפינה הקרובה .  לשמחתי זה נכנס .  הדבר החשוב הוא שניצחנו .  כמובן שהכל עוד פתוח ,  אבל השגנו ניצחון נגד קבוצה חזקה מאוד ונוכל לצאת ללונדון קצת יותר רגועים ". 
אסטבן קמביאסו ,  שכבש את שער הניצחון ,  אמר : " היינו חייבים לנצח ואנחנו שמחים .  השגנו את המטרה שלנו הערב ועכשיו אנחנו חייבים להמשיך להילחם כדי לעלות לרבע הגמר .  היה הערב משחק שקול ,  כמו שידענו שיהיה ,  וככה זה יראה גם בסטמפורד ברידג' ". 
מוריניו עצמו נשמע נלהב ובעיקר בטוח בעצמו לקראת הגומלין בעוד שבועיים . " לניצחון הערב יש משמעות רבה ,  אבל באותה מידה אין בו כלום ",  אמר הפורטוגלי . " זו רק המחצית הראשונה והשנייה תהיה בלונדון .  על המגרש ,  יש דברים שלא הייתה תקשורת לשחקנים מכיוון שהקהל היה כל כך רועש ". 
על השער המוזר שספג השוער שלו ,  ז'וליו סזאר ,  מסלומון קאלו ,  אמר מוריניו : " סזאר הוא שוער מצוין ,  הוא אולי יכול היה לעשות יותר עם השער שספג ,  אבל בהרבה מקרים הוא מציל אותנו ".  עוד הוסיף הפורטוגלי : " אני אצטרך לשלוט ברגשות שלי לגומלין בלונדון .  רצינו להיות אגרסיביים ולשלוט במשחק והשערים שלנו גרמו לתגובה מצד צ'לסי .  אנחנו מכירים היטב את צ'לסי בסטמפורד ברידג' .  מוריניו לא מפסיד בסטמפורד ברידג' ". 
בצד המפסיד ,  מרבית העיניים היו נשואות לצ'ך ולמצבו .  קרלו אנצ'לוטי סיפר : " מדובר בבעיית שריר שבאופן טבעי צריכה להיבדק ,  אבל אנחנו מקווים שנקבל אותו בחזרה לגומלין ".  על המשחק עצמו אמר מאמן צ'לסי : " זה היה משחק שקול ,  וללא ספק הוא הושפע מהשער המוקדם שאילץ אותנו לשנות את הגישה .  חבל שזו התוצאה בהתייחס לאיך שצ'לסי שיחקה ,  אבל זו לא תוצאה רעה וזה נותן לנו אמונה לעתיד ". 
גם פרנק למפרד משוכנע שיהיה בסדר לקראת הגומלין ,  ואמר : " עדיין יש את המשחק בלונדון ,  אבל מבחינת השליטה במשחק ,  היינו הקבוצה החזקה .  הם ניסו ליצור עלינו לחץ והיכו אותנו בהתקפה מתפרצת .  ברור שז'וזה מוריניו חכם בדרך שהוא משחק ,  אבל השגנו שער חוץ ,  ואם נשחק כך וננצל את המצבים שהגענו אליהם בלונדון ,  תהיה לנו הזדמנות לעלות .  אני חושב ש-2:1 זו תוצאה מכובדת .  יש לנו הזדמנות נהדרת עכשיו ". 
במשחק המוקדם של הערב השיגה סביליה תיקו 1:1 במוסקבה מול צסק"א במשחק הראשון ביניהן בשמינית הגמר ,  אותו קיבלו הספרדים בסיפוק הודות לעובדה שהתגברו על הכפור במוסקבה ואף חילצו שער חוץ לו תהיה חשיבות גדולה בגומלין ברמון סאנצ'ז פיחואן בעוד שבועיים .
 מנולו חימנז לא נשמע מאוכזב יתר על המידה מהעובדה שקבוצתו שמטה יתרון של 0:1 אחרי שער של אלברו נגרדו בדקה ה-25 ,  לאחר שבומבה של מארק גונזאלס בדקה ה-66 קבעה את תוצאת המשחק . " לקח לנו זמן להתרגל למשטח הסינתטי ",  אמר המאמן הספרדי בסיום . " והיה לנו קשה מאוד .  כמובן שניצחון היה תוצאה טובה יותר ,  אבל אני מסתפק גם בתיקו ,  שבסופו של דבר היא גם תוצאה טובה ". 
גם החלוץ נגרדו עצמו נשמע מאוכזב אחרי התיקו ,  ואמר : " הייתי נרגש כשכבשתי את השער הראשון שלי בליגת האלופות ,  אבל חבל שזה לא הספיק כדי לנצח .  השער הזה מסבך את הדברים .  נצטרך לעצור את הרוסים מלכבוש בסאנצ'ז פיחואן .  התיקו הזה שומר אותנו במסלול להתקדם ". 
מנגד היה גם ליאוניד סלוצקי מרוצה מהתוצאה ,  יחסית לעובדה שקבוצתו שיחקה לראשונה אחרי חודשיים בגלל שהעונה בליגה הרוסית טרם החלה . " באופן כללי אני מרוצה מההופעה של הקבוצה שלי ",  הודה סלוצקי . " בטח בהתחשב בעובדה שזה היה המשחק הראשון של העונה עבורנו .  למפגש הזה יש עוד מחצית שלמה ,  כך שהקרב עוד לא נגמר ,  ואנחנו נילחם עד הסוף ". 

מוריניו : " מוריניו לא מפסיד בסטמפורד ברידג' "
 מאמן אינטר משוכנע שהמקום ברבע הגמר בידיים שלו אחרי ההצגה נגד צ'לסי .  צ'ך בספק לגומלין ,  אנצ'לוטי : " לא תוצאה רעה "
 
