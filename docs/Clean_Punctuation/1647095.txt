אובמה בפגישה עם בכירי המגזר העסקי בארה"ב : " אינני סוציאליסט - אני חסיד נלהב של השוק החופשי "
" הממשלה לא צריכה לעשות הכל ,  אבל גם לא להשקיף מהצד בלא מעש ",  אמר בנאום בפני מנכ"לים
נשיא ארה"ב ,  ברק אובמה ,  אמר היום בפגישה עם מנכ"לים מקבוצת ביזנס ראונדטייבל  ( business roundtable )  ,  כי הוא אינו סוציאליסט שזומם השתלטות ממשלתית על הכלכלה ,  וכי הממשל שלו אינו נגד המגזר העסקי ." בניגוד לטענות מצד חלק ממבקרי ,  אני חסיד נלהב של השוק החופשי ",  אמר אובמה בנאום בפני מנכ"לים של חברות מקבוצת ביזנס ראונדטייבל - אשר מאגדת 160 חברות אמריקאיות גדולות המעסיקות קרוב ל-10 מיליון עובדים ברחבי העולם ואשר מכירותיהם השנתיות מסתכמות ב-5 טריליון דולר . " אני מאמין שעסקים כמו שלכם הם המנועים של צמיחה כלכלית בארץ זו ". "אני מאמין בכך שהצלחת אמריקה תלויה בעיקרה בהצלחתם ",  אמר אובמה ,  שאר ביקש מהמנכ"לים לסייע לו בהובלת שינויים במספר חזיתות - בהן רפורמה במערכת הבריאות ,  עדכון התקנות במגזר הבנקאי ,  והפיכת כלכלת ארה"ב לירוקה יותר . " צעדים אלה יעניקו ודאות רבה יותר לעסקים ,  לא פחות ",  אמר אובמה.חיפוש אחר שעירים לעזאזל והדבקת תוויות למתנגדים פוליטיים אינה מועילה ,  טען אובמה . " כאשר כל יוזמה נתקלת בקריאות בדבר 'השתלטות ממשלתית' או אפילו 'סוציאליזם' ,  הדבר מונע מאיתנו להציג שאלות קשות לגבי האיזון הנכון בין המגזר הפרטי למגזר הציבורי ",  אמר אובמה.הממשל אינו יכול או צריך לעשות הכל ,  אולם הוא גם אינו צריך להשקיף מהצד בלא מעש ,  ציין אובמה . " הממשל לא מנסה לתפוס את מקומו של המגזר הפרטי ,  אלא להמריץ אותו - ליצור את התנאים עבור יזמים ועסקים חדשים כדי שיוכלו להסתגל ולשרוד ". 

אובמה בפגישה עם בכירי המגזר העסקי בארה"ב : " אינני סוציאליסט - אני חסיד נלהב של השוק החופשי "
" הממשלה לא צריכה לעשות הכל ,  אבל גם לא להשקיף מהצד בלא מעש ",  אמר בנאום בפני מנכ"לים

