סייף :  מדליית כסף לישראל באליפות אירופה לנוער
הישג מדהים ליובל פרייליך ,  יונתן חייט ,  עידו הרפה ורומן ירינובסקי ,  שנכנעו רק מול איטליה בקרב על הזהב במוסקבה
נבחרת הדקר של ישראל שמשתתפת באליפות אירופה לנוער הביאה היום  ( שישי )  הישג מדהים כשגרפה את מדליית הכסף באליפות שנערכת במוסקבה .  הנבחרת ,  בה מתחרים יובל פרייליך ,  יונתן חייט ,  עידו הרפה ורומן ירינובסקי ,  נכנעה לאיטליה ,  לה היא הפסידה 45:30 בגמר .
 מדובר בהישג נהדר לענף הסייף ,  שמצטרף לתוצאות המצוינות שהביאו הישראלים במהלך השבוע .  אתמול השיגה דנה סטרלינקוב את מדליית הארד ,  אביטל מרניוק סיימה במקום החמישי ויובל פרייליך הביא הרבה כבוד לאחר שסיים במקום השמיני .
 את דרכה של הנבחרת היא החלה עם מפגש מול הגרמנים ,  שהסתיים ב-35:45 לנבחרת .  ברבע הגמר זימנה ההגרלה לישראל מפגש מול רוסיה ,  שנכנעה 45:41 בקרב צמוד ובחצי הגמר הנבחרת פגשה את פולין ,  שהפסידה 45:42 .  בגמר כאמור פגשה הנבחרת את איטליה החזקה מולה הרביעייה הישראלית נכנעה .
 
סייף :  מדליית כסף לישראל באליפות אירופה לנוער
הישג מדהים ליובל פרייליך ,  יונתן חייט ,  עידו הרפה ורומן ירינובסקי ,  שנכנעו רק מול איטליה בקרב על הזהב במוסקבה

