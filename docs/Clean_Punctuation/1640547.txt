הקולנוע הישראלי יכבוש גם את פריז
פסטיבל הקולנוע הישראלי בפריז חוגג בחודש הבא עשור עם הקרנות של  " לבנון ",   " עג'מי "  ו"הבודדים ",  כיתות אמן ומחווה לבמאי רם לוי
מחווה מיוחדת לבמאי רם לוי ,  פאנל בנושא ייצוג המזרחי בקולנוע הישראלי והקרנות מיוחדות של הסרטים  " לבנון ",   " עג'מי "  ו"הבודדים ",  אלו רק חלק מהאירועים המובילים של פסטיבל הקולנוע הישראלי שיתקיים בחודש הבא בפריז .  השנה חוגג הפסטיבל עשור ולנשיא הכבוד של הפסטיבל נבחר הבמאי והשחקן איוון אטאל ,  בעלה של הזמרת שרלוט גינזבורג .  
בין הסרטים שיוקרנו השנה  : " עג'מי ",   " פובידיליה ",   " חמש שעות מפריז ",   " הבודדים ", "איליי ובן ",   " קירות "  ועוד .  בין התוכניות המיוחדות השנה :  מחווה מיוחדת לרם לוי חתן פרס ישראל ,  פאנל רב משתתפים בהנחיית יהודה נוריאל בנושא ייצוג המזרחי בקולנוע ,  סדנת אמן עם מעצב הפסקול אלכס קלוד ,  הקרנה מיוחדת של הסרט  " לבנון ",  ותוכנית מיוחדת לקולנוע שנעשה בארץ לפני קום המדינה במהלכה יוקרן הסרט  " עודד הנודד ".  כמו כן יוקרנו סרטים תיעודיים חדשים ,  סרטי סטודנטים מבית ברל ,  ומיטב מסרטי הפסטיבל בעשור האחרון .
 הפסטיבל ,  שיתקיים השנה בין התאריכים 9 ל-16 במרץ ,הנו יוזמה של עמותת  " ישרטים "  אותה ייסד צ'רלס זריהן אשר שמה לה למטרה לקדם את הקולנוע הישראלי באירופה .
 
הקולנוע הישראלי יכבוש גם את פריז
פסטיבל הקולנוע הישראלי בפריז חוגג בחודש הבא עשור עם הקרנות של  " לבנון ",   " עג'מי "  ו"הבודדים ",  כיתות אמן ומחווה לבמאי רם לוי

