הפועל רעננה ומכבי נתניה נפרדו ב-1:1
גואטה העלה את נתניה ליתרון מוקדם  ( 3 )  ,  ביטון איזן  ( 52 )  אחרי טעות איומה בהגנת האורחים .  משחק הנוער של נתניה ומכבי פ"ת פוצץ
הפועל רעננה צברה הערב  ( שבת )  נקודה חשובה במאבקי התחתית עם 1:1 ביתי מול מכבי נתניה .  ברעננה חגגו השבוע את ההעפלה לגמר גביע הטוטו על חשבונה של מכבי חיפה ,  אך הקבוצה של אלי כהן יודעת היטב שהקרב האמיתי שלה הוא בליגה ,  והתיקו הרחיק אותה נקודה נוספת מהקו האדום .  מנגד נבלמה נתניה אחרי שני ניצחונות רצופים והחמיצה הזדמנות לטפס עד המקום החמישי בטבלה .
 בפתיחה דאגה נתניה להחזיר את רעננה לקרקע במהירות ,  כששניר גואטה העלה את האורחים ליתרון כבר בדקה השלישית ,  אבל הקבוצה של ראובן עטר לא הצליחה לנצל את הדקות הטובות שלה כדי להגדיל את היתרון ,  כשדייויד גומז ,  גואטה ודלה ימפולסקי החמיצו בזה אחר זה מול שאול סמדג'ה .  במחצית השנייה שילמה נתניה על ההחמצות כשדודו ביטון ניצל טעות מחרידה בהגנה כדי להשוות בדקה ה-52 ולחלק את הנקודות בין הקבוצות .
 דקה 3 - גול !  הגנת רעננה לא הצליחה להרחיק כדור שוער ארוך של דניאל ליפשיץ ,  ושניר גואטה השתלט על הכדור ובעט חזק מחוץ לרחבה פנימה - 0:1 למכבי נתניה .
 דקה 12 - דיויד גומז קיבל כדור עומק ונכנס היטב לתוך הרחבה ,  אך בעט שטוח ליד הקורה .
 דקה 17 - נתניה חטפה כדור במרכז המגרש ,  גואטה השאיר את גזל באחד על אחד מול סמדג'ה ,  אך הכדור של הקשר חמק ליד הקורה .
 דקה 34 - אבי כנפו הגביה קרן מימין ,  הכדור הגיע לדודו ביטון שעצר בחזה ובעט ממרכז הרחבה מעל השער .
 דקה 43 - רועי לוי הרים כדור מדויק מאגף ימין לראשו של דודו ביטון ,  שנגח מקרוב החוצה .
 דקה 45 - קלמי סבן השאיר את ימפולסקי באחד על אחד מול סמדג'ה ,  אבל החלוץ גילגל חלש לידיים של השוער .
 דקה 52 - גול !  בעיטת שוער רעה של ליפשיץ פגעה ברגליו של אוראל דגני שעמד עם הגב אליו ,  ודודו ביטון השתלט על הכדור והקפיץ מעל השוער את השוויון - 1:1 .
 דקה 70 - שאול סמדג'ה שוב מצא את עצמו לבד מול שחקן נתניה ,  כשהפעם היה זה שלו מנשה שלא ניצל את ההזדמנות ובעט לידיו של השוער הותיק .
 הרכב הפועל רעננה :  שאול סמדג'ה ,  רועי לוי ,  איתי טואף ,  אירמנטס זלמקיאס ,  עומרי עטיה ,  איתי אלקסלסי  ( מאור זוהר 46 )  ,  תמיר פור ,  סטיבן כהן ,  אבי כנפו ,  רז כהן  ( כריסטיאנו דוס סנטוס 66 )  ,  דודו ביטון  ( שניר שוקר 83 )  .
 הרכב מכבי נתניה :  דניאל ליפשיץ ,  קלמי סבן ,  ביוואן פרנסמן ,  אוראל דגני ,  טל מעבי ,  ליאוניד קרופניק  ( עומרי בן הרוש 46 )  ,  רביד גזל ,  שניר גואטה ,  שלו מנשה ,  דלה ימפולסקי  ( פיראס מוגרבי 63 )  ,  דייויד גומז .
 במהלך משחק ידידות בין קבוצת טרום א' של מכבי נתניה למקבילה ממכבי פתח תקוה ,  התפרץ נשיא מכבי פתח תקוה ,  עמוס לוזון ,  אל עבר השופט וקילל אותו לאחר שלטענת לוזון פסק לכדור חוץ לא נכון ,  כשגם מאמן הקבוצה הצטרף אליו .  בנוסף דרש לוזון מילדי המועדון לרדת מהמגרש ופוצץ את משחק הידידות .  בסופו של דבר התנצל לוזון בפני השופט וביקש לחדש את המשחק ,  אך השופט דרש שיתנצל גם בפני הילדים על כך שניבל את פיו .  ממכבי נתניה נמסר בתגובה : " מחלקת הנוער של מכבי נתניה מגנה את התנהגות אנשי מכבי פ"ת אשר היתה במשחק זה רחוקה שנות אור מדרך של הקניית חינוך ודרך ארץ לילדים צעירים .  מחלקת הנוער מצפה כי אנשי מכבי פ"ת יתנצלו בפני ההורה ששפט במשחק וכן בפני הילדים על האירועים .  כמו כן מזמינה מחלקת הנוער של מכבי נתניה את קבוצת טרום א' למשחק אימון נוסף בו ייושרו ההדורים ". 

הפועל רעננה ומכבי נתניה נפרדו ב-1:1
גואטה העלה את נתניה ליתרון מוקדם  ( 3 )  ,  ביטון איזן  ( 52 )  אחרי טעות איומה בהגנת האורחים .  משחק הנוער של נתניה ומכבי פ"ת פוצץ

