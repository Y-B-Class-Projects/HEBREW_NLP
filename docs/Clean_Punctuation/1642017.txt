ח"כ לשעבר יוסף עזרן הלך לעולמו בגיל 69
הרב עזרן ,  שהיה חבר כנסת מטעם תנועת ש"ס ,  הלך לעולמו בבית חולים בצרפת .  הוא היה הרב הספרדי הראשי של ראשון לציון וכיהן כסגן שר האוצר בממשלת שמיר
הרב יוסף עזרן ,  שהיה הרב הספרדי הראשי של ראשון לציון וחבר כנסת מטעם תנועת ש"ס ,  הלך היום  ( רביעי )  לעולמו בגיל 69 .  עזרן אושפז בחודש שעבר בבית החולים הדסה עין כרם במצב קשה ,  ולפני יומיים הוטס לצרפת לצורך ניתוח ושם מת .  
הרב הראשי לישראל יונה מצגר סיפר : " לפני ימים ספורים ביקרתי את הרב יוסף עזרן בבית החולים ,  כשלוש שעות טרם הוטס להשתלת כבד בצרפת ",  אמר . " על אף מצבו ,  דאג באותם רגעים רק לצאן מרעיתו ,  וביקשני לפעול לממלא מקום שיטפל בענייני הכשרות בעירו בזמן שיאלץ לשהות בנכר ". 
עזרן כיהן בכנסת ה-12 כסגן יושב ראש הכנסת ,  ובממשלה ה-24 היה סגן שר האוצר מטעם ש"ס .  לקראת הבחירות לכנסת ה-14 הוא פרש מהתנועה והתמודד ברשימה עצמאית בשם  " תלם אמונה ",  אך נותר מחוץ לכנסת .
 הרב יוסף עזרן היה בעבר הרב הספרדי הראשי של קריית מלאכי ושימש כראש ישיבה בעיר שדרות .  הוא נולד ב-19 באוקטובר 1941 בעיר מרקש שבמרוקו ועלה ארצה ב-1957 .  
בנוסף להיותו רב ראשי וחבר כנסת ,  עזרן כיהן כמנהל מוסד חינוכי במרוקו ,  מנהל פנימייה בשטרסבורג ,  מנהל מוסד תורני באשדוד ,  יושב ראש ומייסד מוסדות  " נתיבות חיים "  בקריית מלאכי ובני ברק.כמו כן ,  מונה יוסף עזרן על ידי הרבנים הראשיים לישראל ,  הרב מצגר והרב עמאר ,  לכהן כחבר ב"ועדת ההידברות "  המנהלת את הדיאלוג בין הרבנות הראשית לוותיקן .
 
ח"כ לשעבר יוסף עזרן הלך לעולמו בגיל 69
הרב עזרן ,  שהיה חבר כנסת מטעם תנועת ש"ס ,  הלך לעולמו בבית חולים בצרפת .  הוא היה הרב הספרדי הראשי של ראשון לציון וכיהן כסגן שר האוצר בממשלת שמיר

