ועכשיו אורלנדו בקטע קריעה
המג'יק קטעו רצף של ארבעה הפסדים ומחצו 81:113 את אטלנטה .  דאלאס - יוטה 111:93 ,  עוד הפסד לדטרויט
כשאורלנדו הפסידה לשיקגו ואינדיאנה ,  התייחסו לזה כמעידה ,  אולם אחרי שהחבורה של סטן ואן גנדי הפסידה לטורונטו ו-וושינגטון ,  נרשמה אכזבה .  מסגנית האלופה ציפו ליותר ,  גם מבחינת היכולת וגם מבחינת התוצאות .  הלילה  ( בין שבת לראשון )  דוויט הווארד וחבריו חזרו לשלוף שפנים מהכובע ,  והוכיחו שיש להם עוד קצת אבקת קסמים בכיס .  אורלנדו קטעה רצף של ארבעה הפסדים והביסה בביתה את אטלנטה ,  אחת הקבוצות החזקות במזרח ,  בתוצאה 81:113 .  
אחרי ניצחון החוץ בסן אנטוניו ,  בדאלאס ציפו להמשך היכולת הטובה בבית מול יוטה ,  אולם הג'אז הוכיחו אופי והשיגו ניצחון גדול במגרש קשה ,  כשגברו על המאבס 93:111 .  ועכשיו לבדיחה :  דטרויט פיסטונס .  כן ,  הבוכנות רשמו הלילה עוד הפסד ,  השניים-עשר ברציפות ,  והפעם בבית לפילדלפיה ,  בתוצאה 104:94 .  
תוצאות משחקי הלילה :  
אורלנדו  ( 12:25 )  - אטלנטה  ( 13:23 )  81:113שארלוט  ( 19:16 )  - ממפיס  ( 18:18 )  87:89דטרויט  ( 24:11 )  - פילדלפיה  ( 25:11 )  104:94שיקגו  ( 20:15 )  - מינסוטה  ( 30:8 )  96:110אוקלהומה סיטי  ( 16:20 )  - אינדיאנה  ( 25:11 )  102:108יוסטון  ( 16:21 )  - ניו יורק  ( 21:15 )  96:105דאלאס  ( 12:25 )  - יוטה  ( 17:20 )  111:93סקרמנטו  ( 21:15 )  - דנבר  ( 14:23 )  100:102
שחקני אורלנדו הגיעו למשחק מורעבים .  לא רק בגלל רצף ארבעת ההפסדים ,  אלא גם בגלל שלא קיבלו אוכל בטיסת הפנים מוושינגטון לפלורידה . " היינו מאוד מאוד רעבים ",  אמר דוויט הווארד ,  פלא שהוא וחבריו טרפו את אטלנטה .  המג'יק הוליכו 21:29 ברבע הראשון ,  ואז נתקפו בבולמוס אכילה ושעטו ל-16:37 ברבע השני .  ההוקס המרוטים ידעו שכדאי להם לעוף כמה שיותר מהר מהאמווי ארינה . " הרבה זמן לא שמחתי כל כך מניצחון ליגה ",  אמר מאמן המג'יק סטן ואן גנדי , " היינו חייבים ניצחון כדי לישון טוב הלילה ,  והורדנו את הקוף מהגב ".  מאט ברנס הוליך את אורלנדו עם 18 ו-7 ריבאונדים ,  דוויט הווארד הוסיף 12 ו-7 ריבאונדים ,  ריאן אנדרסון  ( 16 נקודות )  וג'ייסון וויליאמס  ( 14 נקודות )  עזרו מהספסל .  אל הורפורד הצטיין באטלנטה עם 14 נקודות ו-5 ריבאונדים ,  ג'וש סמית ומרווין וויליאמס הוסיפו 11 כל אחד .
 דאלאס  ( 12:25 )  - יוטה  ( 17:20 )  111:93
בפעם הקודמת שנפגשו שתי הקבוצות ,  דירק נוביצקי רשם רבע רביעי מיתולוגי בו קלע 29 נקודות מתוך ה-40 שלו .  דאלאס ,  כמובן ,  ניצחו .  הפעם יוטה ידעה היטב מה לעשות כדי להימנע מבוכה נוספת .  דרון וויליאמס קלע 20 וחילק 9 אסיסטים ,  קרלוס בוזר הוסיף 15 ו-7 ריבאונדים ,  יוטה חילקה בין חבריה 28 אסיסטים וקלעה ב-53.2 אחוז לעומת 41.2 של יריבתה .  הדופק של הג'אז היה נמוך ברגעי הסיום ,  וג'רי סלואן קיבל 45 נקודות מהספסל שלו .  דירק נוביצקי קלע 29 והפעם בכל המשחק כולו ,  ולזה הוסיף 8 ריבאונדים .  ג'ייסון קיד תרם 19 ו-8 אסיסטים לדאלאס ,  אריק דאמפיר קלע 2 אבל הוריד 13 ריבאונדים .
 דטרויט  ( 24:11 )  - פילדלפיה  ( 25:11 )  104:94
באובורן הילס חשבו שהנה ,  מול פילדלפיה המעט מקרטעת ,  אפשר יהיה לעצור את הסחף ,  אבל הבוכנות סתומות לגמרי ודטרויט פתחה את המשחק בצורה מביכה ,  כשברבע הראשון היא קלעה 10 בלבד וספגה 26 מפילי .  ברבע השני הפער רק גדל וב-24 דקות משחק הפיסטונס קלעו 30 נקודות בלבד .  ברבע השלישי הפיסטונס צימקו מעט ,  והצליחו לשמור על כבודם ,  אך לא על מאזנם ,  אחרי הפסד 12 ברציפות . " היינו פאסיביים ",  סיכם מאמן דטרויט ג'ון קיוסטר ,  והפיסטונס רושמים רצף מביך שכזה לראשונה מאז אפריל 1994 . " זה מאוד מאכזב שאין לנו תחושת דחיפות "  הוסיף צ'רלי וילנואבה ,  פיגרנו כבר ב-26 הפרש ולא לקחנו מהם כלום ".  בפאלאס ציפו לראות את אלן אייברסון ,  אולם הוא לא הופיע בשל פציעה בברך .  הסיקסרס נהנו מ-25 נקודות של אלטון ברנד מהספסל ,  והוא הוליך חבורה של שישה שחקנים בדאבל-פיגרס ,  כשסמואל דלמברט  ( 9 ריב' )  ואנדרה איגודלה תורמים 16 כל אחד .  בן גורדון קלע לדטרויט 20 מהספסל ,  צ'רלי וילנואבה הוסיף 19 ,  ריפ המילטון קלע 12 ו-7 אסיסטים ,  אבל טיישון פרינס היה חלש עם 2 בעשר דקות משחק בלבד .
 הרוקטס כבר עם 11 ניצחונות מ-14 משחקיהם האחרונים ,  אבל לואיס סקולה מוריד ציפיות . " אסור לנו לחשוב על זה ,  אנחנו צריכים להתמקד בצורת המשחק שלנו ",  אמר הארגנטינאי בסיום .  למרות שהניקס קלעו ב-52 אחוז מהשדה ,  הם פיגרו 40:32 בריבאונד וכל הספסל שלהם התמצה ב-20 נקודות מצדו של נייט רובינסון .  דייויד לי קלע 26 והוריד 12 למפסידים ,  ווילסון צ'נדלר תרם 17 .  מנגד ,  יוסטון להטה עם שישה שחקנים בספרות כפולות ותרומה אדירה מהמחליפים .  קייל לאורי עם 16 ,  קרל לאנדרי הוסיף 14 ודייויד אנדרסן הוסיף 10 ,  ועם כזה ספסל ,  לא בעיה לנצח .  ארון ברוקס קלע 20 למנצחים ,  סקולה הצטיין עם 23 נקודות ו-7 ריבאונדים .
 שיקגו  ( 20:15 )  - מינסוטה  ( 30:8 )  96:110 
" הוא עובד קשה כל ערב ,  ותורם לקבוצה בכל אספקטים ",  החמיא קירק היינריך לחברו ג'ואקים נואה ,  שסיים עם 20 נקודות ו-9 ריבאונדים .  הבולס עצרו את הוולבס על 43 אחוז מהשדה ,  ונהנו גם מ-20 ו-7 אסיסטים של היינריך .  ג'ון סלמונס תרם 14 מהספסל .  הרוקי ג'וני פלין בלט במינסוטה עם 14 נקודות ו-8 אסיסטים ,  ריאן גומס הוליך את המפסידים עם 15 מהספסל .
 שארלוט  ( 19:16 )  - ממפיס  ( 18:18 )  87:89
מייקל ג'ורדן ישב בצד וראה את שחקנו ריימונד פלטון זורק איירבול ,  אבל אז הגיח מאחור ג'ראלד וואלס שהמשיך את הכדור פנימה והעניק לבובקאטס ניצחון דרמטי עם הבאזר על ממפיס ,  שכבר חשבה על ההארכה אחרי שלשה ענקית של או.גיי מאיו  ( 25 נקודות ו-6 ריבאונדים )  שניות קודם לכן .  פלטון סיים עם 19 ,  וואלאס עם 18 וסטיבן ג'קסון הוסיף 15 ו-8 ריבאונדים למנצחים .  זאק רנדולף קלע 17 והוריד 12 למפסידים ,  רודי גיי תרם 15 ו-10 ריבאונדים .
 אוקלהומה סיטי  ( 16:20 )  - אינדיאנה  ( 25:11 )  102:108
קווין דוראנט השווה את שיא העונה שלו כשהפציץ 40 נקודות ,  מתוכן 10 ב-4:30 הדקות האחרונות . " הוא משחק כמו אולסטאר ",  החמיא תאבו ספולושה לחברו , " הוא קלע 40 וקלע אותן בזמן הנכון ".  ת'אנדר רשמו ניצחון שביעי בתשעת המשחקים האחרונים ,  ואילו אינדיאנה רשמה הפסד חוץ תשיעי ברציפות .  ראסל ווסטברוק עזר לדוראנט עם 18 ו-9 ריבאונדים .  דני גריינג'ר הוליך את הפייסרס עם 25 ,  איי.ג'יי פרייס הפתיע עם 23 מהספסל .
 
ועכשיו אורלנדו בקטע קריעה
המג'יק קטעו רצף של ארבעה הפסדים ומחצו 81:113 את אטלנטה .  דאלאס - יוטה 111:93 ,  עוד הפסד לדטרויט

