למרות המשבר המדיני - ברק לא ביטל את נסיעתו לטורקיה
סדר היום של ברק טרם נקבע סופית ;  הערכות :  יכלול פגישה עם עמיתו הטורקי ושיחות בתחומים אסטרטגיים וטקטיים
 >  >  למרות המשבר המדיני בין ישראל לטורקיה ,  שר הביטחון ,  אהוד ברק לא ביטל עדיין את תוכנית נסיעתו לטורקיה ,  המתוכננת ליום ראשון הקרוב .  סדר היום של ברק טרם נקבע סופית ,  אולם ההערכות הן כי הוא יכלול פגישה עם עמיתו הטורקי ושיחות בתחומים אסטרטגיים וטקטיים ,  בהם תמרונים משותפים ושיתוף הפעולה בין הצבא לתעשיות הבטחוניות הישראליות . " אנחנו לא יודעים עדיין אם ברק יעלה את שאלת המשך החוזים העסקיים כפונקציה של היחסים המדיניים ",  ציינו אתמול מקורבים לתעשיות הבטחוניות ,  לקראת יציאתו של ברק . " לא יתכן שבכל פעם שיש ארוע שיוצר מתיחות מדינית ,  כמו עופרת יצוקה ,  יחליטו הטורקים על הקפאת יחסי העבודה של משרד ההגנה עם התעשיות הביטחוניות הישראליות ",  הוסיפו .  בימים אלה נמצאת בארץ משלחת דרגי עבודה של הצבא הטורקי ,  כדי לדון בהסדר בעיות בעסקת המל"טים בין טורקיה לתעשיה האווירית ואלביט .  העסקה נחתמה ב-2004 ובמסגרתה אמורות היו התעשיות הביטחוניות לספק לצבא הטורקי 10 מל"טים תמורת כ-190 מיליון דולר .  העסקה התעכבה על רקע קשיים טכנים שונים והאטה במגעים כתוצאה ממבצע עופרת יצוקה .  שיחות המשלחת בארץ נמשכות כמתוכנן ,  חרף התקרית בין השגריר הטורקי למשרד החוץ הישראלי . " המשבר המדיני יוצר אווירה שמקשה על קידום עסקים ",  אמר אתמול ל-themarker עופר בן צבי ,  סמנכ"ל השיווק של זרעים גדרה .  החברה נחשבת לאחת היצואניות הוותיקות לטורקיה . " פתאום יותר בעייתי לזכות במכרזים ובעסקות ,  כי בצד השני יש חששות ,  איך יתפרש שיתוף הפעולה בעיני מקומיים אחרים ". 

למרות המשבר המדיני - ברק לא ביטל את נסיעתו לטורקיה
סדר היום של ברק טרם נקבע סופית ;  הערכות :  יכלול פגישה עם עמיתו הטורקי ושיחות בתחומים אסטרטגיים וטקטיים

