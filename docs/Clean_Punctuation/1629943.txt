עלייה קלה במכירות הרשתות הקמעוניות בדצמבר בארה"ב : " סנטה לא הביא פחם ,  אבל גם לא קוויאר "
" מה שהציל את עונת החגים היה זינוק של הרגע האחרון במכירות ",  אמר נשיא חברת המחקר ריטיילמטריקס
המוני קונים שהסתערו על החנויות בארה"ב ברגע האחרון לקראת חג המולד הביאו לעלייה קלה במכירותיהן של הקמעונאיות הגדולות בארה"ב בחודש דצמבר ,  ועודדו כמה מהן להעלות את תחזיות הרווח לרבעון הרביעי ." עונת החגים היתה סבירה ,  אולם לא קרה בה שום דבר מרגש .  מה שהציל אותה היה זינוק של הרגע האחרון במכירות ",  אמר קן פרקינס ,  נשיא חברת המחקר ריטיילמטריקס . " סנטה לא הביא איתו פחם ,  אבל הוא גם לא הביא קוויאר ",  הוסיף.לפי נתוני תומסון רויטרס ,  מרבית הקמעוניות הגדולות הכו את התחזיות .  קוסטקו דיווחה על עלייה של 9% במכירותיה ,  מעל לתחזיות של אנליסטים מתומסון רויטרס ,  שצפו עלייה של 7.9% .  סירס דיווחה על עלייה של 0.4% במכירות בחנויות הפתוחות יותר משנה .  הרשת המוזלת קיימארט ,  השייכת לסירס ,  רשמה עלייה של 5.3% במכירות בדצמבר.מכירותיה של רשת בתי הכלבו מייסי'ס עלו ב-1% בדצמבר ,  מעבר לתחזיות אנליסטים ,  שצפו עלייה של 0.8% .  בעקבות התוצאות הטובות מהצפוי ,  העלתה מייסי'ס את תחזית הרווח שלה לרבעון הרביעי לטווח של בין 1.14 ל-1.18 דולר למניה ,  לעומת תחזית קודמת לרווח של בין 1 ל-1.05 דולר למניה .
 
עלייה קלה במכירות הרשתות הקמעוניות בדצמבר בארה"ב : " סנטה לא הביא פחם ,  אבל גם לא קוויאר "
" מה שהציל את עונת החגים היה זינוק של הרגע האחרון במכירות ",  אמר נשיא חברת המחקר ריטיילמטריקס

