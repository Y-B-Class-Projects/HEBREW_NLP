לאומי :  ת"א 25 סיים בתשואה של 16% - זה לא יקרה שוב בשנה הבאה
כלכלני הפועלים מזהירים :  לאחר השיאים שנקבעו בבורסה צפויים מימושים בזמן הקרוב 
" שנת 2010 תיזכר בתור שנה נוספת אשר בה שוק המניות המקומי ,  כמו גם הכלכלה הריאלית הישראלית ,  הציגו איתנות מרשימה ביחס לשווקים המפותחים ",  כך פותחים כלכלני בנק לאומי את סקירת סוף השבוע שפירסמו היום . " גורם מרכזי שהשפיע על המסחר היה סקטור חיפושי הגז והנפט שריכז מחזורים גבוהים והציג תשואות מרשימות ". כלכלני לאומי מעריכים כי הסנטימנט החיובי בבורסה יימשך בשנת 2011 ,  וזאת על רקע האיתנות היחסית של הכלכלה הישראלית והמחסור באלטרנטיבות השקעה . " עם זאת ",  נכתב , " נראה כי המשקיעים ייאלצו להסתפק בתשואות נמוכות יותר בשל רמת המחירים הנוכחית של חלק גדול מהמניות בשוק המקומי ". הכלכלנים חוזרים על המלצתם מהחודשים האחרנים לפיה קיימת עדיפות להשקעה במניות המחלקות דיבידנד ,  שעיקר פעילותן מופנית למשק המקומי .  עם זאת הם מסייגים את המלצתם ומזכירים כי יש לשים לב להתפתחויות בעולם ובמיוחד לאלה שבאירופה ,  שכן עשויה להיות להן השפעה מהותית על מגמת המסחר.האופטימיות שמפגינים בלאומי משותפת אף לכלכני בנק הפועלים ,  שמייחסים את המגמה החיובית לראלי סוף השנה ,  אך גם להתחזקות ההערכות בנוגע להתאוששות כלכלת ארה"ב .  בהתייחסם למצב השוק המקומי נכתב כי  " הכלכלה הישראלית נראית מצויין ,  עם ביצועי יתר על פני מרבית המשקים המערביים במונחי צמיחה ושוק העבודה .  חרף זאת ,  אנו סבורים כי בסיכומה של 2011 ,  גם בשנה זו תירשם תשואה עודפת בשוק המניות המקומי על פני חלופות ההשקעה הסולידיות ". אלא שכלכלני הפועלים מזהירים מפני מימושים שעשויים להתרחחש בזמן הקרוב ,  לאחר גל העליות האחרון .  גם הפעם ממליצים בבנק על השקעה במניות בודדות ולא במכשירים פיננסיים העוקבים אחר מדדים ,  כאשר המניות העדיפות הן בזק ,  טבע ,  גזית גלוב ,  שופרסל ,  החברה לישראל ,  כיל ,  אידיבי אחזקות ,  גולף ועוד .
 
לאומי :  ת"א 25 סיים בתשואה של 16% - זה לא יקרה שוב בשנה הבאה
כלכלני הפועלים מזהירים :  לאחר השיאים שנקבעו בבורסה צפויים מימושים בזמן הקרוב

