לגיטימציה :  למרד במלכות
לקראת ערב עיון באפרת בנושא  " סרבנות - לאן זה מוביל אותנו ",  התפרסם סקר שקובע שמחצית מהציבור הדתי ? לאומי תומכים בסירובם של חיילי שמשון לפנות התנחלויות על ידי חיילים ביום פקודה .
 למה זה כל ? כך מפתיע את כולם ?  הרי זהו פרי הבאושים של התעלמות במשך שנים מפעילות מתמשכת של רבנים ,  שגם קראו לסירוב פקודה וגם נתנו לכך גיבוי הלכתי ואישי .  עמדה זו ,  שהחלה בשוליים של הימין הקיצוני ,  חילחלה עמוק ,  שורשיה התפרשו ,  היא קיבלה לגיטימציה והפכה כמעט לקונצנזוס בקרב הימין הדתי .  כל זאת בריש גלי ,  מבלי שמישהו מרשויות האכיפה ימצה עם הרבנים המסיתים והמדיחים את הדין .
 אין לי ציפיות מהרבנים ומצאן מרעיתם ,  אך היו לי ציפיות מרשויות אכיפת החוק ,  שיפעלו בתוקף ובתקיפות נגד מי שממריד .  בפועל הסתבר שאמנם לרבנים אין חסינות בחוק ,  אך דה פקטו הם מעליו .
 צריך לעשות הבחנה ברורה בין סרבנות ,  שהיא החלטה מצפונית ? ערכית של היחיד ,  לבין מי שמטעמים מצפוניים ואישיים ,  מתוך תפיסה אידיאולוגית ,  מקבל החלטה מאוד משמעותית מבחינתו - לסרב - ומוכן לשלם את המחיר וללכת לכלא .  צריך ואפשר לגלות אמפתיה להחלטה אישית שכזו .
 מנגד ,  אין מקום לשום אמפתיה וסובלנות כלפי מי שמסית את זולתו להמריד ,  והוא עצמו איננו משלם את מחיר ההסתה .  
אפילו בתוך הצבא עצמו הרשה לעצמו רב ,  מהרבנות הצבאית ,  לפרסם הנחיה שלא לגנות את הסרבנות ,  ושום צעדים לא ננקטו נגדו .  רבנים יודעים שמערכת החוק תמשיך להבליג ,  ולכן הם מרשים לעצמם לקבוע שחיילים אינם יכולים להיות מעורבים בסוגיות שנתונות במחלוקת פוליטית .  נשאלת השאלה מי הריבון שמוסמך לקבוע מהי מחלוקת פוליטית .  האם כניסה לעזה במבצע עופרת יצוקה אינה פרי של החלטה פוליטית ?  האם שמירה על מאחזים בלתי חוקיים אינה החלטה פוליטית ?  במדינה מתוקנת חיילים נדרשים לנאמנות למדינה וצבא צריך לקבל פקודות מהממשלה ולא מהרבנים .
 וכך ,  ברבות השנים ,  הרבנים בישיבות ההסדר ,  שכפופים להלכה ,  הפכו להיות הסמכות העליונה ולא המפקדים .  רק לאחרונה כתבו על  " מציאות שבה ישנה סתירה בין מצוות השם לבין צו המפקד ",  והציעו שהחיילים יצייתו לרבנים לפני המפקדים .
 חיילים בחטיבת כפיר הפנימו ,  הניפו כרזות המתנגדות לפינוי ,  סירבו לחסום כבישים ,  הלכו לכלא ושילמו מחיר אישי - ואילו אותם רבנים ממשיכים להלך חופשי .  אמנם שר הביטחון עשה לאחרונה שריר כלפי הרב מלמד ,  שהטיף לחיילים לסרב פקודה אם יידרשו לפנות מתנחלים ,  בבחינת למען יראו וייראו - אך מסתבר שזה מעט מדי וכבר מאוחר מדי .  היום המערכת כולה משלמת מחיר כבד על אוזלת היד של רשויות החוק .
 לעמדה הזו ,  שצבא אינו צריך לעסק בפינוי התנחלויות ביום פקודה ,  שותפים גם גורמי ימין במערכת הפוליטית .  למרות שהחוק קובע שהצבא אחראי על החוק והסדר בשטחים ,  יש מי שמבקש לגייס למשימת זו את משטרת ישראל .
 אם הכנסת רוצה למנוע את השתתפות החיילים בפינוי התנחלויות ,  היא צריכה לשנות את החוק לגבי זהותו של הריבון בשטח .  אלא שכפי שכבר ראינו ,  לכנסת ישראל אין שום בעיה לחוקק חוקים בלתי חוקתיים ,  שנוגדים כל ערך דמוקרטי בסיסי .  רק לאחרונה הכנסת חוקקה את חוק החנינות לעצורי ההתנתקות ,  מחלה לעברייני הימין שפגעו בשוטרים וחיילים ,  ובכך נתנה גם היא הכשר לעבריינות האידיאולוגית של הימין .
 הסלחנות כלפי רבנים מסיתים ,  הגיבוי הפוליטי בבית המחוקקים למי שמצייתים להם ולא לממשלה הנבחרת והרצון לרצות את המתנחלים - הביאו לכך שהיום כשליש מהציבור כבר אינו רואה פסול במרד נגד הדמוקרטיה הישראלית .
 
לגיטימציה :  למרד במלכות
nan
