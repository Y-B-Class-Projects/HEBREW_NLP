 " בשנה הבאה סונול תכניס חנויות נוחות למרכזי הערים "
 מנכ"ל סונול ,  תמיר פוליקר ,  מצטרף למתחריו ומוציא את רשת הנוחות Sogood מחוץ לתחנות .  בתום שלוש שנים בתפקיד הוא מודה שהרווחיות מהדלק נמוכה ,  ומכריז : " סונול מוכנה להנפקה "
  >  >   " רשת חנויות הנוחות sogood תצא מחוץ לתחנות הדלק - וב2011- אנו מקווים להיכנס למרכזי הערים "  - כך מכריז בראיון ל-themarker מנכ"ל סונול ,  תמיר פוליקר .  בכך הוא יורה את יריית הפתיחה בקרב המחריף על כיסם של צרכני חנויות הנוחות בערים ,  שם פועלות הרשתות yellow של פז ו-am:pm של דור-אלון . " נגבש את הקונצפט בחודשים הקרובים ,  ולאחר מכן נבנה את לוחות הזמנים המדויקים ",  מוסיף פוליקר , " מתפקידה של חברה קמעונית לחדש כל הזמן ,  ואנחנו נשאף לשנות את תמהיל המוצרים כך שיתאים ללקוחות ",  הוא מנמק את המהלך . " אני לא בטוח שהקונצפט צריך להיות שונה מזה של החנויות בתחנות הדלק - ולכן יתבסס על נוחות .  כלומר ,  ייתן ללקוח מענה בשעות פתיחה נוחות ,  קרבה לאזורי מגורים ומגוון מוצרים .  להערכתי ,  מדובר בחנויות של 150-200 מ"ר ,  שבהן נמכור גם מוצרי חלב ,  פירות וירקות ".  מה הערך המוסף שתוכל להציע ביחס למתחרות שנמצאות כבר בערים ?   " הערך המוסף יהיה בשירות ובזמנים .  am:pm אינם פרושים בכל המדינה .  יש להם 40 חנויות בלבד .  יש עוד מספיק מקום לחנויות בגודל הזה .  אנחנו לא מתחרים בשופרסל או ברמי לוי ".  עשור של נוחות יותר מעשור חלף מאז החלו חברות הדלק בישראל להכיר בפוטנציאל המוגבל של הרווחיות ממכירת בנזין וסולר בתחנות - ובמקביל להפנים את הפוטנציאל הגדול יותר הגלום בשימושים הקמעוניים האחרים הניתנים לפיתוח במתחמי תחנות התדלוק .  בארה"ב מגלגלות חנויות הנוחות כ-600 מיליארד דולר בשנה ,  ואחראיות ל-14% מכלל המכירות הקמעוניות במדינה .  הפנייה אל קמעונות המזון בחנויות הנוחות אמנם איחרה לבוא בישראל ,  אך בשלוש השנים האחרונות היא התפתחה בקצב מהיר ומרשים בחסות חברות הדלק ,  אשר  " החליפו את ריח הבנזין - בריח הבמבה "   ( כדברי מנכ"ל דור-אלון ,  ישראל יניב )  .  סונול ,  שבבעלות גרנית הכרמל של קבוצת עזריאלי ,  מספקת עדות ניצחת למגמה זו .  לפני כשלוש שנים החל פוליקר לנהל חברה עם כ-200 תחנות תדלוק ו-40 חנויות sogood .  בתחילת השבוע חנכה סונול את תחנת התדלוק ה-226 שלה במצפה רמון בעוד שבאותה תחנה פתחה הרשת את חנות הנוחות ה-146 שלה .  גידול של 260% בתוך שלוש שנים בלבד .  חנויות אלה ניהלו ב-2009 מחזור מכירות של 200 מיליון שקל ,  שהוא 6%-7% מסך המכירות של החברה במתחמי התדלוק .  זאת ,  כשסונול צופה פתיחה של 30 חנויות נוחות נוספות עד סוף 2010 . " פיתוח הנדל"ן מסביב לתחנת הדלק והרחבת סל השירותים במתחמים הקמעוניים ",  אלה הם מנופי הצמיחה בתחום תחנות התדלוק ,  אומר פוליקר .  אף אחד מהם לא קשור לליבת הפעילות של סונול - מכירת דלק לנהגים . " לא עושה עסקות שלא מרוויחים בהן"למרות כניסתם של אנשי העיצוב והשיווק לתחנות הדלק המשתדרגות ,  המאבקים היצריים סביב הבעלות על התחנות ,  ומלחמות האגו על הדגלים שיתנוססו מעליהן לא שככו .  לפני כחודשיים זועזע ענף הדלק לאחר שסונול צירפה לשורותיה בבת אחת שבע תחנות שפעלו עד אז תחת חברת דלק ישראל .  מעבר התחנות היה שיא של גל תחרותי עכור ששטף את ענף הדלק בשנה האחרונה ,  שכלל מלחמת טריטוריה שהביאה לניסיונות  " חטיפה "  של תחנות מחברות יריבות ,  תחרות אגרסיבית על הסכמי דלקנים עם מועדוני לקוחות ותשלום מחירים אסטרונומיים עבור תחנות .  כך ,  בעסקת תחנת הדלק המיתולוגית  " פז הסיירים "  שעל כביש 4  ( סמוך לחולון )  ,  עבורה שילמה פז כ-80 מיליון שקל ;  וכך גם ב"פז טופז "  שבצומת כפר הירוק ,  שעליה שילמה פז סכום המוערך ב-50 מיליון שקל . " בעסקה שבין קונה ומוכר מרצון המחיר שנקבע הוא מחיר השוק ,  והייתי שמח אם התחנות האלה היו בבעלות סונול ",  נזהר פוליקר מלתייג את העסקות כאגרסיביות מדי . " מאחר שזמינות הקרקעות לתחנות דלק בישראל היתה מאז ומעולם מצומצמת מאוד ,  ומשך הזמן הממוצע לייזום תחנה חדשה הוא כשבע שנים - אז בהגדרה ,  כאשר הביקוש גבוה לאין ערוך מההיצע ,  זה מקבל ביטוי בשווי הנדל"ן .  אני מקווה מאוד שמינהל מקרקעי ישראל ישחרר קרקעות נוספות לתחנות דלק ולמתחמים קמעוניים ",  הוא הוסיף .  שש מתוך שבע התחנות שעברו בדצמבר לידי סונול היו בבעלות איש העסקים קוקו עובדיה  ( באמצעות חברת ח.מ.ש.ק )  .  מיקומן :  ברחוב יגאל אלון שבתל אביב ,  בראשון לציון ,  אשקלון ,  אשדוד ,  בית שאן ונתיבות .  תחנה נוספת מוחזקת בבעלות פרטית וממוקמת ברמלה .  בסונול מעריכים כי מחזור המכירות של תחנות אלה יהיה 70 מיליון ליטר בשנה ,  בהיקף משוער של כ-300 מיליון שקל .  ואולם את הדרמה האמיתית ראו בסונול בטענה כי בכך סונול עקפה את חברת דלק במספר התחנות שבהפעלתה ,  ונהפכה לחברת הדלק השנייה בגודלה בישראל לפי פרמטר זה . " ההסכם של עובדיה עם דלק הסתיים ,  והם לא הגיעו להבנות על חידושו ",  אומר פוליקר . " יש לנו אתו הסכם על שלוש תחנות אחרות בפתח תקוה ,  אשקלון ובבאר שבע .  ניהלנו מ"ומ ,  הגענו להבנות - ולכבוד לנו לעבוד אתו ".  ואמנם עקפתם את דלק במספר התחנות ?   " לעניות דעתי כן .  בנוסף ,  85% מהתחנות בסונול הן בהפעלתנו  ( ב-15% הנותרים החברה רק מספקת את הדלק - א"ב )  .  כך נוכל להגדיל גם את הרווחיות לעומת דלק ולתת שירות טוב יותר - כי אנו שולטים במה שקורה בתחנות ".  הצעתם מחיר גבוה במיוחד על שבע התחנות ?   " סונול אינה עושה אף עסקה שהיא לא מרוויחה בה .  בכל עסקה יש לצדדים את השיקולים שלהם ,  ודווקא במקרה זה למחיר היה שיקול משני יחסית .  על אף שהעסקה נסגרה במחירי שוק ,  אני משוכנע שהערך המוסף שקיבלה חברת ח.מ.ש.ק בהפעלת התחנות תחת דגל סונול הוא משמעותי ,  ולו בשל העובדה שהם נהנים כיום מתנועה של לקוחות הדלקן שלנו ,  שלפני כן לא נכנסו לתחנות שלהם ".  הסטטיות היחסית בקצב פתיחת תחנות חדשות הביאה לא רק למלחמה על רכישת תחנות מהמתחרה אלא גם לחיפוש אחר מנועי צמיחה חדשים ,  שהביא עמו את התחזקות תופעת הדלקנים . " למיטב ידיעתי ,  בשלוש חברות הדלק הגדולות שיעור הדלקנים הוא 35%-40% ובסך הכל השוק יציב ",  אומר פוליקר . " צריך לזכור שקצב הגידול המכירות הוא פונקציה של הצמיחה במשק ,  וכשאנו מדברים על שיעורי צמיחה בודדים ,  זו גם הצמיחה בתחנות .  על אף המשבר הכלכלי אין ירידה במכירות הדלקנים ".  תהליך זה גרר לפיכך אל המשאבות גם את תופעת  " מועדוני הלקוחות ",  כאשר כל חברת דלק מנסה לפתות אותם בהסכמי דלקן בלעדיים .  לעתים ,  מסכימות חברות הדלק אף להתחייב למחירי רצפה ,  ולו רק כדי לשמור על מחזורי המכירות ,  ולהביא אל מתחמי התחנות לקוחות פוטנציאליים נוספים עבור חנויות הנוחות .  זאת ,  בייחוד במשא ומתן מול ארבעת מועדני הצרכנות הגדולים :  חבר ,  אשמורת של הסתדרות המורים ,  הוט וקרנות השוטרים . " המועדונים הרחיבו בשנים האחרונות באופן ניכר את מספר הספקים ורשתות השיווק שנותנים הטבות לעמיתים שלהם ,  והיה זה אך טבעי שהם יגיעו ויבקשו לתת הטבות ללקוחות במוצר בסיסי דוגמת דלק ",  אומר פוליקר . " אנחנו יודעים שהם מנהלים מו"מ עם ארבע חברות הדלק הגדולות במטרה להגיע להטבות המקסימליות עבור העמיתים שלהם ,  במקסימום תחנות שבפריסה ארצית ".   " הרווחיות נמוכה מאוד"בצד התחרות על מספר הלקוחות הפוקדים את התחנות והתחרות על מכירת מוצרי הנוחות ,  נותר מחיר הדלק עצמו אחיד באופן יחסי ,  כאשר ענף הדלק כולו עדיין מתאפיין ברמת תחרותיות נמוכה יחסית .  תופעה זו הוחרפה בשנים האחרונות בעקבות הרפורמה בענף ,  שבה רכשה פז את בית הזיקוק המופרט באשדוד - והותירה למתחרותיה את האפשרות לרכוש דלק רק מידי בית הזיקוק בחיפה  ( בז"ן )  ,  אשר הופרט אף הוא ונמכר לקבוצת החברה לישראל-פטרוכימיים . " מצב המשק הנוכחי מחייב הטלת פיקוח על מחירי התזקיקים הלבנים דוגמת בנזין בשער בתי הזיקוק או לחלופין ,  להסיר את הפיקוח ממחיר הדלק לצרכן ",  אומר פוליקר . " לא ייתכן שמצד אחד מחירי הדלק הסיטוניים מאמירים ,  ומצד שני המחיר לצרכן מפוקח .  זאת כאשר הרגולציה המכבידה גורמת להאמרת עלות הפעלת תחנות לחברות ",  הוא מוסיף .  סוגייה נוספת שעליה מעיר פוליקר היא זו של תחנות הדלק הפיראטיות ,  או תחנות הדלק הפנימיות  ( בעיקר במושבים )  . " הרגולטור מגלה באופן עקבי אוזלת יד בטיפול בנושא .  הוא חייב לסגור את כל התחנות הפנימיות והפיראטיות שמוכרות לציבור דלק מבלי לעמוד בתקנים ובחוקים הרלוונטיים ",  אומר פוליקר ,  ומודה כי יש בכך גם משום יצירת תחרות לא הוגנת לתחנות הציבוריות החוקיות .  מה היית מייעץ למבקר המדינה הבודק בימים אלה את התמורות בענף הדלק ?   " הייתי מכוון אותו לבדיקת העובדה שלמעשה יש רק בית זיקוק אחד כיום בישראל ,  כי זה שבאשדוד משרת את פז לצורכיה בלבד .  לדעתי הוא צריך לבדוק היטב גם האם צריך להחזיק את הפיקוח על מחירי הדלק הסיטוניים ".  האופציה לייבא דלק עדיין פתוחה בפניכם . " האפשרות לייבא כאשר מחירי הבנזין מפוקחים ,  ונוסחת המחיר אשר נקבעת על ידי מינהל הדלק מייצרת חשיפות שהיבואנים לא יודעים לתת להן מענה ,  מחלישה את יכולת היבוא ,  ומגבירה את התלות בבית הזיקוק המקומי .  או שתטילו פיקוח או שתסירו אותו מהמחיר לצרכן .  זוהי תמונות עולם לא כלכלית ".  ובכל זאת ,  אתם מתלוננים ,  אבל ממשיכים לרכוש את הדלק מבז"ן בזכות מחירים נוחים יחסית . " במערכת יחסים ארוכת שנים של ספק-לקוח ,  עם אופק של שנים רבות קדימה ,  סוגיית המחיר היא לא בהכרח היחידה שמשפיעה על קבלת ההחלטה .  בנוסף ,  צריך לזכור שב-2007 הדלק המיובא סיפק 50% מהכמות שנמכרה בשוק המקומי ".  כך או כך ,  הציבור עדיין רואה בחברות הדלק כמי שאחראיות למחירי הבנזין או הסולר היקרים יחסית ,  ונוטה לא אחת להאשים את החברות בתמחור קרטליסטי לכאורה של הדלק בתחנות . " האנשים לא יודעים שיותר מ-52% מהמחיר לצרכן הם מסים ,  ולכן נראה להם שהמחיר גבוה מאוד ",  משיב פוליקר . " ייקור הבלו בשנה שעברה ביטל למעשה את ההוזלה הצפויה מירידת מחירי הנפט בעולם ,  ולכן נותר בקרב הציבור אפקט מוטעה של חוסר הגינות .  מי שמכיר את הענף יודע שהרווחיות בו נמוכה מאוד ",  הוא מסביר .  עם זאת ,  כאשר יש תחרות בין תחנות דלק סמוכות - ניתן לראות גם מלחמת מחירים . " עדיין מדובר באגורות בודדות ,  והמשמעות של מהלך זה בתחנות היא ביטול פעילות קידום המכירות כדי לממן את ההנחה הזו :  למשל ,  ביטול השטיפה חינם או העיתון חינם .  במצב שבו הלקוח מעדיף את ההנחה במזומן - זה בא על חשבון קידום המכירות . " מעבר לכך ,  במקומות שבהם מחיר הדלק נמוך משמעותית ומדובר גם בתחנת דלק תחת מותג לא ידוע ,  אני ממליץ ללקוח לחשוב היטב לפני שהוא מתדלק ,  כי לדאבוננו התחנות האלה לא עומדות בסטנדרטים מקובלים של איכות דלק ותקינה ".   " סונול מוכנה להנפקה"שלוש שנים חלפו מאז הציע מנחם עינן ,  נשיא קבוצת עזריאלי ויד ימינו של הבעלים דוד עזריאלי ,  את תפקיד מנכ"ל סונול לפוליקר .  מהלך מפתיע לנוכח העובדה כי היה זה תפקידו הניהולי הראשון של פוליקר ,  רואה חשבון ,  שכיהן בשש השנים לפני כן כסגן נשיא קבוצת עזריאלי לכספים .  ואולם פוליקר התעשת במהרה מן ההלם שבמעבר ממסדרונות הקניונים המטופחים של הקבוצה אל הקרקע המשומנת של סביבת משאבות הדלק ,  התערה היטב בענף הדלק המחוספס ,  ולא מרגיש כיום תחושת מיצוי : " אני נהנה מכל רגע במה שאני עוסק ",  הוא אומר .  מה היעד הבא ?  לנסות ולהדביק את פז ,  או סביר שהיא תישאר בודדה בצמרת ?   " אם מינהל מקרקעי ישראל ישחרר עוד קרקעות לתחנות אז התשובה לכך תהיה נעוצה במי שיהיה רעב יותר לתחנות נוספות .  אם זה לא יקרה ,  ימשיכו כולם לגרד את קצה היכולת שלהם לפתח את התחנות הקיימות ".  אולי הפתרון הוא בבידול שיווקי .  מה דעתך על הקמפיין הירוק של דור-אלון ?   " אני לא חושב שהם יותר ירוקים מסונול .  כולנו עומדים בתנאי איכות הסיבה המחמירים ,  על פי הסכמים שיש לנו עם המשרד להגנת הסביבה .  אני חושב שדור-אלון פשוט בחרה ליחצ"ן את זה יותר .  אני חושב שיש לנו מיתוג רענן ,  חדשני ויפהפה ".  מה לגבי הסינרגיה עם הפעילות הסולרית המתפתחת של הקבוצה האם ?   " חברה אחות שלנו ,  סופרגז ,  מקימה מתקנים סולאריים ,  וכמובן שהיצע הגגות שלנו ישמש את קבוצת גרנית להתקנות ".  הכרזת בעבר כי שמת לך יעד להביא את החברה להנפקה ב-2009 . " כמנכ"ל אני מקווה מאוד להגיע להנפקה - אבל זו החלטה של הדירקטוריון .  סונול מוכנה כיום להנפקה ".  

" בשנה הבאה סונול תכניס חנויות נוחות למרכזי הערים "
 מנכ"ל סונול ,  תמיר פוליקר ,  מצטרף למתחריו ומוציא את רשת הנוחות Sogood מחוץ לתחנות .  בתום שלוש שנים בתפקיד הוא מודה שהרווחיות מהדלק נמוכה ,  ומכריז : " סונול מוכנה להנפקה "
 
