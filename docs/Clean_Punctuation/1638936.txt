יוסי הולנדר : " האינטרס החשוב ביותר של ישראל הוא לצמצם את התלות האמריקנית בנפט "
 ראש ה-CIA לשעבר : " בכל פעם שאתם מתדלקים את הרכב - אתם מממנים טרור "
" בפעם הבאה שאתם נכנסים לתחנת דלק ,  סובבו את המראה אליכם ,  ותראו מי מממן את המדרשות בפקיסטן שמחנכות ילדים לשנוא יהודים ולדבוק בטרור "  - כך אמר הבוקר בכנס הרצליה ג'יימס ווסלי ,  שותף בקרן וונטייג'פוינט ,  וראש ה-cia לשעבר ,  בפאנל  " גמילת העולם מנפט ",  בהנחיית סגן מו"ל הארץ ומייסד themarker ,  גיא רולניק . " חייבים להתרחק מן הנפט "  הוסיף ווסלי ,  וגרר הסכמתו של ד"ר פול ורבוס מקרן המחקר הבינ"ל האמריקנית ,  אשר ציין כי  " איראן היא רק דוגמה למה שמחכה לנו ,  אם נמשיך במסלול העכשווי של תלות בנפט ".  נשיא המכון הישראלי הישראלי לתכנון כלכלי ,  יוסי הולנדר ,  אמר בפאנל כי האתגר האסטרטגי הראשון בחשיבותו של מדיניות הביטחון הישראלית היא צמצום התלות האמריקנית בנפט - והשני הוא מזעור התלות העולמית בו .  לדבריו ,  נוצרה קואליציה בין מדינות הנפט לבין תנועות סביבתיות - אשר מסיטה את הטיפול האמיתי בתלות בנפט בתחום התחבורה אל נושא עידוד האנרגיות המתחדשות .  זאת ,  למרות שהנפט משמש לייצור רק 1% מן החשמל בארה"ב - אך מנוצל ברובו לתחבורה ,  ומהווה את המקור ל-43% מפליטות הפחמן לאוויר.הולנדר הוסיף כי ארה"ב אחראית ל-23% מצריכת הנפט בעולם - למרות שהיא מחזיקה רק ב-3% מעתודות הנפט ,  ולכן נשענת על קרטל אופ"ק המחזיק ב-79% מן העתודות .  זאת ,  כאשר בהשוואה לשנות ה-70' צימצם אופ"ק בשנים האחרונות ב-2% את אספקת הנפט העולמית כדי לשמור על מחירו .
 
יוסי הולנדר : " האינטרס החשוב ביותר של ישראל הוא לצמצם את התלות האמריקנית בנפט "
 ראש ה-CIA לשעבר : " בכל פעם שאתם מתדלקים את הרכב - אתם מממנים טרור "
 
