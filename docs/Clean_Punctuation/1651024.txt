3 חודשים הספיקו - מנכ"ל קבוצת פוקס אלי קידר ,  עוזב את תפקידו
לדברי מקורב ,  היחסים של ויזל וקידר עלו על לאחר שלא אושרה התוכנית העסקית של המנכ"ל החדש
שלושה חודשים בלבד אחרי שהחל ,  תם הרומן בין אלי קידר לקבוצת  .  הראל ויזל ,  בעלי החברה ששימש במקביל גם כמנכ"ל ,  מינה את קידר  ( מנכ"ל זארה בזמנו )  למנכ"ל הקבוצה בחודש דצמבר האחרון.קידר כיהן כמנכ"ל הקבוצה הכוללת את המותגים fox בישראל ובחו"ל ,  ללין ,  בילבונג ,  סאקס והמותג החדש שעתיד להיכנס fox home .  תחתיו מונו שני מנכ"לים :  רן ארנון ,  מנכ"ל fox ישראל וטליה פורת ,  המנכ"לית החדשה של רשת כלי הבית שתפתח פוקס .  כפי שנחשף ב-themarker ,  השכר השנתי שנקבע לקידר היה 1.4 מיליון שקל בנוסף לבונוסים על פי יעדים.שלושה חודשים קודם לכן פרש קידר  ( 60 )  מתפקידו כמנכ"ל קבוצת זארה בשש השנים האחרונות .  הפרישה נעשתה זמן קצר לאחר שאנשי העסקים ג'וי שוובל וחנן אליטוב רכשו את יתרת השליטה בגוטקס וזארה מידי  .  קידר ,  אל"מ במיל' ,  שימש קודם לכן סמנכ"ל תפעול ומערכות מידע במירס .  בין פעולותיו הבולטות בתפקידו בזארה ,  אפשר למנות מהלכים אסטרטגיים כמו הכפלת מספר הסניפים של רשת זארה ל-19 סניפים בפריסה ארצית ,  הרחבת רשת פול אנד בר ל-20 סניפים והבאת המותג מאסימו דוטי לישראל.לדברי מקורב לפוקס ,  בחודשים האחרונים עבד קידר על תוכנית אסטרטגית חדשה לחברה .  משזו לא אושרה עלו היחסים של קידר עם ויזל על שרטון.כבר עם המינוי היו תהיות רבות באם הרומן יאריך ימים ,  והאם ויזל ,  שראה את פוקס כפרויקט האישי שלו ,  יאפשר מרחב פעולה למנכ"ל שאינו הוא עצמו לקבל החלטות ולקחת לידיו את המושכות.דו"חות פוקס לרבעון הרביעי של 2009 טרם פורסמו ,  אך ברבעון השלישי ירדו הכנסות החברה ב-16% ל-147 מיליון שקל ,  והחברה עברה להפסד תפעולי של 662 אלף שקל - לעומת רווח תפעולי של 14 מיליון שקל ברבעון המקביל ב-2008 .  בשורה התחתונה הציגה פוקס הפסד של 5.2 מיליון שקל ,  לעומת רווח של 4.25 מיליון שקל ברבעון המקביל .  באחרונה החלה הרשת מהלך לאיחוד החנויות המתמחות  ( גברים ,  נשים ,  ילדים ותינוקות )  לחנויות מאוחדות .  כתוצאה מכך תסגור הרשת עשרות חנויות .
 
3 חודשים הספיקו - מנכ"ל קבוצת פוקס אלי קידר ,  עוזב את תפקידו
לדברי מקורב ,  היחסים של ויזל וקידר עלו על לאחר שלא אושרה התוכנית העסקית של המנכ"ל החדש

