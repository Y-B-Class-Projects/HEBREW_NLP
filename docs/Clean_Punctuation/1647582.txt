נחשף :  ימאהה סופר טנרה
אחרי קונספט עטוף הבדים ,  ימאהה מציגה את אופנוע הדו"ש הגדול החדש מתוצרתה ,  הסופר טנרה לשנת 2010
בסופה של חרושת שמועות ,  תמונות ריגול וסרטוני טיזינג ,  חושפת ימאהה לאחר חודשים רבים של המתנה את האופנוע הדו-שימושי מתוצרתה .  הסופר טנרה החדש מרחיב את משפחת הפנאי כביש ושטח של החברה ומצטרף לגרסת הטנרה 660 שהושקה לפני שנתיים וזכתה למעריצים רבים .  
הסופר טנרה החדש יוצג לראשונה לקהל הרחב בתערוכת האופנועים 'מוטו-פלאס' שבטורקיה והוא למעשה מכניס את ימאהה לקטגוריה הבכירה לצד אופנועי שטח ואדוונצ'ר גדולים ,  שרובם ממוצא אירופי  ( ב.מ.וו ,  KTM ,  דוקאטי ואחרים )  .  
הסופר טנרה קיבל מנוע א-סימטרי בעל שני צילינדרים מקבילים בנפח של 1,200 סמ"ק עם מרווח פעימות העומד על 270 מעלות  ( בדומה לאופנוע ה- YZF-R1 )  .  זה מפיק 110 כ"ס ב-7,250 סל"ד ו-11.6 קג"מ ב-6,000 סל"ד .  הסופר טנרה החדש יצויד במערכת בלימה משולבת  ( קדמי ואחורי )  יחד עם מערכת ABS בעלת שלושה מצבים .  בנוסף ,  מותקנת בו גם בקרת אחיזה שמציעה גם כן שלושה מצבים  מניעה מוחלטת של סחרור הגלגל האחורי ,  אפשרות החלקה קלה ובקרה מנותקת לגמרי ,  כל זה בעזרת מצערת 'על-חוט' אלקטרונית .
 לטובת התאמתו לתנאי שטח קשים ,  מוקם הרדיאטור בצד ולא מלפנים ,  מרווח הגחון חוצה את 20 הסנטימטרים והעברת הכוח לגלגל האחורי תתבצע על ידי גל הינע ולא על ידי שרשרת כמקובל .  
ממטרו מוטור ,  יבואנית ימאהה לישראל נמסר כי הסופר טנרה יגיע לארץ בחודש יוני ,  אך טרם פורסם מחירו .
 

נחשף :  ימאהה סופר טנרה
אחרי קונספט עטוף הבדים ,  ימאהה מציגה את אופנוע הדו"ש הגדול החדש מתוצרתה ,  הסופר טנרה לשנת 2010

