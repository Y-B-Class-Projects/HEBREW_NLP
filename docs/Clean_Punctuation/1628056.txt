הנוער באשקלון אמר לא לאלכוהול
תלמידים בבית ספר באשקלון תכננו להגיע ללימודים תחת השפעת משקאות משכרים לרגל  " יום האלכוהול הבינלאומי ".  צוותים של הורים ומורים הצליחו לשכנע אותם אחרת
התלמידים בבתי הספר התיכוניים באשקלון נמנעו מלהגיע היום  ( ראשון )  למוסדות החינוך כשהם תחת השפעה של משקאות משכרים .  בוועד ההורים אומרים שפעולת המנע שננקטה על ידם ,  הביאה לביטולו המוחלט של  " יום האלכוהול ". 
לדברי חברת ועד ההורים סופי חוטובלי פנחס ,  ההורים ביצעו את הפעילות נוכח חששם שתלמידים רבים בעיר ,  יצטרפו ליוזמה שפורסמה בשבועות האחרונים ברשת החברתית  " פייסבוק ",  להגיע שתויים או כשברשותם משקאות משכרים לבתי הספר ,  דבר האסור על פי החוק . " המאמצים שהשקענו בכך ,  היו בהחלט ראויים ",  ציינה . " ריכזנו פעילות של מכלול הגופים הקשורים למערכת החינוך ,  לביצוע הסברה מקיפה ,  והתוצאה היא שרבים מהתלמידים ,  זנחו את התכנית שלהם להגיע עם אלכוהול לבתי הספר ".  
צוותים המורכבים מנציגים של ועד ההורים ,  הנהלות בתי הספר ,  משטרה ואנשי פרויקט  " מציל"ה ",  התייצבו הבוקר בבתי הספר כדי לקדם את פניהם של התלמידים ולבדוק אם הם נושאים בכליהם משקאות משכרים או שהם תחת השפעה של משקאות כאלה .  מפקד תחנת משטרת אשקלון ,  סגן ניצב חיים בלומפלד ,  הסביר שנוכחות אנשי המשטרה בשטח היתה בעיקר במטרה לסייע בפעילות של מנהלות בתי הספר ,  והגופים שסייעו לרכז את הפעילות למניעת העברה של משקאות חריפים לתחומי מוסדות החינוך . " התברר לנו לשמחתנו ,  שבני הנוער הטמיעו בצורה נכונה את המסרים שהעברנו אליהם והגיעו ללא משקאות כאלה ",  סיפרה חוטובלי פנחס .  
במועצת התלמידים סיכמו גם כן את המבצע כמוצלח ביותר . " ראינו שבני הנוער לא הגיעו שיכורים ,  או עם בקבוקי שתייה ובעיקר את ההתייחסות מצדם וההתנגדות ליום הזה ולמה שהוא מסמל ",  סיפר ארז מנשה ,  יושב ראש מועצת נוער אשקלון . " החשש שלנו התעורר בעקבות מספרם הרב של בני הנוער ,  לגביהם הבנו שהם הצטרפו לקבוצה בפייסבוק ,  שתכננה ליישם את האיומים שלהם באשר ליום האלכוהול הבין לאומי .  לא רצינו לקחת סיכון והחלטנו לקחת את הנושא בידים ולהוכיח שהנוער בעיר הוא איכותי וטוב ואינו זקוק לשתיה חריפה כדי להיות שמח ". 

הנוער באשקלון אמר לא לאלכוהול
תלמידים בבית ספר באשקלון תכננו להגיע ללימודים תחת השפעת משקאות משכרים לרגל  " יום האלכוהול הבינלאומי ".  צוותים של הורים ומורים הצליחו לשכנע אותם אחרת

