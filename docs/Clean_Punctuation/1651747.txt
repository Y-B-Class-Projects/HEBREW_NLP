מצפון יגיע הג'וב הבא
עליה של 7% במספר המשרות הפנויות ברבעון הרביעי של 2009 במחוזות הצפון וחיפה לעומת ממוצע תקופת המשבר ;  עם זאת - העלייה במחוז הצפון והחיפה  נמוכה בהרבה מאשר כלל המגזר  ( 26% ) 
מניתוח שערך מינהל מחקר וכלכלה במשרד התמ"ת לקראת כנס תעשיינים ויריד תעסוקה שנערך ביום ד' בעיר כרמיאל בהשתתפות שר התמ"ת ,  בנימין  ( פואד )  בן אליעזר ומנכ"ל משרדו ,  שרון קדמי ,  עולה כי ברבעון הרביעי של 2009 עלה מספר המשרות הפנויות במחוזות הצפון וחיפה ל-3.9 אלף מרמה של כ-3.7 אלף בתקופת המשבר הכלכלי  ( 4/08- 3/09 )  .  זוהי עלייה של 7% במספר המשרות הפנויות לעומת ממוצע תקופת המשבר .  
לפי הנתונים שהציג מנהל המינהל בני פפרמן ,  העלייה במחוז הצפון וחיפה נמוכה יותר מאשר בכלל המגזר העסקי בו עמדה העלייה על 26% .  זוהי גם רמה נמוכה מאוד לעומת ממוצע השנים 2005  2008 בהם עמד מספר המשרות הפנויות במחוז הצפון + חיפה על 8.3 אלף ,  יותר מפי שתיים מהרמה הנוכחית .  
במסגרת היריד הוצעו למעלה מ-600 משרות כאשר היעד הוא לבצע כ-100 השמות במשרות מתחומים שונים כגון הייטק ,  תעשייה כבדה וזעירה ,  ענף התיירות ,  מסחר ושירותים וכו' .
 שר התמ"ת בן אליעזר אמר כי היתרון הגדול של יוזמות כגון יריד התעסוקה הוא בכוח שבשיתוף הפעולה בין רשות מקומית ,  משרד התמ"ת ושירות התעסוקה אשר ביחד יוצרים סינרגיה שיכולה להביא תועלת רבה למחפשי העבודה .  " יכולתה של מדינת ישראל להתמודד עם האתגרים הכלכליים והחברתיים נעוצה בראש ובראשונה בפיתוח מקורות תעסוקה ובנייתה של תעשייה יציבה ומשגשת בפריפריה ואני רואה בזאת משימה לאומית  לא פחות ".  
בן אליעזר הוסיף כי משרד התמ"ת יסייע בכל יוזמה שכזו בכדי לסייע לתעסוקה בפריפריה . " זהו רק צעד אחד מתוך מספר צעדים שנעשים המתמקדים כיום בפריפריה ובאוכלוסיות המיוחדות כגון חרדים וערבים .  משרד התמ"ת נושא את דגל הפיתוח הכלכלי של הפריפריה ככלל והגליל בפרט ,  מפעיל ומקדם כלים ומערכי סיוע שונים לטובת העסקים והתעשייה באזור ,  בין השאר באמצעות גיוס עובדים דרך מסלולי התעסוקה ,  סיוע בהרחבת מפעלים קיימים ,  הכשרות מקצועיות ,  סיוע בשיווק לחו"ל ,  פיתוח ושדרוג אזורי תעשייה ,  חונכויות עסקיות ומו"פ תעשייתי ". 
הנתונים מתייחסים לנתוני הרבעון הרביעי 2009 ביחס לרבעונים הקודמים ,  שהם כידוע היו רבעוני המשבר .  הניתוח נערך בידי מינהל מחקר וכלכלה במשרד התמ"ת :  
- איושי משרות - ברבעון הרביעי של 2009 נרשמה ירידה של 9% במספר איושי המשרות לחודש במחוזות הצפון וחיפה לעומת תקופת המשבר .  מספר איושי המשרות ירד מרמה של 10 איושים לחודש בתקופת המשבר לכ- 9.1 אלף ברבעון הרביעי של 2009 .  בכלל המגזר העסקי נרשמה בתקופה המקבילה ירידה של 1% בלבד .  
- פליטות עובדים - ברבעון הרביעי של 2009 נרשמה ירידה חדה של 38% במספר פליטות העובדים לחודש במחוזות הצפון וחיפה לעומת תקופת המשבר .  מספר פליטות העובדים ירד מרמה של 11.4 פליטות עובדים לחודש בתקופת המשבר לכ- 7.1 אלף ברבעון הרביעי של 2009 .  בכלל המגזר העסקי נרשמה בתקופה המקבילה ירידה דומה של 32% .  
- מאזן תעסוקה - כאשר אנו מודדים את מאזן התעסוקה  ( איושי משרות פחות פליטות עובדים )  אנו רואים כי מאזן התעסוקה עבר ברבעון הרביעי של 2009 למאזן חיובי ( יותר איושים מפליטות )  של אלפיים משרות לחודש לעומת מאזן שלילי ( יותר פליטות מאיושים )  של 1.4- אלף בתקופת המשבר .  הרבעון הרביעי של 2009 היה הרבעון הראשון בו נרשם מאזן תעסוקה חיובי בצפון לאחר חמישה רבעונים רצפוים של מאזן תעסוקה שלילי  ( יותר פליטות מאיושים )   .  על פני כל תקופת המשבר ההרעה המצטברת במאזן התעסוקה בצפון עמדה על 16.5אלף משרות .
 - פיטורים - פליטות עובדים מורכבות מפיטורים ומפליטת ביוזמת העובד .  ברבעון הרביעי של 2009 חזינו בירידה חדה בהיקף הפיטורים במחוזות הצפון וחיפה .  מספר הפיטורים ברבעון הרביעי עמד על 3.7 אלף לחודש לעומת 6.3 אלף לחודש בתקופת המשבר ,  ירידה של 42% .
 
מצפון יגיע הג'וב הבא
עליה של 7% במספר המשרות הפנויות ברבעון הרביעי של 2009 במחוזות הצפון וחיפה לעומת ממוצע תקופת המשבר ;  עם זאת - העלייה במחוז הצפון והחיפה  נמוכה בהרבה מאשר כלל המגזר  ( 26% ) 

