אינטרנט זהב תיקנס כי איפשרה שיחות אירוטיות
חברת התקשורת תאלץ לשלם קנס של 1.4 מיליון שקלים משום שאפשרה ביודעין שיחות ארוטיות לקטינים וזאת בניגוד לתנאי הרישיון שלה
בית המשפט לעניינים מנהלים אישר לפני מספר ימים קנס כספי שהשית משרד התקשורת על חברת אינטרנט-זהב .  בפסק-הדין נדחתה עתירת החברה נגד משרד התקשורת והחברה תאלץ לשלם קנס של 1.4 מיליון שקל .  הסיבה :  החברה אפשרה ביודעין שיחות ארוטיות לקטינים וזאת בניגוד לתנאי הרישיון שלה .  
ההחלטה כעת בבית המשפט מסיימת סכסוך ארוך שנים ,  כאשר ההחלטה על הקנס התקבלה כבר באוקטובר 2006 .  במקור הקנס שרצה המשרד להטיל על אינטרנט-זהב עמד על 5.1 מיליון שקל אך הסכום ירד עקב שני שימועים שקיים המשרד לחברה .  
טרם ההחלטה על הקנס קיים משרד התקשורת חקירה בה עלה שאינטרנט-זהב אפשרה שיחות ארוטיות באמצעות חיוג לחו"ל בקידומת 015 ולא באמצעות הקידומת המחייבת לשיחות אירוטיות 1919 - שבה נבדקת זהות וגילו של המשתמש .  
אינטרנט זהב טענה כי לא היא מספקת השירות אלא רק ספקית השיחות לחו"ל אך מספק הדין עולה כי קיים  " יסוד סביר להניח "  שהחברה ידעה על השירות וגם נהנתה מהכנסותיו .  מפסק הדין עולה כי 015 ניתבה את השיחות האירוטיות דרך מפעיל בין לאומי שגובה תעריף גבוה פי 3.5 מהתעריף המקובל ליעד .  
בעבר גם בזק בינלאומי נקנסה בסכום של מיליון שקל על כך שאפשרה קיום שיחות אירוטיות באמצעות מתג השיחות הבין לאומיות שלה .
 
אינטרנט זהב תיקנס כי איפשרה שיחות אירוטיות
חברת התקשורת תאלץ לשלם קנס של 1.4 מיליון שקלים משום שאפשרה ביודעין שיחות ארוטיות לקטינים וזאת בניגוד לתנאי הרישיון שלה

