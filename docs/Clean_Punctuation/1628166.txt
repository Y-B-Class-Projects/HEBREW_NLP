נתניה :  סבע עשוי לעבור ניתוח
החלוץ שסובל מבקע בשרירי הבטן יעבור בדיקה שתקבע האם ייאלץ להיעדר כחודשיים .  אנטבי יעבור בדיקת אולטרסאונד
לאחר תקופה ארוכה של כחודש בה לא הצליח חלוץ מכבי נתניה ,  אחמד סבע ,  להתאושש מהבקע בשרירי בטנו ,  יעבור מחר  ( שני )  השחקן בדיקה שתקבע האם הוא זקוק לניתוח או לא .  במידה ואכן יזדקק לניתוח בנתניה חוששים מתקופת ההחלמה הממושכת ,  שעשויה להגיע לכחודשיים ,  מה שיגרום לחלוץ להפסיד את מירב הסיבוב השני עד שיחזור לכושר משחק .  עם זאת ,  סבע מתאמן בצורה מלאה ולכן בנתניה יבדקו האם ניתן יהיה לדחות את הניתוח לסיום העונה ואם לא יהיה חשש להחמרה במצבו .
 גם יגאל אנטבי שסובל מפציעה טורדנית בקרסולו יעבור מחר בדיקת אולטרסאונד שתקבע האם יש נזק לרצועות הקרסול או שמדובר בפגיעה שטחית בלבד .  ההערכה היא כי המגן לא יאלץ לעבור ניתוח וכי יחזור לפעילות בתוך תקופה קצרה יחסית .  בתוך כך ,  ניצח הערב ההרכב השני של הקבוצה את ההרכב המשני של הפועל חדרה מליגה א' במשחק אימון .
 
נתניה :  סבע עשוי לעבור ניתוח
החלוץ שסובל מבקע בשרירי הבטן יעבור בדיקה שתקבע האם ייאלץ להיעדר כחודשיים .  אנטבי יעבור בדיקת אולטרסאונד

