רפי גוזלן : " הצמיחה ב-2010 עודכנה מעלה ותסתכם ב-2.7% ;  הריבית תגיע ל-2.5% בסוף השנה "
 בכלל פיננסים מביעים דעה נחרצת על הפחתת המע"מ וטוענים כי  " צעד זה אינו תורם לחיזוק הכלכלה הישראלית "
" מחציתה הראשונה של 2010 תציג קצב צמיחה גבוה ,  אך הוא ייחלש במחצית השניה של השנה .  סך תחזית הצמיחה עודכנה מעלה ותסתכם ב-2.7% ",  כך העריך היום  ( ראשון )  רפי גוזלן ,  אסטרטג המקרו של לידר שוקי הון .  אומדן הצמיחה ב-2009 עודכן כלפי מעלה ל-0.5% .  ממנו נגזר כי קצב צמיחה ברבעון האחרון של 2009 היה למעלה מ-4% .  עם זאת ,  היבוא ירד ברבעון האחרון ובעקבותיו השימושים.גם בסקירת המקרו החודשית של כלל פיננסים מציינים כי ברבעון הרביעי של 2009 מסתמנת האצה בצמיחה ,  לאור האינדיקטורים הכלכליים החיוביים של החודש האחרון.בכלל פיננסים מביעים דעה נחרצת על הפחתת המע"מ בחצי אחוז וטוענים כי  " צעד זה אינו תורם לחיזוק הכלכלה הישראלית ."  לדעת כלל ,  הגרעון התקציבי ב-2010 צפוי אמנם להיות נמוך יותר מאשר בתחזית תקציב המדינה ,  אך עדיין יהיה גבוה מאוד .  בנוסף ,  יעד הממשלה לגרעון 2011 עומד על 3% תוצר  ( לעומת 5.5% ב-2010 )  ויהיה לה קשה לעמוד בו .  במצב כזה ,  טוענים בכלל ,  רצוי היה להקטין את הגרעון התקציבי ולא את ההכנסות ממע"מ.גוזלן מעריך כי הפחתת המע"מ ל-16% תגרע כ-0.15%-0.2% ממדד המחירים לצרכן לחודשים ינואר ופברואר .  העלאת תעריפי המים ,  אם תאושר ,  צפויה להוריד את המדד ב-0.2% נוספים.בגזרת המקרו העולמית ,  מציין גוזלן כי השוק הסולידי מצפה לפרסום נתוני התעסוקה לחודש דצמבר בארה"ב .  נתונים חיוביים ,  בהמשך לנתוני חודש נובמבר שהפתיעו לטובה ,  יסייעו לשוק האג"ח להוריד את התשואות .  עוד מציין גוזלן כי הנפקת האג"ח הממשלתיות שבוצעו השבוע בארה"ב זכו להצלחה יחסית.על שוק האג"ח מציינים בכלל פיננסים כי עקום התשואות עלה במהלך דצמבר לכל אורכו ,  ובעיקר בטווחים הבינוניים .  עליות אלו מוסברות בעיקר בעליית התשואות בארה"ב ועליית ריבית בנק ישראל .  עליית התשואות בארה"ב נבעה מהשיפור בתחזיות הצמיחה העולמיות ,  שהוביל להסטת ההון מנכסים  " בטוחים ",  כגון אג"ח ממשלתיות ,  בתוספת הגירעון העצום של ממשלת ארה"ב.כלל פיננסים מעריכים כי האינפלציה ב-12 החודשים האחרונים צפויה לעלות ל-4.8% בינואר ,  לרדת בהדרגה לאחר מכן ,  עד להתכנסות בתחום יציבות המחירים  ( 1%-3% )  רק ביולי .  בכלל גם העריכו כי העלאת המיסים תרמה לעליה של 1.5% במדד המחירים לצרכן בשנה האחרונה.בנוגע לריבית ,  מעריך גוזלן כי הירידה בציפיות לאינפלציה בימים האחרונים עשויה להוביל את בנק ישראל להותיר את הריבית ללא שינוי ,  ברמה של 1.25% .  להערכתו ,  ריבית בנק ישראל תגיע ל-2.25%-2.5% בסוף 2010.בכלל פיננסים מעריכים כי בנק ישראל ימשיך בהעלאה הדרגתית של הריבית ,  של 0.25% בחודשיים בממוצע ,  אך קצב זה יהיה תלוי בשוק המניות ובמחירי הדיור .
 
רפי גוזלן : " הצמיחה ב-2010 עודכנה מעלה ותסתכם ב-2.7% ;  הריבית תגיע ל-2.5% בסוף השנה "
 בכלל פיננסים מביעים דעה נחרצת על הפחתת המע"מ וטוענים כי  " צעד זה אינו תורם לחיזוק הכלכלה הישראלית "
 
