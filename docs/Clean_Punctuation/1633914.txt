הפועל באר שבע פנתה לנאור פסר
גיא עזורי מעוניין במגן הימני ,  שאמר : " מקווה שזה ייסגר ".  המאמן כעס על אדמו .  בנאיני הוצע ,  אך מועמדותו הוקפאה בינתיים
הפועל באר שבע פנתה למגן מכבי פתח תקוה ,  נאור פסר ,  והציעה לו להצטרף בהשאלה עד תום העונה .  הבעלים אלונה ברקת פתחה במשא ומתן עם השחקן במטרה לצרפו עוד השבוע .  פסר קיבל במהלך השבוע הצעות גם ממכבי אחי נצרת ובני סכנין ,  לאחר שהמשא ומתן שניהל עם מ.ס אשדוד נתקע ,  וכעת הוא מעוניין להצטרף לקבוצה של גיא עזורי .  פסר אישר את המגעים והוסיף : " אני מקווה לסגור עד מחר בבאר שבע ".  את פסר מייצג סוכן השחקנים גלעד קצב .  
לפני מספר ימים הנפיקה הפועל באר שבע ויזה לחלוץ עמנואל בנאיני ,  שהיה מועמד להפועל פתח תקוה ,  אך בינתיים הוחלט להקפיא את המגעים עימו .  בנאיני יצטרף רק אם לא יימצא זר אחר .  
בעקבות התבוסה אתמול להפועל תל אביב  ( 4:1 )  ,  בבאר שבע ממשיכים לבקר את משחק ההגנה של הקבוצה . " גיא לא יכול להשתלט על מה שקורה שם .  פרגל פצוע ,  גלארסה הלך והוא עדיין לא מצא להם תחליף .  הוא יוכל להחתים רק זר אחד ולכן הוא מתלבט ",  אמרו בקבוצה .  בעקבות ההפסד אמרו שחקנים בקבוצה : " קשה מאוד לעצור את הסחרור שנקלענו אליו .  ההגנה לא מתפקדת ולא מהיום .  קבוצה עם התקפה טובה יכולה לפרק אותנו בדקות ". 
עזורי כעס בסיום המשחק על הקשר מוחמד אדמו ,  שספג כרטיס אדום והותיר את הקבוצה בעשרה שחקנים למרות הפיגור אליו נקלעה . " זאת הייתה עבירה של תסכול ",  אמרו בקבוצה .  בסיום המשחק ,  שחקנים בבאר שבע לא הרבו לדבר בניהם ושקט שרר בחדר ההלבשה .  שחקנים סיפרו כי השוער טברטקו קאלה הרבה לבקר במהלך המשחק את משחק ההגנה של הקבוצה ,  אך בסיום המשחק לא השמיע טענות . " גם הוא יודע שההגנה שלנו היא תמרון של הרגע האחרון ",  אמרו .
 
הפועל באר שבע פנתה לנאור פסר
גיא עזורי מעוניין במגן הימני ,  שאמר : " מקווה שזה ייסגר ".  המאמן כעס על אדמו .  בנאיני הוצע ,  אך מועמדותו הוקפאה בינתיים

