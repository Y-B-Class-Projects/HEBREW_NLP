התרופה של הונגריה למשבר :  מדיניות צנע
ראש הממשלה של הונגריה ,  גורדון ביינאי ,  בראיון ל"ניו יורק טיימס ":   " החזון שלי הוא לאמץ את היורו עד 2014 ולהגיע לצמיחה בת-קיימא ,  באמצעות קיצוצים קשים במגזר הציבורי "
 ניו יורק טיימס  >  >  למרות המשבר התקציבי המכה ביוון ומדינות אחרות בדרום אירופה ,  הונגריה מעוניינת יותר מתמיד להצטרף לגוש היורו ולאמץ את המטבע האחיד בהקדם האפשרי ,  אמר ראש הממשלה של הונגריה השבוע .  שאיפות אלה מחייבות את הונגריה לאמץ מדיניות צנע קשה . " החזון שלי הוא לאמץ את היורו עד 2014 ושתהיה לנו כלכלה עם צמיחה בת-קיימא ",  אמר ראש הממשלה ,  גורדון ביינאי ,  בראיון ל"ניו יורק טיימס ".  ניסיונה של הונגריה ,  שהצטרפה לאיחוד האירופי ב-2004 ואולם עדיין לא עומדת בדרישות לצירופה לגוש היורו בן 16 החברות ,  מראה מדוע ליורו יש משיכה גדולה לרבות מהכלכלות המתעוררות של אירופה .  גם פולין ,  לטוויה ואסטוניה משוכנעות כי ההצטרפות מצדיקה את המאמצים הנדרשים .  בה בעת ,  ניסיונה של הונגריה מצביע על כמה מהפגמים באיחוד המוניטרי ,  אשר חסר את הכלים לסייע למדינות במשבר כמו יוון ,  כפי שקרן המטבע הבינלאומית סייעה להונגריה . " חבילת החילוץ נתנה לנו מרחב מחייה ",  אמר ביינאי על הסיוע של קרן המטבע הבינלאומית ,  שהעניקה להונגריה 20 מיליארד יורו כדי למנוע את הונגריה מחדלות פירעון .  בתמורה ,  אכפה הקרן על הונגריה מגבלות תקציביות קשות ,  כולל קיצוץ פנסיות ,  העלאת גיל הפרישה מ-62 ל-65 ,  קיצוץ במגזר הציבורי וארגון מחדש את מערכת התחבורה הציבורית . " זה קנה לנו זמן ",  אמר ביינאי .  עד כה סירב האיחוד האירופי לאפשר לקרן המטבע הבינלאומית לסייע ליוון בחבילת חילוץ . " יוון צריכה לנצל את התמיכה המוסרית שהוצעה על ידי הנהגת האיחוד ולאכוף תוכנית צנע משלה .  זוהי הדרך היחידה לבנות כלכלה שמסוגלת להתחרות בכלכלות המצליחות של אירופה ,  כמו גרמניה ,  צרפת והולנד ",  אמר ביינאי . " פגשתי את יורגוס פפנדראו ,  ראש ממשלת יוון ,  ואמרתי לו שהיינו במצב דומה ".  ג'ורג' סורוס ,  מנהל קרן הגידור המיליארדר שנולד בהונגריה ,  מסכים שמאמציה של הונגריה צריכים לשמש דוגמה ליוון ,  פורטוגל וספרד .  סורוס אמר בפורום הכלכלי העולמי בדאבוס בחודש שעבר כי הקיצוצים היו מאוד קשים להונגריה ,  אולם  " הונגריה עשתה זאת ,  ובפרק זמן קצר להפליא בנתה את עצמה מחדש .  זה אפשרי ".  ביינאי ,  41 ,  נמצא בעמדה יוצאת דופן ,  כפי שדיווח themarker בראיון עמו ביולי 2009 ,  הוא ראש ממשלה עצמאי ללא קשרים למפלגה כלשהי .  הוא נכנס לתפקידו באפריל לאחר שממשלת הסוציאליסטים הפסידה בהצבעת אי אמון וביקשה ממנו לתפוס את התפקיד .  באפריל יתקיימו בחירות ,  וביינאי מצפה לפרוש מתפקידו . " רוב ההונגרים הגיעו למסקנה שעדיף להיות בגוש היורו ,  כי היורו הוא מקור של בטחון ".  ביינאי הצליח להשיג רבים מיעדיו :  ב-2006 הוא הקטין את הגירעון בתקציב מ-9% מהתמ"ג ל-3.8% השנה ,  קיצץ במגזר הציבורי והעלה את גיל הפרישה .  שוקי ההון הגיבו לזה בחיוב .  הונגריה גייסה לפני שבועיים 2 מיליארד דולר בהנפקת אג"ח ל-10 שנים בארה"ב ,  שזכתה לביקוש רב .
 
התרופה של הונגריה למשבר :  מדיניות צנע
ראש הממשלה של הונגריה ,  גורדון ביינאי ,  בראיון ל"ניו יורק טיימס ":   " החזון שלי הוא לאמץ את היורו עד 2014 ולהגיע לצמיחה בת-קיימא ,  באמצעות קיצוצים קשים במגזר הציבורי "
 
