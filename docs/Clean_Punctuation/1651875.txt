מסביב לעולם בשבוע :  הנשים הכי שוות
בעולם ציינו את יום האישה הבינ"ל וקראו לשוויון בין המינים ,  אישה זכתה בפרס הבימוי באוסקר ,  פילון הפתיע את הווטרינרים באוסטרליה ואזרח מקסיקו הוא העשיר בעולם .  השבוע בתמונות
כ-500 בני אדם נהרגו השבוע ,  כמוסלמים פשטו על כפר נוצרי סמוך לעיר ג'וס שבמרכז ניגריה וטבחו בתושביו .  רוב ההרוגים הם נשים וילדים שנהרגו במהלך מנוסתם .  התוקפים טענו שההתקפה באה בתגובה למהומות בין מוסלמים לנוצרים שהתרחשו באזור בינואר .  
בתמונה :  קורבנות הטבח נטמנים בקבר אחים
אירן הודיעה השבוע כי השיקה קו ייצור חדש של טילי שיוט מדויקים לטווח קצר ,  המסוגלים להתחמק ממערכות מכ"ם .  תחנת הרדיו הממלכתית במדינה דיווחה כי שר ההגנה האירני אחמד ואהידי ,  חנך את קו הייצור של טילי השיוט נאסר-1 ,  המסוגלים לחסל מטרות במשקל 3,000 טון .  הטיל הוא מסוג קרקע-קרקע ,  אך לפי דיווחים ניתן יהיה בעתיד הקרוב לשגרו גם ממטוסים ומסוקים .
 גופתו של נשיא קפריסין לשעבר טסוס פפדופולוס נמצאה השבוע בבית קברות בניקוסיה ,  לאחר שנחטפה לפני שלושה חודשים .  השוטרים מצאו את גופתו בקבר של מישהו אחר בבית קברות אחר ,  ובדיקות DNA אישרו את זהות הגופה .
 חיילי נחתים מצבא ארה"ב וצבא דרום קוריאה ערכו השבוע תרגיל משותף .  בתגובה הודיעה צפון קוריאה כי העלתה את הכוננות הצבאית במדינה והזהירה כי תמשיך לחזק את היכולת הגרעינית שלה כל עוד הצבא האמריקאי ימשיך ב"פרובוקציות ". 
הבמאית קתרין ביגלו היא מלכת הוליווד החדשה .  השבוע עשתה היסטוריה והיתה לאישה הראשונה שזוכה בפרס הבמאית הטובה ביותר בטקס האוסקר ה-82 שנערך בלוס אנג'לס .  סרטה של ביגלו  " מטען הכאב "  גרף חמישה פרסים בטקס וגבר על  " אווטאר ",  שובר הקופות הגדול בהיסטוריה .  ביגלו גברה על בעלה לשעבר במאי  " אווטאר "  ג'יימס קמרון ,  שהתמודד מולה על פרס הבימוי .
 יום אחרי זכייתה של ביגלו ציינו ברחבי העולם את יום האישה הבינלאומי בפעם ה-100 .  הנושא השנה היה  " זכויות ,  שוויון והזדמנויות :  קידמה לכולם ".  נשות פקיסטן ערכו עצרת לציון היום והביעו את דעתן על מצבן .
 בסין חגגו את יום האישה הבינלאומי בתחרות יופי לנשים שמנות - גם הן רוצות שיוויון .  התחרות נערכה במרכז קניות בשניאנג .
 מאמינה הינדית מתמרחת בצבע לכבוד  " הולי "  חג הצבעים שנערך בבירת מלזיה קואלה לומפור .  החג מציין התחדשות ואת תחילת האביב ,  ובמהלכו אויבים אמורים לפתור את המחלוקות ביניהם .
 גור פילים הפתיע השבוע את המטפלים בגן החיות בסינדי ,  כשנולד בחיים יומיים לאחר שהווטרינרים קבעו שהוא מת ברחם אמו .  הגור יצא לאוויר העולם אחרי תשעה ימי צירים של אמו ,  וכעת מעריכים הווטרינרים כי הוא היה מחוסר הכרה ברחם .  לטענתם ,  מוקדם מדי לקבוע אם הוא ישרוד .
 טייקון התקשורת המקסיקאי קרלוס סלים הוא האיש העשיר בעולם .  לפי רשימת המגזין  " פורבס "  לסלים בן ה-70 הון של 53.5 מיליארד דולרים ,  והוא הראשון שאינו אזרח ארה"ב שעומד בראש הרשימה .  אחריו במקום השני והשלישי ,  ביל גייטס ו-וורן באפט ,  בהתאמה .  בין הישראלים שברשימה :  סמי עופר ,  סטף ורטהיימר ,  יצחק תשובה ושרי אריסון .
 
מסביב לעולם בשבוע :  הנשים הכי שוות
בעולם ציינו את יום האישה הבינ"ל וקראו לשוויון בין המינים ,  אישה זכתה בפרס הבימוי באוסקר ,  פילון הפתיע את הווטרינרים באוסטרליה ואזרח מקסיקו הוא העשיר בעולם .  השבוע בתמונות

