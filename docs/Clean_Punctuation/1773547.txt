פישר כבר לא קינג
אריאל גרייזס מתכונן לסיום העונה ,  חושף מי הקבוצה המפחידה של הפלייאוף ומסביר למה טנסי וג'ף פישר צריכים להיפרד
בכל שבוע אני נאלץ להצפין לתל אביב פעמיים על מנת לסיים את חובות התואר השני שלי  ( עוד סמסטר למנאייק !  )  ,  וכמו כל אחד שנכנס או יוצא מתל אביב יודע ,  נסיעה כזאת כרוכה כמעט תמיד בבילוי אכזרי של מינימום שעה בנתיבי האיילון .  בימי שלישי אין שום דבר שיינחם אותי אבל בימי ראשון ,  בזמן שאני מדדה לאיטי על המסלול ומחשב איך שוברים לזה שמזגזג בין הנתיבים את הראש ,  אני פתאום נזכר   " יום ראשון היום ,  יש פוטבול !  "   וכל הדיכאון נעלם ,  לשלוש-ארבע דקות לפחות .
 אבל זהו ,  עוד שבוע אחד וזה נגמר .  כן ,  יש פלייאוף וההרגשה שלי היא שהוא הולך להיות איכותי מאוד השנה בזכות השיוויוניות הגדולה בין הקבוצות ,  אבל זה לא אותו הדבר .  המעקב אחרי כמה משחקים במקביל ,  הזפזופ בין שני הערוצים ובין קבוצת הפנטזי שלך לתוצאות  כל זה הוא ריגוש שרק פוטבול יכול לספק .  וצריך להודות שגם אם הנהלת הליגה עושה הרבה דברים שאני מגנה ,  הרי שההחלטה שלה לערוך בשבוע האחרון משחקים בין-חטיבתיים בלבד היא יותר ממתבקשת ,  מה שיוצר מצב שגם אם קבוצה הבטיחה את העליה שלה לפלייאוף או אפילו כבר מזמן לא נמצאת בתחרות  היא עדיין אמורה לעשות את המקסימום כדי להרוס ליריבה שלה .  
זה המצב עם וושינגטון ,  שתנסה למנוע מהג'איינטס לעלות לפלייאוף ,  מקרוליינה שתנסה למנוע מאטלנטה את הביי שלה  ( כן ,  כאילו זה יקרה )  .  הקרב שאמור היה להיות המעניין מכולם בין הברס לגרין ביי לא צפוי להיות כל כך מעניין ,  לעומת זאת ,  משום שההפסד של פילדלפיה למינסוטה נעל את הדובים עם שבוע חופש ב-NFC .  יש להם סיכוי לעלות מהמקום הראשון ,  אבל מי באמת חושב שקרוליינה אכן תנצח באטלנטה ?  
בכל מקרה ,  תיהנו ,  לא יהיה כזה עוד לפחות שבעה חודשים  ( וב"לפחות ",  אני מתכוון שיכולה להיות לנו ,  חס וחלילה ,  שביתה )  .
 - מבין הקבוצות שהפתיעו השנה והיו בתחרות מוקדם יותר ,  נותרה רק קנזס סיטי ,  שהולכת להיות בפלייאוף לראשונה מזה הרבה זמן  ( במאמר מוסגר ,  גם לטמפה ביי יש סיכוי ,  אבל הוא די קלוש )  .  אני מאוד שמח בשביל הצ'יפס ,  משתי סיבות .  הראשונה ,  שזאת קבוצת פוטבול שנבנתה בצורה נכונה  קודם הביאו GM עם רקורד מוכח ואז נתנו לו לבחור את הצוות המקצועי ולהביא שחקנים שהוא מכיר .  היתה להם את הסבלנות להתחזק דרך הדראפט והיה להם את השכל להביא שחקנים משלימים מבחוץ ולא להתפתות לשמות גדולים  ( תראו מה השם הגדול של TO עשה לסינסי ,  למשל )  .
 - הסיבה השניה היא קצת יותר פרוזאית  אני פשוט מאוד שמח שסן דייגו לא תהיה שם .  קודם כל ,  כי היא בכל זאת קבוצה שמפחידה אותי בפלייאוף ונראית לי כמו כזאת שמסוגלת לעשות צרות לקבוצה שלי ,  אבל בעיקר כי אצלם הכל לא נכון .  הם התרגלו שהם יכולים לשחק בהילוך שני-שלישי במשך חצי עונה ואז להעביר להילוך גבוה בחלק השני שלה והם גם שכחו שיש שלושה חלקים לכל קבוצה ולספיישל טימס יש משמעות גדולה מאוד ולא רק להתקפה ולהגנה .
 - חוץ מזה ,  ביום שני בלילה ראינו שני שחקני עבר של הקבוצה הזאת  מייקל טרנר ודרו בריס  מובילים שתי קבוצות אחרות לפלייאוף .  אתם יכולים לדמיין לעצמכם איפה הצ'ארג'רס היו היום אם היו בוחרים בבריס ולא בריוורס ? 
- ועוד מילה קטנה על הצ'ארג'רס והמאמן שלהם .  את מרטי שוטנהיימר העיפו מסן דייגו אחרי ההפסד לניו אינגלנד בחצי גמר ה-AFC של 2006 .  מאז הספיק נורב טרנר להפסיד פעמיים במעמדים דומים  ( כולל הפסד די מביך בסיטואציה דומה לג'טס שנה שעברה )  והשנה אפילו לא להגיע לפלייאוף ,  אז איך זה שהוא מקבל גיבוי מהבעלים של הקבוצה ? 
- אין לי הרבה מה להגיד על הפטריוטס כי לא ראיתי אותם השבוע ,  אבל אני כן אשאל דבר אחד  עכשיו שבריידי שבר את שיא המסירות בלי חטיפה ושה-MVP פחות או יותר בכיס שלו ,  לא עדיף שהוא ימסור איזה אינטרספשן אחד קטן בשבוע הבא מול מיאמי ,  רק כדי להוציא את זה מהמערכת שלו ? 
- עוד משהו קטן בנושא  האיש שאת השיא שלו בריידי שבר היה ברני קוסאר ,  שאותו אימן בקליבלנד ,  אכן  ביל בליצ'יק .  ההבדל הוא רק שאת קוסאר בליצ'יק פחות או יותר סילק מקליבלנד  ( לטובת ויני טסטוורדה )  למרות שהיה חביב הקהל ,  בעוד שבריידי ,  נראה לי ,  לא הולך לשום מקום .
 - דיברתי כבר פעם אחת על החטיפות של דרו בריס ,  וביום שני ראינו בדיוק את הבעיה שוב ,  כשבריס עושה מהלכים מסוכנים שעלו לו ביוקר רב  במיוחד זריקה  ( אם אפשר לקרוא לזה כך )  איומה ונוראה שנחטפה והוחזרה לט"ד .  אם בריס לא ילמד לשמור על הכדור  עד עכשיו הוא נחטף כבר 21 פעמים  הוא ישלם על זה בפלייאוף ,  לא משנה כמה טוב הוא יהיה בשאר הזמן .
 - למזלו של בריס ,  יש שחקן אחד שמסר ליותר אינטרספשנס ממנו ,  אתם יודעים למי אני מתכוון  האח הקטן לבית משפחת מאנינג .  לפני שלוש שנים כתבתי טור ,  אחרי עוד משחק מזוויע של הבחור  ( כזה שאפילו ה-4 אינטרספשנס שלו מול גרין ביי נראו טוב )  ,  שבו לגלגתי על איליי ואפילו השוויתי אותו לאיברים מוצנעים שהשתיקה יפה להם .  איליי כמובן גמל לי בכך שהוא גנב את האליפות מהקבוצה שלי .  מאז ,  נזהרתי בכבודו של איליי פעם אחר פעם  מה אני צריך להסתבך עם משפחת מאנינג ,  שאיכשהו נדמה שמחזיקה בחוזה עם אלוהי הפוטבול ?  
אבל יש גבול לכמה אפשר לשתוק .  במחיר של עוד אליפות לאחד מהאחים מאנינג  וזה משהו שאני לא מוציא בכלל מכלל חשבון ,  סך הכל לג'איינטס יש היום לא פחות כלים מ-2007  ( עוד שניה גם על הקולטס )   הגיע הזמן להגיד את האמת :  איליי מאנינג ,  עם או בלי טבעת ,  לא היה ולא יהיה ק"ב טוב .  הוא ק"ב בינוני ,  במקרה הטוב ,  עם בעיות דיוק קשות ונטיה לקחת סיכונים מיותרים ,  שבזכות הגנה מצוינת ומשחק ריצה מעולה מצליח להגיע לפלייאוף שנה אחר שנה ולולא היה שמו מאנינג ,  הייתם לוקחים שחקן כמו מאט קאסל על פניו כל יום .  קדימה ,  איליי ,  תוכיח שאני טועה .
 - וכמו שאמרתי על הקולטס בשבוע שעבר ,  הם מתחילים להיראות יותר ויותר כמו הקבוצה מ-2006 .  עכשיו אדאיי חזר ופתאום יש להם משחק ריצה שמאפשר לפייטון להריץ את הפלייאקשן באפקטיביות ועם קצת מזל והרבה מאנינג  אין קבוצה שכרגע מפחידה אותי יותר ב-AFC .
 - גם הג'טס זכו לקבל פתאום את ההתקפה שלהם מול שיקגו ,  אבל מה  לאיפה נעלמה ההגנה ? 
- יכול להיות שכולנו טעינו ושדנבר בכל זאת מצאה את ק"ב העתיד שלה בדמותו של טים טיבו ?  טוב ,  בואו לא ניקח את הגנת המסירה של יוסטון בתור דוגמא למשהו .
 - סינגלטרי הלך הביתה והוא המאמן הרביעי כבר שהולך הביתה באמצע העונה ,  כשבסופה ייתכן ויצטרפו אליו לפחות עוד שניים-שלושה כאלו .  ג'ון פוקס היה צריך ללכת הביתה כבר לפני שלוש-ארבע שנים והוא יכול לתת שיעורים לטום קופלין איך לרכב על תהילת סופרבול .  ג'ק דל ריו גם הוא היה צריך להיות במקום אחר כבר שנתיים ,  והדרך שבה הקבוצה שלו נראתה ביום ראשון  קבוצה שצריכה ניצחון מול קבוצה שסיימה את העונה ולא מצליחה לעשות את זה  היא שיקוף ישיר של האיכויות שלו כמאמן .
 - אבל הסיפור המעניין הוא ג'ף פישר .  אישית ,  אני מעריך מאוד את מה שפישר יודע לעשות .  זה נכון שמבחינת אחוזי הצלחה קשה להגיד שטנסי תחתיו היתה מרשימה כמו קבוצות תחת מאמנים אחרים ,  אבל איכשהו הוא תמיד הצטייר כמישהו שמצליח להפוך קבוצות עם כשרון בינוני לשלם שגדול מסך חלקיו .  אבל לאור היכולת של הקבוצה בשנתיים האחרונות ,  ההתדרדרות שלה מקבוצה של 3:13 לכזאת שלא מדגדגת את הפלייאוף והבלאגן עם וינס יאנג  ( שגם פה ,  לדעתי היה מצליח הרבה פחות עם כמעט כל מאמן אחר )   אין לו ברירה אלא להחליט על התחלה חדשה במקום אחר .  נדירים המקרים שבהם מאמן NFL מחליט ללכת הביתה על דעת עצמו  ( ביל קהוור זאת הדוגמא היחידה בעבר הקרוב שעולה על דעתי )  ,  אבל אם הבעלים של טנסי לא יחליט לשחרר אותו  ( מה שלדעתי יקרה בכל מקרה )  ,  פישר צריך לעשות את הדבר הנכון ולהחליף אווירה .  לא יהיו חסרות קבוצות שיהיו מוכנות לקלוט אותו ,  אני משוכנע .
 - בשבוע הבא  סיכום עונה .  תהנו ממה שיש

פישר כבר לא קינג
אריאל גרייזס מתכונן לסיום העונה ,  חושף מי הקבוצה המפחידה של הפלייאוף ומסביר למה טנסי וג'ף פישר צריכים להיפרד

