שוד הפנסיה הגדול :  שישה לוביסטים ניסו לשכנע שלושה ח"כים לוותר על הפחתת דמי הניהול
ח"כ שלי יחימוביץ' : " היכונו להתקפת לוביסטים המייצגים את בעלי ההון .  לא יהיה פה לוביסט של החוסכים "
 קופות הגמל ,  חברות הביטוח ובעלי עניין פועלים לשכנע את חברי הכנסת לטרפד את הצעת החוק להוזלת דמי הניהול באפיקי החיסכון השונים - עוד לפני שהדיון בה התחיל .  בכנסת מעריכים שהלחצים נגד הצעת החוק יגברו לאחר פסח ,  כשתועלה ההצעה להצבעה בקריאה הטרומית .  לדיון העקרוני שקיימה אתמול ועדת העבודה והרווחה בהפחתת דמי ניהול ,  הגיעו יותר לוביסטים מאשר חברי כנסת .  בפתח הדיון נכחו שישה לוביסטים ,  המייצגים את איגוד קופות הגמל ,  איגוד חברות הביטוח וחברת לידר שוקי הון .  כמו כן נכחו גם שלושה לוביסטים שמייצגים את ההסתדרות הרפואית - הגוף המאגד את הרופאים .  מולם נכחו שלושה ח"כים בלבד :  יו"ר הוועדה ח"כ חיים כץ  ( הליכוד )  ,  ח"כ שלי יחימוביץ'  ( העבודה )  וח"כ חיים אורון  ( מרצ )  .  כץ ויחימוביץ' הניחו בתחילת השבוע על שולחן הכנסת הצעת חוק להפחתת דמי הניהול ,  והיא תוגש להצבעה בקריאה הטרומית רק לאחר חג הפסח .  יחימוביץ אמרה כי  " אנחנו כאן כדי ליצור מצב שבו לאזרח הרגיל יהיה אותו כושר מיקוח כמו לגופים הגדולים והמאוגדים .  היכונו להתקפת הלוביסטים שמייצגים את בעלי ההון .  לא יהיה פה לוביסט אחד של ציבור החוסכים ".  כץ אמר בתגובה : " הוועדה תהיה ועד העובדים חזק של כלל אזרחי מדינת ישראל ".  אורון אמר : " יש לדון על גובה דמי הניהול ,  לבחון את הנתונים ולבדוק כיצד ניתן להוריד אותם .  אותי מעניין אם האזרח שצובר פנסיה כל השנים יקבל לבסוף פנסיה שתבטיח את מחייתו בכבוד ?  ".  יואב בן אור ,  המשנה לממונה על שוק ההון הביטוח והחיסכון ,  הסביר לח"כים ש"דמי הניהול על קרנות הפנסיה ירדו באופן משמעותי באחרונה .  נתח דמי הניהול בישראל הוא 16% ,  ובהשוואה למדינות מערביות ישראל במקום טוב .  מטריד אותנו שהעמלות על דמי הניהול שבקופות הגמל עלו .  דמי הניהול בהחלט עלו וזו שאלה שדורשת בירור ".  עו"ד רונן סלומון ,  מנהל תחום פיננסים ושוק ההון בהסתדרות ,  טען כי  " בתקופה של חמש שנים יצאו מאגף שוק ההון באוצר 176 חוזרים ותקנות .  התרענו שעודף רגולציה יגרום לעליית דמי הניהול ".  רמי דיין ,  משנה למנכ"ל התאחדות חברות הביטוח ,  טען כי  " הרגולציה צריכה להיזהר מלקבוע רף תקרה נמוך שהגופים לא יוכלו לעמוד בו ".  לדבריו , " הרגולציה צריכה לייצר תחרות כי במקומות שיש תחרות יש ירידה של דמי הניהול .  לאורך זמן נראה ירידה בעמלות שבקופות הגמל .  יכול להיות שהקצב לא מניח את הדעת אך אסור להתערב במספרים וליצור ריכוזיות יתר ". 

שוד הפנסיה הגדול :  שישה לוביסטים ניסו לשכנע שלושה ח"כים לוותר על הפחתת דמי הניהול
ח"כ שלי יחימוביץ' : " היכונו להתקפת לוביסטים המייצגים את בעלי ההון .  לא יהיה פה לוביסט של החוסכים "
 
