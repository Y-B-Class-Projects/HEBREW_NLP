הערכה :  אלכסנדר בדרך להסדר עם ה-SEC
 >  >  בתחילת 2006 בחנו אנליסטים מטעם העיתון  " וול סטריט ג'ורנל "  את מועדי חלוקת האופציות בחברות ציבוריות רבות בארה"ב .  בין השאר התגלה צירוף מקרים בלתי סביר של הקצאת אופציות למנהלים בחברת קומברס בימים שבהם נסחרה מניית החברה בשפל .  בעקבות התחקיר החלה קומברס בבדיקה פנימית שבסיומה אולצו שלושה ממנהליה הבכירים לפרוש מתפקידם :  היו"ר והמנכ"ל קובי אלכסנדר ,  שנמלט לנמיביה ;  סמנכ"ל הכספים דייוויד קריינברג ;  והיועץ המשפטי ,  וויליאם סורין .  במקביל ,  החל משרד התובע המחוזי בניו יורק לבחון את פרטי הפרשה ,  וחודשים אחדים לאחר מכן הוגשו נגד אלכסנדר ,  קריינברג וסורין כתבי אישום פליליים לבית המשפט הפדרלי בברוקלין .  טענת הרשויות האמריקאיות היתה ששלושת מנהלי החברה קיבלו אופציות בתוך הכסף שלא דווחו כלל ולא נרשמו כהלכה בספרים ,  וגילמו רווח מהותי מיידי .  אלכסנדר הרוויח 138 מיליון דולר בין 91' ל-2001 ממכירת אופציות שביסודן תיארוך לאחור .  גוברות ההערכות כי אלכסנדר נמצא במגעים להסדר עם ה-sec .  זאת ,  על רקע העובדה כי אלכסנדר עצמו ישלם במסגרת הסדר הפשרה 60 מיליון דולר ,  כשאת היתרה תשלם החברה .
 
הערכה :  אלכסנדר בדרך להסדר עם ה-SEC
nan
