קטנים בננו-טכנולוגיה
היוזמה הלאומית לננו-טכנולוגיה הצליחה להחזיר לאוניברסיטאות בישראל 52 מדענים בעלי שם עולמי והולידה מאות המצאות - ואולם רק רבע מהן נהפכו לסיפורי הצלחה .  בינתיים גם קרנות ההון סיכון ממעטות להשקיע ,  ומספר חברות ההיי-טק הפעילות בתחום הוא 80 בלבד .  האם ישראל תצליח 
 >  >  בנאום שנתן הנשיא שמעון פרס ב-2002 ,  בכנס שקיים המרכז הישראלי לניהול ,  הפתיע הנשיא את באי הכנס ,  ובמקום לדבר על מזרח תיכון חדש ,  כפי שציפו הכל ,  הוא נשא הרצאה על ננו-טכנולוגיה . " ישראל צריכה להשקיע 600-700 מיליון דולר בתחום שישפיע על עיצוב העתיד בכל התחומים ,  אחרת היא תאחר את הרכבת ",  אמר .  ארבע שנים לאחר מכן ,  בנאום שנשא ב-2006 ,  טען פרס כי במלחמה הבאה של ישראל ,  מלחמת העתיד ,  היא צריכה להצטייד ,  לצד מערכות נשק קונוונציונליות ,  גם בנשק מסוג אחר . " יש להיעזר בכלי נשק העשויים בטכנולוגיה חדשה לחלוטין ,  כמו ננו-טכנולוגיה .  על מערכת ההגנה להשתמש בכלים המופעלים מרחוק ,  ברובוטים ובמודיעין מסוג שלא ידוע כיום ".  בפועל ,  הפעילות של ישראל לעידוד יוזמות טכנולוגיות בתחום הננו-טכנולוגיה היתה ועודנה מועטה .  התוצאה היא שמעט מאוד חברות סטארט-אפ פועלות בתחום וקרנות ההון סיכון כלל לא מתעניינות בו .  זאת ,  אף שלא מעט ידע אקדמי מתבסס והולך בימים אלה במרכזי ננו-טכנולוגיה באוניברסיטאות בישראל ,  אך טרם הבשיל לפיתוחים מסחריים .  עתיד התוכנית הלאומית לא ידוע תחום הננו-טכנולוגיה עוסק בבניית רכיבים שונים מחלקיקים בגודל של ננומטר - אחד חלקי מיליון המילימטר - כלומר קבוצות של מולקולות ואפילו מולקולות או אטומים בודדים .  הנתונים מצביעים על כך שישראל משקיעה מעט מאוד - יחסית לתחומי מחקר ופיתוח  ( מו"פ )  אחרים - בכל הקשור למימון ממשלתי של ננו-טכנולוגיה .  ב-2008 הסיוע הממשלתי היה 70 מיליון דולר .  בארה"ב השקיעו באותה שנה כמעט 2 מיליארד דולר ,  בכל אסיה קרוב ל-3 מיליארד דולר ,  ובאירופה קצת פחות מאסיה .  המימון הממשלתי השנתי עלה כיום ל-75 מיליון דולר .  למרות סכום התמיכה הנמוך ,  נראה שמשהו זז בתחום ,  וכמה יוזמות ישראליות בתחום הננו-טכנולוגיה פורצות דרך .  רובן הן תולדה של התוכנית הלאומית הישראלית לננו-טכנולוגיה ,  שנולדה ב-2005 במטרה לקדם את התחום ,  בעיקר באמצעות האוניברסיטאות .  התוכנית מערבת מחקר ופיתוח בשישה תחומים - ננו-חומרים ,  ננו-אלקטרוניקה ,  ננו-פוטוניקה ,  ננו-רפואה ,  ננו-ביוטכנולוגיה וננו-אנרגיה וסביבה .  התוכנית נקבעה לחמש שנים ,  והחלה לפעול במחקר בטכניון ,  ושנה לאחר מכן בחמישה מרכזי ננו-טכנולוגיה באוניברסיטאות .  כיום המחקר בטכניון עומד לקראת סיום ,  והמשך התוכנית לוט בערפל . " ננו-טכנולוגיה מתאימה לנו כמו כפפה ליד"כשהוכרזה התוכנית ,  השאיפה היתה ש-250 מיליון דולר יופנו לחקר ננו-טכנולוגיה בישראל בשנים הבאות .  סכום זה אמור היה להיות מגויס באמצעות תרומות פרטיות ותקציבים נוספים מהאוניברסיטאות ומהממשלה .  כיום ,  המצב רחוק מלקדם את התחום .  מרכזי הננו-טכנולוגיה באוניברסיטאות מעסיקים 1,173 חוקרים ,  ובתוכנית הלאומית הצליחו לגייס 52 מדענים בעלי שם עולמי כחברי סגל .  אך בשוק הפרטי המצב הרבה פחות טוב מבאקדמיה .  רק 57 חברות סטארט-אפ בישראל מפתחות טכנולוגיות מבוססות ננו-טכנולוגיה ,  חלק ניכר מהן בתחום הביוטכנולוגיה - פיתוח תרופות או טיפולים זעירים .  23 חברות נוספות מוגדרות כחברות שמפתחות ננו-חומרים .  בסך הכל בישראל פועלות 80 חברות היי-טק שמפתחות טכנולוגיות על בסיס ננו-טכנולוגיה . " זהו התחום היחיד שמדינת ישראל החליטה לקדם בצורה מסודרת ",  אומרת נאוה סבירסקי-סופר ,  מנכ"לית יישום לשעבר ומומחית בתחום הננו-טכנולוגיה . " המטרה היא לא רק לייצר מובילות מדעית ,  אלא גם מסחרית .  ננו-טכנולוגיה היא הבסיס להרבה מאוד תחומים .  היא משמשת תשתית לקפיצת המדרגה - מתחום המוליכים למחצה ,  דרך אנרגיה וסביבה ועד לרפואה וחומרים .  ישראל משקיעה תקציב מוגבל במו"פ של ננו-טכנולוגיה ,  שמשתווה בגודלו למעבדה אחת בארה"ב ".  סבירסקי-סופר מאמינה שמדינת ישראל חייבת להמשיך בתוכנית גם בשנים הבאות . " ההחזר על ההשקעה בתחום מדהים .  נכון ,  אין חברת ננו-טכנולוגיה ישראלית בגודל של פייסבוק ,  אבל עוד נראה בעתיד אקזיט גדול בתחום .  עשרות חברות ישראליות יציגו השנה בכנס  ( כנס ננו-ישראל 2010 ,  שיתקיים ב-9-8 בנובמבר ,  ג"ג )  .  יש הרבה הבטחות בתחום ".  דן וילנסקי ,  לשעבר יו"ר אפלייד מטריאלס ישראל וחבר הוועדה הלאומית לננו-טכנולוגיה ,  מחזק את דבריה של סבירסקי-סופר ומאמין שיש להמשיך ולהשקיע בננו-טכנולוגיה . " גם ב-1947 הפסימיסטיים לא האמינו שהטרנזיסטור יזכה לשוק ענקי .  והנה ,  מהטרנזיסטור התפתחה תעשיית המוליכים למחצה שמגלגלת עשרות מיליארדי דולרים .  הננו-טכנולוגיה הוא הגל הבא .  מחקר של ננו-טכנולוגיה מתאים לנו כמו כפפה ליד .  מוטב שלא נהיה פסימיים ".  היוזמה הלאומית לננו-טכנולוגיה עומדת להסתיים .  האם יהיה לה המשך ?   " סוכם שהתוכנית תימשך בטכניון ,  ובשאר האוניברסיטאות הנושא נמצא במגעים .  אבל בשונה מהתוכנית עד כה ,  הדגש בחמש השנים הבאות יהיה הרבה יותר יישומי ותעשיייתי .  כל מרכז ננו-טכנולוגיה יצטרך להציג תוכנית ממוקדת ומפורטת לגבי כוונות המיקוד ואם יוכל להיות עצמאי ב-2015-2016 מתמיכה ממשלתית .  לכל המקטרגים שאומרים שכל ההישגים בתוכנית היו מגיעים גם כך - אני אומר שאם לא היתה תוכנית לאומית ,  היינו במצב הרבה פחות טוב כיום .  זה לא היה קורה ללא היוזמה הלאומית לננו-טכנולוגיה ". 

קטנים בננו-טכנולוגיה
היוזמה הלאומית לננו-טכנולוגיה הצליחה להחזיר לאוניברסיטאות בישראל 52 מדענים בעלי שם עולמי והולידה מאות המצאות - ואולם רק רבע מהן נהפכו לסיפורי הצלחה .  בינתיים גם קרנות ההון סיכון ממעטות להשקיע ,  ומספר חברות ההיי-טק הפעילות בתחום הוא 80 בלבד .  האם ישראל תצליח 

