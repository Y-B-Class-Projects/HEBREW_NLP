האם דברים באמת קורים מהר יותר כיום ? 
האם צרכנים מאמצים כיום טכנולוגיות חדשות מהר יותר ?  הדעה הרווחת היא שכן ,  אלא שהתשובה של מחקרים אקדמיים עדכניים שונה מהאינטואיציה הניהולית .  קצב אימוץ המוצר בשוק נשאר קבוע על פני דורות שונים
 >  >  בתחום ההיי-טק מוצרים לא מתים .  הם פשוט מוחלפים על ידי דורות חדשים של מוצרים המספקים את אותו הצורך באופן יעיל יותר .  הצורך במכשיר נייד המסוגל להשמיע מוסיקה היה קיים הרבה לפני הווקמן הראשון שהופיע ביפן ב-1979 ,  כנראה לאחר לחץ מצד יו"ר סוני שרצה להאזין לאופרות בטיסותיו התכופות .  למעשה ,  כבר בשנות ה-20 של המאה הקודמת היו גרמופונים ניידים שהשמיעו מוסיקה לא רק בבתים אלא גם בפיקניקים ובמקומות בילוי אחרים .  בסרט הקלאסי  " זכרונות מאפריקה "  המתרחש בזמן ולאחר מלחמת העולם הראשונה ,  קארן  ( מריל סטריפ )  שומעת צלילי מוסיקה בחצר החווה באפריקה בפעם הראשונה ,  היא מגלה את דניס  ( רוברט רדפורד )  מתפעל מגרמופון נייד . " תראי ,  סוף סוף הם עשו מכשיר שימושי באמת !  "  הוא אומר לה .  למעשה ,  גרמופון אכן ענה על הצורך במוסיקה ניידת במידה מסויימת :  הוא אכן משחזר מוסיקה ,  ללא צורך בחשמל או בסוללות ,  אך המכשיר מסורבל ואיכות הקול היא בינונית .  כמכשיר נייד להשמעת מוסיקה ,  הוא הוחלף על ידי רדיו-טרנזיסטור בשנות החמישים ,  וזה בתורו הוחלף על ידי נגני קלטות ניידים  ( ווקמן )  ,  נגני תקליטורים ניידים  ( דיסקמן )  ,  ונגני mp3 .  מכשירים אלה לא היו תחליפים מושלמים לדורות שקדמו להם :  הם סיפקו תחליף טוב יותר בתכונות מסוימות ,  אך לעתים קרובות לא היו בהם תכונות שהופיעו בדורות הקודמים .  כך ,  רדיו אכן משמיע מוסיקה ,  אך לא על פי דרישה .  מצד שני אפשר להאזין בו לחדשות והוא מספק צורות אחרות של בידור ותקשורת .  אפשרות הקלטה היתה קיימת בווקמן אך לא בדיסקמן .  באופן דומה נגני תקליטורים ו-mp3 ניידים אינם תחליפים מושלמים ,  במיוחד כאשר בוחנים שילובים מעניינים של מוצרים כגון רדיו לוויני ונגן mp3 או טלפון נייד ונגן mp3 .  תחלופת הדורות כחלק משורת מחקרים הנוגעים לתחום של צמיחת שווקים למוצרים חדשים  ( diffusion of innovations )  ,  אני עוסק בין השאר בתחלופה של דורות מוצרים .  שאלה מעניינת היא למשל ,  האם קיימת האצה בצמיחה של דורות עוקבים אלה ?  הדעה הרווחת היא שאכן קיימת האצה ולפיכך ניתן לשמוע הערות כמו הדוגמה הבאה על מכירות נגני dvd של אנליסט בריטי שהזכיר כי  " רמה זו של מכירות תוך שמונה שנים ,  מהירה יותר באופן משמעותי מאשר הווידאו האנלוגי ,  שנדרשו לו 20 שנה להגיע לאותה רמת מכירות ".  התשובה שעולה ממחקרים אקדמיים עדכניים שונה מהאינטואיציה הניהולית .  קצב אימוץ המוצר נשאר קבוע על פני דורות שונים של אותו שוק .  ניתן לראות זאת כשבוחנים את עשר השנים הראשונות של חדירת נגני תקליטורים ניידים בארה"ב  ( 1987-1996 )  ואת עשר השנים הראשונות של חדירת נגני mp3 בארה"ב  ( 1999-2008 )  .  לפי הנתונים ,  אין כל האצה בתהליך האימוץ ,  המוגדר כעלייה בשיעור משקי הבית שלהם לפחות מכשיר אחד  ( כלומר נגן תקליטורים בעשור הראשון או נגן mp3 בעשור השני )  .  תופעה זו אינה ייחודית לנגני מוסיקה ניידים .  מחקרים נוספים בחנו 13 שוקי מוצרים שונים ובהם דורות שונים של מחשבים ניידים ,  מחשבים עסקיים ,  תהליכי ייצור פלדה ,  צמיגים ,  טלוויזיות  ( שחור לבן מול צבע )  משחקי וידיאו ביתיים ,  דיסקים מגנטים ניידים ,  דיסקים אופטיים ודיסקים קשיחים .  כמו כן נחקרו שני דורות של טלפוניה סלולרית  ( דור ראשון אנאלוגי מול דור שני דיגיטלי )  ב-28 מדינות כולל בישראל .  המודל שנבדק הוא מודל תחלופת טכנולוגיות ,  המבוסס על המודל הידוע של פרנק באס .  המסקנה היתה שבכל המקרים פרט לתהליכי ייצור פלדה לא נצפתה האצה כלשהי ,  כלומר קצב אימוץ המוצר נשאר קבוע על פני דורות שונים של אותו שוק מוצרים .  תחזית לעתיד מהי החשיבות המעשית של ממצאים אלה ?  במקרים רבים מנהלים מתבקשים לתת הערכות כספיות לגבי הדור הבא של טכנולוגיה .  זה קורה גם בכתיבת תוכניות עסקיות שבהן יש להעריך בצורה כספית טכנולוגיה חדשה ,  וגם ביזמות פנים-ארגונית ,  שבה מתקבלת החלטה לגבי פיתוח דור חדש של הטכנולוגיה שבה מתמחה החברה .  כדי לחזות את הרווחים העתידיים יש לחזות את דפוסי האימוץ כלומר לקבוע את התחזית לכמות הלקוחות השנתית או הרבעונית לחמש השנים הראשונות של המוצר החדש ,  ולהכפיל בשווי של כל לקוח לחברה .  כך ,  הערך שמתקבל הוא הערך שמעניקים הצרכנים לחברה על ידי תזרים המזומנים שלהם ,  מהוון כיאות .  ערך זה נקרא customer equity .  בכדי לחזות את מספר המאמצים החדשים בכל רבעון ניתן להשתמש במודלים הקיימים של צמיחת שווקים טכנולוגיים .  אלא שבשלב המוקדם ,  לפני השקת המוצר החדש ,  קיימים מעט מאוד נתונים על המוצר ,  אם בכלל .  כדי לחזות דפוסי אימוץ ,  מנהלים יכולים להעריך חיצונית את פוטנציאל השוק ,  ולהשתמש בהשוואה עם מוצר בעל תכונות דומות בכדי להעריך את דפוסי הצמיחה .  אפשר להסתמך על דפוסי הצמיחה של דורות קודמים של אותו שוק ,  מכיוון שדפוסי הצמיחה אינם משתנים מדור לדור .  דרך יעילה לחיזוי מכירות לפני השקת המוצר היא לערוך סקר שוק כדי למצוא את השוק הפוטנציאלי עבור הדור החדש ולאחר מכן להשתמש בנתוני הצמיחה של הדור הקודם .  - הכותב הוא מחזיק הקתדרה על שם גלדסטון בשיווק היי-טק בבית הספר למוסמכים ע"ש רקנאטי ,  בפקולטה לניהול באוניברסיטת תל אביב - הסוגיה :  האם ניתן להסתמך על דפוסי צמיחה קיימים גם בתקופה שבה הכל משתנה כל כך מהר ?  הפתרון :  בהחלט כן הדרך הנכונה :  בניגוד לדעה הרווחת ,  מחקרים מוכיחים שקצב אימוץ המוצר נשאר קבוע על פני דורות שונים

האם דברים באמת קורים מהר יותר כיום ? 
האם צרכנים מאמצים כיום טכנולוגיות חדשות מהר יותר ?  הדעה הרווחת היא שכן ,  אלא שהתשובה של מחקרים אקדמיים עדכניים שונה מהאינטואיציה הניהולית .  קצב אימוץ המוצר בשוק נשאר קבוע על פני דורות שונים

