לזכר אלעד :  אלפי תלמידים למדו על השריפה בכרמל
כ-200 בתי ספר תיכוניים ערכו הבוקר שיעור משותף בעזרת האינטרנט לזכרו של אלעד ריבן שנספה בשריפה בכרמל .  בין היתר ,  הסבירו מומחים על נסיבות השריפה והמחנכת של ריבן סיפרה על דמותו
 ( צילום :  אבי כהן ,  עריכת וידיאו :  גדי וינסטוק ,  קריינות :  אביב אברמוביץ' ) 
הנצחה אינטראקטיבית :  למעלה מ-200 בתי ספר תיכוניים ברחבי ישראל קיימו הבוקר  ( ראשון )  שיעור גאוגרפיה אינטרנטי משותף ללימוד נסיבות השריפה שאירעה בכרמל בשבוע שעבר .  השיעור במתכונת זו נועד להנציח את אלעד ריבן בן ה-16 ,  תלמיד בית הספר הריאלי בחיפה שנהרג באסון .  מלי דנגוט ,  שהיתה המורה לגיאוגרפיה והמחנכת של ריבן ,  סיפרה בשיעור על היום האחרון בחייו בו החליט לעזוב את ספסל בית הספר ולהצטרף לחבריו הכבאים במלחמה מול האש המשתוללת בכרמל .  
במהלך השיעור הוצג סרטון בו תיארו מומחים לגיאוגרפיה מאוניברסיטת חיפה את הנסיבות המיוחדות שהובילו להתפשטות האש .  הכרמל ,  הנו שטח רבוי תעלות והרוח החזקה שהתעצמה באותן תעלות ,  יצרה סופות אש מסיביות שהרחיבו את שטח השריפה לעשרות קילומטרים תוך שעות אחדות .  בנוסף ,  היובש ששרר בצמחיה בהרים והזמן הרב שעבר ממועד הגשם האחרון במקום היו גורמים מרכזיים נוספים להתפשטותה של האש .
 דליה פניג ,  מפקחת ומרכזת תחום הגאוגרפיה במשרד החינוך דאגה לערוך את ההכנות הנדרשות לקראת השיעור המקצועי המיוחד . " אלעד היה דמות מופת של התנדבות ולכן הדבר הנכון ביותר היה לפתוח את הדיון המקצועי לבדיקת נסיבות האסון עם החיבור הישיר למי שליוותה אותו במשך שנים בבית הספר שבו למד ",  היא מספרת .
 
לזכר אלעד :  אלפי תלמידים למדו על השריפה בכרמל
כ-200 בתי ספר תיכוניים ערכו הבוקר שיעור משותף בעזרת האינטרנט לזכרו של אלעד ריבן שנספה בשריפה בכרמל .  בין היתר ,  הסבירו מומחים על נסיבות השריפה והמחנכת של ריבן סיפרה על דמותו

