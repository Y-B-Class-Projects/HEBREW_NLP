חושבים שישראל תתקוף באיראן ?  קרן גידור חדשה מבטיחה תשואות גבוהות במקרה של מתקפה
מנהל הקרנות האמריקאי רנדי סליפקה מקווה לגייס 500 מיליון דולר לצורך הקמת הקרן
בישראל ובעולם כולו אמנם חוששים מההשלכות שעשויות להיות למתקפה ישראלית באיראן ,  אולם יש גם כאלה שמנסים להרוויח ממנה :  מנהל הקרנות האמריקאי רנדי סליפקה מקים בימים אלה קרן גידור המבוססת על ההנחה שישראל אכן תתקוף את איראן - כך דיווח המגזין  " פורצ'ן ". לפי הדיווח ,  סליפקה עובד בימים אלה על הקמת  " קרן תנודתיות גאו-פוליטית "  בשם geovol ,  שנועדה לגדר משקיעים נגד תרחיש שבו ישראל אכן תתקוף את מתקניה הגרעיניים של איראן .  הקרן אף תתרום 20% מרווחיה לישראל במקרה של התקפה ישראלית באיראן ,  לפי מקימיה .  סליפקה מעוניין לגייס 500 מיליון דולר עבור הקמת הקרן ,  שתשקיע בנכסים שערכם צפוי לעלות במקרה של התקפה ישראלית כמו נפט ומניות נשק.הקרן ,  לפי חומרים שהועברו למשקיעים פוטנציאליים ,  מכוונת לאסטרטגיה דו-ראשית :  תיק השקעות אחד יוקדם לשימור הון וגידור המשקיעים נגד האפשרות של תקיפה ישראלית באיראן ,  ותיק השקעות נוסף יכוון לתשואות גבוהות באמצעות שימוש באופציות ונגזרי אשראי.קרנות דומות שהוקדשו בעבר לחיזוי אירועים כלכליים והתבססו על תחזיות גיאו-פוליטיות הן אמנם עניין שבשגרה ,  אולם קרן שמתבססת כולה על ההנחה שבקרוב תפרוץ מלחמה היא דבר חדש . " מעולם לא שמעתי על דבר כזה ",  אמר עורך דין המתמחה בהקמת קרנות גידור ל"פורצ'ן ". 

חושבים שישראל תתקוף באיראן ?  קרן גידור חדשה מבטיחה תשואות גבוהות במקרה של מתקפה
מנהל הקרנות האמריקאי רנדי סליפקה מקווה לגייס 500 מיליון דולר לצורך הקמת הקרן

