ההימור הפיננסי הגדול בתולדות אירלנד זוכה להצלחה בזכות התאוששות הנדל"ן בבריטניה
ממשלת אירלנד תרכוש הלוואות נדל"ן של 109 מיליארד דולר מהבנקים ;  21% מההלוואות הן לנדל"ן בריטי
התמוטטותו של שוק הנדל"ן האירי פגעה קשות בבנקים המקומיים ובכלכלה כולה .  עתה ,  מתברר כי נפילת שוק הנדל"ן שמעבר לים האירי ,  בבריטניה ,  תסייע לשקם את הבנקים והכלכלה האירית .  ממשלת אירלנד מתכננת להתחיל לרכוש תיקי הלוואות נדל"ן ב-80 מיליארד יורו  ( 109 מיליארד דולר )  מהבנקים החודש כחלק מחילוצם .  21% מההלוואות ניתנו לנדל"ן בבריטניה ,  לפי נתוני איגוד הנהלת הנכסים הלאומי  ( nama )  ,  המפקח על תוכנית רכישת ההלוואות.בצורה כזו בריטניה עשויה לסייע לאירלנד ,  אמרו כלכלנים ,  מכיוון שאם תיקי הלוואות אלו ,  הקשורים לנכסים בבריטניה ,  יישאו רווחים ,  הם יקזזו את ההפסדים באירלנד עצמה.מדובר בהימור הפיננסי הגדול ביותר של אירלנד מאז שקיבלה עצמאות מבריטניה לפני כמעט 90 שנים .  מחירי הנדל"ן המסחרי בבריטניה עלו ב-8.1% ברבעון הרביעי לעומת הרבעון הקודם .  מחירי הנדל"ן המקביל בבריטניה נפלו ב-4.9% בתקופה האמורה .  התאוששות זו עשויה להביא רווח לתיק ההשקעות של ממשלת אירלנד.מרכז לונדון ,  שוק הנדל"ן המשרדי היקר בעולם במונחי שכירות ,  הוא המקום הטוב ביותר להשקעות בנדל"ן חדש באירופה ,  לפי סקר שערכה פרייס ווטרהאוס קופרס .  מנגד ,  דבלין נבחרה בסקר למקום הגרוע ביותר.עם זאת ,  nama תצטרך לפעול במהירות כדי לממש רווחים .  ההתאוששות בשוק הבריטי עלולה להתפוגג במהירות ,  לדברי מומחי נדל"ן .  לאחר הבחירות בבריטניה צפויים קיצוצים נרחבים בתקציב ,  וההתאוששות עלולה לסטות ממסלולה ,  ולהביא לירידת מחירים ב-2010 .
 
ההימור הפיננסי הגדול בתולדות אירלנד זוכה להצלחה בזכות התאוששות הנדל"ן בבריטניה
ממשלת אירלנד תרכוש הלוואות נדל"ן של 109 מיליארד דולר מהבנקים ;  21% מההלוואות הן לנדל"ן בריטי

