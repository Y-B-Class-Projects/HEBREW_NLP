כשהמתנחלים מקפיאים ,  הפלסטינים בונים
מתנחלים בחברון מאשימים את הפלסטינים בבניה מחדש של מבנים שנאטמו על ידי צה"ל כיוון שבוצעו מהם פיגועי ירי .  לטענתם ,  הפלסטינים בונים את הבתים במסווה של עבודות ביוב
מתנחלים בקריית ארבע וחברון זועמים על צה"ל והמנהל האזרחי זאת לאחר שהפלסטינים במקום שיפצו בניינים נטושים סמוך למערת המכפלה ,  במסווה של עבודות ביוב .  לפני מספר שבועות פנה מפקד חטיבת חברון אל המתנחלים וביקש מהם שלא לעבור דרך סמטת ארז ,  ציר ראשי בדרך למערת המכפלה ,  וזאת מכיוון שבמקום יתקיימו 'עבודות תשתית לביוב' לדבריו .  מדובר בסמטה מרכזית על ציר המתפללים ,  שבצדיה בניינים פלסטינים נטושים שחלונותיהם נאטמו בהנחיית צה"ל ובג"ץ לפני מספר שנים לאחר שהם שימשו לביצוע פיגועי יירי בסמטה .
 אלא שלפני כשבוע הופתעו המתנחלים לגלות כי הפלסטינים ניצלו את עבודות הביוב לשיפוץ מאסיבי של המבנים ולהסרת האיטום של צה"ל על החלונות .  על פי שלטים שהציבו הפלסטינים במקום ,  בכוונתם לאכלס משפחות במבנים .  במנשרים שהוציאו המתנחלים הם קוראים לציבור למנוע את המשך השיפוצים במקום .
" העבודות מתבצעות תחת מסווה של הונאה והולכת שולל ",  כתבו המתנחלים למפקד חטיבת חברון . " נאמר לנו כי מתבצעות עבודות להסדרת קו הביוב ולכן הופסקה ההליכה הרגלית בשבתות בנתיב זה .  אך במקום הסדרת הביוב ,  נבנית שם שכונה צפופה ועויינת .  המימון לבניה הרצחנית מגיע ממדינות וארגונים עוינים ,  כחלק מהמלחמה נגד העם היהודי וארץ ישראל .  כל החסימות שהיו בציר הוסרו והדרך הופקרה למחבלים ולמרצחים .  הנתיב למערת המכפלה הוא בנפשנו ",  כתבו .  
היום הגיעו מתנחלי קריית ארבע וחברון למקום וקיימו תפילה בסמטה . " אנו רואים את עצמנו כשומרי הדרך למערת המכפלה ",  אמרה אורית סטרוק מהיישוב היהודי בחברון .
 על רקע הסוגיה פרץ השבוע עימות בין ראש מועצת קריית ארבע ,  מלאכי לוינגר ,  לראש המנהל האזרחי תת אלוף יואב פולי מרדכי במהלך פגישת ראשי מועצת יש"ע עם גורמי ביטחון בפיקוד מרכז .  במהלך הפגישה כינה לוינגר את אנשי המנהל האזרחי בחברון  " פקידים של ראש עיריית חברון ".  לאחר מכן התנצל לוינגר על דבריו .  
במערכת הביטחון מודים כי הפלסטינים 'הערימו' עליהם ופעלו שלא על פי ההיתרים . " עם זיהוי העובדה הוחלט על הפסקת עבודות השיפוצים במבנים והפלסטינים שבו לביצוע עבודות תשתית כפי שסוכם בתחילה ",  אומר גורם צבאי .  
מדובר צהל נמסר כי  " צהל אישר לעיריית חברון לאפשר לפלסטינים לבצע שיפוץ בתשתית הביוב בסמטת ארז .  כאשר הפלסטינים ניצלו את האישור לשיפוץ הבניינים במקום תוך חריגה מההסדר ,  העבודות הופסקו ". 

כשהמתנחלים מקפיאים ,  הפלסטינים בונים
מתנחלים בחברון מאשימים את הפלסטינים בבניה מחדש של מבנים שנאטמו על ידי צה"ל כיוון שבוצעו מהם פיגועי ירי .  לטענתם ,  הפלסטינים בונים את הבתים במסווה של עבודות ביוב

