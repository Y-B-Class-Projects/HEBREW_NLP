סטארט-אפ ישראלי יאמר לך אם את יפה
הפיתוח של חברת איזיפייס מבצע הדמיה ריאליסטית של מוצרי איפור על תמונה של לקוחה המצולמת במעמד הרכישה בחנויות .  החברה החלה בפיילוט עם וולמארט בארה"ב ובוטס בבריטניה
חברת הסטארט-אפ הישראלית ,  איזיפייס  ( EZFACE )  ,  תחל להציע בחנויות וולמארט בארה"ב ובוטס  ( BOOTS )  בבריטניה פתרון להתנסות וירטואלית במוצרי איפור בנקודות המכירה .  
מערכת  " המראה הווירטואלית "  של איזיפייס פועלת על גבי קיוסק מידע בשירות עצמי מתוצרת יבמ ומבצעת הדמיה ריאליסטית של מוצרי איפור על תמונה של לקוחה המצולמת במעמד הרכישה בחנויות .  לאחר הצילום יכולה הלקוחה לסרוק מוצרי איפור שונים ולהיווכח כיצד תיראה איתם ולקבל החלטה מושכלת לגבי רכישת המוצרים האלה .  
המנוע שפיתחה איזיפייס משלב אלגוריתמים מורכבים לזיהוי וניתוח תווי פנים ,  כמו גם אלגוריתמים שמנתחים את גווני הפנים של הלקוח ומדמים שילוב נכון של צבעי האיפור בזמן אמת .  תמונות הלקוחות עוברות עיבוד מיידי בתוכנה ,  שמכין אותן לשימוש במראה הוירטואלית .  כשהמערכת אינה בשימוש ,  היא מהווה פלטפורמה פרסומית ומריצה סרטוני וידיאו של חברות קוסמטיקה .  
רות גל ,  מנכ"ל איזיפייס ישראל ,  שייסדה את החברה עם רמי אורפז ,  אומרת כי  " לקוחות בחנויות למוצרי איפור חייבות כיום להתנסות פיסית במוצרים .  התהליך מחייב שימוש במוצרי התנסות  ( טסטרים )  שאינם זמינים תמיד - ומעורר בעיית היגיינה במוצרים שבהם משתמש קהל רב .  ההתנסות גוזלת זמן ואינה נוחה מכיוון שיש להסיר את המוצר הקיים לפני שמנסים מוצר נוסף ".   
" בוולמארט ",  מתארת גל , " אין כלל טסטרים ,  והלקוחות אינן יודעות כיצד המוצר יראה עליהן .  איזיפייס מאפשרת לוולמרט להגדיל את שביעות רצון הלקוחות מבחירת מוצרי איפור מתאימים להן ,  להגדיל את מכירות מוצרי האיפור ,  ולהקטין את שיעור המוצרים שניזוקו על ידי לקוחות הפותחים את האריזה כדי לנסות את המוצר .  המגעים עם וולמארט התנהלו כבר תשעה חודשים ועכשיו זה יוצא לפועל .  מדובר בפיילוט שצפוי לקחת כמה חודשים .  המערכת שלנו צפויה להיות מותקנת בעשרות חנויות ".  
לגבי שיתוף הפעולה עם בוטס אומרת גל : " מדובר ברשת גדולה של בתי מרקחת בבריטניה .  התקנו את המערכת שלנו בכמה חנויות ואנחנו מבצעים איתם פיילוט ".  
לדבריה ,  איזיפייס החלה כחברת אינטרנט . " פיתחנו תוכנה של מראה וירטואלית שלוקחת תמונה אמיתית ומראה איך מוצרי איפור או צבע שיער נראים עליה .  התוכנה יודעת גם לקחת משקפיים או אביזרים אחרים ולהראות איך הלקוח נראה איתם ".  
החברה התקינה את מערכת המראה הווירטואלית שלה בעשרות אתרי אינטרנט של מותגי אופנה . " הטמענו את מערכת ההדמייה שלנו בלוריאל פריז ,  גרמניה ,  בריטניה ,  קנדה וסין .  כעת מערכת ההדמיה שלנו עומדת להיכנס לחנויות עצמן ",  אומרת גל .  
החברה ממומנת על ידי מכירות ורווחית מזה כמה שנים . " אנחנו מקווים בשנה הקרובה למכור בהיקף של כמה מיליוני דולרים ",  אומרת גל .  
איזיפייס משתפת פעולה עם יבמ באמצעות היחידה לטכנולוגיות גלובאליות  ( GTU )  של יבמ ,  שיתוף הפעולה יוצג מחר בכנס הקמעונות שעורכת היחידה לטכנולוגיות גלובליות של יבמ בישראל ,  על שיתופי פעולה בין יבמ לחברות ישראליות .
 
סטארט-אפ ישראלי יאמר לך אם את יפה
הפיתוח של חברת איזיפייס מבצע הדמיה ריאליסטית של מוצרי איפור על תמונה של לקוחה המצולמת במעמד הרכישה בחנויות .  החברה החלה בפיילוט עם וולמארט בארה"ב ובוטס בבריטניה

