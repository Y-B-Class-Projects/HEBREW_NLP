יורוקאפ :  קאזאן נותרה במאבק על רבע הגמר
יריבת הפועל ירושלים ניצחה במשחק צמוד את גלאטסראיי 89:92  ( פופוביץ' קלע 22 )  .  אריס של בלאט ונימבורק של קצורין הביסו
עוד לפני הניצחון של ולנסיה על הפועל ירושלים ,  ניצחה קאזאן במחזור החמישי של הטופ 16 ביורוקאפ את גלאטסראיי 89:92 בתום משחק צמוד ,  כשהרוסים ימשיכו להיאבק על המקום בשלב הבא אחרי שעלו למאזן 2:3 .  הטורקים כבר סיימו את דרכם בתחרות אחרי שספגו את הפסדם החמישי בחמישה משחקים .
 קאזאן ניצחה בשני הרבעים הראשונים וירדה למחצית ביתרון 41:46 ,  אבל ברבע השלישי הטורקים הכתיבו את הקצב וירדו בסיומו בפער של 66:69 .  בדקה האחרונה היתרון של קאזאן עמד על נקודה ,  אבל זריקות מוצלחות מהקו של מרקו פופוביץ' והחטאה של דריוס וושינגטון הובילו את מאצ'יי לאמפה להכריע את ההתמודדות ,  גם הוא מהקו .  פופוביץ' סיים עם 22 נקודות ,  לאמפה קלע 19 והוריד עשרה ריבאונדים .  קרסימיר לונצ'אר קלע 16 .  אצל המפסידים סיים וושינגטון עם 32 נקודות .
 גם נימבורק עשתה צעד חשוב לשלב הבא .  שחקניו של מולי קצורין השיגו ניצחון שלישי בטופ 16 כשהביסו בחוץ 55:73 את הכוכב האדום .  פטר בנדה הוליך את הצ'כים עם 18 נקודות ,  ארתור לי קלע 17 .  אצל המפסידים בלט פיליפ וידנוב עם עשר נקודות בלבד .  כעת לשתיים ולגראן קנאריה יש מאזן זהה של 2:3 .  במחזור האחרון תארח נימבורק את אנקרה למשחק נוח על הנייר .
 אריס סלוניקי ,  קבוצתו של דייויד בלאט ,  השיגה אף היא ניצחון שלישי אחרי שמחצה 54:84 את חובנטוד בדאלונה .  ג'רמי ריצ'ארדסון סיים עם 19 נקודות ,  מאט וולש קלע 17 נקודות ליוונים וקיידרן קלארק הוסיף 16 .  אצל המפסידים לוקה בוגדנוביץ' סיים עם 16 .
 
יורוקאפ :  קאזאן נותרה במאבק על רבע הגמר
יריבת הפועל ירושלים ניצחה במשחק צמוד את גלאטסראיי 89:92  ( פופוביץ' קלע 22 )  .  אריס של בלאט ונימבורק של קצורין הביסו

