מזוז : " לא היה מידע מספק לגבי הרב אלון "
 היועץ המשפטי לממשלה היוצא הגן בכנס שנערך בירושלים על החלטתו מלפני ארבע שנים ,  שלא להורות על פתיחת חקירה בעניינו של הרב מוטי אלון . " לא היה בפניי המידע שקיים עכשיו "
 היועץ המשפטי לממשלה היוצא מני מזוז ,  הסביר הערב  ( רביעי )  מדוע החליט לפני ארבע שנים ,  שלא להורות על פתיחה בחקירה פלילית בעניין הרב מוטי אלון .  בכנס  " יועצים משפטיים לממשלה לדורותיהם "  שנערך בירושלים אמר מזוז כי  " ההחלטה לפתוח עכשיו בבדיקה בפרשת מוטי אלון התקבלה על בסיס מידע שלהערכתי לא היה בפניי בזמנו ". 
מוקדם יותר נפרדה נשיאת בית המשפט העליון דורית ביניש ממזוז וקידמה את פניו של היועץ הנכנס יהודה וינשטיין .  בדבריה בכנס  " יועצים משפטיים לממשלה לדורותיהם "  בו השתתפו גם שר המשפטים יעקב נאמן ופרקליט המדינה משה לדור אמרה ביניש למזוז כי  " נראה כי בחלקך נפלה תקופה עמוסה וקשה במיוחד ,  אולי הקשה מכולן ".  
" בעיניי תפקיד היועץ המשפטי לממשלה הוא החשוב והקשה שבתפקידים במערכת אכיפת החוק ",  אמרה ביניש . " בעולם החיצון - בקרב חלקים מהציבור מדמיינים לעצמם האנשים כי ראשי מערכת האכיפה ,  יושבים וחוככים כפיהם בהנאה כדי להגיע להעמדה לדין של איש ציבור או כדי ליצור את הסערה הבאה .  מעטים מעלים על דעתם כמה קשה הרגע שבו מגיע הגורם הבכיר במשטרה או במערכות אכיפה אחרות ומניח על שולחנך  " הפתעה "  שאינה אלא פצצה מתגלגלת שמאותו רגע והלאה אורבת לפתחך ולהכרעותיך שבועות וחודשים ומדירה שינה מעיניך ".   
" אתה מני 'זכית' להתמודד עם בעיות ופצצות מתגלגלות רבות ,  מכל הסוגים ,  משך כל תקופת כהונתך ",  אמרה נשיאת בית המשפט העליון . " מה לא היה - התמודדות עם הפשע המאורגן ,  מאבק בשחיתות שלטונית ,  בעיות של הכרעה בין ביטחון לזכויות אדם ,  המלצה בשאלה של מינויים כשרים ושאינם כשרים ,  העמדה לדין של אנשי ציבור ועוד ועוד ".  
" אתה גילית כושר עמידה אל מול סערות רבות .  עמדת בעקשנות על דעתך .  בהיכרות רבת השנים בינינו אני יודעת איך אתה מגבש דעה לאחר איסוף נתונים ,  לאחר לימוד מעמיק של חומר ביסודיות ובחריצות יוצאת דופן ובסופו של הליך תוך עמידה חד-משמעית ומחייבת על דעתך ".   " ליועץ הנכנס ",  אמרה ביניש , " עורך-הדין יהודה וינשטיין - אני מאמינה שאתה כבר מתחיל להבין מה העול שקיבלת על עצמך ואת גודל האחריות והמשימה .  אין לי ספק שאתה תמשיך בדרכם המפוארת של היועצים שהיו לפניך - ותעמוד בדרכך שלך אל מול כל הקשיים שכידוע אורבים כל העת ובכל מקום .
 
מזוז : " לא היה מידע מספק לגבי הרב אלון "
 היועץ המשפטי לממשלה היוצא הגן בכנס שנערך בירושלים על החלטתו מלפני ארבע שנים ,  שלא להורות על פתיחת חקירה בעניינו של הרב מוטי אלון . " לא היה בפניי המידע שקיים עכשיו "
 
