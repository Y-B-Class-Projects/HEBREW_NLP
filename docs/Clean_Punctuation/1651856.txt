יש לזה גם טעם איטלקי ? 
למרות גדולתו כמאמן ,  יש לא מעט אנשים שמזהים השפעה איטלקית בסגנון המשחק שמנהיג פרגוסון באירופה בשנים האחרונות ,  עם תוספת חשובה משלו .  רגע לפני מילאן ,  זו הזדמנות לבדוק עד כמה היסודות המנצחים מארץ המגף אכן חלחלו במידה כזו או אחרת לטקטיקה של מנצ'סטר יונייטד
שנה אחרי השביעייה שספג ממנצ'סטר יונייטד ,  אותה הגדיר אלכס פרגוסון כמשחק הכי גדול של השדים האדומים באירופה ,  לוצ'יאנו ספאלטי שוב התייצב לקרב נוק-אוואט מול האימפריה האנגלית בליגת האלופות .  בסיום אותה עונה יונייטד זכתה לבסוף בתואר האירופי ,  אך דחף הנקמה בער ברומאים .  זה לא ממש עזר להם .  יונייטד ניצחה בשני המשחקים ,  לא ספגה בהם אפילו שער אחד ,  והוציאה ציטוט די מפתיע מהמאמן האיטלקי . " יונייטד ניצחה אותנו ,  אבל הם יותר איטלקים ממה שאנחנו ",  הגדיר ספאלטי את עליונותה של יריבתו .
 כמעט שנתיים עברו מאז אותה הצהרה מאפריל 2008 ,  וערב המשחק של מנצ'סטר יונייטד מול יריבה איטלקית גדולה אחרת ,  מילאן ,  אולי שווה להתעכב עליה .  ספאלטי לא אמר את מה שאמר לחינם ,  ויש לא מעט אנשים שמזהים ניחוחות איטלקיים בגישה של מנצ'סטר יונייטד למשחקיה באירופה בשנים האחרונות .  למרות שיש כמובן המון ניואנסים שמבדילים בין האימפריה הבריטית לכדורגל האיטלקי המסורתי ,  ניתן לזהות השפעה מעניינת של אותו סגנון מנצח ממדינת אלופת העולם ,  סגנון שהביא לארץ המגף אינספור הצלחות בינלאומיות בשנות ה-90 .
 בין הזכייה הראשונה שלו בגביע לזו השנייה ,  פרגוסון עבר מספר מטמורפוזות טקטיות .  הניסויים נכשלו ולעיתים המעבדה התפוצצה - מופעי הדואט מול ריאל מדריד נכנסו מזמן לפנתיאון הצ'מפיונס .  ב-2000 יונייטד קרסה כשיורק וקול בשפיץ ,  ובמרכז השדה ומטה סקולס ,  קין ,  נוויל וארווין לא הסתדרו עם החלק הקדמי המהיר של ריאל .  ב-2003 ,  שוב רסיטל של הגלקטיקוס ברגעים הכי יפים של החיים ,  עם 1:3 במדריד וסטנדינג אוביישן לרונאלדו באולד טראפורד .  
ייתכן מאוד שהרגע המכונן בעניין הגיע מול אותה מילאן ,  בחצי הגמר 2007 .  יונייטד לא יכלה לסגירה ההרמטית של האיטלקים ,  חטפה מקאקה וסבלה מניהול המשחק של פירלו .  המפלה הייתה כה כואבת שמאז ועד הגמר במאי האחרון יונייטד לא הפסידה וקבעה שיא של 25 משחקים בלי הפסד .  לחצי הגמר נגד מילאן השדים הגיעו עם 10 שערי חובה .  עונה אחרי ,  מול ברצלונה ,  המאזן עמד על 5 .  העונה יונייטד מוכת הפציעות ספגה 8 שערים עד כה .  את שינוי הזה והיציבות החדשה של יונייטד ניסח לאחרונה סטפאנו קאנטאלופי ,  פרשן הגאזטה דלו ספורט ,  בתור גרסה חדשה של שיטת הקטנאצ'ו  ( הבריח )  .  אולי זה קצת מופרז ,  אבל שווה להקשיב לו . " 'הבריח' זו שיטה שמקורה באיטליה ועיקרה למנוע מהחלוצים להגיע למצבים בכך שעשרה שחקנים תמיד יהיו לפני הכדור ,  גם במחיר של התקפה "  ניתח . " מול ברצלונה בחצי הגמר 09' הקבוצה הזו לא הזכירה את יונייטד אלא את זו של רפא בניטז ,  שזכתה באלופות 2005 וניצחה את מילאן ".  
אליבא דה קאנטאלופי ,  פרגי מזכיר את השיטות האיטלקיות באופן שבו הוא משלב בין הגנה מושלמת ומעובה עם שחקן שבולט מעל כולם ומשנה משחקים .  פעם קוראים לו רונאלדו ופעם רוני .  כמו האיטלקים ,  הוא מנסה לקחת תארים דרך ההגנה .  לשם כך ,  וידיץ' ,  פרדיננד ו-ואן דר סאר מוכרחים לחזור ולהיות היורשים של ההגנות האיטלקיות וכשירים לחלוטין .  שיטת הבריח ,  בהגדרה מאוד כוללת ,  מציבה 5 שחקני הגנה 4 קשרים וחלוץ בודד .  באירופה ג'י סונג פארק משמש כמעין מגן נוסף  מיושן ,  אך יעיל .  מרכז הקישור משלב בין הכוח למוח האיטלקי ,  ובחוד חלוץ בודד לרוב .  פעם ואן ניסטלרוי חלוץ בודד וסולשיאר מקסימום מחליף את בקהאם באגף .  לא מכבר טבז ,  רונאלדו ,  ורוני החליפו מקומות כשתמיד שניים היו בצדדים ,  והעונה ברגע האמת מול מילאן רוני היה לבדו . " באיטלקיות היו נכנסים ",  אומר את האמת קאנטאלופי , " אך תודו בזה בכנות ,  זה לא אמור להיות בעיה ,  אפילו ההשפלה שאלופים כמו רוני עובדים כה קשה ומקריבים את עצמם .  אין בזה בושה ,  נכון ?  ". 
שוב ,  לגישה האיטלקית של יונייטד למשחק יש המון סייגים ,  אבל בהחלט ניתן לזהות את הדמיון .  אחד המאמנים הנערצים על פרגוסון הוא מרצ'לו ליפי ,  שבגישתו הכל כך איטלקית לקח את גביע העולם עם נבחרת לא גדולה במיוחד . " ליפי מרשים למדי .  מבט בעיניו ואתה מבין כמה בטוח ואינטליגנטי הוא ",  אמר פעם פרגי .
 אלא שגם קאנטאלופי שם לב לשוני החשוב אותו הוסיף פרגוסון . " הקונטרסט של השיטה ,  שעיקרה למנוע מהיריב לכבוש ,  הוא בפגיעה באפשרויות ההתקפה שלך ",  מסביר סטפאנו . " לפני שמכנים את יונייטד קבוצת 'בריח' ,  צריך לזכור שזו קבוצה מהנה בפרמייר-ליג .  הבעיה היא שהכוכבים בחולצה האדומה נותנים הופעה טובה בליגה וכדורגל שונה לגמרי באירופה .  עם כל הכבוד ל'בריח' ,  פרגי פיתח אותו .  מיד כשהם זוכים בכדור ,  הם משקיעים את מרצם בהתקפה מהירה ,  ולעולם לא נוטשים את ההתקפה ". 
הפרשן האיטלקי שם את האצבע במקום הנכון - ההבדל בין הגישה של יונייטד לליגה לגישה באירופה ,  והשילוב בין הקפדנות והיציבות האיטלקית לפרץ ההתקפי של הכדורגל האנגלי .  שילוב שהוכח היטב במשחק הקודם בין יונייטד למילאן בסן סירו .  אחרי אותו משחק ,  זעם ווין רוני ואמר ש"אנשים לא עשו את עבודתם כמו שצריך ",  במקום לחגוג את הניצחון המדהים .  רצינות טקטית כזו אתם כבר יודעים למי היא בעיקר שייכת .
 
יש לזה גם טעם איטלקי ? 
למרות גדולתו כמאמן ,  יש לא מעט אנשים שמזהים השפעה איטלקית בסגנון המשחק שמנהיג פרגוסון באירופה בשנים האחרונות ,  עם תוספת חשובה משלו .  רגע לפני מילאן ,  זו הזדמנות לבדוק עד כמה היסודות המנצחים מארץ המגף אכן חלחלו במידה כזו או אחרת לטקטיקה של מנצ'סטר יונייטד

