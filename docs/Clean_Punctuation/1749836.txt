 " לשם מה עסקים קיימים מעבר לעשיית רווחים ?  "
 יו"ר קבוצת שטראוס דיברה בכנס מעלה על הקשר של החברות הגדולות לחברה שסביבה ." יש לנו התמודדות עם שאלות מהותיות - לשם מה אנחנו קיימים מעבר לעשיית רווחים ?  "
" הטבע האנושי נוטה אל מי שדומה לו וחושב כמוהו ,  אבל כדאי לזכור שכח עבודה מגוון יצר יתרון תחרותי למדינת ישראל - מה שנכון למדינה נכון לחברות עסקיות .  לא פשוט לנהל ולהכיל כח עבודה מגוון אבל חברות שמצליחות הופכות לחדשניות וחדשנות זו צמיחה ",  אמרה יו"ר קבוצת שטראוס ויו"ר מעלה עופרה שטראוס ,  בכנס מעלה שנערך בשעה זו במלון דיויד אינטרקונטיננטל בתל אביב ,  בנושא תעסוקה מגוונת . 
" עם השנים חל שינוי ענק בתחום האחריות החברתית ",  הוסיפה שטראוס . " זה התחיל באירועי צדקה והיום יש בחברות אנשים שתפקידם הוא ליישם אחריות תאגידית .  השינוי הגדול הוא בחשיבות שמייחסות לנושא ההנהלות .  זהו מעבר מפאסיביות לאקטיביות ,  לא נדבנות אלא אחריות .  יש חברות שרואות באחריות עניין של בחירה או שואלים האם זו זכותנו להתערב בנושאים אלו ?   
" הרי אנחנו בסך הכל חברות שצריכות לייצר ערך לבעלי המניות ",  אמרה שטראוס . " זהו שטח אפור ,  שבו אין חוקים .  מצד אחד מצפים מאיתנו לקחת אחריות ולפעול ומצד שני לרוב אנחנו מחליטים מה עומק האחריות והמעורבות בו אנחנו עוסקים . 
" יותר חברות מנסחות חזון וקוד אתי ",  הוסיפה . " יש שעשו את זה מתוך תחושה שזה הדבר הנכון יש שעשו כי כך עשו המתחרים או כי זה הטרנד - זה לא משנה למה .  יש לנו התמודדות עם שאלות מהותיות - לשם מה אנחנו קיימים מעבר לעשיית רווחים ?   
" בעולם ,  פרקטיקת האחריות החברתית מסקרנת לא פחות מאסטרטגיה עסקית .  במציאות הוירטואלית טוויטר יכול לחולל טורנדו פוליטי ,  הכוח וההשפעה שהוחזק על ידי תאגידים עובר לידי היחיד .  קול האחד הוא קול ההמון .  זה מחייב כל חברה לאחוז במצפן ,  אין כבר אנחנו והם כי הם זה מזמן אנחנו .  קיימות החברות תלויה בקיימות החברה והאנשים ,  לדברי שטראוס . 
" בעולם גלובלי הצרכן מצפה מאיתנו ליחסים אנושיים ממותג וגם מהחברה שעומדת מאחוריו .  הוא מצפה מתאכזב ומעריץ והחברות רוצות להגיע לאדם שמאחורי הצרכן - כך קורה שנוצרת היכרות אינטימית מציאות שבה הסודות הולכים ופוחתים .  אי אפשר לנהל את המשאב האנושי בלי שווידאו שאנחנו מעסיקים את כל גווני החברה .  האם יש לנו תרבות אירגונית שיכולה להכיל את השונה ?  מהניסיון שלי זה תהליך בלתי פוסק ",  כך אמרה עופרה שטראוס . 

" לשם מה עסקים קיימים מעבר לעשיית רווחים ?  "
 יו"ר קבוצת שטראוס דיברה בכנס מעלה על הקשר של החברות הגדולות לחברה שסביבה ." יש לנו התמודדות עם שאלות מהותיות - לשם מה אנחנו קיימים מעבר לעשיית רווחים ?  "
 
