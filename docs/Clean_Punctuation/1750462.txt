תחקיר :  תופסק העברת מיליונים לישיבה הקיצונית
משרדי הממשלה העבירו כשני מיליון שקלים לישיבת  " עוד יוסף חי "  ביצהר בתקציב 2008 .  בעקבות בדיקת וואלה !  חדשות הופסק התקצוב .  מדובר באחת הישיבות הקיצוניות ,  שבמערכת הביטחון רואים בה כמובילת מדיניות  " תג מחיר ".  בישיבה סירבו להגיב
משרד החינוך עצר תקצוב בסך מאות אלפי שקלים לישיבת  " עוד יוסף חי "  ביצהר שבראשה עומד מחבר הספר השנוי במחלוקת  " תורת המלך ",  הרב יצחק שפירא .  גם משרד הרווחה מתכנן להפסיק את תקצוב המוסד .  כך נודע לוואלה !  חדשות לאחר בדיקה מקיפה אודות תקצוב הישיבה .  בשנת 2008 קיבלה הישיבה לא פחות מ-1.8 מיליון שקלים מתקציב המדינה .
 מהבדיקה עולה כי המדינה מממנת את פעילות הישיבה בלמעלה ממיליון שקלים וחצי בשנה .  על פי נתוני רשם העמותות ,  במהלך שנת 2008 הקציבה מחלקת הישיבות של משרד החינוך סכום של 764,253 שקלים לטובת הישיבה ,  זאת בנוסף ל- 295,429 שקלים שהגיע ממחלקת בתי הספר במשרד .  יש לציין כי ישיבה תיכונית בשם  " דורשי ייחודך "  פועלת במסגרת הישיבה .  בישיבה סירבו להגיב לדברים .  
אלא ש"עוד יוסף חי "  מקבלת תקציב לא רק ממשרד החינוך אלא גם ממשרד הרווחה .  כך למשל ,  במהלך שנת 2008 העביר המשרד סכום של 715,645 שקלים לטובת העמותה .  מבדיקת משרד הרווחה התברר כי עמותת  " עוד יוסף חי "  המפעילה את הישיבה זכתה במרכז ל"אספקת שירותים עבור מתן מענה פנימייתי לילדי רווחה וטיפול בנוער חרדי מנותק ".  אגב ,  מי שמצוין כיו"ר העמותה הוא לא אחר מהרב שפירא בעצמו .
 במסגרת הבדיקה נודע ,  כי בשנה האחרונה היו גורמים שדרשו להפסיק ולתקצב את המוסד ,  זאת בעקבות פעילותו של הרב שפירא .  באפריל האחרון שוגר אל המנכ"לים של משרד החינוך והרווחה מכתב מהמחלקה המשפטית של המרכז לפלורליזם יהודי ,  בו דרשו את הפסקת התקצוב . " הענקת תמיכה ממשלתית לעמותה הפועלת מזה שנים להפצת עמדות אלימות ,  גזעניות ואנטי דמוקרטיות מנוגדת בצורה בוטה לתכלית הכללית של חוקי המדינה ",  נכתב .  אלא שרק באוגוסט האחרון השיבו שני המשרדים למכתבים ,  בהם נאמר כי הנושא נמצא בבדיקה .  
מבדיקת וואלה !  חדשות עולה ,  כי בשני המשרדים פועלים עתה להפסקת התמיכה הכספית לישיבה השנויה במחלוקת .  ממשרד החינוך נמסר בתגובה לכתבה כי  " המשרד תומך במוסדות תורניים על פי מבחנים ברורים המפורסמים ברשומות .  ישיבת 'עוד יוסף חי' ,  כמו יתר מאות מוסדות תורניים אחרים ,  אף היא נתמכת על ידי משרד החינוך .  לאחרונה ,  בעקבות ביקורת שנשלחה למוסד ,  הוחלט לפי שעה על ידי ועדת התמיכות באגף המוסדות התורניים ,  לעכב את התמיכה השוטפת במוסד .  בימים אלה מתקיימים דיונים שוטפים עם כל הגורמים המעורבים בנושא וכי בקרוב תתקבלנה החלטות סופיות בנושא ישיבת 'עוד יוסף חי' ביצהר ".  
במשרד הרווחה והשירותים החברתיים הודיעו כי בעקבות פרסום הספר  " תורת המלך ",  הם פועלים להפסקת ההתקשרות החוזית מול הישיבה . " מבדיקה שקיימנו ",  נמסר בתגובת המשרד , " נמצא כי עמותת 'עוד יוסף חי' זכתה במכרז כדת וכדין לאספקת שירותים עבור מתן מענה פנימייתי לילדי רווחה וטיפול בנוער חרדי מנותק .  עם זאת ,  נוכח הנסיבות לפיהן יו"ר העמותה הרב יצחק שפירא נמנה על מחברי הספר 'תורת המלך' ,  הנחה שר הרווחה את מנכ"ל משרדו ,  נחום איצקוביץ' ,  לבחון מבחינה משפטית אפשרות לסיום ההתקשרות החוזית עם העמותה ". 
כזכור ,  הרב שפירא נחקר באחרונה בחשד להסתה בעקבות כתיבת הספר הדן בדיני הריגת גוי ומתיר לכאורה פגיעה בפלסטינים .  הרב שפירא נחשב למנהיגם הרוחני של  " נוער הגבעות "  וכמי שהגה את מדיניות  " תג המחיר ".  בינואר השנה נעצר שפירא במסגרת פרשת הצתת המסגד בכפר יאסוף ,  לאחר שעל פי החשד הכיר את המציתים ,  אך לא דיווח למשטרה .  במסגרת הפרשה נעצרו חמישה תלמידים בישיבה ,  אך כולם ,  כולל שפירא עצמו ,  שוחררו ממעצר ולא הועמדו לדין .  
במערכת הביטחון רואים בשפירא ובישיבה שהוא עומד בראשה כמובילי פעילות  " תג מחיר "  ביהודה ושומרון וכן חושדים כי חלק מהם נוטלים חלק פעיל בהוצאת המדיניות אל הפועל .  קצין בכיר בצה"ל אף הגדיר בשיחות סגורות את הישיבה כ"נבלים ברשות התורה "  ובעבר הוצא צו הריסה לאחד המבנים בישיבה .
 לפניות לכתב :  joshjosh@walla.com
בהכנת הידיעה השתתף מוטי לוי

תחקיר :  תופסק העברת מיליונים לישיבה הקיצונית
משרדי הממשלה העבירו כשני מיליון שקלים לישיבת  " עוד יוסף חי "  ביצהר בתקציב 2008 .  בעקבות בדיקת וואלה !  חדשות הופסק התקצוב .  מדובר באחת הישיבות הקיצוניות ,  שבמערכת הביטחון רואים בה כמובילת מדיניות  " תג מחיר ".  בישיבה סירבו להגיב

