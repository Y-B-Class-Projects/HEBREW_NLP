טיבי על הירי בי-ם : " שוב הורגים ערבי בדם קר "
 עז א-דין קוואזבה ,  בן 38 ,  נשוי ואב לשישה המתגורר בכפר באזור חברון נורה למוות כאשר ניסה להסתנן לי-ם .  ח"כ טיבי טוען שמדובר בהריגה ושואל האם גם שוטר מג"ב שירה יהפוך ל"גיבור שהרג ערבי ?  "
" שוב יורים שוטרי ישראל ואנשי מג"ב בערבי והורגים אותו בדם קר ",  כך הגיב חבר הכנסת אחמד טיבי  ( רע"מ-תע"ל )  לתקרית שאירעה הבוקר  ( ראשון )  כשפועל פלסטיני שניסה להסתנן לירושלים ,  נורה למוות על ידי שוטר מג"ב ליד הכפר עיסאוויה .  טיבי התייחס בביטול לטענת השוטרים לפיה הפלסטיני תקף אותם ואמר : " שוב נשמעה אותה טענה שקרית ואוטומטית שהפלסטיני ניסה לגנוב את נשקו של המג"בניק .  האם גם הפעם יתייצב פיקוד המשטרה מאחורי השוטר ההורג והאם גם הוא יזכה למעמד של גיבור שהרג עוד ערבי ?  ". 
הפועל ,  עז א-דין קוואזבה ,  בן 38 ,  נשוי ואב לשישה המתגורר בכפר באזור חברון נורה כאשר קבוצה של 15 מסתננים פלסטינים ניסו לעבור את הגדר ,  מול הכפר שבצפון-מזרח ירושלים .  המסתננים זוהו על ידי שוטר ולוחם משמר הגבול אשר סיירו באזור במסגרת פעילות מבצעית .  השניים פתחו במרדף אחריהם משהבחינו בהם ,  סמוך לגבעה הצרפתית .  בן דודו של ההרוג סיפר לסוכנות הידיעות הפלסטינית  " מען "  על אירועי הבוקר .  לדבריו ,  הוא עמד 20 מטר ליד בן דודו בעת שנהרג : " אני ועוד מספר פועלים מחברון הצלחנו לטפס על הגדר באזור זעים ,  ולאחר שקפצנו מעליה ראינו מכוניות טויוטה של מג"ב שעוקבת אחרינו .  ביקשתי מבן דודי למהר אולם הוא נע באיטיות בשל משקלו הכבד .  ביקשתי ממנו שוב ושוב שימהר כי שוטרי מג"ב היו מאחורינו .  לפתע ראיתי שוטר מג"ב מתקרב מאד לבן דודי ,  מכוון רובה לגופו ואז ירה לעברו ". 
מהמשטרה נמסר כי המסתננים זוהו על ידי שוטר ולוחם משמר הגבול אשר סיירו באזור במסגרת פעילות מבצעית .  השניים פתחו במרדף אחריהם משהבחינו בהם ,  סמוך לגבעה הצרפתית .  עוד נמסר ,  כי לוחם משמר הגבול השיג את אחד הפלסטינים ,  ובין השנים התפתח מאבק .  לטענת הלוחם ,  הפלסטיני ניסה לחטוף את אקדחו ,  ותוך כך נורתה ירייה .  הפלסטיני ,  נפצע אנושות ולאחר מכן נקבע מותו .  כוחות משטרה ומג"ב במקום החלו בחקירת האירוע .
 
טיבי על הירי בי-ם : " שוב הורגים ערבי בדם קר "
 עז א-דין קוואזבה ,  בן 38 ,  נשוי ואב לשישה המתגורר בכפר באזור חברון נורה למוות כאשר ניסה להסתנן לי-ם .  ח"כ טיבי טוען שמדובר בהריגה ושואל האם גם שוטר מג"ב שירה יהפוך ל"גיבור שהרג ערבי ?  "
 
