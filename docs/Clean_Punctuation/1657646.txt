דיווח :  מנהיגים ערבים מתנגדים לדיאלוג עם אירן
לפי דיווחים בתקשורת הערבית ,  מספר מדינות ערביות בולטות ,  ביניהן מצרים וערב הסעודית ,  מתנגדות להצעה של מזכל הליגה הערבית עמרו מוסא ,  לפתוח בדיאלוג ערבי-אירני
מספר מנהיגים ערבים בולטים מתנגדים להצעה של מזכ"ל הליגה הערבית עמרו מוסא ,  אותה העלה אתמול בפני משתתפי כינוס הליגה בלוב ,  לפתוח בדיאלוג ערבי-אירני .  כך דיווח הבוקר  ( ראשון )  העיתון  " אל-חיאת "  הרואה אור בלונדון .  מקורות דיפלומטיים בכירים דיווחו לעיתון כי מספר מנהיגים ערבים שהשתתפו בכינוס  " הביעו את חוסר שביעות רצונם מביקורו של נשיא עירק ג'לאל טלבאני באירן וראו בו ניסיון עירקי לחפש אחר תמיכה אירנית ". 
אתמול בנאומו בפני משתתפי כינוס הליגה הערבית בעיר סירת שבלוב הציע מוסא לקיים דיאלוג עם אירן בנוגע לביסוס קשרים עתידיים לקראת אפשרות לכישלון של תהליך השלום הישראלי-פלסטיני ונוכח  " הסכנה הגרעינית הישראלית ".  במסגרת הצעתו ,  תקים הליגה הערבית פורום לשיתוף פעולה אזורי בין מדינות הליגה הערבית לבין מדינות לא ערביות באזור ,  ובראשן אירן וטורקיה .
 אלא שהצעתו של מוסא זוכה ,  כאמור ,  להתנגדות רבה : " מדינות ערביות מרכזיות ,  ביניהן מצרים וערב הסעודית ,  דחו את ההצעה לקיים דיאלוג ערבי-אירני ",  מסרו המקורות . " זו אינה הפעם הראשונה שמוסא מציע את ההצעה הזו .  על מה בדיוק נקיים דיאלוג עם אירן ?  האם על הבקשה שתפסיק להתערב בנעשה בלבנון ,  עירק ועזה  מה שכלל לא היה צריך לקרות מלכתחילה ?  ". 
המקורות ציינו כי המדינות שהתנגדו להצעה של מוסא סבורים כי הצעה מסוג זה  " עשויה לתת לאירן את המעמד שאליו היא מייחלת ואותו היא מחפשת ".  לטענת המקורות ,  ניתן להסתפק במגעים הדו-צדדיים שמקיימות אירן וחלק ממדינות ערב : " אם הדיאלוג הזה יהפוך לדיאלוג על דברים שאי אפשר לדון עליהם או לקבל אותם ,  יהיה זה דבר שיש לפסול .  על כך הצעתו של מוסא זכתה להתנגדות ". 

דיווח :  מנהיגים ערבים מתנגדים לדיאלוג עם אירן
לפי דיווחים בתקשורת הערבית ,  מספר מדינות ערביות בולטות ,  ביניהן מצרים וערב הסעודית ,  מתנגדות להצעה של מזכל הליגה הערבית עמרו מוסא ,  לפתוח בדיאלוג ערבי-אירני

