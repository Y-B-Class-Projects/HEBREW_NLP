קלינטון : " נחזור לשיחות לא ישירות "
 בנאום בפני פורום סבן בוושינגטון אמרה מזכירת המדינה האמריקאית כי ארה"ב תפתח בסבב נוסף של שיחות לא ישירות בין ישראל לפלסטינים . " אי אפשר לכפות הסכם על הצדדים - הם צריכים לרצות "
 מזכירת המדינה האמריקאית הילרי קלינטון נשאה הלילה  ( שבת )  דברים בפני  " פורום סבן "  בוושינגטון ואמרה כי ארה"ב תאיץ בישראל ובפלסטינים לפתור את בעיות הליבה העומדות כמכשול לשלום .  לדבריה ,  שני הצדדים צריכים להתקדם למרות הקיפאון בשיחות הישירות ביניהם .  קלינטון הכריזה עוד כי ארה"ב תפתח בסבב נוסף של שיחות עקיפות מתוך כוונה להגיע להישגים שיבטיחו מסגרת להסכם שלום תוך מספר חודשים .
" ארצות הברית לא תהיה משתתפת פאסיבית בשיחות ",  אמרה קלינטון . " נלחץ על הצדדים להציג את עמדותיהם בנושאי הליבה ללא דיחוי ,  מתוך אמון ובפירוט רב ".  קלינטון הוסיפה כי  " נעבוד על צמצום הפערים ,  נשאל שאלות קשות ונצפה לתשובות ענייניות ".  היא הדגישה כי ארה"ב תעלה הצעות לקידום השיחות  " בזמן המתאים לכך ".  היא פירטה אף את נושאי הליבה הכוללים לדבריה :  ביטחון ,  גבולות ,  מים והתנחלויות ואת שני הנושאים הרגישים :  ירושלים ובעיית הפליטים .
 קלינטון חזרה והדגישה את מחויבותה הבלתי מתפשרת של ארה"ב לביטחונה של ישראל אך חזרה ואמרה כי ארה"ב אינה מכירה בחוקיות הבנייה הישראלים בשטחים שנכבשו בשנת 1967 .  עוד הדגישה קלינטון ,  כי לשני הצדדים יש אינטרס לשלום :  לישראל בגלל בעיותיה הדמוגרפיות ולפלסטינים בגלל הרצון בסיום הכיבוש הישראלי .
 קלינטון אמנם אמרה כי ארה"ב תישאר מעורבת פעילה במשא ומתן ,  אך הצהירה כי האחריות על השגת ההסכם מוטלת על הצדדים . " ארה"ב והקהילה הבינלאומית לא יכולות לכפות הסכם על הצדדים  הם צריכים לרצות את זה ",  אמרה .
 אמש נועדה קלינטון עם יו"ר האופוזיציה ציפי לבני ,  במסגרת המאמצים לחידוש המשא ומתן .  זו הייתה הפעם הראשונה שהשתיים נפגשו מאז הקמת ממשלת נתניהו .  מאוחר יותר נפגשה קלינטון גם עם ראש הממשלה הפלסטיני סלאם פיאד ועם שר הביטחון אהוד ברק .
 
קלינטון : " נחזור לשיחות לא ישירות "
 בנאום בפני פורום סבן בוושינגטון אמרה מזכירת המדינה האמריקאית כי ארה"ב תפתח בסבב נוסף של שיחות לא ישירות בין ישראל לפלסטינים . " אי אפשר לכפות הסכם על הצדדים - הם צריכים לרצות "
 
