החברה לישראל חושפת את המודל העסקי של בטר פלייס
עיריית טוקיו הציעה לחברה מענק של 5 מיליון דולר לצורך ביצוע ניסוי במוניות בעיר הבירה היפנית .  בטר פלייס משתפת פעולה עם חברות מובילות בתחום ייצור האלקטרוניקה ,  עם חברת החשמל הדנית דונג ועם חברה מובילה בפיתוח תוכנות גבייה
 >  >  החברה לישראל סיפקה בשבוע שעבר פרטים מעניינים בנוגע להשקעתה בחברת בטר פלייס ,  המפתחת תשתית טעינה לתמיכה בכלי רכב חשמליים .  החברה לישראל ומשקיעים אחרים בבטר פלייס רכשו באופן יחסי לשיעור אחזקתם בחברה 7 מיליון מניות מסוג a של בטר פלייס ,  שהן 3.5% ממניותיה של בטר פלייס מסוג a .  העסקה התבצעה על רקע רצונו של אחד המשקיעים הזרים בבטר פלייס לצמצם את אחזקתו בחברה בשל אילוצים רגולטוריים .  חלקה של החברה לישראל ברכישת מניות בטר פלייס מסוג a היה 3.9 מיליון מניות ,  שהן 2% מבטרפלייס ,  בתמורה ל-8.8 מיליון דולר כלומר 2.24 דולרים למניה .  המחיר משקף הנחה של 10% ביחס למחיר שלפיו הנפיקה בטר פלייס מניות בסבב הגיוס של 350 מיליון דולר שהושלם בתחילת השבוע .  חברה בת בכל מדינה הדיווח של החברה לישראל מגלה עוד שבטר פלייס היא קבוצת חברות ,  שמחזיקה בחברות בנות בכל מדינה שבה מתוכננת פעילות :  ישראל ,  אוסטרליה ,  דנמרק ,  יפן וארה"ב .  החברה מעסיקה 200 עובדים .  בטר פלייס פועלת לפיתוח ופריסה של תשתית טעינה שתתמוך בכלי רכב חשמליים .  פתרון התשתית של בטר פלייס יסייע להפצה של כלי רכב חשמליים שמותאמים לתשתית ,  אולם בכוונת הקבוצה להבטיח שהתשתית תוכל לשרת גם כלי רכב חשמליים אחרים שניתנים לטעינה חיצונית בחשמל .  בטר פלייס חתמה על הסכם עם רנו ,  שתפתח ותייצר עבורה כלי רכב חשמליים שמותאמים לתשתית הטעינה של בטר פלייס ,  כולל סוללה מתחלפת שתאפשר החלפה מהירה של הסוללה ברכב החשמלי כדי להאריך את טווח הנסיעה שלו ,  ללא צורך בטעינה ממושכת .  המודל העסקי של החברה יהיה מבוסס על גביית דמי מנוי חודשיים ותשלום לפי קילומטר עבור מכירת שירותי ניידות בכלי רכב חשמליים ,  ופתרונות תשתית מקיפים לשימוש בכלי רכב חשמליים ,  כולל תמיכה באיתור נקודות טעינה פנויות .  קהל היעד הראשוני של בטר פלייס יהיה ציי רכב שעושים שימוש מוגבר ברכב ,  ולכן ייהנו מחיסכון גדול יותר בזכות המעבר לשימוש ברכב חשמלי - שכן התשלום ייקבע בין היתר לפי מספר הקילומטרים שנסע הרכב .  בטר פלייס מפתחת מודל תמחור מתוחכם עבור פלחי שוק שונים בהתאם לצורכי הנסיעה השוטפים שלהם .  מודל התמחור של בטר פלייס יהיה דומה למודל התמחור של זמן אוויר בחברת תקשורת סלולרית .  הדגמה מוצלחת ביפן המודל העסקי של בטר פלייס מביא בחשבון מימון מגורמים פיננסיים וגיוס כספים על ידי החברות הבנות של קבוצת בטר פלייס .  החברות הבנות בדנמרק ובאוסטרליה גייסו עד עתה 170 מיליון דולר ,  כולל סכומים שהושקעו בהן על ידי החברה האם .  בטר פלייס פועלת לגיוס כספים במדינות נוספות ,  ועד אז ממומנות החברות הבנות על ידי החברה האם שגייסה עד כה 550 מיליון דולר בשני סבבים .  בטר פייס חושפת שיתופי פעולה עם גופים מובילים בתחומם :  אחת הספקיות המובילות בעולם בשירותי ייצור אלקטרוניקה  ( לפיתוח ובנייה של עמודי הטעינה )  ,  חברות שמפתחות מערכות מחשוב ,  וכן שיתוף פעולה בין החברה הבת הדנית של בטר פלייס לבין חברת החשמל הדנית דונג ,  שגם השקיעה בהון מניותיה של החברה הדנית .  בטר פלייס משתפת פעולה גם עם חברה מובילה לפיתוח תוכנות גבייה ו-crm .  בטר פלייס מציינת כי במסגרת הבחינה של פוטנציאל השוק הצהירו עשרות חברות בישראל שיבחנו החלפה בעתיד של ציי הרכב שלהן - או חלק מהם - לציי רכב חשמליים ,  וכן נחתמו הסכמים בין בטר פלייס ישראל לבין כמה עיריות ורשויות מקומיות ,  בהן עיריית ירושלים ועיריית חיפה .  בטר פלייס מתכוונת לפתוח בפברואר 2010 מרכז מבקרים ראשון מסוגו בעולם ,  שבו יוכל הקהל להתרשם מהפתרונות שהיא מפתחת .  החברה מגלה עוד כי לאחר ביצוע הדגמה מוצלח ביפן של טכנולוגיית החלפת הסוללה שפיתחה ,  הציעה עיריית טוקיו להעניק לבטר מענק של 5 מיליון דולר כדי שבטר תבצע ניסוי של הפתרונות שלה במוניות מקומיות בטוקיו .  במסגרת ועידת האקלים בדנמרק מתקיים במדינה מתחילת 2010 פיילוט בהשתתפות עשרות כלי רכב חשמליים ,  ונעשים ניסויים שעורכת הקבוצה ב-200 עמודי טעינה הנשלטים ממרכז השליטה של הקבוצה בישראל .  40% בידי משפחת עופר במסגרת רכישת המניות מהמשקיע הזר קיבלה ממנו החברה לישראל אופציית מכר  ( put )  לתקופה מסוימת ,  המאפשרת לה למכור לו 83% ממניות a שרכשה ממנו באותו מחיר שלפיו נרכשו .  החברה לישראל מציינת כי ההבדל בין המניות מסוג a למניות מסוג b בבטר פלייס נוגע לזכויות הנובעות ממחירה של המניה ,  למשל לצורך חישוב יחס ההמרה למניות רגילות לקראת הנפקה ציבורית של החברה או מכירה של החברה ,  וכן בנסיבות של התאמת יחס ההמרה למניות רגילות במקרה של סבב השקעה נוסף במחיר נמוך מהמחיר שבו בוצעה ההשקעה הקודמת .  החברה לישראל מגלה שבמסגרת סבב הגיוס הנוכחי של בטר פלייס ממשקיעיה הקיימים של החברה וממשקיעים בינלאומיים חדשים ,  כולל hsbc ,  השקיעה החברה לישראל 72 מיליון דולר ברכישת 24 מיליון מניות מסוג b ,  כלומר לפי מחיר של 3 דולרים למניה .  המחיר יופחת ל-2.5 דולרים למניה ,  באמצעות הנפקת מניות נוספות מסוג b ,  אם בטר פלייס לא תעמוד באבן דרך שלא פורטה עד 30 בספטמבר 2010 .  עופר הייטק ,  שהיא חברה פרטית שבשליטת בני משפחת עופר ,  וחברות הקשורות אליה השקיעו 20.5 מיליון דולר בסבב הגיוס הנוכחי על פי אותו מחיר - 3 דולרים למניה .  החברה לישראל צפויה להחזיק לאחר הגיוס הנוכחי ב-30% ממניותיה של בטר פלייס בדילול מלא ,  ואילו החברות הפרטיות הקשורות שבשליטת בני משפחת עופר צפויות להחזיק ב-8.5% מהחברה .  ההרחבה נעשתה לבקשת רשות ניירות ערך על פי תקנת ההקלות ,  שכן בהשקעה הראשונה שביצעה החברה לישראל השתתפו גם חברות פרטיות של בני משפחת עופר ,  בעלי השליטה בחברה לישראל .  משמעות הגדרה זו היא שההשקעה תהיה פטורה מאישור כל עוד בקולות הרוב נמנים לפחות שליש מהמצביעים באסיפה שאינם בעלי עניין אישי באישורה ,  אלא אם בעלי מניות המחזיקים ביותר מ-1% ממניות החברה יתנגדו לה בכתב בתוך 14 יום .  החברה לישראל מציינת כי להערכתה אין לחברות הפרטיות ענין אישי בהשקעתה של החברה לישראל ,  שכן הן משתתפות בה באותה פרופורציה לאחזקותיהן ובאותו מחיר .  החברה לישראל מוסיפה עוד שוועדת הביקורת והדירקטוריון אישרו את ההשקעה וקבעו כי היא עומדת בתנאי תקנות ההקלות ,  שכן מתקיימים התנאים הבאים :  גיוס מהותי נוסף נחוץ לבטר פלייס ;  קיימת כדאיות כלכלית להשקעה ;  ההשקעה תשמר את מעמדה של החברה לישראל כמשקיע הגדול במיזם ;  ההשקעה מבטאת אמון בבטר פלייס ,  והצטרפות המשקיעים הקשורים לחברה לישראל נעשית בתנאים זהים לתנאים שלפיהם משקיעה החברה .
 
החברה לישראל חושפת את המודל העסקי של בטר פלייס
עיריית טוקיו הציעה לחברה מענק של 5 מיליון דולר לצורך ביצוע ניסוי במוניות בעיר הבירה היפנית .  בטר פלייס משתפת פעולה עם חברות מובילות בתחום ייצור האלקטרוניקה ,  עם חברת החשמל הדנית דונג ועם חברה מובילה בפיתוח תוכנות גבייה

