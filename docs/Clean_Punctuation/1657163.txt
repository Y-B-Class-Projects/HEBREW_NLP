בית התקליט
זאב טננבוים ,  סולן להקת המטאל Salem ,  בוחר את האלבומים ששינו את חייו לרגל צאת אלבומה החדש של הלהקה וחגיגות חצי היובל להיווסדה 
" בשנות השמונים היתה חנות בתל אביב שנקראה 'בית התקליט' ברחוב פינסקר .  הייתי מתנפל שם על כל משלוח של רוק כבד חדש שהגיע ברעב אדיר - קונה הכל .  יום אחד ראיתי את האלבום הזה על המדף ,  עם העטיפה המפחידה שלו שכילד מגרה לך את הדמיון .  קניתי וזה היה נשמע לי הרבה יותר כבד מרושע ומטאלי מכל מה שהכרתי קודם . 
" מהנקודה הזו בערך השתנו חיי .  אני מאמין שהרבה אנשים עברו תהליך דומה עם האלבום הזה שהיום נשמע אולי כמו מוטורהד בהילוך מהיר ,  אבל אז הוא היה הדבר הכי קיצוני שהיה קיים בעולם ,  אנחנו מדברים על 1981 ,  לפני כמעט 30 שנה.האלבום הביא חידוש אדיר .  השירה הכבדה ,  הטקסטים המטורפים - זה הטריף אותי כנער ".  
" Kreator לקחו את מה ש-Venom התחילו לשלב הרבה יותר כסחני וקיצוני באלבום הזה .  ללהקה יש כיום אלבומים עם רמה מוזיקלית גבוהה בהרבה ,  יותר טכנית ,  עם טקסטים של מעורבות חברתית ואפילו שמאלנות פוליטית חזקה .  אז ,  הם כתבו על כל מה ש-Venom כתבו . 
" בהרבה מובנים ,  האלבום הזה הוא ההתחלה של המטאל האקסטרימי .  זה כבר לא נשמע כמו רוקנרול בהילוך מהיר ,  זה כבר היה רצחני .  האלבום הוא משנת 1986 ובשנת 2002 יצא לי לסגור מעגל ולעבוד בגרמניה עם סולן הלהקה Mille Petrozza שהתגלה כאדם מרתק .  אני משוחד לגבי הלהקה הזו ,  כל מה שהם הוציאו אני אוהב ,  אבל זו האהבה הראשונה ".  
" עולם המטאל איבד בשנת 2001 יוצר ענק ,  את צ'אק שולדינר ,  סולן ומנהיג להקת Death שמת לאחר מאבק קשה בסרטן .  Death היא אחת הלהקות האהובות עלי .  מתחילת הדרך ועד היום ,  כל אלבום שלהם היה התפתחות והתקדמות מקודמו ,  כל אלבום הביא משהו חדש ולקח אותם קדימה וכולם מעולים .' Leprosy' הוא הבחירה שלי בגלל הסאונד המהפכני לתקופה ,  והעוצמה שלדעתי היתה החזקה ביותר מכל אלבומי הלהקה .
" האלבום עוסק במחלות ובתחלואים סופניים .  זו היתה התקופה שהמטאל יצא מהטרנד של לכתוב רק על שדים ,  קברים ומכשפות והחל לעסוק בנושאים ריאלים ועמוקים יותר .  עם מותו של שולדינר ,  אין ספק שאבד יוצר גדול ".  
" כלהקת מטאל ישראלית שהתחילה בשנת 1985 בבידוד עולמי מוחלט ובחברה שמרנית ,  אני יכול להזדהות לחלוטין עם החומר המוקדם של ספולטורה הברזילאים .  הלהקה הגיעה ממדינה קשה ,  לא מפותחת מוזיקלית ועם רמה גבוהה של כאוס ואלימות .  ספולטורה שרו את שירת הרחוב של האחר ,  של זה שנאלץ להילחם על הקיום שלו יום יום וזה נגע באנשים .  'Beneath the Remains' הוא האלבום השלישי שלהם ,  שיצא בשנת 1989 ולמעשה היה הראשון שיצא בהפצה עולמית ושחרר אותם מחוץ לגבולות ברזיל .  החומר המיוחד ,  ההשפעה הדרום אמריקאית ,  השירה הכועסת של מקס קאבלרה - עד היום האלבום הזה נחשב בעיניי לטוב ביותר שלהם ".  
" אלבומה השני של הלהקה מפלורידה .  החבר'ה התברכו בכמה יתרונות שהפכו אותם בעיניי לאגדה :  חיבור אמנותי עם מוזיקה קלאסית ,  הרבה בזכות הגיטריסט הגאוני טריי אזאגטוט ,  סולן כריזמטי בטירוף בשם דיוויד וינסנט ,  ששיחק על הקו של הארוטיקה והאופל הרבה לפני רוב הלהקות ,  וחומר ייחודי שלקח את הדת' מטאל למקום חדש .  עד היום להקות גדולות ,  כמו Behemoth למשל רואות באלבום הזה מנטור ואבן דרך .  הוא יצא בשנת 1991 ועדיין נשמע מצוין ".  
" בשנת 1988 הגיע האלבום הרביעי של הלהקה האגדית משבדיה ,  האמא הגדולה של כל המטאל הסקנדינבי כמו שאנו מכירים אותו כיום .  'Blood ,  Fire ,  Death' היה קו תפר מצוין בין הבלאק מטאל הגולמי והמוקדם שהלהקה ניגנה בשלושת אלבומיה הראשונים לבין המטאל הויקינגי והפגאני שעברה ליצור לאחר מכן .  זהו תקליט אווירה מדהים ומאז לא קמה עוד להקה כמו Bathory ,  כך שאני בהחלט מתגעגע ".  
" יש מה להוסיף ?  יכול להיות ויכוח מהו האלבום הכי טוב של מיידן והוויכוח הוא בעיקר סביב האלבומים עד 1988 ,  עבורי The' Number of the Beast' משנת 1982 הוא האהוב ביותר .  זה הבי מטאל בצורה מלאת עוצמה ודרמה כמו שצריך לעשות ,  עם ברוס דיקינסון בשיא הכוח שלו ".  
" זה הדיסק הראשון שקניתי בחיים .  זה הארד רוק ,  האלבום השני של הלהקה האנגלית הוותיקה ,  סגנון שכיום פחות מדבר אליי אבל בחרתי באלבום הזה היות שהוא מסמל עבורי תקופה ותמימות שאבדה לכולנו עם השנים .  אהבתי אותם יותר מאת קיס או מוטלי קרו ,  זה יותר דיבר אלי .  אולי כי זה נגע בהבי מטאל בהרבה מובנים והיה פחות אמריקאי ונוצץ ".  
" אחד האלבומים הכי משפיעים על עולם האקסטרים מטאל ,  אלבום משנת 1985 שהיה הדבר הכי ברוטלי שיצא מארה"ב נכון לאותה תקופה .  הלהקה לא הצליחה לשחזר מאז את ההילה המיוחדת של האלבום הזה וחבל ,  כי מדובר באלבום בכורה אדיר "
" יכולתי לבחור גם ב-'Gothic' של פרדייז לוסט ,  אבל העדפתי ללכת עוד קצת אחורה .  גם Celtic Frost הגיעו משווייץ והאלבום הראשון שלהם הוא מאסטרפיס אמיתי .  הם הראשונים שהביאו את הזמרות למטאל הקיצוני ,  את הקלידים ,  את האוונגרד לתוך האקסטרים וזה אלבום שמאוד השפיע עליי .  הם המשך טבעי ללהקת Hellhammer שהיתה ההתחלה של ההרכב .  Celtic Frost היו הילד החריג בעולם המטאל הקיצוני ,  הילד החריג שעשה הכל לפני כולם ויותר טוב ". 


בית התקליט
זאב טננבוים ,  סולן להקת המטאל Salem ,  בוחר את האלבומים ששינו את חייו לרגל צאת אלבומה החדש של הלהקה וחגיגות חצי היובל להיווסדה

