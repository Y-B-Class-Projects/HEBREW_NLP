פרשת הסחר בפליטים : " הם נסחטו בעינויים "
 שני אזרחים זרים מואשמים כי היו חלק מרשת שחטפה אנשים שהסתננו לישראל דרך מצרים וסחטה את בני המשפחות שלהם תמורת שחרורם
 ( צילום :  יצחק סברדלוב ,  עריכת וידיאו :  דורון שטיין ) 
לבית משפט השלום בירושלים הוגשו היום  ( חמישי )  כתבי אישום נגד נגאסי הבאטי ,  אזרח אריתראי המתגורר בישראל ,  ונגד פיתאווי מהרי ,  יוצא אתיופיה המתגורר בישראל ,  בגין סחיטה ,  החזקה בתנאי עבדות וסחר בבני אדם .  לפי כתב האישום ,  השניים היו חלק מכנופייה מצרית-אריתראית אשר עסקה בלקיחת מסתננים דרך מצרים לישראל כבני ערובה וסחיטת קרובי משפחתם תמורת שחרורם .  
מחקירת זרוע סער בלהב 433 של היחידה הארצית למאבק בפשיעה כלכלית עלה כי המסתננים הוחזקו בכוח בידי הכנופייה ,  עברו התעללות קשה ועינויים ,  הוחזקו בתנאים פיזיים קשים ואולצו ליצור קשר טלפוני עם קרובי משפחה בישראל או בארץ מוצאם במטרה לגייס כספי כופר שיבטיחו את שחרורם לישראל .  
בחודשים האחרונים הגיעו למשטרה שתי תלונות של אריתראי ושל יוצא אתיופיה אשר סיפרו כי קרובי משפחתם שרצו להגיע לישראל דרך הגבול עם מצרים ,  נלקחו כבני ערובה בסיני והוחזקו שם ,  עד ששולם תמורתם כופר כספי .  
בחקירת התלונה הראשונה עלה החשד כי האדם שככל הנראה מחזיק במסתננים בשבי הוא תושב מצרים וכי אריתראי בשם נגאסי הבאטי הוא האיש אליו יש להעביר את דמי הכופר בישראל .  עוד עלה בחקירה כי הכסף בסופו של דבר מגיע לגורמים במצרים וכי העברת הכסף לשם אמורה להתבצע דרך אתיופי השוהה בישראל בשם פיתאווי מהרי .  
בחקירת התלונה השנייה עלה כי איש הקשר למסירת הכסף בישראל הוא אריתראי בשם מוחמד איברהים .  איברהים נעצר בתל אביב ובביתו נתפס סכום של 50,000 דולר .  הבאטי נעצר בדירה בירושלים יחד עם מהרי ובמקום נתפס סכום של 100,000 דולר .
 עדכון ראשון :  13:21

פרשת הסחר בפליטים : " הם נסחטו בעינויים "
 שני אזרחים זרים מואשמים כי היו חלק מרשת שחטפה אנשים שהסתננו לישראל דרך מצרים וסחטה את בני המשפחות שלהם תמורת שחרורם

