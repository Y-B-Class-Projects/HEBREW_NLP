טקס האוסקר הבריטי :  הלילה של  " מטען הכאב "
 סרטה של קת'רין ביגלו זכה בפרס הסרט הטוב ביותר וחמישה פרסים נוספים ,  רק שני פרסים ל"אווטאר ".   " מחוץ למים "  הוא הסרט הבריטי הטוב ביותר 
" מטען הכאב "  סרטה של הבמאית קת'רין ביגלו הוא המנצח הגדול של טקס הבאפט"א  ( האקדמיה הבריטית לאמנויות הקולנוע והטלוויזיה )  המכונה גם  " האוסקר הבריטי ".  סרטה של ביגלו אודות יחידת מפרקי הפצצות של צבא ארה"ב בעירק זכה בלא פחות מ-6 פרסים - פרס הסרט הטוב ביותר ,  הבימוי הטוב ביותר לביגלו ,  העריכה ,  הצילום ,  התסריט המקורי והסאונד הטוב ביותר . 
" אווטאר ",  שנחשב עד לפני חודשיים כמועמד מוביל לזכייה ברוב טקסי הפרסים ,  הסתפק בשני פרסים בלבד שגם הם נחשבים שוליים - פרס האפקטים ופרס עיצוב ההפקה .  הסרט  " מחוץ למים "  זכה בפרס היוקרתי לסרט הבריטי הטוב ביותר .  
מלבד היוקרה מהווה הזכייה את אחד המדדים המדויקים החוזים את הזוכים בטקס האוסקר ,  כלומר מדובר בחדשות טובות עבור ביגלו וחדשות פחות טובות עבור בעלה לשעבר ג'יימס קמרון ,  המתמודד מולה על פרס הבימוי ופרס הסרט הטוב ביותר בטקס שיתקיים ב-7 למרץ .
 בפרס הסרט הזר הטוב ביותר זכה הסרט הצרפתי  " נביא ",  שמתחרה מול  " עג'מי  "  בקטגורית הסרט הזר הטוב ביותר באוסקר . " נביא "  גבר על  " סרט לבן "  הגרמני של מיכאל האנקה  ( שגם מתמודד מול  " עג'מי "  באוסקר )  , " חיבוקים שבורים "  של אלמודובר , " קוקו לפני שאנל "  של אן פונטיין ו"Let The Right One In "  של תומאס אלפרדסון .  
בפרס השחקן הטוב ביותר זכה באופן מפתיע קולין פירת'  ( "סינגל מן ")  שגבר על מי שנחשב למועמד המוביל ,  ג'ף ברידג'ס  ( "Crazy Heart ")  בפרס השחקנית זכתה התגלית הצעירה קרי מוליגן על תפקידה בסרט הבריטי  " לחנך את ג'ני ".  יש לציין כי סנדרה בולוק ,  הפייבוריטית לזכייה בקטגוריה זו באוסקר על משחקה ב-"The Blind Side ",  כלל לא היתה מועמדת .  בפרס לשחקני המשנה זכו ,  כצפוי ,  מוניק  ( "פרשס ")  וכריסטוף וולץ  ( "ממזרים חסרי כבוד ")  .
 הנציג הישראלי היחידי בטקס ,  יוצר האנימציה גילי דולב ,  חוזר הביתה בידיים ריקות .  סרטו של דולב  ," הברווזון המאושר "  אשר היה מועמד בקטגורית סרט האנימציה הקצר הטוב ביותר ,  הפסיד את הפרס לסרט  " Mother Of Many ".   
" תלוי באוויר "  של ג'ייסון רייטמן זכה בפרס לתסריט המעובד הטוב ביותר ויחד עם  " מטען הכאב "  הוא משלים דאבל נאה תוך 24 ,  אחרי זכייה באותו הפרס בטקס פרסי איגוד התסריטאים .  בקטגוריות אחרות בטקס זכה דאנקן ג'ונס ,  בנו של דיוויד בואי בפרס לסרט הבכורה הטוב ביותר על  " ירח ".  הסרט  " למעלה "  זכה בפרס לסרט האנימציה הטוב ביותר ואילו הזכייה הפחות מפתיעה של הערב הייתה של כוכבת  " דמדומים "  ו"ירח חדש ",  קריסטן סטיוארט ,  שזכתה בפרס ל"כוכב העולה "  שמעניק הטקס מדי שנה על פי בחירת הקהל .
 
טקס האוסקר הבריטי :  הלילה של  " מטען הכאב "
 סרטה של קת'רין ביגלו זכה בפרס הסרט הטוב ביותר וחמישה פרסים נוספים ,  רק שני פרסים ל"אווטאר ".   " מחוץ למים "  הוא הסרט הבריטי הטוב ביותר

