ברק מתנגד לחקירת הקרן החדשה לישראל
בישיבת סיעת העבודה התנגד שר הביטחון להקמת ועדת חקירה לבדוק את פעולותיה של הקרן החדשה לישראל .  את הניסיון להשתיק את תומכי הקרן כינה כ"מקארתיזם "
 שר הביטחון ויו"ר מפלגת העבודה אהוד ברק ,  התייחס היום  ( שני )  בפתח ישיבת סיעת מפלגת העבודה לפרשת הקרן החדשה לישראל .  ברק אמר כי הוא מתנגד בכל תוקף להקמת ועדת חקירה לבדיקת פעולותיה של הקרן והוסיף כי הוא  " לבטח לא מתלהב ולא אוהב את חלק מהגופים שנהנים מתרומות של הקרן הזו ,  אך אנו אמונים כולנו על הזכות של כל אחד בדמוקרטיה וחופש הביטוי ". 
ברק אף תקף את מה שנראה כניסיון להשתיק את תומכי הקרן ,  דבר שנראה לדבריו כמו  " גרסה מקומית של מקארתיזם "  וציין שהקרן  " עשתה גם הרבה דברים חיוניים וטובים למדינת ישראל ".  
בתוך כך ,  הנהלת סיעת קדימה בכנסת החליטה כי לא תוגש מחדש ההצעה להקים ועדת חקירה פרלמנטרית בעניינה של הקרן .  בישיבת ההנהלה הוסכם כי הליך הבדיקה בנושא יימשך במסגרת ועדת החוץ והביטחון של הכנסת .
 בשבוע שעבר פרסמה קבוצה של קצינים בכירים במילואים עצומה מיוחדת בה הם מבקשים להביע תמיכה בחיילי צה"ל ולצאת נגד 16 ארגונים ישראליים אשר ביקרו בפומבי את צה"ל ופעילותו .  הקבוצה הסתמכה אף היא על מחקר לפיו ארגוני זכויות אדם ישראליים מצוטטים כמקורות לדו"ח גולדסטון .  מנגד ,  פרסמו אנשי רוח רבים תחת הכותרת  " גם אנחנו הקרן החדשה לישראל "  עצומת תמיכה בארגוני השמאל .  בין חותמי המכתב נמנים הסופר א.ב .  יהושע ,  הזמר שאנן סטריט ,  הבמאים אורנה בן דור ואיתן פוקס ,  המחזאים יהושע סובול ועדנה מזי"א ,  וכן שחקנים ,  עיתונאים ,  חברי כנסת ,  משפטנים ,  יוצרים ואנשי אקדמיה נוספים .
 
ברק מתנגד לחקירת הקרן החדשה לישראל
בישיבת סיעת העבודה התנגד שר הביטחון להקמת ועדת חקירה לבדוק את פעולותיה של הקרן החדשה לישראל .  את הניסיון להשתיק את תומכי הקרן כינה כ"מקארתיזם "
 
