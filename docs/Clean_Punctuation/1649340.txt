מצרים תתארח אצל הרשות הפלסטינית בסוף החודש
ב-30 במרץ יגיעו שחקניו של חסן שחאתה למשחק ידידות .  רג'וב כבר נערך לאירוע ודאג שהשחקנים לא יעברו דרך ישראל
יושב ראש ההתאחדות הפלסטינית לכדורגל ,  ג'יבריל רג'וב ,  גילה  ( רביעי )  כי מתקיימות הכנות למשחק ידידות בין הנבחרת הפלסטינית לבין נבחרת הכדורגל של מצרים שייערך בסוף החודש בשטחי הרשות הפלסטינית .  בראיון שהעניק לאתר האינטרנט של  " אל-ערביה "  אמר רג'וב עוד שה"פרעונים "   כפי שמכונים חברי הנבחרת המצרית  יזכו לקבלת פנים חגיגית  " וחסרת תקדים "  על ידי הפלסטינים .
" אנחנו נערכים במלוא התנופה לקבל את פני הנבחרת המצרית ולקיים עימה משחק ידידות במגרש על שם פייסל חוסייני בעיירה א-ראם הסמוכה לירושלים ",  אמר רג'וב בהתרגשות .  הוא סיפר עוד כי שחקני אלופת אפריקה יגיעו לשטחי הרשות כבר ב-28 במרץ אך משחק הידידות נגד הנבחרת הפלסטינית ייערך יומיים לאחר מכן ,  ב-30 במרץ ,  היום שבו מציינים הפלסטינים וערביי ישראל את יום האדמה .
 רג'וב הבהיר כי הרשות הפלסטינית תסדיר את הענקת אשרות הכניסה לכוכבים המצרים מבלי שייאלצו לעבור בישראל .  זאת לאחר שיושב ראש ההתאחדות המצרית לכדורגל ,  סמיר זאהר ,  הודיע כי הם אינם מוכנים להסתייע בישראל על מנת לקבל אישורי כניסה ואף אינם מוכנים לעבור בישראל בדרכם לרשות .  כפי הנראה ינסו אנשי ההתאחדות הפלסטינית להכניס את ה"פרעונים "  לשטחי הרשות דרך ירדן .
 רג'וב הביע תקווה כי כל כוכבי וסמלי הנבחרת ,  ביניהם המאמן חסן שחאתה והשחקן מוחמד אבו טריקה ,  יגיעו למשחק משום שהקהל הפלסטיני ,  לדבריו ,  משתוקק לפגוש אותם .  בנוסף גילה כי הציבור הפלסטיני חובב הספורט  " עוקב בהתעניינות חסרת תקדים אחר הגעת הנבחרת המצרית ומצפה לראות את כוכביה ". 

מצרים תתארח אצל הרשות הפלסטינית בסוף החודש
ב-30 במרץ יגיעו שחקניו של חסן שחאתה למשחק ידידות .  רג'וב כבר נערך לאירוע ודאג שהשחקנים לא יעברו דרך ישראל

