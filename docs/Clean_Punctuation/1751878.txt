שאלה פתוחה
למה החבר שלי אומר שאני לא יוזמת סקס ?  ומה עושים כשחברה טובה מנתקת קשר ?  הפסיכולוג עונה
אני כבר לא יודע מה לעשות .  יש לי כמה ידידות טובות שאנחנו בקשר טוב ,  ואני כל הזמן חושב על חברה .  אם בא לי חברה ,  ואם תהיה לי ,  את מי אני רוצה ?  יש ילדה אחת שאנחנו בקשר ממש ממש טוב ויש ילדה אחרת שהכרנו אחד את השנייה לפני שבוע ..  .  ואני לא יודע אם להציע לאחת מהן או לא להציע בכלל .
 מהפנייה שלך נשמע שעיקר הקושי נובע מכך שאתה שקוע בהתלבטות במקום לפעול ולהתנסות .  לחשוב ולשקול דברים לפני שפועלים היא תכונה מבורכת שבדרך כלל עוזרת לנו להתכונן מראש למצבים בעתיד ולמנוע מעצמנו לעשות טעויות .  יחד עם זאת ,  לעיתים המצב הוא שונה ולפעמים חשיבה מרובה מדי מונעת מאיתנו לפעול ,  ובעצם משתקת את ההתקדמות וההתפתחות שלנו .  הרבה פעמים הנטייה הזו מונעת על ידי פחד לעשות טעויות ולכן עוזר לבדוק מה המחיר שנשלם במקרה שנטעה ?  
במקרה שלך נראה שהמחיר הוא לא גדול ,  להיפך .  גם אם תבחר באחת הידידות ותגלה שהקשר שנוצר הוא לא מוצלח ,  כנראה תוכל להיפרד ולנסות שוב עם ידידה אחרת .  כך שאני משוכנע שגם אם הבחירה שלך בחברה תהייה  " מוצלחת "  וגם אם לא ,  בכל מקרה הדבר יאפשר לך להתנסות ולהבין טוב יותר האם כרגע מתאים לך להיות בקשר כזה ואם כן ,  איזה סוג של קשר מתאים לך .  סוג כזה של ניסיון מאוד יעזור לך בעתיד .
 אני וחבר שלי מעל חצי שנה ביחד ,  ועושים סקס באופן קבוע כבר חמישה חודשים .  הבעיה היא שהוא טוען שאני לא  " יוזמת ".  אני לא מבינה בדיוק למה הוא מתכוון ,  כי לפי דעתי אני כן  " יוזמת ".  ניסיתי לשאול אותו למה הוא מתכוון והוא לא הצליח כל כך להסביר לי .  חשוב לי לדעת בדיוק למה הוא מתכוון כי אני רואה שזה מאוד מפריע לו .  האם תוכל להסביר לי למה הוא מתכוון ?  וכיצד אוכל ליזום ? 
גם אני ,  כמוך ,  לא יודע בדיוק למה חבר שלך מתכוון שהוא מבקש שתיזמי יותר ואני יכול רק להעלות השערות .  התשובות נמצאות אצלו או יותר נכון התשובות נמצאות אצלכם ויימצאו כתוצאה מתהליך חקירה משותף .  
יכול להיות שחברך מרגיש שהוא מעוניין ביחסי המין יותר ממך והיה רוצה להרגיש שגם את רוצה .  ייתכן והוא לא בטוח שאת רוצה ביחסי המין כמוהו ועל כן אולי מרגיש אשמה כאשר הוא יוזם אותם כאשר הוא לא בטוח שאת שותפה מלאה .  במקרה כזה הבקשה של חבר שלך ליזום משמעותה : " אני רוצה שתראי לי שגם את רוצה "  או  "  אני רוצה להרגיש שאת נמשכת אליי ".  אפשרות שנייה שעולה על דעתי היא שאולי הכוונה של חברך היא שבמהלך קיום יחסי המין הוא מרגיש שהוא זה שמוביל את האקט אך לא בטוח מה את היית רוצה ,  ומה עושה לך טוב ומה מספק אותך וכדי לדעת יותר הוא מבקש שתנקטי יוזמה ותעזרי לו ללמוד מה את אוהבת .  לחילופין יכול להיות שהוא מבקש שתעזי יותר בניסיון לברר מה הוא אוהב ומה עושה לו טוב שכן נבוך מכדי לבקש בעצמו לספק איזו פנטזייה שאולי מחזיק בה .  במובן הזה ,  יכול להיות שהבקשה ליזום משמעותה לבקש שתעזי יותר ,  או בחקירה שלך אותו ומה עושה לו טוב או  ( ואולי גם )  במוכנות שלך לעזור לו לספק אותך .
  חשוב להדגיש שהעניין המרכזי הוא תקשורת והדבר נבנה במהלך הזמן כאשר מרגישים יותר ויותר בטוחים אחד עם השני .  גם אם חברך כרגע לא יכול להסביר במפורש למה הוא מתכוון  ( או ממבוכה או שגם לו חסרות לו המילים לתאר את החוויה )  חשוב להמשיך ולנסות לקיים את התקשורת בדרכים שונות .  הייתי ממליץ לך לנקוט בגישה של ניסוי וטעייה .  בהתאם לפרשנויות האפשריות שהצעתי ,  או פרשנויות אחרת ,  נסי לגלות יוזמה בכיוונים הללו ותוך כדי כך לנסות לראות אם הוא מגיב לניסיונות שלך בחיוב .  אם את מתקשה לזהות מה הוא מרגיש את יכול לברר איתו באותו רגע אם זו הכוונה שלו ליותר יוזמה .  
יש לי  ( או הייתה )  חברה מאוד טובה ,  כמו אחות קטנה בשבילי .  מלבדה ,  יש לי עוד 2 חברות מאוד קרובות .  אותה חברה טסה לפני שנתיים לתקופה מסוימת בחו"ל לשליחות ,  וחזרה בדיוק בתחילת כיתה ח' .  בזמן שהיא הייתה בחו"ל ,  אני ושתי חברותיי האחרות עלינו לחטיבה ,  ומאוד התקרבנו .  שמרנו על קשר ,  וכשהיא חזרה ,  הכל היה בדיוק אותו דבר .  עד שהיא הצטרפה לתנועת נוער .  מאז ,  היא הכירה חברים חדשים ,  היא כבר לא רוצה לבלות איתנו ,  משפילה ,  מנצלת וזורקת ,  בקיצור ,  לא חברה .
 אני קיוויתי שהמצב ישתנה ,  ו"נלחמתי "  עלייה .  אני חושבת ששתי החברות האחרות שלי וויתרו עלייה ,  פשוט כי הן לא היו קרובות אליה כ"כ כמו שאני הייתי .  כבר עברה חצי שנה מאז ,  והמצב ממשיך להידרדר .  למשל ,  בחופש הגדול בכלל לא הצלחתי לראות אותה ,  היא כל הזמן המציאה לי תירוצים .
 חברות שלי כל הזמן אומרות לי שאני צריכה לוותר ,  אני מבינה שאולי זה נכון ,  אבל זה פשוט נורא קשה לי ,  כי אני באמת אוהבת אותה ,  היא ממש כמו אחות בשבילי .  מבחינת המשפחה- אין עם מי לדבר .  זה לא מפריע לי ,  ואין לי בעיות במשפחה ואיתם ,  פשוט אני יודעת מהיכרות איתם שזה לא מתאים לשתף אותם .  אני מדברת על זה עם חברות ,  והן מנסות לעזור לי ,  אבל עדיין אני מרגישה שבורה .  אני מתפללת שיום יבוא  ( ואם אפשר אז כמה שיותר מהר )  והמצב יחזור לקדמותו .  מה אפשר לעשות ? 
זה בהחלט לא פשוט כאשר מרגישים שאדם שאוהבים דוחה את הרצון שלנו לקרבה עימו .  בנוסף לכך ,  אני מאמין שבתקופה בה חברך הייתה בחו"ל את ציפית לאיחוד המחודש שלכן ולחידוש הקשר כפי שהיה ולכן כיום את חווה אכזבה נוכח המצב החדש שלא תואם את אותן ציפיות שפיתחת .  מה שיעזור לך בהתמודדות היא ההבנה שכנראה הדינאמיקה עם אותה חברה השתנתה וקשה יהיה להחזיר אותה להיות כפי שהייתה .  כאשר חברה שלך הייתה בחו"ל ,באופן טבעי ,היא התבגרה ויכול להיות שעכשיו שהיא חזרה ,  דפוס הקשר שהיא מחפשת הוא שונה והיא פחות מעוניינת להיות בתפקיד  " האחות הקטנה ".  ייתכן שמכיוון שלא התראתן תקופה ארוכה נראה לך שהיא השתנתה לפתע אך סביר שמה שקרה הוא שבתקופה שלא נפגשתן היא פשוט התבגרה  ( בגיל ההתבגרות שנתיים הן זמן רב לשינויים )  ושהיא חזרה ,  לקח זמן עד שמצאה קשרים שתואמים את השינוי שעברה .  
כדי להתמודד עם המצב את יכולה לפעול בכמה כיוונים .  ראשית ,  תבדקי עם עצמך אם את מאפשרת לאותה חברה ליצור איתך דפוס חברות שונה ממה שהיה ?  או שאת מתעקשת לשמר אותה בתפקיד ה"אחות הקטנה "?  את יכולה גם לדבר איתה  " ולשים על השולחן "  את העובדה שאת מרגישה אותה מתרחקת ותוהה מה הסיבה לכך ?  בכל מקרה ,  חשוב שתזכרי שאת לא יכולה לרצות את הקשר הזה גם בשבילה  ( דבר כזה רומז שאת יודעת יותר טוב ממנה מה טוב בשבילה ומשמר את דפוס  " האחות הקטנה ")  ולא כדאי להתעקש להחזיר את הגלגל אחורה .  על כן כדאי שתתני לה לתפוס את המרחק שהיא מבקשת ותאפשרי לה את ההזדמנות להתגעגע אליך וליזום את הקשר מחדש .  
בנוסף ,  מהפנייה שלך עולה הצורך שלך למלא תפקיד של אחות גדולה .  לכן ,  גם במידה ואת לא יכולה לספק את הצורך הזה מהקשר עם אותה חברה את יכולה לספק אותו במקומות אחרים .  את יכולה להיות מעורבת בתנועות נוער או מתנ"סים בהן תינתן לך ההזדמנות ללוות ולחנוך צעירים ממך או לעזור להם בשיעורי הבית וכך להרגיש אולי את אותו סיפוק שחווית בקשר עם החברה .  



שאלה פתוחה
למה החבר שלי אומר שאני לא יוזמת סקס ?  ומה עושים כשחברה טובה מנתקת קשר ?  הפסיכולוג עונה

