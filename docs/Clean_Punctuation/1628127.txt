תשובה :  הולנד ,  איטליה ומדינות אחרות באירופה כבר מתעניינות בגז 
" לא רחוק היום ,  שבו מדינת ישראל תייצא גז לעולם ",  אמר תשובה ;   " גילינו כמויות אדירות של גז ,  ברמה עולמית "
" יש לנו אנרגיה כחול לבן ",  אמר היום יצחק תשובה ,  הבעלים של קבוצת דלק ,  לעודד בן עמי בתוכנית  " שש עם "  בערוץ 2 .  לדבריו , " גילינו כמויות אדירות של גז גם בים תטיס וגם בתמר ,  שיהפכו את ישראל למדינה עצמאית בתחום ". תשובה אמר בביטחון כי  " ישראל לא תהיה תלויה במדינות אחרות בכל הקשור לגז - יש למדינה את היכולת לספק את צרכיה בתחום להרבה מאוד שנים .  לפי המבחנים ,  מדובר בכמות גז של למעלה מ-250 ביליון מטרים מעוקבים .  זה מספר גדול מאוד ברמה עולמית .  ישראל ,  למשל ,  משתמשת רק ב-4 מטרים מעוקבים בשנה ". לדברי תשובה , " תגליות הגז יהוו הכנסה גדולה מאוד לכלכלה הישראלית .  הגז שגילינו הוא המשובח בעולם ,  גז נקי .  מדינות רבות כבר מתעניינות בגז שלנו - כמו איטליה ,  הולנד ומדינות אחרות באירופה .  לא רחוק היום ,  שבו מדינת ישראל תייצא גז לעולם ". "עברנו את הצונאמי בגבורה וביציבות"בריאיון התייחס תשובה גם למשבר הכלכלי .  לדבריו , " ישראל היא מדינה מאוד חזקה ,  הכלכלה שלה חזקה ויש לה רגולציה ראויה .  המדינה עברה את המשבר בדרך הטובה ביותר שמדינה יכולה לעבור משבר מסוג זה .  עברנו את הצונאמי בגבורה וביציבות .  גם ארה"ב וגם מדינות אחרות באירופה יכולות ללמוד מאיתנו ". 

תשובה :  הולנד ,  איטליה ומדינות אחרות באירופה כבר מתעניינות בגז 
" לא רחוק היום ,  שבו מדינת ישראל תייצא גז לעולם ",  אמר תשובה ;   " גילינו כמויות אדירות של גז ,  ברמה עולמית "
 
