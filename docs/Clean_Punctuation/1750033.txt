אישום :  המטפלת היכתה קשישה חולת אלצהיימר
עובדת זרה מהודו מואשמת כי היכתה וקיללה תושבת מגדל העמק בת 81 ,  בה טיפלה בשלוש השנים האחרונות .  ההתעללות נחשפה בזכות מצלמות נסתרות שהתקינה משפחת הקשישה
מקרה נוסף של התעללות בקשישה נחשף היום  ( ראשון )  לאחר שלבית המשפט המחוזי בנצרת הוגש כתב אישום נגד עובדת זרה מהודו ,  בגין התעללות והכאה של קשישה בת 81 ממגדל העמק ,  בה טיפלה בשלוש השנים האחרונות .  
מכתב האישום ,  שהגישה עו"ד שני וייל מפרקליטות מחוז הצפון ,  עולה כי העובדת מוניקה מסקרמאס ,  בת 46 ,  טיפלה בשלוש השנים האחרונות בקשישה .  בני משפחת הקשישה חשדו כי בתקופה האחרונה היא מתעללת בסבתם והתקינו מצלמות נסתרות בבית .  מכתב האישום עולה כי בתשעה מקרים שונים בשבועות האחרונים היכתה העובדת הזרה את הקשישה באמצעות נעליים ,  או ידיה ורגליה ,  כשהיא מקללת אותה ומטילה עליה לבצע מטלות שלקשישה ,  חולת האלצהיימר ,  היה קשה לבצע .  
לאחר שבני המשפחה ראו את הצילומים ,  הם התלוננו במשטרה והמטפלת נעצרה ונחקרה במשטרת מגדל העמק .  המטפלת מואשמת בהתעללות בחסר ישע ובתקיפה של חסר ישע .
 
אישום :  המטפלת היכתה קשישה חולת אלצהיימר
עובדת זרה מהודו מואשמת כי היכתה וקיללה תושבת מגדל העמק בת 81 ,  בה טיפלה בשלוש השנים האחרונות .  ההתעללות נחשפה בזכות מצלמות נסתרות שהתקינה משפחת הקשישה

