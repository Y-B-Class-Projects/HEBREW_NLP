הפועל באר שבע - מכבי פ"ת :  סוארס עבר בבקרה ויפתח
השחקן ,  שהגיע מהפועל ר"ג ,  יחזק את מרכז ההגנה של עזורי .  בפתח תקוה ,  טל בן חיים ממשיך לקבל קרדיט  ( 19:20 ,  ספורט1 ) 
מאמן הפועל באר שבע ,  גיא עזורי ,  מוטרד מאוד מהפציעות הרבות של מספר שחקני הרכב לקראת מכבי פתח תקוה  ( ראשון ,  19:20 ,  שידור ישיר בספורט1 )  .  על כן ,  גם הפעם ייאלץ המאמן לאלתר לא מעט ,  בעיקר בחלק האחורי .  הבלם נדב יתופקד כמגן ימני בגלל הפציעה של אביתר אילוז ,  כשיוסי אופיר ישוב לעמדת הקשר האחורי ויפתח לצידם של אייל שן ומשה אסולין .  עזורי קיבל רוח גבית כאשר וויליאם סוארס ,  שנראה היה שלא ישחק תחילה ,  חתם בקבוצה ועבר בבקרת התקציבים .  מאור מליקסון ,  שערך אימון מלא ,  לא יפתח בהרכב ,  כשמי שיעלה במקומו הוא חנן פדידה .
 בסביבתה של הבעלים אלונה ברקת אמרו השבוע כי היא לא מתכוונת לדון בנושא המאמן גם במקרה של הפסד לפתח תקוה . " אלונה מאמינה בעזורי מאוד .  הוא נקלע למצב לא נעים ",  אמרו .
 הרכב משוער :  טברטקו קאלה ;  נדב קידר ,  וויליאם סוארז ,  ראיין אדלי ,  שמעון הרוש ;  יוסי אופיר ,  אייל שן ,  משה אסולין ,  דוד רביבו ,  אוהד קדוסי ,  חנן פדידה .
 במכבי פתח תקוה המאמן פרדי דוד לא מכין הפתעות בהרכב .  החלוץ טומיסלאב בוסיץ' ימשיך להיעדר בגלל פציעה ועומר דמארי ,  שמצליח בשבועות האחרונים להוכיח שחולצת ההרכב מגיעה לו ,  יפתח בחוד .  טל בן חיים ימשיך לקבל קרדיט כחלוץ נוסף .  כצפוי ,  חיים מגרלשווילי ,  שתורגל בתחילת השבוע כקשר אחורי ,  יפתח בצד שמאל של הקישור .  סבסטיאן סנסוני הוא האיש שיפתח לצדו יחד עם דן רומן .
 שחקן נוסף שייעדר הוא הבלם אבי יחיאל ,  מה שאומר שדוד יעלה עם הרכב שכולל שני בלמים בלבד :  מורד מגמאדוב וניצן דמארי ,  שנמצא בתהליך שיפור .  בקבוצה ממתינים להתפתחויות בנוגע לרכש .  ישנה אפשרות שפתח תקוה תעדיף להחתים שחקן זר נוסף במהלך השבוע ונראה כי הדברים תלויים בין היתר בתוצאה שתשיג נגד באר שבע .  
הרכב משוער :  דרגוסלב יבריץ' ;  אורי אוזן ,  מורד מגמאדוב ,  ניצן דמארי ,  קובי גנון ;  סבסטיאן סנסוני ,  חיים מגרלשווילי ,  דן רומן ,  אסי משיח ,  טל בן חיים ;  עומר דמארי .
 עדכון ראשון 23:48 23/1עדכון אחרון 11:20 24/1

הפועל באר שבע - מכבי פ"ת :  סוארס עבר בבקרה ויפתח
השחקן ,  שהגיע מהפועל ר"ג ,  יחזק את מרכז ההגנה של עזורי .  בפתח תקוה ,  טל בן חיים ממשיך לקבל קרדיט  ( 19:20 ,  ספורט1 ) 

