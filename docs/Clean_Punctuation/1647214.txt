גינדי עושים שוק במרכז ת"א
משפחת גינדי והריבוע הכחול בדרך לזכייה במכרז השוק הסיטונאי בתל אביב - הציעו 950 מיליון שקל עבור המתחם שיכלול 600 דירות וקניון בנוסף ל-4 מגדלים שייבנו בלב המתחם
תפנית בפרשת המכרז למכירת השוק הסיטונאי :  הבוקר דיווחה חברת גינדי השקעות כי הגישה הצעה משופרת לרכישת שטח השוק הסיטונאי .  ההצעה של גינדי עומדת על סך של 950 מיליון שקל ומתייחסת רק למרקם ההקפי של המתחם שיכלול 600 דירות וקניון ,  לא כולל 4 מגדלים שייבנו בלב המתחם .  
לפני כשבוע הודיעו מוכרי המתחם כי ניהול המו"מ הבלעדי עם החברה שהובילה עד כה במגעים - קבוצת סוהו הכוללת את שרי אריסון ושאול אלוביץ' - הסתיים .  
המוכרים אישרו כי קיבלו הצעה מקבוצת גינדי וריבוע כחול נדל"ן ועל סמך ההצעה הוחלט להאריך את תקופת המשא ומתן למשך שבוע ימים .  
ביום ראשון פירסמה חברת גינדי השקעות כי היא חוזרת לקיים משא ומתן לרכישת מתחם השוק הסיטונאי לאחר שתקופת הבלעדיות אותה קיבלו מתחריהם לרכישת המתחם הסתיימה בסוף השבוע ללא תוצאות .  
מכירת מתחם השוק הסיטוני נחשבת כיום לעסקת המקרקעין הגדולה בישראל ,  כאשר ערכי הקרקע מוערכים בלמעלה מ-2 מיליארד שקל .  על הקרקע ניתן להקים 1,800 דירות ,  מרכז מסחרי בשטח של כ-30 אלף מ"ר .  כן יוקמו במתחם מוסדות חינוך ,  מוזיאון ופארק ציבורי פתוח .  
בקבוצת גינדי השקעות ציינו כי בהתאם להסכמות העקרוניות בתוך קבוצתם ,  במידה והמשא ומתן יתגבש לכדי הסכם מחייב ,  תרכוש החברה את זכויות הבניה למגורים וכן 20% מהשטח של המרכז המסחרי .
 
גינדי עושים שוק במרכז ת"א
משפחת גינדי והריבוע הכחול בדרך לזכייה במכרז השוק הסיטונאי בתל אביב - הציעו 950 מיליון שקל עבור המתחם שיכלול 600 דירות וקניון בנוסף ל-4 מגדלים שייבנו בלב המתחם

