השמלות של טקס פרסי הבריטס
למופעי התיאטרון של ליידי גאגא כבר התרגלנו ,  זו הייתה דווקא סמנתה פוקס שהצליחה להפתיע אותנו - המתלבשות בטקס פרסי המוזיקה של בריטניה
טקס פרסי המוזיקה של בריטניה  ( הבריטס )  התקיים אתמול  ( 16 בפברואר )  ב-Earls Court Exhibition Centre בלונדון .  בין הזוכים ,  ליידי גאגא שזכתה בתואר הזמרת הבינלאומית הטובה ביותר ובפריצה הבינלאומית ולילי אלן שהוכתרה כזמרת הבריטית הטובה ביותר .
 בעוד אחת מבחירות האופנה היוצאות דופן שלה ,  ליידי גאגא גנבה את ההצגה .  לא שמישהו ציפה לפחות ,  אבל קומבינת שמלת עוגה תלת שכבתית ,  פיאת צמר גפן מתוק גבוהה ומסיכת תחרה ,  הדהימה את כולם .  רגע נוסף של Oh My Gaga ! 
שמלת תחרה שחורה ארוכת שרוולים באורך הרצפה כיסתה יותר מדי מקיילי הקטנטנה .  הבחירה אולי נכונה למזג האוויר הסגרירי של לונדון בפברואר ,  אבל מסתבר שהלוק הגותי פשוט לא נכון לקיילי המתוקה .
 בתסרוקת אנה ווינטור ,  שמלת מורטישה אדמס ארוכה של שאנל העשויה ממשהו שנראה כמו ויניל שחור ומשולש חרוזים אדומים על החזה וסביב הצוואר ,  לילי אלן הודתה שלא ממש נוח לה ,  אבל גילתה שהיא טרודה יותר עם ההופעה המתוכננת לה הכוללת אקרובטיקה על חבל .
 במשהו שנראה כמו שמלת מחליקה על הקרח ,  ייתכן שקורטני לאב מצאה את השראתה באולימפיאדת החורף המתקיימת בימים אלו .  אוקיי ,  אבל איך שרשרת הפרחים היבשים משתלבת ? 
ייתכן שג'ינג'ר ספייס עוד מקפידה על 1,000 שכיבות שמיכה ביום ?  לפי הגוף המחוטב ושמלת המיני האסימטרית ,  יכול להיות מאוד שכן .  הקלאץ' בדיגום נוצץ של הדגל הבריטי עורר פלאשבק מחוייך לשמלת המיני השערורייתית שלה באותו דיגום מטקס ה- Brit של 1997 .
 שנת 1989 עוד כאן !  ככל הנראה זמרת הטראש הבריטית לא ממש ריעננה את המלתחה שלה משנות ה- 80 .  שמלת פאייטים שחורה עמוקת מחשוף ושסע גבוה ששולבה עם תכשיטי  " יהלומים "  רועשים יצרו לוק דודתי לא עדכני .
 לא בטוח ששמלה שחורה קטנה היא הבחירה הנכונה לטקס ה- Brit ,  אבל יש להודות שהדוגמנית ומגישת הטלוויזיה הבריטית נראתה מצוין בשמלה מיני חושפת כתף ורגליים ארוכות .  קלאץ' מוכסף השתלב יפה עם נעלי עקב באותו צבע וסך-הכול הקומבינה כולה קלסית ונכונה .
 בשמלת מיני כסופה אסימטרית ושיק מדע בדיוני ,  הזמרת הבריטית הוכיחה טעם מקורי ותעוזה .  עם זאת ,  זוג נעלי עקב בוורוד פוקסיה לא ממש השתלב .  וכיוון שמדובר בנעלי סטלה מקרתני ,  ניתן להניח שהן עשויות מחומר סינתתטי לא נושם כלשהו .  זוג עקבים שחורים פשוטים היה עושה את העבודה .
 בשמלת מיני שחורה עמוקת מחשוף ומחודדת כתפיים של בלמיין ,  זוג עקבי כריסטיאן לובוטין עם פתח קדמי קטנטן ותלתול טבעי ,  זמרת ה- R & B בלטה על השטיח האדום בלוק סקסי וגם מחוכם .
 
השמלות של טקס פרסי הבריטס
למופעי התיאטרון של ליידי גאגא כבר התרגלנו ,  זו הייתה דווקא סמנתה פוקס שהצליחה להפתיע אותנו - המתלבשות בטקס פרסי המוזיקה של בריטניה

