דו"ח התעסוקה בארה"ב דחף את מחיר הנפט מעל ל-82 דולר לחבית
עלה בסיכום שבועי ב-2.3% ;  מחיר הזהב עלה השבוע ב-1.5% ונסגר ברמה של 1,135 דולר לאונקייה
מחיר הנפט הגולמי חצה היום בניו יורק את רמת 82 דולר לחבית ,  בראשונה זה שישה שבועות ,  לאחר שנתוני תעסוקה טובים מהצפוי שפורסמו היום בארה"ב חיזקו את ההערכות כי צפויה עלייה בביקוש לנפט בצרכנית האנרגיה הגדולה בעולם .  מחיר הזהב עלה ב-1.5% בסיכום שבועי .  החוזים על הנפט הגולמי למסירה באפריל נסגרו במחיר של 81.51 דולר לחבית ,  עלייה של 1.6% ,  בבורסת הסחורות של ניו יורק ,  לאחר שבמהלך המסחר כבר עלה מחירם לרמה של 82.07 דולר לחבית - הרמה הגבוהה ביותר מאז ה-12 בינואר .  בסיכום שבועי עלה מחיר הנפט ב-2.3% .  החוזים על הזהב למסירה באפריל נסגרו בניו יורק במחיר של 1,135.2 דולר לאונקייה ,  עלייה של 0.2% .  שיעור האבטלה בארה"ב נותר בפברואר ללא שינוי ברמה של 9.7% ושוק העבודה איבד פחות משרות מהצפוי ,  לפי נתונים שפירסם היום משרד העבודה האמריקאי .  שוק התעסוקה בארה"ב איבד בחודש שעבר 36 אלף משרות ,  לאחר ירידה של 26 אלף משרות בחודש ינואר ,  מסר משרד העבודה .  כלכלנים צפו כי שוק העבודה איבד בפברואר 68 אלף משרות .  שיעור האבטלה נותר כאמור ללא שינוי ברמה של 9.7% ,  לעומת תחזיות הכלכלנים לעלייה לרמה של 9.8% .
 
דו"ח התעסוקה בארה"ב דחף את מחיר הנפט מעל ל-82 דולר לחבית
עלה בסיכום שבועי ב-2.3% ;  מחיר הזהב עלה השבוע ב-1.5% ונסגר ברמה של 1,135 דולר לאונקייה

