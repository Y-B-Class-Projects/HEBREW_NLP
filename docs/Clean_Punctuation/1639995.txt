אסיה אחרי ארה"ב :  הבורסות במזרח צונחות
נתוני האבטלה בארה"ב משפיעים על בורסות המזרח הרחוק .  מדדי ה"ניקיי "  וה"האנג סנג ",  כמו המדדים המובילים בארה"ב ,  ירדו כמעט ב-3% עם פתיחת המסחר
 (  צילום :  רויטרס ,  עריכה :  דורון שטיין ) 
הירידות החדות בבורסה האמריקאית אמש מורגשות עם פתיחת המסחר הלילה  ( שישי )  בבורסות המזרח הרחוק .  לאחר ירידה של 3% בוול סטריט ,  נפתח המסחר ביפן בירידה חדה ומדד ה"ניקיי "  ירד בשיעור של 2.83% .  גם מדד ה"האנג סנג "  בהונג קונג הגיב לירידות בארה"ב והוא יורד עם פתיחת המסחר בשיעור של 2.73% .
 לאחר פרסום נתוני האבטלה בארה"ב אמש ,  שהיו גבוהים מהמצופה ,  צפו הסוחרים בוול סטריט במסכי המניות בדאגה כשמדד הנאסד"ק צלל לרמה של 2,125 נקודות ואילו מדד הדאו ג'ונס רשם ירידה משמעותית של 2.6% לשער של 10,002 נקודות .  גם המדד המדרג את ביצועי 500 החברות המובילות ירד בשיעור חד של 3.11% .
 על המסחר השפיעו ,  כאמור ,  בראש ובראשונה נתוני האבטלה הגבוהים :  בניו יורק העריכו הכלכלנים כי נתוני המאקרו יצביעו על ירידה בהיקף התביעות החדשות לדמי אבטלה - אך אלה רק גדלו והגיעו לרמה גבוהה של 480 אלף תביעות בשבוע יחיד .  בנוסף ,  הושפע הסנטימנט השלילי מהחובות אליהם נקלעו כמה ממשלות אירופה ובראשן יוון ופורטוגל .
 עם זאת ,  בחדרי העסקאות בישראל ביקשו לצנן הערב את הפאניקה ולטעון כי מדובר במגמה רגעית בלבד : " מדובר על חלק מאותה מגמה של תנודתיות שמאפיינת את שוק ההון כולו בחודשים האחרונים - ולכן מה שיורד מהר גם עשוי בהחלט לעלות מהר ",  אמרו הערב לוואלה !  עסקים פעילים בשוק ההון המקומי . " אי אפשר לדעת בוודאות מה יקרה - אבל אין ספק שגם העובדה שמחר  ( שישי )  לא מתקיים מסחר בתל אביב וזה יתחדש רק ביום א' עשוייה להקל על הפגיעה של האפקט הזה באחד העם - תלוי מה יראו המסכים בוול סטריט מחר .  התחושה היא שמה שמניע את השווקים הוא בעיקר פסיכולוגיה - אנשים נאחזים בכל פרט מידע ושביב אינפורמציה כדי לקבל החלטות השקעה ולכן כל נתון מאקרו קטן גורר עליות וירידות ניכרות .  חשוב לשמור על עצבי ברזל ". 

אסיה אחרי ארה"ב :  הבורסות במזרח צונחות
נתוני האבטלה בארה"ב משפיעים על בורסות המזרח הרחוק .  מדדי ה"ניקיי "  וה"האנג סנג ",  כמו המדדים המובילים בארה"ב ,  ירדו כמעט ב-3% עם פתיחת המסחר

