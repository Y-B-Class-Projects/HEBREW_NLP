אספניול מגששת אצל באלוטלי וסואזו
'ספורט' הקטלאני מדווח ששני חלוצי אינטר נמצאים על הכוונת אצל הקבוצה הספרדית .  חואן מנואל ליו מונה למאמן אלמריה
האם מעמדו של בן סהר באספניול מתערער ?  על פי הדיווחים ,  הקבוצה מברצלונה מחפשת חיזוק בעמדת החלוץ ותרה אחרי מועמדים שיגיעו בינואר כששני שמות שעלו מגיעים מאינטר .  'ספורט' הקטלאני מדווח כי מריו באלוטלי ודויד סואזו הם שני המועמדים המשמעותיים להגיע .
 על פי אותו דיווח ,  אספניול עושה מאמץ להביא את אחד מהשניים לתקופת השאלה .  סואזו נחשב לאפשרות הבכירה יותר לעזוב את סן סירו מאחר והוא ממעט לשחק תחת ז'וזה מוריניו ,  אך גם ליבורנו נחשבת למועמדת רצינית לקלוט את החלוץ מהונדורס .
 לגבי באלוטלי המצב קצת יותר מסובך ,  כאשר לאחרונה עלתה האפשרות שהוא יעזוב .  אלא שבאינטר מכחישים שעל אף הבעיות של באלוטלי עם מוריניו ,  החלוץ האיטלקי אמור לזכות לגיבוי מהנשיא ,  מאסימו מוראטי ,  שתמיד טען כי הוא לא יעמוד למכירה .
 לאחר פתיחת העונה המאכזבת ומספר ימים אחרי שהחליטה לפטר את הוגו סאנצ'ז ,  מצאה היום  ( חמישי )  אלמריה מאמן חדש במסגרת קרבות ההישרדות שלה בליגה הספרדית ,  והפעם מדובר בחואן מנואל ליו .  כזכור ,  הקבוצה הצנועה החליטה לפטר את שחקן העבר המקסיקני הגדול בעקבות פתיחת העונה החלשה ,  כאשר ההפסד 2:0 לאספניול במחזור הקודם היה מבחינתם הקש ששבר את גב הגמל .  אלמריה נמצאת נכון לעכשיו במקום ה-17 בליגה הספרדית ,  נקודה אחת מעל הקו האדום ,  עם שלושה נצחונות מ-15 המשחקים הראשונים .  
ליו  ( 44 )  ,  שהתחיל את קריירת האימון שלו בגיל 16 ,  אימן עד היום במספר רב של מועדונים ,  בעיקר בליגה השניה בספרד ,  כאשר בעונה שעברה הוא אימן את ריאל סוסיאדד ,  ממנה פוטר לאחר שלא הצליח להעלותה לליגה הבכירה .  ליו יעביר את אימון הבכורה שלו בתחילת השבוע הבא ,  כאשר משחקו הראשון יהיה ב-3 בינואר ,  אז תארח אלמריה את חרז .
 עדכון ראשון :  15:37עדכון אחרון :  22:00

אספניול מגששת אצל באלוטלי וסואזו
'ספורט' הקטלאני מדווח ששני חלוצי אינטר נמצאים על הכוונת אצל הקבוצה הספרדית .  חואן מנואל ליו מונה למאמן אלמריה

