סיר פלא
בטורה החדש ,  מכינה דנה מלמד תבשילים ביתיים לכל המשפחה .  והיום - תבשיל בורגול עם טלה וירקות שיצליח להרגיע את הרעב
דמיינו לעצמכם דירה קטנה ברחוב שקט בתל אביב ,  בחוץ מבול ובפנים שקט ונעים .  אח ואחות שרועים על השטיח בחדרם משחקים דמקה .  אמא במטבח עם בגדי בית נוחים וסינר ,  עומדת ליד הכיריים ,  טועמת ,  מתקנת תיבול ,  בוחשת ומחייכת בסיפוק .  האוויר מלא באדים של תבשיל מנחם ,  שיש בו הכל.הטלוויזיה כבויה וברקע מתנגנת מוזיקה נעימה .
" ילדים ,  האוכל מוכן ",  אמא קוראת להם בשלווה . " יש !  "  הם צוהלים וטסים לאמבטיה לרחוץ ידיים .  אח ,  אחות ואמא ,  יושבים סביב שולחן שבמרכזו תבשיל צבעוני מלא אהבה .  שלושתם מעמיסים מנה יפה והארוחה עוברת בנעימים ,  כשכל אחד בתורו מספר איך היה היום שלו ואז מקשיב לשני בסבלנות ובעניין . " אפשר עוד בבקשה ?  "  שואל האח בנימוס  " אפשר גם ?  "  מצטרפת אחותו .  האם מלאת גאווה אמהית ,  מעמיסה בחיוך עוד צלחת .  כולם שבעים ומרוצים ,  מפנים את הכלים לכיור וחוזרים לעניינם .
 בדירה קטנה ברחוב שקט בתל אביב ,  בחוץ מבול ובפנים רעש ובלגאן .  אח ואחות מאושפזים מול הטלוויזיה .  אמא במטבח עדיין עם הג'ינס והמגפיים אחרי יום עבודה ,  בוהה במקרר ותוהה מה אפשר לאלתר בזמן קצר ,  מינימום פרודוקטים ואפס אנרגיה .  מהטלוויזיה נשמעות זעקות אימה של בוב ספוג ההיסטרי ועוד זעקות אימה של אחות שאח שלה מסתיר לה את בוב ספוג . " ילדים ,  האוכל מוכן ",  אמא קוראת להם .  אין תגובה .  אז היא נכנסת לחדר של בוב ספוג ומנסה נואשות ליצור קשר עין עם ילדיה .  הבכורה שואלת אם אפשר לאכול היום בחדר והצעיר כמובן רוצה גם . " טוב ,  אבל רק היום "  אומרת האמא  ( ברור לה שאף אחד לא מאמין לה ובטח שהיא לא מאמינה לעצמה )  .  הבכורה מקבלת מקושקשת בבגט והצעיר כריך עם אבוקדו .  אמא אוכלת את השאריות ומתגברת עם איזו פרוסה או קרקר עם קוטג' .  את הנשנוש הבא ,  היא כבר תאכל לבד ,  בשעות הקטנות של הלילה ,  שיתפוס אותה הרעב הזה .  
ארוחה משפחתית היא משהו שתמיד נראה לי כמו אישור לניהול תקין של המשפחה.אני יודעת להכין עבור אנשים אחרים אינסוף סוגים של ארוחות משפחתיות אבל האמת היא שרוב הזמן ,  אני האמא מהסוג השני .  יש לי מלא תירוצים למה זה ככה ,  אבל אלו הם רק תירוצים .  חשבתי שבמקום להתמקד בתירוצים ולחכות שיתרחש הפלא מעצמו ,  אני אצור אותו .  אני אאתגר את עצמי  ( ואת מי שירצה לתפוס טרמפ ביחד איתי )  ואכין פעם בשבוע תבשיל שהוא ארוחה משפחתית .  גם אם לא יהיה שיתוף פעולה מלא של בני הבית ,  גם אם יהיו כאלה שיעדיפו כריך או קורנפלקס עם חלב או שוב פתיתים עם קטשופ ,  גם אז ,  אני אדע שלפחות ניסיתי .  אני הצעתי ומי שלא אוכל מפסיד .  אולי בפעם הבאה ובינתיים לאמא ישאר יותר .. .אז הנה הראשון ,  קליל ,  מהיר ולימוני .
 חומרים:1 ראש כרובית מפורק לפרחים קטנים3 קישואים פרוסים לפרוסות דקות1 לימון חתוך לאורכו ופרוס דק4-6 שיני שום פרוסות1/2 כוס פטרוזיליה קצוצה1/2 כוס בצל ירוק קצוץ2 כפות שמיר קצוץ1/3 כוס שמן זיתכפית דבשמלחפלפל שחור גרוס
200 גר' בורגול גס1 בצל גדול קצוץ דק250 גר' בשר טלה טחון1/2 כפית כמוןכפית רכז רימונים2 כפות שמן זיתמלחפלפל שחור גרוסכוס עשבי תיבול טריים קצוצים מעורבים  ( נענע ,  כוסברה ,  פטרוזיליה ,  בצל ירוק ) 
אופן ההכנה:1 .  מחממים תנור לחום של גבוהה של 210 מעלות .
 2 .  בקערה גדולה מערבבים שמן זית ,  דבש ,  מלח ,  פלפל ,  שום ,  פטרוזיליה ,  בצל ירוק ושמיר .  מוסיפים את פרחי הכרובית ,  פרוסות הלימון ופרוסות הקישואים ומערבבים היטב בעזרת הידיים .  מעבירים לתבנית אפיה ,  מכסים בנייר אלומיניום ואופים כ-20 דקות .  מסירים את נייר האלומיניום וצולים עוד עשר דקות עד שהירקות צלויים יפה .
 3 .  מחממים את השמן בסיר רחב .  מזהיבים את הבצל .  מוסיפים את השום .
 4 .  מוסיפים את הטלה הטחון ,  מערבבים ומפוררים בעזרת כף עץ .  ממשיכים לטגן עד שהבשר משנה את צבעו .
 5 .  מוסיפים מלח ,  פלפל ,  כמון ורכז רימונים ומערבבים .  
6 .  מוסיפים את הבורגול ומערבבים עד שכל הגרגרים מצופים בשמן .  מוסיפים מים רותחים בגובה של 1 ס"מ מעל הבורגול .
 7 .  מכסים את הסיר היטב ,  מעבירים ללהבה נמוכה למשך 10 דקות .  מכבים את האש .
 8 .  משאירים מכוסה לעוד 5 דקות . " פותחים "  את גרגרי הבורגול בעזרת מזלג .
 8 .  מוסיפים את תערובת הכרובית ,  הלימונים והקישואים הצלויים ואת תערובת עשבי התיבול .  
9 .  בוחשים הכל בעדינות ,  טועמים ,  מתקנים תיבול ומגישים .  
10 .  מומלץ להוסיף לחגיגה 100 גר' צנוברים קלויים .
 
סיר פלא
בטורה החדש ,  מכינה דנה מלמד תבשילים ביתיים לכל המשפחה .  והיום - תבשיל בורגול עם טלה וירקות שיצליח להרגיע את הרעב

