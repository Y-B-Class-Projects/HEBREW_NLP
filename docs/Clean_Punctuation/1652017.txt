חברות התעופה : " מחסור באנשי ביטחון גורם לאיחורים בהמראות מטוסים מנתב"ג "
 בלעדי TheMarker
 >  >   " מחסור באנשי ביטחון בנתב"ג גורם לאיחורים בהמראות של מטוסים ופוגע בנוסעים ,  בפרט באלה הזקוקים לטיסות המשך בחו"ל "  - כך טוענים מנהלי תחנות של חברות תעופה בנתב"ג ,  בקובלנה שהעבירו לרשות שדות התעופה  ( רש"ת )  .  לדבריהם ,  מדובר בעיקר במחסור באנשי ביטחון האחראים על ביצוע בדיקות של כבודות יד ומזוודות של היוצאים לחו"ל .  כתוצאה מכך ,  נטען ,  נגרמים עיכובים בהגעת הנוסעים לדלפקי הצ'ק-אין ,  שגוררים איחורים בהמראות המטוסים מנתב"ג .  מעבר לנזק שנגרם לנוסעים ,  טוענים מנהלי התחנות כי המחסור באנשי ביטחון גורם נזק כספי לחברות התעופה ,  שנאלצות לממן לאותם נוסעים שהחמיצו את טיסות ההמשך שהות בבתי מלון בחו"ל . " המצב נהפך בלתי נסבל ",  טוענים מנהלי התחנות ,  החוששים מהחרפה נוספת בפסח .  מרשות שדות התעופה נמסר בתגובה : " ביטחון הנוסעים נמצא בראש סדר העדיפויות של הרשות ,  והבדיקות שנעשות נועדו לשמור על ביטחון הנוסעים והטיסות .  בשבועות הקרובים תגדל מצבת כוח האדם באופן משמעותי ". 

חברות התעופה : " מחסור באנשי ביטחון גורם לאיחורים בהמראות מטוסים מנתב"ג "
 בלעדי TheMarker

