דיוויד מוריס מקבוצת GBES המתמודדת על רכישת השליטה באנגל אירופה : " תהיה הנפקה של סודה קלאב השנה "
 ההערכות הן כי החברה תגייס כ-100 מיליון דולר לפי שווי של 300-400 מיליון דולר 
" תהיה הנפקה של סודה קלאב השנה ",  כך אמר היום בשיחת ועידה דיוויד מוריס ,  מקבוצת gbes המתמודדת על רכישת השליטה באנגל אירופה שמצויה בהסדר חוב .  סודה קלאב ,  בה מחזיק מוריס כ-20%-22% צפויה להיות מונפקת לפי שווי של 300-400 מיליון דולר ולגייס כ-100 מיליון דולר ,  כאשר החתמים המובילים בהנפקה יהיו ג'יי.פי מורגן ודויטשה בנק.מחזיקי המניות הגדולים בחברה מלווד מוריס הם קרן פורטיסימו ,  שרכשה את המניות בחברה ב-6 מיליון דולר לפי שווי של 24 מיליון דולר ,  אחרי הכסף .  פורטיסימו מחזיקה כעת בכ-40%-45% מהחברה בדילול מלא .  מחזיק מניות גדול נוסף בחברה הוא ליאו נואי מבעלי השליטה בבריטיש ,  המחזיק בכ-10%-15% בחברה.סודה קלאב רשמה הכנסות של כ-105 מיליון יורו בשנת 2009 והציפיות הן כי יירשם גידול בהכנסותיה ב-2010 ל-125-130 מיליון יורו .  ה-ebitda  ( רווח מנוכה ריבית ,  מחיקות ומסים )  של החברה ב-2009 עמד על 18-19 מיליון דולר.החברה עצמה הוקמה בשנת 1991 על ידי פיטר וייסברג ופיטר האלי בישראל ,  והיא מעסיקה כ-800 עובדים ברחבי העולם .  בשנת 98 רכשה סודה קלאב את מתחרתה סודה סטרים הבריטית תמורת כ-26 מיליון דולר .  בסוף שנות התשעים כבר היו ניסיונות של החברה לצאת להנפקה ,  אולם החברה ויתרה על כוונות אלו .
 
דיוויד מוריס מקבוצת GBES המתמודדת על רכישת השליטה באנגל אירופה : " תהיה הנפקה של סודה קלאב השנה "
 ההערכות הן כי החברה תגייס כ-100 מיליון דולר לפי שווי של 300-400 מיליון דולר

