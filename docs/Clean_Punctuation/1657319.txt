תשובה יכול לחייך :  דו"חות טובים לקבוצת דלק
לאחר שנת משבר קשה ,  שבה ספג יצחק תשובה הפסדים כבדים של כ-1.7 מיליארד שקל ,  סיימה הקבוצה את 2009 עם תוצאות חזקות ,  כשכל חברות הבנות והמוחזקות תרמו לרווחים
לאחר שנת משבר קשה ,  שבה ספגה קבוצת דלק שבשליטת יצחק תשובה ,  הפסדים כבדים של כ-1.7 מיליארד שקל בגין פעילות ביטוח ,  פיננסים ונדל"ן ,  סיימה הקבוצה את 2009 עם תוצאות חזקות ,  כשכל חברות הבנות והמוחזקות תרמו לרווחים .
 דלק ,  המנוהלת על ידי אסי ברטפלד ,  הרוויחה ב-2009 869 מיליון שקל ,  לעומת הפסד  ( המיוחס לבעלי המניות )  של 542 מיליון שקל ב-2008 .  דלק סיימה את הרבעון הרביעי של 2009 עם רווח של 424 מיליון שקל ,  לעומת הפסד של 612 מיליון שקל ב-2008 .  בעקבות הרווחים שהוצגו תחלק דלק דיבידנד של 250 מיליון שקל בגין הרבעון הרביעי של 2009 ,  המצטרף לדיבידנד כולל של כ-460 מיליון שקל ב-2009 כולה .  לקבוצת דלק אמצעים נזילים של למעלה מ-2 מיליארד שקל הפנויים להשקעות חדשות .
 דלק הנה חברת אחזקות ,  הפועלת בעיקר בתחומי הדלקים בארה"ב ,  בישראל ובאירופה ,  וכן בחיפושי גז ונפט ,  רכב ,  ביטוח והפיננסים .  מניית דלק עלתה ב-212% ב-12 החודשים האחרונים ,  והחברה נסחרת לפי שווי שוק של כ-9.5 מיליארד שקל .  מלבד השיפור בתוצאות של חברות הבנות ,  מניית דלק עלתה בשל הציפיות של המשקיעים לרווחים עתידיים בגין חלקה של דלק  ( כ-32% )  במאגרי הגז והנפט  " תמר "  ו"דלית "  מול חופי חיפה וחדרה ,  הצפויים להניב תזרימים של מיליארדי שקלים בעוד כמה שנים .
 ההוצאה של דלק נדל"ן ,  שלא מפסיקה לעצור את ההפסדים בשנים האחרונות ,  תרמה משמעותית לשיפור התוצאות של דלק ,  שעדיין מחזיקה ב-5% מדלק נדל"ן .  ישל ציין כי דלק נדל"ן עדיין חייבת לפרוע לקבומה הלוואות של כ-350 מיליון שקל .
 אמנם חברות הבנות תרמו לריווחיות ,  אך עיקר הגידול ברווח ברבעון הרביעי נבע מרווחים חד- פעמיים של רווחי הון  ( האופייניים לחברות אחזקה )  של כ-314 מיליון שקל ברבעון הרביעי של 2009 ו-263 מיליון שקל ב-2009 כולה .  רווחי ההון כללו כמה סעיפים :  רווחים בגין החלפת מניות דלק אנרגיה במניות יחידות השתתפות של אבנר יהש ודלק קידוחים בהיקף של כ-200 מיליון שקל ;  מימוש 2% מדלק אנרגיה ברווח של 92 מיליון שקל ;  מימוש חלק מן המניות ב-HOT ברווח של כ-195 מיליון שקל ;  רווח של כ- 63 מיליון שקל ממימוש מניות בז"ן ;  וכן רווח של כ-40 מיליון שקל ממימוש האחזקות בנובל אנרג'י האמריקאית .
 רווחים אלו קוזזו על ידי הפרשה לירידת ערך של כ-74 מיליון שקל בגין חלקה של דלק בחברת רואדשף  ( 25% )  ,  המפעילה בתי מלון ,  תחנות דלק וחנויות נוחות בצדי הדרך בבריטניה .
 מהדו"חות של דלק עולה כי חברה הנכדה ,  דלק בנלוקס ,  המפעילה כ-850 תחנות תדלוק וחנויות נוחות במדינות הבנלוקס ,  סיימה את 2009 עם ירידה של כ-30% בהכנסות לעומת 2008 לכ-1.95 מיליארד יורו .  הירידה נובעת בעיקר בשל ירידת מחירי הדלקים ב-2009 לעומת 2008 .  מגמה זו התהפכה ברבעון הרביעי של 2009 ,  והכנסות החברה עלו ברבעון הרביעי של 2009 ב-5% לעומת הרבעון המקביל ב-2008 ,  ל-518 מיליון יורו .  הרווח התפעולי התזרימי  ( ה-EBITDA )  של דלק אירופה עלה ב-2009 ב-5.5% לעומת 2008 ל-57 מיליון יורו .  בשורה התחתונה הרוויחה דלק אירופה ב-2009 8 מיליון יורו ,  לעומת הפסד של 9 מיליון יורו ב-2008 .
 עוד עולה מהדו"חות ,  כי חברת הביטוח ריפבליק האמריקאית ,  העוסקת בביטוח רכוש וביטוח כללי ,  סיימה את שנת 2009 בתוצאות משופרות .  ריפבליק הרוויחה ב-2009 9 מיליון דולר ,לעומת הפסד של 44 מיליון דולר ב-2008 ,  וחילקה לראשונה מאז שנרכשה על ידי דלק לפני כמה שנים ,  דיבידנד של כ-3 מיליון דולר .
 ברטפלד ציין עם פרסום הדוחות כי  " שנת 2009 ,  שהתחילה בסימן משבר עולמי שפקד את השווקים ,  הסתיימה באופן מוצלח ביותר .  בראייה קדימה ל-2010 אנו מתכוונים לבדוק השקעות ופיתוח של עסקי הליבה של קבוצת דלק :  אנרגיה,גז ,  תשתיות ,  רכב ופיננסים  המהווים את מנועי הצמיחה העתידיים של הקבוצה .  זאת בנוסף למאגרי 'תמר' ו'דלית' היכולים לשנות את פני הכלכלה הישראלית ". 

תשובה יכול לחייך :  דו"חות טובים לקבוצת דלק
לאחר שנת משבר קשה ,  שבה ספג יצחק תשובה הפסדים כבדים של כ-1.7 מיליארד שקל ,  סיימה הקבוצה את 2009 עם תוצאות חזקות ,  כשכל חברות הבנות והמוחזקות תרמו לרווחים

