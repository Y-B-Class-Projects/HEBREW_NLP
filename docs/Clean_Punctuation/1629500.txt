מצרים :  7 נוצרים קופטים נהרגו מירי ליד כנסייה
שני חמושים פתחו באש מרכב נוסע לעבר קהל של מתפללים נוצרים קופטים ,  שיצאו ממיסת חצות בעיירה נאג' חמדי .  עוד 10 בני אדם נפצעו ,  מהם שלושה באורח קשה
כוחות הביטחון ושירותי הבריאות המצריים דיווחו הלילה  ( חמישי )  כי לפחות שבעה בני אדם נהרגו ועשרות נפצעו ,  שלושה מהם באורח קשה .  זאת לאחר ששני חמושים פתחו באש מרכב נוסע לעבר תהלוכה נוצרית בעיר נגע חמדי ,  שעל גדות הנילוס ,  מצפון לעיר לוקסור .
 גורם במשטרה המקומית אמר ,  כי שני החמושים הגיעו לאזור כנסיית  " מרים הקדושה "  שבנגע חמדי ,  שם קיימו הנוצרים הקופטים תהלוכה לכבוד חג המולד .  שני האלמונים פתחו באש אוטומטית ממכונית נוסעת אל עבר המתפללים ,  שיצאו ממיסת חצות בכנסייה .  
הכנסייה הקופטית היא פלג בנצרות המשתייך לכנסייה האורתודוכסית ,  המציינת את חג המולד כשבועיים לאחר הכנסייה הקתולית והפרוטסטנטית .  היחסים בין הנוצרים הקופטים ,  המהוווים כ-10% מאוכלוסיית מצרים ,  לבין הקהילה המוסלמית במדינה מגיעים פעמים רבות לכדי אלימות .  בתקופות החגים הנוצריים ,  מתוגברת לרוב האבטחה סביב הכנסיות ,  כדי למנוע מקרים דוגמת זה שאירע הלילה .
 
מצרים :  7 נוצרים קופטים נהרגו מירי ליד כנסייה
שני חמושים פתחו באש מרכב נוסע לעבר קהל של מתפללים נוצרים קופטים ,  שיצאו ממיסת חצות בעיירה נאג' חמדי .  עוד 10 בני אדם נפצעו ,  מהם שלושה באורח קשה

