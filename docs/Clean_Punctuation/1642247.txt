מרק ג'ייקובס לא סובל סלבס
מעצב הבית של לואי ויטון הודיע שלא ירשה לסלבס להיכנס לתצוגה הקרובה שלו בניו יורק ,  בגלל שהם  " משעממים "  אותו
מרק ג'ייקובס מאס בסלבריטאים .  מעצב הבית של לואי ויטון הודיע שסלבריטאים לא יורשו להיכנס לתצוגה הקרובה שלו בשבוע האופנה בניו יורק ,  משום שהוא לא מעוניין שכל מיני סלבריטאים סטייליסטים  " משעממים "  יתפסו מקומות ישיבה נחשקים בתצוגה .
 בראיון לאתר Style ג'ייקובס אמר שכל עניין הסלבס מיצה את עצמו . " אני חושב שבתקופה מסוימת אנשים היו מאוד בעניין של סלבריטאים .  זה גרם לבאזז תקשורתי נורא חזק שבאיזשהו שלב שאלתי את עצמי 'מישהו בכלל מסתכל על התצוגה ? ' ".  מעבר לתשומת הלב הרבה שסלבס מושכים - הם גם עולים הרבה כסף .  ריהאנה לדוגמה ,  מקבלת 100 אלף דולר רק כדי לשבת בשורה הראשונה בתצוגות בשבוע האופנה בניו יורק .
 לתצוגה הקודמת שלו ג'ייקובס הזמין רק את ליידי גאגא  ( שאיחרה ולא ישבה במקום ששמרו לה )  .  מדונה הגיעה גם היא למרות שלא הוזמנה ,  ואף טרחה לגשת לג'ייקובס מאחורי הקלעים .  ג'ייקובס סיפר חש  " מבוכה "  כשמדונה  ( שהיתה הפרזנטורית בקמפיין חורף 2010 של לואי ויטון )  נכנסה להגיד לו שלום . " היא ניגשה אליי מאחורי הקלעים וחשבתי לעצמי 'מה אני אמור לעשות איתה עכשיו ?  היא בכלל לא הוזמנה' ." 
מעצבי אופנה רבים מנסים למצוא דרך אחרת ליצור תהודה סביב התצוגות הקרובות שלהם .  הפתרון שג'ייקובס ,  אלכסנדר וונג וקווין קליין מצאו הוא לשדר את התצוגה בשידור חי ברשת .
 גורם בתעשייה סיפר בכתבה כי  " תעשיית האופנה נמצאת בשפל כרגע .  צריך לפנות לקהל רחב ככל האפשר כדי להגדיל את המכירות ."  לדבריו , " שידור התצוגות משבוע האופנה ברשת הופכת את המעצבים למוכרים בכל העולם ,  דבר שיקדם מאוד את מכירת הקולקציות שלהם ." 

מרק ג'ייקובס לא סובל סלבס
מעצב הבית של לואי ויטון הודיע שלא ירשה לסלבס להיכנס לתצוגה הקרובה שלו בניו יורק ,  בגלל שהם  " משעממים "  אותו

