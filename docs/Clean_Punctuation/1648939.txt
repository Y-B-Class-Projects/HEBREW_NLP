אורי פז ימונה למנכ"ל בנק ירושלים
פז יחליף בתפקיד את אבי בזורה - שכיהן כמנכ"ל הבנק בשנתיים האחרונות
אורי פז צפוי להתמנות כבר בימים הקרובים לתפקיד מנכ"ל בנק ירושלים ,  זאת לאחר שדירקטוריון הבנק התכנס אמש והחליט פה אחד להציע לו את התפקיד .  מינויו של פז כפוף לאישור בנק ישראל .  פז יחליף בתפקיד את אבי בזורה - שכיהן כמנכ"ל הבנק בשנתיים האחרונות .  בהודעה שפרסם הבנק צויין כי : " דירקטוריון בנק ירושלים שואף להמשכה ולהרחבתה של הפעילות הקיימת בתחום הקמעונאי לטובת ציבור לקוחותיו ובהקשר לכך הציע למר אורי פז לקבל עליו את ניהול הבנק .  פעילות חדשה ומורחבת זו תתאפשר בזכות התשתית האיתנה של הבנק ".  פז  ( 41 )  ,  בעל תואר שני בכלכלה ,  כיהן במגוון רחב של תפקידים בבנק הפועלים במהלך 14 השנים האחרונות .  את דרכו בבנק החל כעוזר אישי למנכ"ל הבנק עמירם סיון ז"ל ואחרי כן כיהן ,  בין היתר ,  כמנהל אגף השיווק ותכנון אסטרטגי בחטיבה הקמעונאית ,  מנהל אזור השרון ובתפקידו האחרון היה משנה למנכ"ל הבנק ומנהל החטיבה הקמעונאית .  בנק ירושלים הוא הבנק הקטן בישראל ונמצא בשליטת משפחת שובל .  פעילות גדולה של הבנק היא הענקת משכנתאות וליוויי קבוצות רכישה .  את שנת 2009 סיים הבנק הרווח הנקי של 58.7 מיליון שקל .  והציג תשואה של 10.2% על ההון .  עם זאת ,  התרומה הגדולה לרווח מגיעה לא מפעילות בנקאית ,  אלא ממימוש ניירות ערך בהיקף של 48.7 מיליון שקל .
 
אורי פז ימונה למנכ"ל בנק ירושלים
פז יחליף בתפקיד את אבי בזורה - שכיהן כמנכ"ל הבנק בשנתיים האחרונות

