מתווך תובע 2.8 מיליון שקל מיזמי פרויקט בשכונת פלורנטין
טוען כי יזמי פרויקט רביעיית פלורנטין בדרום תל אביב ,  שרכשו מגרש ב-130 מיליון שקל ,  לא העבירו לו את דמי התיווך המגיעים לו
 >  >  מתווך שלטענתו תיווך בעסקת מקרקעין שבמסגרתה מוקם פרויקט רביעיית פלורנטין בדרום תל אביב ,  תובע את יזמי הפרויקט ב-2.76 מיליון שקל ,  בגין דמי התיווך המגיעים לו .  הפרויקט המתוכנן ,  הנמצא על מגרש של שבעה דונמים ,  כולל ארבעה בניינים אליפטיים שתכנן האדריכל אילן פיבקו ובהם 249 דירות .  המתווך ,  רפי זאורוב מסוכנות התיווך גרניום ,  טוען בכתב התביעה שהוגש לבית המשפט המחוזי בתל אביב באמצעות עוה"ד שמואל לכנר ושי צפוני ממשרד נשיץ ברנדס ושות' ,  כי יזמי הפרויקט לא היו רוכשים את המגרש ללא יוזמתו .  לטענת זאורוב ,  הוא קיבל מידע כי המגרש מוצע למכירה ,  איתר את בעליו ונפגש עמם ,  ולאחר מכן עניין בעסקה את אחד משותפי הפרויקט ,  יוסי תורג'מן .  לדברי זאורוב ,  לבקשתו של תורג'מן תואמה פגישה עם אחד מבעלי הקרקע ,  שאליה הגיע גם זאורוב .  בפגישה הציג המוכר את זכויות הבנייה במגרש ואת המחיר המבוקש - 136 מיליון שקל .  לטענת זאורוב ,  תורג'מן ביקש לרכוש אופציה לרכישת הקרקע ,  ואמר כי בכוונתו לגבש קבוצת רכישה שתקנה את המגרש .  על פי התביעה ,  נערכו כמה פגישות בין הצדדים עד שבסוף ספטמבר נחתם הסכם האופציה .  לטענת זאורוב ,  כמה ימים לאחר מכן הוא נפגש עם תורג'מן בבית קפה בשכונת פלורנטין ,  והשניים חתמו על הסכם תיווך שבו סוכם כי תורג'מן ישלם עמלת תיווך בשיעור 2% ממחיר הקרקע ,  ללא מרכיב המע"מ על הקרקע .  דמי התיווך לא שולמו עד היום ,  והתביעה של זאורוב כוללת גם ריבית שחלה על הסכום המקורי .  מחברי פרויקט רביעיית פלורנטין נמסר : " התביעה הועברה לטיפול היועץ המשפטי של החברה ". 

מתווך תובע 2.8 מיליון שקל מיזמי פרויקט בשכונת פלורנטין
טוען כי יזמי פרויקט רביעיית פלורנטין בדרום תל אביב ,  שרכשו מגרש ב-130 מיליון שקל ,  לא העבירו לו את דמי התיווך המגיעים לו

