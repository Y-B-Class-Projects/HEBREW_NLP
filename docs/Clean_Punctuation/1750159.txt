הודג'סון : " אנחנו רואים את האור בקצה המנהרה "
 מנג'ר ליברפול מעודד מה-0:1 על בולטון ,  הניצחון השני ברציפות לקבוצתו .  קראגר היה כן : " לאף אחת מהקבוצות לא הגיע לנצח "
 ליברפול השיגה הערב  ( ראשון )  ניצחון חשוב ,  0:1 בחוץ מול בולטון ,  בזכות שער של מקסי רודריגז בדקה ה-86 .  לאדומים זהו ניצחון שני ברציפות ,  אחרי ה-1:2 על בלקבורן בשבוע שעבר ,  והם עלו למקום ה-12 בליגה .  אגב ,  פרט לשני הניצחונות האחרונים השיגה ליברפול ניצחון אחד בלבד העונה ,  0:1 מול ווסט ברומיץ' במחזור השלישי .
 למרות זאת ,  המנג'ר המושמץ רוי הודג'סון לא נבהל : " אם היינו מגיעים למשחק הזה ממצב שונה בטבלה ועם כמה ניצחונות מאחורינו ,  אני חושב שהיינו רגועים יותר .  אבל אנחנו סובלים מהפתיחה הגרועה שלנו .  העבירו עלינו ביקורת קשה וזה גרם לנו לאבד ביטחון .  אני עדיין לא משוכנע שהניצחון הזה יעזור לנו בטווח הקצר ,  זו הולכת להיות עבודה ארוכה יותר .  עדיין מוקדם מדי להיות אופטימיים ,  אבל לפחות זהו צעד בכיוון הנכון .  השחקנים יודעים שיש להם את היכולת להשתפר וזה חשוב לדעת .  חשוב שאנחנו רואים את האור בקצה המנהרה ". 
הודג'סון משוכנע שליברפול יכלה להשיג אפילו תוצאה טובה יותר : " החזקנו הרבה בכדור ,  היו הרבה מצבים שביזבזנו ולא ניצלנו כמו שאנחנו צריכים לעשות .  למזלנו הייתה הזדמנות נוספת והצלחנו לנצל אותה .  תמיד כשאתה לא כובש אתה מתחיל לפחד שתספוג מאיזה כדור ארוך או מצב נייח ותפסיד את המשחק בגלל זה .  אני מאושר שזה לא קרה לנו .  אני חושב שההגנה שלנו הייתה מצוינת ". 
בלם הקבוצה ג'יימי קראגר הוסיף : " אם להיות כן ,  אני לא חושב שלאף אחת מהקבוצות הגיע לנצח .  אני לא חושב שהיו יותר מדי הזדמנויות .  תמיד קשה לשחק בחוץ נגד בולטון .  לקווין דייויס הייתה הזדמנות בנגיחה וזה היה יכול להכריע את המשחק לטובתם .  זה היה משחק ממש צמוד .  נחמד שיצאנו משלוש האחרונות .  היינו שם לאורך תקופה מסוימת ,  אז עדיין קשה לנו להסתכל על הטבלה .  בשבועות הקרובים אנחנו חייבים להתקדם בטבלה .  הייתה לנו התחלה לא טובה ,  אבל יש עדיין דרך ארוכה והליגה צמודה מאוד ,  עם כמה ניצחונות נוספים אנחנו בהחלט יכולים לטפס לחלק העליון של הטבלה ". 

הודג'סון : " אנחנו רואים את האור בקצה המנהרה "
 מנג'ר ליברפול מעודד מה-0:1 על בולטון ,  הניצחון השני ברציפות לקבוצתו .  קראגר היה כן : " לאף אחת מהקבוצות לא הגיע לנצח "
 
