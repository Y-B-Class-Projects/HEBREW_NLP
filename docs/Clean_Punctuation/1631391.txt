המפכ"ל :  גורמים עבריינים חודרים לרשויות
בדיון שנערך בכנסת על מעצרו של ראש עיריית בת ים אמר המפכ"ל כי  " ישראל נחשבת למדינה מושחתת ".  המפכ"ל הודה כי המעצר בוצע בניגוד להנחיות .  שלומי לחיאני ביקש לשאת דברים ,  אך יו"ר ועדת הפנים מנע ממנו לדבר לאחר שהמפכ"ל ביקש זאת
 ( צילום :  יצחק סברדלוב ,  עריכה:גדי וינסטוק ) 
ראש עיריית בת ים ,  שלומי לחיאני ,  המואשם בעבירות של טוהר המידות ובמעילה בכספים ,  הגיע הבוקר  ( שלישי )  לדיון בוועדת הפנים של הכנסת בנושא מעצרו המתוקשר על ידי משטרת ישראל לפני כשבועיים .  
בישיבה השתתף גם המפכ"ל רב ניצב דודי כהן שאמר כי  " זו לא פעם ראשונה שאני מגלה שברשויות המקומיות ניכרת חדירה נמשכת של גורמים עברייניים .  אחד היעדים של המשטרה זה התמודדות עם השחיתות הציבורית .  מי שלא יודע ,  על פי מדד השחיתות העולמית אנחנו נחשבים למדינה מושחתת .  ב- 2001 היינו במקום ה-19 ,  עכשיו אנחנו במקום 32 .  המשטרה הגדירה החל מ-2007 את סוגיית הפשיעה כאיום אסטרטגי ". 
המפכ"ל התייחס לעצם אופן המעצר של לחיאני ואמר כי  " המעצר בוצע בניגוד למדיניות ובניגוד להנחיות .  בסיטואציה שנוצרה הצוות לא מצא דרך טובה יותר לבצע את המעצר .  זה גרם נזק גם לראש עיריית בת ים וגם למשטרה .  היינו צריכים לגלות רגישות יתירה ,  אבל בסוף מבחן הראיות זה המבחן האמיתי .  היה שלב נוסף שהוא נסתר ונעלם מהמצלמות ולכן לא אדבר עליו .  לא מצאתי לנכון ,  למנות ועדת חקירה נגד השוטרים .  לא היה צריך לבצע את המעצר כפי שנעשה אבל לא היתה דרך אחרת ". 
המפכ"ל הוסיף כי  " אני עושה מהלכים נחרצים מאוד נגד הדלפות וזו מדיניות שאני מנהל בשלוש השנים האחרונות ביד רמה .  אני גם נוקט בעיקרון של פחות לדבר ויותר לעשות .  צריך לשמור על חופש הפעולה של משטרת ישראל ,  זה הדבר החשוב ביותר של המדינה ".  
לחיאני ביקש את רשות הדיבור ,  אך יו"ר הוועדה דוד אזולאי  ( ש"ס )  לא אפשר לו לדבר בגלל דרישה של המפכ"ל .  לדבריו , " יש התנגדות של המשטרה שלחיאני יוכל לדבר .  אני מכבד את עמדת המפכ"ל ולא מאפשר לו לדבר .  כל הדיון הזה הוא בעניין שלומי לחיאני .  החברים כאן הביעו בצורה ראויה מה שאתה צריך להביע .  היום כשהמפכ"ל מבקש אני חייב לכבד את בקשתו .  ואנא כבד את המקום ואת המעמד ". 
לחיאני אמנם לא נשא דברים בעצמו אך קולו הושמע על ידי חברי כנסת בוועדה . " מעצרו של לחיאני היה מתוקשר ,  מביך ולא אנושי ",  אמר במהלך הדיון חבר הכנסת דוד אזואלי והוסיף : " חובתנו לשמור על החוק ,  אך חובתנו גם לשמור על כבוד האדם שהוא עדיין בחזקת זכאי .  הייתה תחושה שיש ניסיון להשפיל נבחר ציבור עד עפר .  האם מישהו חשב על הפגיעה הקשה בנפשם של ילדיו שעוד לא התעוררו וכבר הבית מוצף בשוטרים ?  זו חריצת דין בטרם עת ומן הראוי שהמשטרה תעשה חשבון נפש איפה טעתה ". 
לחיאני זכה בדיון לתמיכה גורפת מצד חברי הכנסת וראשי ערים שנכחו באולם ,  ובהם ראש עיריית הרצליה יעל גרמן שיצאה גם היא להגנתו .  
יו"ר מרכז השלטון המקומי ,  שלמה בוחבוט ,  שנכח אף הוא בדיון הצהיר : " לא נסתפק בדיבורים - נביא הצעת חוק לחסינות ראשי ערים ".  בוחבוט פנה למשטרת ישראל ותהה מדוע לא ניתן היה להזמין את ראש העיר לחקירה בשבע בבוקר במקום להגיע לביתו באישון לילה : " האם הוא יכול לתת הוראה מיד לקחת את כל התיקים ולהחביא אותם ?  הכל מתועד ,  מדוע צריך להיבהל ?  אנחנו היחידים שנותנים דין וחשבון בפני הציבור .  מה שהיה עם לחיאני גרם לכעס בכל מדינת ישראל ,  ואני מצפה שהמפכ"ל יקים ועדה שתבדוק את העניין ולהסיק מסקנות כלפי המדליפים ". 
מי שנחלץ להגנת המשטרה הוא ח"כ כרמל שאמה  ( ליכוד )  שאמר : " ראשי ערים לא צריכים להיות לא מושפלים ולא מאוימים - במעצרו של לחיאני נחצו קווים אדומים ,  ועל כך אין ויכוח ,  אך מכאן ועד לעשות עליהום על המשטרה ולהצר את רגליה המרחק גדול ".  שאמה טען כי יש לחזק את המשטרה ולהוסיף תקציבים וכוח אדם וזאת לאור  " המצב המדאיג בשלטון המקומי ",  כהגדרתו : " זה אחד המקומות האחרונים שלא מבוקר כמו שצריך כי הוא נחשב פחות מעניין ,  ולכן צריך לנקז את כל האמירות נגד המשטרה רק לאותו מקרה ספציפי ". 

המפכ"ל :  גורמים עבריינים חודרים לרשויות
בדיון שנערך בכנסת על מעצרו של ראש עיריית בת ים אמר המפכ"ל כי  " ישראל נחשבת למדינה מושחתת ".  המפכ"ל הודה כי המעצר בוצע בניגוד להנחיות .  שלומי לחיאני ביקש לשאת דברים ,  אך יו"ר ועדת הפנים מנע ממנו לדבר לאחר שהמפכ"ל ביקש זאת

