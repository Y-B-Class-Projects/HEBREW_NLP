קדילאק CTS - דגם ה-3.0 ל' בישראל
מכונית הפרמיום האמריקנית מתעדכנת בישראל .  מעתה עם מנוע בנזין בנפח 3.0 ל' המפיק 272 כ"ס .  המחיר החל מ-314,900 שקלים
יבואנית מותג קדילאק לישראל חברת UMI החלה לשווק את ה-CTS 2010 מצויידת במנוע מוגדל נפח ולו 3.0 ל' .  מנוע זה מחליף בגרסת הבסיס הקיימת את היחידה הישנה בנפח 2.8 ל'  ( 210 כ"ס )  ותחבור לצידו של מנוע ה-3.6 ל'  ( 307 כ"ס )  שכבר משווק בישראל מזה תקופה .  העיצוב החיצוני נותר זהה לדגם הנוכחי ,  מאחר ולא מדובר בתוספת למתיחת פנים .  
מנוע ה-6 צילינדר של קדילאק השוכן בחזיתה של ה-CTS ,  מבטא עדכון טכנולוגי בכמה היבטים התורמים לנסיעה חלקה וחסכונית .  הספק יחידת ה-3.0 ל' עומד כעת על 272 כ"ס ו-30.8 קג"מ ובשידוך לתיבת הילוכים אוטומטית בעלת 6 יחסי העברה השולחת את העוצמה לסרן האחורי .
 השלמת שדרוגים למערכת ההזרקה ,  הבידוד ,  והחומרים בתא המנוע ,  מבטיחים למנוע ויברציות בתוך תא הנוסעים .  כן צריכת הדלק השתפרה קמעה על פני המנוע הקודם ,  ותעמוד כעת על 7.65 ק"מ לליטר בנסיעה עירונית וכ-11 ק"מ לליטר מחוץ לעיר .  
אל דגם זה ,  כמו גם אל מנוע ה-3.6 ל' הותאמה חבילת אבזור פרמיום הכוללת מערכת שמע משודרגת ומסך ניווט מרכזי .  אולם הבכיר ביניהם מגיע חמוש בחישוקי סגסוגת בקוטר 19 אינטש ,  מערכת מתלים ספורטיבית ודיפרנציאל מוגבל החלקה .  תג המחיר עבור מנוע ה-3.0 ל' עומד על 314,900 שקלים ובעבור ה-3.6 ל' נדרשת תוספת של כ-65 אלף שקלים .
 
קדילאק CTS - דגם ה-3.0 ל' בישראל
מכונית הפרמיום האמריקנית מתעדכנת בישראל .  מעתה עם מנוע בנזין בנפח 3.0 ל' המפיק 272 כ"ס .  המחיר החל מ-314,900 שקלים

