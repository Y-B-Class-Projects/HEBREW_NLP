נטוויז'ן במגעים לרכישת לינק-יו הישראלית 
לינק-יו פעילה בתחום כרטיסי ה-SIM הבינלאומיים ויש לה הסכמים עם מפעילות בעולם שמוזילים את שיחות הסלולר בחו"ל
 >  >  חברת 013 נטוויז'ן נמצאת במגעים מתקדמים לרכישת חברת לינק-יו  ( linku )  הישראלית .  לינק-יו היא חברה שפעילה בתחום כרטיסי ה-sim הבינלאומיים .  החברה מחזיקה גם בטכנולוגיה בתחום השיחות הבינלאומיות וגם בהסכמי נדידה עם כמות גדולה של מפעילות בעולם .  כתוצאה מהסכמים אלה כרטיסי ה-sim של החברה מאפשרים שיחות סלולר מוזלות בעת נסיעה לחו"ל בחיסכון של עד 85% מתעריפי החו"ל של מפעילות סלולר .  נטוויז'ן פעילה בתחום כרטיסי ה-sim הבינלאומיים שאותם היא רוכשת מחברה אסטונית .  לינק-יו הוקמה ב-2003 וב-2008 פתחה סניף בארה"ב .  בחברה הושקעו עד כה כ-5 מיליון דולר והיא מאוזנת תפעולית .  מנכ"ל החברה הוא דרור אשל שמחזיק גם 7% ממניות החברה והשאר מוחזקים על ידי בעלי המניות העיקריים ,  אנשי העסקים אברהם מרגלית ואריה בוים .  אם העסקה תצא לפועל ,  מדובר בעוד עסקת רכישה מעניינת לנטוויז'ן .  במארס 2009 רכשה החברה 51% מחברה גיאורגית בשם free852 שמספקת אינטרנט ,  טלפוניה קווית ושיחות בינלאומיות בעסקה של 2.2 מיליון דולר .  באוגוסט 2009 רכשה נטוויז'ן 51% מחברת האינטרנט הכשר רימון בסכום של 12.7 מיליון שקל .  מלבד זה נטוויז'ן מחזיקה ב-53% מחברת netwise העוסקת פיתוח מערכות אינטרנט לארגונים ,  ב-100% מחברת ועידן העוסקת בשיחות ועידה  ( קול ווידאו )  וכן לנטוויז'ן אחזקות של 50% בפורטל נענע10 אותו היא מחזיקה בשותפות עם ערוץ 10 .  בתחילת 2009 אמר ריצ'רד הנטר ,  מנכ"ל נטוויז'ן היוצא ,  כי  " ניכנס לכל שוק המתאים לעסקי הליבה שלנו ובו אנו מזהים פוטנציאל רווח ".  כמו כן ביקש הנטר לרכוש חברות בעלות רווחיות גבוה יותר מהרווחיות של פעילות הליבה של נטוויז'ן ,  כדי לשפר את הרווחיות הכוללת או לפחות לא לפגוע בה .  בנטוויז'ן סירבו להגיב על הידיעה .
 
נטוויז'ן במגעים לרכישת לינק-יו הישראלית 
לינק-יו פעילה בתחום כרטיסי ה-SIM הבינלאומיים ויש לה הסכמים עם מפעילות בעולם שמוזילים את שיחות הסלולר בחו"ל

