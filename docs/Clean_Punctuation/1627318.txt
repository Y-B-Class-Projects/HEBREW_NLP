 " האחראי על מעצר הקטין צריך לעוף מהמשטרה "
 חבר הכנסת מיכאל בן ארי מתח ביקורת על מעצרו של קרוב משפחתו של מאיר כהנא ,  שנחשד בהצתת המסגד בכפר יאסוף .  הקטין שוחרר ממעצר לאחר שהאליבי שסיפק אומת ע"י המשטרה
 ( ערוץ 1 ) 
ח"כ מיכאל בן ארי דורש ממפכ"ל המשטרה למצות את הדין עם האחראי למעצר הקטין ,  קרוב משפחתו של הרב מאיר כהנא שנעצר בחשד להצתת המסגד בכפר יאסוף . " המשטרה הייתה חייבת לגלות רגישות כלפי הקטין ששייך למשפחה מוכת טרור .  אם המפכ"ל ננזף בפרשת לחיאני אזי האחראי על מעצר הקטין צריך לעוף מהמשטרה ",  אמר בן ארי .
 הקטין ,  בן 17 ,  שוחרר הערב לאחר שנעצר על משטרת מחוז ש"י ,  בחשד למעורבות בהצתת המסגד בכפר יאסוף לפני כשלושה שבועות .  הקטין שוחרר לאחר שנתן אליבי לערב בו אירעה השריפה והוא אומת על ידי המשטרה .  החשוד טען כי בזמן האירוע שהה בביתו וקרוביו אישרו זאת . " הוכח שלקטין אין קשר לאירוע ויפה עשתה המשטרה ששחררה אותו ",  אמר עורך דינו יהודה שושן .
 גורמים בימין זועמים על המעצר וטוענים כי הוא בוצע רק בגלל הייחוס המשפחתי שלו ובגלל רצונו של שר הביטחון להראות לרשות הפלסטינית ולעולם כי ישראל פועלת על מנת לחקור ולעצור את מבצעי ההצתה .  הקטין נפגש בצהרים עם עו"ד יהודה שושן שאמר לוואלה !  חדשות כי  " הנער מכחיש בפני גורמי החקירה כל קשר או מעורבות באירוע ולדעתי רמת החשד של המשטרה איננה מבוססת דיה ,  והוא נעצר בעיקר עבור התקשורת .  המשטרה מתייחסת אליו עד כה בנוחות ובכבוד .  הוא עצמו מאוד הופתע מהמעצר .  מדובר בנער נורמטיבי ,  תלמיד ישיבה שעתיד להתגייס לצבא ,  ביישן ושקט ". 
פעיל הימין איתמר בן גביר ,  המכיר היטב את הקטין ואת משפחתו ,  אמר כי  " הגיע הזמן שהמשטרה תפסיק לרדוף את משפחת כהנא .  הרב כהנא נרצח ,  בנו הרב בנימין וכלתו טליה נרצחו בפיגוע טרור .  במקום שהמדינה תטפל ברוצחים ושולחיהם היא מתנכלת לבן משפחה קטין ". 
ראש מועצת כפר יאסוף ,  עבד א-רחים מוסלח ,  בירך את ישראל על תפיסתו  " המהירה "  של החשוד בהצתת המסגד בכפר .  מוסלח אמר כי הוא  " מעריך מאד "  את תגובתה של ישראל והביע תקווה כי מעצרו של החשוד יסייע בהרגעת הרוחות .
 לפני שלושה שבועות הוצת מסגד בכפר יאסוף שליד סלפית בצפון הגדה ,  לפי דברי הנאצה שנכתבו במקום העריכו גורמי הביטחון כי ההצתה נעשתה על ידי פעילי ימין .  לפי הדיווחים ,  חלקים גדולים מהמסגד ,  ובו ספריית ספרי קוראן ,  נשרפו כליל .  ראש מועצת כפר יאסוף ,  עבד א-רחים מוסלח ,  מסר לסוכנות הידיעות הפלסטינית  " מען ",  כי מספר מתנחלים הציתו אש בקומה השנייה במסגד בסביבות השעה ארבע לפנות בוקר ,  ואז שפכו בנזין בחדרים .  בקבוקי דלק ריקים התגלו במקום .  לדברי מוסלח ,  המתנחלים גם ריססו כתובות נאצה שבהם נכתב בין היתר : " נשרוף אתכם כולכם "  ו"היכונו לתג מחיר ד"ש מאפי ". 
פוליטיקאים ואנשי דת מכל קצות הקשת הפוליטית גינו בחריפות את הצתת המסגד .  ראש הממשלה בנימין נתניהו אמר כי  " אין מקום לאלימות כלשהי ,  לא של יהודים כלפי פלסטינים ולא של פלסטינים כלפי יהודים .  הממשלה תפעל בתקיפות נגד כל גילויי האלימות ".  ראש הממשלה אף הורה לכוחות הביטחון  " לפעול בנחישות כדי לחשוף את העבריינים בהקדם ולהעמידם לדין ". 
יו"ר הרשות הפלסטינית ,  אבו מאזן אמר כי  " שריפת המסגד בכפר יאסוף היא פשע נתעב .  המתנחלים נוהגים בברוטליות .  יש לשים קץ להשתוללות הפראית הזאת ".  בשבוע שלאחר ההצתה פרצו מספר עימותים בין פלסטינים לכוחות הביטחון וידו אבנים לעבר כלי רכב ישראלים והתנחלויות שונות .
 עדכון ראשון :  15:51 

" האחראי על מעצר הקטין צריך לעוף מהמשטרה "
 חבר הכנסת מיכאל בן ארי מתח ביקורת על מעצרו של קרוב משפחתו של מאיר כהנא ,  שנחשד בהצתת המסגד בכפר יאסוף .  הקטין שוחרר ממעצר לאחר שהאליבי שסיפק אומת ע"י המשטרה

