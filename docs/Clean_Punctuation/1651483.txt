הייצוגיות נגד טויוטה בגין ירידת ערך עשויות לעלות לחברה למעלה מ-3 מיליארד דולר
בעלי מכוניות טויוטה טוענים כי פרשת הדוושות הפגומות פגעה בערך המכוניות
בעלי מכוניות טויוטה הטוענים כי הקריאות להחזרת המכוניות גורמות לצניחה בערך מכוניותיהם הגישו עד כה לפחות 89 תביעות ייצוגיות ,  שעשויות לעלות לטויוטה למעלה מ-3 מיליארד דולר ,  לפי סקירה שביצעה סוכנות הידיעות אי-פי .  אי-פי מבססת הערכה זו על בחינת תביעות ,  תקדימים משפטיים וראיונות עם מומחים.בעלי מכוניות טויוטה טוענים כי ערך מכוניותיהם ירד בעקבות פרשת הדוושות הפגומות של טויוטה -פגמים שלטענתם טויוטה ידעה עליהם אך בחרה להסתירם מהקונים .  הם מצביעים על עדויות כמו החלטת סוכנות הרכב קלי בו בוק להוריד את מחירן של מכוניות טויוטה יד שניה ב-3.5% ,  אם מדובר בדגמים שהוחזרו.תביעות אלה אינן כוללות תשלומים פוטנציאליים בגין גרימת מוות ברשלנות ופיצויי נזיקין על פציעות ,  שעשויים להגיע כל אחד לכמה עשרות מיליוני דולרים .  עם זאת ,  סכומים אלה עשויים להתגמד לעומת התביעות בגין ירידת ערך ,  שמספרן רב יותר ועשוי להגיע ל-6 מיליון או יותר.תביעות ייצוגיות שכאלה  " מפחידות יותר עבור טויוטה לעומת המקרים בהם אנשים למעשה נפגעו ",  אומר טום בייקר ,  מרצה למשפטים באוניברסיטת פנסילבניה . " תביעה גדולה בגין פציעה יכולה להגיע ל-20 מיליון דולר .  אבל ייתכן שמיליוני בעלי מכוניות יזכו ב-1,000 דולר .  אם הייתי טויוטה ,  הייתי יותר מודאג ממקרים אלו ". בשימוע שיתקיים ב-25 במארס ישקלו שופטים פדרליים בארה"ב האם לאחד את התביעות הייצוגיות לכדי אחת ,  והאם יש יסוד מספיק לתביעות אלה .
 
הייצוגיות נגד טויוטה בגין ירידת ערך עשויות לעלות לחברה למעלה מ-3 מיליארד דולר
בעלי מכוניות טויוטה טוענים כי פרשת הדוושות הפגומות פגעה בערך המכוניות

