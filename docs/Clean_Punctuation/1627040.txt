ערוץ 10 :  הפרקליטות תגיש כתב אישום נגד עו"ד יעקב וינרוט בעבירות של שוחד ומרמה
החשד :  העניק לשוקי ויטה שירותים משפטיים במחיר מופחת בתמורה להסכמי מס מקלים ללקוחותיו של וינרוט
פרקליטות מיסוי וכלכלה החליטה להגיש כתב אישום בעבירות של שוחד ומרמה נגד פרקליט הצמרת ,  עו"ד יעקב וינרוט - כך דווח הערב בערוץ 10.וינרוט חשוד כי העניק לפקיד השומה לשעבר ,  רו"ח שוקי ויטה ,  שירותים משפטיים במחיר מופחת בתמורה לכך שוויטה סגר ללקוחות גדולים של וינרוט ,  כמו מיכאל צ'רנוי וארקדי גאידמק ,  הסכמי מס מקלים .  וינרוט חשוד במתן שוחד ,  קבלת דבר במרמה בנסיבות מחמירות ,  מרמה והפרת אמונים והלבנת הון .  לויטה ,  הנחשד בקבלת שוחד ,  היה שימוע זה מכבר ועוד לא התקבלה החלטה בעניינו.סנגוריו של וינרוט טענו בשימועים שנערכו לפני כחמישה חודשים כי אנשי הפרקליטות אינם מצויים בפרקטיקה הנהוגה במשרדי עורכי הדין במגזר הפרטי :  מלקוחות מסוימים גובים סכומים מסוימים ומאחרים כמעט לא גובים ,  ויש מקרים שבהם לא גובים כלל .  ארבעת הסניגורים הבכירים ששכר וינרוט חילקו ביניהם את העבודה :  עו"ד דן שינמן טען בהרחבה בעבירת השוחד ,  עו"ד נוית נגב  ( ממשרד שינמן )  עסקה בעבירות המרמה ,  נבות תל-צור בהלבנת הון ואילו עו"ד דוד ליבאי ,  שר משפטים לשעבר ,  שטח את גישתו הכללית לעבירות .
 
ערוץ 10 :  הפרקליטות תגיש כתב אישום נגד עו"ד יעקב וינרוט בעבירות של שוחד ומרמה
החשד :  העניק לשוקי ויטה שירותים משפטיים במחיר מופחת בתמורה להסכמי מס מקלים ללקוחותיו של וינרוט

