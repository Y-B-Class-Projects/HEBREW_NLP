ההסתדרות הכריזה על סכסוך עבודה בדיסקונט
הסכסוך בשל דרישת העובדים להסכם שכר וקביעת תוספת השכר הסלקטיבית .  המשמעות - בתוך שבועיים יוכלו חלק מהעובדים לנקוט באמצעים ארגוניים עד כדי השבתה מלאה
ההסתדרות הכריזה היום  ( שלישי )  על סכסוך עבודה בבנק דיסקונט ,  וזאת בגין הדרישה של העובדים לחתימה על הסכם שכר וקביעת תוספת השכר הסלקטיבית לפקידי הבנק לשנת 2009 .  הודעה על כך נמסרה למנכ"ל הבנק ,  גיורא עופר ,  על ידי יו"ר חטיבת עובדי הבנקים והביטוח בהסתדרות ,  ציון שמע .  
משמעות ההכרזה היא כי בתוך שבועיים ,  החל מ-14.1.2009 ,  יכולים 2,900 מעובדי הבנק לנקוט באמצעים ארגוניים עד כדי השבתה מלאה של הבנק .  
בוועד העובדים טוענים כי הנהלת הבנק מתבצרת בעמדותיה ונוקטת בסחבת של ממש . " לאחר ארבעה חודשים של משא ומתן מצופה היה שנגיע להתקדמות כלשהי אולם הנהלת הבנק גוררת רגליים ",  כך מסרו בוועד העובדים .  
ציון שמע ,  ראש חטיבת עובדי הבנקים וחברות הביטוח ,  ציין במכתבו למנכ"ל הבנק : " אבקש לעשות כל שביכולתך על מנת להיכנס למשא ומתן אינטנסיבי עם נציגות העובדים כדי לקדם חתימה על הסכם ".  
יו"ר וועד העובדים ,  ריקי בכר : " הנהלת הבנק הציגה רווחי עתק לרבעון האחרון והיא שכחה כנראה שהעובדים הם חלק מההצלחה של הבנק .  אנחנו ויתרנו על חמישה ימי חופשה בשל המשבר הכלכלי ומתוך אחריות כלפי הבנק .  ככל הנראה ,  ההנהלה לא מבינה שרק בזכות העובדים היא הציגה הישגים כפי שהוצגו ברבעון השלישי ".  
מבנק דיסקונט נמסר כי  " הדרישות הנוכחיות של הוועד אינן מקובלות .  אנו ממשיכים בדיונים כדי להגיע לפתרון הולם ". 

ההסתדרות הכריזה על סכסוך עבודה בדיסקונט
הסכסוך בשל דרישת העובדים להסכם שכר וקביעת תוספת השכר הסלקטיבית .  המשמעות - בתוך שבועיים יוכלו חלק מהעובדים לנקוט באמצעים ארגוניים עד כדי השבתה מלאה

