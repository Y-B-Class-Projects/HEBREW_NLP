7 עצורים באיטליה בחשד שהבריחו נשק לאירן
משטרת איטליה עצרה שני אזרחים אירנים וחמישה איטלקים החשודים ביצוא נשק לאירן בניגוד לאמברגו הבינלאומי .  בין השלל שנתפס :  רובים מתוצרת גרמניה וחליפות צלילה צבאיות
שני אזרחים אירנים וחמישה איטלקים נעצרו באיטליה בחשד שייצאו נשק לאירן בניגוד לסנקציות בינלאומיות ,  כך מסר בצהריים התובע לענייני אנטי טרור במדינה .  לדברי ארמנדו ספטארו ,  שני אירנים נוספים המבוקשים באותו עניין נמצאים באירן ,  והשניים שנעצרו עובדים עבור הממשלה האירנית .  מוקדם יותר היום נמסר כי חלק מהעצורים חשודים בהשתייכות לשירות החשאי האירני .  
בין השלל שנתפס במהלך הפשיטה ,  נמצאו 1,000 רובי כוונות בייצור גרמני ,  ו-120 חליפות צלילה צבאיות ומסכות חמצן .  על פי החשד ,  הם העבירו את הנשק דרך מדינה במזרח אירופה . 
" זאת חקירה בעלת חשיבות משמעותית ,  מכיוון שהיא נוגעת לכל הקהילה הבינלאומית ",  אמר ספטארו .  לדבריו ,  החקירה החלה ביוני 2009 ,  והסתייעה במשטרת ברן ,  בירת שוויץ ,  היכן שאחד החשודים נעצר .  לדברי ספטארו ,  הרשויות בבריטניה גם היו מעורבות בחקירה ,  לאחר ששומרים בנמל התעופה הית'רו החרימו נשק לפני כמה חודשים חלק מחקירה נפרדת .  
החשודים נעצרו בשל  " קשר פלילי למטרות של יצוא נשק ומערכות נשק לאירן בניגוד לאמברגו הבינלאומי הקיים ",  כך נמסר בהודעה מוקדמת .  החוקרים גם חושדים כי מערכות הנשק שמכרו הן בעלות שימוש כפול ,  וניתן לעשות בהן גם שימוש צבאי .  
איטליה היא מדינת האיחוד האירופי בעלת קשרי הסחר הענפים ביותר עם אירן ,  כך דווח ב-BBC ,  אך היא גם בין המובילות להחרפת הסנקציות נגדה .
 
7 עצורים באיטליה בחשד שהבריחו נשק לאירן
משטרת איטליה עצרה שני אזרחים אירנים וחמישה איטלקים החשודים ביצוא נשק לאירן בניגוד לאמברגו הבינלאומי .  בין השלל שנתפס :  רובים מתוצרת גרמניה וחליפות צלילה צבאיות

