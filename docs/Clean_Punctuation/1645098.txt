מ.ס אשדוד-הפועל ב"ש :  רביבו חוזר הביתה ,  ולהרכב
קשר הפועל באר שבע חוזר על חשבון נאסר ,  יחד עם אופיר .  השנים יתקבלו בפרחים באשדוד .  גם בדש יפתח מול האקסית
לאחר שירד לספסל בשבוע שעבר ,  קשר הפועל באר שבע דוד רביבו יחזור להרכב הקבוצה לקראת המשחק מול האקסית שלו ,  מ.ס אשדוד  ( שבת ,  17:00 ,  שידור ישיר בספורט1 )  .  רביבו הועדף על פני סיראז' נאסר שהפגין יכולת טובה מול מכבי נתניה .  אביתר אילוז ימשיך בעמדת המגן ,  כשיוסי אופיר יחזור להרכב על חשבונו של אייל שן שנעדר בגלל צבירת כרטיסים צהובים .  המגן השמאלי הצעיר אופיר דוידזאדה ,  שזוכה לאהדה רבה בקרב הקהל בין היתר בעקבות היותו שחקן בית ,  יפתח בצד שמאל .  אשדוד צפויה לערוך לרביבו וליוסי אופיר ,  שחקני בית מובהקים ,  טקס לפני המשחק .
 בבאר שבע לא יכולים לבנות יותר מדי על הסטטיסטיקה מתוך משחקי החוץ .  הקבוצה לא ניצחה בארבעת משחקי החוץ האחרונים שלה  ( תיקו מול רעננה ובטדי ,  הפסדים למכבי חיפה והפועל תל אביב )  .  באר שבע ניצחה רק פעמיים העונה במשחקי חוץ ,  מול הפועל עכו ואחי נצרת .  במפגש הקודם בין הקבוצות ניצחה באר שבע 1:0 משער של מליקסון .  ברק בדש עוד שיחק בהרכב קבוצתו לשעבר והפעם הוא מצטרף לרביבו ואופיר ,  שיחזרו בפעם הראשונה למגרש באשדוד במסגרת הליגה .
 הרכב משוער :  טברטקו קאלה ;  אביתר אילוז ,  וויליאם סוארז ,  דנילו מוריירה ,  אופיר דוידזאדה ;  מוחמד אדמו ,  יוסי אופיר ,  משה אסולין,דוד רביבו ,  מאור מליקסון ;  ברק בדש .
 באשדוד מתקשים להיזכר מתי נרשמה תכונה כה גדולה בעיר לפני משחק בליגת העל וזאת לקראת  " דרבי הדרום ",  בו תארח מחר הקבוצה את הפועל באר שבע באצטדיון הי"א .  במועדון העריכו השבוע שכ-7,500 צופים יגיעו למשחק .
 למרות שאשדוד לא ניצחה בחמשת משחקי הליגה האחרונים ,   ( סיימה ארבעה מתוכם בתיקו )  ,  היא נמצאת חזק מאוד בחלק העליון של הטבלה כאשר בקבוצה מודעים לעובדה שמעבר ליוקרה ולכבוד שיהיו במשחק מדובר על קרב חשוב בדרך להתבססות בפלייאוף העליון .  באשדוד לא מתרגשים מהמפגש הפיקנטי עם שלושת שחקני העבר בקבוצה :  דוד רביבו ,  ברק בדש ויוסי אופיר שיגיעו הפעם במדי היריבה מבאר שבע . " עם כל הכבוד לדוד ויוסי שעשו כאן קריירה יפה ,  אותנו מעניין רק הנצחון מחר ",  אמרו בקבוצה .
 המאמן יוסי מזרחי צפוי לערוך שינוי אחד בהרכב הפותח כאשר עידן שריקי שסופסל במשחק הקודם נגד מכבי פתח תקוה ,  ישוב להרכב על חשבונו של רחמים צ'קול שיסופסל .  אדיר טובול יפתח כמגן שמאלי ,  כאשר בקישור מזרחי יצטרך לבחור לבסוף אחד מתוך השלישייה :  סטפן קינגאווה ,  עידן וייצמן וניר ביטון שישחק לצד משה אוחיון בקישור האחורי .  אופציה נוספת היא שמזרחי יעבה את הקישור האחורי ואז יאבד שי רביבו את מקומו לטובת אחד הקשרים הדפנסיביים יותר .
 הרכב משוער :  דרגאן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  אדיר טובול ,  עידן ויצמן ,  שי רביבו  ( סטיבן קינג )  ,  משה אוחיון ,  עידן שדה ,  עידן שריקי ,  דמיטאר מקרייב

מ.ס אשדוד-הפועל ב"ש :  רביבו חוזר הביתה ,  ולהרכב
קשר הפועל באר שבע חוזר על חשבון נאסר ,  יחד עם אופיר .  השנים יתקבלו בפרחים באשדוד .  גם בדש יפתח מול האקסית

