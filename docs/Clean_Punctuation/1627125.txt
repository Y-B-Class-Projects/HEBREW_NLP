זריקת עידוד ממשלתית בשווי 80 מיליון דולר
 >  >  השנה הושקה בידי משרד האוצר ומשרד המדען הראשי קרן ביוטכנולוגיה ממשלתית בהיקף של 80 מיליון דולר .  הקרן צפויה להשקיע במספר קרנות הון סיכון  ( fund of funds )  .  במארס הקרוב צפוי להתקיים מכרז בין קרנות ההון סיכון המקומיות על ניהול הכסף ,  שיתפצל בין שתיים עד שלוש קרנות .  ככל הנראה קרנות אלה יוכלו לגייס על בסיס כסף זה השקעות נוספות מגופים מוסדיים ,  ולפי הערכות הסכום הסופי שיזרום בהשקעות לתחום יגיע עד 400 מיליון דולר ,  מהם 80% לתחום הפארמה ,  המכשור הרפואי והדיאגנוסטיקה .  קרנות ההון הסיכון ,  שכצפוי לא מתנגדות לכסף ממשלתי שיוזרם אליהן ,  התנגדו למדיניות הקרן הממשלתית ,  כלומר לאופן חלוקת הכסף .  הסיבה ברורה - קרנות ההון סיכון לא משקיעות בפארמה אלא רק במכשור רפואי ,  שם ניתן להגיע במהירות יחסית לאקזיט בעזרת השקעות לא גדולות במיוחד .  קרנות ההון סיכון טוענות שמדיניות הקרן מתעלמת מהיתרונות היחסיים של ישראל ,  שמצויים במכשור רפואי ולא בפארמה .  פרט למדיניות ההשקעה של הקרן ,  המדינה קבעה דרישות מחמירות ממנהלי קרנות במכרז .  כיום ,  רק קרן ההון סיכון פיטנגו ,  הקרן הגדולה בישראל ,  עומדת ברף .  השאלה הגדולה סביב הקרן היא לא מי ינהל אותה ,  בין אם זה יהיה גוף זר או קרן הון סיכון ישראלית ,  אלא מהם סיכויי ההצלחה שלה .  לדברי אנשי הון סיכון רבים ,  ביניהם ד"ר יובל בינור ,  היתרון היחסי של ישראל אינו בפארמה אלא במכשור .  לראיה ,  חברות בינלאומיות בתחום ,  כמו פייזר ,  מרק ,  מעבדות אבוט ,  ואחרות לא פתחו מרכזי מו"פ בישראל .  לעומתן ,  חברות בתחום המכשור הרפואי כמו ג'ונסון אנד ג'ונסון אדוארדס ואחרות ,  בחרו לפתוח בישראל מרכזי מו"פ .  גם הצלחות בודדות כמו תרופת הקופקסון של טבע ,  שפותחה על ידי פרופ' רות ארנון ממכון וייצמן ,  לא מעידות על יתרון יחסי .  סוגיה נוספת היא גובה התמיכה בפארמה ובביוטכנולוגיה .  קרן השקעות ממשלתית בהיקף 300 מיליון דולר לאו דווקא תצליח ליצור תעשיה מקומית וליצור את האפקט שיצרה קרן יוזמה בשנות ה-90 .
 
זריקת עידוד ממשלתית בשווי 80 מיליון דולר
nan
