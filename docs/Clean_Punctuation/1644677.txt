פרקליטי גאידמק : " הוא מישכן את ביתו ומכוניתו ;  הפך לפרסונה נון גרטה בעולם העסקים "
 גאידמק השוהה ברוסיה לא העביר השלמת ערבות בסך 3 מיליון דולר ,  ופרקליטיו טוענים כי אינו מסוגל לעמוד בכך 
" יש שינוי דרסטי במצב הכלכלי של ארקדי גאידמק .  הוא נמצא בבית שהוא נאלץ למשכן אותו ,  המכונית ממושכנת והנושים עטו עליו מכל הצדדים בגלל פסק הדין נגדו בצרפת ",  כך אמר עו"ד דוד ליבאי ,  בא כוחו של גאידמק בדיון בנוגע לערבויות . " בגלל ההאשמה בהלבנת הון ,  הוא הפך לפרסונה נון גרטה בעולם העסקים ". גאידמק ,  שכבר יותר משנה לא הגיע לישראל ,  כבר הפקיד 6.5 מיליון דולר כערבות ,  אך המדינה מתעקשת שיעביר לידיה 3 מיליון דולר כפי שהסכים לכך גאידמק לפני כמה חודשים .  פרקליטיו טוענים שמצבו של גאידמק השתנה בחודשים האחרונים לרעה והוא אינו יכול לספק את הסכום .  עם זאת ,  לא הציגו מסמכים בהתאם לטענותיהם.בדיון פירט בא כוח גאידמק ,  עו"ד דוד ליבאי ,  את סכומי הערבות הגדולים שניתנו בישראל במשפטים פליליים :  מיכאל צ'רנוי במשפט מניות בזק הפקיד 10 מיליון שקל במזומן ועיקלו לו רכוש ב-10 מיליון שקל נוספים ,  ישראל פרי הפקיד עד הכרעת הדין 10 מיליון שקל להבטחת התייצבותו להליך .  כמו כן ,  הדגישו את ההקלה בערבויות לה זכה נאשם אחר בתיק ,  נחום גלמור שמוגדר על ידי הפרקליטות איש הקש של גאידמק .  פרקליטיו ,  עורכי הדין נבות תל-צור וז'ק חן ,  הגיעו עד בית המשפט העליון בעניין הערבויות ובסופו של דבר נקבעה ערבות של 8 מיליון שקל ,  לאחר שהמדינה דרשה 7 מיליון דולר.בא כוח פרקליטות מיסוי וכלכלה ,  עו"ד שרון פרידמן ,  טען מנגד כי גאידמק מפר הוראת בית משפט כשאינו מפקיד את יתרת הסכום ,  אף שניתנו לו שתי אורכות . " גאידמק מצפצף על החלטת בית משפט ,  ומנהל את המשפט בשלט רחוק מחוץ לארץ ",  אמר פרידמן.שלא לפרוטוקול ,  שאלה השופטת כוחן את נציגי תביעה האם לא כדאי להמתין עד 18 במארס ,  אז אמור להתייצב גאידמק להקראת כתב האישום ואז לבחון את עניין הערבויות.כוחן תמסור את ההחלטה ביום שני הקרוב .  גאידמק מיוצג על ידי עורכי הדין ליבאי ,  נתי שמחוני ,  רונן רוזנבלום ודפנה ליבאי .  פרקליטות מיסוי וכלכלה מיוצגת על ידי עורכי הדין פרידמן ,  לירן חיים והילה גבאי .   ( ת"פ 4202-09 ) 

פרקליטי גאידמק : " הוא מישכן את ביתו ומכוניתו ;  הפך לפרסונה נון גרטה בעולם העסקים "
 גאידמק השוהה ברוסיה לא העביר השלמת ערבות בסך 3 מיליון דולר ,  ופרקליטיו טוענים כי אינו מסוגל לעמוד בכך

