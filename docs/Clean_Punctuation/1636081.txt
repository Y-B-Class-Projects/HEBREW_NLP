מינוי שמעון אלקבץ למנכ"ל רדיו ת"א טרם אושר
הרשות השניה אינה מאפשרת למנכ"לי התחנות לשאת בתפקיד נוסף ואילו אלקבץ משמש גם כיושב ראש הרדיו האזורי ביו"ש ובשלב זה אין בכוונתו לוותר על התפקיד
סמנכ"לית הכספים של רדיו תל אביב ,  דייזי אילברט תשמש מנכ"ל זמנית של התחנה עד להסדרת מינויו של שמעון אלקבץ כמנכ"ל קבוע .  אלקבץ ,  המכהן כמנכ"ל התחנה ,  לא אושר לתפקיד על ידי הרשות השנייה ,  מאחר שהוא מכהן במקביל כיושב ראש דירקטוריון רדיו ישראל ,  הרדיו האזורי ביהודה ושומרון .  על פי כללי הרשות מנכ"ל לא יכול לכהן כיושב ראש בתחנה אחרת וכן מחויב לעבוד במשרה מלאה ,  כך שממילא אין באפשרותו לעשות זאת .  לאחר שהרשות הודיעה זאת לרדיו תל אביב ,  פנתה התחנה וביקשה למנות את אילברט כממלאת מקום המנכ"ל לשלושה שבועות ,  עד שיוסדר מינויו של אלקבץ .
 בנוסף ,  הודיעה הרשות לתחנה כי עליה להגיש עד יום חמישי הקרוב לוח שידורים מתוקן מאחר שלוח השידורים של התחנה כיום לא אושר על ידי הרשות השנייה ובפועל השידורים כיום הם תחת הפרה .  בישיבת המועצה שהתקיימה אתמול נידונו תחנות נוספות שנדרשו להגיש לוח שידורים מתוקן ,  בהן רדיו 99 ,  קול רגע ותחנות נוספות .
 שמעון אלקבץ ,  מנכ"ל רדיו תל אביב : " בשלב זה אין בכוונתי לוותר על תפקדי כיושב ראש רדיו ישראל .  אנחנו מקווים למצוא את כל הדרכים כדי ליצור מצב שבו אוכל למלא את שני התפקידים .  במידה שהדבר לא יהיה ישים ,  נבצע חשיבה מחודשת ".  בעניין לוח השידורים מסר אלקבץ : " אנחנו עובדים סביב השעון על גיבוש לוח השידורים וניישם את כל ההתחייבויות שלנו ".  
מהרשות השנייה נמסר : " הרשות השנייה ממשיכה לעקוב אחר הנעשה ברדיו תל אביב ,  כפי שהיא עושה עם תחנות הרדיו האזורי האחרות ". 

מינוי שמעון אלקבץ למנכ"ל רדיו ת"א טרם אושר
הרשות השניה אינה מאפשרת למנכ"לי התחנות לשאת בתפקיד נוסף ואילו אלקבץ משמש גם כיושב ראש הרדיו האזורי ביו"ש ובשלב זה אין בכוונתו לוותר על התפקיד

