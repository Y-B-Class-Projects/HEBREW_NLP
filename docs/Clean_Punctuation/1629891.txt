סטורי : " לא תהיה מכירת חיסול "
 מנכ"ל פוררטסמות הודה כי המועדון עשוי למכור שחקנים : " במחיר השוק שלהם ".  השחקנים קיבלו משכורות .  גרנט נשאר אופטימי
בשעה טובה ,  שחקני פורטסמות קיבלו ,  באיחור של שבוע ,  את משכורות חודש דצמבר .  המצב הכלכלי במועדון הולך ומחריף ,  אבל המנכ"ל פיטר סטורי הכחיש כי המועדון יבצע מכירת חיסול כדי לכסות את החובות . " הבעלים עשו הכל כדי לארגן את הכסף ביומיים האחרונים .  אנשים חושבים שבגלל הסיקור התקשורתי תהיה מכירת חיסול ,  אבל זה לא המצב .  אם נאלץ למכור ,  נמכור במחיר השוק ולא בזול ".  
סטורי טען כי הבעלים החדשים השקיעו כספים רבים ,  אך הודה כי המועדון עדיין צריך להחזיר חובות והלוואות בסך 35 מיליון ליש"ט .  למרות ההצהרות הלוחמניות ,  נראה כי פורטסמות לא תצליח להימנע ממכירת שחקנים . " הבעלים עלי אל פראג' יחליט האם למכור .  אם נצטרך למכור שחקן או שניים ,  הוא יקבל את ההחלטה ".  
בינתיים ,  המנג'ר אברהם גרנט מסרב להרים ידיים : " אני מצטער אבל בכל סיטואציה שלילית אני רואה את החיובי ",  אמר הישראלי לאתר הרשמי של פומפי . " אני מרוכז בעבודתי ומסתכל קדימה .  אני לא אוהב להגיד :  'מה יהיה אם ? ' .  אני מתרכז בעובדות .  קשה לשבור אותי ,  אני מנסה להוציא את הטוב מכל סיטואציה ולמצוא פתרונות ".  
גרנט התייחס לסגל : " כולם אומרים שהוא לא טוב מספיק .  הוא אמנם יכול להיות טוב יותר ,  אבל הוא עדיין טוב מספיק .  כשמגיעים למגרש ,  כל שחקן רוצה לנצח ואנחנו עושים הכל למען המועדון .  האופציה האחרת היא להרים ידיים ואף אחד מאיתנו לא רוצה את זה ",  סיכם הישראלי .
 
סטורי : " לא תהיה מכירת חיסול "
 מנכ"ל פוררטסמות הודה כי המועדון עשוי למכור שחקנים : " במחיר השוק שלהם ".  השחקנים קיבלו משכורות .  גרנט נשאר אופטימי

