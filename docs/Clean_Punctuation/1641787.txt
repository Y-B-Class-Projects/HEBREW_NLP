לוביסטים במשרה מלאה - עובדי טויוטה ארה"ב נסעו לוושינגטון כדי להגן על החברה בשימוע
טויוטה הוציאה בשנה שעברה 5.2 מיליון דולר על לוביסטים בוושינגטון
23 עובדים של יצרנית הרכב טויוטה נסעו השבוע לוושינגטון ,  במטרה להגן על החברה בשימוע שצפוי להערך בקונגרס ,  לאחר שהחברה קראה להחזרתם של למעלה מ-8 מיליוני כלי רכב בעקבות תקלה בדוושת הגז.אלסיה מרדוק ,  אשר עובדת במפעל טויוטה במערב וירג'יניה ,  אמרה כי היא וחבריה הגיעו לוושינגטון במטרה להזכיר למחוקקים כי אף שטויוטה היא יפנית ,  רוב העובדים שנפגעו בשל החקירות הם אמריקאים . " אנחנו עומדים מאחורי מוצרינו ",  אמרה מרדוק . " היתה לנו נסיגה קטנה ,  אך אנחנו נצא ממנה חזקים יותר ". יצרנית הרכב שלחה לוושינגטון נציגים משמונה מדינות בארה"ב ,  שבהן נמצאים מפעלי החברה ,  על חשבונה ,  סיפרה היום דוברת החברה ,  מרתה ווס .  השימוע הראשון נקבע להיום ,  אך נדחה ל-24 בפברואר בשל סופת השלגים בוושינגטון .  לפחות שלוש ועדות של הקונגרס האמריקאי מתכננות לערוך שימוע בסוגיות שונות הקשורות לתקלות של טויוטה .  הגעתם של הנציגים לוושינגטון מגיעה לאחר שטויוטה נהפכה לאחת מיצרניות הרכב אשר משקיעות את הסכום הגדול ביותר בלוביסטים .  ב-1999 ,  הוציאה טויוטה 685,684 דולר על מאמצי שתדלנות בוושינגטון .  בשנה שעברה ,  הוציאה החברה 5.2 מיליון דולר על לוביסטים . " יש לנו הרבה עבודה לעשות ,  כדי לוודא שאנחנו מצליחים לפרסם את כל מה שהחברה עושה בנוגע להחזרות ,  ולהדגיש שהחברה עושה הכל כדי לתקן כל סוגיה בטיחותית מהר ככל האפשר ",  אמרה ווס .  גורם במשרד התחבורה של ארה"ב אמר בשבוע שעבר לעיתון  " וול סטריט ג'ורנל "  כי נשקלת אפשרות להטיל על טויוטה קנס בגין הטיפול הלקוי בפרשת דוושת הגז ,  שהביאה ,  בין היתר ,  למותם של ארבעה בני משפחה בתאונה בארה"ב באוגוסט .  על פי חוקי ארה"ב עשוי הקנס להגיע לסכום של 16.4 מיליון דולר .
 
לוביסטים במשרה מלאה - עובדי טויוטה ארה"ב נסעו לוושינגטון כדי להגן על החברה בשימוע
טויוטה הוציאה בשנה שעברה 5.2 מיליון דולר על לוביסטים בוושינגטון

