לא קיבלת שי לחג ?  מגיעים לך פיצויים ! 
מה נשתנה ?  למרות שלא קיימת חובה חוקים להעניק שי לחג ,  יכולים עובדים לטעון כי אי הענקת שי כזה מהווה הרעה מוחשית בתנאי העבודה ולדרוש פיצויי פיטורים במקרה של התפטרות
חג הפסח מתקרב ואיתו גם כוננות תווי הקנייה והשי החגיגי לחג מהמעסיק .  למרות ההתאוששות ,  בחלק מבתי העסק צפויים גם השנה לצמצם את ההשקעה בשי לעובדים כדי לסייע בהתמודדות עם נזקי המשבר הכלכלי  מגמה שעומדת על פי חוות דעת משפטית בניגוד לזכויות העובדים :
" למעשה לא קיימת חובה חוקית להענקת שי לחג ,  אלא אם חל על מקום העבודה הסכם קיבוצי או צו הרחבה .  במקומות עבודה רבים אשר אינם כפופים להסכם קיבוצי ניתן השי כתוצאה מנוהג ,  היוצר חובה על המעביד למתן השי ",  מסביר עו"ד גדעון רובי ,  מומחה לדיני עבודה ממשרד רובין-שמואלביץ' . " עם זאת ,  אי מתן שי לחג במקום עבודה בו קיים נוהג כזה ,  יכולה להיחשב בנסיבות מסוימות הרעה מוחשית בתנאי העבודה ואז העובד זכאי להתפטר תוך דרישת פיצויי פיטורים ". 
נושא השי לחג כבר הספיק להתגלגל לבית המשפט :  כך למשל קבע בית הדין לעבודה לפני מספר שנים בתביעה שהגיש עובד המועצה המקומית בית ג'אן כנגד מעסיקיו כי  " שי לחגים הינו זכות כללית ואחידה במקום העבודה ,  לכל העובדים וללא כל הבדלים .  עליו להיות שווה לכל העובדים בכירים וזוטרים ,  עובדים מצטיינים ושאינם מצטיינים .  מתן שי לחג רק לחלק מהעובדים מהווה אפליה פסולה ",  מספר רובין .
 ומה באשר לתשלום מס הכנסה ?  על פי חוות הדעת המשפטית תווי הקנייה חייבים בתשלום מס מצד העובדים מאחר והם מהווים טובת הנאה .  גם במקרה של תווי קנייה יחוייבו העובדים במס  אך במקרה זה ,  בהתאם לעמדת נציבות מס הכנסה ,  לא ייגבה המס מהערך הנקוב של התווים אלא מהערך אותו שילם המעביד בפועל כשקנה את תווי הקנייה בהנחה .
 
לא קיבלת שי לחג ?  מגיעים לך פיצויים ! 
מה נשתנה ?  למרות שלא קיימת חובה חוקים להעניק שי לחג ,  יכולים עובדים לטעון כי אי הענקת שי כזה מהווה הרעה מוחשית בתנאי העבודה ולדרוש פיצויי פיטורים במקרה של התפטרות

