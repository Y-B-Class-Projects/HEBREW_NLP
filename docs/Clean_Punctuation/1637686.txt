מבול נתוני מקרו חיוביים בארה"ב :  בטחון הצרכנים בשיא של שנתיים
פעילות העסקים באזור שיקגו עלתה במפתיע לרמה הגבוהה זה יותר מארבע שנים
מבול של נתוני מקרו חיוביים פורסמו היום בארה"ב :  בטחון הצרכנים בארה"ב עלה החודש לשיא של שנתיים ,  ומדד פעילות העסקים באזור שיקגו - אשר נחשב לברומטר של מצב הכלכלה האמריקאית כולה - עלה במפתיע לרמתו הגבוה ביותר זה למעלה מארבע שנים.מדד בטחון הצרכנים בארה"ב של אוניברסיטת מישיגן ורויטרס עלה בינואר לרמה של 74.4 נקודות - רמתו הגבוה ביותר מאז ינואר 2008 - לעומת 72.5 נקודות בדצמבר .  כלכלנים צפו עלייה מתונה יותר של המדד לרמה של 73 נקודות.מדד מנהלי הרכש של אזור שיקגו בארה"ב עלה בינואר לרמה של 61.5 נקודות - רמתו הגבוהה ביותר מאז נובמבר 2005 - לעומת 58.7 בדצמבר ,  מסר היום מכון המחקר ism .  כלכלנים צפו ירידה של המדד לרמה של 57.2 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ואילו מדד מתחת לרמה זו משקף ירידה בפעילות .  נתוני בטחון הצרכנים והפעילות הכלכלית של שיקגו החיוביים ,  מצטרפים לנתוני צמיחה מעודדים שפורסמו מוקדם יותר היום בארה"ב .  התוצר המקומי הגולמי  ( gdp )  של ארה"ב צמח ברבעון הרביעי של 2009 בקצב שנתי של 5.7% - שיעור הצמיחה הגבוה ביותר מזה שש שנים ,  מסר היום משרד המסחר האמריקאי .  תחזיות הכלכלנים היו לקצב צמיחה של 4.7% .  בשנת 2009 כולה נרשמה צמיחה שלילית של 2.4% - הנפילה החדה ביותר מאז 1946 .
 
מבול נתוני מקרו חיוביים בארה"ב :  בטחון הצרכנים בשיא של שנתיים
פעילות העסקים באזור שיקגו עלתה במפתיע לרמה הגבוהה זה יותר מארבע שנים

