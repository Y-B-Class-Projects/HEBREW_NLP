רייפמן לביהמ"ש :  אני לא מתכוון להתאבד
איש העסקים עתר היום לבית המשפט המחוזי בבקשה שיורה לשב"ס שלא לכבול אותו למיטתו בלילה .  רייפמן הוסיף כי אין לו שום נטיות אובדניות
איש העסקים אלי רייפמן עתר היום  ( שלישי )  לבית המשפט המחוזי בבקשה שבית המשפט יורה לשב"ס ,  שלא לכבול אותו למיטתו בלילה .
 בעתירה נטען כי אמש ,  באופן פתאומי ,  הוחלט לכבול את רייפמן בידיו ורגליו למיטה ,  מחשש שייפגע בעצמו ,  למשך 11 שעות .  זאת ,  בניגוד לחוות הדעת של כל גורמי הטיפול עמם נפגש .  לטענת רייפמן ,  מדובר בפגיעה בזכויות היסוד שלו .  הוא הוסיף כי אין לו שום נטיות אובדניות .  
השב"ס מסר בתגובה שהלילה תיערך הערכת מצב מחודשת לגבי מצבו וכי הוא לא יאזק למיטה .
 בשבוע שעבר הוארך מעצרו של רייפמן בחמישה ימים נוספים על ידי בית משפט השלום בת"א לבקשת המשטרה ,  המנהלת חקירה כנגדו בחשד שזייף מסמכים לצורך נטילת הלוואות משתי חברות השקעות בחו"ל בהיקף כולל של כ-6 מיליון דולר .
 
רייפמן לביהמ"ש :  אני לא מתכוון להתאבד
איש העסקים עתר היום לבית המשפט המחוזי בבקשה שיורה לשב"ס שלא לכבול אותו למיטתו בלילה .  רייפמן הוסיף כי אין לו שום נטיות אובדניות

