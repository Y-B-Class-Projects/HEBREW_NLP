סובלנות :  האם השמאל פתוח לביקורת ? 
כמו רבים ,  נחשפתי לקמפיין הנגדי של אוהדי  " הקרן החדשה לישראל "  ונציגיה .  הקינה והצדקנות שמורות שם לצד אחד ,  הדאגה לזכויות הפרט ,  חופש הביטוי והאחיזה בזקנו של שר ההיסטוריה נראים כמו היו מאז ומעולם נחלתו של הצד השמאלי במפה הפוליטית ,  שרק לו מותר לבקר ,  להתקיף ,  לצקצק בלשונו ,  לתבוע בדיקה ושקיפות ,  בעוד מבקריו  " סותמים פיות "  ו"פוגעים בחופש הביטוי ".  
פעם אחר פעם אפשר להיווכח בסובלנות ? על ? תנאי של אינספור הארגונים הללו ,  המסתווים מאחורי שמות בעלי ארומה ערכית אוניברסלית .  אבל האם הם פתוחים לביקורת ?  שאלה רטורית .  לאחרונה פגשתי אנשים החוששים לבקר את הקרן פן יבולע להם .  לא לחינם ;  ההשפעה האדירה של המיעוט הפוסט ? ציוני על הרוב הציוני קשורה ,  בין היתר ,  בהטלת הפחד מפני התעמתות עם אנשיו .  
אבל  " הקרן החדשה "  איננה רק דו"ח גולדסטון .  במאי 99' היה מחנה השמאל באופוריה .  אהוד ברק ,  בעזרת קואליציית תנועות השמאל ,  הביס את נתניהו והכריז על  " שחר של יום חדש ".  
האופוריה היתה גם נחלת  " הקרן החדשה ",  ומנכ"לה דאז ,  אליעזר יערי ,  התפייט במכתב פנימי לחברי ההנהלה והצוות : " אתמול בלילה קרה דבר גדול בישראל .  החברה הישראלית ,  במפגן מדהים של דמוקרטיה ,  הצליחה הן לסלק מהשלטון קואליציה ביזארית ששילבה קיבעון פוליטי ,  הידרדרות אתית וקלריקליזם דתי וחברתי והן להעניק לחברה הישראלית סיכוי נוסף .  בעקבות זאת ,  כל אחד מאיתנו - חברי הנהלה ,  צוות ,  מתנדבים ואלפי תורמים - יכול לחוש סיפוק מהערכים שהומחשו בתוצאות הבחירות ומהדרך שבה הושגו .  זה בלתי אפשרי להביט במה שקרה מבלי לראות את טביעות האצבעות הברורות והאמיצות של הקרן החדשה לישראל ושל שתי"ל  ( הזרוע הביצועית של הקרן )  ". 
יערי הגדיר את תוצאות הבחירות כ"עידן חדש ",  וכך סיים : " יום גדול היום לישראל :  הוכחנו ששינוי חברתי יכול להפוך על פיו את הכוח הפוליטי .  במשך השנים ,  הקרן החדשה לישראל טיפחה ותמכה בפוטנציאל אשר בן לילה התפרץ כהר געש .  אשר על כן ,  ברצוני להודות לכל אחד ואחד מכם ולהצביע על האתגר החדש הטבוע בשמנו :  אנחנו הקרן החדשה לישראל  ( New Israel Fund )  ,  ובכוחנו להיות כוח חשוב ביצירתה של ישראל החדשה  ( new Israel )  ". 
כפי שעולה מהשורות של יערי ,  מטרותיה הסמויות של הקרן הן פוליטיות לכל דבר ועניין .  לא בכדי נמנעת הקרן מלחשוף את סדר היום הפוליטי שלה ,  שכן אז תאבד חלק ניכר מיכולת השפעתה .  אבל זה לב העניין :  התהדרות בנוצות ניטרליות ,  בעוד שמבחינה מעשית כיוון התמיכה הוא שמאלי למהדרין .  
הקרן ,  למשל ,  תומכת במה שהיא מכנה  " זכויות הפלשתינים אזרחי מדינת ישראל "   ( הקרן נמנעת מלהשתמש במונח  " ערביי ישראל ")  .  מובן שהבסיס לתמיכה נשען על מונחים כמו  " זכויות אדם ",   " דמוקרטיה "  וכדומה ,  ובחסותו פועלת הזרוע הביצועית שלה להעברת אדמות לאום לערבים ,  באמצעות ייעוץ ,  הכוונה ,  מימון עמותות ,  ארגון קואליציות ועוד .  
הרציונל מאחורי הפעילות האסטרטגית הזאת עשוי להתברר באמצעות הצצה אל  " החוקה הדמוקרטית "  שחיבר ארגון עדאללה הנתמך על ידי הקרן ,  ושעיקרה הוא מחיקת צביונה היהודי של ישראל .  כך ,  למשל ,  סעיף 4 במבוא קורא לישראל  " להכיר באחריותה לעוולות ההיסטוריות שגרמה לעם הפלשתיני ..  .  להכיר בזכות השיבה של הפליטים הפלשתינים ".  מובן שחוק השבות מבוטל ויהודים יוכלו  " להגר "  לכאן מטעמים הומניטריים או בשל איחוד משפחות .  עדאללה גם מתנגד לשירות לאומי לערבים ,  שכן זה  " מכונן את הזהות היהודית ? ציונית "  ומאלץ את הערבים  " להיכנע לרציונל שמבסס את האפליה והדיכוי ". 
המטרות הסמויות של הקרן ,  אם נבחן זאת לפי זהות נציגיה ואוהדיה ולפי ק ? שת התמיכות בארגונים המזוהים פוליטית ,  הן הקמת מדינה פלשתינית בגבולות 67' והפיכת ישראל ל"מדינת כל אזרחיה ".  
אני מבין שיש ישראלים התומכים ברעיונות האלה .  זכותם גם להפיצם ולשכנע את הציבור ביופי שבהתאבדות הקולקטיבית ,  אבל הבה נשחק את המשחק בקלפים גלויים .  חקירת הקרן ושלוחותיה היא צו השעה לחברה שואפת חיים .
 
סובלנות :  האם השמאל פתוח לביקורת ? 
nan
