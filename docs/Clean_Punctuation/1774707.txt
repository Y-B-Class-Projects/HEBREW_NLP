נדאל זכה בטורניר הראווה באבו דאבי
לאחר שגבר על ברדיך בחצי הגמר ,  פתח המדורג ראשון בעולם טוב את 2011 עם ניצחון 6:7 ,  6:7 על רוג'ר פדרר בגמר
את השנה שחלפה בטניס העולמי אפשר לסכם בשתי מילים :  רפאל נדאל .  2010 היתה השנה שבה הספרדי זכה בשלושה מתוך ארבעת הגראנד סלאמים ,  והשתלט לחלוטין על המקום הראשון בעולם ,  בצדק מוחלט .  אם לשפוט לפי היום הראשו ןשל שנת 2011 ,  הרי שנראה שנדאל ממשיך בדיוק באותו כיוון .  היום  ( שבת )  גבר המדורג ראשון בעולם על יריבו האלמותי ,  רוג'ר פדרר בגמר טורניר הראווה שהתקיים באבו דאבי ,  רגע לפני הפתיחה הרשמית של העונה .  
אתמול עבר נדאל את תומאס ברדיך בחצי הגמר בעוד פדרר גבר על רובין סודרלינג בדרך למפגש הענקים בגמר .  המשחק ,  כצפוי ,  היה צמוד מאוד ,  והלך לשובר שיוויון במערכה הראשונה .  נדאל כבר נפל לפיגור 3:0 בשובר השיוויון ,  אבל ביצע קאמבק מצויין בזכות טעויות בלתי מחוייבות של השוויצרי וניצח 4:7 בשביל לקחת את המערכה הראשונה .  גם המערכה שהגיעה לאחר מכן היתה קרובה מאוד ,  כשאף אחד מהשחקנים לא מצליח לשבור את הגשת יריבו ,  אבל בשובר השיוויון תפס נדאל את ההובלה ולא הניח לפדרר להתקרב בדרך לניצחון 3:6 ,  ו-6:7 ,  6:7 בסיום ,  בדרך לתואר הראשון של 2011 .  שני הטניסאים עתה ממתינים לטורניר שיפתח רשמית את העונה ,  בדוחא שבקטאר  ( על סך פרסים של 1.024 מיליון דולר )  .
 
נדאל זכה בטורניר הראווה באבו דאבי
לאחר שגבר על ברדיך בחצי הגמר ,  פתח המדורג ראשון בעולם טוב את 2011 עם ניצחון 6:7 ,  6:7 על רוג'ר פדרר בגמר

