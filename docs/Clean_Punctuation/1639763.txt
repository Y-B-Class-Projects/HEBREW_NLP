לפני שאתה בועט ,  תרזה
מילאן ,  שהעבירה לשורותיה את מאנסיני ,  המליצה לו להשיל 3 ק"ג מיותרים .  מאמן איטליה ליפי : " 70 אחוז מהסגל למונדיאל סגור "
 ראש ממשלת איטליה ונשיא מילאן ,  סילביו ברלוסקוני ,  לא אהב את החתמתו של מאנסיני ברוסונרי . " אני לא מבין למה צירפנו אותו ,  באמת שלא ",  אמר ברלוסקוני לאחר ההחתמה והתלונן בפני סגנו אדריאנו גליאני ,  ואולי הנשיא צדק .  בימים האחרונים הסתבר שאמנטינו צריך ,  עוד לפני שהוא חוזר לכושר משחק ,  להשיל מספר קילוגרמים מיותרים .
 הברזילאי בן ה-29 ,  שחצה את הכביש ביום האחרון של חלון ההעברות מהיריבה העירונית ,  אינטר ,  בהחתמה שגרמה ללא מעט הרמות גבה ,  מלבד זו של הנשיא ,  אמר לאחר האימון הראשון שלו בקבוצתו החדשה : " כן ,  אני יודע שאני צריך לחזור לכושר .  כאשר אתה לא משחק זמן מה ,  זה טבעי שכשאתה לא משחק ,  אתה מעלה במשקל ". 
העיתון האיטלקי ,  'גאזטה דלו ספורט' ,  דיווח כי הצוות הרפואי של הרוסונרי המליץ למאנסיני להשיל שלושה קילוגרמים כדי לחזור למשקל סביר .  מאנסיני עצמו מאמין שהוא יוכל לעשות את הדיאטה הקטנה ולהגיע למשקל הרצוי תוך כשבוע ימים .
 האם מאמן נבחרת איטליה מרצ'לו ליפי יעמוד על הקווים ביובנטוס בקרוב ?  אולי בכלל המנהל הטכני של הביאנקונרי או כל תפקיד אחר במועדון ?  כזכור ,  לפני שצ'ירו פרארה פוטר ואלברטו זקארוני מונה ,  שמו של ליפי עלה כמועמד לתפקיד .  כל זה שטויות אם שואלים אותו : " אלה דברים לא חשובים .  אנחנו צריכים לחשוב רק על המונדיאל בדרום אפריקה ".  
ליפי התייחס גם לפירסומים לפיהם יש לו כבר רשימה של 16 שחקנים שמקומם בטוח בסגל של הסקוואדרה אזורה בקיץ : " 70 אחוז מהסגל כבר סגור .  נותרו עוד 6-7 מקומות ,  עליהם צריך להכריע .  אבל לא אודיע על אף שם לפני מאי ". 

לפני שאתה בועט ,  תרזה
מילאן ,  שהעבירה לשורותיה את מאנסיני ,  המליצה לו להשיל 3 ק"ג מיותרים .  מאמן איטליה ליפי : " 70 אחוז מהסגל למונדיאל סגור "
 
