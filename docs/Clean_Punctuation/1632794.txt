ג'ודו :  ארד לאליס שלזינגר במאסטרס בדרום קוריאה
אלופת ישראל ניצחה שני קרבות אך הפסידה בחצי הגמר ליפנית אונו יושי .  קליעה :  כסף לסרגיי ריכטר וארד לטל חן בצ'כיה
הג'ודאית הישראלית אליס שלזינגר המשיכה לקצור היום  ( שבת )  הצלחות ,  כאשר זכתה במדליית ארד בטורניר המאסטרס העולמי שנערך בדרום קוריאה .
 האלופה הישראלית ניצחה את שני הקרבות הראשונים שלה בתחרות ,  אבל בחצי הגמר לא הצליחה לגבור על היפנית אונו יושי ,  שזכתה לבסוף במדליית הזהב .  ההפסד הקנה לשלזינגר את המקום השלישי בתחרות .
 גם בקליעה יש עוד מדליית ארד ישראלית .  אתמול  ( שישי )  עשה זאת סרגיי ריכטר והפעם הגיע תורה של חן טל ,  בתחרות הבוגרות הבינאלומית הראשונה שלה ברובה אוויר למרחק 10 מטרים .  חן העפילה לגמר מהמקום השמיני ,  ובכדור האחרון השיגה תוצאה מצוינת של 10.8 נקודות והצליחה לבצע מפנה בתחרות כדי לעקוף את ההונגריה אווה גו .  גם יעל קן דגן העפילה לגמר ,  בעוד אלה שטרנברג סיימה במקום ה-13 ועדי כהן במקום ה-21 .
 מאוחר יותר הוסיף ריכטר למאזנו גם מדליית כסף ברובה אוויר למרחק 10 מטרים ,  כשקבע תוצאה של 698.5 נקודות ,  ארבע עשיריות בלבד פחות מהמנצח לווצלאב המאן הצ'כי .
 גיא סטריק ,  מאמנו של ריכטר ,  אמר לאחר התחרות : " אנחנו מגדלים כאן קלע מצוין להרבה שנים .  זו בסך הכול פתיחת העונה וסרגיי עוד לא נתן את כל מה שיש לו בקנה .  המטרה שלנו השנה מתמקדת באליפות אירופה ובאליפות העולם .  אני יודע שעושים את ההשוואה בינינו תמיד וחשוב לי להבהיר ,  סרגיי הרבה יותר מוכשר ממני ". 

ג'ודו :  ארד לאליס שלזינגר במאסטרס בדרום קוריאה
אלופת ישראל ניצחה שני קרבות אך הפסידה בחצי הגמר ליפנית אונו יושי .  קליעה :  כסף לסרגיי ריכטר וארד לטל חן בצ'כיה

