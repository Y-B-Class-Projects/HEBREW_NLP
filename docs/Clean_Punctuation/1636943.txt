דרישות כספיות גבוהות מעכבות מעברו של גולן לרומניה
דיווח :  דרישת החלוץ לשכר גבוה מ-300 אלף יורו מעכבת את מעברו לאוניראה אורזיצ'ני ,  שראשיה כבר פנו רשמית ללוקרן
דרישות כספיות גבוהות מונעות בשלב זה את מעברו של עומר גולן מלוקרן לאוניראה אורזיצ'ני ,  אלופת רומניה ,  כך על פי דיווחים בתקשורת הרומנית .  סוכנו של גולן דודו דהאן המליץ למנג'ר אוניראה ,  מיחאי סטויקה ,  להחתים את החלוץ בן ה-27 ,  כאשר גם המאמן רוני לוי מעוניין בשחקן .  על פי דיווחים ברומניה ,  נציגים של אוניראה הגיעו אמש  ( שלישי )  לבלגיה לנהל מו"מ עם לוקרן במטרה לצרף את השחקן לפני סגירת חלון ההעברות .  
סטויקה רוצה לצרף את גולן בהשאלה עד תום העונה עם אופציה לרכישה בקיץ ,  אך הבעיה היא שכרו של החלוץ .  ברומניה טוענים כי גולן דורש שכר של למעלה מ-300 אלף יורו שלא מקובל על ראשי המועדון . " יש התעניינות בגולן מצד אוניראה והשחקן מעוניין להגיע לקבוצה ",  צוטט אתמול דהאן בתקשורת הרומנית . " הבנתי שהוא השחקן היחיד שמועמד להגיע לקבוצה בינואר ".  
גולן עובר עונה רעה בלוקרן וממעט לשחק .  בקיץ ,  החלוץ לא נכלל בתוכניות המקצועיות של אלכסנדר ינוקביץ' ,  אך גם לאחר פיטוריו של הסרבי ,  גולן מיעט לקבל דקות משחק אצל ג'קי מאתיסן ובמשחקים האחרונים כלל לא התלבש .  בינתיים ,  האחרון פוטר גם הוא ולוקרן ,  שנלחמת נגד הירידה לליגה השניה בבלגיה ,  טרם מינתה מאמן .  שמו של גולן ,  שהצהיר לאחרונה כי הוא מעוניין לעזוב את לוקרן ,  נקשר גם למעבר לשרלרואה הבלגית ,  אפואל ניקוסיה הקפריסאית וכן מכבי פתח תקוה ,  קבוצת נעוריו .
 
דרישות כספיות גבוהות מעכבות מעברו של גולן לרומניה
דיווח :  דרישת החלוץ לשכר גבוה מ-300 אלף יורו מעכבת את מעברו לאוניראה אורזיצ'ני ,  שראשיה כבר פנו רשמית ללוקרן

