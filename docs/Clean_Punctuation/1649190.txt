בנק ישראל נזכר להתנגד לחוק הגמ"חים לאחר שאושר
מקורות פוליטיים :  משרד רה"מ ,  יו"ר ועדת הכספים ובנק ישראל רקמו מהלך שלפיו יזרז גפני את אישור חוק בנק ישראל ,  ובתמורה יאושר חוק הגמ"חים  ?  החוק יאפשר את פעילותם של מוסדות גמילות חסדים שמלווים כספים ומקבלים פיקדונות ,  ללא פיקוח בנק ישראל  ?  גפני מכחיש
 >  >  ועדת השרים לחקיקה אישרה אתמול את חוק הגמ"חים  ( גמילות חסדים )  של יו"ר ועדת הכספים של הכנסת ,  משה גפני  ( יהדות התורה )  .  מיד לאחר אישור החוק ,  פירסם בנק ישראל התנגדות לחוק .  גפני טען אתמול בתוקף כי לא התנה את קידומו של חוק בנק ישראל בחקיקת חוק הגמ"חים .  חוק הגמ"חים נועד לאפשר פעילות מוסדות גמ"ח שמלווים כספים ללא ריבית ומקבלים פיקדונות ,  פעולות בנקאיות לכל דבר ,  ללא פיקוח בנק ישראל .  להערכת גורמים פוליטיים ,  משרד רה"מ ,  יו"ר ועדת הכספים ,  משרד האוצר ובנק ישראל ,  רקמו בשבוע האחרון מהלך לפיו גפני יזרז את הדיונים על אישור חוק בנק ישראל החדש וידאג לסיים אותם עוד לפני יציאת הכנסת לפגרת הפסח ובתמורה יאושר חוק הגמ"חים .  אישור חוק בנק ישראל יביא ,  לפי הבטחתו לכאורה של נגיד בנק ישראל סנטלי פישר לרה"מ בנימין נתניהו ,  להארכת כהונתו של פישר לקדנציה שנייה  ( הקדנציה הראשונה של פישר מסתיימת ב-30.4.10 )  .  לדברי גורמים המעורבים בפרשה , " כשבנק ישראל מתנגד לחוק ,  כפי שהוכח לא פעם ,  ולאחרונה בחוק העמלות הבנקאיות ,  הוא יודע לעשות זאת בצורה החלטית וברורה ובאמירה חד-משמעית .  התנגדות בנק ישראל לחוק הגמ"חים היתה רפה וכמעט בלתי מורגשת ,  לא נשמעה עמדה נחרצת של הנגיד והמפקח על הבנקים ".  בפתח הישיבה אתמול אמר יו"ר הוועדה ,  שר המשפטים יעקב נאמן ,  כי הוא תומך בחוק החדש ,  אך עם זאת הציג את הסתייגויות משרדו .  שר האוצר יובל שטייניץ ,  שהיה בפאריס ,  לא דאג למחליף ראוי בישיבה .  הוא גם לא העביר ליו"ר ,  כמקובל ,  את עמדת משרדו בנושא .  נציגת האוצר בישיבה ,  פקידה בדרג בינוני ,  לא אמרה דבר .  מקורבים ציינו כי הדרג המקצועי באוצר ,  בניגוד לדרג הפוליטי ,  מתנגד לחוק הגמ"חים בנחרצות .  השר היחיד שהתנגד היה השר לביטחון פנים ,  יצחק אהרונוביץ' .  גפני הציג אתמול מכתב שקיבל מנגיד בנק ישראל ,  סטנלי פישר ,  במאי 2009 לפיו מבטיח פישר כי למרות הבעייתיות  " נשתף פעולה עם יוזמה לתיקון חקיקה כך שמחד תתאפשר פעילות כדוגמת פעילות גמ"ח ,  ומנגד לא יהיה בכך כדי לפתוח פתח לניצול לרעה של הפתרון שיושג ".  גפני קבל : " בבנק ישראל הבטיחו לי אלף פעמים לפתור את בעיית הגמ"חים כי הוא בעייתי מבחינת פקודת הבנקאות והלבנת הון .  ביקשתי מהנגיד לפתור את זה .  העוזר שלי מתקשר כבר 10 חודשים פעם בשבוע כדי לבדוק איך פותרים את זה .  אני לא מוכן שבבנק ישראל ימשיכו להגיד לי :  'יהיה בסדר' ".   " קשה להיות חרדי"גפני תקף את המאשימים אותו בעסקה : " קשה להיות חרדי .  אני יודע מי הדליף את הקשר בין חוק בנק ישראל לחוק הגמ"חים .  גמ"ח כבר נהפך לשרץ .  לא היו מעיזים לכתוב את זה על משהו שאינו חרדי ".  גפני המשיך לשלול קיומה של עסקה : " מה הקשר בין חוק הגמ"חים לחוק בנק ישראל ?  כותבים שמדובר רק בגמחי"ם חרדיים .  חסרים גמחי"ם בציונות הדתית ?  גמחי"ם של יוצאי שריון ?  גמחי"ם במגזר השלישי ?  נטען כנגדי שאני רוצה על ידי החוק להוריד את הפיקוח של המדינה מהגמ"חים ,  למה ?  האם עד היום בנק ישראל כן פיקח עליהם ?  "  חוק הבנקאות אוסר למעשה פעילותם של גמ"חים .  לפי החוק  " מי שאינו תאגיד בנקאי לא יעסוק בקבלת פקדונות כספיים ובמתן אשראי כאחת ".  אך החוק לא נאכף עד היום .  פעילותו של גפני בנושא הגמ"חים הואצה לאחרונה עם ההתקדמות בחקיקת חוק בנק ישראל החדש ,  שגם בו פעילות הגמ"חים אינה חוקית .  חוק הגמ"חים בא להפוך אותם למוסדות כמו-בנקאיים ,  חוקיים בכל דרגי פעילותם ,  כולל קבלת ונתינת כספים ,  אולם מבלי שיהיו נתונים לפיקוח כלשהו של גורמי מדינה ,  כמו למשל המפקח על הבנקים .  גמ"חים ,  בצורתם המקורית ,  הם מוסדות למתן הלוואות בסכומים לא גדולים ,  למשפחות ובודדים נצרכים ,  ללא ריבית ,  לנושאים כמו הכנסת כלה ,  ברית מילה ,  בר מצווה ועוד .  עם השנים התרחבה פעילותם וכן היקף ההלוואות שהם נותנים .  כיום חלק מהגמ"חים מסייעים לפונים אליהם בסכומים גבוהים מאוד .  הגמ"חים מגייסים כספים מבעלי הון חרדים ואחרים וגם מהציבור החרדי .  מדובר במוסדות ידועים ומוכרים מאוד בעיקר בסביבה החרדית ,  אולם לא רק .  איש כנראה אינו יודע את מספרם ואת היקף פעילותם הכספית הכוללת ,  אולם ההערכה היא כי הם מדובר במאות מיליוני שקלים ואולי אף יותר .  הגורמים המקצועיים בבנק ישראל ובאוצר מתנגדים לחוק של גפני נחרצות .  לדבריהם ,  לא ייתכן כי לא יהיה פיקוח חיצוני על הגופים האלה ,  שכן הם יכולים להיקלע לקשיי נזילות ,  חדלות פירעון ,  כמו גופים פיננסים אחרים ואולי אף יותר מהם ,  מבלי שלנפגעים תהיה אפשרות כלשהי לקבל את כספם בחזרה .  בנוסף ,  הגמ"חים יכולים לשמש ,  וכבר היו בעבר ,  כר לפעילויות לא-חוקיות ,  למשל הלבנת הון .  פישר אמר בישיבת ועדת השרים כי  " אנחנו מתנגדים לחוק הגמ"חים .  עם זאת יש להגיע לפתרון בנושא ,  מאחר שאנו מכירים בחשיבות הגמ"חים ומנסים למצוא נוסחה שתהיה מקובלת על כל הצדדים ".  הנגיד הוסיף כי התרומות לגמ"חים אינן הבעיה ,  אלא הפיקדונות ,  וכי הוא מקווה שיימצא פתרון בשל חשיבותם הרבה .
 
בנק ישראל נזכר להתנגד לחוק הגמ"חים לאחר שאושר
מקורות פוליטיים :  משרד רה"מ ,  יו"ר ועדת הכספים ובנק ישראל רקמו מהלך שלפיו יזרז גפני את אישור חוק בנק ישראל ,  ובתמורה יאושר חוק הגמ"חים  ?  החוק יאפשר את פעילותם של מוסדות גמילות חסדים שמלווים כספים ומקבלים פיקדונות ,  ללא פיקוח בנק ישראל  ?  גפני מכחיש

