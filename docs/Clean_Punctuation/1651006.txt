אם השביתה הזאת תיגרר - המכונית שלכם לא
השלטון המקומי יוצא למאבק בקיצוץ בתקציבים הממשלתיים המועברים לו ,  וישבית ביום רביעי את מערך הפיקוח העירוני .  המשמעות :  ביום זה לא יינתנו דו"חות חניה ולא ייגררו כלי רכב
אם לא תחול תפנית במהלך היממה הקרובה ,  צפויים נהגי ישראל להתעורר ביום רביעי ליום חג של ממש .  ביום זה צפויות הרשויות המקומיות ברחבי הארץ לערוך שביתת אזהרה בת יום ,  והמשמעות היא שלא יינתנו דו"חות חניה ולא ייגררו כלי רכב .  ברשויות מוחים על הקיצוץ בתקציבי החובה הממשלתיים ועל גזירות נוספות שלטענתן הוטלו עליהן .
 בנוסף להשבתת הפיקוח העירוני והפסקת חלוקת הדו"חות ,  יש גם צד משמח פחות בשביתה הצפויה :  לא תיאסף אשפה ,  פעילות הניקיון ברשויות ופעילות הגינון תושבת ,  פעילות הכבאים תעבור למתכונת חירום בלבד ,  הווטרינרים העירוניים לא יתנו שירותים ולא יפעלו שירותי המצילים בחופי הים .  עם זאת ,  מערכת החינוך ומוקדי 106 יפעלו כסדרם .  בנוסף ,  הפסקת עבודת פקחי החניה עלולה להוביל לחסימת נתיבי תחבורה ועומסי תנועה במרכזי הערים .  
פורום 15 הערים הגדולות הצטרף למאבק של מרכז השלטון המקומי . " לא ניתן לראש הממשלה ושריו ליצור פילוג ועימות בתוך השלטון המקומי  .  ערי הפורום תעמדנה בחזית אחת ותתמוכנה בדרישה הצודקת של השלטון המקומי להעברת תקציבי החובה הממשלתיים שיבטיחו את המשך מתן השירות לאזרח ",  הודיע הפורום .
 ח"כ זאב בילסקי ,  יו"ר השדולה למען השלטון המקומי בכנסת תקף את קיצוץ התקציבים לרשויות . " כתוצאה ממדיניות הקיצוצים של הממשלה הרשויות המקומיות נמצאות בקריסה .  הקיצוץ בתקציבי החובה הממשלתיים המגיעים לרשויות המקומיות המתקשות לאזן את תקציבן בשל היותן בפריפריה ,  מביא אותן למצב של חוסר אפשרות להעניק שרות ראוי ולשלם שכר לעובדים .  השדולה למען השלטון המקומי בכנסת תפעל בנחישות להביא את תקציבי החובה לרמה הנדרשת ". 

אם השביתה הזאת תיגרר - המכונית שלכם לא
השלטון המקומי יוצא למאבק בקיצוץ בתקציבים הממשלתיים המועברים לו ,  וישבית ביום רביעי את מערך הפיקוח העירוני .  המשמעות :  ביום זה לא יינתנו דו"חות חניה ולא ייגררו כלי רכב

