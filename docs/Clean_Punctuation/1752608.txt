פלסטיני לכלך על האיסלם בפייסבוק - ונעצר
צעיר בן 25 מקלקיליה נעצר לאחר שפרסם בעמוד הפייסבוק שלו מסרים אנטי-דתיים וכן ציורים הלועגים לנביא מוחמד .  בתגובה לכך ,  אלפי גולשים הקימו קבוצות נגדו .  משפחתו : " הוא אדם נורמטיבי "
 סטודנט פלסטיני תושב קלקיליה נעצר על ידי כוחות הביטחון הפלסטינים ,  לאחר שהטיף באינטרנט נגד אלוהים והדת .  על פי דיווח הבוקר  ( ראשון )  בסוכנות הידיעות הפלסטינית  " מען ",  כוחות הביטחון הפלסטינים עצרו את הצעיר לאחר שניהלו במשך חודשיים מעקב צמוד אחר פעילותו באינטרנט ואחר הרעיונות שהפיץ באתרו ,  ובראשם מתקפה חריפה שהוביל נגד הדת ובעיקר דת האיסלם .
 הצעיר בן ה-25 החל את פעילותו נגד האיסלם כשהקים עמוד בפייסבוק ,  בו פרש את משנתו האנטי-דתית .  בין היתר כתב כי אללה זה הוא וכי הוא זועם על אלו שמאמינים בו .  בנוסף ,  סילף פסוקי קוראן ופרסם ציורים שלועגים לנביא מוחמד אשר פורסמו בעבר בעיתונים זרים .  אלפי גולשים זועמים הקימו נגדו קבוצות בפייסבוק והביאו לסגירת העמוד שלו .
 הצעיר ,  בן למשפחה מוסלמית מיוחסת מקלקיליה ,  לא ויתר והקים אתר בשם  " אור השכל ",  שבו המשיך להפיץ את רעיונותיו האתאיסטים .  חלק מבני משפחתו אמרו כי הם מתקשים להאמין כי הצעיר אכן ביצע את המעשים הללו . " הוא אדם נורמטיבי שעובד כספר בקלקיליה .  אנחנו כמובן מגנים את המעשים ומקווים כי יועמד לדין ויוענש אם אכן פגע באללה ובדת ",  אמרו .
 לפניות לכתב :  nir_yah@walla.com

פלסטיני לכלך על האיסלם בפייסבוק - ונעצר
צעיר בן 25 מקלקיליה נעצר לאחר שפרסם בעמוד הפייסבוק שלו מסרים אנטי-דתיים וכן ציורים הלועגים לנביא מוחמד .  בתגובה לכך ,  אלפי גולשים הקימו קבוצות נגדו .  משפחתו : " הוא אדם נורמטיבי "
 
