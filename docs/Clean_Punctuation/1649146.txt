3,000 אקדמאים ערבים חיפשו עבודה - רק 170 מצאו
בעמותת  " קו משווה "  מנסים לשפר את מצב התעסוקה בקרב אקדמאים ערבים ,  שפחות מ-40% מהם מועסקים בעבודות התואמות את כישוריהם ■ מנכ"לית העמותה : " רוב המנהלים הבכירים חיים בהכחשה "
 הלהיטות הישראלית להצטרף לארגון המדינות המפותחות  ( oecd )  היא הזדמנות פז למגזרי המיעוטים ,  שיכולים לצמצם את הפער הכלכלי בינם לבין האוכלוסייה היהודית .  ה-oecd הבהיר כי לא יצרף לשורותיו את ישראל לפני שעניין זה יתוקן ,  ומיד התגייסו למלאכה הבכירים ביותר :  ראש הממשלה בנימין נתניהו הקים ארבע ועדות לצמצום הפערים ;  ונשיא המדינה שמעון פרס שיגר אוטובוס של בכירים במשק כדי לקבל הצצה ,  שעבור חלקם היא ראשונה ,  לשוק התעסוקה של האקדמאים הערבים.פרס ונתניהו מנסים לקדם מהפכה ביחסם של אנשי העסקים הישראלים לעובדים הערבים - ולהעביר את המסר שהם יכולים וראויים להיות מהנדסים בצוות מחקר ופיתוח או מנהלים בכירים בחברות .  רק תנו הזדמנות.עוד לפני כשנתיים ייסד דב לאוטמן ,  התעשיין שהקים את דלתא והעמיד לימינו סגן ערבי ,  עימאד תלחמי ,  את קו משווה - עמותה שמטרתה שילוב אקדמאים ערבים בשוק העבודה היהודי.קו משווה החלה לפעול על רקע נתוני פתיחה בעייתיים :  ב-2005 היו בישראל 57.8 אלף אקדמאים ערבים - שהם 8.7% מהאוכלוסייה הערבית בגילאי עבודה  ( 18-65 )  ,  לעומת 20% בקרב היהודים ;  77% מהאקדמאים הערבים  ( 44.5 אלף )  היו מועסקים ,  אך רק מחציתם בעבודות התואמות את הכשרתם ;  3.6% מהם היו מובטלים ו-19.8% לא נכללו בכוח העבודה .  לשם השוואה ,  באוכלוסייה היהודית 83.4% מהאקדמאים עבדו ,  3.6% היו מובטלים ו-12.9% לא נכללו בכוח העבודה.24% מהאקדמאים הערבים התייאשו ממציאת עבודה ההולמת את כישוריהם ,  לעומת 3% מהיהודים .  בנוסף ,  שכרו של אקדמאי ערבי היה  ( ונותר )  נמוך בכ-35% מזה של אקדמאי יהודי.מדי שנה מסיימים 11 אלף ערבים לימודים אקדמיים ,  אך רק 20% מהם במקצועות המתאימים לשוק העבודה .  ועדיין ,  יותר מ-2,000 בוגרים מעוניינים להשתלב כל שנה בשוק העבודה הישראלי ." כיום יש לנו צוות של עשרה עובדים הפועלים בשלושה כיוונים עיקריים ",  אומרת מנכ"לית קו משווה ,  עירית תמיר . " הפעילות הראשונה היא השמה פרטנית של עובדים בחברות ,  והשנייה היא העצמת המועמדים הערבים באמצעות הכשרות מקצועיות ,  שמטרתן התאמת הכישורים שלהם לדרישות המעסיקים . " הפעילות השלישית היא פנייה לעסקים ,  כדי להחדיר אצלם את ההכרה בחשיבות הדייוורסיטי ,  התפישה הרב-תרבותית .  אנחו גם בודקים אם הם יודעים לנהל מבחני קבלה מותאמים לעובדים המגיעים מתרבויות שונות ומדריכים אותם כיצד להתקדם לשם ".  הנבחן שנכשל נהפך למצטיין העמותה פועלת כשנתיים ,  ועד כה ביצעה 170 השמות של אקדמאים ערבים בתפקידים ההולמים את הכשרתם בחברות יהודיות .  עם זאת ,  האקדמאים שמצאו עבודה הולמת הם שיעור קטן מתוך ה-3,000 שהעמותה סייעה להם לשלוח קורות חיים למעסיקים .  לראיונות זומנו רק 500 מועמדים .  במאגר המועמדים של קו משווה רשומים כיום כ-5,000 אקדמאים ערבים .  מהם ,  3,500 זכו להפנייה אחת לפחות למעסיק יהודי .  את ההכשרה המקצועית שמציעה העמותה סיימו 150 אקדמאים .  במאגרי העמותה רשומים כ-300 עסקים הנחשבים  " לקוחות ",  כאלה שקלטו עובדים ערבים וכאלה שנמצאים בתהליך של הפנמת הגיוס הרב-תרבותי ." ישנן התחלות טובות ,  אם כי כל החברות צריכות לעבור עדיין דרך ארוכה ",  אומרת תמיר .  לדבריה ,  אינדיגו hp ,  מטריקס ,  ibm ,  אינטל ,  בנק הפועלים ,  טבע ושטראוס הן החברות המתקדמות ביותר בשינוי התפישה ,  והחלו לחשוב במונחי תעסוקה רב-תרבותית .  חברות אחרות שנמצאות בדרך הנכונה הן סאפ ,  ברייטמן אלמגור דלויט ,  קסלמן קסלמן ,  כתר פלסטיק וצ'ק פוינט ." רוב המנהלים הבכירים חיים בהכחשה ומצהירים כי 'אצלי הכל בסדר ואין אפליה' ",  אומרת תמיר . " אחרים טוענים ש'אין אקדמאים טובים במקצועות שאנחנו מחפשים' ,  ובגרסה אחרת אנחנו שומעים ש'לא נתפשר על איכות' .  אבל זו סטיגמה לחשוב שאם אני לוקח מועמד ערבי אני מתפשר על איכות .  זה לא נכון ". תמיר מודה כי קיימים חסמים אמיתיים להעסקת אקדמאים ערבים ,  כמו מרחק גיאוגרפי וחולשה בשפה האנגלית - שהיא שפה רביעית במגזר הערבי ,  אחרי ערבית מדוברת ,  ערבית ספרותית ועברית .  חסם נוסף הוא היעדר ותק הדרוש לתפקיד בכיר ,  מכיוון שנוצר מעגל קסמים :  השוק הערבי פועל כשוק סגור ,  והאקדמאים אינם נחשפים לעיסוקים שהם אבני דרך למשרה הבכירה ." באופן מסורתי ,  כמיעוט חסום הם הולכים ללמוד מה שנדמה להם שיקבלו בו אחר כך תעסוקה - וזה בעיקר רפואה ומשפטים ",  מספרת תמיר . " זה מביא אותם למסלול עצמאי שהוא מעגל סגור :  הם פותחים משרד קטן ,  אין להם פרנסה ואחר כך העצמאות שלהם לא מתאימה למעסיקים שרוצים עבודת צוות .  ככל שהם ירגישו פתיחת בשוק ,  כך הם ילמדו יותר מקצועות מבוקשים ". אחד המחסומים הגדולים שניצבים בפני אקדמאים ערבים המחפשים עבודה הוא מבחני הקבלה ,  שרובם קוגניטיביים ומבוססים על שפה ותרבות .  גם הראיון מבוסס על שיווק עצמי של המועמד - דבר העומד בסתירה לתרבות הערבית ,  שאינה אינדיבידואליסטית ,  אלא יותר שיתופית . " במבדקים ובראיונות שאינם משקללים הבדלי תרבות ,  האקדמאים הערבים פשוט נופלים ,  וזה לא מוצדק ",  טוענת תמיר.כדוגמה מביאה תמיר את סיפורו של א' ,  בעל תואר שני במשפטים מאוניברסיטת בר-אילן שהיה מועמד למשרת עורך דין באחד הבנקים .  במבדקי המיון הרגילים קיבל א' ציון נכשל ,  ולאחר שיחה עם מנהלת משאבי האנוש בבנק הוסכם לשלוח אותו למכון אחר .  המבדקים במכון השני נמשכו יום שלם והתבססו על ניתוח כישורים - וא' קיבל בהם ציון מצטיין .  מאז הוא עובד בבנק ,  לשביעות רצונם של כולם.וישנה גם תקרת זכוכית פנימית .  גם כשעובד ערבי מתקבל לעבודה בהיי-טק הוא מופלה לרעה מבחינת שכר ותנאים .  י' היה מהנדס היי-טק שנקלט בעבודה ,  אך גילה שהוא מקבל שכר הנמוך בכמחצית מזה של עמיתיו - ובניגוד אליהם גם אינו נהנה מרכב צמוד .  נסיונותיו לשדרג את תנאיו נתקלו בקיר אטום .  הוא החליט להתפטר ולעבור לחברה אחרת .  לאחר שהגיע אתה להבנות על תנאי העסקתו ,  הודיע למעסיקיו על התפטרותו .  זה היה האות לתחילת המלחמה עליו ,  מכיוון שהיה עובד מצטיין .  בסוף המלחמה הוא נשאר בחברה בה עבד תחילה ,  אך עם רכב צמוד ושכר גבוה בהרבה.לפני שנה וחצי עשה דב לאוטמן מעשה :  הוא שיגר קורות חיים של 14 בוגרים מאותן פקולטות לחברות תעשייה ושירותים באזור המרכז .  רק שבעה בוגרים קיבלו תשובות .  המשותף לכולם :  הם היו יהודים .  הפניות שהגיעו מבוגרים ערבים בעלי אותה השכלה נותרו ללא מענה ." באיזה מקום יש למנהלי משאבי אנוש וחברות דעה קדומה ,  שלפיה אקדמאי ערבי פחות טוב מאקדמאי יהודי ",  אמר באחרונה לאוטמן . " הם גם חושבים שאולי העובדים היהודים לא יקבלו את הערבי לצוות ,  ומה הם בכלל צריכים את הצרות האלה .  זה די דומה לנכים .  יש נכים שיכולים למלא תפקידים עם יותר מוטיבציה ,  אבל מנהלי כוח אדם חושבים 'למה לי להסתבך אתם בעבודה ? ' ". לאוטמן מכהן כיו"ר עמותת  " קו משווה ",  שהוקמה לפני שנתיים במטרה לשלב אקדמאים ערבים בחברות בבעלות יהודים .  באחרונה מונה לעמוד בראש ארבע ועדות שהקים ראש הממשלה בנימין נתניהו ,  אשר מטרתן קידום שילוב הערבים במשק .  המאמץ הממשלתי נובע ,  בין השאר ,  מכך שאחת הדרישות של ארגון המדינות המפותחות  ( oecd )  לצירוף ישראל לשורותיו היא צמצום הפער החברתי-כלכלי בין היהודים לערבים ." יחד עם מנכ"לית העמותה ,  אירית תמיר ,  אנחנו עובדים עם יותר מ-2,000 מנהלי משאבי אנוש ,  מהבנקים להיי-טק ,  כדי לשכנע אותם ,  לתת להם ידע ולהסביר שהם מפסידים מזה שאינם קולטים את הערבים ,  שיכולים להיות כוח אדם מעולה עבורם ",  אמר לאוטמן ." יש אפליה וצריך לעקור אותה ממקומות העבודה - למעט בתי חולים ,  שם המצב טוב - ומהאוניברסיטאות ",  הוסיף לאוטמן .  לדבריו ,  בגלל פער בהבנת השפה ,  מועמד ערבי לאוניברסיטה יקבל ציון נמוך מהיהודי במבחן פסיכומטרי המנוסח בעברית - וזאת עוד לפני שכישוריו הועמדו למבחן.לאוטמן אמר כי האור בקצה המנהרה כבר נראה ,  אך הוא אינו מספק . " שיכנעתי את המרכז הישראלי לניהול  ( המי"ל )  לפתוח שלוחה במגזר הערבי ",  הוא סיפר . " מכון היצוא מתגייס לקדם את היצוא במגזר .  צריך עוד לחזק את החינוך ואת התשתיות ,  שיאפשרו לנשים לעבוד קרוב לכפרן.לאוטמן היה מהראשונים במשק ששילבו ערבים ודרוזים בכל דרגות הניהול - ולא רק כעובדי מתפרות - במפעלי דלתא טקסטיל שהקים .  ב-1969 ,  כשפתח מפעל בדלית אל כרמל ,  מינה לסגנו את עימאד תלחמי .  כיום ,  הוא מספר ,  עומד תלחמי בראש חברת בבקום סנטרס שהקים ,  שמפעילה מרכזי שירות  ( קול סנטרס )  באזור הצפון .
 
3,000 אקדמאים ערבים חיפשו עבודה - רק 170 מצאו
בעמותת  " קו משווה "  מנסים לשפר את מצב התעסוקה בקרב אקדמאים ערבים ,  שפחות מ-40% מהם מועסקים בעבודות התואמות את כישוריהם ■ מנכ"לית העמותה : " רוב המנהלים הבכירים חיים בהכחשה "
 
