גרמניה :  באיירן מטפסת בשלג
הבווארים רשמו ניצחון שביעי ברציפות ,  0:3 על מיינץ ,  ועלו זמנית לפסגה .  שער לקולאוטי ב-3:4 המלהיב של גלאדבך על ברמן
הצמרת הגרמנית הצפופה יצאה לעוד מחזור מותח ומרגש ,  בסיומו מקווה באיירן מינכן להתבסס סוף כל סוף בפסגה .  בשבועיים הקודמים עלתה באיירן למקום הראשון למשך 24 שעות ,  עד שלברקוזן שבה אליו בעזרת ניצחון ביום ראשון .  הקבוצה של יופ היינקס שוב תשחק בראשון מול פרייבורג ,  והבווארים עלו בינתיים לפסגה עם 0:3 קשה על מיינץ .  שאלקה השלישית מפגרת מבאיירן בנקודה ,  אחרי 0:2 ביתי על הופנהיים .
 במשחק שפתח את המחזור אתמול  ( שישי )  אירחה המבורג ,  עדיין ללא רוד ואן ניסטלרוי ,  את וולפסבורג המידרדרת בקור המקפיא בנורדבנק ארנה וסיימה ב-1:1 שלא תרם יותר מדי למטרות של שתי הקבוצות .  האוהדים יקוו לימים חמים יותר .  תרתי משמע .  משחק מלהיב יותר היה במגרשה של בורוסיה מנשנגלאדבך ,  שגברה 3:4 על ורדר ברמן המאכזבת עם שער של רוברטו קולאוטי והצגה גדולה של ראול בובאדיז'ה  ( צמד ושני בישולים )  .
 שישה ניצחונות רצופים ותנופה אדירה הציבו את באיירן מינכן במקום השני ,  קרוב קרוב ללברקוזן המוליכה ובחזרה בעמדת הפייבוריטית להניף את צלחת האליפות בתום העונה .  יושבי האליאנץ ארינה ציפו לניצחון קל ,  אבל הפתעת העונה כבר ניצחה בסיבוב הקודם את הבווארים והצליחה להחזיק מעמד דקות רבות עד שבא דניאל ואן בויטן .
 במחצית הראשונה התנועה הייתה לכיוון אחד בלבד - שערו של היינץ מולר .  אלא ששוערה של מיינץ עמד בפרץ ,  ביצע מספר הצלות מרשימות ,  כולל הדיפת פנדל של השוער היריב האנס יורג בוט ,  ונעזר בהגנה שלו על מנת לתסכל את חלוצי באיירן מינכן .  רק בדקה ה-58 ,  אחרי מעל 20 ניסיונות לעבר השער ,  השיגו המארחים את היתרון כשהבלם הבלגי ואן בויטן ,  סקורר מוכח העונה ,  נגח לרשת את החמישי שלו בליגה ,  אחרי כדור חופשי .  
פרנק ריברי הצטרף למשחק מיד לאחר השער ,  ובדקה ה-75 מריו גומז נעץ את השני מבישול של פיליפ לאהם .  אריאן רובן חתם את התוצאה עם בעיטה חופשית מדויקת בדקה ה-86 ,  ועכשיו בבאיירן מקווים שהפעם ,  בניגוד לשבועיים הקודמים בהם עלו לפסגה ואיבדו אותה לטובת לברקוזן ביום ראשון ,  יצליחו להשיג קביעות בעזרת איבוד נקודות של יופ היינקס וחבורתו .
 רוד ואן ניסטלרוי עדיין סוחב פציעה ואוהדי המבורג יאלצו להמתין עוד קצת עד להופעת הבכורה שלו ,  אבל גם בלעדיו המארחים היו צריכים להוציא יותר מול האלופה שלא ניצחה מאז השביעי בנובמבר .  וולפסבורג פיטרה השבוע את מאמנה ארמין פה ,  ומי שעמד על הקווים יהיה מאמן קבוצת המילואים ,  לורנץ-גאנטר קוסטנר .  
אולי בהשראת המאמן החדש ,  הזאבים פתחו היטב והגיעו למספר מצבים מסוכנים ליד שערו של פרנק רוסט ,  כשמנגד מרסל יאנסן היה קרוב מאוד לכיבוש בנגיחה לאחר מצב נייח .  השער הגיע בדקה ה-34 .  כדור ארוך של סשה ריטר הגיע לאדין דזקו ,  שהסתובב ,  הטעה את יורס מאתייסן ,  ובעט כדור מסובב לקורה ופנימה .  
המחצית השניה הייתה כולה המבורג ,  שלא הפסיקה להחמיץ .  דוד רוזנהאל נגח למשקוף של אנדרה לנז ,  מחליפו של דייגו בנאליו ,  בדקה ה-52 ושלוש דקות מאוחר יותר הציל השוער עימות של אחד על אחד יאנסן ,  כשאלג'רו אליה בועט את הכדור החוזר על גופו של חברו לקבוצה .  גם מרכוס ברג רשם עוד החמצה איומה מול השער ,  והבלם ז'וסווה הרחיק מהקו נגיחה של אליה שש דקות לסיום .  השער המיוחל הגיע בדקה ה-90 כשפיוטר טרוכובסקי הטיס כדור חופשי אדיר לרשת .  המבורג מצילה נקודה ,  שלא בטוח שתספיק לה במרוץ לאליפות .
 שני שערים מיותרים שספגה מבוכום גרמו לשאלקה לסיים בשבוע שעבר ב-2:2 ולהישאר מתוסכלת וללא כיבוש הפסגה .  הערב ,  מול הופנהיים שלא ניצחה בששת משחקיה האחרונים ,  הראתה הקבוצה של פליקס מגאת' כי היא לומדת מטעויות ושמרה על יתרונה בדרך לניצחון ראשון על המאמן לשעבר רלף רנגניק .
 19 דקות המתינו אוהדי שאלקה ,  עד שכדור של ראפיניה מצא את קווין קוראני והחלוץ בעט מזווית אלכסונית בשמאל אל הרשת כדי לחגוג את העשירי שלו העונה .  חצי שעה לאחר מכן ,  עבר קוראני לתפקיד המבשל וסידר שער ללוקאס שמיץ הצעיר .  שאלקה עם 41 נקודות ,  אחת פחות מהמוליכה הזמנית באיירן מינכן .
 ארבעה הפסדים רצופים ניפצו לרסיסים את חלומות האליפות של תומאס שאף ושחקניו ,  שדווקא הראו סימני מעודדים בתחילת העונה .  גם בורוסיה מנשנגלאדבך ,  כמו ורדר ברמן ,  לא הגיעה בפורמה אידיאלית ,  אחרי שלושה משחקים ללא ניצחון ,  אבל הערב היא חגגה בגדול והעמיקה את המשבר אצל יריבתה .
 רוברטו קולאוטי ,  שסחט פנדל שלא נוצל במחזור הקודם ,  פתח בהרכב וניגן כינור שני להצגה אדירה של חברו הארגנטינאי ראול בובאדיז'ה .  כבר בדקה הרביעית עלתה גלאדבך ליתרון ,  כשבובאדיז'ה פירגן במתפרצת למרקו רוס הצעיר שכבש .  הבליץ של המארחים התגבר ,  ובדקה ה-13 קולאוטי בעט בימין ,  הכדור פגע בשוער טים ויזה ועבר את הקו .  חלוץ נבחרת ישראל חגג את השלישי שלו העונה בליגה ,  שוב מבישול של בובאדי'זה ,  שבדקה ה-18 קבע בעצמו 0:3 מוחץ של המארחים .  
עשר דקות לאחר מכן הצליח מסוט אוזיל לצמק ,  אבל בובאדיז'ה ,  כבר אמרנו ?  הארגנטינאי המהיר השלים צמד אישי בדקה ה-35 ושימח את אוהדי גלאדבך ,  למרות הקור העז והשער השני של ברמן אותו נגח קלאודיו פיזארו .  המחצית השנייה הייתה רגועה הרבה יותר ,  קולאוטי פינה את מקומו בדקה ה-75 וטורסטן פרינגס צימק מהנקודה הלבנה בדקה ה-85 ,  אבל הערב הזה נצבע כולו בירוק ..  .  של בורוסיה מנשנגלאדבך .
 משחקים נוספים :
 האנובר - נירנברג 3:1להאנובר .  יז'י שטיינר  ( 65 )  .  לנירנברג :  אלברט בוניאקו  ( 30 ,  64 ו-69 ) 
פרנקפורט - קלן 1:1לפרנקפורט .  כריס  ( 76 )  .  לקלן :  מאניש  ( 59 )  ,  מרקו רוס  ( עצמי ,  84 ) 
הרטה ברלין - בוכום 0:0

גרמניה :  באיירן מטפסת בשלג
הבווארים רשמו ניצחון שביעי ברציפות ,  0:3 על מיינץ ,  ועלו זמנית לפסגה .  שער לקולאוטי ב-3:4 המלהיב של גלאדבך על ברמן

