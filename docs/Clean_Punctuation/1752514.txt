בצק ,  בצק ועוד קצת בצק
למי שלא גר בגבעתיים ורוצה לטעום את מעשה חמאתה של ויולה גורן ,  אספנו מתכונים מתוך ספרה החדש
ספרה החדש של ויולה גורן ,  חגיגה של מאפים ,  יוצא בתיזמון מושלם של בין אחרי החגים לחנוכה .  בתקופה זו ,  שקצת שכחנו את אכילת היתר בחגים ,  ואנחנו עדיין לא מוכנים לחשוב על סופגניות שומניות של חנוכה ,  אפשר להפיל עלינו ספר בישול עם מאפים .
 ספר המאפים החדש כולל בתוכו עשרות מתכונים מתוקים בעיקר ,  וגם כמה מלוחים שכוללים מאפים מבצקים שונים החל מבצק פריך ופשוט ,  בצקי עלים למיניהם  ( כולל תהליך הכנתם )  ועוד .
 לגורן ,  שמוכרת לנו מבית המאפה/בית קפה שהקימה בגבעתיים וחנות קאפקייקס בתל אביב זהו ספרה השני שבא אחרי ספר שכולו קאפקייקס .  הצילומים מקסימים ,  המתכונים פשוטים להבנה ומה שחסר לנו זה רק לנסות .  את המתכונים בכתבה זו הקדשנו לבצק עלים ,  אותו אפשר להכין בהשקעה רבה בבית או בקלות לקנות בסופר .
 חגיגה של מאפים - ויולה גורן .  הוצאת פן וידיעות ספרים .  118 שקלים .
 טארט קלאסי שאפשר להכינו עם מילוי מתוק או מלוח .  אפשר למלא ,  למשל ,  בקרם פטיסייר ואגוזים או בפירות טריים עם זיגוג משמש .
 חומרים לטארט בגודל 12 על 30 ס"מ:קמח לקימוח המשטח500 גרם בצק עלים זיגוג ביצה  ( חלמון אחד עם 2 כפיות מים ) 60 גרם חמאה2 בצלים בינוניים קצוצים500 גרם פטריות שמפיניון פרוסות¾ כוס שמנת מתוקהחופן עלי טימין טרייםמלח ופלפל שחור טחון טרי50 גרם גבינת ברי מגוררת
אופן ההכנה:1 .	 מחממים את התנור ל-180 מעלות ומרפדים תבנית אפייה שטוחה בנייר אפייה .  מרדדים את הבצק על גבי משטח מקומח לעובי של כ-0.5 ס"מ .  חותכים מלבן בגודל של 18 ס"מ על 36 ס"מ .  חותכים מאמצע המלבן מלבן נוסף בגודל של 12 ס"מ על 30 ס"מ .  מעבירים את המלבן הקטן אל התבנית ומברישים את שוליו בזיגוג ביצה .
 2 .	 חותכים את קצוות הבצק שנותרו מהמלבן הגדול לשתי רצועות בגודל 2.5 ס"מ על 30 ס"מ ולשתי רצועות נוספות בגודל 2.5 ס"מ על 20 ס"מ .  מניחים את רצועות הבצק סביב שולי המלבן כדי ליצור שוליים מוגבהות .  מברישים את השוליים בזיגוג ביצה ואופים עד להזהבה ,  כ-20 דקות .  מעבירים לצינון על גבי רשת .  
3 .	 ממיסים את החמאה במחבת בינונית ,  על גבי אש בינונית .  מוסיפים את הבצל והפטריות ומטגנים כ-5 דקות ,  עד שהירקות מתרככים .  מוסיפים את השמנת ,  הטימין ,  מלח ופלפל ומבשלים 5 דקות נוספות .  מניחים להתקרר .  מעבירים את התערובת לקלתית האפויה וזורים עליה את הגבינה .  ממש לפני ההגשה ,  מניחים את הטארט מתחת לגריל חם למשך 5 דקות ,  עד שהגבינה נמסה .
 כיסנים מרשימים מאוד שיכולים לשמש מנת פתיחה .  אפשר להחליף את גבינת הפרמזן בגבינה קשה אחרת ,  אם רוצים .  לאורחים רעבים במיוחד ,  כדאי להכפיל את הכמות .
 חומרים ל-8 עד 10 כיסנים :
 לבצק:קמח לקימוח המשטח500 גרם בצק עלים 150 גרם חמאה רכה מאוד ,  אך לא מומסת 1 כפית מלח גס1 כפית אורגנו90 גרם גבינת פרמזן
למלית:¼ כוס שמן זית כתית מעולה1 בצל בינוני קצוץ250 גרם עלי תרד שטופים היטב ,  ללא הגבעולים120 גרם גבינת עיזיםמלח ופלפל שחור טחון טרי
אופן ההכנה:1 .	 מרדדים את הבצק על גבי משטח מקומח למלבן גדול בעובי של כ-0.5 ס"מ .  מברישים את הבצק בכל החמאה ומפזרים עליו את המלח ,  האורגנו והגבינה .  מגלגלים אותו לגליל מהודק ,  עוטפים בניילון נצמד ומקררים כשעה במקרר .
 2 .	 מחממים את התנור ל-180 מעלות ומכינים את המלית :  מחממים את השמן במחבת בינונית ,  נתונה מעל אש בינונית-גבוהה .  מוסיפים את הבצל ומטגנים עד שמזהיב ,  כ-5 דקות .  מוסיפים את התרד ומבשלים עד שהוא מתרכך מעט ,  כ-2 דקות .  מסירים מהאש ומעבירים לקערה בינונית .  מערבבים פנימה את הגבינה ,  מלח ופלפל .  מניחים להתקרר .
 3 .	 מרפדים תבנית אפייה שטוחה בנייר אפייה ומרכיבים את הכיסנים :  חותכים את הבצק המגולגל לעיגולים בעובי של כ-2.5 ס"מ .  מרדדים כל עיגול לאליפסה בעובי של כ-1/2 ס"מ .  מניחים 1  2 כפות מהמלית בצידה הצר של כל אליפסה .  מקפלים את האליפסה לשניים וצרים כיסנים בצורת חצי עיגול .  אין צורך להדק את הקצוות ,  אפשר ,  אפילו ,  להניח למלית  " להציץ "  החוצה .
 4 .	 מסדרים את הכיסנים על גבי התבנית ואופים כ-20 דקות עד שהבצק זהוב .  מגישים חם .
 מאפים מרשימים אלה הם במיטבם מיד לאחר שהתקררו .  אפשר להחליף את האננס בכל פרי מוצק אחר ,  כמו נקטרינה ,  משמש או אגס .
 חומרים ל 10 - 8 מאפים :  120 גרם חמאה½ כוס סוכר2 ביצים גדולות120 גרם שקדים מולבנים טחונים2 כפות רוםקמח לקימוח המשטח500 גרם בצק עלים זיגוג ביצה  ( חלמון אחד עם 2 כפיות מים ) 15 טבעות אננס ,  טרי או משומר ,  מונחים בתוך מסננת לניקוז הנוזליםזיגוג משמש  ( 2-3 כפות ריבת משמש עם כף מים ) 
אופן ההכנה:1 .	 מקציפים את החמאה והסוכר במיקסר לתערובת חלקה .  מוסיפים את הביצים תוך כדי טריפה ,  זו אחר זו ,  וממשיכים לטרוף עד שהתערובת אחידה .  בוחשים פנימה את השקדים הטחונים ואת הרום ומערבבים היטב .  מקררים כ-30 דקות .
 2 .	 מחממים את התנור ל-180 מעלות ומרפדים תבנית שטוחה בנייר אפייה .  מחלקים את הבצק לשניים ומרדדים כל חצי לעלה בעובי של כ-0.5 ס"מ .  חותכים כל עלה למלבנים בגודל 5 ס"מ על 12 ס"מ .  צרים חתך באורך של כ-7 ס"מ במרכזו של כל אחד מהמלבנים .
 3 .	 בידיים מקומחות ,  תוחבים את אחד מקצות המלבן לתוך החתך האנכי באמצע .  מוציאים את הקצה שנתחב ומסובבים אותו על המלבן שנית .  תוחבים לחתך ומוציאים החוצה .  מניחים את המלבנים על משטח העבודה כך שהקצוות שטוחים ושני צידיו של כל מלבן מסובבים .  חוזרים על הפעולה בכל המלבנים ומורחים את פני הבצק בזיגוג ביצה .
 4 .	 בעזרת שק זילוף או כף ,  מניחים פס של קרם שקדים במרכזו של כל מלבן מסובב .  חותכים כל עיגול האננס לשישה חלקים שווים ומסדרים אותם מעל הקרם .  אופים עד שהבצק זהוב ,  15 - 20 דקות .  מעבירים לצינון על גבי רשת .  לפני ההגשה ,  מברישים בזיגוג משמש .
 הפאי הקלאסי העשוי מבצק עלים טעים במיוחד שעות אחדות לאחר אפייתו .  לגיוון ,  אפשר להחליף את השקדים הטחונים בקוקוס מיובש או את התפוחים בדובדבנים ,  בשזיפים או בכל פרי עונתי אחר .
 חומרים ל-6 טארטלטים בקוטר 12 ס"מ:לתפוחים:1 בקבוק יין אדום2 מקלות קינמון4 מסמרי ציפורן 6 גרגרי פלפל אנגלי6 תפוחי עץ מזן גרני סמית ,  קלופים ,  מנוקים וחצויים לאורכם
לקרם:240 גרם חמאה בטמפרטורת החדר1 כוס סוכר3 ביצים גדולות240 גרם שקדים מולבנים טחונים
קמח לקימוח המשטח500 גרם בצק עלים זיגוג ביצה  ( חלמון אחד עם 2 כפיות מים ) 
אופן ההכנה:1 .	 להכנת התפוחים :  בסיר הנתון על גבי אש גבוהה ,  מביאים לרתיחה את היין ,  הקינמון ,  הציפורן וגרגרי הפלפל האנגלי .  מוסיפים את התפוחים ,  מנמיכים את האש לבינונית ,  ומבשלים כ-15 דקות או עד שהתפוחים מתרככים מעט .  מניחים בצד להתקרר .  מעבירים את התפוחים עם נוזלי הבישול לקערה גדולה ,  מצננים במקרר כמה שעות עד כמה ימים ובוחשים מפעם לפעם .
 2 .	 להכנת הקרם :  בקערת המיקסר ,  מקציפים את החמאה עם הסוכר לתערובת חלקה .  מוסיפים את הביצים ,  זו אחר זו ,  ומקציפים עד שהן נבלעות בתערובת .  מערבבים פנימה את השקדים .
 3 .	 מחממים את התנור ל-190 מעלות ,  מרפדים 2 תבניות גדולות ושטוחות בנייר אפייה ומרכיבים את הפיטיבייה :  על גבי משטח מקומח ,  מרדדים חצי מכמות הבצק לעובי של כ-1 ס"מ .  חותכים עיגולים בקוטר של 12 ס"מ ומעבירים אותם לתבניות האפייה .
 4 .	 מוציאים את התפוחים מהנוזל ופורסים אותם .  מסדרים את הפרוסות בשכבה אחת על כל עיגול בצק ומשאירים שוליים של כ-1.5 ס"מ מסביב .  עורמים מעליהם קרם שקדים .  מסדרים עוד שכבת תפוחים מעל הקרם .  מברישים את השוליים החשופים של הבצק בזיגוג ביצה .  
5 .	 מרדדים את חלקו השני של הבצק לעובי של כ-1 ס"מ וחותכים עיגולים בקוטר של 12 ס"מ .  צרים פתחי אוורור קטנים במרכז העיגולים ומניחים אותם על גבי התפוחים .  מהדקים את הקצוות בעזרת מזלג ומדביקים היטב את שתי שכבות הבצק .  חותכים קצוות מסולסלים בעזרת סכין חד  ( לא רק לקישוט ,  אלא להצמדה מושלמת של שתי שכבות הבצק זו לזו )  .  מברישים את הבצק העליון בזיגוג ביצה ומסמנים בסכין פסים לקישוט .
 6 .	 אופים ב-190 מעלות כ-10 דקות .  מנמיכים את חום התנור ל-160 מעלות ואופים עד שהבצק זהוב ,  כ-20 דקות .  מעבירים לצינון על גבי רשת .  מגישים חמים או בטמפרטורת החדר .
 
בצק ,  בצק ועוד קצת בצק
למי שלא גר בגבעתיים ורוצה לטעום את מעשה חמאתה של ויולה גורן ,  אספנו מתכונים מתוך ספרה החדש

