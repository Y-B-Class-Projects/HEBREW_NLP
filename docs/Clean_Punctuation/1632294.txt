סיכום 2009 בקרן לעידוד יזמים צעירים בישראל :  101 עסקים חדשים בפריפריה וסיוע בהיקף 8 מיליון שקל
באזור הצפון נפתחו כרבע מהעסקים החדשים ,  באזור הדרום - 21%
101 עסקים חדשים שנפתחו ב-2009 בפריפריה קיבלו סיוע והלוואה מקרן שמש ,  ובסך הכל השקיעה הקרן בשנה זו סכום של 8 מיליון שקל בכל 564 העסקים שפועלים מאז הקמתה.לדברי מנכ"ל קרן שמש ראל גודמן , " תוכנית העבודה לשנת 2009 העמיקה את התמיכה בקרב העסקים הקיימים ,  מתוך מטרה למזער את הקשיים והנזקים .  הענקנו ליזמים סיוע במימון נוסף ,  הוגבר הייעוץ הפיננסי והליווי של המנטורים המלווים את היזמים .  כאן בא לידי ביטוי יתרונה האמיתי של קרן שמש בסיוע לעסקים קטנים ".  במהלך שנת 2009 אושרו הלוואות ל-101 עסקים חדשים ,  מתוכם 68% בבעלות גברים והיתר יזמויות בבעלות נשים.באזור הצפון נפתחו כרבע מהעסקים החדשים ,  באזור הדרום - 21% ,  11% מהעסקים החדשים נפתחו באיזור ירושלים והיתר באזור המרכז .  כשליש מהעסקים החדשים פועלים בתחום מתן השירותים ,  רבע בתחום המסחר ,  17% בתחום המזון ,  ויתר העסקים להם סייעה קרן שמש עוסקים בתחומי חקלאות ,  חינוך ,  תיירות ועוד.קרן שמש לעידוד יזמים צעירים בישראל ,  מיסודן של קרן אדמונד ג' .  ספרא וקרן רש"י ,  הוקמה במטרה לעודד יזמים צעירים להקים עסקים חדשים בישראל .  הקרן מציעה הדרכה מקצועית צמודה וסיוע כספי של עד 90 אלף שקל לעסק .
 
סיכום 2009 בקרן לעידוד יזמים צעירים בישראל :  101 עסקים חדשים בפריפריה וסיוע בהיקף 8 מיליון שקל
באזור הצפון נפתחו כרבע מהעסקים החדשים ,  באזור הדרום - 21%

