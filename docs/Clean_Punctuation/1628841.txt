נמני : " גם אם יגיע שחקן ,  לא תהיה לזה השפעה מכרעת "
 מנג'ר מכבי ת"א לא בונה על חיזוק מסיבי .  על בוזגלו : " לא יחזור מתי שהוא חושב ".  אורי שטרית חזר לאימונים אחרי חודשיים
צילום ועריכה :  יותם רונן 
שלושה ימים אחרי ה-0:0 המאכזב מול בני סכנין ,  שיחת היום במכבי תל אביב היא חוסר היציבות .  הבוקר  ( שלישי )  ערכה הקבוצה אימון לקראת משחק הבית נגד הפועל פתח תקוה בשבת ובמועדון מקווים ליצור סופסוף המשכיות . 
" אנחנו לא עושים שום דבר שונה לקראת שבת ,  ואנחנו לא נכנסים להיסטריה משום תוצאת תיקו כזו או אחרת ",  אמר אבי נמני : " ברור שהשאיפה שלנו היתה לנצח בשבת האחרונה ,  אבל אנחנו יודעים שהכל הולך קשה ושום דבר לא בא בקלות בליגה הזו .  אנחנו לא משנים את עמדתנו מניצחון לתיקו ,  אלא מאמינים בשחקנים האלה שעשו עבודה טובה מאוד עד עכשיו .  בצורה חד משמעית אני יכול להגיד שאנחנו מאמינים במי שנמצא פה .  הזמן בסופו של דבר יפתור את בעיית חוסר היציבות .  סיכומים תמיד נעשה בסוף העונה ,  יש לנו מטרה מסוימת ואנחנו רוצים להגיע אליה .  נחכה לסוף השנה ואם נהיה איפה שאנחנו רוצים אז נהיה מאוד מרוצים ". 
נמני התייחס לההבדלים ביכולת של הקבוצה במשחקים מול הגדולות לעומת המשחק הקלים יותר על הנייר : " מה שנראה לכאורה קל הוא לפעמים הרבה יותר קשה ,  כי קבוצות קטנות באות לסגור ,  לצופף ולהעביר זמן .  אנחנו צריכים לפתור את הבעיות שלנו ונעשה את זה .  אנחנו מסתכלים כרגע רק על המשחק הבא ,  המשחק האחרון מבחינתו כבר היסטוריה .  יש כל כך הרבה משחקים ואנחנו רוצים להיות מעורבים בכל המפעלים .  את הסיכומים לטוב או לרע נעשה בסוף ,  ואני בטוח שבסוף זה יהיה טוב כי איפה שאנחנו עומדים כרגע אנחנו די מרוצים ,  אבל יש לנו שאיפות להתקדם עוד יותר ".  
לגבי חיזוק אפשרי בחלון ההעברות אמר המאמן : " אין לנו שליטה על כל מה שרושמים ,  אבל כרגע לא קורה שום דבר .  גם אם יבוא שחקן ,  מה שלא בטוח במאה אחוז שיקרה ,  לא ישתנה משהו קיצוני בקבוצה .  יש פה בסיס טוב ,  שאיתו הגענו לאן שהגענו עד היום ואיתו נמשיך .  אם יגיע שחקן ,  נהיה מרוצים כי הוא יעבה לנו את הסגל ,  ואנחנו מקווים שאם יבוא שחקן הוא לא יבוא לטווח קצר אלא לטווח ארוך .  אני לא רוצה להתייחס כרגע לשם כזה או אחרת ספציפית ,  אבל בכל מקרה אם יגיע שחקן לא תהיה לזה השפעה מכרעת על הקבוצה ". 
נמני נשאל האם מאור בוזגלו יחזור לסגל בשבת הקרובה ואמר : " המטרה היא שהוא יחזור לשחק ויחזור לעצמו .  אנחנו נעזור לו ככל שנוכל אחרי הפציעה הקשה שעבר ,  אבל מאור לא יחזור מתי שהוא חושב שהוא יחזור או מתי שאנשים אחרים חושבים שהוא יחזור ,  אלא מתי שהצוות הרפואי והמקצועי יחשוב שהוא מוכן לחזור .  לא נסכן אותו ,  אנחנו חושבים עליו לטווח הארוך ולא רוצים לעשות לו נזק .  הציפיות שהוא יחזור ויעשה פה קסמים הן לא נכונות .  שחקן אחרי פציעה צריך את הזמן שלו לחזור ולהשתלב ,  זה לא הוקוס פוקוס ,  אנחנו מאמינים בו ולא סתם השקיעו בו הרבה כסף .  זה שחקן שיעזור לנו בעתיד ,  אנחנו סבלניים ומתי שהוא יהיה מוכן לחזור לסגל הוא יחזור ".  
" אין לי הסבר לחוסר היציבות ,  אני רק יכול להגיד שעל הנייר אנחנו לא יציבים וזו עובדה ",  אמר החלוץ יובל אבידור . " אנחנו מתקשים ליצור רצף של נצחונות ותוצאות טובות ,  ואני מקווה שנתחיל לעשות את זה השבת .  אני לא יכול לשים את האצבע על משהו מסוים שעובד לנו במשחקים הגדולים ולא עובד מול הקטנות ,  אבל מול קבוצות גדולות המשחקים קצת יותר פתוחים ויותר קל לשחק כדורגל ,  לעומת קבוצות אחרות שבאות ומסתגרות .  עם זאת ,  גם מול הקבוצות האלה צריך לדעת לעשות את העבודה .
" אנחנו מאמינים שהצוות המקצועי שם לב לחוסר היציבות שלנו ,  נעבוד השבוע באימונים כמו שצריך על מנת ליצור משחק יותר קל ונח בשבת .  משחק קל לא יהיה מול הפועל פתח תקוה ,  אבל ננסה לעשות את זה כמה שיותר קל בשבילנו ".  על הפער מול ממכבי חיפה והפועל תל אביב אמר אבידור : " אני לא חושב שאנחנו צריכים להסתכל על קבוצות אחרות ,  אלא להתרכז בעצמנו .  אני מאמין שאנחנו יכולים להגיע לרמה של חיפה והפועל ,  אבל יכול להיות שזה ייקח קצת יותר זמן .  עברנו תהליך שונה השנה וזה לוקח זמן ". 
החלוץ התייחס לכושר ההבקעה שלו ואמר : " אין הבדל בין החמצה להחמצה ,  יש תקופות שמחמיצים ולא מבקיעים .  באופן אישי ,  לא יצאתי מגדרי כשלא הבקעתי ולא כשהבקעתי .  אני לא מרגיש שיש עליי לחץ ,  אבל אני יכול להגיד שאני מאוד רוצה להבקיע ,  זה חשוב לי לעזור למועדון ,  שעוזר לי ,  תומך בי ומאמין בי ". 
ניסו קפילוטו ערך אימון חלקי בשל מתיחה ברגלו .  המגן השמאלי אורי שטרית אימון מלא לראשונה מזה חודשיים ,  לאחר החלים מניתוח בקע .  יניב עזרן ,  שמתאושש מפציה קשה ,  החל באימוני ריצה .
 
נמני : " גם אם יגיע שחקן ,  לא תהיה לזה השפעה מכרעת "
 מנג'ר מכבי ת"א לא בונה על חיזוק מסיבי .  על בוזגלו : " לא יחזור מתי שהוא חושב ".  אורי שטרית חזר לאימונים אחרי חודשיים

