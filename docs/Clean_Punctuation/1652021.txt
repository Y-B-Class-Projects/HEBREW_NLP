בריטניה במצב קשה לא פחות מזה של יוון 
עם גירעון שתופח והולך וחוב ברמה של 380% מהתמ"ג ,  תתקשה בריטניה למנוע את התפשטות הפחד בשווקים הפיננסיים
ניו יורק טיימס  >  >  בשעה שמשבר החובות של יוון מכה באירופה ,  עשתה בריטניה כל שביכולתה כדי להישאר מחוץ למהומה .  עד עתה .  לפתע ,  המשקיעים תוהים האם בריטניה צפויה לעמוד בקרוב בפני משבר חובות משלה אם ממשלתה לא תצליח לקצץ את הגירעון התופח שלה במהירות מספקת ,  באופן שימנע את התפשטות הפחד בשווקים הפיננסיים .  הליש"ט נפלה ל-1.495 דולר ביום שלישי שעבר - רמתה הנמוכה ביותר מול הדולר זה כמעט עשרה חודשים .  התשואה על האג"ח הממשלתיות לעשר שנים של בריטניה ירדה גם היא ,  על רקע חששות המשקיעים כי הפרלמנט יהיה מפולג מדי לאחר הבחירות במאי מכדי לשקם את מצבה הפיננסי המידרדר של בריטניה .  סקרים שפורסמו בסוף השבוע הצביעו על כך שמפלגת השמרנים האופוזיציונית איבדה את ההובלה הברורה במירוץ לבחירות .  בהיעדר רוב פוליטי מובהק שיטפל בבעיות התקציב הקשות שלה ,  המשקיעים עלולים לייקר את גיוס הכספים מצד הממשלה ,  ולהכשיר את הקרקע לקראת מיתון פוטנציאלי בעל שתי נקודות שפל  ( w )  - אם לא גרוע מכך . " אם אתם באמת רוצים לראות בעיה תקציבית ,  הביטו בבריטניה ",  אמר מארק סקופילד ,  אסטרטג אג"ח בסיטי . " באירופה ,  הגירעון הממוצע הוא כ-6% מהתמ"ג ובבריטניה הוא 12% ,  וזוהי רק ההתחלה ".  מאז ההתערבות הפיסקלית האינטנסיבית של ממשלת הלייבור ב-2008 וב-2009 ,  התשואות על האג"ח הממשלתיות של בריטניה זינקו לרמות הגבוהות באירופה .  בקנה מידה רחב יותר ,  שכולל את עלויות ההלוואה של משקי בית ושל חברות ,  רמת החוב הכוללת בבריטניה היא השנייה בגובהה בעולם ,  אחרי יפן - 380% מהתוצר המקומי הגולמי ,  לפי דו"ח שפירסמה באחרונה חברת הייעוץ מקינזי .  בשבועות האחרונים הוקדשה תשומת הלב למדינות מוכות חוב באירופה ,  כמו יוון ,  פורטוגל וספרד ,  שעלויות ההלוואה בהן זינקו במקביל לצמיחת הגירעונות ,  לאחר שהמשקיעים דרשו ריביות גבוהות יותר כפיצוי על הסיכון הנוסף הכרוך בהלוואת כסף לממשלה .  ואולם היחלשות הליש"ט והעלייה ההדרגתית של הריבית על האג"ח ל-10 שנים של ממשלת בריטניה ליותר מ-4% ,  מעידות כי המשקיעים מתכוננים להעריך מחדש את מצבה התקציבי של המדינה .  גירעון זהה ליוון בריטניה אינה נמנית על 16 מדינות גוש היורו ,  ובשונה מיוון וממדינות אחרות שמשתמשות ביורו ושנקלעו לקשיים ,  היא שומרת על שליטה במדיניות המוניטרית שלה .  כתוצאה מכך ,  נהנתה בריטניה עד כה מתוכנית עצומה לרכישת אג"ח מצד הבנק המרכזי של אנגליה - שהשאירה את ריבית המשכנתאות ואת התשואות על האג"ח הממשלתיות ברמות נמוכות באופן חריג .  פירוש הדבר הוא שהממשלה ואזרחיה יכולים להמשיך וללוות בריביות שאינן משקפות את המצב הפיננסי האמיתי של המדינה .  ואמנם ,  העלייה בחוב הפרטי והציבורי כאן מנוגדת למגמת הפחתת המינוף שהתרחשה בארה"ב .  חובות משקי הבית בבריטניה מהווים כעת 170% מההכנסה השנתית הכוללת ,  לעומת 130% בארה"ב .  בדומה לנהירה האמריקאית אחר משכנתאות סאבפריים עם ריביות נמוכות ומפתות ,  מיליוני בעלי בתים בבריטניה נטלו משכנתאות בריבית משתנה שצמודות לריבית הבנק המרכזי ,  הנמצאת בשפל של כל הזמנים .  באשר לממשלת בריטניה ,  היא הצליחה לממן גירעון תקציבי של 12.5% מהתמ"ג - שווה לזה של יוון - בריבית נמוכה ב-2% מזו של יוון ,  רק מאחר שהבנק המרכזי של בריטניה רכש את מרבית האג"ח שהנפיק בשנה שעברה .  הצרכנים חוששים לחשש זה מתווסף גם מצבם הרעוע של הצרכנים הבריטים .  עם הורדת הריבית במשק ,  עלתה הפופולריות של ההלוואות בריבית משתנה .  בסוף דצמבר ,  40% מהמשכנתאות החדשות היו צמודות לשער ריבית הבסיס .  למרות הצהרותיו של מרווין קינג ,  נגיד הבנק המרכזי של בריטניה ,  כי הוא עשוי לחדש את תוכנית ההרחבה הכמותית לאור החולשה הכלכלית הנוכחית ,  בקרב המשקיעים גוברת הדעה כי הריבית תמשיך לעלות ,  במקביל לעלייה באינפלציה ובפרופיל הסיכון של בריטניה .  בנאום שנשא השנה ,  התריע אנדרו הולדיין ,  הממונה על היציבות הפיננסית בבנק המרכזי של בריטניה ,  כי עלייה בריבית תפגע בבריטניה .  הוא טען כי עלייה של 1% תכפיל את עלויות פירעון הריבית ביחס להכנסה ל-13% .  כתוצאה מכך ,  תיפגע יכולת הצרכנים בבריטניה לאזן את צמצום ההתערבות הממשלתית .  קחו לדוגמה את שרידן קינג ,  מנהל מכירות שמתקשה לעמוד בחובותיו ,  המסתכמים ב-47,075 דולר .  מסעות קניות אינם עומדים בראש סדר העדיפויות שלו ,  אלא החזר החובות לנושיו .  ואף כי המשכנתה בריבית משתנה שלקח ,  על סכום של כ-150 אלף דולר ,  נושאת ריבית נמוכה ביותר ,  עלויות ההלוואה כבר נוגסות בחלק ניכר ממשכורתו ,  והוא חושש מהעתיד . " אם הריבית תעלה ,  זה יהיה מצב מסוכן מאוד בשבילי ",  אמר קינג . " זה עשוי להוביל אותי לשקול פשיטת רגל ".  לעת עתה ,  לכל הפחות ,  ממשלת בריטניה אינה ניצבת בפני סכנה דומה .  למרות עודפי ההלוואה וההוצאות שלה ,  בריטניה עדיין מחזיקה בדירוג אשראי aaa וחלק ניכר מחובה הוא לטווח הארוך .  אך לאור העובדה ש-29% מהאג"ח הממשלתיות של בריטניה נמצאים בידי זרים ,  בריטניה ,  בדומה ליוון ,  נותרה פגיעה מאוד לגחמות של משקיעים חיצוניים .  כשנשאל איזו מפלגה תיטיב יותר לטפל באתגרים אלה ,  נקט הנגיד עמדה ספקנית . " אנחנו פשוט נאבקים להתמודד עם כל החובות הללו ",  הוא אמר . " הגיע הזמן שהממשלה תשליט סדר בענייניה ". 

בריטניה במצב קשה לא פחות מזה של יוון 
עם גירעון שתופח והולך וחוב ברמה של 380% מהתמ"ג ,  תתקשה בריטניה למנוע את התפשטות הפחד בשווקים הפיננסיים

