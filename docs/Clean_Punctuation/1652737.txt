מדור סוף
פסח מתקרב וברוח הפולמוס במעריב ,  עמית הרמן כבר יודע מה תהיה הקושיה החמישית בשולחן ליל הסדר שלו :  אקונומיקה ,  או נוזל ניקוי ידידותי מקליפות תפוזים מורתחות ?  
" 7 ימים "  חושף בכתבת השער עוד יהודים שמלמדים את האויב איך להילחם .  פעם זה כורדים ,  לפעמים זה אוזבקים והיום הגיע תורם של ערביי המפרץ הפרסי .  צדוק יחזקאלי מספר איך בחורינו המצוינים מלמדים את השכנים של איראן להגן על שדות הנפט שלהם .  נתראה בפעם הבאה שינחת טיל מצפון עם סימן  " צ "  עליו .
 אותה תחושת דה ז'ה וו עולה גם מכתבת רעידות האדמה המסורתית .  שוב ההתרעות ,  המחדלים ומפת אזורי ההרס הצפוי .  אבל כשראינו שתל-אביב מסומנת בצהוב בהיר נרגענו .  בית מוזס ישרוד את השואה הגיאולוגית .  מצד שני ,  העזתים ייצאו הכי בזול .
 טרילוגיית הקראנו את זה בעבר ,  הסתיימה עם הכתבה על מהנדס בכור הגרעיני שנפטר מסרטן .  שוב כור גרעיני ,  שוב סרטן .  מתי יבינו שאין קשר ביניהם ? 
מעניין אם מילי אביטל הייתה מתגלגלת לשער  " סופשבוע "  אם לא מלחמת מוזס-קשת .  מצד שני כתבת השער איתה מתגלה כמשעממת עם אותן סיסמאות תלושות של שחקנית ישראלית בהוליווד .  הקטע המעניין היחיד הוא כשמילי מספרת כיצד דחתה לאחרונה תסריט אנטי ציוני שהגיע לידיה .  זהו הסרט המדובר בכיכובו של קולין פירת' בתפקיד יאיר שטרן .  כאן בארץ הידיעה הזו זכתה לפולו נרחב עם הרבה גאווה ישראלית ,  אבל ב"סופשבוע "  פספסו את ההזדמנות לפוצץ את הבלון .  אליען לזובסקי מעדיפה לטפוח על השכם של הכוכבת הציונית :" זה קורה לך הרבה ?  ",  היא שואלת ומחמיצה הזדמנות לחשוף את הפרוטוקולים החדשים של זקני ציון .
 מצד שני הכתבה של בועז כהן על היכרותו כנער עם יונה וולך הייתה מרתקת  ( אבל קצת ארוכה מדי )  .  נחמד כשמישהו ב"סופשבוע "  מעלה זכרונות מהבוהמה ולא קוראים לו מנחם בן .  
אולי בועז כהן גם תרם להחלטה של יוסי בליקי חברו בלהקת פונץ' להתראיין ל"סופשבוע ".  בבליקי מספק את הסחורה עם סיפורים מעניינים על תור הזהב של הרוק הישראלי בניינטיז .  בקיצור ,  יצא אחלה מוסף תרבות ואחד הגיליונות המוצלחים של  " סופשבוע "  בתקופה האחרונה .  חבל שהוא כרגיל השאיר ל"תרבות מעריב "  רק שאריות בסגנון כתבת הנפילה המסורתית עם דניאלה וירצר .
 מוסף הארץ חוגג בשער את ניצחונו במירוץ לראיון האחרון עם נתן זך .  המשורר מספר לדליה קרפל שזה הראיון האחרון שלו ,  ומודיע שהפסיק לכתוב שירים .  זך מעדיף לשקוע בנוסטלגיה ,  וסיפורי השתייה עם אלתרמן וימי חבורת  " לקראת "  בטח מעניינים את קוראי הארץ .
 קרפל לא מתעניינת בדעותיו של זך על נושאים אקטואליים .  הזמן קצר ,  וזה הראיון האחרון.צריך לדבר על העבר ,  על הפיוס ועל הפרידה .  ביוש .
 שער המוסף אולי התגאה בנתן זך ,  אבל הכתבה הפותחת היא דווקא על רומן צהבהב של דודו טופז .  ויש כותרת שזך בטח יאהב : " משולש מסוכן ".  הכתבה שמופיעה ממש לפני ראיון הפרידה עם המשורר גם שברה את שיא המוסף בשימוש בשורש ז.י.ן .  דודו ,  מתברר ,  היה משורר האס.אם.אסים .
 יובל אברמוביץ' כתב החודש של  " ישראל שישבת "  בחודשים האחרונים ,  מפציע עם שלוש הופעות במוסף .  כתבת השער היא הראיון הצפוי עם זוכה  " האח הגדול "  אלירז שדה .  הקטע עם ראיונות יוצאי ריאליטי הוא שהם יכולים להיות משעממים ולמחזר את כל מה שנאמר בתוכנית ,  או למעוד ולהיות שערורייתיים .  הראיון הזה משול בערך לבהייה של 20 דקות בערוץ 20 .  לא מעניין ,  סחבק .
 אברמוביץ' גם חתום על שער 2 שמציג ראיון מפוכח עם משה דץ על הגירושים .  ההתבכיינות על  " ארץ נהדרת "  בפנים ואיך אפשר בלי הכבשה שושנה .  רק אותנו הלחיצה התמונה שלו מציץ מבלונים ?  לסיום ,  אברמוביץ' מציג בפנינו הצצה לפרק מתוך ספרו  " כאן יעל וייס ,  תל-אביב ".  זה כנראה פרס ישראל היום לעובד המצטיין של החודש .
 בשער  " 7 לילות "  מופיע חיים משה בלבוש מסתורי .  רק הקפוצ'ון חסר להשלמת אימאג' העבריין . " אני לא מפחד מאף אחד "  הוא מצוטט בשער ,  ואנחנו קיווינו לשמוע את הגרסה הלא מצונזרת של סיפור השלכת הרימונים לביתו .  אבל משה שוב מספק את התשובה הרשמית שאין לו אויבים ,  אין לו מושג ,  ואין לו חובות בשוק האפור .  וכאן זה נגמר .  ברוב הראיון יהודה נוריאל משוחח עם עוד זמר מזרחי מהאייטיז שמתבאס על הצלחתו המטאורית של שיראל .  
אבל לפעמים יוצאים גם דברים טובים מהאייטיז .  שאפו לנבו זיו שאחרי כתבת הכבלים הפיראטיים המופתית שלו ,  שב לתקופת הזוהר של לוקיישנים ישראלים עבור סרטים הוליוודים .  מצחיק ,  נוסטלגי ושווה אפילו יותר בזכות הכפיל של אל פאצ'ינו שחילק חתימות בבאקה אל-גארביה .
 אביב לביא כתב לפני שבועיים ב"סופשבוע "  על התגלית הירוקה :  נוזל ניקוי טבעי וביתי מקליפות מורתחות של תפוזים .  אורגנים ,  כמובן .  התוצאה ,  לדבריו ,  חזקה וידידותית יותר מאקונומיקה רעילה .  גם השבוע הוא מגן בטורו על הפטנט החדש ויוצא נגד מבקריו שמעדיפים להרעיל את בארות המים של ילדינו במוצרי התאגידים .
 ואז ,  מתחת לאפו של העורך מגיחה אודטה .  גם לאוזניה הגיעה בשורת הפלא התפוזי והיא החליטה לבדוק אותו על הכיור שלה .  התוצאה :  קדחת .  אודטה אפילו משתלחת בהוגי הרעיון הלא מוצלח . " איזו חארטה .  לא דובים ולא יער .  סתם מים בניחוח תפוזים מבושלים .  כל הכתמים בכיור נותרו כשהיו ,  כתמי השומן הקלים סירבו לרדת ,  ומה זה התאכזבתי .  וזה מרגיז ,  כי בדיוק בגלל רעיונות הבל שכאלה ,  יוצא שם רע לאג'נדה הירוקה ".  הכותרת ,  אגב ,  היא  " הבוז לקליפות התפוז ". 
בן כספית לא עמד במילתו ועדיין לא שיחרר את הסיפור על הקרן החדשה ומזימתה להחלשת צבא העם ,  אבל בן דרור ימיני המשיך לתקוף אותה עבורו ב"מוספשבת "  של מעריב .
  אותנו זה שעמם ועברנו לקטע שבו ימיני מעלה סימני שאלה סביב תחקיר  " עובדה "  על מותה של רייצ'ל קורי שנהרגה מדריסת דחפור ברצועה .  ימיני ביקש מאילנה את הקלטת ואפילו הסכים לשלם עבורה ,  אבל היא סירבה .  גם אין תגובה ממערכת התוכנית.ימיני עידכן את הקוראים על תלונתו בפני הרשות השנייה ,  ומבטיח לעדכן .
 @@@פסח מתקרב ,  והמוספים משמינים מנחת .  144 עמודים ל"7 ימים ",  104 ל"סופשבוע ",  72 למוסף הארץ ו-64 ל"ישראל שישבת ". 
@@@ליאורה מדווחת על פגישותיו של יאיר לפיד עם דן חלוץ וראובן אדלר .  בשבוע שעבר פורסמו בחדשות ערוץ הבידור של HOT תמונות של לפיד נפגש עם השר בוז'י הרצוג .  לא הגיע הזמן שמישהו ירים פה כתבה ? 
@@@הביקורות מהללות את ספרו של דני חלוץ  ( ידיעות ספרים )  .  במודעה לספר שמופיעה במוסף לשבת של ידיעות אחרונות מצוטטים קומפלימנטים של אמירה לם ,  מ"7 ימים "  ושל אחד אבי שילון ,  לא חשוב מאיזה עיתון .
 @@@אם להארץ יש כתב שתחביבו המשונה הוא ריצות מרתון  ( יוסי מלמן )  ,  למה לא לשלוח אותו לרדוף אחרי המשוגעים לדבר ?  למה הסתפקו במוסף הארץ בג'ובניק שנשאר לדווח מהקשר בתאג"ד ? 
@@@כל הפרשנים הפוליטיים התייחסו לפדיחה של אלי ישי ,  אבל רק עודד שלום וגדעון מירון יצאו לשטח והביאו תמונת מצב מפחידה ממזרח ירושלים .  שאפו
בחצי טור הוא משמיץ את האח הגדול ,  וזה רק כי יאיר רוצה לעזור לכם לגדול/ 
וגם רענן שקד פתח השבוע סניף של מכון אדלר להורים ,  כי יותר מדי מכם גדלים להיות ישראלים מכוערים/
ולכן כשסימה נוברת לכם בחפצים ,  היא לא חטטנית ,  היא מה שמכונה ,  אמא לוחמנית

מדור סוף
פסח מתקרב וברוח הפולמוס במעריב ,  עמית הרמן כבר יודע מה תהיה הקושיה החמישית בשולחן ליל הסדר שלו :  אקונומיקה ,  או נוזל ניקוי ידידותי מקליפות תפוזים מורתחות ? 

