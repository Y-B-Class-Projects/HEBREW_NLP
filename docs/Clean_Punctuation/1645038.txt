מפתח אלן
ההיעדרות של בריאנט מהלייקרס ,  הורגשה לראשונה בהפסד 87:86 לבוסטון וריי אלן .  אנטוני ודנבר עצרו את קליבלנד
שני משחקים התקיימו לפנות בוקר  ( שישי )  ב-NBA ,  והיו צמודים במיוחד .  במשחק המרכזי ניצחה בוסטון את האלופה לוס אנג'לס לייקרס 86:87 ,  ועלתה למאזן 18:34 .  עבור הלייקרס  ( 14:42 )  זה היה ההפסד הראשון בחמישה משחקים שבהם קובי בריאנט מושבת בגלל פציעה .
 אגב ,  קצת לפני המשחק בוסטון השלימה טרייד עם ניו יורק ניקס במסגרתו היא קיבלה את נייט רובינסון ומרכוס לאנדרי ,  ושלחה לניו יורק את אדי האוס ,  ג'יי.אר גידנס ,  ביל ווקר ,  ובחירת דראפט עתידית בסיבוב השני .  
האחראי העיקרי לניצחון של הסלטיקס היה ריי אלן ,  שקלע 12 מתוך 24 הנקודות שלו ברבע השלישי ,  ופגע ב-10 מתוך 11 הנסיונות הראשונים שלו במשחק .  הלייקרס ניצחו אמנם בשלושת המשחקים האחרונים שלהם נגד בוסטון ,  אבל ללא קובי בריאנט הם הסתבכו במיוחד במאני טיים .  
7:15 דק' לסיום הם עוד הובילו בהפרש של ארבע נקודות אחרי דאנק של אנדרו ביינום ,  אבל 4:48 דק' ללא סל של הלייקרס אפשרו לסלטיקס לבצע מהפך ,  וכשלאמאר אודום שבר את הבצורת 2:30 דק' לסיום זה כבר היה מאוחר מדי .  
פרט לאלן ,  רייג'ון רונדו בלט בסלטיקס עם 14 נקודות ו-11 אסיסטים ,  קנדריק פרקינס  ( 14 ריבאונדים )  וקווין גארנט הוסיפו 13 כל אחד ,  ופול פירס סיים עם 11 .  פאו גאסול הוביל את קלעי הלייקרס עם 22 נקודות ,  רון ארטסט קלע 15 ,  אנדרו ביינום 14 ולאמאר אודום סיים עם 13 נקודות ו-14 ריבאונדים .
 אחרי 13 ניצחונות רצופים ,  נראה שלברון ג'יימס לא יכל לבקש יותר מטריפל דאבל היסטורי .  הוא הפך לשחקן הראשון אי פעם שהשיג לפחות 43 נקודות ,  13 ריבאונדים ו-15 אסיסטים .  מצד שני ,  לא היה לו כל כך איך לחגוג את ההישג המרשים הזה ,  כי מול כל המספרים האלה התייצב כרמלו אנטוני ,  שקלע 40 נקודות משלו כולל סל ניצחון ,  והוביל את הנאגטס ל-116:118 .  
1:18 דק' לסיום המשחק הנאגטס עוד הובילו 111:116 ,  אלא ששתי קליעות עונשין מוצלחות של אנתוני פארקר ועוד מהלך של סל ועבירה של לברון ג'יימס הביא לשוויון .  ההתקפה האחרונה במשחק הייתה של הנאגטס ,  וסל הניצחון של אנטוני בזריקה מדהימה בחצי מרחק על השמירה של ג'יימס ,  הביאה לניצחון חוץ גדול ב"לואנס ארנה ".  
פרט לאנטוני ,  קניון מרטין  ( 17 ריבאונדים )  וצ'ונסי בילאפס  ( 8 אסיסטים )  קלעו 18 נקודות כל אחד לדנבר ,  ג'יי.אר סמית הוסיף 14 .  בקליבלנד ,  שאקיל אוניל הוסיף 18 נקודות ,  ג'יי.ג'יי היקסון 14 ואנתוני פארקר 13 .
 
מפתח אלן
ההיעדרות של בריאנט מהלייקרס ,  הורגשה לראשונה בהפסד 87:86 לבוסטון וריי אלן .  אנטוני ודנבר עצרו את קליבלנד

