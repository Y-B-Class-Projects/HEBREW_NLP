לקוחות סלולר עסקיים ?  בחשבונית הקרובה ממתינה לכם הפתעה יקרה
פלאפון וסלקום הודיעו כי יעלו מחירים בשיעור ממוצע של 4% מינואר 2011 עבור לקוחות שאינם בהתחייבות
בחודש שעבר הודיעה חברת פלאפון כי תעלה מחירים בשיעור ממוצע של 4.4% החל מינואר 2011 ,  בצמוד להורדת דמי הקישוריות .  את הבשורה שלחה החברה במעטפות ללקוחותיה בצמוד לחשבונית חודש נובמבר.דנה ,  בעלת עסק עצמאית המחזיקה בשני מנויים בחברת פלאפון ,  התקשתה לעכל את רשימת ההתייקרות שהוצגה לה  " ייקור התעריפים הינו באחוז בלתי הגיוני בעליל - על דמי מנוי חודשיים של שני מנויים שברשותי בעלות 448 שקל חל ייקור של 93 שקל - זה 20% ". יש לציין כי לקוחות פרטיים הנמצאים בהתחייבות אינם אמורים לספוג עליית מחירים כלשהי במהלך תקופת ההתחייבות ,  אך דנה נהנית ממעמד של לקוח עסקי בחברות הסלולר ,  ולכן גם לא זכתה להגנת המחוקק  " אני כבולה בחוזה ואין לי שום דבר לעשות אלא לשלם ולממן מכיסי את רווחיה העצומים של חברת הסלולר ואולי לפצות אותה על הפגיעה ברווחיה כתוצאה מדמי הקישוריות ". מלבד העלייה המשמעותית בדמי המנוי החודשיים תשלם דנה החל מהחודש הבא תוספת תשלום  " סמלית "  בעבור שירותים אחרים הניתנים לה באופן קבוע .  כך לדוגמא :  חבילת דקות למענה הקולי תינתן לה בתוספת 3 שקלים - 23% יותר מהמחיר שהוצע לה עד כה .  שירות הודעות סמס מוזל התעדכן בתוספת 1.9 שקל - 19% יותר מתעריפו המקורי .  בסה"כ סל החיובים הקבועים שניתן לה עד כה במחיר 560.35 שקל ישמין ב-99.6 שקל .  מדובר בהתייקרות של יותר מ-17% וזאת ללא חיובים משתנים .  בחיובים המשתנים תספוג דנה התייקרות של 10.5 אגורות לכל דקת שיחה לאחר ניצול החבילה שברשותה .  והתייקרות של 5.3 אגורות בעבור כל סמס שתשלח .  בפלאפון מסבירים שהעלאת התעריפים נובעת מהנזק הצפוי לחברה מהורדת דמי הקישוריות ,  וכן משחיקת התעריפים .  גם סלקום הודיעה בחודש שעבר כי תבצע העלאת תעריפים דומה בקרב לקוחותיה שאינם בהתחייבות .  על פי סלקום מדובר בהעלאת תעריפים לחלק קטן מלקוחות החברה ,  ובשיעור ממוצע של 4% בלבד .  והנה גם לחשבונית מנוי הסלולר שמחזיקה דנה בחברת סלקום התווספה הודעת התראה - לתשלום החודשי הקבוע ע"ס 260 שקל לפני מע"מ יתווספו החל מינואר 2011 ,  33 שקל לפני מע"מ .  מדובר בהתייקרות של 12% .  בנוסף ,  עלות שליחת הודעת סמס תצמח ברשת סלקום ב-3.5 אגורות לפני מע"מ ,  עבור דנה ששילמה עד כה 43.5 אגורות ועתה תשלם 47 אגורות מדובר בעלייה של 8% ." עדכון התעריפים "  נועד  " לפצות "  את סלקום על שחיקת הכנסות בשיעור של 15% שחלה בתשעת החודשים הראשונים של 2010.נזכיר כי חברת פרטנר העלתה תעריפים בשיעור של 3.5% באמצע נובמבר .  חברות הסלולר נוהגות להעלות מחירים בשיעורים דומים ובסמיכות אחת לשנייה ,  וזאת על מנת למנוע מלחמת מחירים ושינוי במאזן הלקוחות.מפלאפון נמסר בתגובה : " מדובר בחשבונית אחת שנבדקה ,  ואין להסיק ממנה על העלאת התעריפים שתבוצע החל מינואר - לחלק מלקוחותינו בלבד - ובשיעור ממוצע של 4.4% ". מסלקום נמסר בתגובה : " הלקוחה שהחשבונית שלה הוצגה היא מקרה פרטני שאינו מעיד על הממוצע וחשוב לציין כי יש לקוחות רבים אשר לא חוו עדכון כלל ,  כמו גם זכאי הבטחת הכנסה אשר להם סלקום אפשרה ביטול עדכון התעריפים ". 

לקוחות סלולר עסקיים ?  בחשבונית הקרובה ממתינה לכם הפתעה יקרה
פלאפון וסלקום הודיעו כי יעלו מחירים בשיעור ממוצע של 4% מינואר 2011 עבור לקוחות שאינם בהתחייבות

