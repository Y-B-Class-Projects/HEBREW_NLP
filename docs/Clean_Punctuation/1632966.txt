רייטינג שבועי :  ארץ משופרת
הדחה דרמטית מבית האח הגדול מסדרת לקשת 33.2% ,  ואת ראש טבלת הצפיה השבועית . " ארץ נהדרת "  עם שיא עונתי ולרשת רק שתי תכניות בעשיריה הראשונה
השתלם לערוץ 10 לשדר את הסרט על מוני פנאן בערב של הדחה דרמטית מבית האח הגדול ?  לא בטוח .  שעה שהצפיה בריאליטי של קשת משחזרת את השיא העונתי לעונה - 33.2% ,  זכה הסרט על בנק ההשקעות של מוני פנאן ששודר במקביל אליו ל-8% בלבד והסרט ישודר היום בשידור נוסף לטובת אלו שהחמיצו .  הסרט הוקדם כזכור לשבת כדי לא להיות משודר מול הסרט שהכינה אופירה אסייג לרשת .  עם סיום הסרט על פנאן ,  צונח הרייטינג של ערוץ 10 ותכנית המערכונים  " מקום לדאגה "  זוכה ל-2.8% בלבד .
 רייטינג גבוה גם למהדורת השבת של חדשות 2 ,  שנהנית זה השבוע השני מסמיכות ל"האח הגדול ".  דני קושמרו זכה אמש ל-24% ,  שעה שאושרת קוטלר במהדורת השבת של ערוץ 10 מסתפקת ב-8.8% . " רואים עולם "  של ערוץ 1 עם 5.9% ב-21:15 .
 אקטואליה מוקדמת :  דני אילון ב"פגוש את העיתונות "  עם 5.9% , " מועצת החכמים עם 1.9% בלבד .
" ארץ נהדרת "  משתפרת והתכנית השלישית זוכה ל-27.9% ,  נתון שיא מאז עליית העונה . " אולפן שישי "  יציבה עם 18.9% ולפני כן  " מועדון ארוחת הערב "  של חיים כהן ומרינה מקסימיליאן בלומין עם 11.2% .  בדרבי של חיים כהן נגד עצמו ,  מפסיד השידור החוזר של רוממה ו"שום פלפל ושמן זית "  מסתפקת ב-2.9% בלבד .  חבל .  
מהדורת שישי ארוכה מהרגיל של חדשות 10 ,  במסגרתה שודר גם הסרט על גואל רצון ,  זכתה ל-6.9% , " יומן "  עם 5.5% .  הסרט ששודר בפריים טיים ערוץ 10 בשישי מחוץ לטבלת 25 התכניות הנצפות .
" עובדה "  מובילה את טבלת הצפיה היומית של חמישי עם 20% ,  שידור חוזר של  " רמזור "  אחריה עם 14.5% .  בערוץ 10 שידור חוזר של  " החברים של נאור "  עם 6.1% ופרק של  " העוקץ "  עם 4.6% .  
חדשות ואקטואליה :  המהדורה של חדשות 2 עם 17.7% ,  חדשות 10 עם 8.3% ו"מבט "  עם 5.2% .
 גם השבוע שולטות קשת בשלושת המקומות הראשונים בטבלה השבועית .  עם שתי התכניות של  " האח הגדול "  ועם ארץ משופרת .  סך הכל לזכיינית חמש תכניות בעשיריה הראשונה :  במקום השביעי  " עובדה "  ובמקום העשירי לקט  " מונית הכסף "  עם 18.9% .  
התכנית הנצפית ביותר של רשת השבוע היא  " רוקדים עם כוכבים "  במקום החמישי עם 22.9% . " כלבוטק "  במקום השישי עם 22.3% ואלו שתי הנציגויות של רשת בעשיריה הראשונה .  
חברת החדשות של ערוץ 2 עם שלוש תכניות .  מהדורת השבת במקום הרביעי ,  הממוצע של המהדורה המרכזית במקום השמיני עם 19.7% ובמקום התשיעי  " אולפן שישי ".  הממוצע השבועי של חדשות 10 עמד השבוע על 9.3% , " מבט "  עם 6.5% .
 התכנית הנצפית ביותר של ערוץ 10 השבוע היא  " הרווק "  שזוכה ל-13.1% .  בערוץ 1 שידור המשחק של בית"ר ירושלים ובני סכנין זוכה ל-8.6% .
 
רייטינג שבועי :  ארץ משופרת
הדחה דרמטית מבית האח הגדול מסדרת לקשת 33.2% ,  ואת ראש טבלת הצפיה השבועית . " ארץ נהדרת "  עם שיא עונתי ולרשת רק שתי תכניות בעשיריה הראשונה

