דקאר SS1 :  טרגדיה כבר ביום הראשון
אחד מכלי הרכב המשתתפים במירוץ פגע בצופה שעמדה במקום האסור לכניסה .  את נצחון הסטייג' רושם רומא מב.מ.וו
מהדורת 2010 של הדקאר ניצלה את היום הראשון בשנה האזרחית החדשה לתצוגה מרהיבה של המתחרים וכלי רכבם במרכז העיר בואנוס איירס ,  אליה הגיעו מאות אלפי ארגנטינים נלהבים חובבי ספורט מוטורי .  משם המשיכו המתחרים לעיר קולון ,  נקודת המפגש ממנה יצאו לסטייג' הראשון שקצהו השני נמצא 684 ק"מ מערבה בעיר קורדובה .  
את הסטייג' הראשון מנצח נאני רומא ,  נהג קבוצת ב.מ.וו המחזיק באמתחתו נצחון בדקאר כאופנוען .  רומא מסיים את הקטע המדוד שאורכו 199 ק"מ בזמן של 02:11.15 שעות .  הנצחון מגיע למרות חשש לתקלת מנוע ,  שהתגלתה בסוף כתקלה אלקטרונית שלא השפיעה על המכונית .  הפייבוריט לנצחון קרלוס סיינז  ( פולקסווגן )  סיים שני בפער של 02.07 דקות ואחריו אלוף הדקאר 2007 סטפן פטרהאנסל שכמו רומא ,  גם הוא עבר ממיצובישי שפרשה לב.מ.וו .
 אולם ,  על הסטייג' הרגוע יחסית העיבה תאונה קשה .  נהג המירוץ מירקו שולטיס סטה ממסלולו בק"מ ה-75 לסטייג' ופגע במספר צופים שהתגודדו בשטח שהוגדר מראש כאסור לכניסה .  בתאונה נהרגה סוניה נטליה גז'ארדו ,  שעמדה במקום אליו סטתה המכונית יחד עם צופים נוספים שנפצעו באורח קל .
 הסטייג' השני יוביל היום את המתחרים מקורדובה לכיוון צפון מערב היישר אל לה-ריוחה ,  מרחק של 687 ק"מ מהם 355 מדודים בזמן .  אופיו של הסטייג' קל יחסית ,  וללא מכשולי עבירות שיכבידו על המתחרים .
  .
 
דקאר SS1 :  טרגדיה כבר ביום הראשון
אחד מכלי הרכב המשתתפים במירוץ פגע בצופה שעמדה במקום האסור לכניסה .  את נצחון הסטייג' רושם רומא מב.מ.וו

