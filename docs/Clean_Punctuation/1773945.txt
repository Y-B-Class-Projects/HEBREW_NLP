רנואר תאחד בין חנויות גברים ונשים
הרשת עוברות לסניפי יוניסקס המשותפים לשני המינים .  עיצוב החנויות החדשות מאופיין בגווני שחור לבן ,  ויושפע ממוטיבים של בית מלאכה של אומן
התחרות הגוברת בשוק האופנה ממשיכה לתת אותותיה :  אחרי קסטרו ,  fox ו-ml ,  רנואר פותחת חנויות קונספט משולבות לגברים ולנשים ואף תאחד בין חנויות קיימות .  
בשלב הראשון פותחת רנואר בימים אלה שתי חנויות משולבות בקניון ארנה בהרצליה ובקניון השרון בנתניה ,  בשטח של כ-450 מ"ר כל אחת .  ההשקעה בשתי החנויות נאמדת ב-6 מיליון שקל .  לדברי מנכ"ל רנואר ,  סרג' דרעי ,  ב-2011 מתכננת הרשת לפתוח חמש חנויות נוספות בקונספט החדש - בין השאר בקניון הגדול בפתח תקוה ובקריון .  
לדברי אריה שיבר ,  סמנכ"ל השיווק של רנואר חנות ממוצעת של רנואר היא בשטח של 120-150 מ"ר ,  כך שהשילוב של חנויות לשני המינים יגדיל את השטחים המסחריים של הרשת ב-15% עד סוף 2011 ,  לא כולל פתיחה של חנויות חדשות .  ההשקעה במהלך נאמדת ב-20 מיליון שקל .  הרשת מפעילה 50 חנויות לנשים ו-42 חנויות לגברים . 
" אנחנו מסתכלים מסביב ורואים אילו רשתות בינלאומיות כבר נכנסו לשוק ואילו אמורות להיכנס ,  ואנחנו מבינים שאנחנו מוכרחים לעשות את המהלכים האלה ",  הסביר שיבר ל-themarker .  לדבריו ,  אף ששטחים גדולים יותר זוכים לתעריף שכר דירה נמוך יותר ,  המהלך לא יחסוך לקבוצה הוצאות : " ההשקעות בעיצוב מטורפות ומגיעות ל-6,000 שקל למ"ר ",  הסביר .  
הגדלת החנויות תסייע לרשת להרחיב קטגוריות שהיו מצומצמות עד כה ,  כמו הנעלה ,  תיקים ותכשיטים .  לדברי דרעי , " ההחלטה האסטרטגית על פתיחתן של החנויות המשולבות מבקשת לספק צורך שיווקי המתבסס על תוצאות מחקרים וסקרים שערכה רנואר בשנה האחרונה .  אלה הצביעו על כך שהמהלך מספק חוויית קנייה אחרת ללקוחות הרשת ,  ומאפשר היצע רחב יותר ותמהיל מגוון יותר תחת קורת גג אחת ".  
עיצוב החנויות החדשות מאופיין בגווני שחור לבן ,  ויושפע ממוטיבים של בית מלאכה של אומן - עם שולחנות תצוגה שנראים כמו שולחנות בבית מלאכה ,  שולחן קפה שנראה כמו קופסת תפירה ישנה ,  נורות פחם משתלשלות מהתקרה ועוד .
 
רנואר תאחד בין חנויות גברים ונשים
הרשת עוברות לסניפי יוניסקס המשותפים לשני המינים .  עיצוב החנויות החדשות מאופיין בגווני שחור לבן ,  ויושפע ממוטיבים של בית מלאכה של אומן

