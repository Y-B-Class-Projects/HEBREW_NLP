בית"ר ירושלים :  חן עזריאל בספק למכבי חיפה
החלוץ חלה ולא התאמן ,  אך בקבוצה מעריכים שיחלים בזמן .  מלמיליאן ביקש מהמוזמן הטרי לנבחרת ,  בן שושן ,  לא להתראיין
בית"ר ירושלים המשיכה היום  ( רביעי )  בהכנותיה למשחק מול מכבי חיפה ביום ראשון ,  כשבמהלך האימון הגיעה הבשורה על זימון שניים משחקני הקבוצה לסגל נבחרת ישראל - אריאל הרוש שישמש כמחליף של דודו אוואט ,  ועמית בן שושן ,  שחוזר לסגל הנבחרת לראשונה מאז מרץ 2008 .  לבן שושן 12 הופעות במדי הנבחרת ,  שמונה מתוכן במשחקים רשמיים ,  במסגרתם כבש שני שערים .  הזכור מביניהם הוא שער השוויון מול ברוסיה  ( 1:1 )  בדקה ה-84 .  בבית"ר שמחו מאוד על הזימון של בן שושן ,  שכבש העונה כבר שלושה שערים ומכהן כמלך שערי הקבוצה עד כה ,  אך המאמן אורי מלמיליאן ביקש ממנו ומהרוש שלא להתראיין לתקשורת עד שלא יצטרפו לסגל הנבחרת ביום ראשון .  השניים יצטרפו לנבחרת רק ביום שני בגלל המשחק מול מכבי חיפה ביום ראשון .
 אם אתמול שמח מלמיליאן על חזרתם של כריסטיאן אלברז ואבי ריקן ,  הרי שהיום הגיע בשורה רעה ,  כשחן עזריאל חלה ולא יכול היה להתאמן .  החלוץ שוחרר מהאימון וינסה לחזור להתאמן בסוף השבוע ,  אך כרגע הוא בספק למשחק מול מכבי חיפה .  עם זאת ,  בבית"ר מאמינים כי יחלים בזמן .  תומר בן יוסף ואלברז ערכו היום אימון ריצה בלבד כחלק מהליך החלמתם ,  אבל השניים אמורים להיות כשירים לחלוטין למשחק .  מחר יהנו שחקני הקבוצה מיום חופשי הודות לחג שמחת תורה ,  ויחזרו לאימונים רק ביום שישי .
 
בית"ר ירושלים :  חן עזריאל בספק למכבי חיפה
החלוץ חלה ולא התאמן ,  אך בקבוצה מעריכים שיחלים בזמן .  מלמיליאן ביקש מהמוזמן הטרי לנבחרת ,  בן שושן ,  לא להתראיין

