דש יורדת ל-0 :  הודיעה על הורדת העמלה בדש כספית פרימיום המנהלת 1.5 מיליארד שקל
באחרונה הודיעה פסגות על ביטול הפטור מדמי הניהול
בדש החליטו שלא ליישר קו עם מגמת השוק בחודשים האחרונים - להעלות דמי ניהול בקרנות הכספיות .  החברה מודיעה הבוקר לבורסה כי היא מורידה את דמי הניהול בקרן דש כספית פרימיום ,  המנהלת 1.5 מיליארד שקל ,  מ-0.125% ל-0 .  זאת ,  לאחר שב-themarker פורסם הבוקר כי משווקים של קרנות דש התחייבו בפני יועצי השקעות בבנקים שהקרן לא תבטל את הפטור מדמי ניהול בקרן עד סוף יוני השנה .  הקרן לא גבתה דמי ניהול בקרן למרות שבמספרים הרשמיים הופיעו דמי ניהול של 0.125% .  כעת מפחיתה דש את דמי הניהול ל-0 באופן רשמי וקבוע ,  ולא תוכל להעלותם בששת החודשים הקרובים.בשבוע שעבר הודיע בית ההשקעות פסגות על ביטול הפטור מדמי ניהול בקרן פסגות בטא כספית ,  הקרן הגדולה ביותר של פסגות המנהלת קרוב ל-6 מיליארד שקל .  לקוחות הקרן יחויבו החל מה-15 בדצמבר 2010 בעמלה בגובה 0.15% ,  אשר צפויה להביא לפסגות הכנסות של קרוב כ-8 מיליון שקל בשנה .  בצעד זה מצטרפת פסגות לכלל פיננסים ,  אשר תוצאות מהלך דומה שנקטה הספיקו להתבטא כבר בדו"חות הרבעון השלישי .  הכנסות החברה ברבעון קטנו ב-19% אך בשורה התחתונה ,  עברה החברה לרווח נקי של 1.7 מיליון שקל לעומת הפסד נקי של 36 מיליון שקל ברבעון המקביל בשנה שעברה .  מנכ"ל החברה טל רז הסביר את השינוי : " הוצאנו את החברה מהעולם של נתח שוק והכנסנו אותה לעולם של רווחיות .  הורדנו משמעותית את היקף הנכסים שאנו מנהלים בדמי ניהול 0 ,  כמו למשל הקרנות הכספיות ,  ובמקומן הגדלנו את הפעילות במקומות שבהם יש רווח ". 

דש יורדת ל-0 :  הודיעה על הורדת העמלה בדש כספית פרימיום המנהלת 1.5 מיליארד שקל
באחרונה הודיעה פסגות על ביטול הפטור מדמי הניהול

