מאמצים לשחרר את העיתונאי הישראלי במצרים
יותם פלדמן נעצר כאשר ניסה להסתנן מסיני לישראל יחד עם מהגר מגאנה .  השניים נעצרו והועברו לחקירת כוחות הביטחון המצרים .  טרם ברור אם פלדמן ייעצר או ישוחרר חזרה לישראל
העיתונאי הישראלי יותם פלדמן נעצר אתמול על ידי כוחות הביטחון המצרים כשניסה להסתנן מסיני לישראל ביחד עם מהגר מגאנה .  כך דיווחה היום  ( שני )  סוכנות הידיעות הפלסטינית  " מען "  מפי מקורות ביטחוניים מצריים .  על פי הדיווח ,  פלדמן ,  בן 30 ,  בנו של עורך הדין אביגדור פלדמן ,  שעשה כתבת תחקיר על ההסתננויות ממצרים לישראל ,  נפצע בידו הימנית מגדר התיל והועבר להמשך טיפול בבית החולים ברפיח המצרית .  המקורות מסרו עוד ל"מען "  כי השניים הועברו לחקירה .
 על פי הדיווח ,  המהגר מגאנה מסר בחקירתו כי ניסה להסתנן לישראל כדי למצוא עבודה .  בנוסף מסר כי העיתונאי הישראלי הגיע לדרום סיני דרך טאבה כדי לערוך תחקיר על המסתננים האפריקאים מטעם ערוץ 10 . " הוא הצליח להגיע אל כנופיות ההברחה והוא שילם להם כסף כדי לצפות כיצד מבריחים אפריקאים מסיני לישראל .  הוא אף סיכם עם כנופיות ההברחה להסתנן לישראל בלווית מסתננים אפריקאים ",  מסרו המקורות .
" כנופיות ההברחה העבירו קבוצת מסתננים אפריקאים לגבול ,  ביניהם העיתונאי הישראלי ,  אולם בעת שהתקרבו אל גדר הגבול  הם נתפסו על ידי השלטונות המצרים ",  הוסיפו המקורות . " חלק מאותם מסתננים אפריקאים נמלטו ,  אולם העיתונאי הישראלי ומהגר נוסף מגאנה נשארו במקום ".  עוד גילו המקורות כי השלטונות החליטו לכלוא את המהגר מגאנה ,  אולם בעניין העיתונאי הישראלי טרם התקבלה החלטה האם לכלוא אותו או להשיבו לישראל .  מצה"ל נמסר כי הם פועלים לשחררו מול רשויות מצרים .
 אביו של פלדמן ,  עורך הדין אביגדור פלדמן אמר לוואלה !  חדשות בתגובה על מעצר בנו ,  כי  " דיברתי אתו פעם אחרונה אתמול .  ידעתי שהוא כבר מספר ימים במצרים במסגרת עבודתו העיתונאית .  נודע לי על המקרה רק מעיתונאים שפנו אלי .  אינני יודע פרטים נוספים ". 
מערוץ 10 נמסר : " יותם פלדמן יצא למצרים כדי להכין תחקיר על תופעת ההסתננות של פליטים לישראל עבור תוכנית  " המקור "  בערוץ 10 .  חדשות 10 נמצאים בקשר עם גורמי הצבא ומשרד החוץ כדי להחזיר אותו בריא ושלם לישראל ." 
מעיתון הארץ נמסר : " יותם פלדמן יצא לפני כ- 10 ימים על פי בקשתו לחופשה ללא תשלום מעיתון הארץ .  הוא עשה זאת לשם ביצוע פרויקט עיתונאי שלא במסגרת עיתון הארץ .  אנו מקווים ומצפים לשובו הביתה במהרה ". 
עדכון ראשון :  11:23

מאמצים לשחרר את העיתונאי הישראלי במצרים
יותם פלדמן נעצר כאשר ניסה להסתנן מסיני לישראל יחד עם מהגר מגאנה .  השניים נעצרו והועברו לחקירת כוחות הביטחון המצרים .  טרם ברור אם פלדמן ייעצר או ישוחרר חזרה לישראל

