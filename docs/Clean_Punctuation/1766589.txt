דב מורן בוחן הפעלת מודו כחברת סטארט אפ קטנה - תעבוד על פיתוח מוצר אחר
חודש לאחר שהצהיר כי הגיוס בבורסה נכשל וכ-100 עובדים פוטרו ,  לא נמצאו משקיעים חדשים שיזרימו הון חדש
כחודש לאחר שהודיע כי נכשל גיוס ההון ומודו נאלצת לפטר את מרבית העובדים ,  ל-themarker נודע כי דב מורן בוחן עבודה על מיזם אחר ממכשיר הסלולר שפיתח - מודו t ,  למרות התרחיש הסביר כי החברה תיסגר .  במודו עבדו על מספר מוצרים לאורך השנים ,  לא רק על מכשיר הסלולר מודו t ,  כאשר חלקם פותחו במודל ספין-אוף פנימי .  פיתוחים עצמאיים שנולדו לצד הפיתוח המרכזי של החברה :  מכשיר מודו t .  למשל אחד הפיתוחים האחרים שהחברה תכננה לשווק הוא מכשיר מודו w ,  מכשיר הדומה לאייפד שעושה שימוש ברכיב wi-fi כדי להוציא שיחות ב-voip.אם אכן מודו תעבור לפתח מוצר אחר היא לא תצטרך מימון משמעותי ,  שכן מספר העובדים שהיא תעסיק יהיה קטן .  ייתכן שחלק ממשקיעי הון סיכון שוב יפתחו את הכיס למורן .  בשיחה שקיים themarker לפני מספר שבועות עם שלושת משקיעי הון סיכון של מודו כולם ציינו שישקלו להשקיע שוב במורן אם יקים חברת סטארט אפ חדשה .  מודו גייסה עד כה 123.5 מיליון דולר.לפני כחודש הודיע דב מורן כי נכשלה ההנפקה בבורסה בתל אביב ,  ועל כן הוא נאלץ לפטר כ-100 עובדים .  הבוקר נודע כי בעוד כשבוע יעזבו כ-100 עובדים את החברה וייוותרו בה כ-25 איש .  חלקם אנשי מכירות וחלקם אנשי לוגיסטיקה ,  מטה והנהלה .  המטרה שלהם תהיה לקיים את העסק עד לסגירת הסופית של מודו ,  בהתאם להתחייבויות העסקיות שנטלה על עצמה מודו עד כה  ( למודו הסכם הפצה עם חברת מיקרומקס ,  המפיצה השלישית בגודלה בהודו ) .מורן אמר לפני כחודש בשיחה ועידה קצרה עם עיתונאים כי ינסה למצוא מימון חדש כעת כשהגיוס בבורסה כשל .  מבדיקת themarker עולה כי מורן לא הצליח בינתיים לגייס משקיעים חדשים .  המשמעות היא שלמעשה מודו עומדת בפני סגירה שכן החברה לא יכולה להמשיך ולהתקיים ללא משקיעים חדשים .
 
דב מורן בוחן הפעלת מודו כחברת סטארט אפ קטנה - תעבוד על פיתוח מוצר אחר
חודש לאחר שהצהיר כי הגיוס בבורסה נכשל וכ-100 עובדים פוטרו ,  לא נמצאו משקיעים חדשים שיזרימו הון חדש

