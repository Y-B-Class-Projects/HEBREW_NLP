דרומה לכיוון אילת
במקום להיתקע בבריכה במלון ,  אפשר לנצל את אילת לשלל חוויות בטבע עם בעלי חיים ,  נופים מדהימים ושוניות אלמוגים מרהיבות .  הטיול השבועי
בדרך לעיר הנופש הדרומית יש כמה אטרקציות ששווה לעבור דרכן ולהתפעל מתופעות טבע מרהיבות ,  בעלי חיים מדבריים ,  צומח ייחודי והדובדבן שבקצפת :  עולם מרהיב מתחת למים בשמורת חוף האלמוגים .  
מתחילים את המסלול בביקור בשמורת הטבע חי בר יטבתה הנמצאת כ - 35 ק"מ צפונית לאילת ,  הכניסה לשמורה מול קיבוץ סמר .  בשמורה ניתן לסייר ברגל במרכז הטורפים ,  בין כלובי הטורפים ,  הזוחלים ,  דורסי יום ודורסי לילה הנמצאים במדבר ,  לבקר בחדר החושך בו ניתן לצפות בחיות פעילות לילה כגון עטלפים ,  עקרבים ועוד .  בשטח הפתוח בו פוגשים אוכלי עשב ,  שנכחדו מן הארץ ובחי בר יטבתה עוסקים ברבייתם ובהשבתם לטבע - כגון ראמים ,  פראים ,  ערודים ,  יענים ודישונים .  
מחי בר יטבתה ממשיכים דרומה  ( שמאלה )  לכיוון אילת .  נמשיך בנסיעה עד לכניסה לערבת עברונה .  הכניסה כארבעה ק"מ מדרום לצומת באר - אורה .  יורדים מכביש הערבה לדרך עפר .  ערבת עברונה הינה שמורת טבע ובה ריכוז עצי שיטה ועדר צבאים המונה כ - 200 פרטים .  יש לנסוע באיטיות רבה בכדי שלא להפריע לפעילות הצבאים ולא לרדת מהדרך המסומנת .
 לאחר כשני ק"מ ,  נפנה דרומה  ( ימינה )  ואחרי כ200 מטר מגיעים לבאר- עברונה .  משם ממשיכים דרומה בשולי מלחת עברונה ,  שהיא בית גידול מיוחד במינו והמלחה השלמה האחרונה בערבה הדרומית .  כעבור כשלושה ק"מ מגיעים לריכוז הצפוני ביותר בעולם של דקלי דום .
 ממשיכים דרומה על דרך העפר ונגיע לפינה הצפון - מערבית של בריכות המלח .  כדאי להציץ בזהירות מעבר לשפת הבריכה ולראות שפע עופות מים ,  פלמינגו וורודים ואפורים  ( האפורים הם הצעירים )  ,  ברווזים ,  ביצניות ,  תמירונים ומינים נוספים .  ממשיכים עוד ק"מ אחד דרומה ואז פונים מערבה  ( ימינה )  לדרך עפר המחזירה אותנו לכביש הערבה  ( צומת נחל עמרם )  .  מכאן ניתן להמשיך או לחצות את כביש הערבה מערבה לכיוון עמודי עמרם .  
לעמודי עמרם ,  נוסעים בדרך העפר כשלושה ק"מ עד לצומת ציר קצא"א  ( קו צינור אילת-אשקלון )  ופונים ימינה בצומת T בסימון דרך כחול לכיוון עמודי עמרם .  נכנסים לתחום שמורת הטבע הרי אילת .  כרגיל - זכרו להשאיר שטח נקי מאשפה ומפסולת אחריכם .  מצומת קצא"א נמשיך עוד כארבעה ק"מ ,  הדרך מתפתלת בין ההרים הצבעוניים של גבעת עמרם ומסתיימת במגרש חניה .  
מכאן ממשיכים בשביל רגלי המסומן בשחור  ( כ-500 מטרים )  עד לעמודי עמרם המגולפים על ידי מים באבן חול ורודה .  חוזרים באותה הדרך עד לכביש הערבה ,  ופונים דרומה  ( ימינה )  לכיוון אילת ,  עוברים את הכניסה לעיר ואת כיכר צומת התיירות לכיוון דרום  ( טאבה )  וחונים .  בצמוד ומדרום לקניון  " מול הים "  חבוי אתר  " אום רש-רש ".  אתר  " אום רש-רש "  הינו אתר היסטורי לאומי ,  בו הונף  " דגל הדיו "  ע"י חיילי חטיבת הנגב ,  שהגיעו לראש מפרץ אילת .  נמשיך דרומה  ( לכיוון טאבה )  ,  נחלוף על פני הנמל הצבאי ,  האזרחי ונמל הנפט  ( קצא"א )  .
 עוברים את מזחי הנפט ,  והמעוניינים יוכלו לפנות מערבה  ( ימינה )  לנחל שלמה .  מכאן נכנסת דרך המביאה אותנו לקצה הדרומי של שמורת הרי אילת  ( נחל צפחות ,  נחל רחבעם )  .  הנסיעה ישר על כביש הערבה תוביל אותנו לשמורת חוף אלמוג הנמצאת צפונית לאתר  " המצפה התת ימי ".  
שמורת הטבע חוף אלמוגים משתרעת מחוף אלמוג ועד הגבול עם מצרים  ( טאבה )  .  שמורת האלמוגים ידועה בשילובים המרהיבים של אלמוגים שונים ומשונים היוצרים  " גנים "  צבעוניים וביניהם שפע של דגים טרופיים ססגוניים :  פרפרונים צבעוניים,דגי תוכינון רב גוניים,יוליות ומוליות ורבים נוספים .  על השונית מצויים חסרי חוליות רבים כמו שושנות ים למיניהן ,  צדפות ענק ואחיותיהן הקטנות מהן ,  וכן כל דגי הלילה המופיעים עם רדת הערב .  כל אלה הם רק חלק קטן משיפעת החיים המצויים כאן .
 מסלול משולב ברכב וברגלסוג מסלול :  קווינקודת התחלה :  חי בר יטבתהנקודת סיום :  שמורת האלמוגיםמשך הטיול :  1-8 שעותדרגת קושי :  קלמעבר במיםציוד דרוש :  כובע ,  מים ,  בגד ים ,  אוכלעונות מומלצות :  סתיו ,  חורף ,  אביבמי שתייה בדרך :  ישגישה לעגלות ונכים :  איןמחיר :  כניסה בתשלום לשמורת האלמוגים ולחי בר יטבתהטלפון לבירורים :   * 3639

דרומה לכיוון אילת
במקום להיתקע בבריכה במלון ,  אפשר לנצל את אילת לשלל חוויות בטבע עם בעלי חיים ,  נופים מדהימים ושוניות אלמוגים מרהיבות .  הטיול השבועי

