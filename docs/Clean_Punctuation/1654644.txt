בי.ג'י .  איי של צביקה בארינבוים גייסה אג"ח בהיקף של 136 מיליון שקל
הריבית נקבעה ברמה של 5.4% ;  האג"ח מגובה בשעבוד מניות החברה
בי.ג'י.איי .  שבשליטת איש העסקים צביקה בארינבוים ,  הודיעה היום על השלמת הנפקה של אג"ח צמוד למדד בהיקף של 136 מיליון שקל .  בשלב המוסדי ובהנפקה לציבור נרשמו ביקושים של למעלה מ-200 מיליון שקל.בהנפקה לציבור נקבעה ריבית של 5.4% ,  זאת לאחר שבסיום המכרז המוסדי נקבעה הריבית של 5.8%  ( לעומת רבית מקסימום של 6.2% )  .  לאור הביקושים ,  החליטה החברה להרחיב את הגיוס מ-120 מיליון שקל ל-136 מיליון שקל ,  תוך הקצאה חלקית למשקיעים מקרב הציבור.איגרות החוב צמודות למדד ומשך החיים הממוצע שלהן הינו 4.4 שנים .  איגרות החוב מובטחות בשעבוד ראשון בדרגה על מניות החברה המחזיקה בבנק לפיתוח התעשייה ובהתניות פיננסיות שונות.החברה השלימה בדצמבר 2009 את רכישת הבנק לפיתוח תעשייה בתמורה ל-573 מיליון שקל .  הרכישה מומנה מהון עצמי ומהלוואה בסך של 320 מיליון שקל .  בי.ג'י.איי .  צפויה לרשום ברבעון הרביעי של שנת 2009 רווח של כ-80 מיליון שקל ,  בין היתר ,  בגין רכישת הבנק.צביקה בארינבוים ,  יו"ר החברה ,  אמר כי  " נמשיך לפעול בשמרנות רבה כפי שפעלנו עד כה ,  תוך שמירה על איתנות פיננסית גבוהה .  לאחר הגיוס ,  יתרות המזומן בקבוצה בסך כולל של כ-275 מיליון שקל יאפשרו לנו ,  בין היתר ,  לנצל הזדמנויות עסקיות המתאימות לפרופיל ההשקעה שלנו עם גמישות מרבית בהמשך ההתפתחות של החברה ". 

בי.ג'י .  איי של צביקה בארינבוים גייסה אג"ח בהיקף של 136 מיליון שקל
הריבית נקבעה ברמה של 5.4% ;  האג"ח מגובה בשעבוד מניות החברה

