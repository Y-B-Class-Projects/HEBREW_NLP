 " אין פה באמת תעשייה "
 עינב שיף בדק למה דווקא כשהקליפ  " Her Morning Elegance "  של אורן לביא מועמד גראמי ,  מצב תעשיית הקליפים בישראל קודר מתמיד
הקולנוע הישראלי הפך לאחד המותגים הסקסיים שיש בתרבות המקומית לא רק בגלל איכויותיו המוכחות ,  אלא גם גלל השטיחים האדומים שהחלו להיפרש מתחת לסרטים כמו  " בופור ",   " ביקור התזמורת ",   " ואלס עם באשיר "  וגם  " לבנון "  ו"עג'מי ".  ההתחככות של הסרטים האלו בפרסים היוקרתיים ביותר שיש לעולם הקולנוע להציע ,  הפכו את האופציה של  " להיות קולנוען בישראל "  לכדאית גם במחיר של מאבקי הישרדות על תקציבים וקהל .  הפסטיבלים והאוסקר הפכו את העיסוק בקולנוע הישראלי לסוג של חלום .  
ביום א' הקרוב תעמוד תעשיית הקליפים בישראל במצב שיכול להיות דומה .  אורן לביא יצעד יחד עם יובל ומירב נתן על השטיח האדום שבכניסה לסטייפלס סנטר בלוס אנג'לס ויחלום על חזרה עם הפרס הנכסף על הקליפ לשיר  " Her Morning Elegance "   .  השאלה הגדולה היא האם בבית ,  בישראל ,  במאי הקליפים המקומיים יקפצו על ההזדמנות ,  או שהמקריות תשלוט גם במקרה הזה ,  כשמדובר בקליפ שבכלל הצליח ביוטיוב ואז בארצות הברית ורק לאחר מכן בישראל . 
" אורן לביא ,  אם להיות ריאליים ,  גר בחו"ל ",  אומר לוואלה !  תרבות רועי ורנר ,  במאי קליפים ותיק ומוכר בתעשייה הישראלית ,  אשר זכה באחרונה בפרסים בינלאומיים בעקבות הקליפ לשיר  " אלוף העולם "  של עברי לידר . " זה כמו שנגיד ש'פעילות על טבעית' של אורן פאלי הוא סרט ישראלי .  אביב גפן היה שלוש פעמים ב-MTV בעברית וזה לא עשה שום דבר .  הקספרים היו ב-MTV בעברית וזה לא עשה שום דבר .  אני חושב שהשפה היא עדיין מכשול ולכם גם גראמי לא באמת יעזור לתעשייה כאן .  היא עדיין תישאר מצ'וקמקת .  תחשוב שאורן לביא מביא את הגראמי לישראל ורוצה לעשות קליפ ",  ממשיך ורנר . " אז הוא יבוא ויציעו לו לעשות את זה ב-2,000 דולר .  הלוואי שיביא גראמי ,  אבל זה כל כך לא ישנה כלום .  זה לא שערוץ 24 יחזור להקרין קליפים ". 
את הקשר בין המועמדות לגראמי של הקליפ של לביא לבין ערוץ 24 ניתן להגדיר בתואר  " אירוני ".  בזמן שקליפ שהוא לפחות ממוצא ישראלי עומד בפני פרס הגראמי ,  ערוץ הקליפים המרכזי של ישראל הפסיק להיות להם לבית ,  כפי שטוענים כמה מבמאי הקליפים העסוקים בישראל ששוחחו עם וואלה !  תרבות . " כמות הקליפים והתקציבים ירדה באופן דרסטי עד כדי אפס ",  מסביר הבמאי יוני מרדכי ,  שרק באחרונה ביים קליפ לאחד הלהיטים המצליחים בישראל , " אישה מהשמיים "  של גלעד שגב וכן לעוד עשרות אמנים . " מבקשים מאיתנו לעבוד בתקציבים מאד נמוכים ,  אפילו רבע ממה שהיה מקובל .  איכות הקליפים שעוברת לכאורה את הפלייליסט של ערוץ 24 לא קשורה לקליפ .  אצל קוטנר זה לא היה קורה בחיים  תמיד היה קשר בין קליפ לשיר .  פה אתה יכול להביא להם מישהו שר כשהוא שר בתוכנית כמו  " ריח מנטה ",  או שלומי שבת שר בקיסריה ,  וזה נחשב קליפ .  פעם זה לא היה עובר ".   
" הוא צודק שאיכות הקליפ היא לא המדד היחיד ",  אומר בתגובה אורי סלעי ,  העורך הראשי של ערוץ 24 . " השיקול הוא בהחלט לא מי האמן אלא מהו השיר ומהי איכות הקליפ ,  לכן יש אצלנו גם קליפים אלמונים וקליפים של אמנים גדולים ומוכרים .  הפרמטר הוא שילוב ". 
סלעי : " צריך לזכור שאנחנו מקבלים את הקליפים ,  אנחנו לא מצלמים אותם .  במצבה של תעשיית המוזיקה ,  זה יהיה מנותק מהמציאות לדרוש רמה מסוימת .  אתה צריך לדעת שבהרבה מאד מקרים אמנים ויחצנים מבקשים שנקבל שיר כפי שצולם באולפן של ליאור שליין או באולפן ליגת האלופות כי אין להם כסף להפיק קליפ .  אנחנו בערוץ כן חושבים שצריך לנסות ,  תחת אילוצים ,  לתת לצופים את מיטב השירים גם בגרסה יותר פשוטה ,  גם אם זה לא קליפ ממשי ,  כדי לא לפגוע באמן ". 
אלא שמרדכי כופר בהנחות של סלעי . " אני יודע שכבמאים אנחנו לא מעניינים אותם ומבחינתם זה קוץ בתחת ",  אומר מרדכי על הערוץ . " אני ,  העבודה היחידה שלי היא קליפים ,  לפעמים יש לי משהו מסחרי פה ומשהו מסחרי שם ,  אבל אני יכול להגיד לך שמאז התחלופה בערוץ ,  יחד עם המיתון שלפני שנה ,  היו לי חודשים שלא עבדתי בקליפים ". 
מרדכי : " אני ממש פסימי בנושא .  תבין ,  כל הזמן יש עשייה ,  אבל היוקרה של המקצוע היא נמוכה .  כשאמנים ברמה הכי גבוהה שאתה יכול לתאר לעצמך אומרים 'למה שאלך ליוני מרדכי ,  אני אביא סטודנט ,  חבר ב-3,000 שקלים ואעשה את זה' ,  למה אנחנו מצפים ?  ". 
מרדכי : " הלוואי וזה יקרה ,  כי כישרון אין לו דרכון .  אני גאה שיש מישהו שישבתי איתו לקפה והוא מועמד לגראמי ,  אבל האימפקט על התעשייה ?  אני בספק ".   
" אני לא מכיר את יוני מרדכי ",  אמר סלעי בתגובה . " חבל לי מאד שהוא חושב ככה .  ערוץ 24 גאה מאד בבמאי הקליפים ". 
הזעם של מרדכי על מוזיקה 24 הוא לא מובן מאליו .  מרדכי מכיר גם את שוק הקליפים של המוזיקה הים תיכונית ,  הז'אנר השולט ללא עוררין בערוץ 24 וגם הז'אנר הרווחי ביותר כרגע בתעשייה .  גם שם ,  על פי מרדכי ,  הכסף לא משנה את התפיסה : " סדר היום כאן הוא לא אמנותי ,  אלא כלכלי ומסחרי ,  זה מה שבעצם קובע את כל ההתנהלות ",  אומר מרדכי . " אם הייתי מקבל קליפ לשיר של קובי פרץ עם כל הכסף שהיו נותנים לי ,  אז הייתה יוצאת אמנות .  מה שקורה עם קובי הוא שנותנים לך תקציב שהוא בסדר ויוצא בסדר .  קובי למשל ,  תמיד נותן הרבה כסף ,  כמו גם שרית חדד ,  אבל שם אתה צריך לעשות קליפ שהוא איכשהו מחובר לז'אנר .  יודע מה ,  אצל קובי אפילו יש חופש פעולה יחסי .  אבל קליפ שקובי או שרית חדד לא נמצאים בו למשל ,  זה לא יקרה .  לפי דעתי ,  ברמה האמנותית ,  אין את החופש הזה .  לנעם רותם למשל ,  יש חופש אמנותי ,  אבל אין כסף לקליפ ". 
בהקשר של קליפים לז'אנר הים תיכוני ,  חובה להזכיר את ליאור נרקיס ו"מתוקה "  שביים לו אופיר לובל .  בקליפ ,  המתעד מסיבת בריכה בביתו הדמיוני של נרקיס ,  נכנסת אישה יפהפייה שבשל תאונה מצערת יוצאת לה העין ובסצנה שכאילו נלקחה מסרט של טרנטינו ,  מתחילה להשפריץ דם על חליפתו היוקרתית של נרקיס ,  שמזמין לה אמבולנס ,  מלווה אותה החוצה עם עדר נערותיו ומיד חוזר לחגוג .  הקליפ נחשב ליוצא דופן כל כך ,  שמקורבים לנרקיס סיפרו לוואלה !  תרבות שלקח זמן רב לשכנע אותו להסכים לרעיון הלא שגרתי . 
" אין ספק שהקליפ של 'מתוקה' דרש הרבה מאד אומץ והרבה מאד פתיחות ",  אומר לובל ,  שכיום נחשב לאחד הבמאים המבוקשים בתעשיית הפופ ומי שאחראי לעשרות קליפים ,  ביניהם גם קליפ הערפדים של סאבלימינל ודנה אינטרנשיונל . " כל הכבוד לליאור שמייצג אמנים שמוכנים ללכת רחוק ולוקחים את האמנות שלהם כאמנות ולא כחיים כמוות  הוא יכול לצחוק ולהגיד שזה בידור ".  
" אני לא עבדתי עם אמנים ים תיכוניים אחרים חוץ מליאור ,  ככה שאני לא יודע לענות ויכול להיות שבגלל שאני לא יודע לענות ,  ייתכן והתשובה שלילית .  אני אדם אופטימי מטבעי ,  אני מאמין באמנות ועשייה ומאמין שהחיים הם גלים ושלכל דבר יש תקופה .  נכון שהיום החשיפה היא פחות גדולה לקליפים ועדיין - התעשייה עובדת בטירוף ,  כל הזמן מצלמים .  השוק הוא דינמי ,  יש תקופות יותר טובות ותקופות פחות וטובות וצריך לדעת להתגבר על זה ". 
לובל : " לחלוטין .  כמו שאוסקר ל'בופור' היה משפר את תעשיית הקולנוע .  אולי עם גראמי היו מתייחסים לקליפים כאן כמו שאני מתייחס אליהם  כאמנות הכי נשגבת שיש .  אני גם מבטיח שעוד השנה נצא לעשות קליפים בחו"ל .  יש פה מלא אנשים מוכשרים וכמו שאתה רואה שיותר ויותר מוזיקאים יוצאים החוצה לחו"ל ,  או כמו שבהיי-טק יוצאים החוצה ,  זו אחת מהשאיפות שלנו .  לעבוד בתקציבים גדולים כדי להגיע לכמה שיותר קהל ".  
גם סלעי מתייחס לקליפים של נרקיס כמקרה בוחן שבו המעז מצליח : " הטרילוגיה של ליאור נרקיס הם מסוג הקליפים שיש בהם כוונה ,  יצירתיות וברק ",  אומר סלעי . " הלוואי והיו לנו עוד קליפים כאלו לשדר ,  כי ברור שיש לנו אינטרס לשדר אותם יותר .  אין לנו מחלוקת עם במאי הקליפים במקרים כאלו ,  אנחנו באמת באותו צד ,  אנחנו חלק מהתעשייה שלהם ". 
עוזי ג'ורג' ,  מהבמאים החזקים בז'אנר הים תיכוני שעבד בין השאר עם שרית חדד ,  משה פרץ ועידן יניב ,  מחזיר את האופטימיות של לובל לקרקע . " אין בארץ יותר מדי הערכה לקליפים ",  אומר ג'ורג' . " לצערי ,  עד כמה ש'Her Morning Elegance' הוא יצירת מופת שהגראמי מגיע לו ,  אין פה באמת תעשייה ,  ואני אומר את זה בתור במאי שעובד המון .  אין הרבה מקומות שידור אמיתיים ,  בערוץ המוזיקה יש הרבה יותר תוכן מאשר קליפים ". 
ג'ורג' :  כנראה שלא היה מספיק רייטינג והם בטח יודעים מה הם עושים .  כשהערוץ קם התעשייה פרחה ובמקום לעלות ולהתחדש ,  כנראה שאיכשהו לא היו לזה צופים .  אנשים עדיין עושים קליפים ,  אבל אם במקום להתפתח אני מגרד תקציבים ,  כנראה שמשהו שם לא בסדר ,  כנראה שמשהו בתפיסה לא עובד .  אנחנו עושים יש מאין ".  
" צריך להבין שאנשי תעשייה מחפשים להוזיל את ההוצאות שלהם והאמנים שלהם תמיד מגייסים אותנו למען מטרה מסוימת בהתאם .  גם הקליפ של אורן לביא התחיל בתור עסק של חבר'ה .  אין כאן תהליך הפקה שאתה יכול ללכת איתו ". 
ג'ורג' : " גם שם התקציבים לא גבוהים מדי ,  הקליפים לא משודרים בצורה אינטנסיבית .  בסלולר אנשים מורידים את השירים וכמעט לא צופים בקליפים .  למה להם להשקיע 2,000-5,000 דולרים שלא חוזרים ?  אני חייב לומר לך שהעבודה הולכת ומצטמקת מבחינת תקציבים .  אז אתה כבמאי אומר בהתחלה 'אני לא אעשה' ובסוף אתה מנסה ליהנות בשביל הפרנסה ".  
" לא צריך להיות מדוכאים .  אם להחליף לנימה אופטימית ,  המון אמנים שלא למדו בבית הספר כמוני ,  עשו את הדרך הקשה ויש להם היום פריבילגיה לעשות משהו שהם אוהבים .  אז אולי הגראמי לא יביא לפה תהילה גדולה ,  אבל אנחנו עוסקים במשהו שאנחנו אוהבים ,  ברוך השם ".  
" אני לא רוצה לנבא אם מגמת התוכן שהוא לא קליפים נטו תתחזק ",  מגיב סלעי לדברים , " אבל ערוצי השידור בכל העולם הם לא רק פלטפורמה לשידורי קליפים ,  בשביל זה יש יוטיוב שצריך רק להסתכל על הנתונים כדי להבין שכולם רואים רק שם קליפים .  אנחנו בפירוש לא מתכוונים להתעסק בתוכן שלא קשור למוזיקה ".   
" אני מבין שבמאיי הקליפים רוצים ערוץ שהוא רק קליפים ",  מוסיף סלעי , " אבל אני חושב שאמן לא עושה קליפ בשביל ערוץ 24 ,  אלא כדי להתבטא .  קליפים הם עדיין הכלי המרכזי שלנו ,  בכל תוכנית כמעט .  הבמאים צריכים לבחור בין ערוץ שיש בו רק קליפים שאף אחד לא רואה או ערוץ שיש בו תוכן שכולל קליפים עם חשיפה הרבה יותר גדולה ". 
מצבו של הקליפ הישראלי ,  כפי שניתן להבין ,  לא מזהיר .  כרגיל ,  דווקא מתוך המצב הזה ,  נמצאים פיתרונות מקוריים של אנשי מקצוע ,  שהבינו שמרחב התמרון שלהם לא יגדל בזמן הקרוב .  אדר שפרן  ,  מפיק וחבר בהרכב לה גרדיה ,  הוא אחד מהם .  שפרן מנהל את חברת  " פירמה הפקות ",  שמתמחה ב"תחליפי קליפים ",  כמו שהוא מכנה את זה ,  כלומר סרטוני וידאו של אמנים המבצעים שירים ,  אשר מראש נעשים בתקציבים נמוכים אך מגישים תוצאה שתהלום את השידור בישראל . " אנחנו לוקחים אמנים שאין להם הרבה כסף לשים על וידאו קליפ ועדיין יש להם פרויקט ,  ואנחנו רוצים לשים להם 'בי-קליפ' ",  אומר שפרן , " שזה כמו 'בי מובי' ,  רק בקליפ .  זה לא תחליף לקליפ ,  כי אמן שרוצה לעשות קליפ עם סיפור ועניין לא צריך אותנו .  אמן שרוצה חשיפה תקשורתית מקבל בסופו של דבר קליפ ברמה גבוה ,  מה גם שאני באופן אישי אוהב קליפ שהוא פרפורמנס ,  כי בתוך העולם של הפרפורמנס קורים דברים גדולים ".  
כך למשל מספר שפרן על קליפ לסינגל של שירה גבריאלוב ,  בו היא מצולמת כשהיא מבצעת את שירה על גג בניין ווברקע מיני-התרחשות עם גבר המגלם את בן זוגה של גבריאלוב . " הכל ממוקד ומסוגנן ",  מסביר שפרן . " אני כל הזמן אומר לאמנים שזה כמו הופעה  יש לכם הזדמנות ,  אני מתרכז רק בכם ,  תביעו את עצמכם הכי טוב שאפשר ". 
שפרן : " בעלויות זה אכן חצי מחיר .  אני בעצמי עשיתי בעצם הכי הרבה קליפים בארץ ,  כך יש לי את הניסיון ,  הקשרים והדילים ,  חוסכים במאי והתוצאה מצוינת ". 
שפרן : "  אני לא כל כך צריך להיות מסופק אמנותית .  האמן צריך להיות כזה .  בשביל לספק את עצמי אמנותית יש לי להקה משלי ".  

" אין פה באמת תעשייה "
 עינב שיף בדק למה דווקא כשהקליפ  " Her Morning Elegance "  של אורן לביא מועמד גראמי ,  מצב תעשיית הקליפים בישראל קודר מתמיד

