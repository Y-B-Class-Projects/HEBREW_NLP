הכנסות קשת מ"האח הגדול ":  87 מיליון שקל
ההכנסות מפרסום הסתכמו בכ-69 מיליון שקל ,  הרייטינג כמעט זהה לזה של העונה הראשונה
קשת תסיים היום עונה שלישית ומוצלחת של  " האח הגדול ".  לפי תחשיב TheMarker ,  קשת רשמה בזכות התוכנית הכנסות של כ-87 מיליון שקל בעונה זו ,  ללא הגמר שישודר היום .  ההכנסות מפרסום במשך העונה הסתכמו בכ-69 מיליון שקל .
 לפי נתוני יפעת בקרת פרסום ,  בסך הכל שודרו במשך העונה 14:32 שעות פרסום  ( 872 דקות )  .  הנתון לא כולל את התוכנית ששודרה אתמול בערב ותוכנית הגמר שתשודר היום .  המפרסמים משלמים כ-1,800 שקל לנקודת רייטינג  ( ברוטו )  ,  כך שבכל העונה הכניסה קשת כ-62 מיליון שקל נטו מפרסום ,  לאחר הפחתת עמלות פרסום מהכנסה ברוטו של כ-96 מיליון שקל .
 בזכות החסויות הכניסה קשת מהתוכנית סכום מוערך של 10 מיליון שקל .  בין נותני החסות היו בזק  ( נותנת החסות המרכזית )  , " ישראל היום ",  טמבור והמשביר לצרכן .  גם מערוץ 20 הכניסה קשת סכום המוערך ב-5 מיליון שקל :  הערוץ נרכש על ידי 320 אלף מנויים ב-HOT וב-yes .  מאחר שהעונה נמשכה קצת יותר משלושה חודשים ,  ובשבוע הראשון היה הערוץ פתוח לצפייה בחינם ,  הרי שאם כל אחד מהלקוחות שילם 30 שקל - מדובר בסכום של כ-9.6 מיליון שקל שהתחלק בין קשת ,  HOT ו-yes .  קשת רשמה הכנסות נוספות ממסרונים ומהורדות תוכן בסלולרי ,  המוערך בכמה מיליוני שקלים .
 כמות הפרסום בעונה הנוכחית גדלה באופן משמעותי לעומת העונה הראשונה ,  אז שובצו בתוכנית 681 דקות פרסום  ( ללא הגמר )  .  העונה הנוכחית לא היתה ארוכה יותר מהקודמת ,  אך הליך מיקוד הרגולציה איפשר לנייד יותר דקות פרסום ,  כך שניתן לשבץ זמן פרסום רב יותר בשעות מסוימות לעומת מה שהיה מותר בעבר .
 מאז אמצע ינואר נמצא שוק הפרסום בטלוויזיה ברוויה ,  כאשר כל דקות הפרסום שעל המדף נמכרות .  עם זאת ,  בחודשיים וחצי הראשונים לשידור התוכנית סבלו מאוד רשת וערוץ 10 מכמויות הפרסום הגדולות שנבלעו בבית האח הגדול .
 

הכנסות קשת מ"האח הגדול ":  87 מיליון שקל
ההכנסות מפרסום הסתכמו בכ-69 מיליון שקל ,  הרייטינג כמעט זהה לזה של העונה הראשונה

