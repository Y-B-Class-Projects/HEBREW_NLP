מכבי תל אביב הביסה את פרטיזן בלגרד 78:98
כשהיא עם הגב אל הקיר ,  ורגע לפני שהסדרה עוברת לבלגרד ,  הציגה מכבי תל אביב משחק מלחמה בלתי מתפשר ,  ונעזרה בערב מצויין של דייויד בלות'נטל  ( 17 נק' )  ,  כדי להביס את פרטיזן 78:98 ,  ולהשוות את הסדרה ל-1:1 .  המשחק השלישי :  יום אחרי הסדר
אפשר להגיד הרבה דברים על ההפסד של מכבי תל אביב במשחק הראשון בסדרה מול פרטיזן בלגרד ,  אבל דבר אחד בטוח :  הוא יצר משחק מספר 2 שכל אוהד כדורסל היה רוצה לראות .  מה לא היה בו ?  משחק פיזי ,  דאנקים נהדרים ,  שריקות מעוררות מחלוקת שהטריפו את הקהל ,  קבוצה צעירה ובלתי מנוסה שמנסה לחולל סנסציה ,  וקבוצה אחת בצהוב ,  עם הרבה מה להפסיד ,  שנלחמה על חייה בכל הכוח .  זה נגמר עם ניצחון גדול של קבוצתו של פיני גרשון ,  78:98 ,  שהשווה את הסדרה ל-1:1 ,  ושחרר הרבה אוויר מריאותיהם של אוהדי מכבי .  עכשיו תצטרך מכבי לצאת לאולם בבלגרד ,  בו כבר הפסידו גדולות ממנה ,  במטרה לגנוב בעצמה ניצחון חוץ ,  כדי להחזיר את ההכרעה לתל אביב .  משני המשחקים הראשונים ,  אפשר רק לקוות שהסדרה הזאת תגיע למשחק חמישי .
 כבר מהפתיחה היה ברור ששתי הקבוצות הגיעו כדי להילחם .  בשונה מהמשחק הראשון ,  פרטיזן קיבלה ביטחון ולא קפאה אל מול הלחץ והקהל ,  ואף הוליכה בחלקים רבים מ-10 הדקות הראשונות .  מכבי קיבלה הרבה התלהבות מאלן אנדרסון ,  אבל בעיקר נהנתה מדייויד בלות'נטל ,  שהעניש את האורחים בכל פעם שאלה עזבוהו לבד .  השופטים התקשו לשמור על הסדר על הפרקט ,  ונאלצו להפריד בין שחקני הקבוצות יותר מפעמיים ברבע השני ,  אך נראה היה שהדבר הועיל לצהובים ,  שניצלו את האנרגיה מהקהל  ( ומבלות'נטל )  כדי לפתוח פער של 15 נקודות במחצית .  מכבי רשמה 20 דקות נהדרות ,  במהלכן קלעה לא פחות מ-54 נקודות .  
כלקח מהמשחק הקודם ,  בו הוליכה מכבי ב-21 הפרש ואיבדה אותו בסיום בגלל שאננות ,  הפעם הצהובים ידעו שאסור להוריד את הרגל מהגז לרגע ,  וגרשון המשיך להטריף את שחקניו .  פרקינס ,  שהיה אחד מהאשמים בהפסד הקודם נתן הגנה נהדרת וסלים קשים ,  איידסון המשיך להפעיל היטב את ההתקפה ,  ומנגד ,  המשיכה ההתקפה של פרטיזן להיתקע ,  כשקצ'מן מוצא את השלשה הראשונה שלו רק עמוק ברבע השלישי .  מאריץ' ניסה לעורר את האורחים במטרה לא לרדת מובסים ,  תבוסה שעלולה להשפיע על ביטחון השחקנים ,  אבל מכבי לא עמדה שוב לאבד את היתרון .  בלות'נטל שוב הקפיץ את הקהל בהיכל ,  ופניני ,  ויז'נייבסקי ולאזמה הובילו את מכבי אל חוף המבטחים ,  ול-1:1 בסדרה .
 מכבי תל אביב פתחה בחמישייה עם אנדרו ויז'נייבסקי ,  צ'אק איידסון ,  אלן אנדרסון ,  גיא פניני ודיאור פישר .  פרטיזן בלגרד העלתה את בו מקאלב ,  יאן וסלי ,  סלאבקו וראנס ,  דושאן קצ'מן ולורנס רובטרס .
 בדיוק כמו בפתיחת המשחק הקודם ,  פישר העלה את הצהובים על הלוח ,  וקלע את כל 5 הנקודות הראשונות של מכבי ,  אבל וסלי ,  עם דאנק עצום שכמעט והפיל את הטבעת ,  ושלשה גדולה העלה את פרטיזן ל-5:9 .  אנדרסון החזיר בשלשה מהפינה ,  אבל עבירה בלתי ספורטיבית של פישר סייעה לאורחים לחזור ליתרון 4 .  הצהובים הקשיחו את ההגנה שלהם ,  גרמו לפרטיזן לאבד שני כדורים ,  ואנדרסון ניצל זאת כדי להעלות את מכבי ליתרון 14:16 .  מאריץ' קיבל אסיסט נהדר ממקאלב וגם הוא ניסה לשבור את הטבעת עם דאנק ,  אבל האלי אופ נפלא מן העבר השני של לאזמה ,  יחד עם נקודות של בלות'נטל עם הבאזר קבעו 22:24 למכבי בסיום הרבע הראשון .
 הרבע השני נפתח עם מספר טעויות שופטים ,  שגרמו לרוחות להתלהט ,  ולאנדרסון ומקאלב להחליף מספר מילים .  בהתקפה הבאה ביצע וסלי עבירה חריפה על פרקינס ,  הספסל של מכבי השתולל ,  ולאחר זריקות העונשין ,  עלו המארחים ל-26:32 .  איידסון המשיך לחטוף ,  בלות'נטל המשיך להפציץ ,  ומכבי פתחה פער של 10 .  הכעס של אנשי מכבי על השופטים לא פסק ,  וטענות של גרשון זיכו את הספסל בעבירה טכנית ,  אבל גם זה לא עזר לאורחים שלא מצאו את עצמם בהתקפה ,  ומתפרצת נהדרת של ויז'נייבסקי העלתה את הצהובים ל-34:47 .  בלות'נטל המשיך להיות בלתי ניתן לעצירה ,  פרטיזן נראתה עייפה מאוד ,  איידסון חתך את ההגנה ללא קושי ,  ופרקינס הוריד את קבוצתו ביתרון מבטיח לקראת ההמשך ,  39:54 במחצית .
 קצ'מן ,  כוכב המשחק הקודם שהיה שקט מאוד במחצית הראשונה התעורר השניה ,  עם שלשה גדולה וסל מטורף מיד לאחר מכן ,  שהוריד את הפער ל-12 .  בלות'נטל המשיך להיות האיש המרכזי של גרשון על הפרקט ,  קצ'מן קפא מול פרקינס ,  ופישר העלה את הצהובים ליתרון הגדול במשחק ,  49:66 .  בוזיץ' הצליח להחיות מעט את האורחים עם שלשה ,  אבל גרין מצא נקודות ראשונות בסדרה ,  ומכבי ירדה ביתרון 58:73 ל-10 הדקות האחרונות .
 ורנס ופישר החליפו סלים בפתיחת הרבע האחרון ,  אבל ג'אמפ נהדר של בלות'נטל הלוהט בצירוף נקודות של איידסון העלו את הצהובים ל-60:80 .  פרטיזן ניסתה לצמק ,  במטרה לא לרדת מובסת ,  והלכה למאריץ' שנגס מעט בהפרש ,  אבל למרות היתרון הגדול ,  הרוחות לא נרגעו ,  פניני התעמת עם רוברטס ושניהם חטפו עבירות טכניות .  פרטיזן הורידה מעט מקו העונשין ,  אבל שלשה גדולה של פניני מהפינה וג'אמפ מוצלח של ויז'נייבסקי נעצו את המסמר בניסיון הקאמבק הפעוט של האורחים ,  ולאזמה העלה ל-74:93 .  פרטיזן הורידה ל-17 ,  אבל שלשה גדולה של לימונד עם הבאזר קבעה יתרון 20 גדול בסיום .
 קלעו למכבי תל אביב :  דייויד בלות'נטל ואנדרו ויז'נייבסקי 17 נקודות כל אחד ,  דיאור פישר  ( 7 מ-7 מהשדה )  15 ו-6 ריבאונדים ,  אלן אנדרסון 14 ו-5 אסיסטים ,  דורון פרקינס 10 ו-4 אסיסטים ,  צ'אק איידסון 9 ,  סטפון לאזמה 6 ,  גיא פניני 5 ו-3 חטיפות ,  רביב לימונד 3 ,  יניב גרין 2 .  
קלעו לפרטיזן בלגרד :  אלכס מאריץ' 16 ו-5 ריבאונדים ,  דושאן קצ'מן 14 ,  יאן וסלי 11 ,  בראניסלב דקיץ' 7 ,  לורנס רוברטס וסלבקו וארנס 6 כל אחד ,  בו מקאלב  ( 5 אסיסטים )  ,  אלכס ראסיץ' ומיטרוביץ' 5 נקודות כל אחד ,  פטר בוזיץ' 3 .
 
מכבי תל אביב הביסה את פרטיזן בלגרד 78:98
כשהיא עם הגב אל הקיר ,  ורגע לפני שהסדרה עוברת לבלגרד ,  הציגה מכבי תל אביב משחק מלחמה בלתי מתפשר ,  ונעזרה בערב מצויין של דייויד בלות'נטל  ( 17 נק' )  ,  כדי להביס את פרטיזן 78:98 ,  ולהשוות את הסדרה ל-1:1 .  המשחק השלישי :  יום אחרי הסדר

