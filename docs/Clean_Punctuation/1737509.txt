בית"ר ירושלים :  ריקן ,  בן יוסף ואלברז חוזרים לסגל
השלושה החלימו מהפציעות וכשירים למשחק מול מכבי חיפה .  הצ'יליאני יפתח על חשבון דסה .  גם שמואל קוזוקין קרוב לחזרה
חדשות טובות לבית"ר ירושלים .  לראשונה מאז תחילת העונה ,  יעמוד לרשות אורי מלמיליאן סגל הגנתי כמעט מלא ,  עם חזרתם של אבי ריקן ,  כריסטיאן אלברז ותומר בן יוסף מפציעות .  השלושה ערכו היום  ( שלישי )  אימון מלא וצפויים להיות בסגל למשחק בקרית אליעזר מול מכבי חיפה ביום ראשון .  גם קצב החלמתו של שמוליק קוזוקין מעודד .  לאחר ששותף במשחק אימון פנימי אתמול מול הנוער ,  בבית"ר מעריכים כי בתוך מספר שבועות כבר יוכל לחזור לפעילות מלאה ,  אולי אפילו כבר לאחר פגרת הנבחרת הקרובה .
 מלמיליאן עדיין לא תרגל הרכב לקראת המשחק החשוב בקרית אליעזר ,  ולא ברור עדיין האם בן יוסף וריקן יחזרו להרכב על חשבון אביתר ברוכיאן וכריסטיאן גונזאלס או משה מישאלוב .  כרגע נראה כי אלברז יחזור להרכב על חשבון אלי דסה ,  למרות שהצעיר הציג יכולת גבוהה .  מלמיליאן שב והדגיש בפני שחקניו כי על אף היכולת המרשימה בשבת מול הפועל באר שבע  ( 1:5 )  ,  הם חייבים ליצור המשכיות ולהוציא תוצאה טובה גם בקרית אליעזר .
 מי שעדיין אולי לא משוכנעים לחלוטין על אף הניצחון המרשים בשבת הם אוהדי הקבוצה .  מתוך כ-2,000 כרטיסים שהוקצו להם ,  רק כ-150 נרכשו עד כה .  עם זאת ,  בבית"ר מאמינים כי למעלה מ-1,000 אוהדים ילוו אותם לחיפה .
 לפנות בוקר שב גומא אגייאר לביתו בארה"ב ,  לאחר שהבעלים של בית"ר ארקדי גאידמק סירב להיפגש עימו באופן אישי ולאשר את מכירת הקבוצה .  כפי שפרסמנו ,  גאידמק לא מעוניין למכור באופן ספציפי לאגייאר זאת מכיוון שזה דיבר עליו רעה בתקשורת ,  כך לטענת גאידמק .  עם זאת ,  אגייאר מתכוון לנסות ולהמשיך לרכוש את הקבוצה ,  אולם הסיכויים לכך נראים קלושים .
 
בית"ר ירושלים :  ריקן ,  בן יוסף ואלברז חוזרים לסגל
השלושה החלימו מהפציעות וכשירים למשחק מול מכבי חיפה .  הצ'יליאני יפתח על חשבון דסה .  גם שמואל קוזוקין קרוב לחזרה

