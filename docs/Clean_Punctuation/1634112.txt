בייסבול :  קינג פליקס לא הולך לשום מקום
פליקס הרננדז חתם על חוזה של 80 מיליון דולר לחמש שנים ,  ושם קץ לספקולציות על טרייד אפשרי .  פרנקור נשאר במטס
אחת הספקולציות בעולם הבייסבול הייתה שבעונה הקרובה ירוצו קבוצות רבות אחרי פליקס הרננדז ,  המגיש הדומיננטי של סיאטל .  אלא שהמארינרס שמו קץ לשמועות הללו ,  והחתימו את קינג פליקס על חוזה רב שנתי - 80 מיליון דולר לחמש שנים .  הרננדז הרוויח העונה 3.8 מיליון דולר ,  לאחר בוררות עם הקבוצה ,  אולם לקבוצה היה ברור שכעת היא תצטרך לתת קצת יותר כדי להשאירו .  
סיאטל ביצעה פעולות רבות בחורף הנוכחי ,  עדות לכך שהיא הולכת חזק על ה-AL מערב .  השמות הבולטים שחתמו בקבוצה הם שון פיגינס ,  שחקן הבסיס השלישי שהגיע מהאיינג'לס ,  מילטון בראדלי הפסיכי ומעל לכל המגיש קליף לי ,  שהגיע בטרייד מפילדלפיה .  אם הרננדז ולי יישארו בריאים ,  הם צפויים להיות אחד הזוגות הדומיננטיים ב-MLB .  
חדשות נוספות מהליגה :  ג'ף פרנקור יישאר במטס ,  לאחר שחתם על חוזה לשנה על סכום של חמישה מיליון דולר .  דטרויט החתימה את חוזה ולוורדה ,  המגיש המחליף ששיחק ביוסטון .  הסיי יאנג טים לינסקאם החליט שמריחואנה זה סבבה וייפרד מ-513 דולרים  ( הו ,  אלליי ,  איך הוא יעמוד בזה ?  )  והדודג'רס נמנעו מבוררות כשהחתימו מחדש את אנדרה אית'ייר והמגיש החבית ג'ונתן ברוקסטון .  

בייסבול :  קינג פליקס לא הולך לשום מקום
פליקס הרננדז חתם על חוזה של 80 מיליון דולר לחמש שנים ,  ושם קץ לספקולציות על טרייד אפשרי .  פרנקור נשאר במטס

