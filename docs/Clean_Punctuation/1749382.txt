 " הלו ,  זה אוורסט ?  "  הסלולרי הגיע להימלאיה
חסל סדר שירותי הטלפון הלוויני המשובש והיקר :  חברת תקשורת נפאלית התקינה במחנה הבסיס של האוורסט מתקן שיאפשר גלישה סלולרית באינטרנט . " ההישג גדול כגובה ההר "
 שירותי האינטרנט המהיר שברו שיא גובה לאחר שחברת תקשורת נפאלית הצליחה לספק שירות גלשיה סלולרית במחנה הבסיס של הר האוורסט בגובה 5,300 מטרים מעל פני הים .  הטכנולוגיה החדשה מספקת אמצעי גלישה מהירים ,  שליחת קטעי וידאו והודעות דואר אלקטרוני ,  כמו גם אפשרות לנהל שיחות וידאו במחיר נמוך באופן יחסי .
 השירות החדש נועד לשרת את עשרות אלפי המטפסים המנסים להעפיל אל הפסגה הגבוהה בעולם מדי שנה שעד כה נאלצו לשלם במיטב כספם על שירותי הטלפון הלוויני בכדי לשמור על קשר עם משפחותיהם .
 בחברת התקשורת הנפאלית  "  Ncell "  שהתקינה את המערכת המתקדמת ,  הביעו שביעות רצון מהחידוש ומסרו כי  " ההישג הזה גבוה כגובה ההר ,  כששירותי האינטרנט המהיר יביאו לתקשורת מהירה ונגישה יותר לאנשים שגרים באזורים המרוחקים האלו ,  כמו גם לאלפי המטיילים והמטפסים ".  יו"ר החברה אמר בטקס ההשקה במחנה הבסיס כי  " היום אנחנו מקיימים את שיחת הווידאו מהמקום הגבוה בעולם ".  
רק שליש מתוך 28 מיליון תושבי נפאל מחוברים לרשת האינטרנט .  בחברת  " Ncell "  הודיעו כי בשנה הקרובה יושקעו 100 מיליון דולרים בהרחבת השירותים כך שתהיה קליטה סלולרית לכ-90% מתושבי ההימלאיה .

" הלו ,  זה אוורסט ?  "  הסלולרי הגיע להימלאיה
חסל סדר שירותי הטלפון הלוויני המשובש והיקר :  חברת תקשורת נפאלית התקינה במחנה הבסיס של האוורסט מתקן שיאפשר גלישה סלולרית באינטרנט . " ההישג גדול כגובה ההר "
 
