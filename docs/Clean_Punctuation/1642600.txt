הפועל עכו - הפועל פתח תקוה :  רגע האמת
העניינים בעכו מגיעים לנקודת רתיחה לפני משחק התחתית .  הפסד עשוי לגרום לפיטורי הוכנבוים .  סלמי יחזור להרכב  ( 19:00 ) 
בצל המתיחות בין הבעלים ,  ציון ויצמן ,  למאמן ירון הוכנבוים ,  סיימה היום  ( שישי )  הפועל עכו את הכנותיה לקראת משחק התחתית באצטדיון גרין מול הפועל פתח תקוה  ( שבת ,  19:00 ,  אין שידור )  .  הוכנבוים וויצמן ערכו היום שיחה ארוכה לפני האימון ועיכבו את השחקנים יותר משעה .  אם עכו תפסיד מחר ,  קיימת סבירות גדולה כי ויצמן יפסיק את עבודתו של הוכנבוים .  לאחר השיחה הארוכה בין השניים נכנס ויצמן לאסיפת הקבוצה ואמר : " זה משחק קריטי .  בואו נעשה הכל בכדי לנצח ולהתחיל בדרך חדשה .  אתם חייבים להבין שאנחנו נמצאים בשלב מאוד חשוב ".  
בשביל לעצור את רצף ההפסדים של עכו ,  שהוריד את הקבוצה למקום האחרון ,  יחזור ככל הנראה הוכנבוים להרכב שפתח בליגה ולא זה שהפסיד לבני יהודה בגביע המדינה .  דודו גורש יחזור לשער ,  ליעד אלמליח ושחר סימנטוב ככל הנראה יחזרו לקישור על חשבונם של בן בנימין ואבי אלפסי .  גבע ברקאי יעבור מחר מבחן כשירות ואם לא יהיה כשיר יחליפו איציק כהן .  הרכב משוער :  דודו גורש ,  ליאור ראובן ,  גבע ברקאי  ( איציק כהן )  ,  רון בן נחום ,  דודי פדלון ,  עמנואל אמנגואה ,  ליעד אלמליח  ( בן בנימין )  ,  שחר סימנטוב ,  איברהים עבדול ראזאק ,  אושרי גיטא ,  בן מרטין .
" הפועל עכו ?  זה פשוט מאוד ,  זאת קבוצה שמשחקת רק על כדורים ארוכים .  בועטים מההגנה להתקפה .  תנטרלו אותם ,  תפתחו חזק ,  תניעו כדור מסודר .  אנחנו הולכים לנצח שם ".  כך אמר אלי מחפוד לשחקניו באימון המסכם שנערך היום  ( שישי )  לקראת המשחק מול הפועל עכו .  במהלך האימון נפצע אברהם בסיט ועל פי הערכה ראשונית של הצוות הרפואי מתח את שריר המפשעה וייעדר מהמשחק .  ההחלטה הסופית בעניינו תתקבל רק מחר ובכל מקרה מי שצפוי לחזור להרכב על חשבונו הוא אלנתן סלמי .  הפתעה נוספת מגיעה מכוון עמדת המגן השמאלי ,  שם צפוי סאלם אבו סיאם להמשיך לשחק על חשבונו של שגיב כהן .  גיא צרפתי יחזור להרכב על חשבונו של עידן סרור המורחק בעקבות צבירת כרטיסים צהובים .  כזכור ,  אתמול התייחסו שחקנים למשחק החשוב מול עכו ואמרו : " המשחק הזה הוא כמו מלחמת עולם ".  פתח תקוה תשחק בשלושת המחזורים הקרובים מול עכו ,  הפועל רעננה והפועל רמת גן .  הרכב משוער :  יוסי שקל ;  עמנואל מתיאס ,  גל כהן ,  דן אדו ,  סאלם אבו סיאם ;  ג'ונתן אסוס ,  גיא צרפתי ;  ארמון בן נעים ,  אלי ביטון ,  עוסמן באשירו ,  אלנתן סלמי  ( איברהים בסיט )  .
 
הפועל עכו - הפועל פתח תקוה :  רגע האמת
העניינים בעכו מגיעים לנקודת רתיחה לפני משחק התחתית .  הפסד עשוי לגרום לפיטורי הוכנבוים .  סלמי יחזור להרכב  ( 19:00 ) 

