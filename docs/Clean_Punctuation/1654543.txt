חכו עם הניקיון - גשם יירד בצפון ובמרכז
אחרי ימים ארוכים של שרב ,  אובך וחום כבד ,  גשם צפוי לרדת היום בצפון הארץ ובמרכזה .  עם זאת ,  בסוף השבוע יהיה בהיר וחמים
אחד המאפיינים של עונת האביב הוא מזג האוויר ההפכפך .  ואכן ,  לאחר שבוע של אובך ,  שרב כבד וסופות חול ,  גשם החל לרדת הלילה  ( חמישי )  בחלקים נרחבים בארץ ,  וחלה ירידה בטמפרטורות .  היום צפוי לרדת גשם מקומי בעיקר בצפון הארץ ובמרכזה ,  עם סיכוי לסופות רעמים בצפון .  כמו כן ,  ינשבו רוחות ערות בכל חלקי הארץ .  הרחצה בחופי הים התיכון מסוכנת .
 ברמת הגולן הטמפרטורות צפויות להגיע ל-16 מעלות במהלך היום ולצנוח ל-6 במהלך הלילה ,  בחיפה ישררו 17 מעלות חום בשיא היום ויירדו ל-10 במהלך הלילה ,  בכנרת יהיו 19 מעלות ביום ו-12 בלילה ,  בתל אביב בשיא היום יגיעו הטמפרטורות ל-22 מעלות ובלילה הן יירדו ל-12 ,  לרצים בחצי מרתון ירושלים שיתקיים היום יהיה נוח עם 18 מעלות ביום ,  ובלילה יהיה קר עם 6 מעלות .  בבאר שבע יהיו 18 מעלות ביום ו-10 בלילה ,  ובאילת ירקיעו הטמפרטורות ל-23 מעלות והן יירדו ל-14 מעלות במהלך הלילה .  
מזג האוויר בסוף השבוע ממש מזמין לצאת מהבית :  מחר צפויה עלייה קלה בטמפרטורות ,  ויהיה מעונן חלקית עד בהיר .  ביום שבת תחול עלייה נוספת בטמפרטורות וימשיך להיות בהיר .  ביום ראשון תרד הלחות ותימשך העלייה במעלות החום .
 
חכו עם הניקיון - גשם יירד בצפון ובמרכז
אחרי ימים ארוכים של שרב ,  אובך וחום כבד ,  גשם צפוי לרדת היום בצפון הארץ ובמרכזה .  עם זאת ,  בסוף השבוע יהיה בהיר וחמים

