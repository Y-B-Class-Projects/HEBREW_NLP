אל-קאעדה נטל אחריות לשליחת המטענים לארה"ב
שבוע לאחר שנתגלה במטוס תובלה מטען נפץ שהיה בדרכו לבית כנסת בארה"ב ,  הודיע ארגון אל-קאעדה בתימן כי הוא האחראי לניסיון הפיגוע .  בנוסף ,  נטל הארגון אחריות להפלת מטוס חברת UPS מעל שמי דובאי בספטמבר האחרון
ארגון אל-קאעדה בתימן נטל אמש  ( שישי )  אחריות לשליחת מטעני הנפץ במטוסי תובלה לבתי כנסת בשיקגו .  בהודעה שפרסם הארגון בפורומים איסלאמיים ברשת האינטרנט ,  נאמר כי הוא האחראי גם להפלת מטוס של חברת UPS מעל שמי דובאי בספטמבר האחרון .  בכך התאמת החשש כי זרוע של ארגון אל-קאעדה בחצי-האי ערב עומדת מאחורי ניסיון הפיגוע .  מוקדם יותר פורסם כי הרשויות בתימן עורכות מצוד אחר אזרח סעודי בשם איברהים אל-עסירי ,  החשוד בהכנת הפצצות .  
נטילת האחריות מצד הארגון מגיעה לאחר ששלשום אמר שר הפנים הצרפתי ברייס הורטפו כי אחת משתי הפצצות שנשלחו מתימן נוטרלה 17 דקות בלבד לפני שהייתה אמורה להתפוצץ .  הורטפו סירב לפרט באיזו פצצה מדובר  זאת שנתפסה במטוס חברת UPS באנגליה או המטען שהתגלה בדובאי .  
הפצצות ,  שהורכבו מחומר קשה לזיהוי באמצעי סריקה רגילים בשם PETN ,  התגלו בטונרים של מדפסות שמוענו לארצות הברית .  קודם לעלייתם על מטוסי מטען ,  אחת מהן הובלה בשני מטוסי נוסעים מתימן .  הן נמצאו לאחר שרשויות ערב הסעודית קיבלו מידע מודיעיני בנוגע אליהן .  
לפני כשבוע נתגלו שני מטעני חשודים שהיו בדרכם לארה"ב :  האחד במטוס של חברת UPS שעצר בבריטניה בדרכו מדובאי לארה"ב ,  והשני בסניף UPS בדובאי שבאיחוד האמירויות .  בעקבות חשיפת המטענים אמר נשיא ארה"ב ברק אובמה כי המטענים היו מטעני נפץ ,  וכי הם היוו איום ממשי .  כמו כן אמר הנשיא האמריקאי כי המטענים יועדו לבתי כנסת בשיקגו .
 עדכון ראשון :  22:22

אל-קאעדה נטל אחריות לשליחת המטענים לארה"ב
שבוע לאחר שנתגלה במטוס תובלה מטען נפץ שהיה בדרכו לבית כנסת בארה"ב ,  הודיע ארגון אל-קאעדה בתימן כי הוא האחראי לניסיון הפיגוע .  בנוסף ,  נטל הארגון אחריות להפלת מטוס חברת UPS מעל שמי דובאי בספטמבר האחרון

