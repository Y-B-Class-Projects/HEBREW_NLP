ספקים מאשימים את מכבי ולאומית בתיאום מחירים 
בלעדי הקופות הפחיתו באופן חד-צדדי את התשלומים לספקיהן ב-10%-12% .  הספקים : " לא ייתכן כי תפעלו בניגוד להוראות ההסכמים שעליהם חתמתם ".  מכבי ולאומית :  לא תיאמנו בינינו את הצעד
 >  >  הספקים של קופות החולים זועמים :  מכבי ולאומית הודיעו באחרונה על הפחתת מחירים חד-צדדית בשיעור ניכר ,  וכעת טוענים הספקים כי ייתכן שמדובר בתיאום מדיניות מחירים בין הקופות .  מכבי הודיעה בשבוע שעבר במכתב לספקיה על הפחתת מחירים חד-צדדית בשיעור שנתי של 12% ברבעון האחרון .  הצעד נומק בגירעון של קרוב ל-100 מיליון שקל שאליו נקלעה הקופה ב-2010 .   לאומית שירותי בריאות ,  שצפויה לסיים את השנה בגירעון של 75 מיליון שקל ,  הודיעה לספקיה בשבועיים האחרונים ,  על הפחתת מחירים חד-צדדית של 10% .  במכתב ששיגר אתמול נשיא איגוד לשכות המסחר ,  עו"ד אוריאל לין ,  לממונה על ההגבלים העסקיים רונית קן ,  הוא דורש כי תבדוק אפשרות לתיאום מדיניות מחירים בין שתי קופות החולים .  במכתב אחר ששיגר שלשום למנכ"ל מכבי ,  פרופ' אהוד קוקיה ,  כתב לין כי הפחתת המחירים החד-צדדית היא  " מהלך חריג ובלתי אפשרי - שינוי מחירים מוסכמים בניגוד להוראות כל דין .  לא ייתכן כי תפעלו בניגוד להוראות ההסכמים שעליהם חתמתם ".  לין אינו מתרגש מהקשיים התקציביים שאליהם מתייחס קוקיה במכתבו לספקים ,  ואומר כי גם ספקי התרופות חווים בשנים האחרונות קשיים גדולים ורווחיהם נשחקו ב-20% . " עם זאת ,  ספקי התרופות קיימו באופן מלא את התחייבויותיהם החוזיות כלפיכם ,  תחת עקרון על ,  משפטי ומסחרי ,  שחוזים יש לקיים ",  כותב לין . " הודעתכם נחזית להיות התנהגות מונופוליסטית ואינה הולמת מוסד ציבורי כבד משקל .  הפרת חוזים אינה דרך לגיטימית להתייעלות .  הבאת הקופה למצב הגירעוני שבו היא נמצאת היא פרי ניהולי של מכבי בלבד ".  שתי הקופות מייחסות את הגירעון לגורמים חיצוניים כמו עליית התשלומים לבתי החולים ,  גידול טבעי במספר המבוטחים שאינו מתורגם לגידול דומה בתקציב ועלייה דרמטית בעלויות הביטוח הרפואי .  חששן הגדול הוא לסיים את השנה בגירעון תקציבי גדול מדי - דבר שיוביל לאובדן כספי התמיכה הממשלתיים בסך עשרות מיליוני שקלים הדרושים להן כעת כאוויר לנשימה .  ממכבי נמסר בתגובה : " הפנייה לספקים היא צעד חריג וחד-פעמי ואנו נוקטים אותו מתוך חוסר ברירה .  אנחנו מברכים על מעורבותו כבדת המשקל של מר לין וקוראים לו להפנות את מכתבו בראש ובראשונה אל משרדי הבריאות והאוצר . " אנחנו דוחים בתוקף כל טענה או שמץ טענה על תיאום כלשהו עם קופה אחרת .  לא התבצע כל תיאום בין מכבי לקופה כלשהי .  עצם העלאת הטענה פוגע בשמה הטוב של מכבי וחבל כי זו דרך הפעולה שנבחרה על ידי איגוד לשכות המסחר ".  מלאומית נמסר בתגובה : " ללאומית שירותי בריאות אין ולא היה קשר עם מכבי שירותי בריאות בנושא הספקים . " לצערנו ,  ב-2010 נוצרה שחיקה גדולה ומצטברת במקורות התקציביים במערכת הבריאות שלא פסחה גם על לאומית .  לאור שחיקה קשה זו ואי סיוע מצד גורמי הרגולציה ,  החליטה הנהלת לאומית בתחילת אוקטובר על תוכנית שתוודא התמדה באיזון כלכלי רב שנתי ". 

ספקים מאשימים את מכבי ולאומית בתיאום מחירים 
בלעדי הקופות הפחיתו באופן חד-צדדי את התשלומים לספקיהן ב-10%-12% .  הספקים : " לא ייתכן כי תפעלו בניגוד להוראות ההסכמים שעליהם חתמתם ".  מכבי ולאומית :  לא תיאמנו בינינו את הצעד

