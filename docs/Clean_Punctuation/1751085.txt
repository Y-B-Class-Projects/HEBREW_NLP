הצעת חוק :  הסיקריקים במאה שערים - ארגון פשע
כחודשיים לאחר שהותקף על ידי קבוצת החרדים הקיצונית המכונה  " הסיקריקים "  בשכונת מאה שערים בי-ם ,  הגיש ח"כ יעקב כ"ץ הצעת חוק לפיה תוכרז הקבוצה כארגון פשיעה . " החוק יחזיר את החיוך לתושבים "
" הסיקריקים "  במאה שערים על כוונת החוק :  יו"ר האיחוד הלאומי ,  ח"כ יעקב כץ  ( כצל'ה )  ,  וח"כ יוליה שמאלוב-ברקוביץ'  ( קדימה )  הגישו הצעת חוק ,  לפיה  " חבר בני אדם שעושה מעשי טרור ממניעים דתיים או נגד מניעים דתיים ייחשב כארגון פשיעה ותינתן לרשויות האפשרות להפעיל נגדו את הסמכויות הניתנות להן במאבק בארגוני הפשיעה ".  
בדברי ההסבר להצעת החוק נכתב עוד ,  כי  " אנשים רבים חוששים לחייהם ,  לפרנסתם או לרווחתם ,  ולעתים אף חוששים לפנות לרשויות החוק בבקשת עזרה מפני אימת הטרור השוכן בקרבם ללא מענה ". 
היוזמה להגשת ההצעה הגיעה לאחר שלפני כחודשיים הותקף ח"כ כץ על ידי קבוצה של חרדים קיצוניים המכונים  " הסיקריקים "  בעת שהתפלל תפילת מנחה בשכונת מאה שערים בירושלים ,  יחד עם עוזרו ,  הראל כהן .  לטענתו ,  התוקפים גידפו אותו ואיימו עליו .  השניים חולצו מהמקום בסיוע תושבי השכונה .  לאחר התקרית ,  הגיש כץ תלונה במשטרה ובמקביל נפגש עם נציגים של העדה החרדית ,  חסידי תולדות אהרון ,  הנחשבים לקיצוניים אולם מתונים ביחס לסיקריקים ,  וכן עם תושבי שכונת מאה שערים .
 מלשכת יו"ר האיחוד הלאומי נמסר ,  כי במשרדו התקבלו מאות פניות מאנשים שהתלוננו על כך ש"הסיקריקים "  ממררים את חייהם .  לדברי כץ , " מתברר שאנשי הכת שורפים חנויות ומתיזים אקונומיקה על נשים חרדיות שלבושן אינו מניח את דעתם .  תושבי מאה שערים זכאים לחיות חיי שלווה וחיי תורה בנועם הליכותיהם ,  בלי איומי חבורה פושעת וסוטה .  חוק זה יסייע בידי כוחות הביטחון להחזיר את החיוך לפניהם של התושבים ". 

הצעת חוק :  הסיקריקים במאה שערים - ארגון פשע
כחודשיים לאחר שהותקף על ידי קבוצת החרדים הקיצונית המכונה  " הסיקריקים "  בשכונת מאה שערים בי-ם ,  הגיש ח"כ יעקב כ"ץ הצעת חוק לפיה תוכרז הקבוצה כארגון פשיעה . " החוק יחזיר את החיוך לתושבים "
 
