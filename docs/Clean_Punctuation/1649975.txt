קופות החולים יציעו תרופות מחוץ לסל הבריאות במסגרת פוליסות פרטיות
זאת ,  על אף האיסור להציע תרופות מחוץ לסל הבריאות ,  שנקבע ב-2007
 >  >  קופות החולים חוזרות להציע תרופות שאינן בסל הבריאות ,  במסגרת פוליסות ביטוח פרטיות .  בכך חלה תפנית מפתיעה באיסור על קופות החולים להציע תרופות שמחוץ לסל הבריאות בביטוחים המשלימים ,  שנחקק בכנסת ב-2007 - וצפויה להוביל להורדת מחירי פוליסות הביטוח הרפואי הפרטיות .  ארבע קופות החולים יוזמות שיתוף פעולה עסקי עם חברות ביטוח פרטיות ,  שבו יוצעו למבוטחי הקופות פוליסות מוזלות למימון תרופות שמחוץ לסל הבריאות ,  ללא סינון מבוטחים חולים .  ארבע הקופות פיתחו בחודשים האחרונים קשרים עסקיים עם חברות ביטוח פרטיות ,  במטרה להציע למבוטחים פוליסות במחיר מוזל ,  שמציעות תרופות אלה בתנאים מועדפים .  מהלך זה צפוי להביא בהמשך להגברת התחרות בשוק פוליסות הביטוח הרפואי הפרטיות ,  שכולל הורדות מחירים ושיפור תנאים לטובת הצרכנים .  במסגרת זו הודיעה אתמול קופת חולים מכבי כי למבוטחיה המחזיקים בפוליסת  " מגן זהב "  תוצע מהשבוע הבא פוליסה לכיסוי תרופות מצילות ומאריכות חיים שאינן בסל הבריאות ,  בכיסוי של עד מיליון שקל לתרופה ,  ללא תהליך סינון מבוטחים חולים ,  בשיתוף חברת הביטוח הפרטית מגדל .  ברשימה זו כלולות תרופות שלא נכנסו השנה לסל ,  כמו אווסטין לטיפול בסרטן השד ,  בעלות של 19.4 אלף שקל לחודש ,  רבלימיד כטיפול קו שני במיאלומה נפוצה  ( סרטן מח העצם )  בעלות של 42.2 אלף שקל לחודש וטקסוטר לטיפול בסרטן הקיבה בעלות של 2,300 לחודש .  בהתאם לתוכנית תוצע הפוליסה להצטרפות מיידית החל מהשבוע הבא למבוטחי  " מגן זהב "  בעלות של 19.5 שקל למשפחה שבה מבוגר עד גיל 54 ,  ועלות של 49 שקל בחודש למשפחה ובה מבוגר מעל גיל 51 .
 
קופות החולים יציעו תרופות מחוץ לסל הבריאות במסגרת פוליסות פרטיות
זאת ,  על אף האיסור להציע תרופות מחוץ לסל הבריאות ,  שנקבע ב-2007

