מיזם חדש לאיתור עובדים זמניים - אתר Today Job 
האתר ,  בו כבר רשומים כ-9,000 עובדים ,  יסייע למעסיקים למצוא עובדים זמניים בהתראה קצרה
האתר today job ,  מיזם חדש שיאפשר למעסיקים למצוא עובדים זמניים בהתראה קצרה ,  החל לפעול בימים אלו .  כבר קרוב לחודש פועל האתר במתכונת ראשונית ובמהלכו נרשמו למאגר כ-9,000 עובדים.האתר מבוסס על מערכת בה מתקבלות ממעסיקים בקשות לעובדים וזו שולחת הודעות sms לעובדים מתאימים מתוך המאגר ,  לפי קריטריונים הנדרשים מהמעסיק .  לאחר שהעובדים מאשרים את זמינותם לעבודה ,  נשלחים פרטיהם חזרה למעסיק בהודעת sms ,  והוא יכול ליצור קשר איתם ישירות.השירות אינו כרוך בהרשמה מוקדמת של המעסיק .  ברגע שזה נתקל בצורך בעובד לתקופה כלשהי הוא נכנס לאתר ,  ממלא פרטים ,  ואותה פנייה ראשונית היא כבר ההרשמה לשירות .  פרטי הבקשה כוללים את סוג העבודה ,  אותה ניתן לבחור מתוך רשימה הכוללת כ-50 משרות ,  הישוב בו נמצא העסק וכתובתו ,  השכר לשעה ,  ימי ושעות העבודה ,  דרישות נוספות אם קיימות  ( כמו רישיון נהיגה )  ,  כמות עובדים ומספר טלפון.כאשר מזין המעסיק את מספר הטלפון שלו נשלחת אליו הודעת sms עם קוד ,  אותו הוא מזין לאתר לצורך וידוא הפרטים .  לאחר הפנייה הראשונית הזו נוצרת למעסיק סיסמא איתה הוא יוכל להיכנס שוב בעתיד לאתר.עלות התשלום למעסיק ,  המתבצע דרך חשבון המכשיר הסלולרי ,  היא 20 שקלים לכל עובד שביקש ושנמצא זמין ." במקרה בו עובד מודיע בבוקר יום עבודה שהוא חולה ולא יגיע ,  ובעסק נוצר לחץ ,  יש סחורה חדשה ,  לקוחות ,  טלפונים ,  בדרך כלל מאוד בעייתי למצוא עובד זמין מעכשיו לעכשיו .  האתר מספק מענה לצורך הזה ",  מסבירה פנינה פורסט ,  יזמת ומייסדת האתר ." המעסיק יכול להיכנס לאתר ,  לכתוב את פרטי הבקשה שלו ,  שנשלחים לעובדים הרשומים במאגר .  העובדים בודקים אם התנאים מתאימים להם ,  ובהתאם לכך הם מאשרים את זמינותם לעבודה .  אז מקבל המעסיק הודעת טקסט עם פרטי העובדים ,  יוצר איתם קשר ותוך זמן קצר יכול להעסיק את העובד המבוקש ". "עד שייפתח השירות למעסיקים הם יכולים להיכנס לאתר להתרשם ",  אומרת פורסט , " וכן במקרה והם מבחינים במשרות רצויות שאינן נמצאות ברשימה הם יכולים לפנות אלינו דרך הפרטים באתר ,  ואנו נוסיף את המשרות לרשימה .  באתר מופיעות גם משרות פחות שכיחות ,  כמו מטיילים עם כלבים ,  מסייעים בקניות ,  מנקי בריכות ומשגיחים בבחינות ". העובדים הרשומים במאגר ממלאים פרטים כמו סוג משרה ,  אם קיימת להם תעודה או רשיון כלשהו הדרוש לה ,  שכר מינימלי ,  ישובים בהם יכולים לעבוד ,  השכלה וכישורים נוספים . " בהודעת הטקסט למעסיק יופיעו פרטים בסיסיים .  את הפרטים המורחבים יוכלו המעסיקים לבחון באתר ",  מציינת פורסט.ההרשמה לעובדים היא חינם ,  ושליחת הודעה על אישור זמינות לעבודה שקיבלו הוא בעלות של חצי שקל . " הם יכולים גם להיכנס לאתר ולאשר ללא תשלום ",  מוסיפה פורסט .  לדבריה ,  מרבית הנרשמים הם סטודנטים ונוער ,  אליהם בעיקר פנה הפרסום שהופיע ברשתות חברתיות.פורסט ,  יזמת בשנות העשרים ,  היא סטודנטית לקראת סיום התואר השני בביוטכנולוגיה .  בעבר גדלה בבית חרדי ,  ומאחוריה מספר יוזמות.חברת today job שייסדה זכתה בספטמבר האחרון בתחרות exit 09 של חברת סרגטה לסטארט אפ המבטיח לשנת 2009 .  בתחרות זכתה החברה בהשקעה כספית ובליווי פיננסי משפטי ועסקי .
 
מיזם חדש לאיתור עובדים זמניים - אתר Today Job 
האתר ,  בו כבר רשומים כ-9,000 עובדים ,  יסייע למעסיקים למצוא עובדים זמניים בהתראה קצרה

