גם בסומליה :  גבר ניסה לטוס עם חומרי נפץ
הרשויות במוגדישו עצרו גבר שניסה לעלות לטיסה לדובאי עם חומרים כימיים .  בתחילה עלה החשד כי מדובר בחומרים תמימים ,  אך לאחר ניסיון פיצוץ המטוס הכושל בדטרויט ,  התברר שאלו חומרי נפץ
כוחות הביטחון בסומליה עצרו בחודש שעבר אזרח צעיר שניסה לעלות על טיסה לדובאי כשבאמתחתו חומרים חשודים שהתבררו אחר כך כחומרי נפץ ,  כך מסרו היום  ( רביעי )  בכירים בסומליה .  הצעיר נעצר בנמל התעופה במוגדישו ,  והרשויות חשבו בתחילה שהחומרים הכימיים נועדו לשם תרמית של דולרים מזוייפים .  אולם לאחר שנודע על ניסיון הפיגוע הכושל בשבוע שעבר ,  התעורר חשדם של הרשויות .  
שר הביטחון הלאומי במדינה אמר לסוכנות הידיעות רויטרס כי הכימיקלים התבררו כחומרי נפץ ולא נועדו לתרמית הכסף ,  כפי שהם חשבו בתחילה .  ככל הנראה ,  החשוד נמצא במעצר בסומליה .  
מפקד משטרת נמל התעופה במוגדישו אחמד עלי אפטוג'ה אמר כי  " התקרית בדטרויט מראה שיש דמיון בין הכימיקלים .  היו לו בנפרד מזרקים ריקים ,  נוזל ואבקה באותו תיק ".  
מטוס חברת דאלו היה אמור לטוס לעיר הסומלית הארגייסה ,  ומשם לדגי'בוטי ודובאי .  נמל התעופה הוא אחר מהאזורים היחידים הנמצאים בשליטת הממשלה הסומלית .  רוב המדינה נמצאת בידי קבוצות איסלמיות קיצוניות ,  החשודות בקשרים לארגון אל קאעדה .
 
גם בסומליה :  גבר ניסה לטוס עם חומרי נפץ
הרשויות במוגדישו עצרו גבר שניסה לעלות לטיסה לדובאי עם חומרים כימיים .  בתחילה עלה החשד כי מדובר בחומרים תמימים ,  אך לאחר ניסיון פיצוץ המטוס הכושל בדטרויט ,  התברר שאלו חומרי נפץ

