האוניברסיטה הפתוחה גובה 95 שקל מהסטודנטים - ורק לאחר מכן מבקשת את אישורם 
חתול בשק
 >  >  כשא' נרשם לאוניברסיטה הפתוחה ,  הוא שילם דמי רישום באינטרנט .  כעבור כמה שבועות קיבל מייל מהאוניברסיטה הפתוחה שהודיע כי  " האוניברסיטה מאשרת תשלום על סך 95 שקל עבור תשלומי רווחה שונים המוענקים על ידה ועל ידי אגודת הסטודנטים ".  דמי רווחה אלה כוללים ביטוח תאונות אישיות עבור הסטודנט והטבות ברשתות שונות או חדרי כושר .  עוד נכתב כי התשלום ייגבה פעם בשנה באופן קבוע .  בהמשך המייל נכתב שניתן לבטל את התשלום תוך שלושה שבועות מרגע קבלת המייל .  במידה שלא ייעשה כך ,  התשלום ייגבה מכרטיס האשראי .  א' ראה את המייל אחרי התקופה שניתן לבטל את התשלום ,  וכשפנה לקבל את כספו חזרה נענה כי  " באפשרות הסטודנטים להצהיר על ויתור דמי רווחה תוך שלושה שבועות מיום קליטת ההרשמה .  מאחר שלא התקבלה פנייה במסגרת המועד שנקבע ,  הופקה כבר תעודת סטודנט הכוללת את השירות .  בשלב זה ,  לא ניתן להצהיר על ויתור לתשלום עבור דמי שירותי רווחה ".  לדברי א' ,  אף אחד לא שאל אותו אם הוא מעוניין בשירות זה ,  והכסף נגבה ממנו ללא ידיעתו מכיוון שאת הודעת הגבייה קיבל בדיעבד במייל .  גם ג' ,  הלומד כלכלה דרך שלוחת האוניברסיטה הפתוחה ,  לא היה מודע לגביית הסכום מחשבונו ,  ולדבריו כשביקש לקבל החזר ממזכירות האוניברסיטה נמסר גם לו כי המועד חלף .  ש' הלומדת במכללת רמת גן פסיכולוגיה וחינוך ,  טוענת כי אליה כלל לא חזרו במייל תשובה . " לא ייתכן שהגבייה תיעשה אוטומטית וכדי לבטלה אני צריכה לעשות פעולה כלשהי .  הרי בשביל שהם יגבו ממני כסף הם צריכים לקבל את הסכמתי ",  היא מתלוננת .  ד"ר חיים סעדון ,  דיקאן הסטודנטים באוניברסיטה הפתוחה ,  טוען כי הכסף לא ייגבה מהסטודנט מלכתחילה אם ישים לב לכתוב בטופס דמי ההרשמה ויסמן v בתיבה המתאימה המוותרת על שירותי הרווחה .  ואולם סטודנטים רבים שפנו אלינו לא ראו סעיף זה .  על כך משיב סעדון כי  " כל סטודנט שירצה לקבל את כספו בחזרה יקבל אותו ,  גם אם עברה תקופת הזמן שהוגדרה על ידינו מראש .  אני מוכן לבדוק את הפניות של אלה שטוענים שהבטחנו להחזיר את הכסף ולא קיימנו ,  ואם צריך אתנצל וגם אתקן מיידית .  ההליך אצלנו שקוף יותר מאוניברסיטאות אחרות .  אני מרגיש שלם מאוד עם ההתנהגות מול הסטודנטים .  עד היום ויתרנו על דמי הרווחה לכ-300 סטודנטים ". 

האוניברסיטה הפתוחה גובה 95 שקל מהסטודנטים - ורק לאחר מכן מבקשת את אישורם 
חתול בשק

