סימפטום התאוששות בוול סטריט - נוסעים לעבודה במסוק ב-200 דולר
חברת ליברטי הליקופטר מציעה טיסה מניו ג'רזי למנהטן ,  כך דיווחה בלומברג
חברת ליברטי הליקופטרס מציעה להטיס את הנוסעים שנמאס להם מהתחבורה הציבורית מניו ג'רזי למנהטן בעבור 200 דולר ביום .  הנוסעים שיבחרו להשתמש בשירותיה של חברת ליברטי הליקופטר יוכלו לחסוך לעצמם כ-14 שעות נסיעה בשבוע .  הצעת השירותים מסמלת כי התקופה הרעה של המשבר בוול סטריט נמצאת מאחורינו ,  לפי הערכת בלומברג.המטוסים של חברת ליברטי הליקופטר יוכלו לקחת שישה נוסעים בכל פעם .  הנוסעים יטוסו מעל לפסל החירות ,  אי המושלים וגשר ורזאנו נארוז ,  בנסיעה שאורכה כ-32 ק"מ מפורט מונמות' לשדה הנחיתה ברחוב 30 מערב ומזח 6 ,  ליד וול סטריט .  עד כה קיבלה ליברטי הזמנות מצד 150 לקוחות פוטנציאליים ,  לאחר חודש של פרסום ,  כך אמר פטריק דיי ,  טייס וסגן נשיא החברה .  דיי אמר כי הוא צופה שהשירות יגדל משתי טיסות ליום לחמש עד לחודש מאי . " זמן הוא כסף עבור הקהילה העסקית והמסוקים הם מכונות זמן ",  אמר מאט זוקארו ,  נשיא אגודת המסוקים הלאומית בארה"ב לבלומברג ,  והוסיף : " כשהכלכלה מאטה ,  אחת התעשיות הראשונות להיפגע זו תעשיית התעופה ,  והיא באופן מסורתי גם הראשונות להתייצב ברגע שהמצב משתפר ".  לקוחות תאגידיים מהווים שליש מכלל הנוסעים האוויריים באזור ניו יורק .  התעופה האווירית באזור ירדה ב-30% בשנת 2009 לעומת שנת 2008 .
 
סימפטום התאוששות בוול סטריט - נוסעים לעבודה במסוק ב-200 דולר
חברת ליברטי הליקופטר מציעה טיסה מניו ג'רזי למנהטן ,  כך דיווחה בלומברג

