ברזיל :  ייערך סיבוב בחירות שני לנשיאות
מספירת 98% מהקלפיות עולה כי אף אחד מהמתמודדים לא זכה ברוב הדרוש על מנת לנצח בבחירות .  מנהיגת מפלגת השלטון ,  דילמה רוסף ,  זכתה ב-46.6% מהקולות וצפוייה לנצח בסיבוב השני
 ( צילום:רויטרס ,  עריכת וידאו :  גדי וינסטוק ) 
מנהיגת מפלגת השלטון בברזיל ,  דילמה רוסף ,  תתמודד שוב מול מנהיג האופוזיציה חוזה סרה בסיבוב בחירות שני שייערך ב-31 באוקטובר .  זאת לאחר שלמרות שזכתה בבחירות לא קיבלה51% מקולות הבוחרים ,  אחוז התמיכה הדרוש על מנת לנצח במרוץ לנשיאות .  מספירת 98% מהקלפיות הלילה  ( שני )  עולה כי רוסף זכתה ב-46.6% מהקולות בעוד מנהיג האופוזיציה חוזה סרה זכה ב-32.7% מקולות המצביעים .  
בנאום שנשאה בפני תומכיה לאחר פרסום תוצאות הבחירות אמרה כי הסיבוב השני ייתן לה יותר זמן לפרט את הצעותיה . " אנו לוחמים ואנו מורגלים באתגרים ",  אמרה בנאום בבירת המדינה ברזיליה .  
רוסף צפויה לגבור על סרה בסיבוב הבחירות השני ובכך להפוך לאישה הראשונה שתעמוד בראש המדינה .  המנצח בסיבוב השני ייכנס לתפקיד הנשיאות בראשון בינואר .  במסע הבחירות שלה התחייבה רוסף להתמקד בשיפור התשתיות בברזיל במיוחד לאור העובדה שברזיל תארח את האולימפיאדה ב-2016 .  
מתמודדת שלישית ,  מרינה סילבה ,  זכתה ב-19.5% מקולות המצביעים .  סילבה ,  נשיאת מפלגת הירוקים ,  אמרה בעבר כי לא תתמוך באף מועמד במידה ויתקיים סיבוב בחירות שני .  אך לפי הערכות ייתכן ותשנה את עמדתה .
 
ברזיל :  ייערך סיבוב בחירות שני לנשיאות
מספירת 98% מהקלפיות עולה כי אף אחד מהמתמודדים לא זכה ברוב הדרוש על מנת לנצח בבחירות .  מנהיגת מפלגת השלטון ,  דילמה רוסף ,  זכתה ב-46.6% מהקולות וצפוייה לנצח בסיבוב השני

