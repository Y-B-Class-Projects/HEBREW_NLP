השוטרים יצאו מהניידת ,  הצעיר גנב אותה
שוטרי תחנת עכו יצאו מניידת משטרתית והשאירו אותה בהשגחת שוטרת שח"ם .  צעיר בן 28 ניצל את ההזדמנות כדי לגנוב אותה ,  נמלט ונעצר 20 דקות לאחר מכן
לזאת ייקרא שיא החוצפה :  צעיר בן 28 מגוש חלב גנב היום  ( שני )  ניידת משטרה מתחת לאפם של שוטרי תחנת עכו .  
השוטרים הותירו את הניידת בהשגחתה של שוטרת שח"ם  ( צעירה ששירות החובה שלה הוא במשטרה )  והובילו עצורים לתוך התחנה .  בזמן שהם שהו בה ,  ניגש הצעיר אל הניידת ושאל את השוטרת שישבה בספסל האחורי אם תרצה לנסוע איתו לירושלים .  השוטרת יצאה מהרכב ,  והצעיר ניצל את ההזדמנות ,  נכנס לניידת ונמלט .  
לרוע מזלו ,  נידות המשטרה מצוידות במכשיר איתור .  לאחר כעשרים דקות אותרה הניידת באזור תחנת כרמיאל ,  והצעיר נעצר .  קצין משטרה מונה לבדוק את נסיבות המקרה .
 המקרה מצטרף למקרים קודמים בהם נפלו השוטרים קורבן לגניבה .  אתמול כייס גבר בן 34 בראשון לציון שוטרת אשר הסיעה אותו לביתו לאחר ששוחרר בערבות עצמית .  הגבר שנעצר בחשד שתקף את אחותו קיבל טרמפ לאחר ששוחרר בערבות וניצל את ההזדמנות על מנת לגנוב את ארנקה של השוטרת .
 
השוטרים יצאו מהניידת ,  הצעיר גנב אותה
שוטרי תחנת עכו יצאו מניידת משטרתית והשאירו אותה בהשגחת שוטרת שח"ם .  צעיר בן 28 ניצל את ההזדמנות כדי לגנוב אותה ,  נמלט ונעצר 20 דקות לאחר מכן

