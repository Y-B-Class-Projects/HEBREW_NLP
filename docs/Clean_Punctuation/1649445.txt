מטען צינור נמצא בבית חייל צה"ל בבאר יעקב
שוטרים ואנשי מצ"ח שהגיעו לביתו של החייל בבאר יעקב בעקבות מידע מודיעיני לפיו החייל מחזיק בביתו סמים ,  הופתעו לגלות בבית גם מטען צינור מאולתר
שוטרי ימ"ר מרכז ואנשי המשטרה הצבאית החוקרת ,  שהגיעו הערב  ( רביעי )  לביתו של חייל צה"ל ביישוב באר יעקב בעקבות מידע מודיעיני על הימצאות סמים במקום ,  גילו בבית מטען צינור מאולתר .  חבלן משטרתי פועל בשעה זו כדי לנטרל את המטען ותושבים המתגוררים בסמיכות לבית התבקשו להתפנות מהאזור .  במהלך הפעילות נמצאו בבית גם סמים .  
בשבוע שעבר דווח כי בתקופה האחרונה אירעו בצה"ל לפחות שני מקרים בהם הכינו טירונים מטעני חבלה מאולתרים בעזרת אבק שריפה ופוצצו אותם בבסיסים בסמוך לחבריהם .  
לפני כשבועיים עצרה המשטרה הצבאית החוקרת טירון בבסיס ניצנים ,  לאחר שהכין מטען צינור מאולתר שהכיל אבק שריפה מעשרה כדורי אם-16 מפורקים ,  הכניס אותם לצינור ופוצץ אותו לא הרחק מהמקום בו שהו חבריו .  למרבה המזל לא היו נפגעים באירוע .  במקרה דומה שאירע בבסיס בצפון הכין טירון אחר מטען דומה ,  גם כן על ידי פירוק כדורי רובה ושימוש באבק השריפה ,  שהתפוצץ ואף גרם לפציעה באורח קל של שני חיילים .
 
מטען צינור נמצא בבית חייל צה"ל בבאר יעקב
שוטרים ואנשי מצ"ח שהגיעו לביתו של החייל בבאר יעקב בעקבות מידע מודיעיני לפיו החייל מחזיק בביתו סמים ,  הופתעו לגלות בבית גם מטען צינור מאולתר

