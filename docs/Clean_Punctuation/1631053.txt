אמן תחת אשפה
מבחינתו של דילו ? מ ? פ ?  ? ריזו ? ליק ? ה ,  אנחנו חיים בתקופה הכי טובה בהיסטוריה ובתל אביב יש אנרגיה של חבורת כלבים .  ראיון
האמן הניגרי דילו ? מ ? פ ?  ? ריזו ? ליק ? ה  או ,  כפי שהוא מציג את עצמו ,  דילום  היה רוצה שרק שמו יעיד על כך שהוא נולד במקום שונה מאוד מהעולם המערבי ואילו שהאמנות שלו תיתפס כחלק בלתי נפרד ממנו .  יתרה מזאת ,  מבחינתו עבודותיו אינן רק  " מתכתבות "  עם האמנות העכשווית שנוצרת כיום בבירות אירופה וארצות הברית ,  אלא היא המשך ,  גם אם לא ישיר ,  של המסורת הקלאסית ,  ובעיקר האימפרסיוניסטית .
 דילום ,  שנחרד מהעובדה שגילו מהווה פונקציה באישיות שלו  ( הוא בן 50 אבל לא נראה יום מעל 30 )  ,  הוא אחד מחלוצי האמנות האפריקאית העכשווית ונמנה על 50 האמנים המובילים ביבשת השחורה .  בשנים האחרונות הוא הקים מוזיאון בעיר מולדתו לאגוס ,  מעודד יצירה עכשווית אפריקאית ובעיקר מסייר בין ערי העולם המערבי ומנסה לנסח את המהות המזוקקת שלהן דרך הזבל של תושביהן . 
" צריך להבדיל בין זבל לבין טינופת ,"  הוא מסביר לוואלה !  תרבות . " זבל זה מה שהיה פעם בעל ערך ,  בין אם סנטימנטלי ,  בין אם פונקציונלי ,  ואותו זבל סופג את ההיסטוריה של בעליו לשעבר ועל כן משמש עדות למרכיבים האנושיים והמהותיים ביותר של המקום ".  ולאחר שנבר באשפה של תושבי ניו יורק ,  דטרויט ,  לונדון ,  פריז ,  ברלין ועוד ,  הגיע כעת תורה של תל אביב .
 מדובר בתערוכה קבוצתית של 12 אמנים עכשוויים מהאזור שמדרום לסהרה שאמנותם לרגע אינה נופלת תחת הקטגוריות שעולות כמעט-אוטומטית כשאומרים אפריקה ואמנות באותו משפט .  ובין התצלומים ,  עבודות הווידיאו ,  הפסלים ,  הקולאז'ים והציורים שידגישו את ההבדלים בין האמנות האפריקאית העכשווית לבין מה שנקרא אמנות נאיבית ,  פרימיטיבית או אתנית ,  יציג דילום מיצב שנקרא  " רחוב סואן "   כולו עשוי מהפסולת הלא רצויה של תושבי תל אביב  ועבודה ישנה בשם  " פוליטיקאי ".  
" העולם קטן יותר היום ,  והגבולות הולכים ומטשטשים ",  הוא אומר בתשובה לשאלה על האופן שבו עולם האמנות המערבי החל לקבל אל תוכו את האמנות האפריקאית החדשה . " לכן ,  אני סבור שזו התקופה הטובה ביותר בהיסטוריה עד עכשיו .  גדלתי בכפר בניגריה ,  ובימים ההם לא היתה את הטכנולוגיה שתקשר בינינו לשאר העולם .  כיום העולם הוא כפר גלובלי ,  ומושגים כמו 'אותנטיות' מקבלים משמעות אחרת ,  נפרדת מ'מקומי' ו'אתני' ."   
" היו ביקורות רבות מצד העולם המערבי כלפי אמנים שיצרו אמנות שאיננה אתנית ,  בעיקר כיוון שזה הזכיר במובנים רבים את האמנות האימפרסיוניסטית .  אבל הם שוכחים שהאמנים האירופאים שאבו את השראתם מאפריקה ,  ומי שממשיך את הקו הזה היום הוא אנחנו ",  הוא מוסיף . 
" אני מרגיש שהאמנות שלי אותנטית .  כמו כל האמנות שנעשית היום ,  היא נעשית מתוך חיבור למה שקורה מסביבה וזה לא משנה מאיפה אני בא .  אבל גם אי אפשר להתחמק מזה שהשורשים שלי הם מאפריקה ,  וזה ניכר בעבודה שלי בדיוק כמו השפעותיהם של האמנות האירופאית ושל המקומות בהם אני יוצר ". 
שמות המיצבים שלו מעידים על מה הוא חושב על המקום .  עבודה שהכין בניו יורק נקראת  " This House is Full of Shit ",  עבודה בלאגוס   " Waiting for the Bus "  ועבודה בברלין   " City Girls ".   " כולם מכירים את התחושה הזו שאתה פותח דלת למועדון ונתקל בקיר של ריחות ,  צלילים ,  טעמים ואווירה .  זה מה שאני מנסה לתעד בכל עבודה שלי :  את אותו קיר מזוקק וראשוני של מקום ,  קיר שאחרי כמה דקות שאתה בפנים נעלם כי אתה כבר לא מריח את העשן והאוזניים שלך התרגלו לצלילים ".  
" הדבר העיקרי שהרגשתי אחרי שלושה שבועות בתל אביב היה הקצב שלה ",  הוא מספר על העבודה שיציג בתערוכה הנוכחית . " זו עיר ממהרת .  היא היברידית ,  ולכן יהיו הרבה כלבים במיצב .  יש בה אנרגיה של חבורת כלבים .  תל אביב צעירה ,  היא זזה מהר ,  והכל משתנה ,  אבל זה רק על פני השטח .  יש פה אנרגיה מאד חיובית .  תמימות הנעורים ניכרת במקום ,  מה שמסביר את התחושה שהשינוי פה הוא קוסמטי ,  ומתחתיו הכול נשאר סטטי .  מתישהו האנשים יתעייפו וכמו כל אדם ,  עם הבגרות ,  השינוי יחדור יותר עמוק ויהיה פחות צעקני .  במובן הזה תל אביב מזכירה לי את ניו יורק ,  רק שניו יורק יותר מהירה ויותר עוצמתית .  זו עיר שעוברים בה ומעטים נוטעים בה שורשים ". 


אמן תחת אשפה
מבחינתו של דילו ? מ ? פ ?  ? ריזו ? ליק ? ה ,  אנחנו חיים בתקופה הכי טובה בהיסטוריה ובתל אביב יש אנרגיה של חבורת כלבים .  ראיון

