אנטוניו גרייבס בדרך להפועל חולון
הגארד האמריקאי ,  ששוחרר בתחילת העונה מציבונה זאגרב ,  הביע נכונות לשחק בישראל וכעת נותר לצדדים לגשר על פערים
הפועל חולון נמצאת על סף סיכום עם הגארד האמריקאי אנטוניו גרייבס ,  ששוחרר בתחילת העונה מציבונה זאגרב אחרי חמישה משחקים ביורוליג .  בין הצדדים מתקיימים מגעים מתקדמים ,  והשחקן עצמו הביע נכונות להגיע לישראל ,  אך קיימים עדיין פערים כספיים שמונעים את ביצוע העסקה .  הצוות המקצועי של חולון מאוד רוצה לראות את גרייבס בסגל ,  והעדיפו אותו על פני מספר מועמדים .  כמו כן גם המגעים עם סשה בראטיץ' ממשיכים ,  וייתכן כי השחקן ייסכם בימים הקרובים גם כן .  גרייבס  ( 1.91 ,  24 )  ,  בוגר מכללת פיטסבורג משנת 2007 ,  הוא גארד מגוון שיכול לשחק כרכז אך גם כקלע .  גרייבס רשם בעונתו האחרונה בפיטסבורג 9.2 נקודות ו-2.4 ריבאונדים למשחק ,  ואחרי פתיחת עונה טובה ב-CBA ,  חתם בפו אורטז מהליגה הראשונה בצרפת ומיד בלט .  גרייבס שיחק 18 משחקים באורטז ,  זכה בתואר סגן מלך הסלים עם 20.4 נקודות והוסיף 2.8 אסיסטים למשחק .  בקיץ 2008 ניסה את מזלו בניו יורק ניקס ,  אך כשלא קיבל חוזה חתם בגלאטסראי הטורקית ,  בה רשם 15.2 נקודות ו-2.2 אסיסטים למשחק בליגה הטורקית .  בתחילת העונה חתם בציבונה זאגרב ,  שותף בחמש משחקי יורוליג בהם רשם 4.5 נקודות ואסיסט בממוצע למשחק .
 
אנטוניו גרייבס בדרך להפועל חולון
הגארד האמריקאי ,  ששוחרר בתחילת העונה מציבונה זאגרב ,  הביע נכונות לשחק בישראל וכעת נותר לצדדים לגשר על פערים

