עלייה של 30% ביבוא מכוניות בפברואר 
בפברואר יובאו לישראל 16,667 מכוניות בשווי 309 מיליון דולר .  סיגריות יובאו ב-28.7 מיליון דולר
 >  >  בפברואר 2010 יובאו לישראל 16,667 מכוניות פרטיות ,  לעומת 12,803 מכוניות פרטיות שיובאו בפברואר 2009 - עלייה של 30.3% .  בסך הכל יובאו לישראל בפברואר האחרון כלי רכב מכל הסוגים וכן חלקי חילוף בסכום כולל של 309 מיליון דולר ,  לעומת סכום כולל של 240 מיליון דולר בפברואר שנה שעברה - עלייה של 28.5% בחודשיים .  בינואר ובפברואר השנה יובאו לישראל כלי רכב וחלקי חילוף ב-608 מיליון דולר ,  לעומת יבוא בהיקף של 468 מיליון דולר בחודשים המדקבילים בשנה שעברה - עלייה של 29.8% .  ניתוח מגמות ארוכות טווח של יבוא כלי רכב שנעשה ברשות המסים מצביע על המשך מגמת העלייה ביבוא ,  מגמה שהחלה במארס 2009 ,  אם כי מגמה זו התמתנה בשלושת החודשים האחרונים .  מנתונים שפירסמה אתמול רשות המסים עולה כי בפברואר נמשכה המגמה של עלייה ביבוא מוצרים בני קיימא .  בפברואר יובאו 21,560 מקררים ב-7.9 מיליון דולר - עלייה של 30.6% לעומת פברואר שנה שעברה .  כמו כן יובאו 24,885 מכונות כביסה בסכום כולל של 6.9 מיליון דולר - עלייה של 23.6% לעומת פברואר הקודם .  בפברואר יובאו מדיחי כלים ב-3.2 מיליון דולר - עלייה של 91.1% ;  טלוויזיות ב-21.2 מיליון דולר ;  מכשירי וידיאו ו-dvd יובאו ב-2.4 מיליון דולר וסיגריות ב-28.7 מיליון דולר - עלייה של 2.2% .
 
עלייה של 30% ביבוא מכוניות בפברואר 
בפברואר יובאו לישראל 16,667 מכוניות בשווי 309 מיליון דולר .  סיגריות יובאו ב-28.7 מיליון דולר

