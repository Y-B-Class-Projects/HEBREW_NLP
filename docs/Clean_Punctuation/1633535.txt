TheMarker מגדיל ההובלה בזירה הכלכלית :  חשיפה ל-15.3% מהאוכלוסייה מול 13% לגלובס 
הפער גדל גם בגלישה ממקומות עבודה :  14% מול 12.8% .  ynet נחלש ;  יו טיוב ,  מאקו והארץ התחזקו
אתרי הארץ ומאקו מזנקים ,  וואלה ופייסבוק יורדים אך הפער ביניהם מצטמצם ,  ואילו יוטיוב מגיע לשיא ומצמצם את הפער מול ynet - כך עולה מסקר tim לחודש דצמבר 2009 שנחשף היום .  בזירה הכלכלית מגדיל אתר themarker את הפער בינו לבין גלובס ,  ל-15.3% מהאוכלוסיה מול 13% לגלובס .  גם במקומות העבודה מוביל themarker על מתחריו עם 14% מול 12.8% לגלובס .  גם בסקר tim האחרון לעשור שהסתיים לא מפסיקים האתרים החברתיים והווידיאו פייסבוק ויוטיוב להתחזק ולהתייצב בצמרת טבלת הרייטינג של האתרים בישראל .  סדר האתרים בחמישייה הראשונה לא השתנה ,  אולם בדצמבר עמד הפער בין וואלה ,  הפורטל המוביל בישראל ,  לפייסבוק ,  הרשת החברתית המובילה בעולם על 4.2 אחוזים מהאוכלוסיה בלבד .  אתר הווידאו יוטיוב ממשיך גם הוא לצמוח ,  והוא מדורג חמישי עם שיא חשיפה של 57.1% - מרחק של 1.5 אחוזים בלבד מ-ynet המדורג רביעי .  כבכל הסקרים הקודמים ,  בראש הטבלה עומדת עדיין גוגל עם חשיפה של 91.9% .  דירוג החשיפה במקומות עבודהבהמשך הטבלה ,  במקום השישי ,  אתר מאקו ,  ששידורי האח הגדול העלו את החשיפה אליו מ-28.4% בנובמבר ל-32.5% בדצמבר .  האתרים שרשמו ירידות הם יאהו ,  נענע10 ,  יד2 ,  nrg ,  דפי זהב ,  ספורט5 ,  ולוח winwin של  " ידיעות אחרונות ".  האתרים שעלו הם msn ישראל ,  אורנג' ואתר הארץ שקפץ מ-9.3% ל-12.3% .  בדצמבר נכנס לדקר לראשונה אתר המפות ymap עם 11.8 אחוזי חשיפה .  אתר כלכליסט לא מופיע כלל בטבלה ,  מכיוון שהחשיפה שלו נמוכה מ-10% .  דירוג החשיפה הכלליבסקר tim נבדקה גם החשיפה לאתרים על פי קבוצות :  קבוצת אתרי גוגל מובילה עם 94% ואחריה וואלה  ( 66.4% )  ,  ynet  ( 66.2% )  ,  דפי זהב  ( 43.3% )  וקבוצת themarker עם 25 אחוזי חשיפה .  את דירוג אתרי המסחר האלקטרוני מובילה וואלה שופס עם 16.5% ואחריה ,  בפער גדול ,  אולסייל עם 6.9% ,  p1000 עם 5.6% ונענע שופס עם 5.1% .
 
TheMarker מגדיל ההובלה בזירה הכלכלית :  חשיפה ל-15.3% מהאוכלוסייה מול 13% לגלובס 
הפער גדל גם בגלישה ממקומות עבודה :  14% מול 12.8% .  ynet נחלש ;  יו טיוב ,  מאקו והארץ התחזקו

