פסגות :  אמפתיה מיועצים ,  טלפונים מלקוחות 
 >  >  חקירת החשדות להרצת ניירות ערך בבית ההשקעות פסגות נמשכה אתמול במלוא המרץ במשרדי רשות ניירות ערך בתל אביב .  בימים הקרובים ,  לאחר שתירגע הסערה התקשורתית בפרשה ,  תחזור הרשות לשגרת חקירות ,  שלפי ההערכות תימשך שבועות ארוכים .   ואולם כעת ,  כשהפרשה נמצאת בכותרות ,  בכירים בפסגות שעברו בסמוך למשרדי הרשות בדרכם למשרדי פסגות ,  בהם יו"ר פסגות אריק שטיינברג ,  זכו להתעניינות רבה מצד כלי התקשורת .  אתמול אמנם המשיכו לדבר על החקירה במסדרונות שוק ההון ,  אך נראה כי העובדה שהפרשה מתייחסת לתיק ההשקעות העצמי של החברה ואינה כרוכה בכספי לקוחות ,  עוזרת לפסגות להימנע מגל של לקוחות מבוהלים .  כמה יועצי השקעות שעמם דיברנו גילו אמפתיה לחברה : " הפרשה נוגעת לכאורה לחשבון הנוסטרו ,  ומה שחשוב לנו זה ניהול ההשקעות .  הלקוחות שלנו מחזיקים בקרנות של פסגות ,  והאג"ח שמחזיקות הקרנות לא נפגעו ".  באחד הבנקים סיפרו אתמול כי לא נרשמה פעילות חריגה בפעילות קרנות הנאמנות של פסגות : " אין ספק שהתדמית הנקייה ללא רבב של פסגות נפגעה ,  אבל מה הנזק ?  עוד מוקדם לקבוע ".  לקוחות הגמל שהתקשרו למוקד שירות הלקוחות נענו כי אכן מתנהלת חקירה של רשות ניירות ערך ,  אך מדובר בפרשה שלא נוגעת כלל לכספם ,  אלא לכספי בית ההשקעות עצמו .  לפסגות הגיעו אתמול יותר מ-100 פניות מעמיתי הגמל .  הפרשה התפוצצה בתחילת השבוע כשחוקרי רשות ניירות ערך פשטה על משרדי פסגות ועצרה את דוד אדרי ,  סמנכ"ל הברוקראז' של בית ההשקעות ,  ואת שי בן דוד ,  מנהל חדר מסחר ברוקראז' ,  שסיימו את עבודתם בחברה בסוף 2009 .  החשדות נגד השניים מתמקדים בהרצת ניירות ערך בחשבון ההשקעות העצמי של החברה .  לפי החשד ,  ההרצה ,  בהיקף של מילארדי שקלים ,  בוצעה בעיקר באג"ח קונצרניות וממשלתיות ב-2007-2009 .  ביום שני החליט שופט בית משפט השלום אילן דפדי לשלוח את השניים למעצר בית שמסתיים היום ב .  על השניים הוטלו תנאים מגבילים ,  כשבתנאי השחרור של בן דוד נכללת ערבות צד ג' ,  אותה הפקיד רונן בן משה .  לפי דו"ח רשם החברות ,  בן משה הוא שותף של מיכל בן דוד - אשתו של שי בן דוד - בחברת ההשקעות תמהיל ,  שמשרדיה ממוקמים ברחוב אחד העם בתל אביב .  מאתר האינטרנט של תמהיל עולה כי החברה עוסקת בניהול תיקים ללקוחות שבתיק שלהם לפחות 500 אלף שקל ומשקיעה בעיקר באפיקים סולידיים ,  תוך דגש על ניהול דינמי של אג"ח קונצרניות בסחירות גבוהה .  עוד מנהלת תמהיל כמה קרנות נאמנות .  מיכל בן דוד לא מסרה תגובה לדברים .
 
פסגות :  אמפתיה מיועצים ,  טלפונים מלקוחות 
nan
