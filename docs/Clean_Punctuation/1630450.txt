הפועל תל אביב מעוניינת בבויאן ורוצ'ינה
תציע לקבוצתו סלובן בלופו 250 אלף יורו .  גוטמן על ה-0:0 נגד מכבי פתח תקוה : "  לא אהבתי את ההפקרות בדקות הסיום "
 צילום ועריכת וידאו :  נועם אשל
הפנים המאוכזבות של שחקני הפועל תל אביב בסיום המשחק אמש  ( שבת )  מול מכבי פתח תקוה  ( 0:0 )  ,  סימלו יותר מהכל את התחושה במועדון האדום ,  לאחר שאבדו עוד שתי נקודות יקרות במאבק האליפות עם מכבי חיפה .  אלי גוטמן נכנס בסיום המשחק לחדר ההלבשה וניסה לעודד את השחקנים ,  כשאמר להם : " אני גאה בכם שנתתם הכל על המגרש ".  אולם גוטמן לא הסתיר את אכזבתו מסיום המשחק ,  כשפתח תקווה יכלה לנצח את המשחק כשהגיעה מספר פעמיים למצבים קורצים : " אני ממש לא אהבתי את ההפקרות בדקות הסיום ,  אלה דברים שאסור שיקרו ".  שקט ירד על חדר ההלבשה לאחר דברים אלו .
 לאחר המשחק אתמול הבינו בהנהלת הפועל כי חיזוק הקבוצה הוא הדבר הדחוף ביותר .  בימים האחרונים מנהלת הפועל תל אביב משא ומתן עם קבוצת סלובן בלופו הקרואטית על החלוץ בויאן ורוצ'ינה ,  וכרגע הוא המועמד הרציני ביותר לחיזוק הקבוצה .  היום  ( ראשון )  אמורה הפועל תל אביב להגיש הצעה על החלוץ כ-250 אלף יורו ואם סלובן תסכים לסכום הנמוך של הפועל ,  יימכר החלוץ בן ה-25 להפועל ,  אך בהפועל כרגע מעריכים כי הסיכויים הם חמישים אחוז שיצטרף לקבוצה .  
גם שמו של הברזילאי ,  אנדרסון פרנסיסקו נונס ,  מקבצות סנטו אנדרה הברזילאית ,  שכבש בעונה שחלפה 13 שערים ,  עלה כאופציה אצל האדומים ,  אך כרגע בגלל עלותו הגבוהה ,  לא סביר שיגיע למועדון .  למרות שהחלוץ הברזילאי ,  פבריסיו סילבה קבראל אמור להגיע ארצה היום ואתמול נחת ג'ון רפאל בוקו ,  שיצטרף כבר היום לאימונים ,  ורוצ'ינה הוא כרגע המועמד המוביל לחיזוק הראשון של הקבוצה בחלון ההעברות של ינואר הנוכחי .  מעבר לכך ,  ישנם עוד מספר מועמדים לקבוצה ,  אך בשלב זה אין מגעים בין הפועל לקבוצות נוספות .  
בחזרה למשחק אמש .  את רוב האשמה לקחו על עצמם השחקנים ,  אך גם הם מבינים כי הלחץ המופעל במועדון גורם להם לירידה ביכולת . " מהתחלה פשוט לא היינו במשחק ",  אמר אחד השחקנים . " פשוט אף אחד לא הגיע למשחק ואין לנו מספיק עומק ושחקנים על הספסל שיכולים לשנות אותו .  גם הלחץ להגיע לכל משחק כאילו זה משחק על האליפות ,  לא עוזר לאף לאחד ".  מה שנראה כרגע שבהפועל קיימות מספר בעיות .  מיכאל זנדברג שוב ממשיך לאכזב ונכון לעכשיו זו תהיה עונתו הראשונה והאחרונה בקבוצה .  מעבר לכך ,  יש מספר שחקנים כמו שי אבוטבול ,  עומרי קנדה ,  רמי דואני וגל שיש ,  שלא מרוצים ממעמדם ואם לא יעזבו עוד בינואר הזה ,  יבקשו לעזוב בסיום העונה ,  כך שהצרות של גוטמן באות גם מכיוון הספסל .  
הפועל תל אביב ערכה היום אימון קל בלבד ומחר יקבלו השחקנים יום מנוחה ,  שלאחריו תחל הקבוצה את הכנותיה לקראת המשחק מול הפועל באר שבע .  החלוץ ויקטור מרעי נפגע באימון ,  אבל למרות שהתקשה לרדת מהמגרש כרגע לא נראה כי הפציעה חמורה .
 
הפועל תל אביב מעוניינת בבויאן ורוצ'ינה
תציע לקבוצתו סלובן בלופו 250 אלף יורו .  גוטמן על ה-0:0 נגד מכבי פתח תקוה : "  לא אהבתי את ההפקרות בדקות הסיום "
 
