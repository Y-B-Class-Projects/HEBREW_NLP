הפועל רמת גן - הפועל רעננה : " אם ננצח נישאר בליגה "
 תמיר בן עמי מוכן לקראת קרב התחתית החשוב של האורדונים  ( שבת ,  19:00 )  .  ברעננה יחלו להתכונן לעונה הבאה אם יפסידו
בהפועל רמת גן עסקו ביומיים האחרונים בעיקר בהנחתת השחקנים אל הקרקע לקראת משחק הבית החשוב מחר  ( שבת ,  19:00 )  נגד הפועל רעננה בוינטר וזאת אחרי חגיגות הנצחון 1:2 על מכבי חיפה בשמינית גמר גביע המדינה באמצע השבוע שעבר .  אמש קיבלו השחקנים יום חופשי מאימונים ונהנו רק מעיסויים ומנוחה .  עוד לפני משחק הגביע נגד הירוקים ,  הדגישו הבעלים ירון קוריס והמאמן יובל נעים את העובדה שהמשימה החשובה באמת היא ההתמודדות נגד השכנה לתחתית ,  כאשר במועדון מאמינים ששלוש נקודות מחר יבטיחו סופית את הישארותה של הקבוצה בליגה .  
נעים יחסר מחר את הקשר עומר בוקסנבוים ,  שעבר היום בדיקת MRI שגילתה כי הוא סובל ממתיחה חזקה ברצועות הברך ,  שתשבית אותו לשלושה שבועות .  לעומת זאת ,  קרלוס צ'קאנה ,  שלא שיחק נגד חיפה בגביע בגלל הרחקה ,  ישוב לסגל ,  אך לא ברור אם יפתח בהרכב או שמא ג'ורג' דאטורו ,  שכבש את שער הנצחון נגד הירוקים ,  יעלה בחוד .  גם הבלם אלי לוי ,  שהיה מושעה ,  חוזר לסגל הקבוצה .
 נעים אף מתלבט לגבי עמדת השוער ,  כאשר רפי כהן שפתח בגביע ,  הוחלף במחצית בעקבות דין ודברים בינו לבין המאמן ,  במהלך תדרוך המחצית בחדר ההלבשה .  איתי ארקין ,  ששיחק במחצית השנייה ועד הסיום ,  עשוי לפתוח גם מחר ,  אולם קיים סיכוי שדווקא כהן הוותיק יחזור אל בין הקורות לאחר שיישר את ההדורים עם המאמן . 
" זה משחק של עונה שלמה ",  אמר המגן תמיר בן עמי לקראת ההתמודדות . " אנחנו חייבים את הנקודות האלה כדי שיהיה לנו ביטחון בהמשך ,  ואני מאמין שאם ננצח את רעננה זה יבטיח לנו את ההישארות בליגה ",  הוסיף המגן הוותיק .
 הרכב משוער :  איתי ארקין  ( רפי כהן )  ,  קובי מוסא ,  פאבל פרגל ,  גולן חרמון ,  תמיר בן עמי ,  בני חדד ,  שי חדד ,  אנדראה קלדיירה ,  מור גולן ,  ג'ורג' דאטורו  ( קרלוס צ'קאנה  )  ,  סרג' איילי
הלחץ ברעננה לקראת המשחק מול הפועל רמת גן שובר שיאים ,  כשבמועדון מהשרון יודעים שהפסד והם יכולים להפרד מליגת העל .  במידה ואכן יפסידו ,  יחלו בהכנות לעונה הבאה .  דווקא ניצחון של הקבוצה עשוי להיות כחרב פיפיות למאמן עמי ואזנה ,  כשבמקרה כזה תנסה רעננה לצרף מאמן בכיר לצידו .  לקבוצה בכל מקרה עוד כשבוע למצוא מאמן עם תעודת  " פרו "  שיאמן לצד ואזנה .
 המאמן עצמו לא תרגל הרכב באימון היום והתרכז בפן הפיזי . " בלי לעשות שטויות בהגנה ,  כי אנחנו משלמים על כך ביוקר ",  ביקש המאמן משחקניו ,  שהסביר להם גם כי עליהם להיות חדים יותר מול השער .
 ביום שישי פנתה רעננה לאיגוד השופטים בבקשה לפסול את השופט משה בוחבוט משיפוט במשחק משום שבכל משחק בו הוא שופט את רמת גן שיפוטו חד צדדי .  בעונה שעברה בוחבוט שפט במשחק בין רעננה לרמת גן בלאומית ,  וגם השנה בליגהת העל ,  ולטענת אנשי רעננה שגה בשני המשחקים שגיאות חמורות לרעת קבוצתם .  באיגוד השופטים דחו את בקשתם ,  והוסיפו כי לא ניתן לקיים אפילו דיון בנושא בשל עיתוי הבקשה .  
הרכב משוער :  שאול סמדג'ה ,  אבי סופר ,  איתי טואף ,  ארמנוס זלמקיאס ,  רועי לוי ,  עמרי עטיה ,  מאור זוהר ,  גיל קופר ,  סטיבן כהן ,  שניר שוקר ,  דודו ביטון .
 
הפועל רמת גן - הפועל רעננה : " אם ננצח נישאר בליגה "
 תמיר בן עמי מוכן לקראת קרב התחתית החשוב של האורדונים  ( שבת ,  19:00 )  .  ברעננה יחלו להתכונן לעונה הבאה אם יפסידו

