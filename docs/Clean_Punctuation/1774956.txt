פרופ' צור שפירא : " הפער בהכנסות עלול להוביל לדעיכת המדינה "
 שפירא ,  מבית הספר לניהול באוניברסיטת ניו יורק אמר את הדברים בכנס שערך הטכניון בסוף השבוע 
" לא ניתן לשמור על יציבות החברה בישראל כאשר מצד אחד המדינה שולחת צעירים לשרת בצבא ואין להם יכולת למצוא עבודה עם שחרורם ,  ומצד שני יש פה אנשים שההכנסה שלהם גבוהה בצורה קיצונית ",  כך אמר פרופ' צור שפירא ,  ראש החוק לניהול בבית הספר למינהל עסקים של אוניברסיטת ניו יורק בכנס האסטרטגיה הישראלי ,  שנערך בסוף השבוע האחרון בטכניון . " הפער בהכנסות עלול להוביל בעתיד לדעיכת המדינה ",  הוסיף.פרופ' שפירא התייחס לשכר הבכירים ואמר  " מי שצריך ליהנות מתשואה על ההון המושקע בחברה אלו בעלי המניות ,  אולם מי שנהנה ממנה בפועל ,  במקרים רבים ,  אלו המנהלים השכירים .  בוועדות בדירקטוריונים יושבים לרוב עמיתי המנהלים בחברות אחרות ,  והם נוקטים בשיטה של 'שמור לי ואשמור לך' .  זהו כשל שמעוות את יחסי הכוחות בין בעלי המניות ובין המנהלים השכירים שאמורים להביא להם רווחים ". פרופ' שפירא תיאר מחקר שערך בנושא הגדרות מטרות החברות ואמר : " המחקר שלי עוסק בשאלת הגדרת מטרות הפירמה .  אחת הדרכים להשיג מטרות אלו היא משילות .  מנהלים הנשכרים על ידי בעלי המניות לנהל את החברה ,  הם אלו המקבלים את ההחלטות ". "בעלי המניות שולטים פורמלית על המנהלים דרך מועצת המנהלים וכישלונות רבים הוכיחו ששליטה זו אינה מוצלחת .  המנהל הוא סוכן של בעלי המניות .  כיצד יכולים בעלי המניות לקבוע את התמריצים של המנהל כך שיתיישרו עם אלו של בעלי המניות ?  בהרבה מקרים מה שמעניין את המנהל זה הרווח שלו ,  ולכן הוא בוחן לא רק את ערך החברה אלא גם את הערך שלו בשוק המנהלים ". 

פרופ' צור שפירא : " הפער בהכנסות עלול להוביל לדעיכת המדינה "
 שפירא ,  מבית הספר לניהול באוניברסיטת ניו יורק אמר את הדברים בכנס שערך הטכניון בסוף השבוע

