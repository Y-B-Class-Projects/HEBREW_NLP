הפועל רמת גן ומ.ס .  אשדוד נפרדו ב-1:1
האשדודים ,  עם משחק שביעי רצוף ללא הפסד ,  נצמדו לבני יהודה בצמרת .  חרמון כבש ראשון  ( 34 )  ,  מקרייב השווה ועשה צדק  ( 57 ) 
הפועל רמת גן רשמה בשבוע שעבר ניצחון אדיר על מכבי נתניה ,  שהגיע אחרי חמישה הפסדים רצופים ,  אך מי שחשב שתגיע מהפכה משמחת בשורות הרמת גנים ,  התבדה .  היום  ( שבת )  רמת גן נפרדה ב-1:1 ביתי ומאכזב מול מ.ס אשדוד באיצטדיון וינטר ,  וחזרה להציג יכולת לא מרשימה .  בדקה ה-34 גולן חרמון נגח פנימה וקבע 0:1 לרמת גן ,  אבל בדקה ה-57 דמיטאר מקרייב השווה ל-1:1 ועשה צדק .
 אשדוד ,  שנצמדה לבני יהודה שבמקום הרביעי ,  רשמה משחק שביעי ללא הפסד ,  ועם קצת יותר מחץ ואמונה ,  הקבוצה הצנועה של יוסי מזרחי יכלה לסיים את המשחק עם קצת יותר מנקודה .  רמת גן ,  מנגד ,  רחוקה רק שלוש נקודות מהמקום האחרון ,  ונדמה שביכולת הזו היא תישאר בתחתית עד תום העונה .
 מהלך המשחק:דקה 32 - מתן לוטטי ,  שהגיע כרכש ממכבי ת"א ,  הוחלף בשלב מוקדם ובמקומו נכנס מור גולן .  
דקה 34 - גול !  בני חדד הגביה כדור מסוכן ללב הרחבה ,  גולן חרמון נגח פנימה וקבע 0:1 לרמת גן .  
דקה 57 - גול !  רביבו בעט חלש ,  ארקין הפעם הדף לא טוב ,  ומקרייב השתלט על הריבאונד וכבש מקרוב .  1:1 .
 הרכב הפועל רמת גן :  איתי ארקין ,  קרלוס צ'קאנה ,  גולן חרמון ,  אלי לוי ,  תמיר בן עמי ,  שי חדד ,  בני חדד ,  אנדראה קלדיירה ,  מתן לוטטי  ( מור גולן ,  31 )  ,  סרג' איילי ,  ג'ורג' דאטורו .
 הרכב מ.ס .  אשדוד :  דראגן סטויקיץ' ,  עידן ציון ,  מתן אוחיון ,  אדיר טובול ,  מאור פרץ ,  סטפן קינגאווה ,  ניר ביטון ,  שי רביבו ,  עידן שדה ,  עידן שריקי ,  דמיטאר מקרייב .
 
הפועל רמת גן ומ.ס .  אשדוד נפרדו ב-1:1
האשדודים ,  עם משחק שביעי רצוף ללא הפסד ,  נצמדו לבני יהודה בצמרת .  חרמון כבש ראשון  ( 34 )  ,  מקרייב השווה ועשה צדק  ( 57 ) 

