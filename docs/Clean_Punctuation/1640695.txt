עמוס רגב : " העיתונאים הפכו כלי בידי מוזס "
 העורך הראשי של ישראל היום ובעל העיתון שלדון אדלסון תקפו בטקס פרסי אגודת זכות הציבור לדעת את העיתונים ידיעות ומעריב .  שר האוצר יובל שטייניץ : " לעיתונות הישראלית יש דרך ארוכה "
" העיתונאים הפכו לכלי משחק בידי מו"לים ואינטרסנטים ,  במיוחד בידי מו"ל אחד ,  מר נוני מוזס ,  שמשנה לשנה מתחזק כוחו עד שהפך למונופול .  מתבשם מהכח ,  ממליך מלכים ,  מתגמל ומעניש ,  מרומם ומשפיל וגם מתרגם את כוחו לכסף בקופתו ",  כך אמר הערב העורך הראשי של ישראל היום עמוס רגב בטקס פרסי האגודה לזכות הציבור לדעת .  הפרסים הוענקו הערב  ( ראשון )  בבית ציוני אמריקה בתל אביב במעמד שר האוצר ד"ר יובל שטייניץ .
 בפתח דבריו תקף רגב ,  שקיבל את פרס ביקורת התקשורת ,  את הקו השמאלני לדעתו של התקשורת : " בשנים האחרונות הוטל צל כבד של אחדות המחשבה על התקשורת .  צל של מונופול מחשבתי .  'אלכסונים' אני קורא לזה .  החוטים שנמשכים מאחורי הקלעים ,  הנסתרים מעין הקורא או הצופה .  הסיבות האמיתיות שגורמות לכלי התקשורת לתקוף או לא לתקוף ,  לרומם או להשפיל ,  להבליט או להצניע ,  להדפיס או להשליך לפח .  ויש כמה אלכסונים כאלה .  אולי זה לא פוליטיקלי קורקט ,  אבל קל לטעון שהתקשורת שמאלנית .  עובדה :  ב-17 השנים מאז תהליך אוסלו הפך מטבע הלשון 'תהליך השלום' למעין מילות קוד שהשימוש בהן גורר תגובה פבלובית מיידית .  וכי מי לא בעד 'תהליך השלום ?  רק מי שלכאורה הוא מחוץ למחנה .  כך נוצרה אנומליה בתקשורת הישראלית :  רוב מכריע של כלי התקשורת ,  ורוב מכריע של העובדים בתקשורת משוכנעים בצדקת דרכם ,  משל עשרת הדיברות בידיהם בלבד .  כך הפכה התקשורת לבועה ,  למקהלה המזמרת שיר אחד .  הם לא הבינו שהם מסתגרים בתוך בועה ומתנתקים מהמציאות שבחוץ .  מתנתקים מהקוראים והצופים .  מתנתקים מהעם ..  .  גם אם רובם אכן האמינו בצדקת דרכם ,  למרות המציאות הקשה - וזו זכותם ,  הרי שכולם לא הבינו את הסיפור האמיתי ,  את הציניות ,  את האלכסונים ". 
בעל ישראל היום שלדון אדלסון שנכח באירוע ,  התייחס גם הוא לקו הפוליטי של התקשורת בישראל : " באתי לישראל מאות פעמים ונפגשתי עם מאות חברים ומשהו נראה לי מוזר .  הדעות הפוליטיות של כולם לא הסתדרו לי עם מה שראיתי בתקשורת .  למה השוני ?  מעריב ,  ובמיוחד ידיעות ,  לא היו באותו דף עם המציאות ..  .  מצאתי שהם רחוקים מהמציאות .  במיוחד אחד העיתונים עובד בשיטה של המקל והגזר .  אם תפעל למען האינטרסים שלי ,  תתוגמל .  אחרת ,  מגיע המקל .  בישראל היום אנחנו גאים להיות העיתון הראשון ,  חוץ מעיתון הארץ ,  שיש לו הוגנות ואמינות .  עיתונים בהם המו"לים לא אומרים לעורכים מה לכתוב ואיך .  אני לא רוצה לומר לאף אחד מה לכתוב ואיך ". 
אדלסון התייחס לסיקור פרשת העוזרת של שרה נתניהו : " בסולם של 1-10 מבחינת דעות ימניות אני בערך 6 .  זה שלא כתבנו על שרה זה לא אומר שאנחנו בעד ביבי .  אנחנו רוצים להנחיל רמה גבוהה של עיתונות הוגנת ואמינה ".  בסיכום דבריו התייחס מו"ל העיתון להמעצ החוק שתגביל בעלות זרה על עיתונים : " אין לי אף אינטרסים כלכליים בישראל .  אין לי דוחות חניה שאני צריך שיבטלו לי ואין לי דוחות מהירות .  ילדי הם ישראלים וחלקם כבר שירת בצה"ל וחלקם צפוי לשרת .  הסיבה היחידה לפעילותי כאן היא ציונות ודאגה לעתיד המדינה ". 
שר האוצר ,  יובל שטייניץ אמר באירוע : " לעתים יש תחושה שלתקשורת האמת פחות חשובה מהסנסציה ,  מהאטרקטיביות ומהרכילות ".  לדבריו ,  הכבוד לאמת והמחויבות לאמת צריכים להיות נר לרגלינו והדבר כרוך במידה רבה של ספקנות ,  בדיקה ואימות הדברים . " פה יש לעיתונות הישראלית עוד דרך ארוכה ".  לדברי שטייניץ תקשורת מרובת ערוצים היא תנאי בסיסי לחברה פתוחה שאנו רוצים לקיים במדינת ישראל .
 
עמוס רגב : " העיתונאים הפכו כלי בידי מוזס "
 העורך הראשי של ישראל היום ובעל העיתון שלדון אדלסון תקפו בטקס פרסי אגודת זכות הציבור לדעת את העיתונים ידיעות ומעריב .  שר האוצר יובל שטייניץ : " לעיתונות הישראלית יש דרך ארוכה "
 
