איטליה קיבלה ניצחון טכני 0:3 על סרביה
בנוסף ,  נענשו הסרבים במשחק ללא קהל ואחד ע"ת בשל התפרעות אוהדיה .  יו"ר ההתאחדות טען : " נדרוש משחק חוזר "
 לא רק בישראל ,  אלא גם באירופה גוזרים בימים אלה עונשים חמורים על קבוצות כדורגל .  אופ"א הענישה היום  ( שישי )  את נבחרת סרביה על התפרעות אוהדיה במשחק מול איטליה מוקדם יותר החודש ,  במסגרת מוקדמות יורו 2012 .  סרביה נענשה בהפסד 3:0 ,  משחק בית אחד ללא קהל ומשחק נוסף על תנאי .  כמו כן ,  נענשו הסרבים בקנס של 120 אלף יורו .  גם האיטלקים לא יצאו נקיים וקיבלו משחק רדיוס ללא קהל על תנאי למשך שנתיים וקנס של 100 אלף יורו .  
כזכור ,  המשחק שהיה אמור להתקיים בין השתיים ב-13 אוקטובר התפוצץ לאחר שעוכב למשך 35 דקות בשל התפרעות הקהל הסרבי . " אם היינו מתערבים בהתפרעות הזו ,  היינו מסתכנים בקטסטרופה ",  הודיע מנכ"ל ההתאחדות האיטלקית אנטונלו ואלנטיני : " אנחנו נחכה להחלטה הסופית ורק אז נחליט איך להגיב ".  גם ההתאחדות הסרבית הודיעה כי תערער על ההחלטה .
 מאוחר יותר ,  הוציאה אופ"א הודעה רשמית בה כתבה : " הנהלת אופ"א וועדת המשמעת של הארגון החליטו להעניק לאיטליה ניצחון טכני של 0:3 .  כמו כן ,  ההתאחדות הסרבית קיבלה הנחיה לארח את שני משחקי הבית הבאים שלה ללא קהל ,  כשהשני הוא רק על תנאי .  אנחנו מבקשים מהאוהדים הסרבים ומההתאחדות שלהם לא למכור כרטיסים גם למשחקי החוץ .  בנוסף ,  הוחלט לקנוס את ההתאחדות הסרבית גם ב-120 אלף יורו .  ההתאחדות האיטלקית קיבלה הודעה על עונש של משחק ללא קהל על תנאי לשנתיים הקרובות ,  וקנס של 100 אלף יורו .  לשתי ההתאחדויות יש יומיים כדי להגיש ערעורים ".   
" אנחנו זועמים מאוד על ההחלטה הזו של אופ"א ",  אמר נשיא ההתאחדות הסרבית טומיסלב קראדזיץ' , " אנחנו נגיש ערעור ונבקש לקיים משחק חוזר כי אנחנו חושבים שההחלטה ההוגנת היחידה שיכולה להיות היא שהתוצאה תיקבע על המגרש ולא מחוצה לו .  אנחנו לא חושבים שנעשה צדק ,  אבל לגבי הסנקציות האחרות שננקטו נגדנו אנחנו לא יכולים להתלונן וגם העונש שנגזר על איטליה היא כמו שציפינו ". 
עדכון ראשון :  16:02

איטליה קיבלה ניצחון טכני 0:3 על סרביה
בנוסף ,  נענשו הסרבים במשחק ללא קהל ואחד ע"ת בשל התפרעות אוהדיה .  יו"ר ההתאחדות טען : " נדרוש משחק חוזר "
 
