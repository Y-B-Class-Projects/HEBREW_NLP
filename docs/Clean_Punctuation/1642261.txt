עסקה בין קיבוצית :  קיבוץ רמת השופט מכר לקיבוץ גזית את השליטה בפוליגל תמורת
36 מיליון שקל
מפעל פוליגל לייצור לוחות פלסטיק מעסיק כ-240 עובדים וב-2008 רשם מחזור מכירות של 270 מיליון שקל
קיבוץ רמת השופט מכר את השליטה  ( 52% )  במפעל לייצור לוחות פלסטיק לתעשיית הבנייה  " פוליגל "  למפעל  " פלזית "  שבשליטת קיבוץ גזית .  שווי העסקה נאמד ב-36 מיליון שקל .  כך דיווח  " הדף הירוק ". בהסכם בין הקיבוצים נקבע כי חברי קיבוץ רמת השופט המועסקים בפוליגל ימשיכו לעבוד במפעל ופלזית תשלם לרמת השופט דמי שכירות עבור מבני המפעל בהיקף הנאמד ב-2 מיליון שקל לשנה .  יתרת מניות פוליגל מוחזקות בידי קיבוץ מגידו  ( 23% )  והקונצרן הגרמני באייר המייצר חומרי הדברה ,  כימיקלים ,  גומי ופלסטיק  ( 25% ) .מפעל פוליגל מעסיק כ-240 עובדים וב-2008 רשם מחזור מכירות הנאמד ב-270 מיליון שקל .  פלזית המייצר מיכלי פלסטיק שקופים לאכסון ולמטרות אחרות ,  הוא אחד ממפעלי התעשייה הגדולים בתנועה הקיבוצית .  המפעל מעסיק כ-350 עובדים וב-2008 רשם מחזור מכירות הנאמד ב-450 מיליון שקל .  לפני מספר שנים רכשה קרן  " טנא "  להשקעות בתעשייה הקיבוצית 26% מהשליטה במפעל.מרבית התמורה ממכירת פוליגל תועבר על ידי קיבוץ רמת השופט לתאגיד הכלכלי האזורי  " משקי עמק יזרעאל "  שקנה את חובו של הקיבוץ מהבנקים במסגרת הסדר חובות ,  בו מחקו הבנקים לקיבוץ חלק מהחוב .  יתרת התמורה מהמכירה תועבר להקטנת החוב האקטוארי של הקיבוץ לצבירת פנסיה ,  אך ככל הנראה לא יהיה לא יהיה בכך די כדי לשלם לגמלאי הקיבוץ את מלוא פנסיית היעד שקבע רשם האגודות השיתופיות כ-2,750 שקל לחודש לחבר ,  והקיבוץ יאלץ להשלים אותה ממקורותיו .
 
עסקה בין קיבוצית :  קיבוץ רמת השופט מכר לקיבוץ גזית את השליטה בפוליגל תמורת
36 מיליון שקל
מפעל פוליגל לייצור לוחות פלסטיק מעסיק כ-240 עובדים וב-2008 רשם מחזור מכירות של 270 מיליון שקל

