החוג למדעי האפליקציה
דפדפת כבר לא מספיקה כדי להעביר את היום באוניברסיטה .  אז קיבצנו את אפליקציות הסלולרי הסטודנטיאליות הכי שוות
רק לפני מספר שנים כלי העזר העיקריים של הסטודנט היו דפדפת ועט .  כאשר הוא ישב בשיעור משעמם הוא אולי קרא בגניבה עיתון או סימס משהו למישהו כדי להעביר את הזמן .  אבל המהפכה הטכנולוגית לא פסחה על האקדמיה ,  וכיום ניתן להיות סטודנט ממוחשב לחלוטין .  הנטבוקים הפכו למחברת החדשה ,  ומאפשרים לסכם בשיעורים ישירות לתוך קובץ ,  לצד גלישה חסרת תכלית ברגעים המשעממים .  הסמארטפונים ,  מצידם ,  הם לא רק כלי תקשורת של טלפון ו-SMS אלא גם מחשב קטן ,  עליו אפשר להתקין אפליקציות שיכולות להקל על היום-יום הסטודנטיאלי .  קיבצנו עבורכם כמה אפליקציות כאלו ,  למערכות ההפעלה השכיחות יותר של הסמארטפונים :  האייפון ,  האנדרואיד והנוקיה .
 אפליקציה שהיא מעין  " ארגונית "  שיכולה להוות עזר רב לסטודנט .  Evernote מאפשרת לכתוב הערות ,  לשמור כתובות של אתרים ,  לצלם תמונות  ( של לוח הכיתה ,  למשל )  ולהקליט טקסט קולי  ( המרצה בשיעור ,  למשל )  .  אחרי שהמשתמש עושה את כל זה ,  התוכנה יוצרת אינדקס של כל התכנים ומאפשרת תיוגם ואת מציאתם בקלות .  מחיר :  חינם
אפליקציה פשוטה וקלה שנועדה לסדר את מטלות הלימודים השונות ולפקח על ביצוען .  יש מבחן בעוד יומיים ?  צריך להגיש סמינריון בשבוע הבא ?  מטלת סוף הסמסטר מתקרבת ?  myHomework יסדר את כל אלו בלוח הזמנים שלו ,  יקצה להם צבעים שונים עבור מעקב קל וישלח תזכורות כאשר צריך .  מחיר :  חינם
אפליקציה שמותאמת במיוחד לצילום לוח הכיתה .  לאחר צילום התמונה האפליקציה מזהה את החלק הרלוונטי ,  חותכת את הצדדים והופכת את העיקר לברור יותר .  לא משנה מה הזווית ,  איזו תאורה יש בכיתה ובאיזה צבע מרקר משתמש המרצה - Share Your Board תדע לטפל בלוח ,  לשמור את התמונות שצולמו וגם לאפשר לחלוק אותן עם החברים לספסל הלימודים .  מחיר :  חינם .
 כמעט כל סטודנט צריך לקרוא טקסטים באנגלית ,  אם לא אפילו לכתוב כאלו .  האקדמיה היא מקום רציני מדי כדי להחליק שגיאות שפה ,  ולכן כאן נכנסת לתמונה אפליקציית מילון אוקספורד .  האפליקציה כוללת 240,000 מילים וביטויים .  הוא מציג אפשרויות למילים כבר במהלך ההקלדה ויודע לתקן איות .  מחיר :  15 דולר .
 חבילת אופיס באפליקציה אחת קטנה .  יעיל במיוחד למי שלא מסתובב בקמפוס עם נטבוק .  בעזרתה ניתן לצפות ,  ליצור ולערוך קבצי אופיס  ( עד אופיס 2008 בלבד )   כולל וורד ,  אקסל ו-PowerPoint .  החברה המייצרת מצהירה שמדובר ב"אפליקציה העסקית מספר אחת ,  אפליקציה זוכת פרסים "   ( אך לא מציינת באיזה פרסים מדובר )  .  מחיר :  10 יורו .
 חילקו לכם מאמרים בשיעור ,  ואתם רוצים להפוך אותם לקובץ דיגיטלי ?  לא חייבים את הסורק שמחובר למחשב הביתי .  אפליקציית Doc Scanner מסוגלת לצלם מסמך ,  לחתוך את הצילום נכון ולהפוך אותו לקובץ PDF  פורמט התמונה בו נהוג לשמור מאמרים .  את הקובץ שנוצר ניתן לשמור בטלפון או לשלוח אותו לעצמכם  ( או לאחרים )  באימייל או באמצעות תקשורת בלו-טות' .  מחיר :  10 יורו .
 
החוג למדעי האפליקציה
דפדפת כבר לא מספיקה כדי להעביר את היום באוניברסיטה .  אז קיבצנו את אפליקציות הסלולרי הסטודנטיאליות הכי שוות

