הילד לא ישן מספיק ?  הוא עלול ללקות בדכאון
מחקר אמריקאי מצא כי בני נוער שהולכים לישון לפני חצות נמצאים בסיכון נמוך יותר ללקות בדיכאון או לחשוב מחשבות אובדניות .  1 מכל 15 נערים ונערות שנבדקו נמצא כלוקה בדיכאון
שעת שינה מוקדמת מגינה על בני נוער מפני דיכאון ומחשבות אובדניות ,  כך עולה ממחקר אמריקאי שפורסם בעיתון  " סליפ ".  מתוך 15,500 בני נוער בני 12-18 שהשתתפו במחקר ,  אלו שהלכו לישון אחרי חצות היו בסיכון גבוה יותר ב-24% ללקות בדיכאון מאלה שהלכו לישון לפני 22:00 בלילה .
 כמו כן ,  בני נוער שישנו פחות מחמש שעות בלילה נמצאו בסיכון גבוה יותר ב-71% ללקות בדיכאון מבני נוער שישנו 8 שעות .  החוקרים מאוניברסיטת קולומביה בניו יורק בחנו נתונים של 15,500 שנאספו בשנות ה-90 .  מהממצאים עולה כי אחד מכל 15 נערים ונערות שנבחנו לוקה בדיכאון .
 בני נוער שהוריהם קבעו להם את שעת השינה לחצות ,  היו בסיכון גבוה ב-20% לחשוב מחשבות אובדניות מאשר בני נוער שהלכו לישון בשעה 22:00 או מוקדם יותר .  בנוסף ,  נמצא כי בני נוער שדיווחו כי הם בדרך כלל ישנים מספיק ,  היו בסיכון נמוך יותר ללקות בדיכאון .  בני הנוער שהשתתפו במחקר ישנו בממוצע 7 שעות ו-53 דקות  מספר שעות נמוך יותר ממספר שעות השינה המומלצות לבני נוער בגילם - 9 שעות .
 החוקר הראשי ,  ד"ר ג'יימס גאנגוויץ' ,  אמר כי למרות שזה הגיוני שצעירים יתקשו להירדם בגלל דיכאון או מחשבות אובדניות ,  העובדה היא ששעת השינה שנקבעת על ידי ההורים קשורה לדיכאון ,  והמחסור בשעות שינה מקבע את מצב הרוח הירוד של הנער או הנערה .
 גאנגוויץ' הוסיף כי המחסור בשעות שינה יכול להשפיע על תגובות רגשיות במוח ולהוביל למצבי רוח המונעים את היכולת של הנוער להתמודד עם הלחץ היומיומי .  מצבי הרוח יכולים להשפיע על השיפוט ,  הריכוז והיכולת לשלוט בדחפים .
 
הילד לא ישן מספיק ?  הוא עלול ללקות בדכאון
מחקר אמריקאי מצא כי בני נוער שהולכים לישון לפני חצות נמצאים בסיכון נמוך יותר ללקות בדיכאון או לחשוב מחשבות אובדניות .  1 מכל 15 נערים ונערות שנבדקו נמצא כלוקה בדיכאון

