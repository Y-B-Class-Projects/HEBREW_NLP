פנינה בלגית עם 420 כ"ס
נהג המירוצים טוני ג'ילט חושף את המהדורה האחרונה למכונית העל הנדירה שלו  ורטיגו ספיריט 5 .  תנאי לבעלות  אנינות טעם וכסף ,  והרבה מהם
הקמתה של 'ג'ילט'  ( Gillet )  - סדנת מכוניות בלגית פרי ידיו של נהג המירוצים בדימוס טוני ג'ילט ,  תחילתה בבריסל ב-1992 ,  ולאחר מכן פרצה לתודעה על הגריד ב-1994 עת נרשמה לתחרויות סדרתיות בסבב ה-GT הבלגי  ( Belcar )  ,  בסיועו של רכב מירוץ עצמאי בשם ורטיגו  ( Vertigo )  .  
הישגיה על המסלול היו מעורבים למכונית מסוגה ,  אבל בפרוש אינם יוצאי דופן .  הרצון להתפתח היה קיים ,  אבל הכלים היו מועטים .  במשך 13 שנים עברה שורה של תהפוכות ניהוליות עד שהגיעה לאיזון כלכלי ב-2005 ממנו ניתן היה להתרחב ,  ולאור הביקוש שנוצר הצמיחה החברה אגף מקביל שעיסוקו כלי-רכב פרטיים שנתפרים לכביש הציבורי .  הראשונה שבהן הייתה הורטיגו ספיריט 4 ,  שיש המכירים אותה מהכותר 'גראן-טוריסמו' לקונסולות המשחק .  אולם כעת ,  זוכה הורטיגו לגלגול החמישי והאחרון שלה במציאות .  פינאלה .  
רוח  ( spirit )  וודאי שלא חסר לה לספיריט 5 ,  וגם לא נשמה - אם לזה התכוון המשורר .  העיצוב החיצוני הוא תמהיל מתוך גרסת המסלול הישנה מ-94' ,  לבין קרעים של שברי העננים ברקיע ומאכלי גורמה של המטבח הבלגי ,  כך לדברי היוצר המוכשר .  השלדה לעומת זאת ,  הרבה יותר מחוברת לקרקע ;  הגוף עשוי מתרכובות של קרבון מחופה נומקס  ( עמיד בפני חום גבוה )  ומשקלו צנום :  בסך הכול ,  הוא מסתכם ב-54 ק"ג ויחד עם המכונית משקלה הכללי 950 קילוגרמים בלבד .  
בניגוד לדגם הקודם מ-2008 שעשה שימוש במנוע V6 של אלפא-רומיאו  ( 360 כ"ס ,  0-100 ב-3.7 שניות )  ,  הורטיגו מונעת כיום בזכות יחידה איטלקית בכירה של מזרטי - V8 בנפח 4.2 ל' המשחררת 420 כ"ס דרך תיבה חצי אוטומטית עם שישה יחסי העברה .  טוני ג'ילט טוען שבחר במנוע זה בגלל עודף המומנט בתחום הנמוך ,  וכן בגלל צליל היניקה  ( לא שבאלפא יש על מה להלין )  .  
גי'לט יפרסם את זמני המיאוץ ל-100 קמ"ש לאחר שהמכונית תושק במחצית הראשונה של 2011 ,  אז גם יטצברו יתר הנתונים מנהגי המירוצים שבוחנים אותה כעת בצרפת .  בינתיים נגלה כי המחיר ליצירה הזאת נאמד בכמעט 240 אלף יורו ,  שהם קצת מעבר ל-1.2 מיליון שקלים לפני מס .  את הגודייבה תקבלו עם המפתח .
 
פנינה בלגית עם 420 כ"ס
נהג המירוצים טוני ג'ילט חושף את המהדורה האחרונה למכונית העל הנדירה שלו  ורטיגו ספיריט 5 .  תנאי לבעלות  אנינות טעם וכסף ,  והרבה מהם

