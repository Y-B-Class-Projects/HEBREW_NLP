אג"ח קונצרניות ?  עדיף בחו"ל
אג"ח קונצרניות ישראליות רבות נסחרות כיום כמעט ללא פרמיית סיכון ביחס לאג"ח הממשלתיות .  בחברות דומות בחו"ל המרווחים גדולים בהרבה .  מסקנה :  הזדמנויות באג"ח עדיף לחפש מעבר לים
 >  >  השבוע אנחנו חורגים ממנהגנו ודנים באג"ח קונצרניות ולא במניות .  הסיבה לכך היא הצטמצמות דרסטית במרווח הסיכון של החברות הישראליות המנפיקות אג"ח .  התמחור הנתון של אג"ח קונצרניות בישראל הופך את האג"ח בחו"ל לאטרקטיביות יותר .  שוק האג"ח הבינלאומי גם מציע חשיפה לסקטורים שאינם מיוצגים כמעט בשוק המקומי .  בהשוואת סולם הדירוג המקומי של s & p עם מקבילו הגלובלי רואים שמה שזוכה בישראל לדירוג aa מדורג בעיני משקיעים זרים בטווח שבין bbb ל-bb .  הסיבות להבדל הן סיכוני המטבע ,  סיכונים גיאו-פוליטיים ואופיין של רבות מהחברות המקומיות ,  שמתקשות לפרוץ לחו"ל בגלל השוק הישראלי המבודד .  אז למה השוק מתעלם מכך ?  לדעתנו הסיבות העיקריות לכך הן היקף החיסכון המקומי ,  שקצת גדול על ההיצע בשוק המקומי ,  והתעלמות של המשקיע הישראלי מהאלטרנטיבות שמעבר לים .  הנה כמה דוגמאות :  אג"ח של גזית גלוב עם דירוג מקומי a+ ומח"מ של 3.3 שנים נסחרות במרווח של 140 נקודות בסיס  ( 1.4% )  לעומת אג"ח ממשלתיות .  לעומת זאת ,  אג"ח של חברה מקבילה אמריקאית בשם קימקו ,  לאותה תקופה ועם דירוג בינלאומי +bbb ,  נסחרות במרווח של 256 נקודות בסיס  ( 2.56% )  .  המשמעות היא יותר תשואה בפחות סיכון .  גם השוואת אג"ח של כיל לאג"ח של פוטאש ,  המדורגת בדירוג בינלאומי גבוה יותר ,  מצביעה על עיוותים של כ-50 נקודות  ( 0.5% )  .  דוגמה נוספת היא בזן .  אף ש-valero האמריקאית שעוסקת באותו התחום הרבה יותר גדולה מבזן ,  ושבתחום הזה הגודל מעניק יתרון משמעותי ,  אג"ח של בזן עם מח"מ של 2.8 שנים שמדורגות a בדירוג מקומי  ( השקול ל-bb בדירוג בינלאומי )  נסחרות במרווח של 100 נקודות ,  בעוד האג"ח של valeroהמדורגות bbb נסחרות במרווח של 170 נקודות .  עוד דוגמה היא האג"ח של שופרסל .  מרווח של 90 נקודות למח"מ של 3.5 שנים לא בהכרח טוב יותר מהמרווח באג"ח של הרשת הקמעונית טסקו  ( tesco )  .  לטסקו דירוג בינלאומי של -a  ( השקול ל-aa מקומי )  ,  והאג"ח שלה נסחרות במרווח של 135 נקודות מאג"ח ממשלתיות בעלות אותו מח"מ .  וריפון - מניה לשבוע השבוע החלטנו לנצל שוב את העיוותים הנובעים מעדכוני המדדים ומהתגובה האוטומטית של תעודות הסל .  לפני עשרה ימים הודיעה הבורסה שהמניה השנייה בגודלה במדד ת"א 75 ,  וריפון - הנכללת גם במדד ת"א 100 ובמדד תל-טק - תצא מהמדדים ביום רביעי ,  לקראת מחיקתה מהמסחר בישראל .  בתגובה ירד מחירה של מניית וריפון בארבעת ימי המסחר שנותרו לה בכ-14% .  הירידה נבעה אך ורק מתגובתם של סוחרים ממולחים ,  שידעו כי תעודות הסל חייבות למכור את וריפון בכל מחיר במועד העדכון - יום רביעי שעבר .  כל זאת ,  ללא שינוי כלשהו במצבה העסקי של החברה .  החלטנו לנצל זאת ולרכוש את המניה ביום יציאתה מהמדד ולהחזיקה למשך שבוע .  - רן שחם הוא מנכ"ל משותף באלטשולר שחם .  יותם עירוני הוא אנליסט .  הכתבה אינה מהווה המלצה לרכישת ני"ע - מרווח סיכון פער התשואות בין אג"ח קונצרניות לאג"ח ממשלתיות .  הפער מבטא את הסיכון שמייחס ציבור המשקיעים לאג"ח הקונצרניות .  ככל שהפער גדול יותר ,  כך הסיכון גבוה יותר - מח"מ משך חיים ממוצע של איגרת חוב .  המח"מ נמדד בשנים ומשקלל את תשלומי הריבית התקופתיים של האיגרת לאורך חייה עד לפדיון הסופי .  ככל שהמח"מ ארוך יותר ,  האיגרת תהיה מסוכנת ותנודתית יותר

אג"ח קונצרניות ?  עדיף בחו"ל
אג"ח קונצרניות ישראליות רבות נסחרות כיום כמעט ללא פרמיית סיכון ביחס לאג"ח הממשלתיות .  בחברות דומות בחו"ל המרווחים גדולים בהרבה .  מסקנה :  הזדמנויות באג"ח עדיף לחפש מעבר לים

