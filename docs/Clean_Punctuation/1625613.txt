יובל בן זאב על ההסכם בין חברת החשמל לשותפות בקידוח תמר :  צעד גדול ומשמעותי ביותר עבור חברות הגז
בו זאב : " מדובר בחוזה עוגן שיאפשר את השלמת המימון ופיתוח המאגר "
" השותפות בקידוח תמר פרסמו הבוקר דיווח לפיו נחתם הסכם הבנות משמעותי ביותר עם חברת החשמל .  הפעם ,  מדובר בצעד גדול מאוד ומשמעותי עבור חברות הגז הטבעי ",  כך כותב הבוקר יובל בן זאב ,  מנהל מחלקת המחקר בכלל פיננסים . " החשיבות העיקרית של הדיווח בהיותו חוזה עוגן- חברת החשמל תרכוש מפרוייקט תמר גז בסכום שנתי המוערך ב 400-750 מיליון דולר למשך 15 שנה .  חברת נובל ,  מפעילת הפרוייקט ,  מעריכה את היקף החוזה בכ- 9.5 מיליארד דולר .  חוזה בהיקף זה הוא חוזה העוגן לו אנו ממתינים והוא יאפשר את השלמת המימון ואת פיתוחו ".  בן זאב מעריך כי על אף שבחוזה מדובר על רכישת גז טבעי בהיקף של 2.7 bcm בשנה לפחות ,  הכמות הנרכשת תהיה גדולה יותר באופן משמעותי .  זאת ,  מכיוון שהכמות הנוכחית מהווה המשך ישיר לצריכה הנוכחית מים תטיס ואינה מבטאת את הצמיחה העתידית בצרכי חברת החשמל .  בנוסף ,  החוזה הוא ל-15 שנים ,  ולהערכת בן זאב ,  לאחר תום התקופה תתחדש הרכישה .  הערכה נוספת היא כי העסקה מגלמת מחיר ממוצע של בין 5.2 דולר ל-6 דולר ל-mmbtu .  מזכר הבנות נוסף נחתם בין חברת החשמל ובין השותפות בים תטיס לפיו חברת החשמל תאחסן מלאי אסטרטגי של גז במאגר מרי .  להערכתו של בן זאב ,  המשמעות הנגזרת של מזכר הבנות זה היא רבה : "  קיימת סבירות גבוהה לכך שיונח צינור גז בין מאגר תמר ובין מאגר מרי באופן שיאפשר שימוש אופטימלי ביתרות הגז של תמר ,  השותפות בים תטיס יהנו מהכנסות הנובעות משרותי אחסון במאגר מרי .  למעשה - הליך כזה משמעותו כי מאגר מרי בים תטיס ימשיך לחיות עוד שנים רבות ". 

יובל בן זאב על ההסכם בין חברת החשמל לשותפות בקידוח תמר :  צעד גדול ומשמעותי ביותר עבור חברות הגז
בו זאב : " מדובר בחוזה עוגן שיאפשר את השלמת המימון ופיתוח המאגר "
 
