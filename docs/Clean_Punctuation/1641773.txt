שרן ייני יחמיץ את הדרבי
קשר מכבי תל אביב ספג את הצהוב החמישי בניצחון על נתניה .
 טומאסיץ' ייעדר כחודש .  נמני יעמוד על הקווים נגד הפועל רמת גן
במכבי תל אביב התמוגגו מנחת הבוקר  ( רביעי )  אחרי ההעפלה לשמינית גמר גביע המדינה בעקבות הניצחון 1:3 על מכבי נתניה בבלומפילד .  יחד עם רצף הניצחונות בליגה ,  זה היה הניצחון השישי ברציפות של הצהובים ,  שנמצאים בתקופה מצויינת .  בקבוצה נשמו לרווחה לאחר שהבינו שהשופט אלי חכמון ,  שהרחיק את המנג'ר אבי נמני בדקה ה-72 ,  ציין בדו"ח השיפוט כי נמני מחא בקולניות כלפי השופט ולכן יועמד לדין על סעיף של התנהגות בלתי הולמת ולא על סעיף של העלבת שופט ,  שהיה גורם להפעלת העונש על תנאי להרחקה מחמישה משחקים .
 נמני יעמוד על הקווים בכל מקרה במשחק נגד הפועל רמת גן שכן הדיון בעניינו יערך ביום רביעי הבא .  במכבי מעריכים שהמנג'ר יספוג קנס כספי או במקרה הכי גרוע עונש על תנאי ,  ויוכל להיות על הספסל גם בדרבי שיערך בעוד כשבועיים .  בכל מקרה ,  הקבוצה תעמוד לדין בגין התנהגות בלתי ספורטיבית של אוהדים לאחר שלפי דו"ח השופט אשר כהן במשחק נגד הפועל רעננה בשבת ,  סינוורו אוהדי מכבי בלייזר את שחקני הפועל רעננה .  במכבי מתכוונים לומר לדיין כי הסינוור כלל לא הפריע לאף אחד מהשחקנים ואם היה מסב השופט את תשומת ליבם של אנשי הקבוצה לעניין במהלך המשחק ,  היו דואגים לשלוח מאבטחים ושוטרים ליציע .
 איגור טומאסיץ' ,  שחזר השבוע לאימונים עם הקבוצה ,  סבל ביומיים האחרונים מכאבים .  אחרי בדיקה שנערכה לו היום אובחן כי הוא סובל מקרע קטן בשריר ,  דבר שיעכב במספר שבועות נוספים את חזרתו לאימונים מלאים .  במכבי תל אביב מאמינים שרק בעוד כחודש עוד ישוב לשחק ובכל מקרה ייעדר מהדרבי .
 גם קשר הקבוצה שרן ייני ,  יאלץ לצערו להחמיץ את הדרבי הגדול בשל צבירת חמישה כרטיסים צהובים .  ייני ספג את הצהוב החמישי של בנצחון הגביע אמש על מכבי נתניה והרחקתו תיכנס לתוקפה בעוד כעשרה ימים ,  מה שאומר שהוא יעמוד לרשותו של המנג'ר אבי נמני למשחק נגד הפועל רמת גן בשבת בליגה אולם ייאלץ כאמור לצפות בדרבי מהיציע .
" נתניה זה היה אחד המנחוסים שלנו בשנים האחרונות ומעבר לכך ידענו שבגביע אסור לעשות טעויות ",  אמר הבוקר שחקן בקבוצה . " אנחנו סוף סוף מנצלים מצבי הבקעה וזה היה משחק טוב מאוד שלנו .  יכולנו להמשיך לדרוס גם אחרי השער השלישי אבל ברור שאנחנו מסתפקים גם בזה .  הקבוצה נמצאת במומנטום מצוין וצריך להמשיך ולנצל את זה .  החזרנו את כוח ההרתעה למועדון וזה מאוד חשוב .  התחילו לחשוש קצת ממכבי תל אביב והגיע הזמן שזה ייקרה .  מצד שני אסור לנו להוריד רגל מהדוושה .
" כל משחק שלנו הוא חלק מהדרך שאותה אנחנו לומדים השנה במועדון ",  הוסיף אותו שחקן . " למדנו לקח מהסיבוב הראשון במיוחד אחרי איבוד הנקודות נגד הקבוצות הקטנות ואני שמח שרואים את זה בסיבוב השני של הליגה .  הפכנו לקבוצה שמחה ובלי שמחת חיים אי אפשר לשחק כדורגל .  יש הרבה מאוד ביטחון בקבוצה וזה פקטור חשוב עבור כל השחקנים ",  הוסיף השחקן .
 במועדון ציינו לטובה את שני החלוצים איליה יברויאן ,  שסיים עם שער ובישול ,  ועמנואל מאיוקה שכבש שער אחד והיה אחראי ישיר גם לשער השני ,  אותו דחק בלם נתניה ,  אוראל דגני  " יברויאן קיבל צ'אנסים ולקח אותם בשתי ידיים ",  אמר גורם בכיר במועדון על החלוץ ,  שהבקיע את שערו הרביעי ברציפות בשלושת המשחקים האחרונים .
" מהרגע שהוא הבין שכשאמרנו שאנחנו רוצים שהוא יישאר ובאמת התכוונו לכך ,  הוא קיבל מזה הרבה ביטחון וחזר לתת תפוקה .  היו לו תקופות שכלום לא הלך לו ועכשיו המומנטום השתנה .  פתאום השער ענק עבורו ,  הכל נכנס וצריך להוריד בפניו את הכובע כי הוא עבר באמת תקופה קשה .  אז נכון שהוא איטי קצת אבל הוא חזק ,  משקיע ,  חזר להיות סקורר וגם מבשל לחברים שלו ויש לנו חלוץ עם נוכחות ברחבה שמחזיק כדור עם הגב ",  הוסיף אותו גורם .
 על מאיוקה אמרו הבוקר במועדון : " מאיוקה זה בינגו ענק .  הוא עוד יהיה הרבה יותר טוב .  אסור לשכוח שמדובר בילד בן 18 ששיחק בעונה שעברה בקבוצת הנוער של מכבי .  הוא לומד כל יום ומשתפר כל הזמן .  רואים שיש לחלוצים במכבי המון בטחון ושקט וזה עוזר מאוד להביא תפוקה "
" שברנו הרבה מאוד מנחוסים העונה :  ניצחנו את מכבי חיפה ,  בית"ר ירושלים ועכשיו את מכבי נתניה אחרי הרבה שנים שלא ניצחנו את הקבוצות האלה ",  אמר גורם בכיר במועדון . " אבל אסור לנו לחטוא בחטא היוהרה וצריך להישאר שפויים וצנועים .  אם נחשוב רחוק מדי ,  יקרו לנו תקלות בדרך .  לכן אנחנו מסתכלים עכשיו על הפועל רמת גן ולא מדברים עדיין על הדרבי .  אנחנו רוצים לעבור כל משחק בזמנו בלי שיהיו תקלות בדרך ",  הוסיף הגורם הבכיר .
 כמעט כל הכרטיסים לדרבי אזלו ונותרו רק מאות בודדות לשער 2 ,  כשליציעים של הפועל תל אביב נותרו רק מאות כרטיסים לשער 7 .  בנוסף ,  מכבי הוציאה מנויים לשער 11 מהמשחק הקרוב ועד לסיום העונה ,  שיעמדו אף הם למכירה .  בקבוצה מעריכים שבתוך יממה לא יישארו כרטיסים למכירה .
 
שרן ייני יחמיץ את הדרבי
קשר מכבי תל אביב ספג את הצהוב החמישי בניצחון על נתניה .
 טומאסיץ' ייעדר כחודש .  נמני יעמוד על הקווים נגד הפועל רמת גן

