קינג גיינס
לברון ג'יימס נכנע לשלשת ניצחון של סנדיאטה גיינס ,  שהעניקה ליוטה 96:97 על קליבלנד .  שיקגו ניצחה בבוסטון 83:96
רק שני משחקים התקיימו הלילה  ( בין חמישי לשישי )  ב-NBA ,  אבל היי ,  ממתי אנחנו מתלוננים על כמות ,  בטח כשהאיכות משובחת .  במשחק המוקדם יותר יצאה שיקגו לבוסטון ,  והנחילה לסלטיקס הפסד ביתי בעזרת ניצחון מרשים בתוצאה 83:96 .  לאחר מכן נפתח ביוטה המשחק בו אירחו הג'אז את קליבלנד ,  והמפגש הפך למותחן שהוכרע בשניות הסיום ,  עם שלשה ענקית של סנדיאטה גיינס ,  שהעניקה למורמונים ניצחון 96:97 על האורחים .  
יוטה  ( 17:22 )  - קליבלנד  ( 11:30 )  96:97
15 שניות לסיום הקאבס הוליכו ביתרון 3 .  5.9 שניות לסיום קייל קורבר קבר ג'אמפ וצימק למינוס נקודה ,  והקבוצות הלכו לפסק זמן .  זירודנאס אילגאוסקאס קלע רק אחת שתיים מהקו ,  ו-5.6 שניות לסיום נרשם עוד פסק זמן .  רוני פרייס מצא את הרוקי סנדיאטה גיינס ,  וזה קבר שלשה ענקית שהעניקה ליוטה יתרון 96:97 ,  1.1 שניות לסיום .  הקאבס לא הצליחו לחולל מהפך ,  והג'אז רשמו ניצחון מתוק .  מוקדם יותר ברבע הרביעי לברון ג'יימס ניצח על ריצת 4:22 של קליבלנד ,  שיצרה יתרון 6 לזכות האורחים 32.5 שניות לסיום .  אתם כבר יודעים איך זה נגמר .  גיינס ,  שחתם על חוזה לעשרה ימים אחרי פציעתו של דרון וויליאמס ,  סיים עם 9 נקודות והשלשה הראשונה שקלע אחרי חמישה משחקים כמקצוען ,  הוא לא ישכח .  לברון הוליך את קליבלנד עם 36 נקודות  ( מהן 20 ברבע הרביעי )  ,  9 ריבאונדים ו-6 אסיסטים .  אנתוני פארקר ודלונטה ווסט הוסיפו 11 למפסידים .  קרלוס בוזר הוליך את הלהקה של ג'רי סלואן עם 19 ו-13 ריבאונדים ,  פרייס ומהמט אוקור קלעו 13 כל אחד .  
בוסטון  ( 11:27 )  - שיקגו  ( 20:17 )  96:83
הסלטיקס סיימו מסע מתיש של ארבעה משחקים בחמישה ימים ,  ולואל דנג ניצל את העייפות עד תומה ,  כשקלע 25 נקודות ,  והוליך את הבולס לניצחון שלישי רצוף . " ניסינו לשמור על קצב גבוה ",  אמר דנג בסיום , " ביצענו את זה טוב בחצי השני ".  הבולס הוליכו 39:47 במחצית ,  ושמרו על הקצב בהמשך .  הסלטיקס ,  ללא קווין גארנט וראשיד וואלאס ,  לא מצאו תשובה לג'ואקים נואה ,  שרשם דאבל-דאבל מספר 19 העונה עם 15 נקודות ו-11 ריבאונדים .  דרק רוז היה טוב עם 17 נקודות ו-8 ריבאונדים ,  והבולס ניצחו למרות שקלעו רק 2 מ-6 מחוץ לקשת .  בעצם ,  למה לזרוק משלוש ,  כשהצבע נקי משיד ו-KG ?  הסלטיקס קלעו את הסל הראשון במשחק ,  וזה היה גם היתרון האחרון שלהם בו .  שלשה של פול פירס צימקה ל-86:80 ,  קצת פחות מארבע דקות לסיום ,  אבל לירוקים לא היה כוח לעצור את ריצת ה-0:9 של הבולס  ( מתוכן 6 נקודות של נואה )  והיתרון הפך לדו-ספרתי . " אנחנו חייבים להפוך את האולם שלנו לכזה שקבוצות ירגישו שאינן יכולות לנצח בו ",  אמר פירס בסיום ,  אחרי שהוביל את קבוצתו עם 20 נקודות ,  8 ריבאונדים ו-6 אסיסטים .  קנדריק פרקינס קלע 14 והוריד 10 כדורים חוזרים למפסידים ,  רייג'ון רונדו קלע 15 ומסר 7 .
 
קינג גיינס
לברון ג'יימס נכנע לשלשת ניצחון של סנדיאטה גיינס ,  שהעניקה ליוטה 96:97 על קליבלנד .  שיקגו ניצחה בבוסטון 83:96

