סנדיסק מדללת אחזקות בטאואר :  מכרה כ-1.9 מיליון מניות
טאואר מתכוונת לבצע גיוס כספים בעתיד הקרוב ,  שלישי בחצי שנה באחרונה ,  בסכום של 50 מיליון דולר
האם סנדיסק מרגישה כי הפוטנציאל במניית טאואר ,  יצרנית השבבים ,  הגיע למיצוי ?  סנדיסק מחזיקה כיום 8% ממניות טאואר ,  והיא בעלת המניות הגדולה בחברה ,  מכרה ב-18 דצמבר 2009 כ-1.94 מיליון מניות של טאואר ,  על פי דיווח שהוגש לרשות ניירות ערך האמריקאית .  באותו תאריך ,  עמד מחיר המניה של טאואר על 94 סנט ,  כך שהתמורה למכירה עומדת על כ-1.8 מיליון דולר .  המכירה נעשתה בשוק הפתוח על ידי מורגן סטנלי.רק אתמול  ( שלישי )  הפכה טאואר את התשקיף שהגישה בחודש שעבר לרשות ניירות ערך האמריקאית לאפקטיווי .  המשמעות היא שהחברה מתעתדת לבצע גיוס כספים בטווח הקרוב .  לפני חודש הגישה החברה תשקיף לגיוס 30 מיליון דולר ,  אולם בשבוע שעבר הגדילה החברה את התשקיף ל-50 מיליון דולר ,  וכעת הוא הפך לאפקטיווי.גיוס זה מצטרף לשני גיוסים שונים שביצעה החברה בתקופה האחרונה .  באוגוסט הודיעה החברה על קו אשראי חדש לגיוס פוטנציאלי ,  כאשר יורקוויל התחייבה לקנות מניות של יצרנית השבבים טאואר בכ-25 מיליון דולר - אבל לא בפעם אחת ולא במחיר מוסכם .  המניות מונפקות ליורקוויל בהנחה של 3% על השער הממוצע  ( משוקלל מחזור )  של חמשת ימי המסחר האחרונים .  עד כה רכשה הקרן האמריקאית כ-13.2 מיליון מניות תמורת כ-13 מיליון דולר ,  כך שלחברה נותרו עדיין כ-12 מיליון דולר אפשריים לגייס מקרן יורקוויל.בנוסף ,  בספטמבר גייסה החברה כ-21.2 מיליון דולר בהנפקה פרטית למשקיעים מוסדיים ומכרה כ-21.2 מיליון מניות.לפני שבוע העלתה החברה את תחזיותיה לרבעון הרביעי ,  והיא צופה לרשום בו הכנסות של 98-102 מיליון דולר ,  לעומת תחזית קודמת להכנסות של 90-94 מיליון דולר .  את הרבעון הקודם סיימה החברה עם הכנסות של של 79.6 מיליון דולר ,  עלייה של 36% לעומת הרבעון המקביל בו עמדו הכנסותיה על 58.5 מיליון דולר .  ההפסד הנקי של החברה הסתכם ברבעון השלישי ב-30.2 מיליון דולר ,  לעומת הפסד של 30.9 מיליון דולר ברבעון המקביל.מאז תחילת השנה עלתה מניית החברה ב-502% והיא נסחרת במחיר של 94 סנט ,  המשקף לחברה שווי של כ-157 מיליון דולר .
 
סנדיסק מדללת אחזקות בטאואר :  מכרה כ-1.9 מיליון מניות
טאואר מתכוונת לבצע גיוס כספים בעתיד הקרוב ,  שלישי בחצי שנה באחרונה ,  בסכום של 50 מיליון דולר

