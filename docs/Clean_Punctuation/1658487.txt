אפוסנס תנפיק בת"א לפי 250 מיליון דולר 
 >  >  חברת אפוסנס שבשליטת יעקב גוטנשטיין ,  דיוויד פדרמן וד"ר אילן זיו - מייסד החברה והמדען הראשי שלה - מתכוונת לבצע הנפקה ראשונה של מניות בבורסה בתל אביב עד סוף מאי .  החברה תנסה לגייס 20 עד 25 מיליון דולר לפי שווי חברה של 200 עד 250 מיליון דולר לפני הגיוס .  החתם המוביל של ההנפקה היא חברת לאומי פרטנרס מקבוצת לאומי .  אפוסנס  ( לשעבר nst )  שהוקמה ב-1996 מתמחה בפיתוח מערכות ננו-טכנולוגיות לרפואה מותאמת אישית ,  הדמיה של תהליכים ביולוגיים ברמת התא ,  תרופות מונחות על ידי ניווט החומר הפעיל בתרופה הכימותרפית בדרך לרקמה הנגועה בתא סרטני ,  והאצת פיתוח תרופות על ידי הערכה בזמן אמת של האפקט הביולוגי של הטיפול .  אפוסנס פיתחה מערכת להובלה ממוקדת של תרופות או סמנים ביולוגיים באמצעות מולקולות שגודלן 1.2 מ"מ .  המולקולות מתבייתות על תאים שנמצאים בתהליכי מוות  ( אפופטוזיס )  ומסוגלות לחדור לתוכם .  ריכוז גדול של תאים אפופטוטיים מעיד על תהליכי מחלה ,  למשל במקרה של מחלת הסרטן ,  משום שתהליך סרטני מתאפיין בחלוקה מהירה של תאים ברקמה שגורמת לכך ששיעור גבוה של תאים אינו מקבל אספקת דם ומת .  המערכת של אפוסנס עונה על הצורך בפיתוח טיפול מותאם אישית ,  בעיקר לחולי סרטן ,  בשל השונות הגבוהה בתגובה של חולים לטיפול כימותרפי ,  הזמן הארוך שחולף עד להערכת התגובה לטיפול ,  תופעות הלוואי הקשות שנגרמות למערכת החיסונית עקב הטיפול הכימותרפי והעלות הגבוהה של הטיפול .  אפוסנס חתמה עם חברת התרופות הבריטית gsk ,  שנסחרת בשווי של 96 מיליארד דולר ,  על הסכם רישוי לטכנולוגיה של החברה בפיתוח תרופות חדשות .  אפוסנס מנוהלת על ידי יורם אשרי ,  לשעבר סמנכ"ל הפיתוח העסקי של חברת גיוון אימג'ינג .  החברה שמעסיקה 25 עובדים ,  מרביתם חוקרים ,  גייסה עד כה 44 מיליון דולר .  הקצאת המניות האחרונה בחברה נעשתה ב-2006 ,  כשהחברה גייסה 5 מיליון דולר לפי שווי חברה של 96 מיליון דולר ,  ומאז גייסה עוד 13 מיליון דולר ב-2007-2008 בשני סבבים של מימושי אופציות למניות לפי שווי זהה .  היישומים של הדמיה מולקולרית ,  מלבד מחלות סרטן ,  כוללים טרשת עורקים  ( 15 מיליון חולים בשנה )  ,  פגיעות מוח  ( 600 אלף מקרים בשנה )  ושבץ מוחי  ( 2.1 מיליון חולים בשנה )  .  ייעוד נוסף לתמורת ההנפקה הוא מימון הניסויים הקליניים  ( בבני אדם )  ב- apoptosis targeted therapy - att שהיא תרופה שמשלבת תרופה כימותרפית גנרית עם הפיתוח של אפוסנס .  בעלי מניותיה של אפוסנס כוללים מלבד גוטנשטיין  ( 19.7% )  וזיו  ( 16.3% )  גם את חברת טבע  ( 2.5% )  ,  קרן ההשקעות בביומד פונטיפקס של אלי הורביץ ,  לשעבר יו"ר חברת טבע  ( 3.5% )  ,  הפניקס  ( 5.9% )  ,  כלל ביוטכנולוגיה  ( 4.2% )  ,  וכן קרן דוקור  ( 4.2% )  וזיגלר מדיטק  ( 7.5% )  .
 
אפוסנס תנפיק בת"א לפי 250 מיליון דולר 
nan
