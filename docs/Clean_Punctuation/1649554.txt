כוחות הביטחון הרסו מבנים סמוך לחברון
בשעה 2:00 לפנות בוקר התייצבו כוחות הביטחון במאחז מצפה אביחי והרסו ארבעה מבנים במקום .  המתנחלים : " הם לא ישברו אותנו ,  נמלא את הגבעות בעוד מאחזים ומבנים "
 כוחות הביטחון והמנהל האזרחי הרסו הלילה  ( חמישי )  ארבעה מבנים במאחז מצפה אביחי הסמוך לקריית ארבע .  במבנים שנהרסו התגוררו שלוש משפחות עם ילדיהם ומבנה נוסף שבו התגוררו מספר רווקים .  
לדברי המתנחלים ,  בשעה 2:00 לפנות בוקר הגיעו הכוחות למקום ,  החרימו טלפונים ניידים של כל המתגוררים במקום והחלו בהריסת המבנים .
 אחד המפונים ,  אריה דיוויס ,  סיפר כי ההריסה בוצעה בשעה בה הועלתה הכוננות באזור קריית ארבע מחשש לאירוע ביטחוני .  דיוויס אמר לוואלה !  חדשות כי  " הם לא ישברו אותנו ,  אנחנו לא עוזבים את הגבעה והנחמה היחידה שלנו היא שעוד נמלא את כל הגבעות כאן מסביב בעוד מאחזים ובעוד מבנים ".  
דיוויס הוסיף כי  " אנחנו עוד נבנה בכל יהודה ושומרון ,  כולל במצפה אביחי .  ביבי וברק מנסים לפתור את הבעיות שלהם על חשבון הילדים שלי ,  אבל לא ניתן להם .  נשוב ונבנה את הבית שלו כאן ". 
ח"כ מיכאל בן ארי  ( איחוד לאומי )  הגיב בכעס לאירוע ואמר כי  " ברק ונתניהו עושים את העבודה לאבו מאזן ומעבירים מסר של כניעה וחולשה .  צעירי הגבעות נחושים יותר מהפוליטיקאים שמחריבים את המדינה ". 

כוחות הביטחון הרסו מבנים סמוך לחברון
בשעה 2:00 לפנות בוקר התייצבו כוחות הביטחון במאחז מצפה אביחי והרסו ארבעה מבנים במקום .  המתנחלים : " הם לא ישברו אותנו ,  נמלא את הגבעות בעוד מאחזים ומבנים "
 
