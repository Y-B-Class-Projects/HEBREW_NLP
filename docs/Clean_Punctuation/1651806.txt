הצעת חוק :  ללקוחות מגיעה ריבית על יתרה בחשבון העו"ש
אקוניס :  כך נהוג גם באירופה ;  הריבית תהווה תמריץ חיובי ללקוחות שלא להיכנס לאוברדרפט
לקוחות הבנקים יוכלו ליהנות מריבית על כל יתרת זכות בחשבון העובר ושב ,  כפי שעליהם לשלם ריבית על כל מינוס בחשבון .  כך עולה מהצעת חוק שהגישו יו"ר ועדת הכלכלה ,  ח"כ אופיר אקוניס  ( ליכוד )  ,  יו"ר ועדת הכספים ,  ח"כ משה גפני  ( יהדות התורה )  ומרכז הקואליציה בוועדת הכספים ח"כ ציון פיניאן  ( ליכוד ) .הצעת חוק דומה הוגשה בקדנציה הקודמת על ידי ח"כ אורית נוקד  ( עבודה )  ,  וזכתה להתנגדות של בנק ישראל הבנקים ,  ואיגוד הבנקים .  בכנסת מעריכים שהבנקים ואיגוד הבנקים יפעילו את הלוביסטים העובדים עימם על מנת להדוף את הצעת החוק הזו .  אקוניס : " זו הצעת חוק צרכנית ממדרגה ראשונה .  היום ,  לקוחות הבנקים משלמים על משיכות יתר מהשקל הראשון .  הצעת החוק תחייב את הבנקים לשלם ללקוחות שחשבונם ביתרת זכות .  הריבית תהווה תמריץ חיובי ללקוחות שלא להיכנס לאוברדרפט ". לדברי אקוניס , " הואיל וכיום הבנקים גובים עמלה מהלקוחות על כל פעולה ומחייבים את חשבונם בריבית על יתרות חוב ,  יש לקבוע הסדר מקביל המחייבם לשלם ללקוחותיהם ריבית על יתרות זכות .  בשנים עברו חלק מהבנקים שילמו ריבית זו ,  ונראה שיש לחדש נוהג זה כיום ". פיניאן הסביר כי  " מדובר בחוק שיפסיק את העוול של לקוחות שחשבונם נמצא ביתרת זכות ואינם מקבלים שקל עבור זה .  החוק ישווה אותנו למדינות אירופה רבות בהן נהוג לתת ריבית על יתרת זכות ". בתוך כך ,  אישרה אתמול מליאת הכנסת ,  בקריאה טרומית ,  הצעת חוק לפיה לקוח פרטי יוכל להזמין בבנק צ'קים לא סחירים שעליהם יוטבעו המילים  " למוטב בלבד ". לדבריה , " הצעת החוק פותרת בעיה קשה של צרכנים רבים ,  המתלוננים על כך שצ'קים שכתבו למטרת קנייה מסוימת הועברו לגורמים אחרים ,  והשירות שהובטח להם לא ניתן .  כך ,  הצרכנים מוצאים עצמם קירחים מכאן ומכאן ,  ללא השירות וללא הכסף .  הצעת החוק המוצעת תמנע עוולה זו ". קירשנבאום הסבירה כי  " כיום ,  כשאנו מזמינים בבנק פנקסי צ'קים ,  אנו מקבלים כברירת מחדל צ'קים סחירים .  כאשר נותנים צ'ק סחיר ,  כלומר צ'ק שניתן להעביר אותו מיד ליד ,  יכול העסק ,  וזה מה שקורה לרוב ,  להעביר את הצ'ק הסחיר לצד שלישי .  מרגע שאותו צד שלישי אוחז בצ'ק אין אפשרות מעשית לבטלו .  לא נותר לצרכן אלא לנסות ולתבוע את כספו מבעל העסק המקורי מולו התקשר בעסקה ,  אם יהיה את מי לתבוע .  צ'ק ללא הגבלת סחירות כמוהו כתשלום במזומן ". 

הצעת חוק :  ללקוחות מגיעה ריבית על יתרה בחשבון העו"ש
אקוניס :  כך נהוג גם באירופה ;  הריבית תהווה תמריץ חיובי ללקוחות שלא להיכנס לאוברדרפט

