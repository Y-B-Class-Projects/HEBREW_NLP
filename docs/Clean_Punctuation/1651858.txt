כתב אישום נגד נציבת מס הכנסה לשעבר
זאת מאחר וייצגה לקוחות מול סגנה לשעבר - ללא תקופת צינון .  הגשת כתב האישום כפופה לשימוע .  אלדר ייצגה בין השאר את לקוחותיו של רו"ח אביגדור יצחקי
פרקליטות מחוז ת"א  ( מיסוי וכלכלה )  הודיעה לבא כוחה של טלי ירון-אלדר ,  נציבת אגף מס הכנסה ומיסוי מקרקעין לשעבר ,  כי היא שוקלת להגיש כתב אישום כנגדה ,  בכפוף לשימוע ,  על עבירה לפי חוק שירות הציבור  ( הגבלות לאחר פרישה )  .
 על פי חומר הראיות ,  ייצגה וקידמה ירון-אלדר את עניינם של לקוחותיו של רו"ח אביגדור יצחקי וכן את עניינו של רו"ח יצחקי בטיפולו בלקוחותיו ,  כל זאת בפני אהרון אליהו ,  אשר כיהן כסגנה של ירון-אלדר במשך כל תקופת כהונתה כנציבת מס הכנסה .  פעולותיה של ירון-אלדר בוצעו לפני תום שנה מיום שפסקו יחסי הכפיפות ביניהם ,  על אף שהדבר אסור על פי חוק .  
בעשותה את האמור עברה ירון-אלדר עבירה לפי סעיף 3 לחוק שירות הציבור  ( הגבלות לאחר פרישה )  .  השימוע ייערך בפני מר יהושע למברגר ,  המשנה לפרקליט המדינה לעניינים פליליים .
 
כתב אישום נגד נציבת מס הכנסה לשעבר
זאת מאחר וייצגה לקוחות מול סגנה לשעבר - ללא תקופת צינון .  הגשת כתב האישום כפופה לשימוע .  אלדר ייצגה בין השאר את לקוחותיו של רו"ח אביגדור יצחקי

