בייסבול :  הליכה בפארק
הומר גדול של אדגר רנטרייה וסדרת הולכות של מגישי טקסס הקנו לסן פרנסיסקו ניצחון 0:9 ויתרון 0:2 בוורלד סירייס
הגיבורים הבלתי צפויים של הפלייאוף ממשיכים לככב .  הומראן ענק של אדגר רנטרייה באינינג החמישי העלה את סן פרנסיסקו ליתרון 0:1 במשחק השני מול טקסס ,  חואן אוריבה ,  מכוכבי המשחק הראשון ,  הוסיף סינגל ו-RBI בשביעי ,  מגישי הריינג'רס איבדו שליטה והג'איינטס נוסעים לטקסס ביתרון 0:2 מבטיח בוורלד סירייס לאחר ניצחון 0:8 ,  רחוקים שני משחקים בלבד מזכייה בתואר .  המשחק השלישי בסדרה ייערך בלילה שבין שבת לראשון ,  כשקולבי לואיס מטקסס צפוי לפתוח מול ג'ונתן סאנצ'ז מהג'איינטס .  
רנטרייה חבט להומר עמוק בתחתית האינינג החמישי ,  בו חמק מאט קיין מהומראן של איאן קינסלר .  כשהתוצאה 0:0 ,  קינסלר ירה במעלה האינינג כדור חזק שקפץ על תקרת הקיר וחזר למגרש .  הוא הסתפק בדאבל ,  והג'איינטס ניצלו את המזל עד תום .  קיין בכלל הוא משהו מיוחד בפלייאוף הזה ,  וסוגר את הפער על קודי רוס לתואר ה-MVP של אוקטובר .  הוא הגיש שבעה אינינגים ושני שליש והמשיך ,  כמו במשחקים הקודמים ,  להיות בונקר בכל הקשור לריצות חובה .  
סי ג'יי ווילסון ,  המגיש שפתח בריינג'רס ,  היה מצוין ,  אבל נאלץ לעזוב באינינג השביעי בגלל יבלת ביד .  הוא יצא עם שחקן על הבסיס ,  קודי רוס ,  מה שעלה לו בעוד ריצת חובה כשחואן אוריבה חבט לסינגל על דארן אוליבר והכניס את רוס הביתה .  באינינג השמיני איבד דרק הולנד שליטה והוליך את אוברי האף על בסיסים מלאים - 0:3 ואחריו הוביל גם מארק לואו את אוריבה הביתה על ווקס - 0:4 .  רנטרייה הוסיף סינגל בן שתי ריצות ,  ארון רוואנד רשם טריפל והכניס שתי ריצות משלו ,  אנדרס טורס חתם בסינגל אינינג בן שבע ריצות - 0:9 ,  וסן פרנסיסקו בחצי הדרך אל השמפניה .  
 *  ג'ו ג'ירארדי צפוי להמשיך בניו יורק יאנקיז בשלוש השנים הקרובות ,  לאחר שסיכם עקרונית בקבוצה .  חוזהו יעמוד על תשעה מיליון דולר ,  כשבכל זכייה בוורלד סירייס ישלשל לכיסו 500 אלף נוספים .  ג'ירארדי הצעיד את הפסים לזכייה בתואר בשנה שעברה ,  לראשונה מזה תשע שנים .
 
בייסבול :  הליכה בפארק
הומר גדול של אדגר רנטרייה וסדרת הולכות של מגישי טקסס הקנו לסן פרנסיסקו ניצחון 0:9 ויתרון 0:2 בוורלד סירייס

