פעוט בן שנתיים נמחץ למוות מנפילת דלת פלדה
פעוט בן שנתיים משכונת קריית יובל בי-ם נהרג לאחר שדלת פלדה נפלה עליו בחדר המדרגות .  אביו של הילד : " הדלת שייכת לשכן ,  ביקשתי שיוציא אותה "
 דלת פלדה נפלה הבוקר  ( שלישי )  על פעוט כבן שנתיים בשכונת קריית יובל בירושלים .  כתוצאה מנפילת הדלת ,  נפצע הפעוט באורח אנוש .  צוות מד"א ביצע בו פעולות החייאה ופינה אותו לבית החולים הדסה עין כרם ,  אולם הוא מת בדרכו לבית החולים .
 מבדיקה ראשונית עולה כי הדלת הייתה שעונה על הקיר בחדר מדרגות ,  וכאשר אמו של הפעוט הלכה להביא את עגלתו ,  נפלה הדלת ופגעה בו .  שוטרי מחוז ירושלים נמצאים במקום ופתחו בחקירת נסיבות האירוע .
 החובשת רבקה אור סיפרה לוואלה !  חדשות : " בכניסה לבניין הייתה דלת שמתחתיה שלולית דם .  נכנסנו לדירה ושם מצאנו פעוט כבן שנתיים מדמם כשהוא שוכב על הספה ,  ללא דופק וללא נשימה .  ביצענו בו פעולות החייאה עד שהגיעה ניידת טיפול נמרץ של מד"א ירושלים והמשיכה עם פעולות החייאות מתקדמות ועם תרופות ". 
לדברי אמו של הפעוט ,  היא יצאה עם בנה מביתם ואחזה בידו .  לפתע הפעוט אחז בדלת שנפלה עליו .  לדברי אביו של הפעוט ,  מדובר בדלת שהוחלפה לפני חודש וחצי .  האב הוסיף כי השכן שהחליף את הדלת ,  התבקש להוציא אותה מחדר המדרגות .
 
פעוט בן שנתיים נמחץ למוות מנפילת דלת פלדה
פעוט בן שנתיים משכונת קריית יובל בי-ם נהרג לאחר שדלת פלדה נפלה עליו בחדר המדרגות .  אביו של הילד : " הדלת שייכת לשכן ,  ביקשתי שיוציא אותה "
 
