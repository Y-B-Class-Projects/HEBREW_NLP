מה עובר על בן סהר ? 
החלוץ עדיין כועס ,  לפי הטענות ,  על צירופו של טוטו תמוז ,  שדחק אותו לספסל הפועל ת"א .  דה סילבה עשוי להיות כשיר לחיפה
חלוץ הפועל תל אביב ,  בן סהר ,  נמצא לאחרונה בתקופה לחוצה .  הלחץ ,  מתברר ,  נותן את אותותיו לא רק במסגרת הכוונה לשנות את שם משפחתו ,  אלא בא לידי ביטוי גם במידע שהתברר לאחרונה ,  לפיו החלוץ עשוי לוותר על קשריו העסקיים עם הסוכן רונן קצב ,  שסידר לו חוזה מצוין באספניול .  לטענת מקורבי השחקן ,  הסיבה המרכזית היא ההתנהלות בעסקה שבה עבר להפועל תל אביב .  לטענתם ,  קצב לא היה מעורב בניסוח ההסכמים .  
לטענת אחרים מקורבים לסיפור ,  הסיבה היא העובדה ששידך את החלוץ טוטו תמוז להפועל תל אביב .  אחד מהם טען הבוקר שלא לייחוס כי  " ישנו קו מסוים נגד מדיניות הסוכנים של סהר שהביאו את תמוז ולכן השחקן שוקל לעבור לסוכן אחר .  אם הסיבה היא החוזה באספניול או בהפועל תל אביב ,  כדאי מאוד שיבחנו את המספרים ".  
הסיפור הגדול ,  לטענת אותו מקורב ,  הוא לא בנוגע למעבר מסוכן אחד למשנהו ,  אלא ללחץ שבו השחקן נתון עקב חוסר ההצלחה עד כה בהפועל תל אביב ,  כשייתכן שהוא מתבטא גם בכעס על האנשים שהביאו את תמוז להפועל . " לא ברור מדוע מופנה כעס כלפי הסוכנים .  אם חלוץ שמגיע מאספניול לא מסוגל להתמודד על ההרכב ,  זאת בעיה שלו ",  אמר גורם נוסף הבקיא בפרטים .  
בתיה סהר מסרה בתגובה : " אין שום קשר בהבאתו של תמוז לעסקים שלנו עם רונן קצב כי בכל מקרה הפועל היתה מביאה חלוץ כזה או אחר .  כרגע בן צריך שקט בכדי להצליח ולא צריך סוכן כזה או אחר .  אם הוא יצטרך סוכן ,  רונן קצב הוא זה שייצג אותו ".  רונן קצב סירב להגיב .
 סהר עצמו ,  יש לציין ,  כלל לא חתום אצל האחים קצב על חוזה ייצוג ,  אך בשנים האחרונים הפך למזוהה איתם בעקבות העברתו לאספניול ומשם להפועל תל אביב .  האחים קצב גם אמורים לקבל את נתח ההעברה הבאה שלו ,  אם יימכר מאספניול .
 הבוקר גם התברר סיפור אחר ,  הקשור לעניין שינוי שם משפחתו של השחקן מסהר לשהר  ( ההגייה ,  אגב ,  לא תשתנה )  .  מתברר כי הסיבה שבגללה השחקן שינה את שם משפחתו הייתה עצה שקיבל לפיה שם משפחתו ,  בשינוי אותיות ,  יניב את הביטוי  " הרס ",  מה שכביכול יגרום לו להרוס לעצמו את הקריירה אם לא ישנה אות אחת מתוך השם .  הצירוף החדש ,  אגב ,  יניב את המונח  " שרה ",  שנחשב למקובל מאוד בקרב אנשי דת ורבנים .
 בהפועל תל אביב עוקבים בדאגה אחרי מצבו של דגלאס דה סילבה ,  שנפצע ב-0:0 של הקבוצה שלשום  ( שלישי )  בליגת האלופות מול שאלקה .  הבלם עבר הבוקר בדיקת MRI שהעלתה כי הוא לא סובל מקרע ,  כפי שעלה חשש מאז סיום המשחק ,  אלא ממתיחה בלבד ,  מה שמגביר את הסיכויים שהוא יוכל לשחק נגד מכבי חיפה ביום שני .
 בכל מקרה ,  דה סילבה צפוי לקבל מנוחה עד יום שבת ,  כשלאחר מכן הוא ינסה לחזור להתאמן בהדרגה ולפתוח ב-11 בקרב החשוב של הקבוצה מול הירוקים .  שחקני הקבוצה יקבלו היום יום מנוחה וביום שישי יחזרו להתאמן לקראת המשחק בקרית אליעזר .
 עם חזרת הקבוצה לאימונים ,  אמור להתברר גם מצבו של איתי שכטר ,  שעשוי ליטול חלק במשחק .  המאמן אלי גוטמן מתלבט לגבי ההרכב .  בקבוצה ציינו לטובה את דני בונדר ואת שי אבוטבול על משחקם המצוין מול שאלקה .  בונדר אמור להמשיך לקבל קרדיט בהרכב לאחר שבשני המשחקים האחרונים הציג יכולת טובה מאוד ואילו בעניין אבוטבול אמור להכריע גוטמן האם לעלות איתו בקישור האחורי או לחזור להרכב שפתח מול הפועל באר שבע בשבת עם אביחי ידין ,  שהחלים מפציעה .
 עדכון ראשון :  10:17

מה עובר על בן סהר ? 
החלוץ עדיין כועס ,  לפי הטענות ,  על צירופו של טוטו תמוז ,  שדחק אותו לספסל הפועל ת"א .  דה סילבה עשוי להיות כשיר לחיפה

