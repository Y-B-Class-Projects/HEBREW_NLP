מהשבוע :  המלצות ועדת חודק יחייבו את כל הגופים המוסדיים
 >  >  לאחר מאבקים ,  דחיות ולחצים ,  נכנסו אתמול לתוקף המלצות ועדת חודק ,  הדנה בהסדרת פעילותם של הגופים המוסדיים בשוק האג"ח הקונצרני .  ההמלצות שגובשו לחוזר שהוציא המפקח על הביטוח לפני חודשיים יחייבו את כל הגופים המוסדיים לבצע אנליזות מפורטות טרם בואם לרכוש אג"ח ,  הן בשוק הראשוני והן בשוק המשני .  המוסדיים יצטרכו לגבש מדיניות ברורה ומנומקת לגבי ההשקעה באג"ח קונצרניות - מדיניות שאמורה לכלול את דירוג ,  סוג והיקף האג"ח שיוכל כל גוף לרכוש ,  מכל דירוג ומכל סוג .  האג"ח יחולקו לשלושה סוגים לפי הביטחונות שיש להן וקדימות החוב ביחס לחובות אחרים של החברה המנפיקה .  בנוסף ,  יצטרכו המוסדיים לקבוע אמות מידה פיננסיות והתניות חוזיות שיצטרכו להיכלל בכל אג"ח שירצו לרכוש .  אמנם המפקח על הביטוח מאפשר לגופים המוסדיים לסטות מדי פעם מהמדיניות שגובשה ,  אך הם יצטרכו לנמק היטב כל סטייה מהמדיניות .  בחוזר שפירסם המפקח נאסר על הגופים המוסדיים להשקיע באג"ח שבתשקיף ההנפקה שלהן אין קביעה מפורשת לגבי מספר עניינים ,  כמו אם המנפיק מתחייב לשמור על הדירוג של אותה חברה מדרגת לאורך כל חיי האיגרת .  התשקיף יצטרך גם לכלול התייחסות לגבי ההגבלות בחלוקת דיווידנד ותידרש גם התייחסות למקרים של מחלוקת בין מחזיקי האג"ח למנפיק .  עוד מחייב החוזר גופים מוסדיים המעוניינים להשתתף בהנפקה של אגרות חוב קונצרניות ,  לקבל את המידע והחומר הקשור בהנפקה כשבעה ימים טרם ההנפקה כדי שיוותר להם מספיק זמן ללמוד את ההנפקה והכדאיות שלה .  לפני הרכישה של האג"ח בפועל ,  הן בשוק הראשוני והן בשוק המשני ,  יצטרכו המוסדיים להכין אנליזה מסודרת וכתובה שתבחן את מצב החברה המנפיקה ואת תנאי האג"ח הספציפית ,  ותמליץ לגבי רכישתה .  מתחילת 2011 ייכנסו לתוקף גם ההוראות הנוגעות לאג"ח הלא סחירות המונפקות על ידי חברות פרטיות לא מדווחות .  גוף מוסדי יוכל לרכוש אג"ח כזו רק אם החברה המנפיקה תתחייב להעביר לגוף המוסדי דוחות רבעוניים ושנתיים ,  כמו גם דיווחים על אירועים מהותיים כמו שינוי דירוג החוב של החברה או הרעה בכושר פירעון החוב שלה .  עם פרסום ההמלצות הראשונות לפני כשנה החל מסע לחצים גדול ממגוון גופים - בנקים ,  חברות ביטוח ,  חברות ציבוריות ,  טייקונים והרשות לניירות ערך - שביקשו לשנות את ההמלצות .  בסוף תהליך שימוע שערכה הוועדה גובשו המלצות מתוקנות .
 
מהשבוע :  המלצות ועדת חודק יחייבו את כל הגופים המוסדיים
nan
