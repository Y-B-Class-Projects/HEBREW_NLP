פיאט מתפצלת לשתי חברות :  המסחר במילאנו מחר צפוי להיות תנודתי
מניית החברה החדשה פיאט אינדסטריאל עשויה להגיע לכדי 9.4 יורו
הסוחרים במניות יצרנית המכוניות האיטלקית פיאט מתכוננים ליום מסחר הפכפך ביום שני ,  בו יסחרו המשקיעים לראשונה בשתי מניות של החבה ,  הודות לארגון מחדש הגדול בהיסטוריה בת 111 השנה שלה.מניית פיאט אינדסטריאל ,  החברה החדשה אשר הנכסים העיקריים בה הם חטיבות ייצור המשאיות והטרקטורים ,  עשויה להגיע לכדי 9.4 דולר במסחר בבורסת מילאנו ב-3 בינואר ,  לפי הערכות בלומברג .  מניית יצרנית המכוניות פיאט עשויה להיסחר בשווי של 6.65 יורו ,  לפי ההערכות.מניית פיאט ומניית פיאט אינדסטריאל צפויות לרשום תנודות ביום המסחר הראשון לפיצול החברה מכיוון שפיאט לא העניקה הערכה לשווי המניות .  מניית החברה האיטלקית ,  שלה שווי שוק של 18.4 מיליארד יורו  ( 24 מיליארד דולר )  נכון ליום שישי ,  עלתה ב-44% מאז שהחברה הודיעה על הפיצול ב-21 באפריל . " לא זכור לי פיצול שכזה בבורסת מילאנו ,  בטח לא בחברה בגודל של פיאט ",  אמר אלסנדרו קאפואנו ,  העומד בראש חטיבת המסחר בחברת ig מרקט במילאנו לבלומברג . " זוהי לא הנפקת מניות ראשונה טיפוסית .  זה עלול להיות יום מסחר תנודתי ". 

פיאט מתפצלת לשתי חברות :  המסחר במילאנו מחר צפוי להיות תנודתי
מניית החברה החדשה פיאט אינדסטריאל עשויה להגיע לכדי 9.4 יורו

