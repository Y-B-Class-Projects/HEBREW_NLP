הלוויין של המתחרה קרס - וחלל תקשורת נכנסה לוואקום 
תקלה אצל ענקית הלוויינים אינטלסאט השאירה את לקוחות החברה באפריקה והמזה"ת ללא שירותים .  חלל תקשורת הציעה שירותים חלופיים וזכתה בלקוחות של 5 מיליון דולר בשנה
 >  >  בתחילת פברואר אירעה תקלה פתאומית בלוויין של ענקית הלוויינים הבינלאומית אינטלסאט .  בתגובה ,  חברת אינטלסט הודיעה ללקוחות הלוויין שנפגע ,  שממוקמים בין היתר באפריקה ובמזרח התיכון ,  כי היא פועלת כדי לספק להם שירותי שידור חלופיים .  יומיים לפני שהתקלה קרתה ,  בתזמון מופלא ,  הגיע הלוויין עמוס 5i של חברת הלוויין הישראלית חלל תקשורת לנקודת השמים המתוכננת לו - מעל אפריקה .  לנוכח התקלה מיהרה חלל תקשורת לנצל את המצב ולהציע את שירותיה ללקוחות של אינטלסט 4 ,  הנמצאים ביבשת אפריקה ,  יבשת המכוסה בידי עמוס 5i .  התקלה הניבה לחלל תקשורת עד כה לקוחות בהיקף של מעל 5 מיליון דולר בשנה . " הלוויין של אינטלסאט פעל חלקית באזור שלנו ואנחנו מנסים לנצל את המצב עד כמה שאפשר .  בינתיים עברו אלינו כמה משתמשים של אינטלסאט ,  המכניסים לעמוס 5i יחד יותר מ-5 מיליון דולר בשנה .  לא מדובר במשהו זמני ,  הם עוברים אלינו לגמרי ",  אמר מנכ"ל חלל תקשורת ,  דוד פולק .  הלוויין אינטלסאט 4 תוכנן לצאת מפעולה בהמשך 2010 ,  כך שאינטלסאט תיכננה להעביר במהלך השנה את המשתמשים בו ללוויין חדש שיוקצה לכך .  לפני התקלה האחרונה אירעו בלוויין של אינטלסאט תקלות אחרות במערכות הבקרה ,  שגרמו לו בחודשים האחרונים לפעול באמצעות מערכת הגיבוי שלו בלבד .  עמוס 5i הגיע בינואר לנקודת השמים 17 מעלות מזרח ,  מיקום שבו אמור לשהות בעתיד הלוויין עמוס 5 ,  שישוגר במחצית הראשונה של 2011 .  את עמוס 5i שכרה חלל כדי להתחיל לספק שירותי תקשורת ללקוחות של עמוס 5 הממתינים לשיגורו .  הקיבולת של עמוס 5i קטנה בשליש מזו המתוכננת לעמוס 5 . " נכון להיום יש כבר ארבעה לקוחות פעילים בעמוס 5i ועוד שלושה לקוחות שיעלו בקרוב .  ההכנסות מכך מסתכמות ביותר מ-10 מיליון שקל בשנה .  כל הלקוחות האלה יעברו בעתיד לעמוס 5 .  הרעיון הוא לשגר את עמוס 5 כשהוא כבר בתפוסה מלאה ",  אמר פולק .  את עמוס 5 הזמינה חלל תקשורת מחברת iss הרוסית תמורת 150 מיליון דולר .  את המימון השיגה חלל תקשורת באמצעות הלוואה של 140 מיליון דולר שקיבלה מחברת הביטוח מגדל ומקרן הפנסיה עמיתים .  מימון נוסף השיגה בשבועות האחרונים ,  כשהקצתה 8.3% מהונה למשקיעים מוסדיים תמורת 75 מיליון שקל .  לפני כמה שבועות חתמה חלל תקשורת על חוזה בהיקף של 47 מיליון דולר להספקת שירותי תקשורת בעמוס 5 למשך שש שנים .  בחברה ציינו אז כי חלקו של ההסכם הזה הוא כ-10% מכושר הקיבולת של הלוויין המתוכנן .  אינטלסאט וחברת הלוויינים הישראלית נפגשו בעבר .  באמצע 2009 מכרה חלל תקשורת לאינטלסאט את הלוויין עמוס 1 ,  שסיים את חייו .  אינטלסאט קנתה את עמוס 1 כ"גרוטאת חלל "  והוא צפוי לתפוס לה נקודת שמים מסוימת בחלל עד שהיא תשגר לשם לוויין חדש פעיל .
 
הלוויין של המתחרה קרס - וחלל תקשורת נכנסה לוואקום 
תקלה אצל ענקית הלוויינים אינטלסאט השאירה את לקוחות החברה באפריקה והמזה"ת ללא שירותים .  חלל תקשורת הציעה שירותים חלופיים וזכתה בלקוחות של 5 מיליון דולר בשנה

