גוטמן : " צריך לשים דגש על משחק ההגנה "
 מאמן הפועל ת"א דרוך לקרב מול שאלקה  ( ג ,  21:45 ,  ספורט 5 ו-HD )  .  ידין לא ייכלל בסגל .  תמוז : " רוצים לנצח בשביל הקהל "
 צילום ועריכת וידאו :  נועם אשל
הפועל תל אביב תפתח מחר  ( שלישי )  את הסיבוב השני בשלב הבתים בליגת האלופות .  האדומים יארחו בבלומפילד את סגנית אלופת גרמניה והשנייה בבית ב' ,  שאלקה ,  במסגרת המחזור הרביעי  ( ג ,  ספ 5 ו-HD )  .  הקבוצה של אלי גוטמן ,  שטרם השיגה נקודות בליגת האלופות ונמצאת במקום האחרון ,  תנסה לנצל את המגרש הביתי ,  את היכולת הטובה מהמחזורים האחרונים ואת המשבר של היריבה כדי להוציא נקודות ראשונות במפעל אי פעם .  מנגד ,  לשאלקה יש כבר שש נקודות והיא יודעת שניצחון הוא הכרחי עבורה אם ברצונה לעלות לשמינית הגמר .
 למרות שערך אימון מלא ,  אביחי ידין הסובל מדלקת בירך לא ייכלל בסגל למשחק ,  ושי אבוטבול יחליפו בקישור האחורי לצד ערן זהבי .  באימון המסכם של האדומים תרגל אלי גוטמן מערך של שלושה בלמים ,  כשביוואן פרנסמן הצטרף לוואליד באדיר ודגלאס דה סילבה במרכז ההגנה ,  אך היכולת של הדרום אפריקאי לא סיפקה את המאמן והוא יפתח על הספסל .
 יוסי שבחון צפוי לפתוח ,  בעוד שסלים טועמה ,  שערך את הופעת הבכורה בהרכב בליגה השבוע ,  תורגל לחילופין בהרכב ,  והוא עשוי לפתוח במקום בן סהר בקישור הקדמי .  כזכור ,  איתי שכטר לא יהיה כשיר ובהפועל תל אביב יעשו מאמצים להכשירו לקראת המשחק מול מכבי חיפה בשבוע הבא .
 גוטמן הגיע הערב למסיבת העיתונאים הרשמית ואמר : " אנחנו מתחילים במשחק בית ,  עם אנרגיות של משחק בית .  עם הקהל שלנו .  בעקבות המשחק הקודם והפקת הלקחים ,  אני שוקל לשנות את שיטת המשחק .  יתכן ולא .  בכל מקרה ,  עם עקרונות המשחק שלנו ייושמו בכל מאת האחוזים ,  אז שיטה זו או אחרת ,  זה פחות משמעותי .  מה שמשמעותי זה סגנון המשחק שלנו .
" הקבוצה מכוונת להביא נקודות .  כמובן שאיתי שכטר הוא שחקן מפתח עבור הפועל תל אביב ,  אבל הצגנו משחק טוב מול הפועל באר שבע בליגה .  שיחקנו עם תמוז וסהר והם הציגו משחק טוב .  הסגנון של הפועל תל אביב הוא סגנון קבוצתי ,  ואני מקווה שגם בלעדיו נציג יכולת טובה ".  
טוטו תמוז הוסיף : " יש קבוצה מאחורי כולם ואנחנו צריכים לדעת להתמודד עם חסרונו של שכטר למרות שהוא משמעותי מאוד .  אני מקווה שנגיע כקבוצה וננצח מחר .  אין ספק שזו רמה אחרת בכלל .  זה לא יהיה דומה למה שהיה מול באר שבע .  ראינו שהם קבוצה מאומנת וטובה ,  אבל אנחנו צריכים להיות מרוכזים ומפוקסים ולעשות את העבודה .  אין ספק שתהיה לי צמרמורת ויהיה כיף לנצח את המשחק בשביל הקהל שיבוא מחר .  אנחנו נדע לנתק את כל מה שמסביב ולהתרכז במטרה האמיתית והיא להביא נקודות .  נעבור את מחר והכל יהיה בסדר .  נעשה מה שבכוחותינו לנצח מחר ". 
כ-2,000 כרטיסים נותרו להתמודדות לאחר שאמש הפשירה המשטרה 800 כרטיסים נוספים .  שערי האצטדיון ייפתחו בשעה 19:45 לכניסת קהל .  יוהאן פונלאנטן ,  הנבחן בקבוצה ,  ימריא ביום רביעי לשוויץ לאחר שעבר בהצלחה את סדרת הבדיקות הרפואיות ,  ובהפועל תל אביב ישמרו על קשר עם סוכנו לקראת חלון ההעברות החלון .
 הרכב משוער :  וינסנט אניימה ,  דני בונדר ,  דגלאס דה סילבה ,  וואליד באדיר ,  דדי בן דיין ,  שי אבוטבול ,  ערן זהבי ,  יוסי שבחון ,  גילי ורמוט ,  בן סהר  ( סלים טועמה )  ,  טוטו תמוז .
 לשאלקה יש שש נקודות ,  היא במקום השני בבית ב' ויודעת שהשלמת ניצחון כפול מול האדומים הכרחי מבחינתם כדי לעלות לשמינית הגמר .  הכחולים של פליקס מגאת הפסידו בשבת 1:0 לבאייר לברקוזן ,  נמצאים במשבר עמוק ומדורגים במקום ה-17 בבונדסליגה עם שש נקודות אחרי 10 מחזורים .  כאילו זה לא מספיק ,  ייאלץ מגאת להסתדר ללא הקשר האחורי ג'רמיין ג'ונס הפצוע כשגם המגן לוקאס שמיץ ,  שנפגע במהלך ההפסד ללברקוזן ,  לא אמור לעמוד לרשותו .  
במסיבת העיתונאים של סגנית אלופת גרמניה בישראל אמר המאמן פליקס מגאת : " אנחנו יודעים באיזה מצב אנחנו ובשני המשחקים האחרונים חל שיפור בקבוצה .  במשחק האחרון בשבת היה קצת חוסר מזל ,  ואני משוכנע שנצא מהמצב המביך שאנחנו נמצאים בו כרגע .  אנחנו מרגישים את האחריות הגדולה על כתפינו ונעשה את הכל כדי לצאת מחר מהמשחק עם הניצחון ". 
המאמן התייחס גם לשחקנים החדשים שהגיעו למועדון ,  בדמותם של ראול ,  חוסה מנואל חוראדו וקלאס יאן הונטלאר : " הם משתלבים טוב ,  זוכים לפידבק משאר השחקנים ואני חושב שהשילוב שלהם עד כה בקבוצה הוא מוצלח ".  המאמן הגרמני התייחס לאפשרות שקבוצתו תחליק מול האדומים : " אפילו אם זה יקרה באופן בלתי צפוי ,  עדיין יהיו שש נקודות בקופה ,  ויש לנו עוד משחק בית .  גם אם זה יקרה ,  אנחנו עדיין במצב טוב מאוד ואני מקווה שלא תהיה לנו בעיה לעלות לשלב הבא ".  
הבלם כריסטוף מצלדר הוסיף : " המצב בליגה לא מזהיר ,  אבל בליגת האלופות אנחנו רוצים לעלות לשלב הבא ".  על היכולת שלו הוסיף הבלם : " אני מודע לביקורות ,  אבל אני מרגיש בקו העלייה .  במשחקים האחרונים הצגתי כדורגל טוב יותר ואני מקווה שאני בדרך הנכונה .  אנחנו רק רוצים לצאת מהבוץ בו אנחנו נמצאים כרגע ". 
מצלדר התייחס גם למשחק הראשון בין שתי הקבוצות : " הפועל הוכיחה שיש לה שחקנים טובים ,  הם פשוט נקלעו ליום מזהיר של ההתקפה שלנו .  אנחנו מקווים שהפועל לא תזכה בנקודות הראשונות שלה על הגב שלנו ".  על היעדרותו של שכטר מהמפגש אמר מצלדר : " אנחנו מודעים לכך שהוא השחקן הטוב ביותר של הפועל ,  אבל אנחנו יודעים שהשחקן שחסר הוא תמיד הטוב ביותר ". 
הרכב משוער :  מנואל נוייר ,  אטסוטו אוצ'ידה ,  בנדיקט הובדס ,  כריסטוף מצלדר ,  סרחיו אסקודרו ,  פיר קלוגה ,  ג'פרסון פרפאן ,  איבן ראקיטיץ' ,  חוסה חוראדו ,  ראול ,  קלאס יאן הונטלאר .
 עדכון אחרון :  17:15

גוטמן : " צריך לשים דגש על משחק ההגנה "
 מאמן הפועל ת"א דרוך לקרב מול שאלקה  ( ג ,  21:45 ,  ספורט 5 ו-HD )  .  ידין לא ייכלל בסגל .  תמוז : " רוצים לנצח בשביל הקהל "
 
