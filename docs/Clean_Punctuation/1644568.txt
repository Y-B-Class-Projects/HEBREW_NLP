האם קופות ה-IRA יקדמו את התחרות בשוק ? 
קופות הגמל בניהול אישי של הצרכן אמורות לחסוך בעלויות ,  אך הגופים בשוק לא ששים לקדם אותן .  אחרי הכל ,  הם לא צופים רווח מהן
 >  >  בשוק ההון ,  ira אינה המחתרת האירית ,  אלא ראשי תיבות של individual retirement account - קופות גמל בניהול אישי המאפשרות לצרכנים לנהל אותן בעצמם או באמצעות מנהלי תיקים לפי בחירתם ,  תוך חיסכון בעלויות .  לפני כמה חודשים עבר בכנסת החוק להקמת ira בישראל .  קופות אלה אמורות להגדיל את התחרות בשוק ולהוריד בסופו של דבר גם את דמי הניהול שגובות החברות המנהלות .  באוצר העריכו כי היקף הכספים שעשויים להיות מנוהלים בקופות ה-ira יגיע לכל היותר ל-175 מיליארד שקל  ( נכון ל-2009 )  .  במצגת שפירסם האוצר צוין כי בארה"ב ,  רבע מכספי החיסכון הפנסיוני מנוהלים בצורה כזו .  ואולם לדברי בכיר באחד מבתי ההשקעות הגדולים ,  בישראל  " אף אחד בשוק לא נערך לזה .  אולי הקטנים שחושבים לצמוח באמצעות המוצר עושים משהו ".  הבנקים והסוכנים ,  שאינם מקבלים דמי הפצה עבור הפצת קופות ה-ira ,  לא ממש נלהבים מהרפורמה ,  וגם הגופים האחרים בשוק לא ממהרים לקבל את האישורים הנדרשים להפעלת ה-ira . " הגופים הגדולים רואים בקופות אלה פגיעה בדמי הניהול שהם לוקחים .  בנוסף ,  הם לא רואים פוטנציאל צמיחה מקופות בניהול אישי ",  אומר אילן ארצי ,  מנכ"ל הגמל של בית ההשקעות הדס ארזים .  סיבה נוספת לכך שקופות ה-ira לא מצליחות להתרומם היא שמשרד האוצר עצמו לקח צעד לאחור ברפורמה .  כחלק מאווירת הביקורת הכללית שהיתה נגד הפיקוח על כספי החוסכים בעקבות המשבר ,  האוצר הוסיף עוד ועוד תנאים לחיסכון בקופת ira ,  והקטין את קהל היעד של החוסכים בקופה .  על פי התקנות ,  מי שיוכל לחסוך בקופות גמל אישיות יהיו חוסכים בקרנות השתלמות ,  חוסכים עצמאיים שיוכלו להשתמש בעד 50% מכספי החיסכון הפנסיוני וחוסכים שכירים  " במעמד עצמאי ",  כלומר שכירים שחוסכים כסף ב"רובד שני "  של החיסכון הפנסיוני - בנוסף להפקדה של המעסיק .  ההערכות בשוק הן כי לקוחות ira ישלמו בסופו של דבר דמי ניהול יקרים יותר מאשר בקופות רגילות ,  בשל ריבוי הגורמים שיצטרכו להתחלק באותם דמי ניהול :  החברה המנהלת ,  מנהל התיקים והמשווק . " זה ייהפך למוצר בוטיק ",  טוען גורם בשוק . " הגופים הגדולים יוכלו להשתמש בו כאופציה לשימור לקוחות .  אם לקוח ירצה לעזוב לטובת גופים קטנים או ira ,  אפשר יהיה להציע לו ניהול אישי דרך חברת התיקים של אותו גוף ".  באוצר מסרבים לראות במצב הקופות כישלון ,  וטוענים כי כלל לא התכוונו לקדם אותן . " אנחנו לא מעוניינים שכל הציבור ייקח חלק ב-ira .  אין שום אינטרס לדחוף את המוצר הזה ,  שמתאים לבודדים ",  אומרים באוצר . " מה שעשינו זה פשוט ליצור אפשרות לצרכנים שרוצים ולגופים שמעוניינים להשתמש בזה .  מבחינת הצרכנים לא ברור שיש כאן יתרון ואין ודאות כלל שזה יוביל להורדת דמי הניהול ". 

האם קופות ה-IRA יקדמו את התחרות בשוק ? 
קופות הגמל בניהול אישי של הצרכן אמורות לחסוך בעלויות ,  אך הגופים בשוק לא ששים לקדם אותן .  אחרי הכל ,  הם לא צופים רווח מהן

