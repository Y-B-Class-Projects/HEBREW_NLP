אקסלנס בסקירה בינלאומית חודשית
ארה"ב	ההזמנות למוצרים בני-קיימא עלו בחודש נובמבר ב-0.2% ,  אך ללא הירידה בהזמנות לכלי תחבורה ,  במקרה של חודש נובמבר ירידה בהזמנות למטוסים אזרחיים ,  ההזמנות לבני-קיימא עלו ב-2% ,  כפול מהצפי.ההזמנות למטוסים ירדו בשליש .  הירידה במלאים בתשעת החודשים הראשונים של השנה אף היא תתרום להמשך העלייה ההזמנות בני-קיימא .  המלאי ירד בנובמבר ב-0.2% .  כלל ההזמנות למוצרים בני-קיימא ,  להוציא הזמנות בטחוניות ,  עלו ב-0.8% לאחר עלייה של 1.5% בחודש אוקטובר על פי קריאה שנייה לעומת ירידה של 0.3% בקריאה הראשונה.ההזמנות למכונות ,  ציוד ותוכנה ,  עלו ברבע השלישי של השנה ב-1.5% ,  עלייה ראשונה מאז 2007 .  התוצר עלה ברבע השלישי של השנה בשעור שנתי של 2.2% לעומת 2.8% בקריאה הקודמת .  התוצר יעלה ברבע האחרון של השנה בשעור שנתי של 5.1% ,  כך להערכת מורגן סטלי שעדכן תחזיותיו כלפי מעלה.ידיעות חיוביות בארה"ב	הצריכה הפרטית עלתה בנובמבר ב-0.5% ,  העלייה החודשית השביעית ברציפות ובהמשך לעלייה של 0.6% באוקטובר ולעומת צפי לעלייה של 0.7% .  ההכנסה הפנויה של הפרטים עלתה בחודש נובמבר ב-0.4% ,  המרבית מאז חודש מאי .  השכר והמשכורות עלו בחודש נובמבר ב-0.3% .  שעור החסכון נשאר 4.7% בדומה לחודש אוקטובר .  דפלטור המחירים עלה בחודש נובמבר ב-0.2% לאחר עלייה של 0.3% בחודש אוקטובר .  רכישת בני-קיימא עלתה בחודש אוקטובר ב-1.2% ושאר מוצרי הצריכה ב-0.6% .  ההוצאה על רכישת שרותים ירדה ב-0.1% . 	הביקוש לדמי אבטלה ראשוניים ירש בשבוע שהסתיים לפני שבוע ב-28,000 ל-452,000 .  סך כל מקבלי דמי אבטלה היה 5.08 מיליון איש . 	מכירת בתים מיד שנייה עלתה בנובמבר למרב מאז פברואר 2007 ,  עלייה של 7.4% בחודש נובמבר לעומת אוקטובר.ידיעות שליליות בארה"ב	מכירת בתים חדשים בנובמבר ירדה ב-11% ביחס לאוקטובר לשעור שנתי של 355,000 .  גם הקריאה השניה למכירות בחודש אוקטובר ירדה לקצב של 400,000 לעומת 438,000 בקריאה הראשונה .  הציפיות היו לעלייה של 1.9% במכירות בחודש נובמבר .  הירידה במתן תמריצים על ידי הממשלה הביאה לירידה בביקושים ,  ירידה של 9% במכירות לעומת נובמבר 2008 וכך מחיר בית ממוצע ירד ל-217,400 דולר ,  ירידה של 1.9% ב-12 החודשים לנובמבר .  גם העיקולים משפיעים על המחירים והמכירות ,  השנה נשלחו מכתבים לעיקולים או אזהרות ל-3.9 מיליון בעלי בתים ,  כך על פי realtytrac inc.מדד נטילת המשכנתאות ירד בשבוע הסתיים ב-18 לחודש זה לשפל מאז אוקטובר כך על פי נתוני איגוד הבנקים למשכנתאות.אמריקותברזיל	הממשלה הפדרלית האריכה מועד פקיעת קווי אשראי בסכום של 4 מיליארד ריאל שהעניקה למדינות החברות בפדרציה שעשו שימוש בכסף להגדלת העבודות הציבורית בכדי לפעול בשיטה אנטי-מחזורית לבלימת הירידה בפעילות הכלכלית .  מדד המחירים יעלה בשנת 2010 ב-4.6% ובשנת 2011 ב-4.3% ,  כך להערכת הבנק המרכזי.מכסיקו	שעור האבטלה ירד בחודש נובמבר ל-5.26% לעומת 5.94% בחודש אוקטובראירופה	לטביא שלא מייצרת אפילו כלי רכב אחד ייצאה בעשרת החודשים הראשונים של השנה 10,092 כלי רכב ,  הסיבה ,  עיקולי כלי רכב של אלה שלא עמדו בתשלום החובות בגין רכישת המכוניות .  נטילת הלוואות לשם רכישת רכב הם במקום השני לאחר נטילת משכנתאות .  רישום כלי רכב חדשים ירד בחודש אוקטובר ב-82% לעומת החודש המקביל אשתקד ל-218 כלי רכב.גוש היורו	יוון .  ראש הממשלה הצליחה להעביר החלטה בפרלמנט להפחתת הגרעון ב-8 מיליארד יורו בשנה הבאה לאחר ששלושת חברות דירוג האשראי הפחיתו דירוג האשראי של מדינת הים האגאי .  יוטל מס על נכסי נדל"ן גדולים שיכניס 1 מיליארד יורו ,  הטבות לסקטור הציבורי יופחתו ויוגברו המאמצים למניעת העלמות מס בתקווה להכניס עוד 1.2 מיליארד יורו.להערכת הממשלה הגרעון התקציבי ירד בשנה הבאה ל-9.1% לעומת 12.7% השנה .  מודיס הפחיתה את דירוג האשראי ל-2a .  לרמה של פולין ובוצ'ואנה.גרמניה	מדד אימון הצרכנים ירד זה החודש השלישי ברציפות כך על פי gfk.איטליה	נדד אימון הצרכנים עלה החודש למרב מזה שבע שנים ל-113.7 לעומת 112.7 בחודש נובמבר.איחוד אירופאי מחוץ לגוש היורו	בהונגריה עלה מדד האימון בכלכלה ל-25.4 בחודש דצמבר לעומת 27.5% בנובמבר ,  זהו השעור המרבי מאז המשבר הכלכלי החל ,  כך על פי gki .  הריבית הופחתה ברבע אחוז ל-6.25%.בריטניה	מדד תעשיית השרותים ירד בשלושת החודשים לאוקטובר ב-0.2% ,  באותו קצב ירידה לשלושת החודשים לספטמבר ולעומת ירידה של 0.1% בשלושת החודשים קודם לכן .  סעיף התחבורה ,  האחסון והתקשורת עלה ב-0.6% בעוד שסעיף המלונות והמסעדות ירד ב-2.6% .  בשיא השפל בשלושת החודשים לפברואר ירד המדד ב-2.1% .  התוצר ירד ברבע השלישי של השנה ב-0.2% ביחס לרבע השני של השנה .  מאז תחילת המיתון פחת התוצר ב-6%.התוצר ברבע השלישי של השנה היה נמוך ב-5.1% לעומת הרבע השלישי של 2008 .  ההשקעות בנכסים קבועים עלו ברבע השלישי של השנה בשעור של 2.2% לאחר ירידה של 0.3% ברבע השני של השנה .  על פי התאחדות התעשיינים cbi התוצר יעלה בשנת 2010 ב-1.2% לאחר ירידה של 4.5% השנה.רומניה	הממשלה אישרה צעדים שנועדו להביא להפחתת הגרעון התקציבי כך שתנאי קרן המטבע הבינלאומית יתקבלו ותפתח הדלת לקבלת סיוע בסכום של כ-30 מיליארד דולר .  על פי הערכת הממשלה החדשה ,  הראשות ראש הממשלה הישן ,  שבאה לאחר הבחירות ,  האינפלציה בשנת 2010 תהיה 3.7% לעומת 4.7% השנה והתוצר יעלה ב-1.3% לאחר ירידה של 7% השנה .  ההכנסות ממסים יעלו ל-37.7% מהתוצר לעומת 31.8% כעת.הוצאות הממשלה להשקעה בתשתיות ירדו ב-28% והפנסיה של עובדי הציבור תפחת ב-2.2% .  השכר בסקטור הציבורי לא יעבור שעור האינפלציה .  הגרעון התקציבי בשנה הבאה אמור לרדת ל-5.9% מהתוצר לעומת 7.3% השנה .  מספר עובדי הציבור יפחת ב-100,000 על ידי הקפאת מצבת כח האדם ועל ידי פליטת עובדים .  הפרלמנט אמור לאשר הצעת התקציב עד ה-16 לינואר .  רומניה היא המדינה המושחתת ביותר כך על פי היושב transparency international בברלין.הסקירה נכתבה על ידי שלמה מעוז ,  כלכלן ראשי באקסלנס נשואה ואיתן בן דוד,משנה למנכ"ל .
 
אקסלנס בסקירה בינלאומית חודשית
nan
