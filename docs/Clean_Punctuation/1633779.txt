רידנט של מעין ונצ'רס קיבלה אישור FDA למתן טיפול דנטלי מתקדם 
 >  >  חברת רידנט ,  שהיא חברה מוחזקת של מעין ונצ'רס  ( 20% )  ,  קיבלה את אישור fda לפוצר הדנטלי שפיתחה ואשר מיועד לביצוע טיפולי שורש .  הפוצר שפיתחה רידנט מאפשר ביצוע כמה פעולות כמו עיצוב ,  ניקוי והרחבה של תעלות השורש במקביל ובאמצעות פוצר אחד .  הפוצר מסוגל לעקוב אחר מבנה תעלת השורש וצורתו הגיאומטרית של חתך תעלת השורש ,  וכן לעבד ביעילות את קירות תעלת השורש ,  כך שתעלת השורש מוכנה לאיטום בכמה שיטות קיימות ומוכחות לאחר הטיפול בפוצר של רידנט .  מעין ציינה כי למיטב ידיעתה ,  הפוצרים החדישים ביותר שקיימים בשוק מכסים רק 50% משטח פני תעלת השורש עם סטיית תקן גדולה ,  ולעומתם הפוצר שמפתחת רידנט מתוכנן לכסות שטח פנים גדול בצורה משמעותית ולאפשר הזרמת נוזלי חיטוי במהלך הטיפול ,  מה שמאפשר ניקוי מיטבי בהשוואה לשאר הפוצרים הקיימים כיום בשוק .  קבלת אישור ה-fda לוותה בניסוי קליני בישראל בכמה עשרות מטופלים .  רידנט ביצעה עד היום 200 טיפולים באמצעות רופאי שיניים .  רידנט ציינה כי לאור קבלת האישור ,  שמצטרף לאישור רשות הבריאות האירופית  ( ce )  ,  תתחיל במאמצי שיווק ומכירות של הפוצר יחד עם מפיצים באירופה ובארה"ב .  רידנט גייסה 2 מיליון דולר במארס 2008 לפי שווי חברה של 20 מיליון דולר לפני הגיוס .  מעין ונצ'רס ,  שבשליטת סיאנו  ( 7.8% )  וקרן קיימברידג' קפיטל  ( 7% )  ,  נסחרת בשווי של 86 מיליון דולר לאחר ירידה של 33% ב-12 החודשים האחרונים .
 
רידנט של מעין ונצ'רס קיבלה אישור FDA למתן טיפול דנטלי מתקדם 
nan
