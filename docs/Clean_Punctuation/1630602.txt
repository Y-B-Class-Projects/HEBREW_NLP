חברת התעופה bmi הפסיקה היום את טיסותיה מישראל
חברת התעופה הבריטית תדאג לטיסות חלופיות לנוסעים אשר רכשו כרטיסי טיסה למועדים אחרי ה-10 בינואר
חברת התעופה bmi הפסיקה היום את טיסותיה מישראל ואליה ,  עקב ארגון מחדש של קוויה וחוסר כדאיות כלכלית .  ל-themarker נודע כי חברת התעופה הבריטית מחפשת עתה גורם עסקי אשר ימשיך לשמש כנציגה הרשמי  ( סוכן מכירות כללי gsa )  בארץ.משרד החברה בישראל ,  בראשותו של המנכ"ל סבסטיאן וינשטיין ,  ימשיך לפעול עד סוף החודש .  זו חברת התעופה האירופית הסדירה הראשונה אשר מפסיקה את פעילותה בקו לישראל השנה ,  כחלק מהמשבר בענף התעופה העולמי שהחל אשתקד.חברת התעופה הבריטית התחייבה לדאוג לנוסעים אשר רכשו כרטיסי טיסה למועדים אחרי ה-10 בינואר ,  לטיסות חלופיות.מרכז השירות העולמי של חברת התעופה bmi בלונדון ולא סניף החברה בישראל ,  הוא שמטפל ישירות מול משרדי הנסיעות בבעלי הכרטיסים ומציע להם את הטיסות החלופיות.סוכני הנסיעות הונחו על ידי חברת bmi בישראל למלא את את פרטיהם ומספרי הטלפון שלהם על הזמנות הנוסעים המכורטסות ,  כדי שמרכז השרות העולמי בבריטניה יוכל להסדיר ולקבוע ישירות מולם מועדי טיסה וחברות תעופה חלופיות.בחברת bmi בישראל הסבירו כי החברה מוצאת פתרונות לכל לקוחותיה אשר רכשו כרטיסים ,  בהתאם לחוקי יאט"א ,  הארגון הבינלאומי של חברות תעופה סדירות ,  שאינן מחייבים את bmi לדאוג לטיסה ישירה כחלופה .  יחד עם זאת ,  נוסעים אשר אינם חפצים בפתרון אותו העמידה החברה לרשותם ,  זכאים להחזר כספי מלא . " עם כל הצער בסגירת הקו ,  אנו ממשיכים לעבוד יום יום כדי לדאוג לנוסעים שלנו שרכשו כרטיסים ופועלים כל העת להוספת אלטרנטיבות נוספות ,  כדי להגדיל את אפשרות הבחירה ",  אמרו בחברה .
 
חברת התעופה bmi הפסיקה היום את טיסותיה מישראל
חברת התעופה הבריטית תדאג לטיסות חלופיות לנוסעים אשר רכשו כרטיסי טיסה למועדים אחרי ה-10 בינואר

