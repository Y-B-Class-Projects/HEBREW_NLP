העברות בעולם - 27.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  סוכנו של קשר ויאריאל ,  סבסטיאן אגורן ,  חשף כי השחקן סגר את תנאיו בלאציו ויטוס היום  ( רביעי )  לתחום על החוזה .  המועדונים סיכמו כי הקשר בן ה-29 יושאל עד תום העונה עם אופציה לרכישה .  
 *  פארמה החתימה עד יוני את קשר ווסטהאם ,  לואיס חימנז .  כרטיסו של הצ'יליאני שייך עדיין לאינטר .  
 *  מתאו קונטיני ,  שחקנה של נאפולי ,  הושאל עד תום העונה לסראגוסה מתחתית הליגה הספרדית .
  *  ג'ובאני דוס סנטוס ,  הקשר המקסיקני שלא התאקלם בטוטנהאם ,  עבר בהשאלה לגלאטסראיי הטורקית .
  *  יילדריי בשטורק ,  קשר נבחרת טורקיה ,  עבר משטוטגרט לבלקבורן רוברס ושיחק אצל סם אלרדייס עד סוף העונה .
  *  פורטסמות של אברהם גרנט צירפה רכש ראשון בפגרה ,  כשהביאה בהשאלה את קווינסי אוסו אביי ,  חלוצה הגנאי-יליד הולנד של ספרטק מוסקבה .
  *  גנואה רכשה את ילד הפלא הסרבי ,  דניאל אלקסיץ' מוויבודינה נובי סאד ,  תמורת 2.5 מיליון יורו .  החלוץ בן ה-18 הוזכר בעבר כמועמד להגיע למכבי חיפה .  
 *  רומא השאילה לגרוסטו מהליגה השנייה את הקשר מאורו אספוזיטו .  
 *  ספורטינג חיחון החתימה את קשר אספניול ,  מילאן סמיליאניץ' .  הסרבי בן ה-30 הושאל עד תום העונה וחיחון תוכל לרוכשו תמורת שלושה מיליון יורו .  
 *  בולטון החתימה את הקשר האמריקאי סטוארט הולדן  ( 24 )  והקשר יגיע בהשאלה עד תום העונה מיוסטון דינמו .  הולדן הרשים את המנג'ר אואן קויל והוחתם לאחר מספר ימי מבחנים .
  *  זוראן טוסיץ' ,  קשרה הסרבי של מנצ'סטר יונייטד ,  קרוב מאוד למעבר לקלן הגרמנית עד תום העונה .  המאמן זבונימיר סולדו אישר כי הצדדים קרובים לסיכום .  על פי הדיווח ב"בילד ",  קלן תשלם חצי מיליון יורו דמי השאלה ותקבל אופציה לרכישת השחקן .  
 *  ווסטאהם ממשיכה במאמציה לחזק את הסגל ואחרי הצירופים הצפויים של איידור גודיונסן ובני מקארתי ,  הפטישים מעוניינים בג'יימס ביטי מסטוק ודייויד בנטלי המושמץ מטוטנאם .  
 *  ראן הצרפתית לא תצליח להנחית ככל הנראה את לויק רמי וכעת המאמצים מופנים לצירוף פאהיד בן חלפאלה ,  קשרה הטוניסאי של ולנסיין .
  *  בצרפת מדווח כי אספניול מעוניינת בקשר מונאקו ,  ז'אן ז'אק גוסו גוסו ,  ששיחק בעבר במ.ס אשדוד .  גם חברו לקבוצה ירקו לקו ומתיאו ברסון מטולוז נמצאים על הכוונת של הקבוצה מברצלונה .
 
העברות בעולם - 27.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

