מצרים נזפה בבכיר בשגרירות הישראלית
משרד החוץ המצרי זימן לשיחת נזיפה את ממלא מקום השגריר הישראלי ,  ישראל טיקוצ'ינסקי ,  בעקבות הצעדים הפרובוקטיביים שנקטה ישראל בירושלים .  משרד החוץ : " היתה שיחה קונסטרוקטיבית "
 משרד החוץ המצרי זימן היום  ( רביעי )  לשיחת נזיפה את ממלא מקום השגריר הישראלי בקהיר ישראל טיקוצ'ינסקי ומחה בפניו על  " הצעדים הפרובוקטיביים "  שנקטה ישראל בירושלים .  השגריר במצרים יצחק לבנון שוהה בימים אלו בישראל .
 דובר משרד החוץ המצרי חוסאם זכי הודיע כי משרדו  " העביר מסר ברור לישראל המבהיר כי על ישראל לחדול באופן מיידי מצעדיה הפרובוקטיביים והבלתי-חוקיים המזינים את הסכסוך ".  הוא הוסיף כי מצרים  " בוחנת בדאגה רבה את ההשלכות של ההתנהגות הישראלית ,  שכן כל פגיעה במסגד אל-אקצא עשויה להוביל לפיצוץ ". 
זכי אמר עוד כי משרד החוץ המצרי  " עוקב מקרוב ובהתעניינות רבה אחר המתרחש בירושלים ,  ובעיקר בסביבת העיר העתיקה ומתחם הר הבית ".  זכי הוסיף כי  " מצרים מרגישה כי לאור הפרובוקציות שמעוררים קיצוניים בישראל ,  ובעיקר הפטפוטים על הנחת אבן פינה לבית המקדש בירושלים ,  המצב נהיה מסוכן ". 
הוא סיפר עוד כי שר החוץ המצרי אחמד אבו אל-רייט העביר מסרים דחופים בנושא זה לחברי הקוורטט ,  בהם הבהיר כי מצרים דוחה את הצעדים הישראלים בירושלים ,  שכן הם  " מאיימים ",  לדבריו , " על יציבות האזור ".  אבו אל-רייט דרש מחברי הקוורטט לנקוט עמדה בנושא בפגישתם הצפויה במוסקבה ולהתערב מיידית בנעשה .
 לפני שבוע גינתה מצרים את ההחלטה הישראלית לאשר בניית 1,600 יחידות דיור חדשות בשכונת רמת שלמה בצפון ירושלים .  זכי אמר כי הצעד הישראלי מהווה  " סכנה אמיתית למאמצים להשיג שלום ".  הוא הוסיף כי ישראל מסרבת למלא אחר החוק הבינלאומי ולהיענות למאמצי התיווך האמריקאים ובכך היא מכשילה את הדרך לשלום .  בנוסף דווח כי שר החוץ אחמד אבו אל-רייט שוחח עם בכירים אמריקאים והבהיר להם כי ארצו מגנה בתוקף את הצעד .
 ממשרד החוץ נמסר בתגובה כי  " משרד החוץ המצרי הזמין את ישראל טיקוצ'ינסקי ,  הממונה הזמני בשגרירות לשיחה במשרד החוץ כדי להעלות את הדאגה שלהם מהמצב בשטח ולהציע פתרונות אפשריים .  היתה שיחה טובה מאוד שהתקיימה באווירה חיובית וקונסטרוקטיבית ". 

מצרים נזפה בבכיר בשגרירות הישראלית
משרד החוץ המצרי זימן לשיחת נזיפה את ממלא מקום השגריר הישראלי ,  ישראל טיקוצ'ינסקי ,  בעקבות הצעדים הפרובוקטיביים שנקטה ישראל בירושלים .  משרד החוץ : " היתה שיחה קונסטרוקטיבית "
 
