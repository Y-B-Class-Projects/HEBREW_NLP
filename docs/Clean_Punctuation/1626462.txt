 " תשואות דו-ספרתיות אינן בנות-קיימא "
 יו"ר בנק הפועלים מזהיר : " צריך להיזהר לא לקלקל את מערכת הבנקאות האיתנה ".  הביע דאגה לנוכח ה"ראלי "  המהיר והחזק בשוק ההון ,  המוזן מהריבית הנמוכה ומהחיפוש אחר התשואה
יאיר סרוסי ,  יו"ר  ,  אמר היום בכנס השנתי של איגוד הבנקים כי  " המשבר שינה את פני הבנקאות העולמית .  חלק מענקי הבנקאות הגלובלית נעלמו .  אם בעשור הקודם היו הבנקים האמריקאיים הגדולים בעולם ,  הרי שאת שנת 2010 אנו מתחילים כאשר שלושת הבנקים הגדולים בעולם במונחי שווי שוק הנם בנקים סינים ". 
לטענת סרוסי ,  ישראל נכנסה למשבר העולמי במצב מאקרו-כלכלי טוב יחסית . " המיתון שעברה היה קל וקצר יחסית ליתר המדינות המפותחות .  מבחינת המשק הישראלי ,  היה זה משבר  " מיובא ",  שפגע בעיקר ביצוא הישראלי ,  בשל ירידת הביקושים בחלק מהשווקים .  השוני הזה לטובה נבע משורה של גורמים .  המרכזי שבהם ,  לדעתי ,  היה התבונה ,  הזהירות והשמרנות של ראשי המערכת הבנקאית הישראלית ,  שלא התפתו להעניק אשראי בצורה לא אחראית וללא ביטחונות מספיקים ". 
סרוסי מזהיר מפני ה-rally המהיר והחזק בשוק ההון ,  המוזן מהריבית הנמוכה ומהחיפוש אחר התשואה . " יש לציין לשבח את הפיקוח ההדוק של בנק ישראל ,  שאין ספק בתרומתו לחוסנה של המערכת וכן את המשמעת הכלכלית-תקציבית ,  שנצרבה בישראל מאז תוכנית הייצוב הכלכלית של שנת 1985 ,  וצריך לקוות שהיא תישמר גם בעתיד . 
" יש לנו הזדמנות גדולה ,  אולי חד-פעמית ,  לקפיצת מדרגה בהכנסה לנפש בעשור הקרוב .  חשוב מאוד להדגיש ,  שהמצב הנוכחי משקף את השילוב המוצלח של בנקים שעברו מודרניזציה ומנוהלים בצורה דינמית על פי שיקולים עסקיים ,  עם פיקוח יעיל על ידי בנק ישראל .  לא קל להגיע למצב הזה - קל מאוד לקלקל אותו .  חשוב מאד לא לפעול בחופזה ,  ולזכור שבנקאות איתנה ורווחית היא נכס לאומי שמדינות רבות היו מתקנאות בו ",  הזהיא סרוסי .
 יו"ר בנק הפועלים מסר כי לשפר את מערכות ניהול הסיכונים ותהליכי המימשל התאגידי אצלנו .  הוראות באזל 2 ,  ובמיוחד הנדבך השני ,  הן הציר האסטרטגי סביבו נערכים כל הבנקים במערכת .  אנו רואים חשיבות רבה באימוץ סטנדרטים אלו ובהפנמת תרבות ניהול הסיכונים אל תוך לב ליבו של תהליך התכנון האסטרטגי והעסקי שלנו .  אנו מקדמים בברכה את הדיון הראוי על היקף ההון העצמי הנדרש ועל איכותו לאור תאבון הסיכון ,  ואת חיזוק הקשר בין ביצועים ,  סיכון ותיגמול .

" תשואות דו-ספרתיות אינן בנות-קיימא "
 יו"ר בנק הפועלים מזהיר : " צריך להיזהר לא לקלקל את מערכת הבנקאות האיתנה ".  הביע דאגה לנוכח ה"ראלי "  המהיר והחזק בשוק ההון ,  המוזן מהריבית הנמוכה ומהחיפוש אחר התשואה

