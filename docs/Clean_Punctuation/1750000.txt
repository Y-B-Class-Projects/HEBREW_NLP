הראל מעדכנת את מחיר מניית טבע מ-64 דולר ל-62 דולר עם המלצת  " קנייה "
 הראל : " לטבע צפויים דו"חות רבעון טובים ;  עם זאת יש לשים לב להתרחשויות באישורי מוצרים "
 לקראת פרסום הדו"חות הכספיים של לרבעון השלישי של 2010 ביום שלישי הקרוב ,  אנליסט הפארמה של בית ההשקעות הראל פיננסים ,  סטיבן טפר ,  מעדכן את מחיר היעד למניית טבע ל-64 דולר  ( 233 שקל )  לעומת מחיר יעד קודם של 62 דולר  ( 234 שקל )  ,  ומותיר את המלצת הקנייה בסיכון נמוך .  מחיר היעד החדש מהווה פרמיה של 23% על המחיר נכון לשער המניה בצהריים.בהראל צופים כי החברה תציג צמיחה בהכנסות ושיפור חד ברווחיות המתואמת ,  כתוצאה מאיחוד עם פעילות החברה רציופארם ,  וכן מהשקות גנריות משמעותיות בחצי השנה האחרונה ועלייה חדה ברווחיות תרופת הקופקסון .  להערכת האנליסטים בהראל ,  הכנסות החברה צפויות להגיע לשיא של 4.35 מיליארד דולר ,  עם רווח נקי של 1.25 דולרים למניה.החל מאוגוסט 2010 ,  איחדה טבע את פעילותה עם זו של חברת רציופארם - דבר שצפוי לתרום כ-320 מיליון דולר להכנסות החברה וכ-40 מיליון דולר לרווח הנקי המתואם .  בהכנסותיה של טבע ללא האיחוד ,  צפויה שחיקה מגנריקה באירופה כתוצאה מניסיונות הממשלות לצמצם עלויות ,  וכן משחיקה של מטבע היורו ומטבעות נוספים יחסית לדולר.להערכת הראל ,  טבע צפויה להציג צמיחה בתחום הגנריקה בארה"ב ,  בעיקר כתוצאה מהשקות חדשות ובלעדיות שבוצעו בחצי שנה האחרונה ,  בתרופות effexor לטיפול בדיכאון שתפסה נתח שוק של 60% מיד עם יציאתה ,  hyzaar/cozaar לטיפול בלחץ דם ,  ו-yaz הגלולה למניעת הריון.בהראל מציינים ,  כי שיפור חד ברווחיות הקופקסון צפוי כתוצאה מסיום הסכם התגמולים עם חברת סנופי- אוונטיס בתחילת הרבעון השני .  סיום ההסכם חוסך לטבע כ-160 מיליון דולר מסעיף הוצאות מכירה ,  וחיסכון זה צפוי להשתקף ברווח הנקי.בתחום תרופות המקור ,  החברה צפויה להציג המשך צמיחה במכירות ,  עם עלייה של כ-13% במכירת קופקסון ,  כתוצאה מעליית מחירים בארה"ב ,  ועלייה של כ-28% באזילקט כתוצאה מגידול מספר המרשמים בתרופה זו.בתחום מוצרי הנשימה ,  על פי הראל צפויה בטבע צמיחה מתונה בלבד כתוצאה מתחרות הקיימת למשאפים שמייצרת החברה .  בתחום בריאות האישה גם כן צפויה צמיחה מתונה .  למרות הציפיות לדוחות טובים ברבעון ,  בהראל מציינים כי יש לשים לב מה יקרה עם מספר תרופות של החברה.במוצר הקופקסון ההשפעה על החברה תלויה במידה רבה מאישור בנפח מוקטן של התרופה ,  במוצר לוקווינימוד יש לצפות לתוצאות התרופה האוראלית ,  וכן לאישור הגרסה הגנרית של טבע ללובונקס .  בנוסף החברה תושפע מהתוכניות להרחבת פעילותה בתחומי המשאפים ובריאות האישה ,  וכן מלחצי מחירים בשווקים באירופה .
 
הראל מעדכנת את מחיר מניית טבע מ-64 דולר ל-62 דולר עם המלצת  " קנייה "
 הראל : " לטבע צפויים דו"חות רבעון טובים ;  עם זאת יש לשים לב להתרחשויות באישורי מוצרים "
 
