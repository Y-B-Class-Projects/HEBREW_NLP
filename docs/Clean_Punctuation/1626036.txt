לחזק את המערכת הפרלמנטרית
האם צריך ,  וכיצד ניתן לבצע רפורמות במערכת הפוליטית בארץ ?  וואלה !  חדשות והמכון הישראלי לדמוקרטיה מסכמים עשור של משטר ישראלי
הדמוקרטיה הפרלמנטרית שלנו נקלעה למציאות קשה .  מציאות זו היא תוצר של פער מתרחב והולך ,  כבר כמה שנים ,  בין הפרופיל של החברה הישראלית המשתנה במהירות לבין מוסדות הדמוקרטיה האמורים להכיל את השינויים ולתת מענה לצרכים החדשים .  אבל המוסדות והמבנים הדמוקרטיים נותרים מקובעים .  ניתן להצביע על שלושה אשכולות של איומים בתוך המציאות הפוליטית שלנו :  ראשית ,  האיום הנראה לעין - משילות הישרדותי :  בשנים האחרונות היכולת של ממשלה נבחרת להציע ולבצע תכניות ארוכות טווח ,  להוביל מהלכים ולהיענות לבעיות בתחומים שונים  ( מדיניות חוץ וביטחון ,  כלכלה וחברה וכו' )  הולכת ונעשית מוגבלת יותר ויותר .  על רקע זה מתפתחת ומתרחבת גישה הישרדותית בבניית ההסכמים הקואליציוניים .  ההסכמים הקואליציוניים נכבלים בכבלים מצד מפלגות קטנות ,  המשקפות אינטרסים סקטוריאליים צרים על חשבון מחויבות לאינטרס הציבורי הכללי .  וכך ,  האילוצים הקואליציוניים מטילים כבלים על תפקוד הממשלה ופוגעים באפקטיביות שלה לאורך זמן .
 שנית ,  סקטוריאליזציה :  מפלגות סקטוריאליות מעמידות אינטרס סקטוריאלי ולעתים בדלני על חשבון מבט כולל ,  המשקלל את הצרכים החברתיים מתוך מחויבות לכלל האזרחים .  המפלגות הסקטוריאליות הללו ,  כופות מכירה של נכסים ואינטרסים ציבוריים  ( למשל ,  ביטול הקצבאות ,  ויתור על תכניות ליבה במערכת החינוך וכיו"ב )  ,  הן האחראיות להתעצמות המשילות ההישרדותית .  
מאז כינון  " הבחירה הישירה ",  ולמרות שזו כבר עברה מהעולם ,  חלה שחיקה עמוקה במעמדן ובכוחן של המפלגות ה"כלליות "   ( מפלגות שהאינטרס הלאומי  בתחומי המדיניות והביטחון ,  החברה והכלכלה וכו' ,  כלומר של האינטרס רווחת הכלל  נמצא בראש סדר היום שלהן )  וביכולתן להנהיג מימוש של השקפת עולם ומדיניות .  בד בבד ,  התפתחו תהליכים פנים-מפלגתיים במפלגות ה"כלליות ",  המפוררים את היסודות של המפלגה כגוף אורגני ואת האמון שהציבור רוחש לה  ( מ ? פקדים פיקטיביים ,  שיטת הבחירות המקדימות וכיו"ב )  .  אחת התוצאות היא פגיעה של ממש במחויבותם של נבחרי הציבור למצע ולמדיניות של מפלגותיהם .  אין משמעת סיעתית ובמקומה התפתחה תת-תרבות של  " מורדים "  בראש הסיעה .  ובצד כל אלה התפתחה גישה אנוכית קצרת ראות וקצרת טווח מצד ראשי המפלגות ,  המעמידה את סיכויי ההיבחרות מעל כל שיקול אחר .  כך למשל ,  את מערכת הבחירות לא מנהלות המפלגות ,  אלא  " יועצים אסטרטגיים "  בשכר .
 הסקטוריאליזציה  תולדת הבחירה הישירה ,  שניפצה את תשתית המשטר בישראל  מהווה תמריץ להעמקת השסעים ,  למינוף האלימות המילולית ולהתחזקות המגמות האנטי-מערכתיות .  בעקבות השינויים הדמוגרפיים  ( בעבר ,  בהווה ובעתיד )  סביר שיתחזקו מגמות הסקטוריאליזציה ועמן כוחן של המפלגות הסקטוריאליות .   שלישית ,  תרבות של אנטי-פוליטיקה :  מתגברת השחיקה במידת האמון שהציבור רוחש למוסדות הדמוקרטיה ומתוך כך ללגיטימציה של שיטת המשטר .  הציבור לא הטמיע ולא קיבע בתודעתו את דגם המשטר של הדמוקרטיה הפרלמנטרית .  ובנוסף ,  שלוש קבוצות גדולות ובעלות חשיבות בחברה הישראלית  חרדים ,  ערבים ויוצאי ברית המועצות לשעבר  אינן מקבלות ,  מי יותר ומי פחות ,  את כללי המשחק הדמוקרטיים .  קיימת זיקת גומלין הדוקה בין שלושת תחומי האיומים ,  בין השחיקה ביכולת המשילות ,  הסקטוריאליזציה והתגברות משמעותית של הסנטימנט האנטי-פוליטי .  זיקת הגומלין הזו מחייבת לשקול כל הצעת תיקון בשיטת השלטון ,  לפי מידת השפעתה על כל אחד מתחומים אלה ועל המכלול של שלושתם .  יש קשר בין החתירה למשילות יציבה ואפקטיבית לבין הקטנית הסקטוריאליזציה .
 ניתן לסלול את דרך התיקון כאשר היא מתייחסת לכל ההיבטים של האיומים הקיימים .  דרך זו עוברת על התוואי של הדמוקרטיה הפרלמנטרית .  ובמילים אחרות ,  רפורמה פוליטית בישראל פירושה חיזוק הדמוקרטיה הפרלמנטרית ,  ייצובה ,  השבחתה ושימורה .  מהם יעדיה של הרפורמה הפוליטית ? 
משילות יציבה אשר תושג על ידי ביסוס מפלגות ו/או גושים פוליטיים גדולים כאשר הללו יוכלו להציג עקרונות למדיניות ארוכת טווח המעמידה את טובת הכלל במוקדה לפני בחירות ,  והמאפשרת לממש וליישם אותם אחריהם .
 צמצום הסקטוריאליות ובמקומה אינטגרציה של הקבוצות המצביעות עבור מפלגות נישה על ידי התאמות בשיטת הבחירות .  מימוש משימה זו הוא תנאי ליציבות שלטונית וצעד לקראת תרבות פוליטית בריאה המושתתת על מגמות אינטגרטיביות לעומת מגמות מפוררות ,  המעמיקות שסעים .
 ולבסוף - השתתפותיות  ( participatory democracy )  שפירושה העצמת היכולת והעניין להשפיע ,  במישרין ובעקיפין ,  בכל נושא הקשור לחיי היחיד והכלל ,  מרמת הקהילה דרך הרשות המוניציפאלית ועד בית הנבחרים .
 ד"ר אריק כרמון הוא נשיא המכון הישראלי לדמוקרטיה

לחזק את המערכת הפרלמנטרית
האם צריך ,  וכיצד ניתן לבצע רפורמות במערכת הפוליטית בארץ ?  וואלה !  חדשות והמכון הישראלי לדמוקרטיה מסכמים עשור של משטר ישראלי

