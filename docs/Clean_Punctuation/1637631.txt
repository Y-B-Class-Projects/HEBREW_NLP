הפועל עכו-מכבי ת"א :  אייכה מאיוקה ? 
חלוץ מכבי ת"א לא נחת במועד המתוכנן ולא יכלל בסגל להפועל עכו  ( שבת ,  17:15 ,  ספורט2 )  ,  שסיכמה עם אוקוצ'ה
חלוץ מכבי תל אביב ,  עמנואל מאיוקה ,  לא הגיע הלילה  ( בין חמישי לשישי )  לישראל כפי שתוכנן למרות שבנציגים של המועדון המתינו לו בשדה התעופה .  מאיוקה ,  שכזכור סיים את חלקו ביחד עם נבחרת זמביה אחרי הפסד לניגריה ברבע הגמר בפנדלים ,  הוזמן יחד עם שאר חברי נבחרתו לפגישה חגיגית עם נשיא מדינתו ,  ולאחר מכן שב לאנגולה ,  ממנה היה צריך לצאת לישראל .
 לדברי סוכנו ,  בעקבות אותו ביקור חגיגי וכן בשל דחיות בטיסות ההמשך של החלוץ מאנגולה ארצה ,  הוא לא הגיע במועד המתוכנן .  הסוכן הוסיף שהנהלת מכבי קיבלה הודעות ועדכונים על הדחיות והעיכובים .  נכון לעכשיו עדיין לא ברור מתי מאיוקה ינחת ,  הוא הוא כמובן לא יכלל בסגל הקבוצה למשחק החוץ נגד הפועל עכו בנצרת עילית  ( שבת ,  17:15 ,  ספורט2 )  .  גם הקשר ציון צמח ,  הסובל מכאבי גב ,  יישאר מחוץ לסגל .
 משלחת של אוהדים ביקרה אמש את שחקן הקבוצה לשעבר ,  מני לוי ,  לציון שמונה שנים להתמוטטותו במשחק נגד בית"ר ירושלים באצטדיון טדי .  האוהדים סיפרו כי הפגישה הייתה מרגשת ובמסגרתה צפו האוהדים ביחד עם לוי ומשפחתו בלקט משעריו של השחקן במדי מכבי תל אביב .  מהמועדון עצמו נמסר כי הם מתכננים להקדיש את הדרבי הביתי נגד הפועל תל אביב ,  שייערך בעוד כארבעה שבועות ,  ללוי ולמשפחתו .
 ביום שישי בבוקר קיימה מכבי תל אביב את האימון המסכם לקראת המשחק בעכו .  גיז'רמו ישראלביץ' שוב תורגל בקישור האחורי על חשבון שרן ייני ,  וזהו למעשה השינוי היחידי שיערוך המנג'ר אבי נמני בהרכב הפותח ,  כשאיליה יברואין ימשיך לפתוח כחלוץ בודד .  לפני האימון התקיימה אסיפה טקטית בה הדגישו בצוות המקצועי את ההסתגרות של עכו בחלק האחורי ואת העובדה שזו קבוצה שמשאירה המון שחקנים בחלק ההגנתי ומנסה לעקוץ במתפרצות .  
הרכב משוער :  לירן שטראובר ,  דור מלול ,  רונלד ראלדס ,  ליאור ז'אן ,  רוני גפני ,  אנדריי קומאץ ,'  גיז'רמו ישראלביץ' ,  תמיר כחלון ,  יוסי שבחון ,  איביצה אילייב ,  איליה יברויאן .
 הפועל עכו סיימה היום את הכנותיה לקראת המשחק נגד מכבי תל אביב .  עכו ,  שבחמשת המשחקים האחרונים הוציאה נקודה בודדה והסתבכה בתחתית שוב ,  תנסה לצאת לדרך חדשה מול הצהובים ,  בדיוק כפי שעשתה בסיבוב הקודם כשחילצה נקודה בבלומפילד ולאחר מכן לא הפסידה בתשעה משחקים .  
היום הוחלט בעכו להחתים את אבודו אוקצ'ה ששוחרר ממכבי נתניה .  אוקצ'ה סיכם את תנאיו בקבוצה ונותרה רק החתימה הרשמית שתהפוך אותו לזר החמישי של עכו .  מצד שני ,  לא מן הנמנע שהעסקה לא תצא לפועל ,  מאחר והחלוץ לא הגיע היום לאימון הקבוצה ,  ובעכו קיימת חוסר ודאות לגביי רצונו להצטרף .
 המאמן ירון הוכנבוים החליט לוותר על אסיפת הקבוצה וגם לא תרגל הרכב .  הוכנבוים מתלבט בשלב זה בין מספר שחקנים בהרכב ,  כששני הזרים החדשים ,  איברהים עבדול ראזאק ובן מרטין צפויים להשתלב במשחק ,  אך עדיין לא ברור אם יפתחו בהרכב .  מי שבטוח לא יהיה בסגל מחר הם הבלם איציק כהן והקשר אבי אלפסי הפצועים .  ליעד אלמליח שחזר מפציעה נמצא חזק בתמונת הרכב וככל הנראה יעלה על חשבונו של בן בנימין ,  שלא כשיר במלא האחוזים .  
חלוץ הקבוצה ,  אושרי גיטא ,  דיבר היום לאחר היום לקראת המשחק : " התוצאות במחזורים האחרונים סיבכו אותנו בתחתית ואנחנו חייבים מחר את הנקודות בכדי לברוח קצת לקבוצות האחרות ,  וזה בלי שום קשר למכבי תל אביב שנמצאת בכושר מצוין ולעובדה שבסיבוב שעבר יצאנו לדרך חדשה אחרי המשחק בבלומפילד .  אנחנו מקווים סוף סוף לניצחון ביתי ,  כי המשחקים בבית הפכו קשים בדיוק כמו בחוץ ".  לגביי החיזוק החדש לקבוצה ,  הוסיף החלוץ : " קשה להעריך את השחקנים החדשים מבלי שראינו אותם עדיין משחקים .  כולנו בקבוצה מקווים שהם ישתלבו מהר ויעזרו לנו בהמשך הדרך במאבקי התחתית ". 
הרכב משוער :  דודו גורש ,  ליאור ראובן ,  גבע ברקאי ,  רון בן נחום ,  דודי פדלון ,  אדק מב'ה ,  ליעד אלמליח ,  עמנואל אמנגואה ,  שחר סימן טוב ,  איברהים עבדול ראזאק  ( רועי דיין )  ,  אושרי גיטא .
 
הפועל עכו-מכבי ת"א :  אייכה מאיוקה ? 
חלוץ מכבי ת"א לא נחת במועד המתוכנן ולא יכלל בסגל להפועל עכו  ( שבת ,  17:15 ,  ספורט2 )  ,  שסיכמה עם אוקוצ'ה

