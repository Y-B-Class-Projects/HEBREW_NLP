אלפים צעדו בת"א : " לא לגזענות ,  כן לזכויות האדם "
 נציגי ארגונים העוסקים בזכויות אדם צעדו במרכז העיר ,  במחאה על  " הגל הגזעני "  ששוטף ,  לטענתם ,  את הארץ .  בעצרת שנערכה בתום המצעד אמרה נעמי חזן : " לא נוותר ללא מאבק "
  ( צילום :  יגור מזור ,  עריכת וידאו :  יותם בן-דוד ) 
כ-4,000 בני אדם השתתפו היום  ( שישי )  במצעד שהתקיים בתל אביב ,  לרגל יום זכויות האדם הבינלאומי ובמחאה על מה שמארגניו מכנים  " הגל האנטי-דמוקרטי והגזעני ששוטף את ישראל ".  הצועדים - נציגים של עשרות ארגונים ישראליים העוסקים בזכויות אדם - יצאו מרחבת תיאטרון הבימה בעיר לכיוון כיכר רבין ,  שם נערכה עצרת .
 בין הנואמים בעצרת הייתה פרופ' נעמי חזן ,  יו"ר הקרן החדשה לישראל . " זו הייתה שנה לא קלה לזכויות האזרח ולארגוני זכויות האדם בישראל ",  אמרה חזן . " חווינו כולנו רדיפות קשות ,  בשל מחויבותנו לשלום ,  סובלנות וצדק חברתי .  לא רק אנחנו .  גם האקדמיה ,  גם בתי המשפט .  גם האמנים המצפוניים וכל מי ששמאמין שערכי היסוד של הדמוקרטיה בישראל הם הביטחון האמיתי שלנו .  השנה האחרונה הייתה שנה בה בית המחוקקים הישראלי איבד כל רסן בשטף של חקירה גזענית ,  מבזה ואכזרית ,  שנה בה רבנים עובדי מדינה בחרו להסית ולבבות שנאה נגד האחר במקום לחנך לערכים לואהבת האדם .  בעיקר הייתה זו שנה של העמקת הקרע בין העמים החיים בארץ הזה  שנה בה אזרחיה הערבים של ישראל הותקפו באופן חסר תקדים ". 
חזן הצהירה בתום נאומה : " לא נוותר ללא מאבק .  לא יסתמו לנו את הפה .  לא נסתום את הפה עד שישראל תהיה דמוקרטיה אמיתית שמכבדת את האחר והשונה ודואגת למוחלש .  לא נסתום את הפה לנוכח האלימות והגזענות הגוברות בחברה הישראלית ". 
גם הסופר סמי מיכאל ,  יו"ר האגודה לזכויות האזרח ,  נשא דברים בעצרת והתייחס לאסון בכרמל . " אנו עומדים כאן היום אבלים על גיבורי החייל ,  נשים וגברים שיצאו להושיע את זולתם מהלהבות על הכרמל ונשרפו חיים ",  אמר מיכאל . " תנחומינו ליתומים ,  לבני הזוג ולהורים השכולים .  אנו מצדיעים לאמיצים המתייסרים בבתי חולים ומאחלים להם החלמה מהירה .  אנו מזדהים עם המשפחות הרבות ששבו אל חורבות מפוייחות במקום אל בית חם ומזמין ". 
לדבריו , " עינינו חשכו כשנתקלנו באדמות חרוכות ,  שם הוריקו יערות משיבי נפש .  עדיין איננו יודעים אם האסון בכרמל נחת עלינו ביד המקרה אם ביד זדונית ,  אך היטב אנו יודעים כי קברניטי המדינה התרשלו בתפקידם והפקירו אדם ,  רכוש ואילן .  מנהיגים שמחמשים צבא משוכלל ומפקירים את העורף הם מנהיגים חשודים בעינינו ,  כי פניהם לתוקפנות ולא להגנה על בני עמם .  אנו וילדינו נעקוב גם נעקוב אחר מעלליכם ".  
היוזמת והמארגנת של המצעד היא האגודה לזכויות האזרח והצטרפו אליה נציגי ארגונים שונים העוסקים בזכויות אדם - רובם מזוהים עם השמאל .  בין היתר משתתפים בו נציגי הארגונים  " בצלם ",   " רופאים לזכויות אדם ",   " אמנסטי - ישראל ", "סיכוי - עמותה לקידום שוויון אזרחי ",   " מחסום ווטש ",   " שלום עכשיו ",   " גוש שלום "  וה"מרכז לקידום פליטים אפריקאים ".  בשונה מהשנה שעברה ,  בה נערך המצעד לראשונה ,  הפעם משתתפים במצעד גם נציגי תנועות המזוהות עם הימין : " אם תרצו ",   " צעירי הליכוד ",   " רגבים "  ו"ועד הפעולה למניעת מסתננים ושב"חים ".  
בתנועת  " אם תרצו "  הסבירו כי החליטו  " לשים קץ לניצול הציני של שיח זכויות האדם על מנת לנגח את ישראל והציונות ".  לדברי ארז תדמור ,  ראש אגף המדיניות וההסברה בתנועה , " שיח זכויות האדם מופקע לצרכי תעמולה אנטי-ישראלית .  אנחנו אומרים :  לא תמיד מאבק למען זכויות אדם הוא נגד המדינה ".  נציגי התנועה נושאים במצעד שלטים עליהם מתנוסס הכיתוב : " גם ליהודי יש זכויות ". 
מנגד ,  מנכ"ל האגודה לזכויות האזרח אמר עוד לפני צאתו של המצעד לדרך ,  כי  " ליהודי אכן יש זכויות אדם ,  אך אנו רוצים שגם ליהודייה יהיו זכויות שוות - וגם לערבי או לערבייה ".  אלעד גם התייחס ל"מחדל ",  כלשונו ,  שהתגלה במהלך שריפת הענק בכרמל .  לדבריו , " מחדל השריפה הנורא הוא תוצאה ישירה של הפקרת שירותי הכבאות ,  עד כדי הפקרת הזכות לחיים .  אלא שלא רק שירותי הכבאות מופקרים ומיובשים .  הפגיעה המתמשכת במגזר הציבורי הפכה את אזלת היד למדיניות ,  ואת המחיר על כך כולנו משלמים .  אנחנו דורשים מהממשלה לקחת אחריות ולפעול להגנה על זכויות האדם של כל אחת ואחד מאתנו ". 
עדכון ראשון :  11:30 .
 
אלפים צעדו בת"א : " לא לגזענות ,  כן לזכויות האדם "
 נציגי ארגונים העוסקים בזכויות אדם צעדו במרכז העיר ,  במחאה על  " הגל הגזעני "  ששוטף ,  לטענתם ,  את הארץ .  בעצרת שנערכה בתום המצעד אמרה נעמי חזן : " לא נוותר ללא מאבק "
 
