חשד :  חיילים ירו בפלסטינים כי דיברו בטלפון נייד
חיילי גבעתי ממשיכים להסתבך :  באחרונה נפתחה חקירה בחשד שחיילי החטיבה עשו שימוש ב"נוהל פלאפון "  במהלך מבצע עופרת יצוקה - כך נודע לוואלה !  חדשות .  לפי הנוהל ,  חייל רשאי לירות באזרח רק מפני שדיבר במכשיר הנייד
המשטרה הצבאית החוקרת  ( מצ"ח )  פתחה באחרונה בחקירה בחשד כי קצינים וחיילים בחטיבת גבעתי עשו שימוש במה שמכונה  " נוהל פלאפון "  במהלך מבצע עופרת יצוקה ברצועת עזה ,  כך נודע לוואלה !  חדשות .  לפי הנוהל ,  ניתנה לכאורה הנחיה לפתוח בנוהל מעצר חשוד כלפי כל פלסטיני שהחזיק בידו מכשיר טלפון סלולרי ,  נוהל שבסופו רשאי החייל לפתוח באש .  
לפי החשד ,  במספר מקרים ,  שחלקם צוינו בדו"חות שונים שפורסמו לאחר המבצע ,  פתחו החיילים באש ואף פגעו בפלסטינים ששוחחו בטלפון .  ככל הנראה ,  המניע לשימוש בנוהל היה חששם של החיילים מהפעלת מטענים באופן סלולרי ,  או מדיווח על מיקומם .
 החקירה נפתחה לאחר שאחד מקציני החטיבה ,  שנחקר בנושא אחר ,  סיפר על הנוהל לחוקריו .  לפי דברי הקצין ,  ההנחיה כללה קריאה לפלסטיני להניח את הטלפון מידו .  במקרה שבו הפלסטיני היה ממשיך להחזיק את המכשיר הסלולרי ,  החייל הורשה לירות באוויר .  במידה שגם לאחר הירי באוויר ,  הטלפון עדיין נמצא בידו או שהפלסטיני ממשיך להתעסק בו ,  יש לפתוח באש לכיוון גופו .  אולם בשלב זה מנסים חוקי מצ"ח לבדוק עם חיילים וקצינים אם אכן היה קיים נוהל כזה ,  ואם נעשה בו שימוש גם בפלוגות נוספות .
 במסגרת החקירה ,  מנסים במצ"ח לקשור בין הפעלת  " נוהל פלאפון "  לבין מקרים בהם נפצעו ונהרגו פלסטינים שהוזכרו בדו"חות הבינלאומיים שחוברו לאחר המבצע .  לפני כשבועיים זומן לחקירה מפקד חטיבת גבעתי בעת המבצע ,  אלוף משנה אילן מלכא .  מלכא נחקר בחשד למעורבותו בהפצצת ביתם של משפחת א-סמוני בעזה ,  בה נהרגו 21 פלסטינים ,  אולם ייתכן כי נשאל שאלות גם בנושא השימוש ב"נוהל פלאפון ".  
בצה"ל אישרו את פתיחת החקירה בעניין הפעלת הנוהל ואמרו בתגובה כי  " מתקיימת בנושא חקירת מצ"ח .  לכשתסתיים יוסקו המסקנות הנדרשות ".  כזכור ,  מאז סיום מבצע עופרת יצוקה ,  הועמדו לדין מספר חיילי גבעתי בגין מעורבותם בעבירות נגד פלסטינים במהלך המבצע .  כך למשל ,  הורשע חייל החטיבה בגניבת כרטיס אשראי מבית בו שהה ובאחרונה הורשעו שני לוחמי החטיבה בשימוש ב"נוהל ילד "  במהלך חיפוש שערכו באחד הבתים .
 לאחר פרסום הידיעה ,  מסר דובר צה"ל ,  כי  " לא מוכר נוהל מעין זה המוזכר בכתבה וקיומו לא עלה בחקירות המצ"ח והתחקירים שנערכו עד כה .  אמנם במסגרת החקירה ,  אשר עודנה מצויה בעיצומה ,  הוזכר אירוע קונקרטי בו בוצע ירי לעבר אדם שהחזיק מכשיר טלפון סלולרי ,  אך לגביו היה חשד שהוא עלול לסכן את הכוחות .  כאמור ,  מדובר באירוע ספציפי ,  המצוי עדיין בחקירה ולפיכך לא ניתן להרחיב בעניינו .  על כל פנים ,  בוודאי שלא נמצא כי קיים נוהל מעין זה המוזכר בכתבה ". 
ליצירת קשר עם כתבנו הצבאי :  joshjosh@walla.com

חשד :  חיילים ירו בפלסטינים כי דיברו בטלפון נייד
חיילי גבעתי ממשיכים להסתבך :  באחרונה נפתחה חקירה בחשד שחיילי החטיבה עשו שימוש ב"נוהל פלאפון "  במהלך מבצע עופרת יצוקה - כך נודע לוואלה !  חדשות .  לפי הנוהל ,  חייל רשאי לירות באזרח רק מפני שדיבר במכשיר הנייד

