רוסיה פותחת בסערה את 2010 :  הבורסה קופצת ב-8% ;  הרובל בזינוק החד זה עשור מול הדולר
הרובל קופץ ב-2.7% מול הדולר ;  אנליסטים  - " הזינוק בשל קפיצת מחיר הנפט בזמן ששוקי רוסיה היו בחופשה "
 יום המסחר הראשון של השנה בשווקים הפיננסים של רוסיה :  הרובל  ( המטבע הרוסי )  מזנק מול הדולר בשיעור החד ביותר זה למעלה מעשור ,  ובורסת המניות של מוסקבה קופצת ב-8% - הזינוק היומי החד ביותר זה עשרה חודשים.אנליסטים הסבירו את הזינוק במטבע ובמניות של רוסיה בכך שחופשת החגים בשווקים במדינה נמשכה עד אתמול  ( בניגוד למרבית השווקים )  ובכך שהעלייה החדה במחיר הנפט בשבוע החולף - לשיא של 15 חודשים - לא גולמה בשווקי רוסיה ,  שיצוא הנפט מהווה מרכיב מרכזי בכלכלתה . " המניות של רוסיה מזנקות משום שמחיר הנפט עלה באופן משמעותי מאז יצאו השווקים המקומיים לחופשה ",  אמר האסטרטג אנדרה קוזנצוב ,  מבית ההשקעות טרויקה דיאלוג ,  בראיון היום לסוכנות הידיעות בלומברג.הרובל הרוסי מתחזק ב-2.7% מול הדולר - הזינוק היומי החד ביותר מאז מארס 1999 - לשער של 29.4 רובל לדולר .  מדד rts של בורסת מוסקבה ,  אשר נסק בשנה שעברה ב-129% ,  קופץ היום ב-7.8% - הזינוק היומי החד ביותר זה עשרה חודשים .  המדד ,  אשר צלל ביותר מ-70% בשנת 2008 ,  עדיין נמוך בכמעט 40% משיא של 2,487.9 נקודות שרשם במאי 2008 .  מדד micex של בורסת מוסקבה ,  אשר קפץ ב-121% בשנת 2009 ,  מזנק ב-6.2% - הקפיצה היומית החדה ביותר מאז יוני.הריבית ברוסיה עדיין נמצאת ברמה גבוהה של 8.75% ,  גם לאחר עשר הורדות ריבית מאז אפריל .  זאת בהשוואה לריבית של 0-0.25% בארה"ב ,  1% בגוש היורו ,  ו-0.1% ביפן .
 
רוסיה פותחת בסערה את 2010 :  הבורסה קופצת ב-8% ;  הרובל בזינוק החד זה עשור מול הדולר
הרובל קופץ ב-2.7% מול הדולר ;  אנליסטים  - " הזינוק בשל קפיצת מחיר הנפט בזמן ששוקי רוסיה היו בחופשה "
 
