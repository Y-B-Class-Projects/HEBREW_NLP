שכרו של נועם גוטסמן בקרן הגידור GLG חוזר להיות מיליון דולר ב-2010
בעת המשבר השתכר דולר בשנה ;  יחזור לקבל בונוסים
בשעה שהבנקאים בסיטי של לונדון נאלצים לוותר על חלק מהבונוסים השנתיים שלהם ,  במגזר קרנות הגידור דווקא מגדילים את השכר לבכירים .  שלושת מייסדי ומנהלי קרן הגידור glg פרטנרס - בהם הישראלי נועם גוטסמן ,  המשמש כיו"ר ומנכ"ל במשותף של glg ,  רומן עמנואל ,  שותפו למנכ"לות ופייר לגרנג' ,  המשמש כמנהל בכיר בקרן - החליטו להחזיר את משכורותיהם לרמה שלפני המשבר הפיננסי.השלושה ,  אשר קיצצו את משכורתם בשנת 2008 לדולר אחד בלבד וויתרו כליל על בונוסים בשנה שעברה ,  ישובו לקבל משכורת שנתית של מיליון דולר ב-2010 ,  וכן בונוסים .  העיתון  " פייננשל טיימס "  דיווח גם כי חל שינוי במבנה השכר של גוטסמן בעקבות הכבדת נטל המס על המגזר הפיננסי בבריטניה .  בעוד שבשנה שעברה שולמה מחצית ממשכורתו  ( 400 אלף דולר )  בלונדון ומחציתה בניו יורק ,  הרי שהשנה ישולמו רק 200 אלף דולר משכרו בלונדון.החלטת בכירי glg לוותר על משכורתם ב-2008 הביא לכך שגוטסמן ולגרנג' איבדו באותה שנה את מקומם בדירוג השנתי של 50 מנהלי קרנות הגידור בעלי השכר הגבוה ביותר של המגזין  " אלפא ".  גוטסמן העתיק בשנה שעברה את מקום מגוריו מלונדון לניו יורק ,  בניסיון לגייס משקיעים לקרן בארה"ב .  עמנואל רומן ,  מייסד ומנכ"ל glg במשותף עם גוטסמן ,  הפך לאחראי על עסקי הקרן באירופה .  גוטסמן ,  המחזיק באזרחות כפולה של ארה"ב וישראל ,  נכלל רשימת 200 אספני האמנות הגדולים בעולם של המגזין  " artnews "  שפורסמה השנה ,  ונחשב למומחה באמנות מודרנית.glg ,  אשר נוסדה בשנת 1995 בתור חטיבה של בנק ההשקעות ליהמן ברדרס ,  נאלצה בשנת 2008 - על רקע המשבר הפיננסי העולמי - להגביל את הפדיונות מחלק מקרנותיה כדי שלא תיאלץ למכור נכסים בעיתוי לא מתאים .  בסוף 2008 אף הודיעה הקרן על השעיית תשלומי הדיווידנד הרבעוני למשקיעים ,  עקב הצורך לחסוך הון על רקע משבר האשראי וההאטה הכלכלית הגלובלית.glg ,  אחת מקרנות הגידור הגדולות באירופה ,  דיווחה בנובמבר על צמצום הפסדיה ברבעון השלישי של 2009 ,  אולם החמיצה את תחזיות האנליסטים לאחר שהכנסותיה נחתכו ביותר ממחצית .  החברה רשמה ברבעון הפסד של 114.6 מיליון דולר ,  או 45 סנט למניה ,  לעומת הפסד של 162.7 מיליון דולר ,  או 79 סנט למניה ,  בתקופה המקבילה בשנה הקודמת .  בניכוי הוצאות חד פעמיות ,  רשמה החברה הפסד של 5.1 מיליון דולר ,  או 2 סנט למניה ,  לעומת רווח של 21.8 מיליון דולר ,  או 7 סנט למניה ,  ברבעון המקביל ,  ופחות מתחזיות האנליסטים לרווח של סנט אחד.הכנסות glg ברבעון נפלו ב-53% לעומת התקופה המקבילה בשנת 2008 ,  ל-48.2 מיליון דולר - פחות מתחזיות האנליסטים להכנסות של 56.1 מיליון דולר .  היקף הנכסים תחת ניהול glg הסתכם ב-21.6 מיליארד דולר נכון לסוף הרבעון השלישי ,  עלייה של 13% לעומת הרבעון השני של השנה וזינוק של 25% לעומת הרבעון השלישי של 2008.קרן glg ביצעה ביוני 2007 הנפקה של מניותיה בארצות הברית לפי שווי שוק של 3.5 מיליארד דולר .  במסגרת ההנפקה מכרה החברה נתח של 28% ממניותיה לפרידום אקוויזישן הולדינגס - עסקה שבעקבותיה קיבלו שלושת המנהלים הבכירים של glg - בהם גוטסמן ,  625 מיליון דולר.glg הסתבכה בשנים האחרונות במספר חקירות בבריטניה ,  בצרפת ובספרד .  בחודש מארס 2008 נקנסה glg ב-750 אלף ליש"ט על ידי רגולטור ניירות הערך הבריטי ,  fsa ,  בגין ניצול לרעה של השוק והפרת כללי המסחר בשוק במסגרת עסקת אג"ח בפברואר 2003 .  שותפו לשעבר של גוסטמן ב-glg ,  פיליפ ג'ברה ,  נקנס אף הוא על רקע זה ,  ועזב מאז את הקרן .
 
שכרו של נועם גוטסמן בקרן הגידור GLG חוזר להיות מיליון דולר ב-2010
בעת המשבר השתכר דולר בשנה ;  יחזור לקבל בונוסים

