 :" האתר הכפיל את עצמו בכל יום ולא יכולתי לעצור את זה
צ'אטרולט ,  הלהיט החדש ברשת נוצר על ידי אנדריי טרנובסקי ,  נער בן 17 ממוסקווה .  האתר מחבר באופן אקראי בין גולשים ;  תוך חמישה חודשים מרכז האתר כ‑30 מיליון גולשים בחודש ,  חלקם מעורטלים ;  טרנובסקי : " אמא שלי קצת שמרנית לגבי האתר כי אני עדיין בתיכון
טקסט:1אין סיבה שתדעו מי זה אנדריי טרנובסקי ,  תלמיד תיכון בן 17 ממוסקווה .  עם זאת ,  אולי יעניין אתכם לדעת כי טרנובסקי הצעיר הודף בימים אלה השקעות של מיליוני דולרים במיזם שלו ­ צ'אטרולט ­ שנחשב לשיגעון החדש ברשת .  צ'אטרולט הוא אתר המאפשר שיחות וידיאו עם זרים שנבחרים באופן אקראי מבין אלפי משתמשי האתר .  כניסה פשוטה לאתר תחבר את הגולש לשיחת וידאו צ'ט עם גולש אחר באופן אקראי .  בחודש האחרון נכנסו לאתר כ‑30 מיליון גולשים ובכל זמן נתון הוא משרת עשרות אלפי גולשים .  הספק מכובד עבור אתר שנמצא באוויר רק חמישה חודשים וההשקעה הכספית בו עד כה התבססה על דמי הכיס של טרנובסקי . " הרעיון ליצירת השירות המצליח הגיע כשחיפשתי אתר כזה ,  ולא הצלחתי למצוא אותו ,  אז חשבתי לנסות לבנות אחד "  אומר טרנובסקי ,  שהגיע לניו יורק בשבוע שעבר .  ההשראה לשם האתר ,  שמשמעותו  " רולטת שיחות וידיאו ",  הגיעה דווקא מהוליווד מהסרט  " צייד הצבאים ".  זמן ההקמה היה קצר . " זה לקח לי שלושה ימים ",  הוא מספר . " בניתי את זה על מחשב ישן שהיה לי בחדר ".  ההצלחה הגיע כמעט ללא שליטתו . " אחרי 20 המשתמשים הראשונים האתר הכפיל את עצמו והמשיך להכפיל את עצמו כל יום מאז .  בחודש שעבר היו 30 מיליון מבקרים ייחודיים באתר ,  ומיליון אנשים חדשים מבקרים כל יום .  פשוט לא יכולתי לעצור את זה ",  הוא אומר .  גם את ההתעניינות התקשורתית הוא לא הצליח לעצור . " התעוררתי בוקר אחד ובדקתי את המחשב שלי וראיתי את כל המאמרים על צ'אטרולט .  צעקתי לאמא שתבוא ותסתכל .  בהתחלה היא היתה די לחוצה ,  ושאלה אותי למה אני לא הולך לבית הספר .  אמא שלי קצת שמרנית לגבי זה ,  ואני עדיין בתיכון ".  טרנובסקיי טוען שהוא לא קרא את המאמרים על האתר שלו.אחת התופעות הבולטות והמטרידות בצ'אטרולט היא תופעת העירום .  אנשים רבים מתחברים לשירות הפרטי כשהם עירומים לחלוטין ,  ואף מציגים את איבריהם המוצנעים בפני האדם הזר שבצידה השני של שיחת הוידיאו .  לא כל המשתמשים מקבלים זאת בשמחה .  טרנובסקי מתגונן באומרו כי  " אנשים ערומים נמצאים בכל מקום באינטרנט ",  אך מוסיף כי  " אני לא אוהב את זה ,  כי אני רוצה אתר נקי ,  אז הוספתי כפתור 'דווח' .  עכשיו אם מדווחים על מישהו שלוש פעמים הוא נחסם מהאתר ".  טרנובסקי נתקל בשורה של בעיות עם גביית תשלום על מודעות adwords של גוגל שהוצבו עד לפני כשבוע באתרו . " גוגל מעולם לא שלחו לי את הכסף .  בהתחלה לקח להם חודשיים לאשר את הכתובת שלי במוסקווה כי כתבתי קוד לא נכון .  וכשזה תוקןקיבלתי מכתב מגוגל שאומר שהם לא יכלו לשלוח לי את הכסף כי אני עוד לא בן 18 ",  הוא מספר .  לגבי משקיעים ,  טרנובסקיי אומר כי  " כרגע הם יותר מעוניינים בי מאשר אני בהם .  אני כל הזמן מקבל טלפונים מאנשים שאומרים שהם רוצים לקנות את האתר שלי ,  אבל אני חושב שחלקם לא רציניים ,  הם מציעים לי רק מיליון דולר לפני חצי שנה הייתי מוכר את האתר ,  אבל עכשיו אני רוצה לשמור אותו לעצמי ,  אני לא רוצה למכור .  אני לא בטוח אם אני רוצה משקיעים ",  הוא אומר .  המתכנת הצעיר מפגין נאמנות יוצאת דופן למשתמשי האתר שלו . " אני מפחד לקחת את ההצעות של משקיעים כי אין לי תוכנית עסקית .  כרגע אני יכול לשרוד גם בלי משקיעים .  האתר שלי משתמש בטכנולוגיית p2p אז הוא לא סוג האתר שצריך הרבה כסף כדי לרוץ יכולתי לקחת את הכסף ,  אבל מה אם האתר לא יעבוד טוב בעתיד ?  אני לא רוצה לאכזב אנשים ".  עצם הכניסה לעולם התכנות ,  נפלה על בן ה‑17 התמים בהפתעה . " האמת שלא היו לי שום תוכניות להיות מתכנת .  תמיד התעניינתי בשפה ,  למדתי אנגלית וסינית וקיויתי להיות מתרגם .  ואז קיבלתי מחשב וראיתי שאפשר לכתוב קוד ,  אז החלטתי לנסות את זה ".  עתידו ועתיד צ'אטרולט עדיין לוטים בערפל . " אני מחפש רעיונות .  אני פוגש אנשים בניו יורק ובסן פרנסיסקו כדי לחפש רעיונות ולראות מה לעשות הלאה .  מי יודע מה יקרה הלאה .  יש לי כרטיס חזרה למוסקווה באמצע אפריל .  אבל מי יודע ,  אולי לא אחזור לעולם ". 

 :" האתר הכפיל את עצמו בכל יום ולא יכולתי לעצור את זה
צ'אטרולט ,  הלהיט החדש ברשת נוצר על ידי אנדריי טרנובסקי ,  נער בן 17 ממוסקווה .  האתר מחבר באופן אקראי בין גולשים ;  תוך חמישה חודשים מרכז האתר כ‑30 מיליון גולשים בחודש ,  חלקם מעורטלים ;  טרנובסקי : " אמא שלי קצת שמרנית לגבי האתר כי אני עדיין בתיכון

