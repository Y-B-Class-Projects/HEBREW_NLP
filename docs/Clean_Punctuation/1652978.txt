ותודה לשוויץ :  רווחי שיא לכור של דנקנר
בזכות ההשקעה בקרדיט סוויס הרוויחה החברה 2.16 מיליארד שקל בשנת 2009 .  תחלק למשקיעיה דיווידנד של 270 מיליון שקל ,  המצטרפים לדיווידנד כולל של למעלה ממיליארד שקל ב-2009
בעקבות רווחי הון של כ-2.6 מיליארד שקל בגין מימוש ההשקעות בבנק ההשקעות השווייצי קרדיט סוויס ,  סיימה כור תעשיות שבשליטת קבוצת אי.די.בי של נוחי דנקנר את שנת 2009 ברווח נקי של כ-2.16 מיליארד שקל ,  לעומת רווח של כ-238 מיליון שקל ב-2008 .  
את הרבעון הרביעי סיימה החברה ברווח של כ-32 מיליון שקל ,  לעומת הפסד של כ-74 מיליון ברבעון המקביל .  בעקבות התוצאות ,  תחלק החברה 270 מיליון שקל דיווידנד לבעלי המניות .
 מלבד מכתשים אגן ,  עיקר האחזקות של כור כוללות את טלרדנטוורקס ,  אי.סי.טל ,  שותפות כור הון סיכון ,  הרייט השקעות  ( לשעבר דקולינק אלחוטי )  ,  מיקרווייב נטוורקס אינק ועוד .  החברות המוחזקות הניבו לכור הפסד של 25 מיליון שקל ,  לעומת רווח של 167 מיליון שקל ב-2008 .  
כמו כן מד"וחות כור עולה כי החברה מימשה במהלך הרבעון הרביעי של 2009 את אחזקתה בענקית הקמעונאות הצרפתית קרפור ברווח של 34 מיליון שקל  ( לאחר מס )  .  נכון לפרסום הדו"ח ,  מחזיקה כור בכ-0.08% מקרפור בהשקעה כוללת של כ-90 מיליון שקל ,  ומורווחת על הנייר בגין השקעה זו בכ-11 מיליון שקל .  
בנוסף לכך ,  מן הדו"חות של כור עולה כי בית ההשקעות אפסילון ,  בו היא מחזיקה ב-505 ,  שמנוהל על ידי שמואל פרנקל ורון לבקוביץ ,  סיים את שנת 2009 ברווח נקי של כ-23 מיליון שקל  ( חלקה של כור מוערך בכ-12 מיליון שקל ) ,לעומת הפסד של כ-7 מיליון שקל ב-2008 .  עיקר הרווח של אפסילון נבע בעקבות העליות החדות בבורסה ב-2009 ,  שסייעו לעליית ערך הניירות המוחזקים על ידו .  
נכון להיום כור מחזיקה ב-3.12% ממניות קרדיט סוויס בהשקעה כוללת של כ-6.67 מיליארד שקל ,  ומורווחת בגין השקעה זו על הנייר בכ- 174 מיליון שקל במסגרת השקעה של כ-7 מיליארד שקל .
 
ותודה לשוויץ :  רווחי שיא לכור של דנקנר
בזכות ההשקעה בקרדיט סוויס הרוויחה החברה 2.16 מיליארד שקל בשנת 2009 .  תחלק למשקיעיה דיווידנד של 270 מיליון שקל ,  המצטרפים לדיווידנד כולל של למעלה ממיליארד שקל ב-2009

