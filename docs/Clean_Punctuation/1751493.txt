משרדי האוצר והתרבות נחלצו לעזרת הבימה
שני המשרדים יעמידו חבילת סיוע מיוחדת שתאפשר לתיאטרון הלאומי לשלם את חובותיו לעובדים ,  לשחקנים ולספקים . " זו הזדמנות לעלות את הבימה על דרך המלך ",  אומרים שם
נחלצים לעזרת התיאטרון הלאומי :  משרדי התרבות והאוצר יעמידו חבילת סיוע מיוחדת שתאפשר לתיאטרון הבימה לשלם את חובותיו לעובדים ,  לשחקנים ולספקים .  חבילת הסיוע כוללת תוספת תקציבית מיוחדת לתיאטרון בסך 3 מליון שקלים ,  מתן היתר להגדלת מסגרת האשראי של התיאטרון בבנק ב-2 מליון שקלים ,  וכן דחייה נוספת בתשלומי החזר ההלוואה למדינה .
 בעקבות קשיים כלכלים חמורים ,  פועל התיאטרון הלאומי במסגרת של תכנית הבראה מזה 15 שנה ,  וזאת לאחר שהמדינה נתנה לתיאטרון הלוואה בסך 28 מיליון שקלים באמצע שנות ה-90 .  על פי תכנית ההבראה ,  נדרש התיאטרון להחזיר מדי שנה חלק מסכום ההלוואה שניתנה לו על ידי המדינה .  לאורך השנים ,  כדי לסייע לתיאטרון ,  נמחק חלק מסכום ההלוואה והוסכם על דחייה משמעותית בתשלומי ההחזר .
 במהלך השבועות האחרונים חלה החמרה במצבו הכלכלי של התיאטרון .  כתוצאה מכך לא שולם שכר לעובדים ,  שחקנים וספקים .  שיאו של המשבר בא לידי ביטוי בסכסוך המתוקשר בין יוצרי ההצגה  " נפגעי חרדה "  לבין התיאטרון שבמהלכו אף הגישו היוצרים צו לבית משפט בבקשה למנוע את קיומה של ההצגה בתיאטרון בשל אי תשלום תמלוגים .
 בעקבות ההידרדרות במצבו הכלכלי של התיאטרון העמידו כאמור משרדי הממשלה סיוע דחוף .  במקביל לחבילת הסיוע המיוחדת ,  דורשים במשרדי הממשלה מהנהלת התיאטרון להציג תכנית להפחתת הוצאות התפעול של התיאטרון באופן שימנע את היווצרותו של משבר נוסף בחודשים הקרובים .  הנהלת הבימה מתבקשת להגיש תכנית זו בימים הקרובים .
 בהודעה משותפת של שני המשרדים נאמר כי : " משרדי התרבות והאוצר רואים בחבילת הסיוע המיוחדת לצד תכנית ההתייעלות של התיאטרון ,  הזדמנות להעלות את הבימה על דרך המלך ,  שתאפשר לתיאטרון הלאומי לעבור בחודשים הקרובים לבניין החדש בכוחות מחודשים ". 

משרדי האוצר והתרבות נחלצו לעזרת הבימה
שני המשרדים יעמידו חבילת סיוע מיוחדת שתאפשר לתיאטרון הלאומי לשלם את חובותיו לעובדים ,  לשחקנים ולספקים . " זו הזדמנות לעלות את הבימה על דרך המלך ",  אומרים שם

