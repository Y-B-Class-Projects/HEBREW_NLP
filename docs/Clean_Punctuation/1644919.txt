לא קלה דרכה של הרכבת
פרויקט הרכבת הקלה בירושלים עשוי להידחות ב-8 חודשים נוספים .  הבורר ההנדסי קיבל את טענות הזכיינית סיטי-פס - המדינה חשופה לתביעה במאות מיליונים
פרויקט הרכבת הקלה בירושלים עשוי להידחות לתקופה של 6-8 חודשים נוספים ,  עד ל-30 באפריל 2011 .  זאת בעקבות המלצת היועץ ההנדסי לפרויקט ,  אבי אודווין .  היועץ קיבל את מרבית טענות זכיינית הפרויקט ,  קבוצת סיטי-פס ,  שטענה כי לא תוכל לעמוד במועד הנוכחי להשלמת הפרויקט ב-8 בספטמבר 2010 - וזאת באשמת המדינה ועיריית ירושלים .
 מהחלטת היועץ עולה כי המדינה ועיריית ירושלים אחראיות לכלל העיכובים שנגרמו כתוצאה מאיחור בהענקת היתרי עבודה ועבודות אריכיאולוגיות ,  אחראית לכל העיכוב במערכת בקרת התנועה - ואחראית ל-70% מן העיכוב שנגרם כתוצאה מבעיות הרימזור .
 המלצת היועץ ההנדסי תובא כעת להכרעת הבוררים בפרויקט ,  השופט בדימוס בועז אוקון ,  ועו"ד רם כספי - לאחר שיוגשו בפניהם עמדות שני הצדדים .  יש לציין ,  כי אם אמנם יוחלט על דחיית הפרויקט - חשופה המדינה לתביעת ענק מצד הזכיינית אשר צפויה להסתכם במאות מיליוני שקלים .
 פרויקט הרכבת הקלה בירושלים סובל מזה כ-3 שנים מעיכובים וממחלוקות נמשכות בין הזכיינית ,  עיריית ירושלים ומשרדי הממשלה .  הרקע לעיכובים הן טענות הדדיות בדבר קשיים שמערים כל צד על קידום הפרויקט .  לפני מספר חודשים הודיעה סיטי-פס כי לא תעמוד גם בלוח הזמנים החדש לביצוע הפרויקט וכי היא צופה איחור של 9 חודשים נוספים ממועד השלמתו .  זאת ,  נוסף על דחייה של 19 חודשים עליה סיכמו המדינה והצדדים רק בחודש יוני אשתקד - ואשר בגינה נאלצה המדינה לפצות את סיטי-פס ב-150 מיליון שקל .
 לפי הערכות ,  הביאו העיכובים לפגיעה במודל הפיננסי של הפרויקט - משום התייקרות העבודות מחד ,  ומאידך - העיכובים בהעברת המענקים מצד המדינה אשר אמורים היו לכסות את החזרי החוב התקופתיים לבנקים המלווים .  שותפות זכיינית סיטי-פס כיום הן :   ( 27.5% )  ,   ( 20% )  ,  אלסטום  ( 20% )  ,   ( 17.5% )  ,  קרן תשתיות ישראל  ( 10% )  ו-ואוליה  ( 5% )  .
 במדינה אישרו את הדברים .  מקבוצת סיטי-פס נמסר כי לא יתייחסו לנושא עד החלטתם הסופית של הבוררים .
 
לא קלה דרכה של הרכבת
פרויקט הרכבת הקלה בירושלים עשוי להידחות ב-8 חודשים נוספים .  הבורר ההנדסי קיבל את טענות הזכיינית סיטי-פס - המדינה חשופה לתביעה במאות מיליונים

