חמישית מהתאונות בגלל היסח דעת
ב-1 בנובמבר יצוין בישראל יום המחויבות לבטיחות בדרכים תחת הסיסמא  " לא נוהגים עם הנייד ביד ,  כשאתה נוהג פשוט תנהג "
 מחר ,   ( שני )  ה-1 בנובמבר ,  יצוין בישראל יום המחויבות לבטיחות בדרכים הנערך על ידי הרשות הלאומית .  האירועים יחלו הערב  ( ראשון )  באוניברסיטת בר-אילן בשעה 20:00 בטקס זיכרון במעמד שר התחבורה ישראל כץ ,  ויימשכו מחר במסגרות שונות ופעילות שטח של הרשות .  את האירוע מציינת השנה הרשות בסימן לא  " נוהגים עם הנייד ביד ,  כשאתה נוהג ,  פשוט תנהג ",  ובו יינתן דגש להשלכות החמורות של השימוש בטלפונים ניידים ושליחת מסרונים בזמן נהיגה .  באירועים משתתפים בכירים מענף הרכב המקדישים מאמצים רבים למלחמה בקטל בכבישים .  
יום המחויבות הלאומי מתקיים בכל שנה על פי החלטת הממשלה מ-2007 .  האירועים נערכים השנה בשיתוף פורום פ.ע.ו.ל.ה למלחמה בתאונות הדרכים ,  משרד הרווחה והשירותים החברתיים לנפגעי תאונות הדרכים ,  נציגי המשפחות השכולות וח"כ רבים .  הפעילויות עצמן תפתחנה מחר בכנסת ישראל באירוע מיוחד ,  בו לראשונה תעניק הרשות את אות  " אזרח מקדם בטיחות בדרכים "  לשלושה אנשים אשר תרמו מזמנם האישי לצמצום הקטל בכבישים ולקידום פרויקטים בתחום זה .  
על פי נתוני הרשות הלאומית ,  כחמישית מתאונות הדרכים נגרמות בשל גורמים מסיחי דעת כגון דיבור או שליחת מסרונים בזמן נהיגה .  כחלק ממאבקה בתופעות אלה ,  במהלך היום תקיים הרשות פעילות ענפה ב-256 רשויות ברחבי הארץ במוקדי החינוך ,  הבילויים ,  מפעלים חברתיים ועוד ,  ובהם יתפרסו נציגי הרשות בעמדות הסברה עם עלונים ומידע על חשיבותו של היום .  גם המערך הצבאי נכלל בתכנית ,  ובו ייערכו שיחות עם חיילים בנושא בטיחות בדרכים .
 
חמישית מהתאונות בגלל היסח דעת
ב-1 בנובמבר יצוין בישראל יום המחויבות לבטיחות בדרכים תחת הסיסמא  " לא נוהגים עם הנייד ביד ,  כשאתה נוהג פשוט תנהג "
 
