פוצ'טינו : " יש לנו ביטחון גדול בבן סהר "
 מאמן אספניול התייחס לירידה במעמדו של החלוץ הישראלי והוסיף : " הוא עדיין צעיר וצריכים להיות זהירים עם שחקנים כאלו "
 חלוץ נבחרת איטליה הצעירה לשעבר ,  פאבלו אוסבלדו בן ה-24 ,  הוצג היום  ( שלישי )  כשחקנה החדש של אספניול .  אוסבלדו ,  שנולד בארגנטינה והגיע לאיטליה בגיל 20 ,  סיפר היום על רצונו להישאר באספניול גם בתום תקופת ההשאלה לבולוניה .
 במסיבת העיתונאים נכח גם מאמן הקבוצה ,  מאוריסיו פוצ'טינו .  זה סיפר על היתרונות של אוסבלדו בכך שהוא יכול לשחק במספר עמדות בהתקפה וגם נשאל על ההשפעה שתהיה למעבר הזה על בן סהר .
 המאמן הארגנטינאי ענה : " סהר הגיע מליגה מאוד שונה וכרגע הוא צריך לצבור ניסיון .  הוא עדיין צעיר וצריך ללמוד ולהתבגר .  יש לנו ביטחון גדול בו .  צריך להיות זהיר עם שחקנים צעירים ,  אנחנו לא רוצים שהיום הוא יקבל יחס של שחקן גדול ומחר נשכח ממנו ".  
סהר כבש העונה שער אחד ב-13 משחקי ליגה בהם שותף .  בסך הכל הוא פתח בשלושה משחקים ,  אבל לא נכלל בסגל הקבוצה מאז ה-20 בדצמבר ,  אז שיחק שלוש דקות בניצחון 0:2 על אלמריה .
 
פוצ'טינו : " יש לנו ביטחון גדול בבן סהר "
 מאמן אספניול התייחס לירידה במעמדו של החלוץ הישראלי והוסיף : " הוא עדיין צעיר וצריכים להיות זהירים עם שחקנים כאלו "
 
