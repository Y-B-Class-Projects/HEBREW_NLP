תשקיף הכשרה מגלה :  מהדורת סוף השבוע של  " מעריב "  מספקת 57% מההכנסות ממכירת עיתונים
ההפסד התפעולי ירד דרמטית בעקבות ירידה של 17% בהוצאות השכר ;  בנק הפועלים לא העביר ל"מעריב "  מנה נוספת של אשראי עד 12 מיליון שקל ,  וספקי נייר דורשים תשלום במזומן או ערבות מהכשרת הישוב
 >  >  הכשרת הישוב שבשליטת משפחת נמרודי תוכל להעביר לחברה הבת מעריב אחזקות סכום של עד 50 מיליון שקל מההלוואה של 105 מיליון שקל שקיבלה ביוני 2009 מקרנות מנוף בראשות בראשית - כך עולה מתשקיף שפירסמה הכשרת הישוב לקראת גיוס של עד 150 מיליון שקל בהנפקה של אג"ח נושאות ריבית משתנה .  ההלוואה ל-5 שנים שקיבלה הכשרת הישוב מבראשית נושאת ריבית צמודת מדד של 7.5% שמשולמת רבעונית וריבית אפקטיבית שנתית של 8.0% .  מעריב אמורה לפרוע תשלומי קרן וריבית ב-37.4 מיליון שקל ב-5 במארס .  הכשרת הישוב התחייבה לשמור בתקופת ההלוואה על יחסים פיננסיים ,  שכוללים הון עצמי של 700 מיליון שקל ,  הון עצמי של 18% מהמאזן לפחות ,  חוב נטו של 70% מהמאזן ורווח תפעולי תזרימי  ( ebitda )  של 70 מיליון שקל לפחות בכל שנה קלנדרית .  התשקיף מגלה פרטים נוספים על ביצועי החברה הבת מעריב החזקות בינואר- ספטמבר 2009 ועל הסכמי המימון של מעריב ,  שקיבלה בדצמבר 2008 ממעלות דירוג cc .  מעריב הצליחה למתן את השפעת המיתון בפעילות הכלכלית ב-2009 והפגיעה בחלקה של העיתונות המודפסת בעוגת הפרסום ב-2009 .  הכנסותיה ירדו בינואר-ספטמבר 2009 ב-11.7% בהשוואה לתקופה המקבילה ל-285 מיליון שקל .  ואולם ההכנסות מפרסום ירדו ב-7.5% בלבד בינואר-ספטמבר 2009 ל-147.3 מיליון שקל ,  עקב ירידה של 11%-15% בהכנסות מפרסום בכל הקבוצות בעיתונות המודפסת ב-2009 ,  למעט ישראל היום ,  לפי ניתוח של חברת tasc .  נראה אם כן שמעריב הגדיל את חלקו בעוגת הפרסום בעיתונות הכתובה על חשבון עיתונים אחרים .  ההכנסות מהפצת עיתונים נפגעו ב-9.7% בינואר-ספטמבר ל-79 מיליון שקל ,  אף שמספר העותקים שנמסרו בתקופה זו ירד ב-7% - כך שנראה שמעריב נאלצה לשחוק את מחיר המכירה הממוצע ב-2.9% כדי למתן את הפגיעה בתפוצה .  התשקיף של הכשרת הישוב מגלה את החשיפה של מעריב להחרפת התחרות עם ישראל היום שהחל לפרסם מהדורת יום שישי בנובמבר 2009 .  מעריב מציינת כי 56.6% מההכנסות ממכירת עתונים בינואר-ספטמבר 2009 ,  כלומר 44.5 מיליון שקל ,  נבעו ממכירת מהדורת סוף השבוע והעריכה שהדבר עלול להשפיע לרעה על התפוצה של מהדורת סוף השבוע .  מאז השקת ישראל היום באוגוסט 2007 ירדה תפוצת מעריב בימי חול מ-17% ב-2007 ל-14% בינואר-ספטמבר 2009 ,  בעוד תפוצת מעריב בינואר-ספטמבר 2009 ,  כלומר בתקופה שעדיין לא החלה הדפסת מהדורת סוף השבוע של ישראל היום ,  היתה 17% .  ירידה בתפוצה של מהדורת סוף השבוע לרמתה באמצע השבוע עלולה לגרום לירידה של 10 מיליון שקל במונחים שנתיים בהכנסות ממכירת עיתונים .  התשקיף מסביר חלק מהצלחת מעריב אחזקות להקטין ב-49 מיליון שקל את הוצאות התפעול בינואר-ספטמבר 2009 ולצמצם דרמטית את הפסד ה-ebitda ל-900 אלף שקל ברבעון השלישי ,  בהשוואה להפסד של 11.7 מיליון שקל ברבעון המקביל .  מעריב הקטינה את מספר עובדיה ל-2,218 - ירידה של 5.3% נכון לסוף ספטמבר 2009 בהשוואה לרמתם בתחילת השנה .  היא הפחיתה את מספר העובדים שנהנים משכר קבוע ב-64% ל-343 נכון לסוף ספטמבר 2009 ,  בעוד מספר העובדים לפי שעות גדל ב-35% ל-1,875 .  התשקיף מגלה עוד כי בנק הפועלים לא העביר למעריב ,  נכון ליום פרסום התשקיף ,  מנת אשראי נוספת של עד 12 מיליון שקל ,  אף שהיה אמור להעבירה בנובמבר 2009 ,  בכפוף להעמדת הלוואת בעלים נוספת של 12 מיליון שקל ,  שנחותה להלוואות שמעריב קיבלה מבנק הפועלים .  הבנק היה אמור להעביר את המנה השנייה של האשראי לפי הסכם בינו ,  מעריב אחזקות ומעריב הוצאת מודיעין מיוני 2009 .  בעקבות זאת העמידה הכשרת הישוב למעריב סכום נוסף של 4 מיליון שקל במזומן כהלוואת בעלים וסיפקה ערבות של 11.8 מיליון שקל לספקי הנייר .  מסגרות האשראי של מעריב מסתכמות נכון לסוף ספטמבר 2009 ב-165.1 מיליון שקל ומתוכם ניצלה מעריב 164.2 מיליון שקל .
 
תשקיף הכשרה מגלה :  מהדורת סוף השבוע של  " מעריב "  מספקת 57% מההכנסות ממכירת עיתונים
ההפסד התפעולי ירד דרמטית בעקבות ירידה של 17% בהוצאות השכר ;  בנק הפועלים לא העביר ל"מעריב "  מנה נוספת של אשראי עד 12 מיליון שקל ,  וספקי נייר דורשים תשלום במזומן או ערבות מהכשרת הישוב

