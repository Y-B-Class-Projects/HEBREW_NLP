פורטסמות
ווסטהאם - פורטסמות  ( 15:00 ,  שידור ישיר בספורט2 ) 
אחרי הניצחון ההירואי על ליברפול במחזור הקודם ,  יוצאת פורטסמות למשחק חוץ קשה באפטון פארק אצל הפטישים בקרב נועלות הטבלה ,  במסגרת מחזורי חג המולד שייערך ביום שבת  ( 15:00 ,  שידור ישיר בספורט2 )  .  גרנט ופומפי התבשמו כל השבוע משלוש הנקודות על הקבוצה של רפא בניטז ,  אבל אם לא תהיה לכך המשכיות במחזור הקרוב ובמחזור אמצע השבוע ,  אז תארח הקבוצה מדרום אנגליה את ארסנל ,  אז הניצחון הזה לא יהיה שווה הרבה .
 פורטסמות עדיין אחרונה  ( 14 נקודות )  ,  אבל במרחק נגיעה מהקו האדום ,  כלומר שלוש נקודות בלבד מהאל ,  שמעל הקו האדום ,  כשיחס השערים של פומפי טוב בהרבה .  גרנט השיג בחמשת המשחקים בהם הוביל את הקבוצה לאותו מספר נקודות  ( 7 )  כמו זה שעשה המנג'ר הקודם ,  פול הארט ,  ב-13 משחקיו .
 אלא שהקבוצה הלונדונית התגלתה כלא פראיירית ,  כאשר במחזור האחרון צ'לסי הצליחה לכפות עליה תיקו באפטון פארק .  הפטישים במקום הלפני אחרון עם יתרון של נקודה אחת על פניה של פומפי  ( 15 )  .  לפני צ'לסי ,  נוצחה הקבוצה של ג'ינאפרנקו זולה ארבעה משחקים רצופים .  ניצחון של אחת מהשתיים ייתן לה קדימות טובה על פני יריבתה וגם תקדם אותה ,  כאמור ,  לקראת הקו האדום .
 בעונה שעברה סיימו שתי הקבוצות את משחקן באפטון פארק בתיקו נטול שערים ,  כשדווקא בפראטון פארק ,  במחזור חג המולד ,  הביסה ווסטהאם את פומפי 1:4 .  בשלוש העונות שקדמו לזו ,  ניצחה פורטסמות את ווסטהאם בחוץ ,  למעשה ניצחון הבית האחרון של הפטישים על הקבוצה מעיר הנמל הדרומית הושג לפני 51 שנים ,  ב-20 לדצמבר 1958 .
 
פורטסמות
nan
