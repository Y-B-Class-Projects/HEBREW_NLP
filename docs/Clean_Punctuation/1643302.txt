דלק נדל"ן ממשיכה לממש :  מכרה לאמות מרכז מסחרי בגליל ב-70 מיליון שקל 
 >  >  חברת דלק נדל"ן ,  שבשליטת יצחק תשובה ובניהולו של ערן מיטל ,  ממשיכה ליישם את אסטרטגיית מימוש הנכסים כדי לעמוד בהתחייבויותיה לבעלי האג"ח והבנקים .  החברה דיווחה אתמול כי חתמה באמצעות חברה בת בבעלות מלאה ,  דלק נדל"ן נכסים מניבים  ( ד.נ.נ.ם )  ,  על מכירת אחזקותיה  ( 100% )  בקניון סנטר הגליל שבראש פינה לידי אמות השקעות תמורת כ-70 מיליון שקל .  בעקבות המימוש תפרע דלק נדל"ן חוב בנקאי של כ-55 מיליון שקל בגין הנכס ,  כך שיישאר לה עודף תזרימי של כ-15 מיליון שקל שישמשו אותה לתשלומי ריבית בסוף החודש .  סנטר הגליל הוא מרכז קניות ,  בילוי ומשרדים המשתרע על פני כ-3,600 מ"ר ,  וכולל גם תחנת דלק .  הקניון ממוקם סמוך לכביש מס' 90 ,  בכניסה הראשית לראש פינה .  דלק נדל"ן מצויה אלה במגעים עם גופים שונים למימוש יתרת הנכסים המניבים שלה בישראל בהיקף של כ-300 מיליון שקל ,  וכן בכוונתה להשלים את מכירת יתרת אחזקותיה בחברת מבני תעשייה בהיקף של כ-200 מיליון שקל .  עסקה זו מצטרפת לשורה של מימושים שביצעה דלק נדל"ן באחרונה ,  בהם מימוש אחזקותיה  ( כ-70% )  בקניון חיפה תמורת כ-211 מיליון שקל וקבלת עודף תזרימי של כ-90 מיליון שקל .  מנכ"ל דלק נדל"ן ערן מיטל אמר בתגובה כי  " דלק נדל"ן ממשיכה לדבוק בתוכניתה האסטרטגית שעליה הצהרנו לפני כארבעה חודשים .  לחברה נכסים איכותיים ,  ואנו בטוחים כי המשך יישומה של התוכנית ומימושם של נכסים נוספים יביאו להמשך חיזוקה הפיננסי של החברה ופיתוחה במהלך החודשים הקרובים ". 

דלק נדל"ן ממשיכה לממש :  מכרה לאמות מרכז מסחרי בגליל ב-70 מיליון שקל 
nan
