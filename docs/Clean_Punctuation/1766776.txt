העסקים הטורקיים חוזרים לבקר בישראל
התחממות נוספת ביחסים עם טורקיה ?  לאחר הסיוע בכיבוי השריפה בכרמל ,  אישרה קבוצת אנשי עסקים טורקיים את בואה לתערוכה החקלאית בארץ בתחילת חודש מרץ
קבוצת אנשי עסקים מטורקיה ,  אישרה את בואה לתערוכה החקלאית 'אגרו משוב' ,  שתקיים בתחילת חודש מרץ הקרוב .  כך הודיע אתמול  ( שבת )  מנכ"ל התערוכה ,  חיים אלוש .  לדבריו ,  המשבר ביחסים בין ישראל לטורקיה בעקבות אירועי המשט ,  איים על המשך הקשרים הכלכליים בין שתי המדינות .  קשרים אלו באו לידי ביטוי בין היתר בשיתוף פעולה קבוע בין חברות עסקיות טורקיות לקבוצת משוב ,  שהוא עומד בראשה .
" מייד לאחר אירועי המשט ביטלו חמש חברות מרכזיות במשק הטורקי את השתתפותן בתערוכת קלינטק שנערכה ביוני האחרון ",  סיפר אלוש והוסיף , " הדיווחים על חידוש היחסים בין שתי המדינות עוררו מחדש את הזירה העסקית בהן .  אתמול ,  לאחר מגעים אינטנסיביים הודיעה קבוצה עסקית גדולה מטורקיה על כוונתה להשתתף בתערוכה .  להגעת המשלחת הטורקית לתערוכה ישנה חשיבות כלכלית גדולה .  חשיבותה של טורקיה לשוק הישראלי איננה רק בצריכה הטורקית המקומית אלא גם כגשר כלכלי למדינות ערב .  באמצעותם הטכנולוגיה הישראלית מגיעה גם למדינות שאינן מוגדרות כאויבות המדינה אך גם אינן מקיימות באופן רשמי וגלוי יחסים דיפלומטיים עם ישראל .  אני שמח על החלטתם להשתתף בתערוכה ובטוח שהביקור בתערוכה יפתח ויעמיק את הקשרים בין המדינות ". 
בתערוכת אגרו משוב ה-21 ,  יוצגו פתרונות טכנולוגיים חדשניים בענף החקלאות בתחומי החי והצומח ,  שיווק תוצרת חקלאית ועוד .  בתערוכה ייקחו חלק מאות חברות מהעולם כולו ,  ביניהן חברות ישראליות .  יוצגו בה בין השאר פתרונות חובקי עולם להגדלת היבולים ולניצול מתקדם של השטחים החקלאיים העומדים לרשות המגדלים .  לצד הצגת הפיתוחים החקלאיים .  

העסקים הטורקיים חוזרים לבקר בישראל
התחממות נוספת ביחסים עם טורקיה ?  לאחר הסיוע בכיבוי השריפה בכרמל ,  אישרה קבוצת אנשי עסקים טורקיים את בואה לתערוכה החקלאית בארץ בתחילת חודש מרץ

