רונאלדו : " אפרוש ממשחק בדצמבר 2011 "
 חלוץ קורינתיאנס הודיע כי האריך את חוזהו בשנתיים נוספות ,  בסופן יפרוש ממשחק מקצועני : " רוצה לתת את המקסימום לקהל "
 הקריירה של רונאלדו ,  שנמצאת בדעיכה מתמדת בשנים האחרונות ,  נכנסת ליישורת האחרונה שלה .  החלוץ הברזילאי בן ה-33 ,  שמשחק בשנה האחרונה בקורינתיאנס ,  התראיין הערב  ( שני )  לתקשורת הברזילאית ,  והודיע כי האריך את חוזהו בקבוצה לשנתיים נוספות ,  ובסופן יפרוש מכדורגל .
" הארכתי את החוזה בשנתיים נוספות ,  שיהיו האחרונות שלי ",  אמר אחד הסקוררים הגדולים בתולדות המשחק .  רונאלדו זכה פעמיים בכדור הזהב ,  והוא אחד משני שחקנים בלבד שזכו בתואר שחקן השנה של פיפ"א שלוש פעמים נפרדות .  לאחר הקריירה המפוארת באירופה וסדרת פציעות טראגית דעך החלוץ הגדול ,  עד שחזר למולדתו בתחילת השנה שעברה .
" אשחק עד ה-31 בדצמבר ,  2011 ,  ואז אפרוש מכדורגל ",  המשיך רונאלדו . " אני חושב שזה יהיה הזמן להפסיק .  אני רוצה לתת את המקסימום לאוהדי קורינתיאנס ולסיים את הקריירה שלי עם תואר כלשהו במדים הללו .  אני מאוד מזוהה עם האוהדים של קורינתיאנס ,  והאהבה שלי למועדון רק גוברת .  החיים שלי בסאו פאולו היו פשוט נפלאים ",  סיכם החלוץ ,  שצפוי לקבל את תפקיד שגריר הקבוצה עם פרישתו ממשחק מקצועי .
 
רונאלדו : " אפרוש ממשחק בדצמבר 2011 "
 חלוץ קורינתיאנס הודיע כי האריך את חוזהו בשנתיים נוספות ,  בסופן יפרוש ממשחק מקצועני : " רוצה לתת את המקסימום לקהל "
 
