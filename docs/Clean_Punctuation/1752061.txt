ארה"ב משתנה - ומה איתנו ? 
באופן אירוני ,  אחת הבעיות הגדולות של הישראלים בבואם לבחון מגמות חדשות בארה"ב היא שכל אחד הוא מומחה בעיני עצמו .  ח"כים ,  אנשי אקדמיה ,  עיתונאים - כולם מקבלים הזמנות לוושינגטון וחוזרים לדווח .  בנוסף ,  יש היום גם מאגר גדול של בעלי תפקידים רשמיים לשעבר המנסים ליישם את ניסיונם מהעבר ולהקיש ממנו לגבי המצב הנוכחי .  הבעיה היא שזה לא תמיד עובד .  
ניקח ,  לדוגמה ,  את האזהרות שהשמיע כלפי ישראל תומס פרידמן ,  בעל הטור בעיתון  " ניו יורק טיימס ".  פרידמן השווה את ישראל ל"ילד מפונק "  משום שטרם נעתרה לקבל את החבילה שמציע לה ממשל אובמה בתמורה להמשך הקפאת הבנייה בהתנחלויות .  פרידמן חזר על הערכת המצב המחמירה כלפי ישראל בראיון ל ? CNN ששודר גם בארץ .  
אך האם טענתיו של פרידמן שישראל עומדת על סף משבר ביחסיה עם ארה"ב משקפות את הלך הרוח האמריקני ? 
פרידמן הוא אמנם עיתונאי חשוב המייצג סקטור מסוים בממסד הפוליטי בארה"ב ,  אולם תהיה זו טעות לראות בו את המקור האולטימטיבי להבנת מעמד ישראל בארה"ב .  עיתונו ,  ה"ניו יורק טיימס ",  איבד כ ? 13 אחוזים ממחזור ההפצה שלו בתוך שנתיים .  לשם השוואה ,  עלה מחזור ההפצה של ה"וול ? סטריט ג'ורנל "  והוא כיום העיתון הנפוץ בארה"ב .
 גם אחוזי הצפייה של CNN המשיכו לרדת ב ? 2010 ובמקביל  " פוקס ניוז "  ו ? MSNBC הפכו לרשתות המובילות .  בשנות ה ? 90 ,  פוליטיקאים ישראלים שרצו חשיפה רחבה שאפו להתארח בתוכנית של לארי קינג ב ? CNN .  כיום ,  תוכניתו של שון הניטי ב ? FOX זוכה לאחוזי צפייה גבוהים פי ארבעה .
 מה הקשר בין מגמות אלה בתקשורת האמריקנית לבין בחירות האמצע לקונגרס ?  התשובה לא מסתכמת בכך שארה"ב הופכת יותר רפובליקנית .  הבוחרים האמריקנים אינם מצביעים בעד הרפובליקנים ,  אלא בעיקר נגד הממסד הוותיק בוושינגטון .  הבוחרים הצביעו נגד הוצאות ממשלתיות מופרזות ונגד מפלגת השלטון שהיתה אחראית להן .
 למעשה ,  מה שהחל להתפתח בתקשורת האמריקנית ובקונגרס הוא ממסד פוליטי חדש ומגוון יותר .  אמנם ,  מנהיגי ישראל לא יוכלו לוותר על פנייה לאליטות הליברליות הוותיקות ,  אבל כעת יש במקביל גוש חדש של מצביעים שמעוניין לשמוע את הבשורה שישראל תחליט שהיא מעוניינת להעביר .
 חברי הקונגרס החדשים ,  בדומה לרבים בציבור האמריקני ,  תומכים בישראל באופן אינסטינקטיבי .  עם זאת ,  הבעיה היא שמרביתם אינם בקיאים בסוגיה הישראלית .
 הדיפלומטיה הישראלית ניצבת כיום בפני חלון הזדמנויות לזכות באהדתם של חברי הקונגרס החדשים .  בתוך כך ,  ההנהגה הישראלית צפויה לעמוד בפני דילמה .  ממשלת נתניהו ,  לאור מעורבותה בתהליך רגיש של מו"מ ,  נמנעת מלפרסם בהרחבה את עמדותיה בנוגע לסוגיות הבוערות .  מנגד ,  חברי הקונגרס החדשים יהיו מעוניינים לשמוע בפירוט על אודות העמדות שבהן יתבקשו לתמוך ,  כמו ירושלים מאוחדת וגבולות בני הגנה ,  סוגיות שבהן תמך הקונגרס ב ? 15 השנים האחרונות .
 איך שלא תבחר ממשלת ישראל להתמודד עם מצב חדש זה ,  חשוב שלא תסתמך על הנחות יסוד לגבי ארה"ב שהיו רלוונטיות לפני עשור אך אינן רלוונטיות עוד כיום .  

ארה"ב משתנה - ומה איתנו ? 
nan
