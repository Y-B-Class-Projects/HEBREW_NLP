מכורסת היו"ר לחדר החקירות
שנה אחרי הדחת דני דנקנר מתפקיד יו"ר בנק הפועלים ,  נראה כי המאבק שניהלו דנקנר ובעלת השליטה בבנק ,  שרי אריסון ,  בנגיד בנק ישראל סטנלי פישר ,  היה רק ההתחלה .  כעת נחקר דנקנר במשטרה בחשד למרמה והפרת אמונים ;  אריסון צפויה לתת עדות וכן בכירים אחרים בהנהלת הבנק .  צבי זי
 >  >  בנק ישראל לא יצא מזה עשרות שנים למסע צלב כה ממוקד ואגרסיבי לסילוקו של אדם מצמרת בנק ,  כפי שעשה בעניינו של דני דנקנר .  הסיבה לכך כפולה .  בנק הפועלים הוא אחת משתי הריאות הפיננסיות של המשק הישראלי .  תפקוד לקוי שלו עלול לפגוע ביציבות המערכת הבנקאית ובאספקת האשראי למשק .  הסיבה השנייה היא דני דנקנר עצמו ;  אישיותו ,  התנהלותו ,  הסתבכותו האישית בהשקעות כושלות ,  וגם קשריו עם עסקים ואנשים שונים ובהם קבוצת אי.די.בי - קבוצת ההשקעות הגדולה במשק שבבעלות דנקנר אחר וחזק ממנו פי כמה ,  נוחי דנקנר - וכן חברת אלרן ,  שבראשה עומדים אחיו ובן דודו ,  גדי ודורי דנקנר .  כעת נראה כי מהלך הדחתו של דנקנר מתפקיד יו"ר בנק הפועלים על ידי בנק ישראל לפני כשנה ,  הוא לא סוף פסוק .  שלשום נחשף כי דנקר ,  המשמש כיום מנכ"ל חברת אריסון השקעות ,  נחקר בחשד לעבירות מרמה והפרת אמונים בתאגיד ועבירות על פקודת הבנקאות .  החשדות מתייחסים לתקופה שבה כיהן דנקנר כדירקטור וכיו"ר דירקטוריון בנק הפועלים ,  בין 2005 ל-2009 ,  עת הדחתו מהתפקיד .  במערכת אכיפת החוק היה מי שאישר אתמול כי הדמויות הבכירות ביותר בפרקליטות היו מעורבות בפתיחת החקירה נגד דנקנר .  ראיה אחת לכך היא המעקב הצמוד של המחלקה הכלכלית בפרקליטות המדינה ,  בראשות עו"ד אביה אלף ,  אחר החקירה המשטרתית שמתנהלת ביחידה הארצית לחקירות הונאה  ( יאח"ה )  בלהב 433 .  מקור משטרתי מסר ל-themarker כי החקירה הסמויה נגד דנקנר מתנהלת מזה כמה חודשים ונוגעת לכמה פרשיות שונות שמרכיבות תמונה אחת של מתן אשראי למקורבים ללא אישורים מתאימים .  לדברי המקור ,  דנקנר נחקר פעם אחת בלבד לפני כעשרה ימים ונשלח לשלושה ימי מעצר בית .  בנוסף ,  החוקרים ביקרו במשרדי בנק הפועלים והחרימו מסמכים .  בשונה מחקירות אחרות שבהן החשוד המרכזי נחקר כשחומר רב כבר עובד אצל החוקרים ,  במקרה של דנקנר הוחלט לגבות ממנו עדות במהירות יחסית . " אין לו הרבה מה לשבש בחקירה ",  הסביר מקורב לחקירה . " היה נכון לגבות ממנו גרסה בשלב הראשוני ".  בימים הקרובים יצטרכו החוקרים לזמן לעדות דמויות אחרות מהבנק ומחוצה לו .  לדברי המקור המשטרתי :  ועוד אמר המקור : " שרי אריסון ,  בעלת השליטה בבנק הפועלים ,  תמסור בימים הקרובים עדות במשטרה בנוגע לפרשת דני דנקנר ".  עם זאת ,  מאריסון השקעות נמסר כי אריסון לא זומנה למסירת עדות .  המנכ"ל הפורש צבי זיו כבר מסר עדותו .  באתר news1 של יואב יצחק דווח אתמול כי במהלך עדותו אמר זיו כי גורמים בכירים בבנק פעלו מעליו ומתחתיו כדי לקדם עסקות שונות בבנק תוך עקיפת גורמים מקצועיים .  זיו ,  המצוי ביריבות עם דנקנר שהביא לעזיבתו ,  אינו מוגדר כחשוד בפרשה .  זיו סירב להגיב לדברים . " זו משטרה ,  הם חוקרים הכל"אחת העסקות המרכזיות שנבדקות בחקירת המשטרה היא עסקת הרכישה של הפועלים את השליטה בבנק הטורקי פוזיטיף .  במסגרת העסקה שילם הבנק 25 מיליון דולר עבור נכונותה של קרן ההשקעות rp לוותר על האופציה לרכוש כ-7.5% ממניות הבנק הטורקי .  קרן rp היא שותפה של אלרן ,  שבשליטת משפחת דנקנר .  העסקה בוצעה זמן קצר לאחר שהדנקנרים מכרו ל-rp מניות בחברה הבת שלהם ,  אטלס ,  תמורת 6.5 מיליון יורו .  מה שבעיקר מעלה סימני שאלה הוא העובדה שהאופציה שרכש הפועלים מידי rp היתה חסרת ערך ,  שכן עוד לפני העסקה התברר שהבנק המרכזי הטורקי לא היה מאפשר לממש את האופציה ולרכוש את המניות .  לפי הדיווח באתר news1 ,  זיו גרס בעדותו כי גם בפרשת הבנק הטורקי פעלו גורמים בבנק באופן לא תקין .  עסקת פוזיטיף היא רק אחת מהעסקות וההלוואות שאת דרך אישורן בודקת המשטרה . " זו משטרה ,  הם חוקרים הכל ",  אמר בכיר במערכת הבנקאות המקורב לפרשה . " הם בודקים את כל הכיוונים ".  ל-themarker נודע כי בנק הפועלים פנה לעו"ד רם כספי בבקשה לקבל את חוות דעתו בנושא שקשורים בפרשה ,  וכי גם בכירים במשרדו של עו"ד פיני רובין ,  שמעניק שירותים משפטיים לבנק ,  דנו בפרשה בשעות הבוקר אתמול .  מקורב לדנקנר העריך אתמול כי  " זו חקירה שיכולה להימשך שנים .  אם הם ירצו הם יקראו לו שוב ,  אבל תראו את פרשת ברונשטיין  ( פרשת החשדות לשימוש במידע פנים במסחר במניית בנק הפועלים - א"א )  ,  כמה זמן זה כבר נמשך ?  " " מדובר בסיפור עצוב"נחזור שנה אחורה :  הליך הדחתו של דנקנר מתפקיד יו"ר בנק הפועלים היה מהסוערים שידעה מערכת הבנקאות הישראלית .  נגיד בנק ישראל ,  סטנלי פישר והמפקח על הבנקים ,  רוני חזקיהו ,  פנו בשעתו לבעלת השליטה בבנק ,  שרי אריסון ,  בדרישה להדיח את דנקנר מתפקידו .  אריסון סירבה לשתף פעולה - ואף פנתה למבקר המדינה על מנת שהאחרון יבדוק את התנהלות בנק ישראל .  אריסון זעמה על כי פישר לא שטח בפניה את הסיבות להדחתו של דנקנר .  פישר מצידו ,  טען כי יציבות הבנק היא שעומדת לנגד עיניו .  פישר התבטא אתמול לראשונה בעניין חקירת דנקנר ואמר כי  " מדובר בסיפור עצוב בהיבטים האישיים ".  במפגש חברי ועדת הכספים של הכנסת שנערך אתמול בתל אביב ביקש פישר להודות לחברי הוועדה על התמיכה במהלך הדחת דנקנר : " תודה על תמיכתכם כאשר ניסינו לדאוג ליציבותו של בנק הפועלים ".  עם זאת ,  סירב פישר לענות לשאלות שהפנו אליו .  עוד אמר פישר : " אני שמח על השיפוט שלנו .  הצלחנו להגן על הבנק ועל יציבותו ,  וזה היה היעד העיקרי שלנו .  החקירה אינה עניינו של בנק ישראל ,  אלא של רשויות אכיפת החוק ,  ואנו מקווים שכל אחד עושה את תפקידו ".  בהתייחסו לבנק הפועלים אמר כי  " יש לנו אמון בבנק ובהנהלתו .  נמשיך לשמור על יציבות מערכת הבנקאות .  אני מקווה שאירוע זה יהיה מאחורינו ".  גורמים במערכת המשפט העריכו אתמול כי חלק מהחשדות מתייחסים לסעיף 14ב' לפקודת הבנקאות שקובע כי  " חבר דירקטוריון או מנהל עסקים של בנק ,  שביודעין עשה בעסקי הבנק בדרך שפגעה ביכולתו לקיים את התחייבויותיו ,  דינו מאסר ארבע שנים או קנס ,  וחבר דירקטוריון או מנהל עסקים של בנק שביודעין עשה בעסקי הבנק בדרך שפגעה בניהול תקין של עסקיו ,  דינו מאסר שנה ".  סעיף זה הופעל גם במקרה של פרשת ויסות המניות על ידי הבנקים ,  ועלה שוב בפרשת הבנק למסחר ,  כשעלתה שאלת אחריות הדירקטוריון בפיקוח על אתי אלון ובהקמת מערכות בקרה נאותות בבנק . " בנק הפועלים צריך לעבור ניעור רציני "" אם יוכח שהחשדות נגד יו"ר הדירקטוריון לשעבר ,  דני דנקנר ,  הן נכונות - ואני מקווה מאוד שלא - אז רשות ניירות ערך צריכה לבדוק את הדירקטורים אחד אחד ולראות מה ידעו ולא ידעו ,  מה שאלו ומה לא שאלו "  - כך אמר אתמול פרופ' חיים לוי ,  דיקן בית הספר למינהל עסקים במרכז האקדמי למשפט ועסקים . " תפקיד הדירקטוריון הוא לשאול שאלות ,  לדווח על ניגודי עניינים לדווח על פעילויות שבהן יש ליו"ר עניין ,  ולכן בנק הפועלים צריך לעבור ניעור רציני של הדירקטוריון ",  הוסיף לוי .  לוי היה מי שבעיצומו של משבר אריסון-פישר על הדחת דנקנר כינה את דירקטוריון הבנק  " דירקטוריון של מריונטות ".  כעת ,  אומר לוי ,  אם החשדות נגד דנקנר יתגלו כנכונים ,  הדבר  " רק יחזק את הטענה שמדובר בדירקטורים שהם 'יסמנים' ".  לדבריו ,  גם אם הדירקטורים לא ידעו על המתרחש ,  תפקידם לשאול שאלות כדי להגן על הציבור וגם על עצמו .  דני דנקנר מסר בתגובה : " מטעמים מובנים ,  אין בכוונתי להתייחס לפרסומים שונים בנושא .  אני קורא לכבד את החקירה וקורא לאפשר לבצעה ללא כל התערבות .  יש לי אמון מלא ברשויות ואני משתף עמן פעולה באופן מלא .  כולי תקווה כי העניין יובהר עד תום ויבוא לסיומו בהקדם האפשרי ".  דנקנר מיוצג בפרשה על ידי עורך הדין יורם ראב"ד .  איום בתביעה נגזרת מאיר אלתר ,  המחזיק ב-472 מניות בנק הפועלים פנה בתחילת פברואר ,  באמצעות עו"ד אורן הירש ,  ליו"ר דירקטוריון הבנק ,  יאיר סרוסי ,  ודרש כי הבנק יתבע את נזקיו מדנקנר ומדירקטורים אחרים שאישרו את עסקת rp .  אם לא יעשה כן הבנק ,  הבהיר במכתב ,  יגיש אלתר תביעה בשם בעלי המניות  ( תביעה נגזרת )  נגד נושאי המשרה .  במכתב טען עוד כי  " דירקטוריון החברה ונושאי משרה בחברה התנהלו ברשלנות וחלקם אף בניגוד עניינים חמור ".  לפי אלתר , " דנקנר הפר את חובת האמונים שלו כלפי החברה כשלא דיווח לדירקטוריון על עניינו האישי בעסקת rp ".  לטענת אלתר ,  לדנקנר עניין אישי בעסקה - מכיוון שהחזיק ב-12.8% ממניות אלרן ,  שהיתה שותפה עסקית של rp . " לנוכח התלות הכלכלית המובהקת שבין rp לקבוצת אלרן שבבעלות דנקנר ומשפחתו ,  ולאור חוסר הכדאיות הכלכלית המשווע של עסקת rp עבור החברה ,  מתבסס חשד כבד וממשי כי דנקנר הפר את חובת האמונים שלו כלפי החברה בכך שהעדיף לתגמל את שותפיו העסקיים על חשבון קופת החברה ",  כתב אלתר .  אלתר דרש מדנקנר ומהדירקטורים האחרים ,  בשם בעלי המניות בבנק ,  את 25 מיליון הדולר שאושרו .  אלתר ציין גם את שמו של רונן ישראל ,  שהיה דירקטור הן של בנק הפועלים והן של אלרן בתקופה הרלוונטית וכך נקלע לכאורה לניגוד עניינים .  כמו כן דרש אלתר מהבנק להוציא הודעה מסודרת ולפרט מדוע פוטר דנקנר מתפקיד היו"ר .  הבנק אמור להשיב על המכתב בתוך 45 יום .  סייעו בהכנת הכתבה :  שוקי שדה וצבי זרחיה מי ומי בפרשהנוחי דנקנר הלוואה מטרידה של הפועלים לישראייר נוחי דנקנר ,  בן דודו של דני דנקנר והבעלים של קבוצת ההשקעות הגדולה במשק ,  אי.די.בי ,  היה בעבר יו"ר ועדת האשראי בבנק הפועלים .  נוחי דנקנר מחובר לבנק הפועלים לא רק באמצעות בן דודו ,  אלא גם דרך אירית איזקסון ,  שהיתה דירקטורית בבנק הפועלים ובקבוצת אי.די.בי .  הקשר האישיים הקרובים בין המלווה השני בגודלו במדינה לאחד הלווים הגדולים במשק מטריד משום שהם יוצרים פוטנציאל של מתן אשראי שלא לפי הנהלים ,  ובאופן שאינו מתמחר את הסיכון הגלום בו .  ההלוואה שנתן הפועלים לישראייר - שבשליטת נוחי דנקנר - היא אחד הדברים שנבדקו על ידי בנק ישראל .  ב-2008 נתן הפועלים לישראייר מסגרת אשראי של 39 מיליון דולר ,  בערבות חברת גנדן הולדינגס שבשליטת נוחי דנקנר .  בנק הפועלים התבקש על ידי ישראייר לתת את הסכמתו לכך ש-9.8 מיליון דולר מהאשראי ישמשו למימון פעילותה השוטפת של ישראייר שסבלה מהפסדים גדולים ,  בין היתר בגלל הפעלת הקו לניו יורק .  ישראייר קיבלה אשראי נדיב אף שענף התעופה הוא יצרן שיטתי של הפסדים כבדים לבעלי המניות .  ישראייר צברה הפסד של 52 מיליון דולר ב-2007-2008 ,  סבלה מגירעון בהונה העצמי ולא עמדה באמות מידה פיננסיות .  ב-2009 הוכנסה לחברה הציבורית אי.די.בי במסגרת עסקת בעלי עניין שזכתה לביקורת חריפה בשוק ההון .  נוחי דנקנר ושותפיו שוחררו מהערבות שנתנו לפועלים בנוגע לחובות ישראייר .  שרי אריסון עקפה את הנגיד מערכת היחסים בין דנקנר לבוסית שלו ,  שרי אריסון ,  ידעה עליות ומורדות .  ב-2007 הם כמעט גררו זה את זה לבית המשפט במסגרת מאבק על מניות השליטה בבנק הפועלים ,  שחלקן היו אז בידי משפחת דנקנר .  אבל בתוך זמן קצר המאבק התחלף באידיליה מפתיעה :  אריסון פיטרה את מקורבו של אביה ,  שלמה נחמה ,  מתפקיד יו"ר הבנק ומינתה את דנקנר ,  עד אז סגן יו"ר .  כשבנק ישראל דרש מאריסון להדיח את דנקנר היא פתחה במאבק ממושך בנגיד הבנק ,  סטנלי פישר .  בסופו של דבר אריסון ירדה מהעץ ודנקנר נאלץ לעזוב את הבנק ,  אבל אריסון סירבה להיפרד ממנו .  היא מינתה אותו למנכ"ל אריסון השקעות ,  שמחזיקה בשליטה בבנק הפועלים .  צבי זיו דמות המפתח בחקירה צבי זיו ,  המנכ"ל הפורש של בנק הפועלים ,  ניהל את הבנק בצלו של היו"ר הדומיננטי עד שנגמר לו הכוח .  זיו התפטר במארס 2009 ערב פרסום הדו"חות הכספיים ל-2008 .  הוא אמר אז : " החלטתי לקצר את תקופת ההעסקה שלי נובעת מחילוקי דעות ביני לבין יו"ר הדירקטוריון לגבי תוכניות הבנק ,  ובדרכו להגשמת יעדיו בשנים הקרובות ".  איש במערכת הבנקאות לא קיבל בהפתעה את ההודעה .  השבוע ,  בעת מתן העדות במשטרה ,  זיו כבר סיפר דברים אחרים .  זיו הוא דמות המפתח בפרשה שכן הוא יודע בדיוק מה דנקנר עשה כיו"ר ומה עשו האנשים שמתחתיו ,  כמו למשל המנכ"ל שהחליפו ,  ציון קינן ,  ששימש אז ראש החטיבה העסקית .  סטנלי פישר הסוד נחשף נגיד בנק ישראל ,  סטנלי פישר ,  והמפקח על הבנקים ,  רוני חזקיהו ,  ניהלו אשתקד מאבק בראשי בנק הפועלים ובאריסון .  המטרה :  לסיים את כהונת דנקנר ולהביא לכך שהמנכ"ל שימונה במקום צבי זיו ייבחר על ידי ועדת איתור .  פישר וחזקיהו ניהלו מאבק רועש ,  אך הקפידו לשמור לעצמם את הסיבות שהובילו לדרישתם להדיחו .  אריסון פנתה באותה העת למבקר המדינה ,  מיכה לינדשטראוס ,  שיבדוק את התנהלות פישר .  גם השבוע פישר וחזקיהו המשיכו לשמור על פרופיל נמוך .  הם סירבו לומר אם יש קשר בין הסיבות שעמדו בבסיס ההדחה של דנקנר לבין הפרשה שנחקרת כעת ,  ופישר הסתפק בכך שכינה את הפרשה  " מקרה עצוב ".  ציון קינן החבר שנהפך למנכ"ל המנכ"ל הנכנס של בנק הפועלים ,  ציון קינן ,  מקורב מאוד לדנקנר ,  אך מצד שני הוא מקפיד להדגיש שבנק הפועלים יצא לדרך חדשה ,  והסערות של 2009 נשארו מאחור .  קינן ,  שעובד יותר מ-30 שנה בבנק הפועלים ,  נבחר למנכ"ל בנק הפועלים פעמיים :  בפעם הראשונה מיד לאחר עזיבתו של צבי זיו ,  בהליך מהיר ובאישור מהיר של הדירקטוריון ,  שלא התקבל על ידי בנק ישראל ;  הפעם השנייה לאחר שבנק ישראל התערב ודרש להקים ועדת איתור .  מאז נכנס לתפקיד מפנה קינן מרץ רב לליכוד השורות בבנק וגיבוש ההנהלה .  יש להניח שקינן ייחקר במשטרה בפרשה ,  שכן הוא עבד עם דנקנר באופן צמוד והוא מכיר את האירועים מקרוב .  אפרת פלד יחסים קרובים אפרת פלד ודני דנקנר ישבו יחד בדירקטוריון בנק הפועלים ,  וכעת הם מנהלים יחד את חברת אריסון השקעות ,  בעלת השליטה בבנק הפועלים .  פלד ודנקנר עובדים כבר יותר משלוש שנים יחד ועל פי מקורבים לצמרת בנק הפועלים ,  מערכת היחסים בין השניים קרובה מאוד .  פלד היא יד ימינה של שרי אריסון ,  בעלת הבית .  כאשר דנקנר עזב את הבנק הוא מונה זמן קצר לאחר מכן למנכ"ל אריסון אחזקות במקומה של פלד ,  כשפלד טיפסה לתפקיד היו"ר .  מעמדה של פלד התחזק מאוד במהלך המאבק שניהלה אריסון בנגיד בנק ישראל ,  סטנלי פישר ,  כאשר בכירה אחרת בקבוצה המקורבת לדנקנר ,  איריס דרור ,  פוטרה מאריסון השקעות .  יורם ראב"ד עורך הדין של דנקנר עו"ד יורם ראב"ד ,  שותף בכיר במשרד המסחרי ראב"ד מגריזו בנקל ושות' ,  עוסק בעיקר בתחום המיזוגים והרכישות .  ראב"ד נחשב מקורב ותיק של דני דנקנר ,  וב-2009 נהפך ליועץ לדירקטוריון הפועלים יחד עם עו"ד רם כספי .  הייעוץ של ראב"ד נדרש אז על רקע המאבק של שרי אריסון ודנקנר במפקח על הבנקים .  גם בתיק הנוכחי משמש ראב"ד עורך דינו של דנקנר .  קבוצת דנקנר ,  שמנתה בעבר לא מעט חברות ועסקים ,  נמנתה על לקוחה של משרד ראב"ד כמו גם כאל ,  בנק אגוד ,  בנק משכן ,  אלביט הדמיה ,  חברות בקבוצת אפריקה ישראל ,  מקורות ,  רשות שדות התעופה ,  רשות הנמלים ,  מפעל הפיס ועוד .  עופר גלזר  " היה במקרה בכלא מעשיהו כשדנקנר ביקר שם " " דנקנר ועופר גלזר אינם חברים .  אולי נפגשו פעם אחת בארוחת ערב עם שרי אריסון ,  ונכון שגלזר היה במקרה בכלא מעשיהו כשדנקנר ביקר שם ,  אבל לא מדובר בחברות "  - כך טען לפני קרוב לשנה מקורב לעופר גלזר ,  בעלה לשעבר של שרי אריסון ,  שריצה זמן מאסר בכלא בגין הטרדה מינית .  חברים או לא לפני קרוב לארבע שנים ,  בתקופת ניהולו של דנקנר ,  קיבל גלזר הלוואה של 40 מיליון שקל מבנק הפועלים לצורך בניית שכונה באילת .  גלזר טוען כי תהליך קבלת האשראי נוהל על פי כל הכללים המחמירים ועבר ועדה מיוחדת של בעלי עניין - אבל זה לא הספיק לפיקוח על הבנקים ,  שהחליט לבדוק את העניין .  גדי ודורי דנקנר ניהלו חברה כושלת אלרן השקעות ,  שבשליטת משפחת דנקנר ,  מחזיקה בשלוש חברות עיקריות - חברת הטלוויזיה בלוויין הרומנית dth ,  רשת הדראגסטורים ניו לייף ואלרן נדל"ן .  דני דנקנר מחזיק בכ-13% ממניות אלרן .  אחיו ובן דודו ,  גדי ודורי דנקנר ,  מחזיקים יחד ב-17.4% ממניות החברה .  שלוש האחזקות העיקריות של אלרן התבררו ככושלות - לא הניבו לאלרן תזרימי מזומנים וגררו אותה להפסד מצטבר של כ-200 מיליון שקל בשנתיים האחרונות ולגירעון של 237 מיליון שקל בהון העצמי .  שווי השוק של אלרן צנח מ-130 מיליון שקל בסוף 2006 ל-6 מיליון שקל .  אלרן התקרבה לסיום דרכה הכלכלי ,  שכן לא היו לה אמצעים להחזיר את חובה לבעלי האג"ח ולבנקים .  עדיין לא אושר הסדר חוב .  רוני יצחקי ורון לובש נפלו עם הדנקנרים באירופה אלרן ,  קרן ההשקעות rp וקבוצת רוני יצחקי הקימו את חברת אטלס לשם פעילות נדל"ן באירופה .  בפברואר 2006 ,  עוד לפני שהושלמה עסקת ההשקעה בין בנק הפועלים לבנק הטורקי ,  הונפקה אטלס בבורסת aim בלונדון וגדי דנקנר קיבל מענק של 700 אלף שקל .  בדומה ליצחקי גם רון לובש רכש באמצעות קרן מרקסטון 22% ממניות חברה הבת ,  אלרן נדל"ן תמורת 22 מיליון דולר .  ההשקעה התבצעה בספטמבר 2007 ,  רגע לפני המשבר .  ברבעון השלישי של 2009 הפחיתה מרקסטון 5.2 מיליון דולר משווי ההשקעה באלרן נדל"ן .  באחרונה החליטו במרקסטון לסייע לאלרן נדל"ן לרכוש את האג"ח שלה .  ליצחקי עסקי נדל"ן בחו"ל ,  והוא שותף בקרן בראק-קפיטל .  ניר ברונשטיין פרשת מידע הפנים ניר ברונשטיין כיהן כיו"ר פועלים שוקי הון ,  והוא אחד מחבריו הקרובים של דני דנקנר .  בפברואר 2009 נעצר ברונשטיין יחד עם פעיל המעו"ף עופר אייזנברג ,  על ידי רשות ניירות ערך בחשד לשימוש במידע פנים .  על פי החשד דנקנר עידכן את ברונשטיין בהפסדים צפויים של הבנק בתיק ניירות הערך מגובות המשכנתאות שלו ,  וברונשטיין העביר את המידע לאייזנברג ,  שסחר במניית הפועלים על בסיס מידע זה ,  טרם פרסומו לציבור .  התיק כעת מצוי בפרקליטות ,  שצריכה להחליט אם להגיש כתב אישום .
 
מכורסת היו"ר לחדר החקירות
שנה אחרי הדחת דני דנקנר מתפקיד יו"ר בנק הפועלים ,  נראה כי המאבק שניהלו דנקנר ובעלת השליטה בבנק ,  שרי אריסון ,  בנגיד בנק ישראל סטנלי פישר ,  היה רק ההתחלה .  כעת נחקר דנקנר במשטרה בחשד למרמה והפרת אמונים ;  אריסון צפויה לתת עדות וכן בכירים אחרים בהנהלת הבנק .  צבי זי

