השפריצר ואתם
הרשתות מציעות המון מבצעים משתלמים ,  אבל דיילות היופי של הדיוטי פרי משכנעות ביותר .  איפה הכי משתלם לקנות קוסמטיקה ובישום ? 
כשמתחילים לראות על מדפי הפארמים וחנויות הקוסמטיקה מבצעים גדולים על בשמים וקוסמטיקה ,  אפשר להיות בטוחים באחד משני דברים :  שעוד מעט נאכל תפוח בדבש או מצות .  גם בפסח וגם בראש השנה ,  טוענים ברשתות הפארם ,  מדובר במבצעי הפסד שגורמים לעלייה דרמטית במכירות . " בתקופה שלפני החג עולות מכירות הבישום לנשים בכ-50% לעומת שבוע רגיל ",  אומר דני לוזון ,  סמנכ"ל הסחר של סופר-פארם . " מכירות בישום הגברים עולות בכ-30% ומכירות המארזים מזנקות בכ-70% .  גם בקטגוריות האיפור והקוסמטיקה נרשמת עלייה של כ-25% לעומת שבוע ממוצע של מבצעים ,  אך הם פחות מתוקשרים ",  אומר לוזון .  
השאלה איפה אפשר למצוא את המבצעים המשתלמים ביותר מעסיקה את מרבית הלקוחות שמעוניינים לרכוש לפני החג קוסמטיקה ובשמים .  מסקר שערך מכון פאנלס עבור themarker עולה כי פרמטר המחיר הוא המרכזי בבחירת הרשת  ( 81.5% מהנשאלים )  ,  ואילו זמינות ונגישות של הסניף נמצאת רק במקום השני  ( 61% מהנשאלים )  .  עוד עולה מהסקר שסופר-פארם מצטיירת בעיני מרבית הנשאלים כרשת הזולה ביותר  ( 31% מהנשאלים )  .  
ואולם מבדיקת מחירים שערכנו עולה כי סופר-פארם דווקא אינה הרשת הזולה ביותר .  בבדיקה השווינו את המחירים של עשרה בשמים ועשרה מוצרי קוסמטיקה ואיפור שנבחרו בצורה אקראית .  מהבדיקה עולה כי מי שמתכנן לבלות את הפסח בחו"ל ,  יעשה בחוכמה אם יחכה לערוך את הקניות בדיוטי פרי .  בקטגוריית הבשמים הדיוטי פרי מציע את המחירים הנמוכים ביותר בכל אחד מסוגי הבשמים שבדקנו ,  וכך גם בכמעט כל מוצרי הקוסמטיקה והאיפור .  
אם אתם מתכוונים לערוך את קניות הבשמים ברשתות ברחבי המדינה ,  מההשוואה עולה כי רשת המשביר לצרכן מציעה את המחירים הגבוהים ביותר לכלל האוכלוסייה בשישה מתוך עשרת הבשמים שבדקנו .  אם מביאים בחשבון את כרטיס מועדון 365 ,  שתקף גם במשביר לצרכן וגם ברשת ניו-פארם ,  נראה כי המחירים דומים לאלו המוצעים בשאר הרשתות .  קשה להגדיר רשת אחת כזולה ביותר - בחלק מהמקרים ההפרשים במחיר היו שקלים בודדים ,  ובמקרים האחרים שבהם כן התגלו הפרשים של עשרות שקלים במחיר ,  בכל בושם הוכתרה רשת אחרת בתור הזולה ביותר .  
כשהשווינו את מחירי הבשמים המוצעים ברשתות הפארם לאלו המוצעים באתר האינטרנט callperfume ,  גילינו שבניגוד להשוואת הבשמים שערכנו בשנה שעברה ,  שבה המחירים באתר היו משתלמים יותר מאלו שברשתות ,  הפעם מציעות הרשתות מחירים נמוכים באמת ,  שזולים במרבית המקרים מהמחירים באינטרנט .  
כדי להשיג את המחירים הנמוכים ביותר כדאי לגלוש לאתרים כמו just4u או callperfume ולבדוק את המחיר שאותו הם מציעים עבור הבושם שאותו אתם רוצים לקנות ורק אז לצאת ולבדוק את המחירים ברשתות .  
בקטגוריית הקוסמטיקה והאיפור נמצא כי רשת המשביר לצרכן מציעה את המחיר היקר ביותר .  עם זאת ,  במוצרים של חלק מהחברות הקוסמטיקה מציעה הרשת מבצעים משתלמים ללקוחות שמעוניינים לקנות שני מוצרים של אותה החברה  ( 50% הנחה למוצר השני )  .  
אם מתייחסים לנתונים מבלי להביא בחשבון את הדיוטי פרי ,  נראה כי בקטגוריית הקוסמטיקה והאיפור ניו-פארם מציעה את המחירים הנמוכים ביותר ,  אבל רק לחברי המועדון של הרשת .  אם אין לכם כרטיס מועדון של ניו-פארם ,  תמצאו את המחיר הנמוך ביותר בקטגוריית הקוסמטיקה והאיפור ברשת אפריל .
 
השפריצר ואתם
הרשתות מציעות המון מבצעים משתלמים ,  אבל דיילות היופי של הדיוטי פרי משכנעות ביותר .  איפה הכי משתלם לקנות קוסמטיקה ובישום ? 

