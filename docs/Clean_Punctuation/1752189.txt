בוש : " ישראל הפציצה מתקן גרעיני בסוריה "
 הנשיא האמריקאי לשעבר מאשר בספר זכרונות את הפרסומים הזרים אודות תקיפת מתקן גרעין סורי על ידי חיל האוויר .  לטענת בוש ,  ראש הממשלה אולמרט החליט על התקיפה על מנת להשיב את ביטחון הציבור בישראל בו 
" ראש הממשלה אולמרט לא ביקש אור ירוק ,  ואני לא נתתי לו אחד .  הוא עשה מה שהוא מאמין שנכון על מנת להגן על ישראל ",  כך כתב בספר הזכרונות שלו נשיא ארצות הברית לשעבר ,  ג'ורג' וו .  בוש ,  בהתייחסו לתקיפת המתקן הגרעיני שישראל הפציצה בסוריה ,  לפי פרסומים זרים ,  בשנת 2007 .  בוש הכחיש כי נתן  " אור ירוק "  לישראל לתקוף את הכור ,  והוסיף כי להערכתו ,  החלטתו של אולמרט לתקוף את המתקן נעשתה כדי להשיב את הביטחון שהוא איבד בקרב הציבור בישראל במהלך מלחמת לבנון השנייה .
 בספר , " נקודות הכרעה ",  שקטעים ממנו פורסמו היום  ( שישי )  על ידי סוכנות הידיעות רויטרס ,  מספר בספרו ,  כי זמן קצר לאחר שקיבל מידע אודות  " מתקן חשוד ומוחבא היטב במדבר במזרח סוריה ",  הוא שוחח בטלפון עם ראש הממשלה באותה תקופה ,  אהוד אולמרט . " ג'ורג' ,  אני מבקש ממך להפציץ את המתקן ",  ביקש אולמרט מבוש לפי הנכתב בספר .
 בוש כותב כי הוא דן באפשרות עם הצוות לביטחון לאומי ,  וכי הפצצה של המתקן נשקלה  " אולם הפצצה של מדינה ריבונית ללא אזהרה או הצדקה מוצהרת הייתה יוצרת תגובה חמורה ".  לדברי בוש ,  גם אפשרות של מבצע חשאי להריסת הכור נבדקה ,  אולם הוחלט שהסיכון הכרוך בשליחת צוות שייחדור לסוריה גבוה מדי .
 בוש מספר כי הוא קיבל הערכה מודיעינית ממי שהיה ראש ה-CIA באותה תקופה ,  מייק היידן ,  על פיה ישנה סבירות גבוהה כי מדובר במפעל שמשמש ככור גרעיני ,  אולם אין ביטחון כי סוריה משתמשת בו ליצירת נשק גרעיני .  נשיא ארצות הברית לשעבר כותב כי אמר לאולמרט  " אני פשוט לא יכול להצדיק התקפה על מדינה ריבונית אלא אם סוכנויות המודיעין שלי יאמרו שמדובר בתוכנית לחימוש גרעיני ". 
אולמרט היה מאוכזב מהחלטתו של בוש להמליץ על אסטרטגיה של דיפלומטיה ואיומים כדי להכריח את סוריה להשמיד את המתקן . " האסטרטגיה שלך מטרידה אותי מאוד ",  אמר אולמרט לבוש ,  על פי הנכתב בספר .
 לפי הספר ,  ההחלטה לתקוף את מתקן הגרעין באה על רקע הכשלון של מלחמת לבנון השנייה .  לדברי בוש ,  למלחמה הזו היו  " תוצאות מעורבות ".   " מחד ,  המבצע החליש את חיזבאללה ויצר ביטחון בגבול עם לבנון ,  אך באותה העת ,  הביצוע הצבאי הרעוע עלה לישראל באובדן היוקרה הבינלאומית שלה ",  כותב בוש .
 
בוש : " ישראל הפציצה מתקן גרעיני בסוריה "
 הנשיא האמריקאי לשעבר מאשר בספר זכרונות את הפרסומים הזרים אודות תקיפת מתקן גרעין סורי על ידי חיל האוויר .  לטענת בוש ,  ראש הממשלה אולמרט החליט על התקיפה על מנת להשיב את ביטחון הציבור בישראל בו

