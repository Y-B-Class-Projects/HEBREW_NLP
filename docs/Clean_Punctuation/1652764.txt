בכירים בבנק ישראל :  עופר עיני הכשיל את הנגיד 
בכירים בבנק : " נראה היה שהנגיד ניצח במאבק להחרגת בנק ישראל מפיקוח הממונה על השכר - אלא שאז התערב יו"ר ההסתדרות ".  פישר כועס גם על ועד העובדים שהכניס את עיני לתמונה
 >  >  נגיד בנק ישראל ,  סטנלי פישר ,  קיבל באכזבה רבה את הפשרות שנכפו עליו בשבוע שעבר על ידי ראש הממשלה בנימין נתניהו ,  יו"ר ועדת הכספים של הכנסת ,  משה גפני ,  והוועדה בנושא חוק בנק ישראל החדש - כך אמרו בסוף השבוע בכירים בבנק .  לדברי הבכירים ,  היתה זו הזדמנות היסטורית ,  לדעת פישר ,  להביא לעצמאות בנק ישראל בחוק החדש ,  אך גורמים פוליטיים הכשילו אותה .  בכירים בבנק ישראל אמרו בסוף השבוע שעבר : " הנגיד נלחם ארבע שנים כדי להחריג את בנק ישראל ,  בנושא קביעת השכר בבנק מסעיף 29 א' לחוק יסודות התקציב ,  כלומר מפיקוח הממונה על השכר באוצר .  עד ליום רביעי האחרון נדמה היה כי הנגיד ניצח בנושא הזה ,  וכי לפי המנגנון המיוחד שנקבע בחוק בנק ישראל החדש ,  הבנק לא יהיה כפוף עוד לממונה .  אלא שאז נכנס לתמונה יו"ר ההסתדרות ,  עופר עיני ".  עיני ,  שגייס לצדו את יו"ר העבודה ,  אהוד ברק ,  הזהיר בפגישה שקיימו השניים עם נתניהו כי , " אם בנק ישראל לא יהיה כפוף לסעיף 29 א' - אף גוף ציבורי לא יהיה כפוף ".  ראש הממשלה שמע את האיום ונבהל .  בפגישה שקיימו ביום רביעי בכנסת כל הגופים המעורבים בפרשת חוק בנק ישראל - ראש הממשלה ,  שר האוצר ,  הנגיד ,  יו"ר ההסתדרות ואחרים - הודיע נתניהו כי בנק ישראל ימשיך להיות מחויב לדיווחים ולקבלת הסכמות בנושאי שכר לממונה על השכר באוצר וכי במקרה של חילוקי דעות הנושא יובא להכרעת רה"מ .  בסיום הדיונים על החוק בוועדת הכספים ,  ביום רביעי שעבר ,  הודה הנגיד לכל הגורמים שהיו מעורבים בקבלת החוק להוציא גורם אחד ,  ועד עובדי הבנק ,  שנחשב לנאמן מאוד לנגיד .  בכירים בבנק מעריכים כי הנגיד כועס על הוועד ,  על שהכניס למו"מ את יו"ר ההסתדרות ,  עיני .  בנושא קביעת תקציב בנק ישראל אכזבת הנגיד גדולה עוד יותר ,  שכן לפי החוק החדש ,  הבנק יהיה חייב להציג את תקציבו השנתי לפני ועדת הכספים של הכנסת .  זהו הישג מרשים ליו"ר ועדת הכספים ,  משה גפני .  אמנם לוועדה אין יכולת לכפות את עמדותיה על הבנק ,  אבל היא תוכל להעיר את הערותיה ויהיה להן הד ציבורי רחב .  בכיר בבנק דחה את הטענות כי הנגיד התאכזב מהפשרות בחוק .  לדבריו , " מדובר בפשרה שהיינו צריכים לקבל ,  כדי לקבל את הדבר הגדול באמת - חוק בנק ישראל החדש ".  הבכיר הביע תקווה כי אחרי אישור הכנסת ,  ניתן יהיה להתחיל ביישומו לאחר הפסח .  בהסתדרות סירבו להגיב לידיעה .
 
בכירים בבנק ישראל :  עופר עיני הכשיל את הנגיד 
בכירים בבנק : " נראה היה שהנגיד ניצח במאבק להחרגת בנק ישראל מפיקוח הממונה על השכר - אלא שאז התערב יו"ר ההסתדרות ".  פישר כועס גם על ועד העובדים שהכניס את עיני לתמונה

