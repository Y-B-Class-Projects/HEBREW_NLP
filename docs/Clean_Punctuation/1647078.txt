איטליה :  מהפך דרמטי למילאן בפירנצה
הונטלאר  ( 81 )  ופאטו  ( 90 )  מחקו פיגור מול פיורנטינה ,  העניקו לרוסונרי ניצחון 1:2 והפער מאינטר כעת רק ארבע נקודות
אחרי שקטעה רצף של חמישה משחקים ללא ניצחון בזכות 1:2 דחוק על ליבורנו ביום ראשון ,  אירחה הערב  ( רביעי )  פיורנטינה את מילאן במשחק השלמה מהמחזור ה-17 ,  אז נדחתה ההתמודדות בגלל שלג שנערם על כר הדשא בארטמיו פרנקי .  לאונרדו ,  שידע כי ניצחון במשחק ההשלמה יעלה את מילאן שלו למקום השני ויקרב אותה עד כדי ארבע נקודות מאינטר המוליכה ,  ראה משחקניו כדורגל מאכזב במשך 81 דקות ,  אבל גם מהפך גדול בסיום עם שערים של הונטלאר ופאטו בדרך לניצחון חשוב 1:2 .
 סטבן יובטיץ' פתח בהתקפה לצד אלברטו ג'ילארדינו ,  ובדקה ה-14 השילוב הזה הניב את שער היתרון של הוויולה .  המונטנגרי הצעיר מצא את החלוץ שהכניע מקרוב את כריסטיאן אביאטי ושוב חגג מול הקבוצה בה לא ממש הצליח להפגין את כישוריו .  מילאן ,  שאיבדה במחצית הראשונה את הקפטן מאסימו אמברוסיני בגלל פציעה ,  החזיקה יותר בכדור במהלך אותן דקות ,  אך ראתה דווקא את פיורנטינה קרובה יותר להבקיע שוב .  
בדקה ה-76 ביצע לאונרדו חילוף התקפי כשהוציא את ג'נארו גאטוסו ושלח למערכה את קלאס יאן הונטלאר .  חמש דקות על המגרש הספיקו להולנדי כדי לבצע דאבל פס עם רונאלדיניו ולשלוח בשמאל אל הרשת בבעיטה הראשונה של הרוסונרי למסגרת .  שתי דקות בתוך תוספת הזמן הגביה רונאלדיניו לרחבה של המארחים ההמומים ופאטו הפציץ בין רגליו של סבסטיאן פריי .  ניצחון דרמטי לרוסונרי ,  שרחוקים כעת רק ארבע נקודות מאינטר .
 במשחק נוסף במחזור ה-17 ,  חלמה קליארי על העפלה למקום הרביעי כשהתארחה במגרשה של אודינזה מהתחתית ,  אך הפסידה לבסוף 2:1 .  החבורה של מסימיליאנו אלגרי הגיעה אחרי שני ניצחונות רצופים ואף עלתה ליתרון מנגיחה מוצלחת של ג'דה הברזילאי כבר אחרי שתי דקות של משחק ,  אבל אודינזה נזכרה לשחק במחצית השנייה ולקחה את הנקודות .  אלכסיס סאנצ'ז השווה בדקה ה-68 ,  וצ'יליאני אחר ,  מאוריסיו איסלה ,  בישל את שער הניצחון בחלוף שתי דקות למלך שעריל הליגה ,  אנטוניו די נטאלה .
 
איטליה :  מהפך דרמטי למילאן בפירנצה
הונטלאר  ( 81 )  ופאטו  ( 90 )  מחקו פיגור מול פיורנטינה ,  העניקו לרוסונרי ניצחון 1:2 והפער מאינטר כעת רק ארבע נקודות

