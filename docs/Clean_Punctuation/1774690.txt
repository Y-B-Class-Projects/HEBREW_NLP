משרד התמ"ת אישר מענקים לאינטל ולטאואר ב-891 מיליון שקל ;  אינטל תגייס עוד 650 עובדים
אינטל תקבל 741 מליון שקל וטאואר 150 מליון שקל תמורת השקעה חדשה של 420 מליון דולר
מנהלת מרכז השקעות במשרד התמ"ת אישרה בסוף השבוע מענקים גדולים במיוחד לחברות טאינטל וטאואר סמיקונדקטור .  לחברת  " אינטל "  אושרה השקעה לשדרוג מפעלה בקרית גת  ( פאב 28 )  בהשקעה של 2.7 מיליארד דולר ובמענק של 741 מיליון שקל .  החברה התחייבה להעסיק בפאב 28 המשודרג כ-3,100 עובדים ובנוסף התחייבה להעסיק 50 עובדי מו"פ באזור פיתוח א' ולהגדיל השקעה במחקר אקדמי .  מדובר בתוספת של 650 עובדים סך הכל .  פאב 28 מייצר בטכנולוגיות התהליך המתקדמות ביותר בעולם כיום בעלות יכולת מזעור טרנזיסטורים לגודל של 45 ננומטר .  שדרוג המפעל יאפשר הקטנת גודל הטרנזיסטורים ל-22 ננומטר ואף מעבר לכך ובהתאם אינטל תוכל לייצר מעבדים מהירים יותר.בנוסף ,  אושרה בקשת החברה לשחיקת מחזור פאב 8 בירושלים ולא אושרה בקשת החברה לשחיקת מחזור פאב 18 בקרית גת .  השחיקה קשורה להטבות מס.בקשתה המקורית של אינטל עמדה על היקף מענק של 405 מליון דולר ,  ולאחר מגעים בין משרד התמ"ת ומשרד האוצר לבין נציגי אינטל בארה"ב ובישראל ,  הגיעו הצדדים לכדי הבנה שהמענק יהיה בסכום של כ-190 מליון דולר ,  ותוספת העובדים תגיע ל-650 עובדים.לחברת טאואר סמיקונדוקטור אושרה בקשה להשקעה של כ-420 מיליון דולר להרחבת מפעל החברה  ( פאב 2 )  במגדל העמק .  היקף המענק שאושר עומד על כ-150 מיליון שקל.בתמורה למענק ,  התחייבה טאואר להעסיק 1,430 עובדים ממגדל העמק והסביבה ,  ביניהם בני מיעוטים .  פאב 2 עוסק בייצור שבבים לחברות מובילות בעולם וכיום יש בפני החברה צבר הזמנות רב .  לפני כשנתיים חברת טאואר התמזגה עם חברת jaz האמריקנית .  המיזוג הוביל להתייעלות במו"פ ,  לכניסת טכנולוגיות חדשות ,  חיזוק טאואר בשוק האמריקני ואף הביא לקוחות חדשים רבים .  שתי החברות הובאו לדיון לאחר שהושגו סיכומים תקציביים בין משרד התמ"ת - מרכז ההשקעות לבין אגף התקציבים במרכז האוצר .  שר התמ"ת ,  בנימין בן אליעזר אמר כי מדובר בשתי השקעות ענק ,  בעלות משמעות אסטרטגית למדינת ישראל . " אין זה מובן מאליו שהיום בתחרות הגלובלית החברות בוחרות לבצע את השקעתן בישראל ואני בטוח שתהיה להחלטה זו השפעה חיובית מאוד על אזור הדרום במקרה של אינטל ועל אזור הצפון במקרה של טאואר ".  בן אליעזר אמר כי האישורים הללו מהווים חלק משמעותי במדיניות המשרד לחזק את התעשייה והתעסוקה בפריפריה ולהביא חברות בינלאומיות להשקיע ולפתח את פעילותן בישראל . " המשרד בראשותי ימשיך לפעול בשנים הקרובות לחיזוק הפריפריה באופן משמעותי הן כתוצאה מהשינויים בחוק עידוד השקעות הון ,  והן בעקבות הגדלת תקציב מרכז השקעות לטובת מסלולי תעסוקה ,  מסלולי שכר גבוה למרכזי מו"פ ומסלולים נוספים שיתווספו בשנה הבאה ".  מנהל מרכז השקעות ,  חזי צאיג הוסיף כי מדובר בתוספת של אלפי עובדים באופן ישיר ועקיף ברמות שכר גבוהות ביותר ,  וכן בהבאת הטכנולוגיות המתקדמות ביותר בתחום השבבים לארץ . " כולי תקווה שנראה גם בשנה הבאה חברות בינלאומיות נוספות בוחרות להשקיע ,  להרחיב ולהקים בארץ מפעלים ומרכזי מו"פ ,  ומרכז ההשקעות בתמ"ת ימשיך לפעול לשם השגת מטרה זו ". 

משרד התמ"ת אישר מענקים לאינטל ולטאואר ב-891 מיליון שקל ;  אינטל תגייס עוד 650 עובדים
אינטל תקבל 741 מליון שקל וטאואר 150 מליון שקל תמורת השקעה חדשה של 420 מליון דולר

