בורטולו מוטי מונה למאמן אטאלנטה
אחרי התפטרותו של קונטה ,  שהחליף בספטמבר את גרגוצ'י ,  יהיה מוטי המאמן השלישי העונה של קבוצת התחתית מברגמו
אטאלנטה ממשיכה לנסות ולעלות על דרך המלך ,  והיום  ( שני )  הודיעה הקבוצה מברגמו על מינויו של בורטולו מוטי כמאמנה החדש .  מוטי בן ה-55 אימן בעבר באינספור קבוצות בליגה הראשונה והשניה באיטליה  ( בין היתר בנאפולי ,  ורונה ,  פאלרמו ורג'ינה )  ,  וזו תהיה הקדנציה השניה שלו בשורות אטאלנטה ,  אחרי שאימן בה בעונת 1998-1999 .
 כזכור ,  ביום חמישי שעבר התפטר מתפקידו שחקן העבר אנטוניו קונטה בעקבות התוצאות הרעות ,  חודשים בודדים אחרי שהחליף בתפקיד את אנג'לו גרגוצ'י ,  אי שם בספטמבר .  מוטי ,  אם כך ,  יהיה המאמן השלישי של הקבוצה מברגמו העונה ,  בתקווה שזה מה שיעזור לה להינצל מירידה .  אטאלנטה השיגה שלושה נצחונות בלבד מ-18 המשחקים הראשונים העונה באיטליה ,  והיא נמצאת כעת במקום האחד לפני האחרון בטבלה ,  עם 13 נקודות בלבד - 3 מחוף מבטחים .
 
בורטולו מוטי מונה למאמן אטאלנטה
אחרי התפטרותו של קונטה ,  שהחליף בספטמבר את גרגוצ'י ,  יהיה מוטי המאמן השלישי העונה של קבוצת התחתית מברגמו

