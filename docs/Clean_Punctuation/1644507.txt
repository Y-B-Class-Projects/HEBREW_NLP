עיריית רמת גן אישרה להפקדה את השינויים בבניין השנוי במחלוקת ברחוב ארלוזורוב 36 בעיר
כעת עומדים בפני תושבי הסביבה הנאבקים בתוכנית ,  60 יום להגשת התנגדות לועדה המקומית לתכנון ובניה
הבניין ברחוב ארלוזורוב פינת מעלה הצופים ברמת גן ממשיך לעורר סערה .  זאת לאחר שעיריית רמת גן אישרה לאחרונה להפקדה שינויים בתוכנית בניין העיר  ( תב"ע )  הנוגעים לבניין ,  שמשמעותם אישור החריגות מהתוכנית המקורית שביצעו היזמים במבנה.תושבי הרחובות הסמוכים הנאבקים בתוכנית ,  הביעו השבוע זעם על כך שלמרות הביקורת החריפה שספגה העירייה מבתי המשפט היא ממשיכה בשלה .  התושבים אף הבהירו כי יגישו התנגדות לתוכנית לועדה המקומית לתכנון ובניה.במקור היה זה בניין בן שתי קומות ו-10 דירות ,  שנבנה בסגנון הבאוהאוס לפני כ-70 שנה .  התוכנית הקיימת מאפשרת תוספת של 3 קומות למבנה הקיים ויצירת 40 דירות של 30 מ"ר שייעודן מגורי סטודנטים ,  אנשי סגל ואורחי מכללת שנקר ואוכלוסיות מיוחדות כמו חוסים וקשישים ,  אך יש בתוכנית גם מספר תנאים.לפי התוכנית ,  אם הבניין ייהרס במהלך הבניה ,  על היזמים לחפור חניון תת קרקעי .  מגבלה נוספת של התוכנית היא שבמידה והדירות ישמשו בסופו של דבר למגורים רגילים ,  שטח כל דירה לא יקטן מ-60 מ"ר  ( כלומר 20 דירות לכל היותר ) .במהלך הבנייה נהרס הבניין כמעט לחלוטין למעט חלק מקיר החזית הפונה לרחוב ארלוזורוב ,  אך היזמים לא טרחו להוסיף חניון תת קרקעי כפי שמחייבת התוכנית .  העירייה מצידה לא התאמצה לאכוף את החוק וחיפשה פתרון למצב שנוצר בהקמת חניון בשטח גן היסטורי הידוע כגן הקופים .  רק מאבק מאורגן של מאות תושבים שהביא להתערבות פרקליטות המדינה באמצעות עו"ד אבי-טל שלומי הצליח לעצור את הבניה רגע לפני השלמתה כאשר שופט בית המשפט לעניינים מקומיים ברמת גן אריה אטיאס הוציא צו הפסקת עבודה ואסר את המגורים בו .  השופט גם גינה את התנהלות העירייה בפרשה וקבע כי זו התנהלה מבלי לשמור על שלטון החוק ועל האינטרס הציבורי וכינה את המצב  " הכשרת השרץ שלא כדין ".  התושבים גם קיבלו חיזוק משופטת בית המשפט המחוזי בתל אביב ד"ר מיכל אגמון-גונן ששיבחה את התושבים המתנגדים ואף פסקה כי עיריית רמת גן תשלם 50 אלף שקל הוצאות משפט.למרות פסיקות בית המשפט ,  עיריית רמת גן אישרה להפקדה את התוכנית החדשה ,  שמתאימה את עצמה באופן מושלם למצב בשטח .  התוכנית מאפשרת שימוש של מגורים רגילים גם אם שטח הדירות הוא 30 מ"ר ,  והיא פוטרת את היזמים מבניית חנייה תת קרקעית .  התוכנית אמנם קובעת תקן חניה של אחד לאחד ,  כלומר 40 חניות ,  אך בפועל קיימות בבניין רק 10 חניות ועבור החניות החסרות נקבע שיהיה על היזמים לשלם ל  " קרן חנייה ". "מדובר בפעולה צינית מצד הועדה המקומית "  אמר חבר ועד הפעולה המתנגד לתוכנית . " אחרי שהתבררו החריגות ואחרי שהועדה המקומית ספגה ביקורת מבית המשפט ,  במקום לאכוף את החוק ,  בעצם משנים אותו .  תופרים את החליפה לפי מידותיו של מי שבונה לכאורה בניגוד לחוק וגם נותנים לו כמה בונוסים .  מתירים לו לייעד את 40 הדירות הקטנות למגורים רגילים למרות שנקבע במקור כי תהיינה מיועדות לאוכלוסיות ספציפיות ,  ומצאו פיתרון קסם לבעית החניה ,  באמצעות תשלום לקרן חניה עבור חניון שאמור להיבנות בעתיד בתאריך לא מוגדר בצומת כופר הישוב שעלייה תלולה מפרידה בינה לבין הבניין .  אם היזמים היו מגישים את התוכנית לפני שהבניין היה קיים ,  אין סיכוי שהתוכנית היתה עוברת .  אך מאחר והבניין כבר קיים ועומד ,  התוכנית אושרה להפקדה .  אם הסיבה היחידה שמאשרים להפקדה תוכנית היא בגלל שבמציאות היא כבר עובדה מוגמרת ,  זה בפירוש מעודד עבריינות בנייה ".  עו"ד עופר לרינמן המיצג כ-200 מתושבי השכונה הבהיר כי התנגדותם התקיפה לתוכנית תוגש במועד ואם יהיה צורך בכך ,  יעורבו גם ועדת הערר ובית המשפט . " אפשר רק לתמוה כיצד מחליטה הועדה המקומית ללא בושה על הפקדת תוכנית המכשירה את עבירת הבניה לכאורה ,  תוך הקרבת איכות חייהם של מאות תושבי השכונה .  זוהי זריקת נעל על שלטון החוק ". 

עיריית רמת גן אישרה להפקדה את השינויים בבניין השנוי במחלוקת ברחוב ארלוזורוב 36 בעיר
כעת עומדים בפני תושבי הסביבה הנאבקים בתוכנית ,  60 יום להגשת התנגדות לועדה המקומית לתכנון ובניה

