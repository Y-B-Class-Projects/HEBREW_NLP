קרן בנצ'מרק לא תגייס קרן חדשה להשקעות בישראל
הקרן החליטה על להמשיך להשקיע בישראל מתוך מטה החברה שלה ,  הממוקם בקליפורניה ייתכן כי אחד השותפים ,  ארד נווה ,  יעזוב אותה
 >  >  קרן בנצ'מרק ישראל מבצעת שינוי משמעותי באסטרטגיית ההשקעות שלה .  בנצ'מרק לא תגייס קרן חדשה ,  בנצ'מרק 3 .  במקום זאת היא צפויה להחליט על השקעות חדשות בישראל ,  מתוך מטה הקרן בקליפורניה .  אחת ההערכות בשוק היא שארד נווה ,  אחד השותפים בקרן ,  לא ימשיך בפעילותו בה ,  אך בקרן מכחישים וטוענים כי כל השותפים בבנצ'מרק ישראל ימשיכו להיות חלק פעיל גם לאחר השינוי .  בנצ'מרק היא אחת מהקרנות האמריקאיות הבולטות שהגיעו לישראל בשנים האחרונות .  היא היתה מעורבת במספר מועט באופן יחסי של אקזיטים .  אחד מהם היה בחברת פסעבה שנמכרה לפי.אמ.סי-סיירה עבור 300 מיליון דולר ,  במה שנחשב לאחד האקזיטים המרשימים של השנים האחרונות .  בין האקזיטים של הסניף הישראלי ניתן לציין את :  מכירת שופינג.קום ל-ebay עבור 634 מיליון דולר ;  מכירת picturevision לקודאק תמורת 98 מיליון דולר  ( החברה נסגרה ב-2001 )  ;  מכירת סיליקוונט  ( siliquent )  לברודקום תמורת 84 מיליון דולר ;  מכירת אופלס לאינטל תמורת 100 מיליון דולר  ( החברה נסגרה )  ;  ומכירת filesx ליבמ תמורת 80 מיליון דולר .  השותפים בקרן הם מייקל אייזנברג ,  ארד נווה ואלי וורטמן .  בנצ'מרק מנהלת בישראל שתי קרנות .  הקרן הראשונה היתה בהיקף של 240 מיליון דולר והקרן השנייה ,  שממנה היא משקיעה כעת ,  היא בהיקף של 250 מיליון דולר .  בשיחה עם themarker אמר מייקל אייזנברג : " הקרן האמריקאית חושבת שעדיף לבצע שינוי ולבצע השקעות מתוך הקרן האמריקאית של בנצ'מרק .  זה פשוט שינוי מודל .  עד עכשיו עבדנו במודל של קרן סקויה וגריילוק .  עכשיו נעבוד במודל של באטרי ,  לייטספיד וקיינן .  השותפים בקרן הישראלית ימשיכו להיות שותפים להשקעות גם במסגרת השינוי החדש ".  דובר בנצ'מרק קפיטל מסר :  הקרן קיבלה החלטה אסטרטגית שלא לגייס קרן חדשה - קרן בנצ'מרק 3 .  בנצ'מרק ,  המגלה התלהבות מהזדמנויות ההשקעה בסטארט-אפים הישראליים ,  תמשיך להשקיע בישראל באמצעות השותפים הישראלים .  ההחלטה שהתקבלה היא תהליך אבולוציוני באסטרטגיית ההשקעה של הקרן ,  שמעוניינת בחשיפה להזדמנויות השקעה מצוינות בישראל ,  באמצעות הקרן הפועלת מקליפורניה .  ד"ר אלכסנדר בלקנסקי ,  שותף בבנצ'מרק אמר : " אנו מתלהבים מאוד מהזדמנויות ההשקעה בישראל ומעוניינים בחשיפה להשקעות מוצלחות נוספות כדוגמת החברות :  קונדואיט ,  גרין רואד ,  ברודלייט ,  גיגיה ,  וסיקינג אלפא .  לכשיסתיימו ההשקעות החדשות של קרן בנצ'מרק קפיטל 2 ,  נמשיך להשקיע בישראל מהקרן בקליפורניה באמצעות השותפים הישראלים ". 

קרן בנצ'מרק לא תגייס קרן חדשה להשקעות בישראל
הקרן החליטה על להמשיך להשקיע בישראל מתוך מטה החברה שלה ,  הממוקם בקליפורניה ייתכן כי אחד השותפים ,  ארד נווה ,  יעזוב אותה

