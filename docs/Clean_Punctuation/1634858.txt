פיני טבגר ,  עכשיו ברוסית
השחקן יצטרף למיני סדרה דוברת רוסית של HOT  " שלושה "  וישחק בתפקיד אחיו למחצה של הגיבור הראשי ,  אותו יגלם הנרי דוד
השחקן פיני טבגר יככב ב"שלושה ",  מיני סדרה דוברת רוסית חדשה של HOT . " שלושה ",  קומדיה ברוסית עם תרגום לעברית ,  היא סדרה בת ארבעה פרקים שמציגה את סיפורו של מישה  ( הנרי דוד )  ,  צעיר החי במוסקבה ,  שמקבל במפתיע טלפון מאהבת נעוריו בישראל .  בעקבות השיחה הוא נוסע ארצה ונקלע לאירועים משונים .
 טבגר לוהק לתפקיד אדיק ,  אחיו למחצה של מישה .  אדיק בן 30 ,  חולם להיות סופר .  הנרי דוד וטבגר ישחקו לצד השחקן הרוסי ארמן ג'יגרחניאן ,  המכהן גם כמנהל תיאטרון במוסקבה ומשחק באופן קבוע גם בתפקידים שונים בתיאטרון .  ג'יגרחניאן יגלם את הבוס של מישה שמצטרף אל השניים במסעם לישראל .
" שלושה "  היא שיתוף פעולה ישראלי-רוסי שביים לאון פרודובסקי ,  אשר סרטו עטור השבחים  " חמש שעות מפאריס "  זכה לאחרונה בפסטיבל הסרטים בחיפה ונבחר כאיש השנה של ערוץ 9 .  בתפקידים המרכזיים יככבו כוכבי קולנוע מרוסיה והיא תצולם במוסקבה ובישראל .  תסריטאי הסדרה הוא ארז קו אל שהיה שותף גם הוא ל  " חמש שעות מפאריס "  והמפיקה היא ריקי שלח .
 

פיני טבגר ,  עכשיו ברוסית
השחקן יצטרף למיני סדרה דוברת רוסית של HOT  " שלושה "  וישחק בתפקיד אחיו למחצה של הגיבור הראשי ,  אותו יגלם הנרי דוד

