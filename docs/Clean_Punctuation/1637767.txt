ליגת העל :  מכבי תל אביב ניצחה 2:3 את הפועל עכו
שערים של יברויאן  ( 48 ,  82 )  ושבחון  ( 71 )  סידרו מהפך ,  לאחר שהצהובים פיגרו פעמיים ושיחקו ב-10 שחקנים .  אדום לקומאץ'
הפועל עכו אירחה הערב  ( שבת )  באצטדיון גרין בנצרת עילית את מכבי תל אביב במסגרת המחזור ה-20 של ליגת העל ,  ובסיום משחק מותח ,  בו הוליכו המארחים פעמיים ,  הצליחו שחקניו של אבי נמני לנצח 2:3 ,  ולרשום ניצחון רביעי רצוף כשנותרו להם שני משחקים בליגה עד הדרבי התל אביבי הגדול .  עכו ,  אלופת התיקו של ליגת העל נוצחה בקרב התחתית במחזור הקודם על ידי מכבי אחי נצרת והיא לא ניצחה זה שישה מחזורים ,  כך שאסור היה לה לאבד נקודות ,  אך למרות זאת היא לא עמדה במשימה .  עכו הובילה פעמיים משערים של אדק מב'ה ושחר סימן טוב ,  למרות שהיתה פחות טובה מיריבתה ,  אך לא ידעה לשמור על היתרון .  מכבי תל אביב חזרה פעמיים מפיגור בזכות צמד איליה יברויאן ויוסי שבחון .  הצהובים שיחקו החל מהדקה ה-72 בעשרה שחקנים בעקבות הרחקתו של אנדריי קומאץ' ,  אך למרות זאת שחקניו של אבי נמני הוכיחו אופי וחילצו שלוש נקודות במגרש קשה .
 במכבי עשו את כל המאמצים כדי שהחלוץ הזמבי של הקבוצה עמנואל מאיוקה יגיע במועד ויוכל לשחק ,  אלא שמאיוקה ,  שהודח כבר ביום שני עם נבחרת זמביה על ידי נבחרת ניגריה ווינסנט אניימה לא הגיע בזמן ולא ישחק .  לפיכך ,  מי שהמשיך לקבל את הקרדיט בחוד היה איליה יברויאן ,  שלא הרשים במשחק הקודם של הקבוצה נגד הפועל חיפה .  אבל עכו זו לא חיפה .  יברויאן היה חד ליד השער של עכו ,  נע היטב לצדדים וריווח את התקפת מכבי תל אביב ,  הטריד את הגנת עכו וקינח משחק מצוין בצמד שערים בדקות 48 ו-62 ,  כשהוא מסיים את המשחק עם שישה שערי ליגה .  מכבי תל אביב נעזרה גם בשער של יוסי שבחון  ( 72 )  ,  והתגברה על נחיתות מספרית בעקבות הרחקתו של אנדריי קומאץ' ,  כדי לרשום עוד ניצחון .  
להפועל עכו אין את מי להאשים מלבד את עצמה .  עכו הוליכה פעמיים ולמרות שהייתה ביתרון מספרי ,  לא ניצלה זאת כדי לעקוץ שוב את הצהובים ולהשיג שלוש נקודות יקרות .  עכו ,  שהתבצרה בהגנה דקות ארוכות ,  התעוררה מאוחר מדי ,  לא שמרה על ריכוז בדקות הסיום וסיבכה את עצמה עמוק יותר בתחתית .
 מכבי תל אביב פתחה בלחץ גדול ,  והגיעה בשבע הדקות הראשונות לשני מצבי הבקעה - בעיטה של יברויאן ונגיחה של ראדלס - אבל שוער הפועל עכו ,  דודו גורש ,  מנע ממנה שער .  הצהובים שלטו בקצב ובמרכז המגרש ,  ועכו בעיקר הסתגרה וניסתה לעקוץ במתפרצות .  יוסי שבחון החמיץ הזדמנות פז להעלות את מכבי תל אביב ליתרון בדקה ה-25 ,  אך דודו גורש ,  ביכולת טובה ,  השאיר אותו ואת חבריו הצהובים מתוסכלים .  בניגוד גמור למהלך המשחק היו אלה דווקא העכואים שעלו ל-0:1 משער של אדק מב'ה ,  שכבש מול שטראובר .  עד לשריקה למחצית מכבי תל אביב האטה את הקצב ,  ולא הצליחה להשוות .
 מכבי תל אביב פתחה בסערה את המחצית השנייה והשיגה שוויון 1:1 מהיר משער של איליה יברויאן בדקה ה-48 .  אבל בניגוד למחצית הראשונה ,  עכו לא התסגרה והמשחק היה שקול יותר .  בדקה ה-61 ניצל שחר סימן טוב טעות איומה של לירן שטראובר ,  שהשמיט כדור ברחבה ,  וכבש מזווית קשה כדי להחזיר את היתרון לעכו ,  שהובילה 1:2 .  אבי נמני הכניס את מאור בוזגלו בדקה ה-68 בתקווה להפיח רוח חיים בהתקפת מכבי תל אביב וזה הצליח .  בוזגלו סידר ליוסי שבחון בישול נהדר ,  והאחרון בעט היטב וקבע שוויון 2:2 בדקה ה-71 .  דקתיים אחר כך ספג אנדריי קומאץ' צהוב שני ובעקבותיו כרטיס אדום ,  ומכבי תל אביב נשארה בעשרה שחקנים .
 דקה 6 - יברויאן בעט מזווית קשה ,  וגורש הדף לקרן והשאיר את הרשת של עכו נקייה .
 דקה 7 - עוד הזדמנות טובה למכבי תל אביב .  ראדלס נגח בחוזקה ,  גורש הדף ,  ז'אן בעט מקרוב וגורש שוב הדף והציל את עכו מספיגה .  
דקה 20 - סימן טוב שלח כדור עומק נהדר לגיטא ,  אך שטראובר יצא מצוין ומנע מעכו לכבוש .  
דקה 26 - כחלון השאיר את שבחון לבד מול גורש ,  שבחון בעט חלש ,  גורש הדף ,  שבחון בעט שוב ושחקן הגנה עכואי הרחיק מהקו .  
דקה 29 - נגיחה טובה של שבחון שולחת את הכדור בסמוך למשקוף שערה של עכו .  
דקה 30 - גורש תפס אוויר ,  אילייב נגח ,  הכדור עשה דרכו לשער ,  אבל ליאור לוי הציל מהקו .  
דקה 31 - גול !  משחק צירופים נהדר מסתיים בפריצה של אדק מב'ה לרחבת מכבי תל אביב .  מב'ה הקפיץ מעל שטראובר ,  והעניק לעכו יתרון 0:1 ,  שמנוגד למהלך המשחק .  
דקה 39 - אילייב שלח כדור חופשי לחיבורים ,  אך דודו גורש התעופף נפלא והדף לקרן .  היתרון של עכו נשמר .  
דקה 48 - גול !  הגנת עכו התקשתה להרחיק כדור ,  ליאור ז'אן מסר רוחב ואיליה יברויאן כבש מקרוב לזכות מכבי תל אביב וקבע 1:1 .
 דקה 58 - טעות בהגנת מכבי תל אביב אפשרה לשחר סימן טוב לבעוט מקרוב ,  אך שטראובר הדף ואחד משחקני ההגנה של מכבי תל אביב הרחיק .  
דקה 61 - גול !  שטראובר שמט כדור שהוגבה מהאגף ,  שחר סימן טוב בעט מזווית קשה וקבע 1:2 לזכות עכו .  
דקה 71 - גול !  בוזגלו השאיר כדור מדוד ליוסי שבחון ,  שבעט בעוצמה מחוץ לרחבה וקבע 2:2 .  
דקה 82 - גול !  הגנת עכו הרחיקה לא טוב כדור שהוגבה לרחבה ,  איליה יברויאן שנותר חופשי בעט משבעה מטרים לפינה וקבע 2:3 למכבי תל אביב .  
הרכב הפועל עכו :  דודו גורש ,  גבע ברקאי ,  רון בן נחום ,  ליאור לוי ,  אדק מב'ה ,  ליעד אלמליח ,  עמנואל אמנגואה ,  שחר סימן טוב ,  איברהים עבדול ראזאק ,  אושרי גיטא ,  בן מרטין .
 הרכב מכבי תל אביב :  לירן שטראובר ,  דור מלול ,  רונלד ראלדס ,  ליאור ז'אן ,  רוני גפני ,  אנדריי קומאץ' ,  גיז'רמו ישראלביץ' ,  תמיר כחלון ,  יוסי שבחון ,  איביצה אילייב ,  איליה יברויאן .
 
ליגת העל :  מכבי תל אביב ניצחה 2:3 את הפועל עכו
שערים של יברויאן  ( 48 ,  82 )  ושבחון  ( 71 )  סידרו מהפך ,  לאחר שהצהובים פיגרו פעמיים ושיחקו ב-10 שחקנים .  אדום לקומאץ'

