אקרמן ,  מנכ"ל אלביט מערכות :  מנהלים אצלי לא תולים תמונות כי הם יודעים שלא ישארו זמן רב באותו חדר
יוסי אקרמן וליאור רייטבלט מנכ"ל סופר פארם נפגשו עם מייסד TheMarker גיא רולניק לשיחה על ניהול ומנהלים
גיא רולניק ,  סגן מו"ל  " הארץ "  ומייסד themarker נפגש היום לשיחה על ניהול ומנהלים עם יוסי אקרמן ,  מנכ"ל אלביט מערכות ,  וליאור רייטבלט ,  מנכ"ל סופר פארם.בתקופת כהונתו כמנכ"ל ,  הוביל אקרמן את אלביט מערכות משווי שוק של 400 מיליון דולר לשווי של 2.5 מיליארד דולר .  במקביל ,  רייטבלט הוביל את סופר פארם משווי של 60 מיליון שקל לשווי של מעל מיליארד שקל בעסקת מכירה לבנק לאומי שבוצעה לפני כשנתיים וחצי.רולניק :  יוסי ,  לפני הכל אתם אנשים של אנשים ,  זה נכון ? אקרמן :  אנחנו חברה גדולה של אלפי אנשים שעושה עסקים עם אלפי אנשים שצריכה בסוף ליצא יתרון יחסי .  היות שלאלביט אין טכנולוגיה שאין לאף אחד ,  היתרון היחסי שלנו הוא באנשים וכדי לנצח צריך אנשים יותר טובים.רייטבלט :  בקמעונאות משרתים 3.5 מיליון לקוחות בחודש ויותר מזה .  האינטראקציה האנושית מכרעת כאן .  החשיבות של מה מרגיש בבוקר 90% מכח העבודה מבחינת השפעה ישירה על הלקוח הסופי היא ענקית .  הואיל והמוצר שנמכר בסניפי הרשת הוא לא המוצר מהמדף כי זה נמכר בכל הרשתות - מה שנמכר ברשת הוא חווית הקניה - זו תחושה אנושית וזו השקעה מחוייבת במציאות.רולניק :  יוסי אמר בראיון שהוא מאוד קשור למנהלים שלו ומוכן להתחתן עם כל אחד מהם .  יוסי ,  אשתך יודעת ? אקרמן :  התכוונתי לומר שאלביט היא חברה של פרויקטים שאנשים עובדים יחד שנים .  בעבודה המשותפת צריך להגיע למטרה מסויימת ואף אחד לא יכול לעשות את זה לבד .  זה יכול לעבוד רק כשהרגש שיש לעובדים הוא כמו למשפחה הפרטית שלך .  מצאתי שעם רוב האנשים שאני עובד איתם - ורובם גברים - אני מוכן להתחתן.רייטבלט :  אני לא חושב שיוסי מגזים .  חלק גדול מזה תלוי סגנון אישי .  יש צורות ניהול שמונעות על ידי פחד ושם אתה לא זקוק לאנשים שתרצה להתחתן איתם למרות שיש גם אנשים שאוהבים להתחתן מתוך פחד .  אבל כשאתה מנהל מתוך שיתוף חדווה ושמחת חיים ,  אתה זקוק ליצור מערכת שיש בה אלמנטים של שותפות גורל וחלוקה בכל .  כשאתה נתקל באדם שפעם היה מוצלח והשנים לא עשו לו טוב - אתה לא יודע אם לפטר אותו או להשאיר אותו .  אבל אתה יודע שיש לך חוב מוסרי כלפיו .  ומעבר לזה ,  כולם מסתכלים עליך ורוצים לראות איך תנהג .
 
אקרמן ,  מנכ"ל אלביט מערכות :  מנהלים אצלי לא תולים תמונות כי הם יודעים שלא ישארו זמן רב באותו חדר
יוסי אקרמן וליאור רייטבלט מנכ"ל סופר פארם נפגשו עם מייסד TheMarker גיא רולניק לשיחה על ניהול ומנהלים

