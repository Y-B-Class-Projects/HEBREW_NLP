השותפות בקידוח אשדוד A3 נוטשות אותו - במבחני ההפקה נשאבו רק מי שכבה מלוחים
השותפות הן לפידות חלץ  ( 57.5% )  ,  רציו  ( 10% )  ,  מודיעין  ( 22.5% )  והזדמנות ישראלית ;  לפידות צונחת ב-12.5%
הקידוח היבשתי אשדוד a3 שברישיון  " שרית "  אינו מסחרי והוחלט לנטוש את העבודות - כך מדווחת היום לפידות חלץ ,  מפעילת הקידוח ,  לבורסה .  לפידות מודיעה כי במבחני ההפקה שבוצעו במקום נשאבו רק מי שכבה מלוחים ולא גז ,  כפי שקיוותה.עד כה חשבו המשקיעים כי בקידוח יימצא נפט .  לפני כשלושה שבועות הודיעו השותפות בקידוח כי המקדח הגיע לשכבת המטרה בעומק של 2,836 מטר ,  וכי בעקבות ניתוח הממצאים שנאספו החליטו לעבור לביצוע מבחני הפקה .  השותפות לא הודיעו על הימצאות סימנים הידרוקבונים בשכבה ,  ורק היום מגלים המשקיעים כי מדובר היה בגז ולא נפט.מההודעה היום לומדים המשקיעים כי במהלך הקדיחה התגלו בעומקים ,2,680-2,655 מטר בתצורת ה"זהר "  התגלו סימני גז והוחלט על ביצוע שאיבת ניסיון ,  שהסתיימה כאמור במים מלוחים בלבד.ברישיון  " שרית "  בוצעו כמה עסקות להעברת זכויות בחודשים האחרונים .  המחזיקות בקידוח אשדוד a3 כיום הן לפידות חלץ  ( 57.5% )  ,  רציו  ( 10% )  ,  מודיעין  ( 22.5% )  והזדמנות ישראלית של הלמן אלדובי  ( 10% )  .  ספן ,  של אהרון כהן עשויה לקבל 10% מלפידות ,  בכפוף לאישור הממונה על הנפט ,  ויולי חיפושי נפט של משפחת עופר תקבל 10% נוספים מלפידות - אם הממונה יאשר והתגלית תיחשב מסחרית .  שתי העסקות ,  אם יצאו אל הפועל ,  יותירו את לפידות עם 37.5% .  ברישיון  " שרית "  כולו נחלקות האחזקות בין לפידות חלץ לרציו באופן שונה :  לפידות חלץ מחזיקה 42.5% ורציו 25% .  רישיון  " שרית "  הוא חלק משדה חלץ הוותיק בדרום ,  שהפיק כ-17 מיליון חביות מ-1955 ועד היום .  במשך השנים פחתה כמות הנפט שהופקה מהמאגר ,  הוא נוצל כמעט לחלוטין ורוב השטח הוחזר למדינה .  באחרונה הודיעו השותפות כי החלו לחפש שוב ב"שרית ".  בסוף יוני החלו השותפות ,  בהובלת איתן אייזנברג ,  הגיאולוג הראשי של רציו ,  בביצוע קידוח אלכסוני בשם  " אשדוד 3 "  לכיוון מאגר הנפט שהתגלה בשנות ה-70 בבארות אשדוד 2 ו-5 .  בארות אלה הפיקו נפט במשך כ-20 שנה ,  עד לנטישתן מפאת חוסר כדאיות כלכליות לאחר הפקת יותר מ-200 אלף חביות נפט נקי .  אם לא יימצא נפט בקידוח ייבחן ביצוע קידוח אלכסוני נוסף .  עלות הקידוח עד כה מוערכת ב-2.5 מיליון דולר .
 
השותפות בקידוח אשדוד A3 נוטשות אותו - במבחני ההפקה נשאבו רק מי שכבה מלוחים
השותפות הן לפידות חלץ  ( 57.5% )  ,  רציו  ( 10% )  ,  מודיעין  ( 22.5% )  והזדמנות ישראלית ;  לפידות צונחת ב-12.5%

