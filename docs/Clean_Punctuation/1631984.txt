הרפורמה שתציל את כרישי הנדל"ן ? 
רפורמה ,  שעלולה למחוק את הגוף היחיד המסוגל לעצור את הבנייה על חופי הארץ ,  מקודמת בשקט ,  מתחת לאפם של פעילי הסביבה  .  השר ארדן : " הליך לא ראוי "
 האם במסגרת הרפורמה בחוק התכנון והבנייה תבוטל הוועדה לשמירת הסביבה החופית ?  בארגוני הסביבה חוששים כי הרפורמה המקודמת בימים אלו במשרד ראש הממשלה תבטל את הוועדה שחלק ממטרתה היא לשמור על הסביבה מכרישי נדל"ן שמעוניינים לבנות על קו החוף .
 בכוחה של הוועדה למנוע אישור תוכניות בנייה בתחום הסביבה במרחק של עד 300 מטר מקו המים .  זאת אם לטענת הוועדה מסתמנת פגיעה בטבע ובאינטרסים של הציבור הרחב.לנוכח הדאגה להמשך קיומה של הוועדה ,  הגיש היום  ( רביעי )  ח"כ יוחנן פלסנר  ( קדימה )  שאילתא דחופה בנושא ,  אולם גם הוא לא קיבל תשובות ברורות בנוגע לעתיד הוועדה .
 השר להגנת הסביבה ,  גלעד ארדן ,  שענה לשאילתא בשם הממשלה ,  אמר כי לצערו ,  אין הוא יודע בוודאות האם יש כוונה כזו ,  זאת מאחר שלא הועברו לידיו עד כה עקרונות הרפורמה או טיוטת החוק ,  וכן לא התקבלה כל הודעה רשמית בנושא .
 ארדן מתח ביקורת על ההליך ואמר כי הרפורמה מקודמת ב"הליך לא ראוי ,  שאינו שקוף ושלא משתף את כל הנוגעים בדבר בגיבושו ".  הוא הוסיף ואמר כי אם אכן קיימת כוונה כזו ,  הוא יפעל בכל האמצעים למנוע את קבלת ההחלטה ולהוציא אותה מהרפורמה . " ביטול הוועדה יהיה אסון וטעות גדולה מאד ",  ציין ארדן .  דבריו של ארדן מצטרפים לדברים שאמרה אמש נילי יוגב ,  מתכננת מחוז תל אביב במשרד להגנת הסביבה ,  במהלך כנס חירום של החברה להגנת הטבע שעסק ברפורמה המתוכננת בחוק התכנון והבנייה .  לדברי יוגב , " ברפורמה המתוכננת בחוק התכנון והבנייה רב הנסתר על הגלוי .  אנחנו ,  במשרדי הממשלה ,  שומעים על הרפורמה ,  שמקודמת במרתפים ,  רק משמועות .  איפה פה השקיפות הממשלתית ?  "
 
הרפורמה שתציל את כרישי הנדל"ן ? 
רפורמה ,  שעלולה למחוק את הגוף היחיד המסוגל לעצור את הבנייה על חופי הארץ ,  מקודמת בשקט ,  מתחת לאפם של פעילי הסביבה  .  השר ארדן : " הליך לא ראוי "
 
