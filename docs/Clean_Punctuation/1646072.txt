סין עקפה את ארה"ב ביבוא נפט מסעודיה ;  היבוא לארה"ב בשפל של 21 שנים
היבוא לארה"ב נפל מתחת למיליון חביות ביום ב-11 החודשים הראשונים של 2009 ;  היבוא לסין חצה רמה זו בדצמבר
יבוא הנפט של ארה"ב מסעודיה ,  אחד ממקורות הנפט המרכזיים של ארה"ב זה שנים ,  נפלו בשנה שעברה מתחת לרמה של מיליון חביות נפט ביום ,  בראשונה זה למעלה מעשנים שנה ,  בשעה שיבוא הנפט של סין מהממלכה חצה בראשונה את רמת מיליון החביות ביום ,  דיווח העיתון  " פייננשל טיימס ".  יבוא הנפט מסעודיה לארה"ב היה ברמה של 998 אלף חביות ביום במהלך 11 החודשים הראשונים של שנת 2009 - הרמה הנמוכה ביותר מאז שנת 1988 ,  לפי נתונים רשמיים .  אנליסטים צופים כי נתוני דצמבר יצביעו על המשך מגמת הירידה .  מנגד ,  יבוא הנפט מסעודיה לסין חצה בדצמבר בראשונה את רמת מיליון החביות ביום - לאחר שהיקף יבוא הנפט מהממלכה לסין הוכפל בתוך שלוש שנים .  הירידה ביבוא הנפט מסעודיה לארה"ב נבעה מירידה כללית בביקוש לאנרגיה בכלכלה הגדולה בעולם וכן על רקע התבססות מוגברת על יבוא נפט מקנדה ומאפריקה ,  ציין הטיימס .  מנגד ,  הצמיחה הכלכלית הגבוהה של סין הובילה להגדלת יבוא הנפט מסעודיה - מגמה שהממלכה מעודדת באמצעות מיזמי זיקוק משותפים .  מוקדם יותר החודש דיווח הטיימס כי סין תפסה את מקומו של האיחוד האירופי בתור שותפת הסחר הגדולה ביותר של איראן .  נתונים רשמיים אמנם מצביעים על כך שהאיחוד האירופי עדיין שותף הסחר הגדול ביותר של איראן ,  עם מסחר כולל של 35 מיליארד דולר ב-2008 לעומת מסחר בהיקף של 29 מיליארד דולר עם סין .  עם זאת ,  הנתונים הרשמיים מתעלמים מהעובדה שחלק ניכר מהסחר בין איראן לאיחוד הנסיכויות הערביות כולל סחורות שהגיעו מסין או מיועדות לסין ,  ציין הטיימס ,  וכאשר מגלמים סחר זה בחישוב ,  מסתכם היקף הסחר בין סין לאיראן בלפחות 36.5 מיליארד דולר בשנה.מוקדם יותר החודש גם תפסה סין באופן רשמי את מקומה של גרמניה ב-2009 בתור היצואנית הגדולה בעולם ,  לאחר שהיצוא מגרמניה נפל בשנה שעברה ב-18.4% לעומת השנה הקודמת - הנפילה החדה ביותר מאז 1950 .  היצוא מגרמניה הסתכם בשנה שעברה ב-1.12 טריליון דולר ,  לעומת יצוא של 1.2 טריליון דולר מסין .
 
סין עקפה את ארה"ב ביבוא נפט מסעודיה ;  היבוא לארה"ב בשפל של 21 שנים
היבוא לארה"ב נפל מתחת למיליון חביות ביום ב-11 החודשים הראשונים של 2009 ;  היבוא לסין חצה רמה זו בדצמבר

