מטוסי אל קאעדה מבריחים סמים ונשק לאפריקה
דו"ח של המשרד לביטחון פנים בארצות הברית מגלה כי צי מטוסים של אל קאעדה מבריח קוקאין וכלי נשק למערב אפריקה .  ההברחות נעשות במטוסים חסרי רישום ,  הטסים ללא פיקוח מדרום אמריקה
גורם במשרד לביטחון פנים של ארצות הברית שלח בתחילת שנת 2008 דו"ח שבו פירט את מה שהגדיר כ"התפתחות המשמעותית ביותר מאז 11 בספטמבר בניצול מטוסים למטרות פליליות ".  הדו"ח הזהיר מפני מטוסים שאין עליהם פיקוח ,  שטסים מעל לאוקיינוס האטלנטי ומבריחים נשק לארגוני טרור .  למרות האזהרה ,  הדו"ח ,  שהעתק ממנו הגיע לידי רויטרס ופורסם היום  ( חמישי )  ,  לא זכה למענה מהממשל האמריקאי .
 לפי הדו"ח ,  המטוסים הללו עוצרים במדינות דרום אמריקה ומצטיידים שם בטונות של קוקאין ובדלק למטוסים .  בין היתר הם עוצרים באזורים בהרי האנדים בהם מייצרים קוקאין ,  עליהם שולט ארגון הגרילה  " הכוחות המזוינים המהפכניים של קולומביה ".  לאחר מכן הם טסים מעל האוקיינוס האטלנטי למערב אפריקה .  ההנחה היא שמשם מבריחים פלגי אל קאעדה באזור את הסמים דרך מדבר סהרה לאירופה .
 הצי הסודי הזה כולל כעת מספר מטוסי מנהלים וכנראה גם מספר מטוסי בואינג 727 .  בואינג 727 מסוגל להכיל סחורה במשקל עשר טונות ועל פי ההערכות ,  המטוסים האלה מעבירים טונות רבות של קוקאין ,  וכנראה גם סחורות אחרות ,  לידי אל קאעדה באפריקה . " הסחורות האחרות "  שהגורמים הביטחוניים חוששים מהן הן כלי נשק שיגיעו לידי אל קאעדה .
 מבדיקת מסמכים וראיונות עם גורמים בארצות הברית ובשלוש מדינות במערב אפריקה ,  עולה כי לפחות עשרה מטוסים משתמשים בנתיב הברחה אווירי זה מאז שנת 2006 .  גורמים בממשל ובאו"ם מספרים ,  כי רבים מהמטוסים האלה התגלו במכ"ם במקרה בלבד .  להערכתם ,  מספר מטוסי הצי החשוד גבוה בצורה משמעותית .  
אלכסנדר שמידט ,  נציג מחלקת הסמים והפשיעה של מטה האו"ם במערב ומרכז אפריקה ,  אמר השבוע כי צי מטוסי ההברחה גדל ב-12 החודשים האחרונים ונראה כי כיום הוא כולל כמה מטוסי בואינג 727 .  לדבריו , " כשיש לך אמצעים מוצלחים כל כך להעביר סמים למערב אפריקה ,  משמעות הדבר שיש לך גם אמצעים מוצלחים להעביר סחורות אחרות ,  ולכן אין ספק שמדובר באיום ביטחוני לעולם כולו ".  
כותב הדו"ח ,  יועץ נגד הברחת סמים במטוסים שביקש לשמור על אנונימיות ,  אומר כי התאכזב קשות מחוסר תשומת הלב שלה זכה הדו"ח . " זו חידה בשבילי שהדו"ח לא עומד בראש סדר העדיפויות של הממשלה ",  הוא אמר .
 
מטוסי אל קאעדה מבריחים סמים ונשק לאפריקה
דו"ח של המשרד לביטחון פנים בארצות הברית מגלה כי צי מטוסים של אל קאעדה מבריח קוקאין וכלי נשק למערב אפריקה .  ההברחות נעשות במטוסים חסרי רישום ,  הטסים ללא פיקוח מדרום אמריקה

