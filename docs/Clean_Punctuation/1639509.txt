המיליארדר מארק קיובן : " גוגל היא ערפד שמוצץ את דם חברות המדיה "
 יזם האינטרנט קרא למו"ליות למנוע מגוגל להציג קישורים לאתריהם ;   " תראו שיש לכם ביצים "
 המיליארדר ויזם האינטרנט היהודי מארק קיובן תקף בחריפות את ענקית האינטרנט גוגל וחברות אחרות האוספות מידע ממספר מקורות ברשת ,  והאשים אותן בכך שהן  " ערפדים מוצצי דם "  משום שהן מרוויחות כסף על גבן של יצרניות תוכן חדשותי .  קיובן ,  מייסדה ובעליה של רשת הטלוויזיה בכבלים hdnet ,  קרא למו"ליות עיתונים וכתבי עת למנוע מחברת גוגל להציג קישורים לאתר שלהם במסגרת שירות גוגל ניוז ,  בנאום שנשא אתמול בכנס התקשורת השנתי של און-מדיה  ( onmedia )  בניו יורק . " תראו שיש לכם ביצים ",  אמר קיובן לאולם מלא מנהלי חברות מדיה במלון מנדרין אוריינטל בניו יורק . " גוגל היא ערפד ,  ואתם נמלטים ממנה בפחד .  אין שום סיבה להישאר באינדקס של גוגל אם היא לא משלמת לכם ",  אמר קיובן . " כולם רוצים לקחת את התוכן שלכם ,  ולא צפוי שינוי במצב זה אלא אם כן תנעצו יתר דרך הלב הארור שלהם ",  הוסיף .  קיובן ,  הבעלים של קבוצת הפוטבול האמריקאית  " דאלאס מאבריקס ",  אמר כי קוראים שמוצאים כותרות חדשות באמצעות גוגל מתורגמים רק לעיתים נדירות לתנועה לאתרי המו"לים . " לא קיבלתם דבר בתמורה לתוכן ,  חוץ מהעובדה שהפכתם לזומבים ",  אמר .  רופרט מרדוק ,  יו"ר ענקית המדיה ניוז קורפ ,  אמר בחודש נובמבר כי בכוונתו להסיר תכנים של עיתונים בבעלותו ממנוע החיפוש גוגל ,  במטרה לעודד גולשים לשלם עבור תכנים באינטרנט .  איל המדיה הוסיף כי העיתונים שבבעלות ניוז קורפ ,  בהם  " טיימס "  ו"סאן "  הלונדוניים ו"וול סטריט ג'ורנל "  בארה"ב ,  עתידים לחסום הגישה לתכניהם מגוגל ,  מרגע שיתחילו לגבות תשלום מגולשים עבור תכנים ברשת .
 
המיליארדר מארק קיובן : " גוגל היא ערפד שמוצץ את דם חברות המדיה "
 יזם האינטרנט קרא למו"ליות למנוע מגוגל להציג קישורים לאתריהם ;   " תראו שיש לכם ביצים "
 
