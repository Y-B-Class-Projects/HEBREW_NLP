פאר : " אני בכושר די טוב יחסית לתחילת העונה "
 שחר פאר מוכנה לטורניר בריסביין ,  שם תפגוש את סופי פרגוסון  ( 122 )  בסיבוב הראשון .  דודי סלע הוגרל מול מיכאל ברר  ( 58 ) 
שחר פאר כבר נמצאת באוסטרליה לקראת פתיחת טורניר בריסביין  ( סך פרסים של 220 אלף דולר )  ,  והבוקר  ( שבת )  נערכה הגרלת המשחקים שקבעה שהישראלית ,  המדורגת שנייה בטורניר אחרי סמנתה סטוסור האוסטרלית ,  תפתח את דרכה מול סופי פרגוסון המקומית  ( 122 בעולם )  .
 בסיבוב השני צפויה פאר לפגוש את המנצחת בין לוסי ספארובה הצ'כית לאקגול אמנמוראדובה האוזבקית ,  ובהמשך היא עשויה להיתקל באנסטסיה פאבליוצ'נקובה הרוסיה ברבע הגמר .
 עם הגעתה לבריסביין שוחחה פאר עם התקשורת המקומית וסיפרה על הכנותיה לעונה החדשה : " התאמנתי במיאמי וזה היה מצוין .  אף פעם אי אפשר לשפר את הכל בבת אחת ,  אז ניסיתי להתמקד בכמה דברים מסוימים ,  ואני חושבת שהתחזקתי קצת .  עבדנו על להיות יותר אגרסיבית ולדעת היכן לעמוד על המגרש ,  להשתמש טוב יותר בסרב שלי ,  ואני חושבת שאני בכושר די טוב יחסית לתחילת העונה ".  
" המטרה העיקרית שלי ל-2011 היא להצליח בגרנד סלאמים ובשאר הטורנירים הגדולים ",  המשיכה פאר . " רק ככה אפשר להשתפר .  עונת הטניס היא ארוכה מאוד והדבר החשוב ביותר הוא לשמור על יציבות ".  על ציפיותיה מהטורניר הנוכחי אמרה פאר : " אני אוהבת לשחק באוסטרליה ,  ואני מצפה להצליח גם במלבורן השנה ,  אחרי שכבר הגעתי שם לרבע הגמר בעבר ". 
 *  בטורניר הגברים המקביל בבריסביין הוגרל דודי סלע בסיבוב הראשון מול מיכאל ברר הגרמני  ( 58 בעולם )  .  אם יצליח לנצח יחכה לסלע בסיבוב הבא המדורג ראשון בטורניר ,  רובין סודרלינג .
 
פאר : " אני בכושר די טוב יחסית לתחילת העונה "
 שחר פאר מוכנה לטורניר בריסביין ,  שם תפגוש את סופי פרגוסון  ( 122 )  בסיבוב הראשון .  דודי סלע הוגרל מול מיכאל ברר  ( 58 ) 

