אושרה תוכנית פינוי בינוי להקמת 75 יחידות דיור ברחוב נחלת יצחק בתל אביב
התוכנית כוללת הקמת מגדל בן 20 קומות מעל קומת קרקע מסחרית בת 500 מ"ר ודונם של שטח פתוח
הוועדה המחוזית לתכנון ובניה אישרה מתן תוקף לתוכנית להתחדשות עירונית  ( פינוי בינוי )  בנחלת יצחק בתל אביב .  מדובר במתחם בשטח 3.4 דונם ,  הממוקם מזרחית למרכז עזריאלי בין הרחובות יגאל אלון ,  נחלת יצחק ופרי מגדים.התוכנית כוללת הקמת מגדל בן 20 קומות מעל קומת קרקע מסחרית בת 500 מ"ר ,  שבו ייבנו 75 יחידות דיור בשטח ממוצע של 110 מ"ר .  בנוסף התכנית מקצה שטח פתוח של דונם ,  המהווה כמעט שליש משטח המתחם כולו ,  לרווחת הציבור.בחודש דצמבר 2008 אישרה הוועדה המחוזית לתכנון ובניה את הפקדת התוכנית ,  כאשר אישור התכנית השבוע הושג לאחר דחיית ההתנגדויות שהוגשו לתכנית ,  בין היתר על רקע רצונם של הדיירים הסמוכים למתחם להצטרף לתכנית .  הוועדה החליטה לאפשר למתחם הסמוך לקדם פרויקט עצמאי של התחדשות עירונית שלא כחלק מהתוכנית המדוברת.משרד השיכון ,  שיזם את התוכנית יחד עם עיריית תל אביב ,  הכריז בדצמבר 2006 על המתחם כאתר פינוי בינוי .  כיום ישנן במתחם כ-10 דירות מגורים וכ-19 יחידות של עסקים קטנים.עופרה אברהמי מחברת חושן ניהול פרויקטים ,  שזיהתה את המתחם ומנהלת את הפרויקט עבור יזמי התוכנית ,  מסרה כי בימים אלה הדיירים מחפשים יזם למימוש התכנית אשר בין היתר ייתן כתב שיפוי לוועדה המקומית לתכנון ובניה .  התוכנית תוכננה על ידי משרד  " פרחי צפריר אדריכלים ". 

אושרה תוכנית פינוי בינוי להקמת 75 יחידות דיור ברחוב נחלת יצחק בתל אביב
התוכנית כוללת הקמת מגדל בן 20 קומות מעל קומת קרקע מסחרית בת 500 מ"ר ודונם של שטח פתוח

