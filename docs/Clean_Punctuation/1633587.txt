אירופה תתרום להאיטי 575 מיליון דולר
האיחוד האירופי גיבש חבילת סיוע למדינה מוכת האסון .  מפקד כוחות ארה"ב בהאיטי :  סביר להניח שכ-200 אלף בני אדם נהרגו ברעידת האדמה
מדינות האיחוד האירופי יעבירו להאיטי סיוע בגובה של כ-400 מיליון יורו ,  שהם כ-575 מיליון דולר .  מפקח האיחוד לפיתוח וסיוע ,  קרל דה גוכט ,  מסר היום  ( שני )  כי הסיוע יכלול 137 מיליון יורו לצרכים מיידיים ולפחות כ-200 מיליון יורו לסיוע בטווח הבינוני והארוך .  
בתוך כך ,  המפקד הצבאי הבכיר של כוחות ארצות הברית בהאיטי אמר כי סביר להניח שכ-200,000 בני אדם נהרגו ברעידת האדמה באי .  לדברי תת אלוף קן קין ,  מימדי האסון הם עצומים ,  אך מוקדם מדי לדעת מהו המחיר האנושי המלא .  הלילה אמר שר בהאיטי כי עד כה נקברו כ-70,000 בני אדם .
 בעוד נמשכים מאמצי החילוץ באי ,  מאות אלפי הניצולים משוועים לסיוע .  המונים צובאים על נקודות החלוקה של מזון ,  מים ותרופות .  חלקם התלוננו על גודלן הקטן של חבילות המזון שחולקו על ידי האו"ם .  
לדברי עובד במחנה שנמצא בין שדה התעופה לעיר הבירה פורט או פראנס ,  יש צורך דחוף באספקת מים וציוד רפואי ,  במיוחד לאנשים קשישים ולילדים .  גורם אחר אמסר כי ישנה אספקה במחסני החירום האו"ם ,  אך אין מספיק משאית לחלק אותו .  
לפי דיווחים ברשת ה-BBC ,  תושבים רבים מנסים לעזוב את פורט או פראנס ,  וקיים חשש לביטחון בצל דיווחים על ביזה ואלימות .
 מוקדם יותר ,  היום קראו שרי האיחוד האירופי לקיים כינוס מיוחד בנושא האיטי ולשפר את התיאום בין הכוחות המסייעים . " ישנן מדינות המגיבות בספונטניות ובנדיבות ,  אך עדיין פועלות באופן עצמאי .  סכום הסיוע של האיחוד ,  עם התמקדות ומאמץ ,  יכול להיות יעיל ביותר .  הבה לא נחכה יותר כדי להקים כוח חירום ",  אמר השר הבלגי לפיתוח צ'רלס מישל .
 
אירופה תתרום להאיטי 575 מיליון דולר
האיחוד האירופי גיבש חבילת סיוע למדינה מוכת האסון .  מפקד כוחות ארה"ב בהאיטי :  סביר להניח שכ-200 אלף בני אדם נהרגו ברעידת האדמה

