מנכ"ל הדסה שלמה מור יוסף התפטר ;  יפרוש מתפקידו בינואר 2011 בתום החוזה עמו
השנה התמודד מור יוסף עם תוכנית ההתייעלות בביה"ח ;  הארגון המממן נשות הדסה הפסיד 90 מ' ד' בהונאת מיידוף
מנכ"ל בתי החולים הדסה  ( הר הצופים ועין כרם )  ,  פרופ' שלמה מור יוסף ,  הודיע בשבוע שעבר כי הוא פורש מתפקידו .  מור יוסף ,  המכהן כמנכ"ל מאז 2001 ,  יסיים את תפקידו עם תום החוזה עמו בינואר 2011 ,  כדי לאפשר לבתי החולים לבחור מחליף ולהעביר את התפקיד בצורה מסודרת.בשנה האחרונה התמודד מור יוסף עם תוכנית ההתייעלות בבתי החולים ,  כתוצאה מהפסדי ארגון נשות הדסה - המממנת את בתי החולים - בהונאת מיידוף .  הארגון רשם הפסד של 90 מיליון דולר.במסגרת התוכנית נדרשו עובדי בתי החולים להלוות 4% משכרם לבית החולים למשך 7 שנים ,  צומצמו תפקידים בהנהלה ,  ובן יוסף וחברי ההנהלה ויתרו על 5% משכרם .  ב-2012 צפוי בית החולים הדסה עין כרם לחנוך מגדל אשפוז משוכלל לציון 100 שנות פעילות לארגון .  מור יוסף כיהן ברוב חיו המקצועיים בתפקידים שונים בהדסה ,  למד בבית הספר לרפואה של האוניברסיטה העברית והדסה ,  והתמחה בגניקולוגיה ומיילדות בבית החולים .  מאוחר יותר שימש כרופא ראשי במחלקת הנשים של הדסה .  ב-1990 מונה לסגן מנהל הדסה עין כרם ,  ולאחר שסיים תואר שני במינהל ציבורי באוניברסיטת הרווארד מונה לתפקיד מנכ"ל בתי החולים .  בשנים האחרונות התפרסם כשעמד באור הזרקורים כדובר בית החולים עם אשפוזו של ראש הממשלה לשעבר אריאל שרון.יו"ר תנועת הנוער יהודה הצעיר ,  רבי אמי אריאן ,  השייכת גם היא לארגון נשות הדסה ,  התפטר גם הוא לאחרונה מתפקידו .
 
מנכ"ל הדסה שלמה מור יוסף התפטר ;  יפרוש מתפקידו בינואר 2011 בתום החוזה עמו
השנה התמודד מור יוסף עם תוכנית ההתייעלות בביה"ח ;  הארגון המממן נשות הדסה הפסיד 90 מ' ד' בהונאת מיידוף

