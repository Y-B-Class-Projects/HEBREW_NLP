מה הקשר בין צניחת רחם לפגיעות בסרעפת ? 
לפי מחקר שנערך בבית החולים כרמל בחיפה ,  נשים הסובלות מצניחת רחם ונרתיק נוטות לסבול גם מבקעים בדופן הבטן והסרעפת .  תוצאת המחקר עוררו עניין רב בקהילה הבינלאומית
נשים הסובלות מצניחת רחם ונרתיק נוטות לסבול גם מבקעים  ( הרניות )  בדופן הבטן ובסרעפת .  כך עולה ממחקר שבוצע בבית החולים כרמל בחיפה .  המחקר שהתבצע במחלקת נשים ויולדות במרכז הרפואי לין בחיפה ,  בדק עשרות נשים בגילאי 45-83 הסובלות מצניחה מתקדמת של הרחם והנרתיק ומולן נבדקו נשים בקבוצת הביקורת שלא סבלו מצניחה .  
המחקר נערך לאורך תקופה של שנה והעלה כי בקבוצת הנשים הסובלות מצניחת הרחם והנרתיק היה שיעור הבקעים במפשעות ובסרעפת גדול באופן מובהק בהשוואה לנשים ללא צניחה .  בקרב נשים הסובלות מצניחה התגלו בקעים בשיעור של % 32 לעומת רק בקרב 5% מהנשים בקבוצת הביקורת .
 ד"ר יורם אברהמוב ,  מנהל שירות האורוגינקולוגיה ושיקום רצפת האגן בבית החולים כרמל ,  שעמד בראש צוות המחקר ,  מסביר : " צניחת אברי האגן ובקעים בדופן הבטן הינן מהבעיות הרפואיות השכיחות ביותר בנשים אשר נובעות בין היתר מחולשה של רקמות חיבור בגוף האישה ,  אשר אמורות לתמוך באברי האגן או הבטן .  צוות החוקרים הניח שהיות ושני המצבים הרפואיים הללו נובעים מחולשה של רקמות חיבור ,  תהיה נטייה להופעה של שני המצבים יחד באותן נשים  ואכן המחקר ותוצאותיו הוכיחו שצדקנו "   .  
תוצאות המחקר מבית החולים כרמל עוררו עניין רב בקהילה המדעית הבינלאומית .  ד"ר אברהמוב : " כדי להמשיך ולגלות את הסיבות להפרעות אלה אנו ממשיכים ומבצעים כיום במספר מחקרים נוספים שמטרתם להבין טוב יותר את הרקע הגנטי לצניחת אברי האגן ,  דליפת שתן ובקעים בדופן הבטן .  בין היתר אנו בודקים קיומן של מוטציות  ( שינויים נקודתיים במטען הגנטי )  אשר גורמות להחלשת רקמת החיבור אצל הנשים כגורמים אפשריים לבעיות אלה ". 
ד"ר רון אוסלנדר ,  מנהל מחלקת נשים ויולדות בבית החולים כרמל אמר כי  " הייחוד במחקר האחרון שערכנו בבית החולים הוא ההוכחה שהחלשת רקמת חיבור עשויה לגרום להפרעות באברי גוף שונים במקרה זה ברצפת האגן ,  בדופן הבטן ובסרעפת .  בכוונתנו להמשיך ולבדוק לעומק את המוטציות הגנטיות הגורמות להחלשת רקמת החיבור ובכך לפתוח פתח ותקווה לריפוי גנטי של בעיות אלה בעתיד ". 

מה הקשר בין צניחת רחם לפגיעות בסרעפת ? 
לפי מחקר שנערך בבית החולים כרמל בחיפה ,  נשים הסובלות מצניחת רחם ונרתיק נוטות לסבול גם מבקעים בדופן הבטן והסרעפת .  תוצאת המחקר עוררו עניין רב בקהילה הבינלאומית

