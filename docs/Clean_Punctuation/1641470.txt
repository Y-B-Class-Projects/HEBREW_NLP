אנס את נכדתו הלוקה בשכלה והתעלל בה
תושב דרום הארץ הורשע בביצוע שורה של מעשי אונס ,  מעשים מגונים ועבירות מין נוספות בנכדתו ,  כיום בת 20 .  פרט למעשים שביצע בכוח ,  הוא גם הציע לה תשלום בתמורה לקיום יחסי מין עמו
תושב הדרום בן 68 הורשע היום  ( שלישי )  בבית המשפט המחוזי בבאר שבע בביצוע שורה של מעשי אונס ,  מעשים מגונים ועבירות מין אחרות בנכדתו ,  לפני כשלוש שנים וחצי .  מכתב האישום נגדו עולה כי הסב נהג לגעת באופן פולשני בגופה של נכדתו ,  כבת 20 כיום ,  לחבקה כאשר זו ישנה בביתו במהלך סופי השבוע ,  ואף הציע לשלם לה בעבור יחסי מין .  מעדויות בני משפחתה עולה שהמעשים בוצעו לא רק בבית הסב ,  אלא גם במקומות אחרים הנמצאים בבעלות המשפחה ,  כגון חנות השייכת לבנו ובית מגורי ההורים .  
השופטות חני סלוטקי ,  מיכל ברנט ורות אבידע פסקו כי הסב ,  שהקפיד להתכחש לאישומים נגדו לאורך הדיון ,  אכן ביצע את כל המעשים המיוחסים לו ,  על אף היותו מוגבל בכוח הגברא שלו .  במהלך החקירה הנגדית ,  העידה המתלוננת כי התרחשו חמישה מקרי אונס : " שניים בבית הסב ,  שניים אצל י.א .  ואחד בחנות ",  בעוד שבדבריה לעובדת הסוציאלית סיפרה הנכדה במועד אחד כי היו שישה מקרים כאלה ובמועד אחר  רק שניים .  השופטת אבידע הגיבה לטענות בדבר בלבול שעלה מעדות הנכדה ,  וייחסה אותו להיותה בעלת לקות שכלית מסוימת .  
השופטת כתבה בהכרעת הדין כי  " כאשר מדובר בשורה של אירועים ,  קיים קושי אף בקרב אנשים ברמה שכלית גבוהה יותר מזו של המתלוננת לזכור בדיעבד כמה מקרים היו ,  מתי ,  איפה ומה היא לבשה ועניינים עליהם דומים עליהן נשאלה ".  השופטת אבידע הוסיפה ,  כי היא מניחה שההסבר לבלבול נמצא  " בנסיבות בהן נחשפה תלונתה של המתלוננת ,  תיאורי המעשים עצמם ,  היעדר ניסיון מיני והיעדר מניע כלשהו לטפול אשמת שווא על הנאשם ". 

אנס את נכדתו הלוקה בשכלה והתעלל בה
תושב דרום הארץ הורשע בביצוע שורה של מעשי אונס ,  מעשים מגונים ועבירות מין נוספות בנכדתו ,  כיום בת 20 .  פרט למעשים שביצע בכוח ,  הוא גם הציע לה תשלום בתמורה לקיום יחסי מין עמו

