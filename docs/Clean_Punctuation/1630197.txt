המחבל הניגרי :  יש 20 מחבלים נוספים בתימן
עומר פארוק עבדול מוטלב אמר בחקירתו כי ישנם 20 צעירים נוספים שהוכשרו בתימן לבצע פיגוע דומה במטוס נוסעים .  בבית המשפט הוא כפר באישומים נגדו
עומר פארוק עבדול מוטלב ,  המחבל הניגרי המואשם בניסיון לפוצץ מטוס נוסעים בדטרויט בערב חג המולד ,  סיפר במהלך חקירתו כי ישנם כ-20 צעירים נוספים שהוכשרו בתימן להשתמש באותה טכניקה בה הוא השתמש על מנת לפוצץ מטוס נוסעים ,  כך דיווחה הבוקר  ( שבת )  רשת הטלוויזיה האמריקאית CBS .
 גורמים בממשל האמריקאי מסרו כי זו הסיבה שממשלת ארה"ב הורתה בשבוע שעבר לבצע בדיקות ביטחוניות קפדניות יותר לנוסעים מ-14 מדינות הנותנות חסות לטרור .  על פי ההנחייה ,  נוסעים מ-14 מדינות ,  בהן אפגניסטן ,  סומליה ותימן ,  יעברו בדיקות בטחוניות אישיות וקפדניות יותר .
 עבדול מוטלב סירב להגיב אמש להאשמות כלפיו בבית המשפט הפדרלי .  הוא הואשם בשישה סעיפים ביניהם ניסיון רצח וניסיון לשימוש בנשק להשמדה המונית על מנת להפיל מטוס ועליו 289 נוסעים .  בית המשפט רשם את תגובתו כ"לא אשם ". 
נשיא ארה"ב ברק אובמה התייחס ביום חמישי לחקירה שנפתחה ולצעדים שממשלו ינקוט בתגובה לניסיון הפיגוע .  הנשיא אמר בפתח דבריו ,  שהוא לבדו נושא באחריות לכישלון המודיעיני באיתור עומר פארוק עבדול מוטלב . " כנשיא אני נושא באחריות הבלעדית להגן על המדינה ,  וכשמערכת נכשלת זה באחריותי ",  אמר .
 
המחבל הניגרי :  יש 20 מחבלים נוספים בתימן
עומר פארוק עבדול מוטלב אמר בחקירתו כי ישנם 20 צעירים נוספים שהוכשרו בתימן לבצע פיגוע דומה במטוס נוסעים .  בבית המשפט הוא כפר באישומים נגדו

