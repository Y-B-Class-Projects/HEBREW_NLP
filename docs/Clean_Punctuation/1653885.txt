עובדה בשטח
מנכ"ל קשת אבי ניר תוקף את הפרסום בידיעות אחרונות לפיו נשקלת הורדת התכנית  " עובדה ":   " כוחה העיתונאי ומקומה הציבורי ,  הפכו אותה למטרה לפגיעה על ידי גורמים אינטרסנטים "
 התכנית  " עובדה "  תמשיך לעונה נוספת בקשת ,  זאת בניגוד לדברים שפורסמו הבוקר  ( שלישי )  בידיעות אחרונות לפיהם בזכיינית מתלבטים לגבי המשך דרכה של התכנית .  במייל ששיגר מנכ"ל קשת אבי ניר לחברי מערכת התכנית ותוכנו הגיע לידי וואלה !  ברנז'ה מבטיח ניר כי התכנית תמשיך לעונות נוספות .
" מעמדה של התכנית ,  עצמאותה ,  כוחה העיתונאי ומקומה הציבורי ,  הפכו אותה למטרה לפגיעה על ידי גורמים אינטרסנטים ",  כותב ניר . " הנסיונות הללו ,  כמו זה מהבוקר בעיתון ,  רק מגבירים את נחישותנו ואת נחישות המערכת להביא עוד הישגים עיתונאיים וטלוויזיונים .  זו תשובתנו העונה וזו תהיה תשובתנו ביתר שאת גם בעונות הבאות של עובדה ".  
יחד עם זאת בקשת נשקלת אפשרות לשנות את שעת השידור של התכנית בעונה הבאה .  מאז עלתה העונה הנוכחית של  " עובדה "  לאוויר היא מציגה נתוני צפייה נמוכים יחסית לעונות קודמות .  עורך התכנית דורון גלעזר ששב לערוך אותה לאחר הפסקה של שנתיים כעורך מעריב ,  יעזוב את התפקיד בסוף העונה ,  זאת לאחר שסוכם בינו לבין דיין כי ישוב לתפקיד העורך רק לעונה אחת .
 בידיעות אחרונות סרבו להגיב לדברים .  גורם בעיתון אמר : " ההודעה של אבי ניר מזכירה הנהלה של קבוצת כדורגל שנותנת גיבוי למאמן שבועיים לפני הפיטורים ". 

עובדה בשטח
מנכ"ל קשת אבי ניר תוקף את הפרסום בידיעות אחרונות לפיו נשקלת הורדת התכנית  " עובדה ":   " כוחה העיתונאי ומקומה הציבורי ,  הפכו אותה למטרה לפגיעה על ידי גורמים אינטרסנטים "
 
