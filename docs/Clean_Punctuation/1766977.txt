האם פוקס ניוז ישלם את מחיר הקיצוצים ב-HOT
בלעדי HOT פנתה למועצת הכבלים והלוויין בבקשה להסיר את הערוץ ולהעלות במקומו את MSNBC החל מינואר
 >  >  האם מנויי hot ייאלצו להיפרד בקרוב מערוץ פוקס ניוז ?  ל-themarker נודע כי חברת הכבלים פנתה באחרונה למועצת הכבלים והלוויין בבקשה לקבל אישור להוריד את הערוץ מהאוויר בתחילת השנה ולהחליפו בערוץ msnbc ,  ערוץ החדשות של רשת nbc .  ב-hot אישרו כי  " מתנהל משא ומתן בין הצדדים "  ובמועצת הכבלים והלוויין אישרו כי קיבלו את הבקשה .  החוזה בין hot לפוקס ניוז צפוי לפוג בתחילת השנה ,  ולכן נראה כי המשא ומתן בינה לבין msnbc נמצא בשלביו האחרונים .  ככל הנראה ,  הסיבה לבקשתה של hot להחליף את ערוץ פוקס ניוז היא ניסיונה לקצץ בהוצאות .  לפי הערכות בענף ,  החברה שילמה 4-6 מיליון דולר בשנה תמורת הערוץ ,  וכעת היא מנסה להפחית את המחיר שתשלם על ערוץ חדשות זר לסכום נמוך בהרבה ,  של 1-2 מיליון דולר .  רק לפני כמה חודשים קיבלה hot אישור להחליף את ערוץ espn בערוץ יורוספורט2 ,  לאחר שביקשה לקצץ ,  כפי הנראה ,  יותר מחצי ממחירו של הערוץ .  יורוספורט2 הוצג בזמנו כערוץ איכותי המתאים יותר לדפוסי הצפייה בישראל ,  אך מאז עלייתו לאוויר התברר כי פעמים רבות משודר בו סיקור של ענפי ספורט הנחשבים איזוטריים בישראל .  כמו כן ,  לא נמצאה חלופה הולמת למשדרי ספורט אמריקאי ,  ששולבו בשידורי espn והנעדרים משידורי יורוספורט2 .  לפני כשנה הסירה hot את ערוץ הולמרק .  מועצת הכבלים והלוויין החליטה אז כי מנויים שירצו להתנתק מהשירות בעקבות הסרת הערוץ יוכלו לעשות כן ללא קנס .  ב-2007 הורידה hot את cnn ,  גם אז על רקע המחיר .
 
האם פוקס ניוז ישלם את מחיר הקיצוצים ב-HOT
בלעדי HOT פנתה למועצת הכבלים והלוויין בבקשה להסיר את הערוץ ולהעלות במקומו את MSNBC החל מינואר

