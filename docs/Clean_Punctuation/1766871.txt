מהיום :  גם טיסות אפשר להשוות
אתר השוואות המחירים KAMA משיק קטגוריית תיירות חדשה שתאפשר השוואת מחירי טיסות וחופשות בארץ ובחו"ל
אתר השוואות המחירים  " KAMA "  מקבוצת וואלה ויד2 משיק קטגוריית תיירות בשת"פ עם אתר התיירות  " טרווליסט ".  הקטגוריה החדשה תאפשר השוואת מחירי חופשות וטיסות ,  שהיתה נהוגה עד כה בעיקר בקטגוריות מוצרי צריכה .
 השוואת החופשות באתר מתבצעת על ידי חיפוש המחולק לתתי קטגוריות ,  המאפשרות לאתר בקלות חופשה לפי העדפות אישיות ולהזמינה באופן מיידי .  גולש שיודע את סכום הכסף העומד לרשותו לחופשה יכול ,  למשל ,  להיכנס ל"חיפוש חופשות לפי מחיר ",  ואז להחליט מהו הדיל הזול ביותר עבורו שעומד ביעדים הכספיים שהציב לעצמו .  גולש שיודע לאן פניו מועדות ,  פשוט יקליק את היעד אליו הוא חפץ להגיע ויקבל שורת תוצאות הכוללת את כל הדילים הקיימים ליעד זה .
 מתן גוטר מנכ"ל אתר  " KAMA ",  מסביר את המהלך : " למרות נתוני משרד התיירות לפיהם כמיליון ישראלים נוסעים לחופשות במהלך השנה ,  רוב הישראלים קונים חופשות ששמעו עליהן מחברים או על-ידי סוכן הנסיעות מבלי לבדוק האם יש דילים דומים זולים יותר .  אנחנו ב-KAMA החלטנו ליצור מנגנון שיקל על הצרכן למציאת חופשה המתאימה לו כשהמטרה הסופית היא ליצור תחרות בין החברות שבסופה מחירי החופשות יהיו זולים יותר ". 

מהיום :  גם טיסות אפשר להשוות
אתר השוואות המחירים KAMA משיק קטגוריית תיירות חדשה שתאפשר השוואת מחירי טיסות וחופשות בארץ ובחו"ל

