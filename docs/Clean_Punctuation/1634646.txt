בן-זאב :  מליסרון ,  גזית גלוב ומזרחי צריכות להיות מניות עוגן לטווח ארוך 
בית ההשקעות כלל פיננסים פירסם המלצה לשבע מניות שכדאי להחזיק לאורך שנים
 >  >  הירידות החדות שנרשמו בבורסת תל אביב ב-2008 הובילו משקיעים ומנהלים לחפש  " מציאות "  שיניבו תשואות גבוהות בטווחים הקצרים .  ואולם הזינוקים שרשמו המניות ב-2009 מאלצים כיום את השחקנים בשוק לשנות כיוון ולבסס את תיקי ההשקעות שלהם על ראייה ארוכת טווח ,  המושתתת על מניות שיניבו תשואות סבירות בסיכון נמוך .  מחלקת הברוקראז' של כלל פיננסים בחרה בפינצטה שבע מניות שאמורות לדעתה להיות עוגן להשקעות בכל תיק השקעות לטווח ארוך .  כלל פיננסים חיפשה בין השאר מניות עם מעמד מוביל בשוק - כך שמפתיעות הבחירות במניית מליסרון - חברת הנדל"ן המניב שרחוקה מלהיות מובילת שוק הנדל"ן ,  ובמניית בנק מזרחי - הבנק הרביעי בגודלו בישראל .  דיווידנד של 40% מהרווח עקרונות נוספים שהציבה כלל פיננסים לבחירת המניות הם תנודתיות נמוכה ,  ניסיון מוכח להתמודד עם משברים ,  חלוקת דיווידנד נדיבה ותמחור לא יקר .  בנוסף ,  רואים בכלל פיננסים יתרון בחברות שמנהליהן מחזיקים בתיק ההשקעות האישי שלהם את מניות החברה שהם מובילים .  לאור כך רואים בכלל פיננסים את מליסרון ,  שרכשה באחרונה את קניון רמת אביב ,  אחת השחקניות החשובות בענף הקניונים .  בכלל פיננסים צופים כי ב-2010 מליסרון תחלק דיווידנד של לפחות 120 מיליון שקל .  בנוגע לאחזקות מנהלים מציינים בכלל פיננסים כי אבי לוי ,  דירקטור ומי ששימש עד לאחרונה ממלא מקום המנכ"ל ,  מחזיק ב-3% ממניות החברה  ( כ-65 מיליון שקל )  .  הבחירה בבנק מזרחי נובעת מכך שהוא מוביל את שוק המשכנתאות עם נתח שוק של יותר מ-30% ,  ומאמץ מדיניות חלוקת דיווידנד של 40% מהרווח השוטף .  בשנה וחצי האחרונות מזרחי אמנם לא חילק דיווידנדים בשל ההכנות ליישום תקנות באזל 2 ,  אבל בכלל פיננסים צופים כי יחזור לחלק דיווידנדים ב-2010  ( תשואת דיווידנד של 6%-7% )  .  מבחינת אחזקות מנהלים ,  המנכ"ל אלי יונס מחזיק כ-0.65% ממניות מזרחי  ( כ-50 מיליון שקל )  .  מניה נוספת בתחום הנדל"ן שבחרו בכלל פיננסים היא גזית גלוב - חברת הנדל"ן הגדולה בשוק המניות הישראלי .  בכלל פיננסים צופים כי החברה תחלק ב-2010 דיווידנד שיגלם תשואת דיבידנד של 3.1% .  מומלצת אחרת היא דלק רכב ,  הנחשבת מובילה בשוק הרכב בשנים האחרונות .  החברה נוהגת לחלק כדיווידנד את כל הרווח הנקי שמצטבר .  המנכ"ל גיל אגמון מחזיק בכ-16.4% ממניות החברה ,  הנסחרות בשווי של כ-700 מיליון שקל .  מניות נוספות שמשלימות את הנבחרת של כלל פיננסים הן טבע ,  בזק ואלביט מערכות .  כל המניות שבחרה כלל פיננסים מתומחרות כאטרקטיביות מבחינת מכפיל רווח .
 
בן-זאב :  מליסרון ,  גזית גלוב ומזרחי צריכות להיות מניות עוגן לטווח ארוך 
בית ההשקעות כלל פיננסים פירסם המלצה לשבע מניות שכדאי להחזיק לאורך שנים

