ההשקעה המוסרית של נורווגיה נכשלה
קרן ההשקעות של ממשלת נורווגיה ,  הקרן הממשלתית השנייה בגודלה בעולם ,  צנחה בעקבות המשבר ב-25%  *  מומחים :  גם השקעה צמודת מדד היתה מניבה תוצאות דומות ;  מנהלי הקרן מיותרים
 >  >  רק לעתים נדירות אנו חוזים בצניחה כה חדה של אסכולה תיאורטית כפי שצנחה תיאוריית  " השוק המשוכלל "  - הרעיון כי מחירי הנכסים משקפים את כל המידע המצוי בשוק .  אך למרות המשבר ,  הרעיונות של אסכולת שיקגו עדיין עומדים במרכז המחלוקת בנוגע לניהול קרן ההשקעות הממשלתית השנייה בגודלה בעולם .  קרן הפנסיה הגלובלית של ממשלת נורווגיה ,  המוכרת יותר בשם 'קרן הנפט' ,  מנהלת כ-2.6 טריליון קרונות נורווגיות  ( 444 מיליארד דולר )  - חסכונות התמלוגים על עתודות הנפט והגז של המדינה בים הצפוני .  גודל הקרן ,  המשמשת חיסכון לימים פחות טובים ,  הוא כגודל כלכלת נורווגיה ,  והיקפה צפוי להכפיל עצמו בתוך עשור .  במשך רוב העשור האחרון התנהלה הקרן ברוגע .  כבעלת המניות הגדולה ביותר באירופה ,  היא לקחת את אחריותה ברצינות הנורדית הטיפוסית .  היא כותבת מכתבים סדירים לחברות ,  וקוראת להן לשפר את המנהל התקין שלהן ;  היא מחרימה חברות ,  שלדעתה אינן נוהגות כיאות ,  בהן יצרניות סיגריות ונשק .  בשנים שלפני המשבר ,  הפיכת העולם למקום נעים יותר לא היה מנוגד לרווחיות .  הקרן עלתה על ביצועי המדדים שקבעה עבורה ממשלת נורווגיה .  ב-2008 תם עידן זה לאחר ששווי הקרן צנח בכ-25% ושווי מניותיה ירדו ב-40% .  הירידה לא היתה חריפה מזו שחוו משקיעים גדולים אחרים ,  אך היא הובילה לבדיקה פנימית בנורווגיה .  הסיבה לכך נעוצה בחלקה בכך שההפסדים היו גדולים מהצפוי עבור מדיניות השקעה מעוטת סיכונים ,  ובחלקה בכך שהקרן ביצעה כמה הימורים כושלים על מניות בנקאות ,  בהן מניית ליהמן ברדרס שקרס בסתיו 2008 .  הממשלה ,  מזועזעת עמוקות ,  הזמינה מחברת הייעוץ מרסר סקירה של גישת הניהול האקטיבי של הקרן ודו"ח של שלושה מרצים למינהל עסקים :  אנדרו אנג מקולומביה ,  ויליאם גוצמן מייל ,  וסטיבן שייפר מלונדון .  שלושת הפרופסורים מצאו כי גם אם הקרן היתה בוחרת מניות באקראיות היא היתה יכולה לרשות ביצועים דומים .  אם מביאים בחשבון את הצניחה בשווקים ,  ביצועי הקרן היו דומים לקרנות מדדיות שניהולן פאסיבי לגמרי . " העדויות מצביעות כי לאורך זמן ,  מנהלים אינם מספקים רווחים מוגדלים ",  אומר אספן סירנס מאוניברסיטת טרומסו הנורווגית .  כיצד ,  אם כך ,  הצליחה הקרן לנצח את המדדים לפני המשבר ?  הפרופסורים טוענים כי הדבר לא נבע מבחירת מניות חכמה ,  אלא מהסיכונים שהקרן לקחה על עצמה באמצעות השקעה בניירות ערך שאינם נסחרים בקלות ,  או רכישת אג"ח של חברות שעלולות לפשוט רגל .  לטענתם ,  במקום לנסות לעלות על המדדים ,  על הממשלה להצמיד את הקרן למדד ולאפשר מעט נטילת סיכונים מכיוון שמדובר בהשקעה לטווח ארוך במיוחד .  מנהלי הקרן השיבו מלחמה באמצעות דו"ח המבקר השקעה פאביסית .  בין היתר ,  הם טוענים כי רק שוטים ירכשו אג"ח קונצרניות בהתבסס על דירוגי האשראי שלהן בלבד .  הקרן התאוששה בחדות ב-2009 ,  ורשמה עלייה של 22% ב-9 החודשים הראשונים של השנה .  עלייה זו צפויה לסייע למנהלי הקרן בעת הדיון בנושא בפרלמנט בנורווגי באביב הקרוב .
 
ההשקעה המוסרית של נורווגיה נכשלה
קרן ההשקעות של ממשלת נורווגיה ,  הקרן הממשלתית השנייה בגודלה בעולם ,  צנחה בעקבות המשבר ב-25%  *  מומחים :  גם השקעה צמודת מדד היתה מניבה תוצאות דומות ;  מנהלי הקרן מיותרים

