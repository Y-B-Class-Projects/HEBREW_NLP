בן-אליעזר זעם - וגבאי ויתר על הפטור לרכבת הקלה
שר התמ"ת דרש לעצור את ההחלטה לביצוע פרויקט הרכבת הקלה בגוש דן במימון תקציב המדינה
 >  >  הצעת ההחלטה לביצוע פרויקט הרכבת הקלה בגוש דן כפרויקט תקציבי - במקום במתווה זכייני  ( b.o.t )  שונתה שוב ברגע האחרון .   ל-themarker נודע כי שר התמ"ת ,  בנימין בן-אליעזר ,  שיגר השבוע מכתב זועם אל מזכיר הממשלה ,  עו"ד צבי האוזר ,  ובו דרש להשהות את ההצבעה המתוכננת בממשלה על אישור מתווה הפרויקט החדש .  זאת ,  לאחר שהתברר כי הצעת ההחלטה שתוגש לשרים כוללת סעיפים הפוטרים את פרויקט הרכבת הקלה מתקנות חובת מכרזים - לרבות פטור מחובת רכש גומלין .  בן אליעזר דרש לקיים עם משרדו דיון דחוף בסוגייה ,  שכן מדובר במהלך שנוגד לכאורה החלטת ממשלה קודמת .  בתום דיון מזורז בין לשכת שר התמ"ת לבין מנכ"ל משרד ראש הממשלה אייל גבאי ,  הוחלט לבטל את הסעיפים .  ההצעה אמורה היתה לקבל את אישור הממשלה כבר לפני חודש .  ואולם ,  במהלך השבועיים האחרונים התנהל ויכוח בין משרדי ראש הממשלה והאוצר לבין משרד התחבורה סביב אופן בחירת מנכ"ל נ.ת.ע  ( נתיבי תחבורה עירוניים )  ,  וכן סביב דרישתו של מנכ"ל משרד ראש הממשלה ,  אייל גבאי ,  להגברת הגמישות בעבודת נ.ת.ע - בין היתר ,  באמצעות מתן פטור מתקנות חובת מכרזים ,  בכדי להסיר חסמים ביורוקרטיים מעבודתה .  ההצעה של גבאי גררה התנגדות גורפת .  ואולם ,  בנוסח הסופי שאמור היה לעלות לאישור הממשלה בישיבתה האחרונה ,  נכלל סעיף המקנה לנ.ת.ע את האפשרות לקבל פטורים מתקנות חובת מכרזים ,  באישור שר אוצר .  זאת ,  לצד אישור פטורים מחובת רכש גומלין  ( עבור קבלני הפרויקט וספקי הציוד )  ופטור ממתן עדיפות לתוצרת הארץ או לתוצרת אזורי עדיפות לאומית .  סעיפים אלה הוכנסו ככל הנראה בלי להיוועץ קודם במשרד התמ"ת ,  למרות שמדובר בפרויקט התשתית הגדול בישראל הנושא פוטנציאל עסקי ,  הנדסי וטכנולוגי משמעותי עבור התעשייה הישראלית בתחום .  בנוסף ,  סעיפים אלה הוכנסו בניגוד להחלטת הממשלה מ-2003 שאישרה את החלת התקנה של רכש גומלין ,  למשל ,  על פרויקט הרכבת הקלה ,  אף שמדובר בפרויקט זכייני ייחודי ואף שהפרויקט המקביל בירושלים היה פטור מרכש גומלין .  החוק בישראל ,  יש להזכיר ,  מחייב זכיינים זרים במכרזי רכש ממשלתיים ברכש גומלין מקומי בערך השווה ל20%-35% משווי העסקה .  - רכש גומלין זכיינים זרים במכרזי רכש ממשלתיים חייבים על פי חוק לבצע בישראל רכש בהיקף 20%-35% משווי העסקה

בן-אליעזר זעם - וגבאי ויתר על הפטור לרכבת הקלה
שר התמ"ת דרש לעצור את ההחלטה לביצוע פרויקט הרכבת הקלה בגוש דן במימון תקציב המדינה

