ראש עיריית באר שבע :  חוק עידוד השקעות הון לא נותן העדפה מספיקה לפריפריה
לדברי רוביק דנילוביץ' ,  החוק מעודד מפעלים להישאר במרכז
ראש עיריית באר שבע ויו"ר פורום ראשי הרשויות בנגב ,  רוביק דנילוביץ' ,  יצא נגד השינויים המתוכננים בחוק עידוד השקעות הון .  דנילוביץ' אמר כי החוקים אינם נותנים העדפה מספקת לפריפריה בפגישה ,  שנערכה בסוף השבוע בעיריית באר שבע ,  בהשתתפות ראשי רשויות בנגב ,  ערן פולק ,  סגן הממונה על אגף התקציבים במשרד האוצר ושרגא ברוש ,  נשיא התאחדות התעשיינים .  בתום הפגישה הציע להקים פורום חדש שינסח חוק שתהיה בו העדפה ברורה יותר להשקעות בפריפריה.החוק החדש מעניק עדיפות למפעל מייצא ושיעורי המס לחברות תעשייתיות יעמוד על 12% במרכז הארץ ו-8% בפריפריה בשנת 2013 .  ראשי הרשויות בנגב טענו ,  שפער של 4% במסוי לא יחולל שינוי ומעבר מהמרכז לפריפריה .  לדבריהם ,  אין כל בשורה בחוק החדש ,  כיוון שבמקום שתינתן עדיפות לפריפריה ,  הוא מחזק את מרכז הארץ ומעודד מפעלים וחברות בענף התעשייה להישאר בגוש דן ." מפת העדיפות הלאומית לא מביאה עמה ערך מוסף ,  מכיוון שלכולם ניתנה עדיפות .  המדינה ,  בחוק החדש ,  גורמת לתעשיינים להעדיף את המרכז ולא לקחת שום סיכונים .  אם החוק במתכונתו החדשה יעבור ,  הוא יפגע אנושות בנגב ובגליל ",  אמרו ראשי הרשויות בנגב.דנילוביץ' הציע להקים צוות משותף ,  שיכלול את נציגי ראשי הרשויות בנגב ,  סגן הממונה על אגף התקציבים באוצר ,  מנכ"ל משרד התמ"ת ונשיא התאחדות התעשיינים ,  מתוך מטרה להכניס שינויים בחוק ,  שיטיבו עם הפריפריה ויביאו לבשורה של ממש . " מדינת ישראל מפספסת הזדמנות יוצאת דופן לייצר סדר יום חדש ",  אמר דנילוביץ' .  לדבריו ,  הציפייה מהמדינה היא  " לתת עדיפות למפעלים שירימו את הנגב ולא לכאלה שינציחו את המצב הקיים - חברות בתחומי ההיי-טק ,  ביוטכנולוגיה ,  קלינטק ומרכזי מו"פ ,  הן אלה שיחוללו שינוי אמיתי ".  דנילוביץ' טוען כי לא ניתן למדוד את הנגב והמרכז באותם פרמטרים ורק דרך מסלול המיסוי ,  אלא ליצור סל הטבות.ראש עיריית באר שבע הוסיף כי בכוונת הפורום לגבש תוכנית חלופית לעידוד התעשייה במטרה לייצר מקומות תעסוקה חדשים בפריפריה .
 
ראש עיריית באר שבע :  חוק עידוד השקעות הון לא נותן העדפה מספיקה לפריפריה
לדברי רוביק דנילוביץ' ,  החוק מעודד מפעלים להישאר במרכז

