הגדיל את האיבר כדי שהכלה תסכים להתחתן
איבר מינו של איברהים מהצפון הצטמק במהלך מילה שעבר וכתוצאה איימה הכלה המיועדת לבטל את החתונה .  בעקבות ניתוח גדל האיבר ל-11 סנטימטרים ,  ובמשפחה החלו בהכנות לחתונה
איברהים בן ה-20 ,  תושב כפר בצפון הארץ ,  עבר מילה בגיל 18 במהלכו הצטלק איבר מינו וכתוצאה הצטמק ואיבד את היכולת להגיע לזקפה .  במשפחתו השתררה מבוכה גדולה ,  כיוון שהכלה המיועדת הכריזה שהיא עומדת לבטל את חתונתם ,  בשל החשש שהחתן לא יצליח להביא ילדים לעולם .
 איברהים פנה לעזרת היחידה לכירורגיה פלסטית בבית החולים כרמל בחיפה שם ביצע מנהל היחידה פרופ' ירון הר-שי ניתוח חדשני לתיקון איבר המין תוך יישום שיטה אשר לא ננקטה מעולם בעת שיקום איבר המין .
 בעקבות הניתוח התארך איבר המין מ-3 סנטימטרים ל-11 סנטימטרים במצב זקפה ,  אורך שאפשר לאיברהים סוף סוף לקיים יחסי מין תקינים ולהביא ילדים לעולם .  במשפחתו של איברהים צהלו החלו להתכונן לחתונה לאחר שהכלה נתנה את הסכמתה . 
"  הבעיה בעור של איבר המין ",  הסביר פרופ' הר שי , " היא שהוא עדין והגמיש במיוחד כדי לאפשר לאיבר לגדול ,  להתארך ולהתרפות "  עד כה נהוג היה להשתיל עור שנלקח מאזור אחר בגוף ,  כגון מכפות הידיים ,  אבל העור היה בעל צבע שונה ופוגע במראה ובתחושת איבר המין .
" השתמשנו בעור מאיבר המין של החולה עצמו ",  אמר פרופ' הר שי . " לשמחתי הצלחנו .  בשיטה החדשה העור לא נידחה על ידי הגוף ,  והמטופל חזר לתפקוד יפה ומהר ". 

הגדיל את האיבר כדי שהכלה תסכים להתחתן
איבר מינו של איברהים מהצפון הצטמק במהלך מילה שעבר וכתוצאה איימה הכלה המיועדת לבטל את החתונה .  בעקבות ניתוח גדל האיבר ל-11 סנטימטרים ,  ובמשפחה החלו בהכנות לחתונה

