משפחת סימפסון בישראל - זהירות ,  זה כואב
הומר סימפסון תהה : " לקחת את המשפחה שלי לאזור לחימה ,  באוטובוס מלא במטורפים דתיים ,  במדינה ללא חזיר ,  במדבר בלי קזינו ?  !  ".  הלילה שודר בארה"ב הפרק בו הסימפסונים מבקרים בישראל .  זה מה שקרה שם
The Greatest Story Ever Dohed  הפרק החדש בסדרת  " משפחת סימפסון ",  בו מבקרים בני המשפחה בישראל ,  שודר הלילה  ( שני )  בארה"ב .  אם יש משפט אחד בפרק שמהווה את התמצית המזוקקת של הפרק ,  הוא בוודאי זה שיוצא מפיו של הומר סימפסון ,  אב המשפחה : " תן לי לחשוב :  לקחת את המשפחה שלי לאזור לחימה ,  באוטובוס מלא במטורפים דתיים ,  במדינה ללא חזיר ,  במדבר בלי קזינו ?  אווו ,  איפה אני נרשם ?  ". 
לאחר שכבר ביקרו באוסטרליה ,  יפן ,  איטליה ,  בריטניה ,  צרפת ,  סין ,  הודו ,  ברזיל ושלל מדינות נוספות ,  הגיעה משפחת סימפסון גם לישראל ,  בפרק ה-16 בעונה ה-21 של הסדרה .  בתחילת העלילה ,  המשפחה מוזמנת על ידי שכנם נד להצטרף לביקור שלו ושל חבריו לכנסיה בארץ הקודש ,  כשהמטרה של נד היא להפוך את הומר לאדם טוב .  או לפחות נסבל .  הבעיה מתחילה כשהומר הולך לאיבוד במדבר ,  שותה את מי ים המלח ורואה חזיון בו מלפפון חמוץ אומר לו שהוא המשיח ,  ושעליו לאחד את שלוש הדתות .
 שתי הופעות אורח מעניינות היו בפרק הזה ,  כשהמשמעותית מביניהן היא של סשה ברון כהן  הקומיקאי היהודי-בריטי שהמציא וגילם את  " בוראט "  ו"ברונו ".  כהן מדבב בפרק את ג'ייקוב  מדריך התיירים העצבני ,  המעצבן ,  המציק ,  המעיק ,  זה שמדבר יותר מדי ,  נעדר נימוסים - בקיצור - יש שיקראו לו  " הישראלי המכוער ".  באחת הסצנות מארג' מעירה לו על התנהגותו ואומרת  " אתם כל כך שתלטניים !  ".  בתגובה עונה לה המדריך : " מה ?  ישראלים שתלטניים !  ?  נראה אותך עוברת כמה שואות ,  אז נראה כמה את רגועה ..  .  בבקשה ,  תשארי שם ,  מוקפת באויבת הגדולה שלכם  קנדה .  נסו את סוריה למשך חודשיים ,  אז נראה מי שתלטני ".  
הופעת האורח השניה היא של הזמרת יעל נעים ,  שמדבבת את דורית  האחיינית של ג'ייקוב וקצינת הבטחון של הקבוצה .  התפקיד של דורית מסתכם בעיקר בצעקת  " קרב מגע "   ( תורת הלחימה שהיא הייצוא המרשים ביותר של ישראל באיזשהו אופן )  ובעיטה באשכים של בארט .
 הפרק לא חף ממסרים פוליטיים .  כך ,  למשל ,  השלט שמברך את הנכנסים לישראל הוא  " ברוכים הבאים לישראל .  כספי המיסים האמריקאים שלכם בפעולה ".  כמו כן ,  בנמל התעופה של ישראל יש מועדון חשפנות בשם The Gaza Strip Club  ( משחק מילים בין  " רצועת עזה "  למשמעות השניה של המילה באנגלית  - " חשפניות ")  .  עם זאת ,  רוב רובו של הפרק עדיין מבוסס על בדיחות סלפסטיק ,  משחקי מילים והקבלות תרבותיות במיטב המסורת הסימפסונית .  וכן ,  מדובר באחד הפרקים המצחיקים בסדרה .
 
משפחת סימפסון בישראל - זהירות ,  זה כואב
הומר סימפסון תהה : " לקחת את המשפחה שלי לאזור לחימה ,  באוטובוס מלא במטורפים דתיים ,  במדינה ללא חזיר ,  במדבר בלי קזינו ?  !  ".  הלילה שודר בארה"ב הפרק בו הסימפסונים מבקרים בישראל .  זה מה שקרה שם

