מאש במעבדה
לקראת ט"ו בשבט שכחו לרגע מהפירות היבשים והאגוזים והתמקדו במאש מונבט ובריא שיעזור לכם בחילוף החומרים 
" קומי כבר יא פאדלאה  ( ביטוי משנות השמונים המקודמות אם אני לא טועה )  ,  חבל לבזבז יום כזה במיטה ".  אני שומעת את הקול של האיש במעומעם ברקע .
 יא-אללה ,  זה יום שבת .  תן קצת שקט .  מי בכלל רוצה לקום מהמיטה הנעימה ?   " אנחנו בחוץ ,  הולכים לבדוק מה צומח בגינה ומה כבר אפשר לאכול "  הוא מתעקש בעדינות .
 נו טוב ,  אני קמה .  באמת יתכן שחסר לי קצת אור שמש לאחרונה ,  אויר חופשי ואם אפשר גם ירוק בעיניים ומגע של אדמה .
 הפעוט לוקח לי את היד ומושך אותי לעבר הדלת : " אמא ,  בואי תראי מה גדל לנו בגינה ".  אני מספיקה לחטוף סלסלה קטנה ויוצאת ליום יפה ומזמין ,  לראות את התוצרת הפרטית שלנו .  
אנחנו אוספים ומלקטים הרבה ירוקים :  תרד תורכי ,  עלי מנגולד ,  סלרי ופטרוזיליה .  הפעוט מושך את הקולרבי וכמעט נופל בעצמו .  הוא מתכופף לעבר הברוקולי ,  קוטף ממנו  " פרח "  ומנשנש אותו כמו שהוא ,  טרי וחי .  
האיש והפעוט  ( וגם האדמה ,  הגשם והשמש כמובן )  אחראים על מה שנובט וצומח בגינה ,  ואילו אני אחראית למה שצומח במטבח ,   ( ולא ,  ואני לא מתכוונת לעובש )  .  
לי יש מעבדה קטנה להנבטת מאש .  לרגעים אני מרגישה כמו גננת או מורה בבית ספר יסודי ,  בוחנת בעקביות ,  בסבלנות ובהתרגשות כל שלב בצמיחה המיוחלת של הנבטים הקטנים והזעירים .  כמה פשוט ומרגש זה לעקוב ולראות צמיחה ושגשוג של זרע קטן .  הפעוט עוקב גם הוא בהתרגשות וכל פעם מגניב לו לפה כמה נבטוטים .
 בעידן המהיר והאינסטנט שבו אנחנו חיים אני שמחה לעשות משהו קטן שמלמד אותנו כ"כ הרבה .  איך זרע קטן שנובט וגדל להיות נבטוט או צמח מזכיר לנו את כוחה של סבלנות ,  כבוד לאדמה ופירותיה ,  והוקרת תודה לגשם ,  לשמש ולאדמה .
 טוב שחג  " דובי-שבט "  ממש בפתח ,  להזכיר לכולנו שכל מה שצריך זה פשוט אהבה .
 תהליך ההנבטה פשוט .  הנבטוטים ,  בניגוד לדיירי האדמה שבחוץ ,  זקוקים בעיקר לחושך ,  ובחורף נדרשת מנה נוספת של סבלנות.יש כל מיני גישות להנבטה ,  זו הדרך שאני בחרתי ,  צעד אחר צעד להנבטת המאש המיוחל :
 1 .  קונים קטניות טריות .  קטניה שאינה טריה לא תנבוט .
 2 .  משרים את המאש בקערה עם הרבה מי ברז למשך הלילה .  למחרת ,  מסננים ומעבירים לנפה או מסננת רחבה  ( חשוב שהכלי יהיה שטוח ככל האפשר והקטניה תונח בשכבה דקה )  .
 3 .  מניחים קערה/צלחת מתחת למסננת ומכסים במגבת לחה ,  כך שתהיה מתוחה מעל לשפת המסננת ,  ולא תגע בקטניות .  מאחסנים במקום חשוך .  אפשר בתוך ארון ,  מתחת למדף חשוך וכו' .
 4 .  מרטיבים קלות את המאש כפעמיים-שלוש ביממה ,  מחזירים את המגבת הלחה ומחזירים לאזור החשוך .  עושים כך עד שהנבטוטים הגיעו לאורך הרצוי לכם .
 5 .  כעבור יממה כבר ניתן לראות את הפסיג  ( אותה נביטה זעירה )  ,  וכעבור 2-3 יממות נבטוטי המאש יהיו מוכנים וארוכים דיים .  שימו לב לא להמשיך את ההנבטה יותר מידי ימים ,  אחרת הנבטים ירקיבו .
 6 .  מעבירים לכלי אטום ומאחסנים במקרר .  מומלץ לצרוך עד כ-5 ימים מהעברת הנבטוטים לקירור .  אפשר לאחסן גם בפריזר למשך חודש .
 7 .  מה עושים איתם ?  אוכלים ככה כנישנוש ,  מוסיפים לסלטים או תבשילים .
 אחרי קטיף מוצלח במיוחד של כל מיני עלים ירוקים בגינה ,  זה מה שיצא .
 חומרים:1 כוס עלי תרד1 כוס עלי מנגולד קצוצים  ( ללא השדרה הלבנה ) ½ כוס פטרוזיליה2 גבעולי סלרי
1 כף שמן זית½ כפית מלחכוס מים
1.5 כוסות קינואה2.5 כוסות מים
אופן ההכנה:1 .  שוטפים היטב את העלים וקוצצים גס .  
2 .  מחממים היטב סיר ,  מוסיפים את השמן ,  העלים הקצוצים ואת המלח .  מערבבים היטב .  מוסיפים את כוס המים ומערבבים .  מבשלים כשהסיר פתוח כ5-7 דקות עד שרוב המים מתאדים .
 3 .  מוסיפים את הקינואה ,  מערבבים היטב .  מוסיפים את המים ומביאים לרתיחה .
 4 .  מנמיכים את הלהבה ומבשלים כאשר הסיר סגור 15 דקות .
 חומרים:1 קולורבי  קלוף וחתוך לקוביות3 צנוניות  שטופות ופרוסות דק1 כוס נבטוטי מאש
לרוטב:מיץ מ ½ לימון1 כף שמן זית½ כפית חרדל ½ כפית דבשמלח פלפל
אופן ההכנה:1 .  שמים בקערה את הקולורבי ,  הצנונית ונבטוטי המאש .
 2 .  ערבבים היטב את מרכיבי הרוטב ,  לקבלת רוטב אחיד  ( אפשר בצנצנת )  .
 3 .  שופכים את הרוטב על מרכיבי הסלט ,  מערבבים היטב ומגישים .
 אין פה כמויות מדוייקות ,  אלא רעיון שיוצר סלט עצמאי ,  או תוספת מרעננת לכל סלט אחר .
 חומרים:נבטוטי מאששמן זיתלימוןשום כתושמלח ,  פלפל
מערבבים הכל יחד ,  טועמים ומתקנים תיבול .
 
מאש במעבדה
לקראת ט"ו בשבט שכחו לרגע מהפירות היבשים והאגוזים והתמקדו במאש מונבט ובריא שיעזור לכם בחילוף החומרים

