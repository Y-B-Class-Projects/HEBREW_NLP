זליכה תובע : " אפריקה ישראל כופרת בהתחייבותה "
 החשב הכללי לשעבר ושותפו תובעים את חברת אפריקה ישראל על סך 11.5 מיליון שקל ,  עבור התיווך במכירת האחזקות בכביש 6 . " אפריקה כופרת בעזות מצח בהתחייבותה לשלם עמלה "
 החשב הכללי לשעבר ,  פרופ' ירון זליכה ויו"ר איגוד המהנדסים במנהל התשתיות ,  דני מריאן ,  תובעים כ-11.5 מיליון שקל מחברת אפריקה ישראל ,  עבור ניהול התיווך במכירת אחזקותיה של אפריקה בחברת דרך ארץ ,  המפעילה את כביש 6 .  כמו כן ,  דורשים השניים במסגרת התביעה הוצאת צו עיקול זמני לנכסי החברה בשווי התביעה .
 בתביעה ,  שהוגשה בבית המשפט המחוזי בפתח תקווה על ידי עורכי הדין רז בן-דור ורונן מטרי נטען ,  כי אפריקה מנסה באופן ציני ופסול להתנער מהתחייבויותיה ,  כמו שנהגה בעסקות אחרות .  האשמות התביעה אף הרחיקו וטענו כי מדיניות החברה היא שהסכם הוא  " לא יותר מאשר המלצה בלתי מתחייבת ".  לטענת התובעים ,  לאחר שאפריקה קיבלה את שלה במסגרת ההסכם היא אינה רואה צורך לשלם את התמורה בגין הפעולות שנעשו עבורה .
 זליכה ומריאן טוענים כי לאחר שאפריקה נכשלה לאורך זמן רב למכור את מניותיה בדרך ארץ ,  חתמו השניים על הסכם לפיו יקבלו 2% ממחיר העסקה ולשם כך פעלו רבות להביא את העסקה לפועל .  לדבריהם ,  אפריקה צפויה להרוויח כ-500 מיליון שקל לפני מס אולם החברה  " כופרת בעזות מצח בהתחייבותה לשלם עמלה ".  
" דוברת אפריקה ישראל מוסרת כי החברה טרם קיבלה את כתב התביעה ומטבע הדברים אינה יכולה להתייחס לתכנה .  יחד עם זאת ,  מהות טענותיהם של פרופ' זליכה ומר מריאן מוכרות לחברה ונוכח העובדה כי הן משוללות ביסוס ואינן משקפות את ההסכמות בין הצדדים ,  הן נדחו על ידי החברה .  לכשתתקבל התביעה ,  תגיב עליה החברה במסגרת כתב ההגנה שיוגש מטעמה ". 

זליכה תובע : " אפריקה ישראל כופרת בהתחייבותה "
 החשב הכללי לשעבר ושותפו תובעים את חברת אפריקה ישראל על סך 11.5 מיליון שקל ,  עבור התיווך במכירת האחזקות בכביש 6 . " אפריקה כופרת בעזות מצח בהתחייבותה לשלם עמלה "
 
