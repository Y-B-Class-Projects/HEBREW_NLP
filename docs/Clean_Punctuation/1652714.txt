חמישה פצועים בתאונה חזיתית בצפון הארץ
חמישה בני אדם נפצעו בהתנגשות בין שני כלי רכב פרטי למסחרי בצומת צלמון שבצפון .  נהגת הרכב הפרטי נפצעה באורח קשה ופונתה בעזרת מסוק לבית החולים רמב"ם בחיפה
תאונה קשה ארעה הערב  ( שבת )  בצפון הארץ .  חמישה בני אדם נפצעו ,  ביניהם אחת באורח קשה .  התאונה החזיתית אירעה כאשר שתי מכוניות התנגשו בצומת צלמון בכביש 65 שבצפון .  מהמשטרה נמסר כי רכב פרטי שהגיע מכיוון צומת קדרים פנה שמאלה וחסם את דרכו של רכב מסחרי שעשה את דרכו בכיוון ההפוך ,  מאזור צומת גולני .  נהגת הרכב הפרטי ,  בת 21 מאחד מיישובי הצפון ,  פונתה בעזרת מסוק במצב קשה לבית החולים רמב"ם בחיפה .  ארבעת הפצועים האחרים פונו במצב קל לבית החולים פוריה הסמוך לטבריה .  
תאונה זו מסכמת שבוע קטלני בכבישים ,  אתמול נהרגו בכבישים שני בני אדם ,  בנוסף נפצעה ילדה בת 4 וחצי מצפת באורח קשה מפגיעת מכונית בה נהג קשיש בן 70 .  
מתחילת השנה נהרגו בתאונות דרכים 76 בני אדם ,  מתוכם 20 בני אדם במהלך השבוע האחרון .  מדובר בעלייה מדאיגה לעומת התקופה המקבילה בשנת 2009 ,  אז מניין ההרוגים השנתי עמד על 64 .
 
חמישה פצועים בתאונה חזיתית בצפון הארץ
חמישה בני אדם נפצעו בהתנגשות בין שני כלי רכב פרטי למסחרי בצומת צלמון שבצפון .  נהגת הרכב הפרטי נפצעה באורח קשה ופונתה בעזרת מסוק לבית החולים רמב"ם בחיפה

