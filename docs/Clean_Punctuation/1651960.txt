מריון ג'ונס ,  שחקנית WNBA
האצנית שנתפסה על שימוש בסמים לא חוקיים ואף נאסרה ,  מצטרפת לקבוצת טולסה שוק .  ג'ונס : " מתרגשת להצטרף לליגה "
 צילום :  רויטרס ,  עריכת וידאו :  יאיר דניאל
זה היה באוויר כבר זמן מה ,  אבל הערב זה הפך לרשמי :  מריון ג'ונס ,  האצנית שנתפסה על שימוש בסמים אסורים ,  נשלחה לכלא בגלל ששיקרה על כך ,  ואיבדה חמש מדליות אולימפיות בהן זכתה ,  מצטרפת לליגת ה-WNBA ולקבוצת טולסה שוק . " אני מאוד מתרגשת להצטרף לקבוצה ולליגה ",  אמר ג'ונס לאחר הסיכום הערב  ( רביעי )  . " אחרי הרבה מחשבה ,  הבנתי שזה סידור מופתי עבורי ,  בגלל הצורה שבה המאמן משחק ".  
ג'ונס אמנם מוכרת לכולנו מריצות ה-100 וה-200 מטרים ,  ומהקפיצה לרוחק לנשים ,  אבל את תחילת דרכה היא עשתה דווקא בתחום הכדורסל ,  ושיחקה במכללת צפון קרוליינה ,  שם שיחקה גארדית ,  והיתה חלק מהקבוצה שרשמה מאזן נהדר של 10:92 על גבי שלוש עונות ,  ותואר בו זכו ב-1994 .  ג'ונס עדיין מדורגת חמישית במכללה באסיסטים ,  שלישית בחטיפות ,  ושביעית בחסימות .  עם יכולת שכזו ,  לא פלא שהיא נבחרה בדראפט 2003 ,  בסיבוב השלישי . 
" כשראיתי אותה עושה את התרגילים ,  ראיתי שחקנית שמתאימה בול למערכת שלנו ",  אמר מאמן השוק ,  נולאן ריצ'ארדסון . " דבר אחד שאני יודע זה שהיא יודעת לרוץ ,  וכל שחקנית שרוצה להיות בקבוצה שלי צריכה לדעת לרוץ ".  על העבר שלה ,  אמר נשיא המועדון ,  סטיב סווטוחה : " היא קיבלה החלטות לא טובות בעבר ,  אבל כל אחד ראוי להזדמנות שניה להצטיין במשהו שהם אוהבים .  אני בטוח שהעיר טולסה תיתן צ'אנס למריון ". 

מריון ג'ונס ,  שחקנית WNBA
האצנית שנתפסה על שימוש בסמים לא חוקיים ואף נאסרה ,  מצטרפת לקבוצת טולסה שוק .  ג'ונס : " מתרגשת להצטרף לליגה "
 
