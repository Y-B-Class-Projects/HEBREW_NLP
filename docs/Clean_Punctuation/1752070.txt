הת'אנדר התאוששו וניצחו את פורטלנד הפצועה
שחקני הבלייזרס ממשיכים להיפצע ,  דוראנט וחבריו ניצחו את הסגל החסר בהארכה 106:107 .  הניקס ניצחו בשיקגו 112:120
שני משחקים בלבד נערכו הלילה  ( שישי )  בליגת ה-NBA ,  ובראשון הצעידו דנילו גלינארי וטוני דאגלס את ניו יורק לניצחון יפה בשיקגו ,  112:120 על הבולס ,  כשהפעם הם פוגעים מכל הבא ליד וצולפים מהשלוש ללא רחמים .  בהמשך היו אלה הת'אנדר מאוקלוהומה סיטי שהתאוששו משני הפסדים רצופים וניצחו את פורטלנד הפצועה בחוץ ,  אחרי שהבלייזרס חסרי המזל שיתפו שמונה שחקנים בלבד ,  כשהם רואים את שחקניהם נופלים אחד אחרי השני .  בנוסף לכל ,  הלילה הודיע פריסיו אוברטו על פרישה .
 תוצאות הלילה:שיקגו  ( 2:2 )  - ניו יורק  ( 2:2 )  120:112פורטלנד  ( 2:4 )  - אוקלוהומה סיטי  ( 2:3 )  107:106  ( הארכה ) 
פורטלנד  ( 2:4 )  - אוקלוהומה סיטי  ( 2:3 )  107:106  ( הארכה ) 
אמש הת'אנדר הפסידו לקליפרס אחרי יום קליעות נוראי של קווין דוראנט ,  והבלייזרס ידעו שזה עלול לעלות להם ביוקר .  הם צדקו .  דוראנט סיים הפעם עם 28 נקודות  ( 11 מ-24 מהשדה )  ו-11 ריבאונדים ,  ראסל ווסטברוק תמך בו עם 28 נקודות ,  11 ריבאונדים ו-5 אסיסטים ,  ואוקלוהומה סיטי הצליחה להשיג את הניצחון מול פורטלנד החסרה  ( שמונה שחקנים בלבד שותפו )  אחרי הארכה עייפה .  הבלייזרס יכלו לנצח ,  אבל ברנדון רוי החטיא עם הבאזר של הזמן החוקי ,  וגם בהארכה חבריו החטיאו זריקות משמעותיות שיכלו להעניק למארחת את הניצחון .  למרקוס אולדרידג' קלע 22 ,  ברנדון רוי סיים עם 19 ,  אנדרה מילר קלע 16 וחילק 11 ,  מרקוס קמבי קלע 13 וקטף 12 .  
לפני המשחק הסנטר של פורטלנד פבריסיו אוברטו הודיע באופן מפתיע על פרישה בגלל בעיות בלבו .  אוברטו ,  שהחל את שנתו השישית בליגה ,  הוחתם יום לפני פתיחת העונה ואמור היה לעזור לקבוצה בעוד גרג אודן וג'ואל פריזבילה מתאוששים מניתוחים .  כמו כן ,  הבלייזרס הודיעו כי הרוקי אליוט וויליאמס יעבור ניתוח בכתפו ,  שכנראה סיים לו את העונה .  בלי רודי פרננדז ,  שישב בחוץ עם כאבי גב ,  לפורטלנד היו רק עשרה שחקנים בריאים .
 שיקגו  ( 2:2 )  - ניו יורק  ( 2:2 )  120:112
הניקס  " קלעו "  בשלושת המשחקים הראשונים שלהם העונה ב-29 אחוזים מעבר לקשת ,  אבל הלילה הכל צלל פנימה בהנאה גדולה .  שחקניו של דאנטוני השחילו 16 מ-24 מהשלוש  ( 67 אחוז )  ,  וככה באמת קשה להפסיד .  דנילו גלינארי סיים עם 24 נקודות ,  מתוכן 4 מ-4 מהשלוש ,  טוני דאגלס הוסיף 30 ענקיות כשהוא עולה מהספסל ומשנה את המשחק  ( 5 מ-9 מהשלוש )  ,  וגם אמארה סטודמאייר  ( 14 נק' ו-8 ריב' )  וריימונד פלטון במשחק ענק  ( 20 נקודות ב-4 מ-6 מהשלוש ,  פלאס 10 אסיסטים )  לא איפשרו לבולס להתקרב ,  על שעשו סימני קאמבק זהירים בסוף הרבע השלישי .  בשיקגו בלט דרק רוז ,  שקלע 24 וחילק 14 אסיסטים ,  וקינח עם דאנק ענק .  טג' גיבסון  ( 18 נק' )  ,  קייל קורבר  ( 18 נק' )  ולואל דנג  ( 17 נק' )  לא הסיפקו למארחת .
 
הת'אנדר התאוששו וניצחו את פורטלנד הפצועה
שחקני הבלייזרס ממשיכים להיפצע ,  דוראנט וחבריו ניצחו את הסגל החסר בהארכה 106:107 .  הניקס ניצחו בשיקגו 112:120

