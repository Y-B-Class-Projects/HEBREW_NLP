דגו קיבל אור ירוק מיוסי מזרחי
שחקן אשדוד ימריא לקפריסין כדי לחתום לשנה בסלאמינה ,  אותה מאמן ניר קלינגר .  נאור פסר סיכם עקרונית ויצטרף בימים הקרובים
ברוך דגו מסיים עוד קדנציה ,  הפעם קצרה מהרגיל במ.ס .  אשדוד .  השחקן קיבל שחרור רשמי מהקבוצה אחרי שביקש לעזוב לסלאמינה הקפריסאית ,  קבוצתו של ניר קלינגר .  דגו ימריא כבר היום  ( רביעי )  לקפריסין ויחתום לשנה .
 אתמול פנה דגו לראשי אשדוד וביקש מהם להשתחרר מהקבוצה בשל העובדה שהוא אינו מוצא את מקומו בהרכב .  גם קלינגר יצר קשר עם מנכ"ל אשדוד ,  רפי נידם ,  וביקש ממנו את הקשר עד לתום העונה .  בהנהלת אשדוד הסכימו לשחרר את השחקן כשבהמשך הגיע האישור גם של יוסי מזרחי ,  שוויתר עליו 
בכך המשיך מזרחי את מדיניות המועדון לשלב שחקנים צעירים בהרכב ובסגל הקבוצה ואיפשר לדגו ללכת בדיוק כפי שהיה עם אורי אוזן ,  שקיבל שחרור למכבי פתח תקוה בשבוע שעבר .  אגב ,  קלינגר ודגו כבר שיתפו פעולה במכבי תל אביב לפני מספר שנים והקשר אף היה אחד מהשחקנים המרכזיים בתקופת האימון של קלינגר במכבי כאשר אף כבש שלושה שערים בשלב הבתים של ליגת האלופות בו נטלו חלק הצהובים בעונת 2003 .
 בתוך כך סיכמו באשדוד עקרונית עם נאור פסר ,  מגינה של מכבי פתח תקוה ששוחרר היום מהקבוצה בעקבות הגעתו של חיים מגרלשווילי ,  הוא צפוי לחתום רשמית בימים הקרובים .
 עדכון ראשון :  11:27עדכון אחרון :  21:54

דגו קיבל אור ירוק מיוסי מזרחי
שחקן אשדוד ימריא לקפריסין כדי לחתום לשנה בסלאמינה ,  אותה מאמן ניר קלינגר .  נאור פסר סיכם עקרונית ויצטרף בימים הקרובים

