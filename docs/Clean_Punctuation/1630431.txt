מוריניו : " לא הגיע לסיינה להפסיד "
 מאמן אינטר ,  שהרחיב את שיאו ל-127 משחקי בית ללא הפסד ,  ניחם את נועלת הטבלה . " מעדיף ספסל בו אפשר למצוא פתרונות "
 הערב  ( ראשון )  ייערך הקרב המסקרן בין יובנטוס ומילאן בטורינו במסגרת המחזור ה-19 שיינעל את הסיבוב הראשון בליגה האיטלקית  ( 21:45 ,  שידור ישיר בספורט 5 )  ,  אבל עם כל הכבוד למשחק ,  הרי שאם אינטר מנצחת 3:4 בסן סירו ,  לאחר שהייתה בפיגור עד הדקה ה-88 ,  אז יש לנו ספוילר גדול בשבילכם - היא תהיה אלופה .  הנראזורי עשו מהפך דרמטי בדקות הסיום כדי להשיג עוד שלוש נקודות ולהתקרב לאליפות חמישית ברציפות ושנייה של ז'וזה מוריניו .
 המאמן הפורטוגלי חסר את סמואל אטו ,  שיצא לאליפות אפריקה ,  ואת פטריק ויירה ,  שעבר לפני מספר ימים למנצ'סטר סיטי ,  אבל הוא לא מתייאש : " יש לנו חיסורים ,  וזו בעיה .  היו לנו כמה ילדים על הספסל ,  והייתי חייב לזרוק אותם למערכה .  אני מעדיף ספסל בו אני יכול למצוא פתרונות ".  
מוריניו הרחיב את שיאו המדהים - 127 משחקים ללא הפסד בית ,  הכוללים את זמנו ,  כמובן ,  בפורטו וגם בצ'לסי . " מבחינה טכנית היינו אבודים ,  מבחינה טקטית התקשינו מאוד ",  הוסיף המנג'ר המוחצן . " סיינה הייתה טובה מאיתנו .  הם היו רגועים יותר ,  ניידים ,  מהירים והיו טובים בהתקפה .  לא הגיע להם להפסיד ". 
מאמנה של הקבוצה המנוצחת אלברטו מלסאני התרעם על העובדה שאינטר קיבלה כדור חופשי ,  ממנו שלח ווסלי סניידר את שער השוויון  ( ב-3:3 )  . " אני ",  אמר מלסאני , " מדבר בשמן של כל הקבוצות הקטנות ,  שלא מגיע להן להפסיד בגלל דברים כאלה בנאליים .  לא הייתה שם עבירה ". 
שחקני אינטר לא שכחו כמובן את חברם הרומני ,  הבלם כריסטיאן קיבו ,  שנפצע ושבר את גולגולותו בניצחון ביום רביעי שעבר ,  0:1 בליגה על קייבו .  לאחר שסניידר כבש את השער הראשון שלו במשחק הוא וחבריו הניפו חולצה עם הכיתוב המרגש : " תחזור במהרה ,  כריס ". 

מוריניו : " לא הגיע לסיינה להפסיד "
 מאמן אינטר ,  שהרחיב את שיאו ל-127 משחקי בית ללא הפסד ,  ניחם את נועלת הטבלה . " מעדיף ספסל בו אפשר למצוא פתרונות "
 
