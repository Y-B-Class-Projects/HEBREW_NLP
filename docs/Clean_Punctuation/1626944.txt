מכונית חשמלית ?  לא לימי החורף
פרויקט החכרת המיני E בארה"ב נתקל במכשול איתני הטבע  הקפאון מקצר את טווח הנסיעה של המכונית החשמלית באופן משמעותי
מיני E של ב.מ.וו היא החשמלית החלוצה של היצרן הבווארי שטעמה אספלט תחת גלגליה .  לצורכי הטמעתה בתעשייה שילבה אותה ב.מ.וו בפרויקט ליסינג במסגרת ניסוי כלים שאמור לפתור סדרת תקלות שעלולות לצוץ במהלך טבילת האש .  אף אחד לא דמיין שהיא חפה מכשלים ,  אולם מתברר שדווקא הנושא העיקרי  טווח הנסועה ,  עומד בסימן שאלה גדול שמותיר את המיני שרועה בצד הכביש לכאורה .  
450 נהגים חכרו את המיני E החשמלית בדרום קליפורניה ,  ולפחות אחד מהם  ( שממילא אינו מרוצה ממנה )  ,  ד"ר ליל דניס העובד כבכיר בג'נרל מוטורס ,  רשם לחובתה הערה כבדת משקל .  דניס מצא כי עם כניסת עונת החורף המלווה בטמפרטורות מקפיאות ושלגים כבדים ,  טווח הנסיעה של המכונית צונח באופן משמעותי .  מדוע ?  מפני שתפקוד הסוללות משתבש .  
טווח הנסיעה של המיני E הוא כ-240 ק"מ בין טעינות כשאל הגלגלים נשלחים כ-204 כ"ס .  כל אחד מ-450 הנבחרים זכה להתקן הטענה מיוחד בביתו המצריך חיבור למשך כ-3 שעות .  הלה ,  שאת מרבית נסיעותיו עורך על קו קצר יחסית ברחובות מנהטן שאורכן הכולל לשני הכיוונים הוא כ-90 ק"מ ,  גילה לתדהמתו כי על לוח המחוונים בצג האנרגיה מופיעה הספרה 0 ,  בתום נסיעה חפוזה .  כלומר ,  הפחתה של למעלה מ-150 ק"מ מהמובטח מהמערכת החשמלית .
 לתופעה בה נתקל דניס מתברר ישנן מספר סיבות והמרכזית שבהן היא הטמפרטורה הנמוכה .  בגינה ,  המערכת החשמלית מסרבת לשחרר מהסוללות את האלקטרונים הנחוצים ולכן הטווח מתקצץ .  הסיבה השנייה נוגעת אף היא למעלות הצלזיוס ,  אם כי מתייחסת רק לחום בסביבת הנהג .  כשבחוץ שוררת צינה מקפיאת עצמות נאלצים היושבים להפעיל את מערכת החימום  " אובר טיים "  כדי לשפר ולהנעים את התנאים .  מה הפלא אם כך שהכוח אובד ?  
מכוניות היברידיות להבדיל מכלי-רכב על טהרת החשמל ,  מגובות על ידי מנוע בעירה כך שגם במידה והסוללות מותשות ,  אפשר להמשיך ולנסוע הלאה .  מגזין 'קונסיומר ריפורטס' מחזק את הדעה שכלי-רכב חשמליים עדיין אינם מהווים את המילה האחרונה בתחום ומוטב למי שבכל זאת מתעקש לא להתקע ,  לוודא שיש גם מנוע קונבציונלי תחת המעטה .  כך לפחות הסיק הצוות לפני כמה חודשים ,  לאחר נסיעת מבחן במיצובישי iMiEV .  
הבוחנים נסעו בתנאי אקלים אופטימלים ורק נזכיר ,  כי לרשותה של המיצובישי כ-160 ק"מ בין טעינות .  המכונית הזערורית הצליחה לגמוא כ-96 ק"מ ,  כ-65 פחות מהנתון הרשמי .  כשמפעילים את החימום ,  הטווח אף מתקצר בחצי מכך ,  מה שמשאיר לנהג מעט מאוד אנרגיה לניצול כדי להגיע ליעדו .  עורך המגזין הדגיש וציין כי בקושי הגיע לביתו לאחר 20 ק"מ בלבד וזאת כשהמערכת טעונה במחצית האנרגיה החשמלית .  
אז מה אפשר להסיק מכך ?  הבאז החשמלי לא ממש מתאים למדינות בהן מזג האוויר חורפי במיוחד ,  בעיקר בשלב הטכנולוגי בו הוא נמצא כיום ועל היצרניות עוד לספק תשובות לעשרות תסריטים שונים .  בישראל על כל פנים ,  אפשר לומר שריאלית המצב טוב בהרבה לפחות בכל הקשור לעניין הקור ,  אך זה עדיין לא מפצה על מכלול הבעיות הטכנולוגית המובנות אותן עוד יש לבחון .
 
מכונית חשמלית ?  לא לימי החורף
פרויקט החכרת המיני E בארה"ב נתקל במכשול איתני הטבע  הקפאון מקצר את טווח הנסיעה של המכונית החשמלית באופן משמעותי

