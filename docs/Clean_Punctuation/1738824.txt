2 מיליארד דולר יושקעו בעיר יריחו - לכבוד חגיגות 10,000 שנה 
הרשות הפלסטינית מתכננת להקים מלונות חדשים ,  פארקים ואפילו שדה תעופה
הרשות הפלסטינית יוצאת למיתוג מחדש של העיר יריחו - אחת הערים העתיקות בעולם .  החגיגות ייערכו לרגל ייסוד העיר לפני 10,000 שנה ונקבעו על ידי הרשות ב-10 באוקטובר .  במקביל ,  מתוכננות בעיר השקעות בהיקף של 2 מיליארד דולר בקומפלקס מגורים ומלונאות ונבחנת אפשרות לבניית שדה תעופה לעיר.הרעיון לחגוג את מלאת עשרת אלפים שנה לעיר עלה אחרי חגיגות המילניום בשנת 2000 ,  שהתמקדו באתרים הקשורים בישו כמו כנסיית המולד בבית לחם .  אירועי תרבות ופעילות הנוגעת לחגיגות אוקטובר יימשכו לתוך 2011.לפי אתר האינטרנט של תיירות לפלסטין  ( www.travelpalestine.ps )  ,  ציון התאריך ההיסטורי יכלול שבוע של פסטיבלי רחוב וסדנאות לאנשים מתעשיית התיירות ,  לצד פיתוח אטרקציות תיירותיות חדשות ותשתיות תיירותיות נוספות . " לאזור זה יש פוטנציאל אדיר שממתין להתגלות ",  אמרה שרת התיירות והעתיקות ,  חולוד דייבס-אבו דאייה ,  במסגרת סיור לתקשורת זרה.משרד התיירות הפלסטיני פועל בשיתוף עם המגזר הפרטי ,  עם תורמים ועם הרשויות המקומיות כדי לפתח תשתיות תיירותיות נחוצות ביריחו ובבקעת הירדן ,  כמו שיקום ושחזור אתרים היסטוריים ופיתוח מסלולי טיול נושאיים.הניסיונות לשלב את יריחו כעיר תיירות החלו כבר לקראת שנת המילניום .  ב-1999 נבנה ביריחו הרכבל להר הקרנטל  ( הר הפיתוי )  ,  המתנשא כ-300 מטר מעל בקעת יריחו ,  בהשקעה של 12 מיליון דולר .  אינתיפאדת אל-אקצה ב-2001 פגעה קשות בתיירות באזור ,  שהצליחה להתאושש לאיטה רק בשנים שלאחר מכן .  מפעילי הרכבל מסרו שכבר הגיעו ל-800 אלף מבקרים ב-2009 ,  וכי בחודשים הראשונים של 2010 נרשמה עלייה של 42% במספר המבקרים לעומת אותה תקופה בשנה שעברה.ביריחו צופים עלייה נוספת בעקבות חגיגות ה-10,000 לעיר .  כעת מתכנן הבעלים של הרכבל לקרנטל ,  שלצידו פועל גם מרכז מבקרים ,  לבנות מלון בן 70 חדרים על ההר ,  שסביבו יתפרסו 30 בקתות בוטיק.זולה יותר לצלייניםאחד מעוגני התיירות החשובים ביריחו הוא מלון אינטרקונטיננטל יריחו ,  שנפתח ב-1998 בהשקעה של כ-300 מיליון דולר עם קזינו מפואר לצדו .  כשהחל לפעול ,  בניהולה של חברת קזינו אוסטריה שבבעלות משותפת אוסטרית-פלסטינית ,  הוא אירח אלפי ישראלים ביום ,  והכנסותיו נאמדו במאות מיליוני דולרים .  באוקטובר 2000 נסגרו המלון והקזינו בעקבות פרוץ האינתיפאדה והאיסור על ישראלים להיכנס ליריחו .  אירוע שבו נורו כמה יריות מגג המלון ,  גרר ירי טנקים של צה"ל עליו.אחרי שיפוץ שב המלון ונפתח ב 2005 ללא הקזינו ,  והוא מארח בעיקר צליינים מחו"ל וערבים מישראל ומהגדה .  במלון המפואר ,  מדופן השיש ועם העיצוב המהודר ,  חדרים מרווחים הכוללים זוג מיטות כפולות .  כיום ,  מוכר המלון לקבוצות תיירים לילה ב-100 דולר על בסיס חצי פנסיון  ( שתי ארוחות )  ,  כשבמלון מקביל ברמתו בירושלים המחיר הוא 300 דולר .  בתחילת 2010 נרשמה במלון עלייה של 56% בתפוסה ,  לעומת אותה תקופה ב-2009 .  ההערכה היא שהחגיגות יעזרו להמשיך את התנופה גם ללא פעילות הקזינו.פרויקט שאפתני במיוחד מתוכנן בצפון יריחו בהשקעה של 2 מיליארד דולר - פרויקט מדנט אל קמר ,  הכולל אזורי מגורים ,  מלון ופארק מים גדול .  הפיתוח של השלב הראשון בפרויקט ,  בהשקעה של 80 מיליון דולר ,  צפוי להתחיל ב-2011 ויימשך חמש שנים.ים המלח הוא הדרך היחידה של יריחו להתרחב כמו כן מתוכנן קומפלקס של מלונות בדרגת חמישה כוכבים בשם  " מון לייט סיטי "  לחוף ים המלח ,  שהפלסטינים טוענים לחלק ממנו .  משרד התיירות הפלסטיני גם עושה בדיקת היתכנות לשדה תעופה ביריחו ,  שיהיה נקודת ההגעה העיקרית לעיר .  כיום טסים התיירים לנתב"ג או לשדה התעופה בעמאן שבירדן ,  ומשם נוסעים ליריחו .  רבים מבקרים ביריחו ובאתרים פלסטינים נוספים אליהם הם מוסעים מירושלים בלא שיבחינו שטכנית אינם כבר בשטח ישראל.אלי גונן ,  נשיא התאחדות המלונות בישראל ,  אומר בתגובה כי בתחום התיירות קיים שיתוף פעולה אזורי בין ישראלים לפלסטינים שהוא מעבר לעניינים הפוליטיים . " אנחנו ,  המלונאים הישראלים ,  מברכים על כל מהלך לקידום התיירות באזור ושמחים על החלטת שכנינו להשקיע משאבים למען קידום התיירות והגדלת מספר התיירים .  חגיגות יום ההולדת ליריחו הן מהלך מבורך ,  שרק עשוי לתרום להגדלת האטרקטיביות של האזור .  הצלחה שלהם תהיה ברכה לכולם ". יוסי פישר ,  נציג הבעלים בחברת אי די בי תיירות ,  אומר שסוכני התיירות הנכנסת בישראל צריכים לנסות להשתמש בקשריהם עם סוכני התיירות הנכנסת הפלסטינים ,  בעיקר המזרח ירושלמים ,  על מנת לבנות חבילות נופש אזוריות משותפות . " זהו אינטרס כלכלי של שני הצדדים .  הפלסטינים יכולים לשמש כחיבור בינינו לבין תעשיית התיירות הירדנית ,  למשל ,  שרובה בבעלות פלסטינית-ירדנית .  חלק ניכר מהתיירים המבקרים ביריחו מגיעים מירדן דרך הגשרים .  כך אפשר יהיה לשווק במשותף את המקומות הקדושים הכוללים את הר נבו בירדן ,  אזור אתר הטבילה קאסר אל יהוד ליד יריחו ,  ירושלים ,  סובב כנרת ונצרת ולהמציא מותג חדש :  the holy lands ". 

2 מיליארד דולר יושקעו בעיר יריחו - לכבוד חגיגות 10,000 שנה 
הרשות הפלסטינית מתכננת להקים מלונות חדשים ,  פארקים ואפילו שדה תעופה

