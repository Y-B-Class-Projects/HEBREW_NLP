מייסד אפל יוצא להגנת טויוטה : " הבעיות במערכת הבלמים של הפריוס לא צריכות להרתיע את הקונים "
" העניין קצת מפחיד ,  אך בכל מוצר ישנן תקלות ",  אמר סטיב ווזניאק ,  אשר ברשותו ארבע מכוניות פריוס 
" הבעיות במערכת הבלמים של הפריוס לא צריכות להרתיע את הקונים ,  למרות שהעניין קצת מפחיד ",  כך אמר אתמול מייסד אפל ,  סטיב ווזניאק .  ווזניאק אמר בשבוע שעבר שמכונית הפריוס 2010 שברשותו מסוגלת להאיץ בפתאומיות למהירות של 156 קמ"ש ,  כאשר הוא משתמש בפונקציית בקרת השיוט  ( cruise control ) .אתמול דיווחה העיתונות ביפן כי טויוטה ,  הנאבקת בימים אלה לשקם את תדמיתה לאחר שנאלצה להחזיר למוסכים יותר מ-8 מיליון מכוניות ברחבי העולם בעקבות דוושת גז פגומה ,  החליטה להורות גם על החזרתם של דגמי פריוס 2010 ביפן ,  בעקבות תקלה במערכת הבלמים של המכונית ." צריך לתקן את כל הבעיות האלה ,  אך הן אינן אמורות למנוע מאנשים לרכוש פריוס ",  אמר ווזניאק בראיון לבלומברג . " ישנן תקלות בכל מוצר ". "זה די מפחיד ",  אמר ווזניאק ,  אשר בבעלותו ארבע מכוניות פריוס ,  בנוגע לבעיה במערכת הבלמים .  הוא אמר כי סביר להניח שייקח את הפריוס 2010 שבבעלותו לבדיקה במוסך , " אך לא באופן מיידי ".  ווזניאק הוסיף ,  כי  " כל מקרי המוות שאירעו בתאונות עם מכוניות טויוטה שהוחזרו אינם משמעותיים מבחינה סטטיסטית ". באוגוסט האחרון נהרגו ארבעה בני משפחה בתאונה שאירעה בסמוך לסן דייגו בקליפורניה ,  כתוצאה מהאצה פתאומית במכונית הלקסוס שבה נסעו .  התאונה היתה האירוע שעורר את טויוטה לקרוא להחזרתם של מכוניותיה לתיקון ,  לאחר שתלונות בנושא דוושת הגז התקבלו בחברה עוד קודם לכן .
 
מייסד אפל יוצא להגנת טויוטה : " הבעיות במערכת הבלמים של הפריוס לא צריכות להרתיע את הקונים "
" העניין קצת מפחיד ,  אך בכל מוצר ישנן תקלות ",  אמר סטיב ווזניאק ,  אשר ברשותו ארבע מכוניות פריוס

