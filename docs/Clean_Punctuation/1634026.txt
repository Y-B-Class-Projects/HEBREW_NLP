גשם ללא גבול :  מצב חירום הוכרז בעזה
מזג האוויר הסוער שפקד את אזורנו בימים האחרונים גרם להצפות ענק ברצועת עזה .  הפלסטינים הכריזו על מצב חירום לאחר שאלפי בני אדם פונו מבתיהם .  חמאס מאשים את ישראל
 ( צילום :  רויטרס ,  עריכה :  יאיר דניאל ,  קריינות :  אילן שניג ) 
מזג האוויר הסוער פגע קשות גם ברצועת עזה :  כוחות הביטחון הפלסטינים הפועלים ברצועת עזה פינו אמש מאות משפחות מבתיהם בוואדי עזה וג'חר א-דיכ שמדרום לעיר עזה לאחר שהוצפו כליל כתוצאה מהשיטפונות העזים .  ממשלת חמאס הכריזה היום  ( שלישי )  על מצב חירום .  שר החקלאות בממשלת חמאס ,  מוחמד אל-ארא ,  מסר כי ההצפות הקשות גרמו לאסון הומניטרי .
 הפלסטינים מפנים אצבע מאשימה לישראל וטוענים כי היא פתחה את הסכר שבוואדי עזה מבלי שנתנה התראה מוקדמת .  כתוצאה מכך הוצפו עשרות בתים ומאות בני אדם נאלצו אתמול בלילה לעזוב את בתיהם .  שר החקלאות אל-ארא קרא לארגוני סיוע בינלאומיים להגיש עזרה למאות הפלסטינים שנאלצו לברוח מבתיהם ונותרו ללא קורת גג .  
ממשלת חמאס הודיעה עוד כי תפצה את מאות הפלסטינים שברחו מבתיהם המוצפים . " הממשלה פועלת לצמצום היקף הנזקים והיא מתכוונת לפצות את האזרחים על הנזק שנגרם להם כתוצאה מהשיטפונות ".  דובר הממשלה מסר כי ארבעה משרי ממשלת חמאס הגיעו למקום כדי לעמוד מקרוב על הנזקים שנגרמו .
 לדבריו ,  הממשלה אפשרה למאה משפחות שברחו להתפנות לבית ספר כפר יאסיף . " מדובר בפשע חדש שמבצעים כוחות הכיבוש הציוניים נגד תושבי רצועת עזה ",  הוסיף הדובר .
 
גשם ללא גבול :  מצב חירום הוכרז בעזה
מזג האוויר הסוער שפקד את אזורנו בימים האחרונים גרם להצפות ענק ברצועת עזה .  הפלסטינים הכריזו על מצב חירום לאחר שאלפי בני אדם פונו מבתיהם .  חמאס מאשים את ישראל

