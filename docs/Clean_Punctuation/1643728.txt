הפרס החדש של תוכניות הריאליטי בארצות הברית :  שישה חודשים של דמי שכירות בניו יורק
 >  >  ייתכן שזהו רק אות נוסף לחולשה בשוק הדיור האמריקאי ,  אך נראה כי כעת אופנתי להעניק דירות להשכרה בניו יורק לזוכים בתוכניות ריאליטי המשודרות בטלוויזיה הארצית - ואפילו בתחרות אמנות מקומית . " הטופ מודל הבאה "  היתה התוכנית הראשונה שעשתה זאת ,  כשג'יימס קוריין ,  בעל בית מניו יורק ,  הסכים להעניק שישה חודשי שכירות בבניין בסנטרל פארק סאות 240 למתחרה בתוכנית .  לאורה סיוס קירקפטריק ,  שהגיע למקום השני ,  זכתה בחוזה השכירות בחינם לאחר שקיבלה את תואר חביבת הקהל .  עתה החליטה חברת הנדל"ן גותאם אורגניזיישן ,  שהעמידה מגדל דירות בניו יורק לרשות משתתפות התוכנית  " פרויקט מסלול ",  להעניק חוזה שכירות לשנה באחד הבניינים הנמצאים בבעלותה בעיר כפרס בתחרות .  החוזה יוענק לזוכה בעונה השמינית ,  שצילומיה עדיין לא החלו .  חוזה השכירות ישמש דרך לחיזוק השותפות בין  " פרויקט מסלול "  לבין גותאם ,  נמסר בהודעה הרשמית לעיתונות .  בנוסף ,  ארטיסטס וונטד ,  ארגון אמנים מברוקלין ,  יעניק שישה חודשי מגורים בחינם באדג' ,  פרויקט מגורים חדש השוכן על גדות איסט ריבר בוויליאמסבורג ,  לזוכה בתחרות שלו , " כוח העצמי ".  המתחרים נדרשים לשלוח פורטרטים עצמיים בכל מדיום שיבחרו .  את היצירות ישפוט צוות של שופטים מקצועיים בתחום האמנות .  אם הזוכה לא יהיה מעוניין להעתיק את מגוריו לוויליאמסבורג ,  תציע ארטיסטס וונטד כתחליף 7,007 דולר במזומן .
 
הפרס החדש של תוכניות הריאליטי בארצות הברית :  שישה חודשים של דמי שכירות בניו יורק
nan
