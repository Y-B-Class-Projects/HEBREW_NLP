5.5 מיליון שקל פיצוי לבן 5 שנפצע בתאונה
בן 5 שנפצע קשה בתאונת דרכים ב-2007 בה איבד את אביו יפוצה ב-5.5 מיליון שקלים על ידי חברת הביטוח ,  כך סוכם בהסדר פשרה בין הצדדים
חברת ביטוח תשלם 5.5 מיליון שקל פיצויים לילד בן 5 ,  שנפצע באורח קשה ואיבד את אביו בתאונת דרכים לפני כשלוש שנים ,  כך נקבע בהסכם פשרה שגובש בין הצדדים .  
במרץ 2007 נסע נ' עם אביו ,  כאשר לפתע סטה הרכב מהכביש ופגע באמת מים מבטון .  האב נהרג במקום .  הפעוט הובהל לבית החולים  " סורוקה "  בבאר שבע ,  שם אובחנו שיתוק של הגפיים התחתונות ,  חבלות קשות בחוליות עמוד השדרה וחבלות פנימיות מרובות .
 בתביעה שהגישו נ' ואמו נגד חברת הביטוח ,  באמצעות משרד עורכי הדין פרויליךפרחי ,  נטען שהפעוט אושפז במשך תקופה ממושכת לאחר התאונה ,  ואמו נאלצה לעזוב את עבודתה כדי לסעוד אותו .  בנוסף ,  נגרמו למשפחה הוצאות כספיות גבוהות עבור טיפולים רפואיים ,  בדיקות ,  תרופות ,  אביזרי עזר אורטופדיים ועוד .  
בהסכם הפשרה בין הצדדים ,  שאושר לאחרונה על ידי בית המשפט ,  נקבע כי חברת הביטוח תשלם לאמו של נ' סכום יוצא דופן של כ-5.5 מיליון שקל ,  בנוסף לסכום של כ-1.2 מיליון שקל ששולם לילד עד כה כתשלומים תכופים ותשלומי ביטוח לאומי .  
הסכם הפשרה משקף ,  בין היתר ,  הוצאות רפואיות ושיקומיות בעתיד ,  כולל חיובי בית חולים וקופת-חולים בגין טיפולים שניתנו ויינתנו כתוצאה מהתאונה ,  הפסד כושר השתכרות ,  פנסיה ותנאים סוציאליים בעתיד וכאב וסבל .
 
5.5 מיליון שקל פיצוי לבן 5 שנפצע בתאונה
בן 5 שנפצע קשה בתאונת דרכים ב-2007 בה איבד את אביו יפוצה ב-5.5 מיליון שקלים על ידי חברת הביטוח ,  כך סוכם בהסדר פשרה בין הצדדים

