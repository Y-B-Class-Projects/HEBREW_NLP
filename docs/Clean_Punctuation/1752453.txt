ראש ממשלת בריטניה דיוויד קמרון מעסיק שתי סטייליסטיות על חשבון משלמי המסים
קמרון ספג ביקורת רבה באחרונה על הוצאותיו האישיות ,  בעוד ברחבי הממשל נערכים קיצוצים חריפים
שתי הסטייליסטיות של דיוויד קמרון ,  ראש ממשלת בריטניה ,  החלו לקבל את משכורתן ממשלמי המסים בבריטניה .  קמרון מעסיק כעת את מי שהייתה עד לבחירות  " מעצבת המותג "  של המפלגה השמרנית ,  אנה-מארן אשפורד ,  אותה הציב בצוות במשרד ראש הממשלה ,  האחראי על מציאת דרכים לעודד את הציבור לשנות התנהגות .  כיוון שגויסה לתפקיד קצר טווח ,  לא נדרשה לעבור הליך מסודר של מכרז.בנוסף ,  מעסיק קמרון את הסטייליסטית האישית של אשתו ,  סמנתה קמרון ,  4 ימים בשבוע .  הסטייליסטית ,  איזבל ספירמן ,  היתה בעבר אשת יחסי הציבור של יצרנית תיקי היד אניה הינדמארש ,  וכעת היא עובדת בדאונינג סטריט כיועצת של סמנתה קמרון .  בין היתר ,  היא מסייעת בארגון מסיבות רשמיות ובבחירת התלבושות של אשת ראש הממשלה .  לא מדובר בתפקיד חריג - לשרה בראון ,  אשתו של ראש הממשלה הקודם ,  גורדון בראון ,  היו 3 עוזרות אישיות.עם זאת ,  בעקבות הקיצוצים הנרחבים ברחבי משרדי הממשלה בבריטניה ,  עולות כעת ביקורות רבות על ההוצאות האישיות של קמרון .  בשבוע שעבר ביקר מנהיג מפלגת הלייבור ,  אד מיליבנד ,  את ראש הממשלה על העסקת שני צלמים אישיים - אנדרו פרסונס וניקי וודהאוס - במשרות ציבוריות .  גם הם קיבלו את המשרות ללא מכרז ,  כיוון שמונו לתפקידים קצרי טווח .  בני הזוג קמרון טוענים בתוקף כי כל המינויים הם  " תמורה טובה לכסף ". 

ראש ממשלת בריטניה דיוויד קמרון מעסיק שתי סטייליסטיות על חשבון משלמי המסים
קמרון ספג ביקורת רבה באחרונה על הוצאותיו האישיות ,  בעוד ברחבי הממשל נערכים קיצוצים חריפים

