מדד מנהלי הרכש בסין עלה בדצמבר בשיעור המהיר זה 20 חודשים
העלייה בייצור היא הודות לסובסידיות שמעניקה הממשלה על רכישת מוצרי חשמל לבית והטבות מס לחברות היצוא
מגזר הייצור בסין התרחב בשיעור המהיר זה 20 חודשים בדצמבר ,  דבר המעיד על התאוששות הכלכלה השלישית בגודלה בעולם.מדד מנהלי הרכש למגזר הייצור בסין עלה לרמה של 56.6 נקודות ,  כך דיווחה הפדרציה הסינית ללוגיסטיקה ורכש בהודעת דואר אלקטרוני .  בחודש נובמבר עמד המדד על 55.2 נקודות .  מדד מנהלי הרכש מבוסס על סקרים שבוצעו בין מנהלי רכש ב-730 חברות וב-20 תעשיות שונות בסין.העלייה בייצור הסיני הודות לסובסידיות שמעניקה הממשלה על רכישת מוצרי חשמל לבית והודות להטבות מס לחברות היצוא .  הודות להטבות אלה מגזר הייצור הסיני צפוי להמשיך ולהתרחב גם בשנה החדשה.התמ"ג הסיני צפוי לצמוח ב-8.8% השנה ,  צמיחה מהירה פי 4 לעומת התמ"ג של ארה"ב ,  אשר צפוי לרשום צמיחה של 2.4% ,  לפי תחזית האו"ם.התמ"ג הסיני רשם ככל הנראה ברבעון הרביעי צמיחה מהירה יותר מאשר ברבעון השלישי ,  בו נרשמה צמיחה של 8.9% ,  כך העריך שו שיאנצ'ון ,  סגן מנהל הלישכה המרכזית לסטטיסטיקה בסין בדצמבר .  התמ"ג הסיני קרוב לוודאי רשם צמיחה של 8.5% ב-2009 ויצמח ב-9.4% השנה ,  לפי הערכות בלומברג .
 
מדד מנהלי הרכש בסין עלה בדצמבר בשיעור המהיר זה 20 חודשים
העלייה בייצור היא הודות לסובסידיות שמעניקה הממשלה על רכישת מוצרי חשמל לבית והטבות מס לחברות היצוא

