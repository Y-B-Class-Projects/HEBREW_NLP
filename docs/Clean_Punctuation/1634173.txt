הממשלה מנסה להציל את תמ"א 38 :  זכויות הבנייה יוגדלו
הממשלה מנסה להאיץ את התוכנית לחיזוק מבנים מפני רעידות אדמה ,  שיישומה נכשל עד כה ,  והאריכה את תוקפה בחמש שנים
 >  >  הממשלה החליטה להגדיל את התמריצים הכלכליים במסגרת תמ"א 38 לחיזוק מבנים מפני רעידות אדמה ,  במטרה לעודד את שוק הנדל"ן לאמץ את התוכנית ,  דבר שעד כה לא קרה .  ועדת השרים לענייני פנים ושירותים בראשות שר הפנים אלי ישי ,  החליטה השבוע להאריך את תוקפה של התוכנית בחמש שנים נוספות ולהגדיל את זכויות הבנייה המותרות במסגרת תמ"א 38 .  תמ"א 38 ,  שאושרה באפריל 2005 ,  נוצרה כדי להתמודד עם הסכנות הטמונות מרעידות אדמה למבנים שנבנו לפני שנות ה-80 ,  באמצעות עידוד יוזמות לחיזוק מבנים תוך תמורה כלכלית שהובטחה ליזמים - הוספת קומה אחת על גג הבניין אותה יוכל היזם למכור .  עד כה יישום התוכנית נחל כישלון חרוץ .  מאז אישור התוכנית הוגשו כ-190 תוכניות לחיזוק מבנים בישראל ,  מתוכן אושרו 93 בלבד .  בין היתר ,  קבלנים טענו כי התוכנית לא כלכלית עבורם .  לאור הנתונים העגומים החליטה הממשלה לתת הקלות ותמריצים כלכליים שיעודדו קבלנים לבצע פרויקטים אלה .  בין ההקלות שעליהן החליטה ועדת השרים :  שמירה על זכויות הבנייה גם במידה והמבנה ייהרס וייבנה אחר במקומו  ( להוציא מבנים לשימור )  ;  הזכויות שיינתנו יישמרו בבניינים שנעשו בהם תוספות בנייה במהלך השנים ;  תמ"א 38 תאפשר לסגור ולמלא בניין בעל קומת עמודים ,  בנוסף לזכויות להקים קומה נוספת על גג הבניין .  עם זאת ,  בכמה רשויות מקומיות ,  בהן רמת גן ,  ראשון לציון וקרית אונו ,  לא ממתינים לרגולטור .  על רקע הרצון להאיץ יישום פרויקטים במסגרת התמ"א ,  הוגדלו בערים אלה זכויות הבנייה לבנייה של 2-4 קומות באופן יזום .  לדברי סגן ראש העיר ויו"ר הוועדה לתכנון ולבנייה בקרית אונו ,  ישראל גל , " דווקא כיום ,  לאחר רעידת האדמה המזעזעת בהאיטי ,  חשוב לעודד את חיזוק המבנים .  התוכנית שמקדמת העירייה מתייחסת לכלל היישוב ותפטור את היזמים והתושבים מהגשת תב"ע  ( תוכנית בניין עיר )  נקודתית לכל בניין ". 

הממשלה מנסה להציל את תמ"א 38 :  זכויות הבנייה יוגדלו
הממשלה מנסה להאיץ את התוכנית לחיזוק מבנים מפני רעידות אדמה ,  שיישומה נכשל עד כה ,  והאריכה את תוקפה בחמש שנים

