ביהמ"ש המחוזי :  עיריית רמת השרון תשיב קרקע שנתן לה הבעלים
הנימוק להשבת הקרקע :  העירייה לא השתמשה בה במשך יותר מ-50 שנה לאחר שהועברה לידיה .  בית המשפט פסק שהקרקע לא ניתנה מרצון
 >  >  רשות מקומית שמקבלת קרקע מבעליה לצורכי ציבור חייבת לעשות בה שימוש ,  ואם לא - עליה להשיב אותה לבעליה .  זוהי רוח הפסיקה של שופטת ביהמ"ש המחוזי בתל אביב מיכל רובינשטיין ,  שהורתה לעיריית רמת השרון להשיב קרקע לבעליה המקוריים לאחר שלא עשתה בה שימוש יותר מ-50 שנה מאז קיבלה ממנו את הקרקע .  תחילתה של הפרשה בשנות ה-30 ,  אז נרכשה קרקע בשטח של כ-18.3 דונם .  בראשית שנות ה-50 יזמו בעליה תוכנית מפורטת להקים את ביתם ,  אך הוועדה המקומית התנתה את מתן האישור לתוכנית בהעברת חלק מהקרקע לבעלותה .  בלית ברירה חתם בעל הקרקע על הקצאת השטחים לטובת המועצה ,  ושטח של 1.2 דונם הועבר לבעלות המועצה המקומית דאז ,  שכאמור לא עשתה בו שימוש כלשהו עד היום .  מכיוון שכך ,  עתרו יורשי הבעלים המקוריים של הקרקע לבית המשפט באמצעות עו"ד משה קמר כדי להשיב להם את הקרקע .  עיריית רמת השרון טענה כי כבר מ-1944 יועדה החלקה להפקעה למטרות ציבור ,  ובעלי הנכס ידעו על כך .  לגישתה ,  החלקה הועברה אליה בהסכם רצוני .  עו"ד קמר טען מנגד כי  " לא מדובר בהעברה רצונית של מקרקעין לצורכי ציבור ,  כי אם בהפקעה ללא תמורה .  אלמלא נתן המנוח את הסכמתו להפקעה ,  לא יכול היה לממש את זכויותיו הקנייניות במקרקעין ".  בית המשפט קיבל את הטענה שהקרקע לא ניתנה מרצון . " לאור מחדליה של הרשות בחוסר מעש לאורך שנים ,  המעיד על זניחת המטרה הציבורית שלשמה ניטלה ,  אין מקום עוד להותיר את החלקה בידיה ויש לבטל את עסקת המכר ללא תמורה ולהשיב את המקרקעין לייעודם מוקדם ככל האפשר ". 

ביהמ"ש המחוזי :  עיריית רמת השרון תשיב קרקע שנתן לה הבעלים
הנימוק להשבת הקרקע :  העירייה לא השתמשה בה במשך יותר מ-50 שנה לאחר שהועברה לידיה .  בית המשפט פסק שהקרקע לא ניתנה מרצון

