רומן זרצקי : " אנחנו ישראלים אמיתיים "
 למרות שהשלג והקרח נדירים במחוזותינו ,  הוועד האולימפי הישראלי הציג את המשלחת בכחול-לבן לאולימפיאדת ונקובר
צילום ועריכת וידאו :  נועם אשל
ב-12 לפברואר תיפתח בונקובר שבקנדה אולימפיאדת החורף ,  ובוועד האולימפי הישראלי הציגו היום  ( שני )  את המשלחת הישראלית למשחקים ,  שתכלול הפעם שלושה ספורטאים .  מדובר במחליקים על הקרח ,  אלכסנדרה  ( 22 )  ורומן זרצקי  ( 27 )  ,  שהגיעו לארץ אחרי שסיימו במקום השביעי באליפות אירופה באסטוניה ,  כמו גם בגולש הסקי האלפיני מיכאל רנג'ין  ( 31 )  .  לכולם זו תהיה אולימפיאדת החורף השניה ,  אחרי הופעת בכורה בטורינו 2006 .  
שלושת הספורטאים ניצלו את המעמד כדי להגיב לביקורות כאלו ואחרות ,  לפיהן הם לא לגמרי ישראלים .  חשוב לציין כי האחים זרצקי עלו לארץ מבלארוס בשנת 1991 והחלו להחליק במרכז קנדה במטולה .  כיום הם מתאמנים בארצות הברית אצל מחליקת העבר הישראלית גלית גייט ,  שאביה בוריס הוא ראש המשלחת הישראלית למשחקי ונקובר .  רנג'ין עלה לארץ בשנת 2000 כשהיה בן 22 ,  וכיום הוא מתאמן בסקי אלפיני בעיקר באלפים האוסטריים .  
רומן זרצקי אמר במסיבת העיתונאים לקראת היציאה לקנדה : " כל האנשים חושבים שאנחנו לא ישראלים ,  כולנו מדברים עברית ואנחנו ישראלים לכל דבר .  אנחנו קבוצה קטנה אך טובה ,  נניף את הדגל בגאווה ונעשה את מיטב העבודה כדי להביא כבוד למדינת ישראל ". 

רומן זרצקי : " אנחנו ישראלים אמיתיים "
 למרות שהשלג והקרח נדירים במחוזותינו ,  הוועד האולימפי הישראלי הציג את המשלחת בכחול-לבן לאולימפיאדת ונקובר

