שומרת החומות
הרשות השניה שיפרה את תכנית העבודה של ערוץ 10 למעבר חברת החדשות לירושלים ואף קבעה קריטריונים משלה .  על 12.5% מעובדי החברה להיות עובדי אזור ירושלים
חברת החדשות של ערוץ 10 תשדר מדי יום לפחות אייטם אחד מהאולפן בירושלים ,  כך נכתב באישור מועצת הרשות השניה להצעת הסדר הארכת הזיכיון של ערוץ 10 .  מסמך זה יובא מחר לאישור ועדת הכלכלה של הכנסת בטרם קריאה שניה ושלישית במליאה .  החל מ-2011 יחוייב הערוץ בשידור של לפחות 14 אייטמים מאולפן ירושלים בשבוע .
 מועצת הרשות השניה קיבלה מערוץ 10 לפני מספר ימים תכנית עבודה למעבר של חברת החדשות לירושלים ,  אולם ביצעה בו שינויים וקבעה אבני דרך משלה לביצוע המעבר , " אשר ייטיבו לחזק את מעמדה של ירושלים ",  על פי המסמך אותו העבירה יושבת ראש המועצה נורית דאבוש ליושב ראש ועדת הכלכלה אופיר אקוניס .  
עוד נכתב כי החל משנת 2011 יגדל עובדי חדשות 10 הגרים באזור ירושלים ל-12.5% מכלל העובדים .  הרשות השניה הדגישה כי אי עמידה בכללים אלה תהווה הפרה משמעותית של תנאי הזיכיון ותמנע מישראל 10 לקבל רישיון שידור בעתיד .
 חברת החדשות התחייבה כי החל מינואר 2010 יתקיימו ישיבות הנהלה ודירקטוריון חדשות 10 בירושלים וכי פגישות עם נציגי חברות תקשורת וגורמים ציבוריים אחרים יתנהלו בחדרי הישיבות של משרדי חברת החדשות בירושלים .  
בתכנית אותה הגיש ערוץ 10 ישנו גם לוח זמנים לביצוע ארגוני וטכני של המעבר :  מינוי פרויקטור ראשי ובחירת מנהלי משנה לנושאים השונים הכרוכים במעבר בתוך 30 יום .  סגירת המעבר עד ליוני 2011 ,  הגשת תכנית בינוי והנדסה עד יולי 2011 ,  התחלת ביצוע המעבר באוגוסט 2011 וסיום ביצוע המעבר ב-15 לדצמבר 2011 תוך שאיפה להקדים את התכנית בחודשיים .  לגזור ולשמור .
 
שומרת החומות
הרשות השניה שיפרה את תכנית העבודה של ערוץ 10 למעבר חברת החדשות לירושלים ואף קבעה קריטריונים משלה .  על 12.5% מעובדי החברה להיות עובדי אזור ירושלים

