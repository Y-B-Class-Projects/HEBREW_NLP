בישראל חגגו ,  בעולם הסתירו 
בישראל חגגו אתמול בכירי H את פתיחת הסניף הישראלי הראשון .  באותו הזמן עשתה הרשת השוודית כל מה שהיא יכולה כדי להצניע את העניין - ולא פירסמה כהרגלה את הפתיחה ברשתות החברתיות .  הסיבה :  גולשים פרו-פלסטינים הציפו את הרשתות במחאות נגד פתיחת הסניף
 >  >  חגיגות הפתיחה של סניף h & m בישראל היו האירוע הצרכני הבולט של השנים האחרונות בישראל .  הן האפילו על כל אירוע פתיחה אחר ,  כולל זה של גאפ והסניף השני של איקאה .  באווירת חג של ממש צבאו אתמול הישראלים על דלתות הסניף בקניון עזריאלי בתל אביב וספרו ,  בצרחות ,  יחד עם בעלי הזיכיון בישראל ,  משפחת חורש ,  את הספירה לאחור עד לרגע גזירת הסרט .  ואולם החגיגיות הזאת נעדרה מזירה אחת בולטת :  האינטרנט .  למעשה ,  בפייסבוק ,  בדף המותג שלה המונה יותר מ-1.7 מיליון חברים ובדף המשתמש שלה בטוויטר ,  מתעלמת h & m מפתיחת הסניף בישראל .  בפתיחות של סניפים אחרים בעולם נוטה החברה הבינלאומית לחגוג את האירוע גם ברשת .  כך למשל ,  לפני שלושה שבועות השיקה h & m חנויות חדשות בגרמניה ובדרום קוריאה ,  ועל שניהם דיווחה בהרחבה לעוקבים אחר המותג שלה ברשתות החברתיות .  לא זו בלבד שהחברה אינה מדווחת על השקת הפעילות בישראל ,  היא אף מתעלמת מתגובות הגולשים הישראלים שכותבים בדף המעריצים שלה בפייסבוק . " h & m פותחת את החנות שלה בישראל בעוד שעתיים .  זוהי אכן סיבה למסיבה ",  כתבה הישראלית דידי לוריא בדף הבית של החברה בפייסבוק . " מזל טוב על פתיחת החנות בתל אביב ",  כתבה הגולשת גלי סער ,  וגם היא לא קיבלה התייחסות מהחברה .  במקום התייחסות לפתיחת הסניף הראשון בישראל ,  העלתה החברה לראש העמוד שלה בפייסבוק את נושא התרומות שלה לילדים באזורים מוכי אסון ,  פרויקט משותף לה ולארגון יוניצ"ף של האו"ם .  ההתעלמות של הרשת מההשקה הישראלית מגיעה על רקע מחאות צרכנים ברחבי אירופה בימים האחרונים נגד פתיחת הסניף בישראל .  ארגונים פרו-פלסטינים החלו ביממה שלפני ההשקה במתקפה יח"צנית ברשתות חברתיות .  כך ,  למשל ,  חשבון טוויטר ופייסבוק בשם palsolidarity  ( סולידריות עם פלסטין )  כותב : " מאוכזבים .  h & m פותחת את החנות הראשונה שלה מתוך שש חנויות מתוכננות בישראל ,  שבה קיים אפרטהייד ".  רבים מהציוצים בטוויטר וההתייחסות בפייסבוק מחברים בין דו"ח גולדסטון ובין ההודעה העדכנית על החלטת ממשלת ישראל על המשך הבנייה בהתנחלויות לבין העיתוי של כניסת h & m לישראל .  חשבון ישראלי בשם buyisrael  ( קנו ישראל )  מנסה להשיב אש ,  אך ללא הצלחה גדולה לנוכח המתקפה החברתית .  אבל כאב הראש של h & m השוודית לא נגרם רק בשל המחאה הצרכנית הפרו-פלסטינית ברשתות חברתיות .  הרשתות הללו היו גם הבסיס להתארגנות של הפגנות פיסיות מול חנויות החברה ברחבי אירופה .  ההפגנות ,  שבעת כתיבת שורות אלה עוד לא נערכו ,  מתוכננות להיערך בשוודיה ,  אירלנד ,  בלגיה ,  אוסטריה ,  סקוטלנד ,  דנמרק ועוד .  h & m אינה הרשת השוודית הראשונה שמגיעה לישראל .  איקאה ,  שקדמה לה ,  והשיקה פעילות לפני כמה שנים את פעילותה בישראל ,  לא סבלה ממחאה צרכנית רחבה כל כך בעולם .  הסיבה להתפשטות כאב הראש של h & m היא הרשתות החברתיות :  פייסבוק וטוויטר מקלות על העברת המסר ,  והמסר של מתנגדי ישראל עבר אתמול כאש בשדה קוצים .
 
בישראל חגגו ,  בעולם הסתירו 
בישראל חגגו אתמול בכירי H את פתיחת הסניף הישראלי הראשון .  באותו הזמן עשתה הרשת השוודית כל מה שהיא יכולה כדי להצניע את העניין - ולא פירסמה כהרגלה את הפתיחה ברשתות החברתיות .  הסיבה :  גולשים פרו-פלסטינים הציפו את הרשתות במחאות נגד פתיחת הסניף

