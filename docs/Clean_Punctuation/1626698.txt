דו"ח :  אירן ניסתה לרכוש אורניום מקזחסטן
לפי דו"ח מודיעיני של גורמים בסבא"א ,  אירן ניסתה לייבא לשטחה 1,350 טונות של אורניום מקזחסטן .  העסקה ,  בהיקף 450 מיליון דולר ,  היתה אמורה לצאת לפועל בתוך שבועות .  אירן :  אין בסיס לדיווח 
" אירן ניסתה לקנות 1,350 טונות של אורניום מקזחסטן ".  כך נחשף בדו"ח מודיעיני של גורמים בסוכנות הבינלאומית לאנרגיה אטומית .  דיפלומטים במטה הסוכנות בווינה אמרו היום  ( רביעי )  כי הדו"ח חושף שמאגרי האורניום המיועד להעשרה שנמצאים כיום בידי אירן מתחילים להיגמר .  לדברי הגורמים ,  מדובר בהפרה חמורה של הסנקציות המוטלות כעת על טהרן וניסיון ברור לעליית מדרגה בתוכניתה הגרעינית .
 לפי המסמך ,  העסקה בין אירן לקזחסטן היתה אמורה לצאת לפועל בתוך שבועות ואירן הסכימה לשלם סכום של 450 מיליון דולר עבור משלוח האורניום . " המחיר הוא גבוה בשל סודיות העסקה ומחויבותה של אירן לשמור על חשאיות הגורמים שמספקים את החומרים ",  נכתב בדו"ח .
 באירן הכחישו את הדיווחים וכינו אותם  " חסרי בסיס ".  נציג אירן באו"ם אמר כי דיווחים מסוג זה  " הם חלק מהלוחמה הפסיכולוגית נגד אירן ,  שמשרתת את המעצמות השולטות ".  גם בקזחסטן הכחישו את הדיווח . " כל מה שקזחסטן עושה בתעשיית האורניום מתואם לחלוטין עם הסוכנות לאנרגיה אטומית של האו"ם ותחת פיקוחה ",  אמר דובר משרד החוץ הקזחי .
 בניגוד לפרסומים אלו ,  אמר אתמול דובר משרד החוץ האירני כי ארצו מוכנה לשלוח את האורניום שלה להעשרה בחו"ל תמורת דלק גרעיני .  הדובר אמר לסוכנות הידיעות הצרפתית כי ההחלפה תתבצע במספר שלבים . " אם העיקרון הזה יהיה מקובל על הצדדים האחרים ,  נוכל לדון בפרטים הנוספים ,  במיוחד ,  היכן יתבצע החילוף .  חלק העלו את השמות של יפן ,  ברזיל ,  טורקיה או אפילו האי האירני קיש .  על כל אלה אפשר לדון ",  אמר הדובר .  לפני כמה ימים אמר שר החוץ האירני מנושהר מותקי שארצו פתוחה לאפשרות של ביצוע ההחלפה על אדמת טורקיה .
 
דו"ח :  אירן ניסתה לרכוש אורניום מקזחסטן
לפי דו"ח מודיעיני של גורמים בסבא"א ,  אירן ניסתה לייבא לשטחה 1,350 טונות של אורניום מקזחסטן .  העסקה ,  בהיקף 450 מיליון דולר ,  היתה אמורה לצאת לפועל בתוך שבועות .  אירן :  אין בסיס לדיווח

