תפוסה גבוהה צפויה בפסח בבתי המלון ובצימרים בצפון ובנגב 
 >  >  חג הפסח יתחיל בעוד פחות משבועיים ,  ובגולן ובנגב כמעט שלא נותרו צימרים פנויים לימי החג .  תפוסת הצימרים בגליל לפסח היא כרגע 50%-60% . " הגולן תפוס בחג .  אין מקומות פנויים במלונות וגם באירוח בחאן בטבע .  רבים הזמינו את החופשה מראש ",  אומר שמוליק חזן ,  מנהל אגף תיירות במועצה אזורית גולן .  אמנם השנה ירד רק מעט שלג בחרמון ,  אך הגשמים מילאו את הנחלים ואת המפלים והפריחה נמצאת בעיצומה .  לדברי ענת נסים ,  מנכ"ל עמותת התיירות ארץ הגליל ,  נכון לעכשיו המלונות באזור הגליל העליון מלאים ,  האירוח הכפרי הקיבוצי בתפוסה של 90% והצימרים בתפוסה של 50%-60% . " המלונות והאירוח הכפרי הקיבוצי מארחים בדרך כלל קבוצות שמזמינות מראש וסוגרות את האתר עבור עצמן .  במלונות יש גם סדרים קבוצתיים ופרטיים בנוסף לסדר הכללי בחדר האוכל של המלון ",  אומרת נסים .  לפי נתוני התאחדות המלונות ,  צפויים המלונות באילת להיות בתפוסה של כ-80% בחג הראשון ובכ-90% בחול המועד ;  בירושלים צפוי ממוצע של כ-75% לאורך החג ;  בתל אביב 70%-75% ;  בטבריה כ-80% בחג הראשון וכ-70% במהלך החג ;  בים המלח כ-90% ;  בחיפה 80%-90% ובקיבוצים בין 90%-95% .
 
תפוסה גבוהה צפויה בפסח בבתי המלון ובצימרים בצפון ובנגב 
nan
