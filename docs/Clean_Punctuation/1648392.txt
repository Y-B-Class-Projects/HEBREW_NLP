רני רהב ידברר את הטורקים
היחצ"ן רני רהב זכה במכרז שערך משרד התיירות הטורקי ,  והוא זה שישמש מעתה כדובר הפעילות התיירותית של טורקיה בישראל .  רק שיקפיד על גובה הכיסאות במשרד
היחצ"ן רני רהב זכה במכרז שערך משרד התיירות הטורקי ,  והוא ישמש מעתה דובר הפעילות התיירותית של טורקיה בישראל .
 המכרז היה רגיש למדי משום שנערך בעיצומו של משבר דיפלומטי בין ממשלות טורקיה וישראל ,  על רקע חיכוכים בין סגן שר החוץ דני איילון לבין שגריר טורקיה בישראל ,  אחמט אוגוז צ'ליקול .
 מטרת המכרז ,  כפי שהסביר נספח התיירות והתרבות של טורקיה בישראל ,  אינאנץ' אוזקמק ,  היא בחירת משרד יחסי ציבור ישראלי שיטפל בתדמית של טורקיה בעיני הישראלים . " יש להפריד באופן ברור בין פוליטיקה לתיירות .  בסוף היום התיירות מנצחת וטורקיה אוהבת את התייר הישראלי .  חשב לכולנו לשמור על קשרי הידידות בין העמים ",  אמר הבוקר רהב ל-TheMarker .
 בניגוד לשנים קודמות ,  שבהן החזיקה לשכת התיירות הטורקית משרד פרסום ששימש בעת הצורך גם משרד יחסי ציבור  ( משרד צימט )  ,  כעת הוחלט לפצל בין התקציבים ,  ולבחור משרד פרסום שיטפל בתקציב הפרסום  ( ענבר מרחב שקד )  ,  ומשרד יחסי ציבור שיעסוק בשיפור תדמיתה של טורקיה בעיני התייר הישראלי  ( רני רהב )  .
 בשנה האחרונה הידרדרה מערכת היחסים בין טורקיה לישראל ,  על רקע מתיחות דיפלומטית .  בעבר היתה טורקיה יעד מספר אחת של הישראלים לתיירות ,  אך בשנה שעברה ,  על רקע המתיחות ,  היה קשה יותר לשכנע את הישראלים לבחור בטורקיה כיעד לביקור .  גם תקציב הפרסום של לשכת התיירות הטורקית בישראל ,  שעמד בשנים קודמות על כמיליון דולר ,  צנח לכ-250 אלף דולר בלבד .
 
רני רהב ידברר את הטורקים
היחצ"ן רני רהב זכה במכרז שערך משרד התיירות הטורקי ,  והוא זה שישמש מעתה כדובר הפעילות התיירותית של טורקיה בישראל .  רק שיקפיד על גובה הכיסאות במשרד

