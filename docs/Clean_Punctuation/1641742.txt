תקועים בין שתי פרוסות
נסו להכין סנדוויצ'ים מחומרים המגיעים רק מהצומח - בלי ביצה ,  בלי פסטרמה ובלי גבינה .  אורן גולדפינגר ישכנע אתכם שיש אינספור אפשרויות
כריך הוא המצאה גאונית .  הוא קל להכנה ,  אפשר לנייד אותו בקלות ממקום למקום והוא מסכים להכיל בתוכו כל דבר ,  מחומרי הגלם הכי פשוטים וקציצות של אתמול ,  ועד למעדנים .  כשהוא עשוי כהלכה הוא פשוט מעדן וכשמרכיבים אותו בבית הוא חוסך כסף .
 בתור טבעוני ,  המשתייך לעם שאוהב את האוכל שלו בתוך בצק ,  שואלים אותי לא פעם  " אז מה אתה שם בסנדוויץ' ?  ",  הרי אם נוריד את האופציה של בשר ,  ביצים וגבינות ,  מה כבר יישאר לנו לשים בלחם ?  חומוס ,  גבינות סויה ,  מיונז טופו ומוצרים אחרים המדמים בשר - מוצרים שאמנם משתלבים מצוין בכריך ,  אבל לרוב יקרים ולא כאלה שכדאי להסתמך עליהם מבחינה תזונתית .  
לאלה שמשתדלים להימנע ככל הניתן ממוצרים תעשייתיים מטעמי בריאות וממון ,  יש אבוקדו  ( בעונה )  ,  טחינה ,  סלטים ,  פרוסות טופו במרינדה ,  מקושקשת מטופו ,  גבינה מאגוזי קשיו ,  חומוס ביתי ועוד היד נטויה .  השבוע נכין ממרחים ותוספות עיקריות שיהוו את הבסיס לכריכים ,  ובשבוע הבא נסקור כמה אופציות לכריכים טבעוניים מושקעים .  מומלץ לפנות כמה שעות על מנת להכין ממרחים בכמות גדולה יחסית ,  שיספיקו להרבה כריכים .  את רוב הממרחים ניתן ליצור מחומרי גלם זולים ומירקות עייפים מהמקרר ,  וגם את חומרי הגלם שנחשבים ליקרים יותר ,  כמו טופו וקשיו ,  ניתן למצוא במחירים סבירים בסופרים ובשווקים .  את רוב הממרחים אפשר לאכול גם ככה ,  כמו שהם .
 יום ראשון הוא לא יום לקניות בשוק ,  אם מחפשים סחורה טרייה .  זה היום בו מוכרים ירקות שנשארו מסופ"ש .  הבונוס הוא שאפשר תמיד למצוא עגבניות בזול ,  ולהכין מהן כמות גדולה של מטבוחה ,  אותה מחסלים ככה ,  עם מזלג .  
חומרים :  7 עגבניות בשלות1 בצל2-3 שיני שום1 פלפל חריף  ( לא חובה ,  רק למי שאוהב ) שמן זיתמלח פלפל
אופן ההכנה:1 .	 מגרדים את העגבניות ,  הבצל והשום בפומפיה .
 2 .	 קוצצים את הפלפל החריף ונפטרים מהגרעינים .
 3 .	 מוסיפים שמן זית ,  מלח ופלפל .
 4 .	 מבשלים בסיר על אש בינונית תוך כדי ערבוב מדי פעם עד שהרוטב מצטמצם .
 ביום שישי אחה"צ ,  קצת לפני שהשוק הולך הביתה ,  נשארים תמיד קישואים לא כל כך יפים ,  שלרוב נמכרים במחיר של שקל לק"ג .  קחו אותם הביתה והכינו מהם סלט טעים .  
חומרים:8 קישואים  ( עדיף הזוקיני הכהים ,  אם לא אז בהירים ) שמן זיתמלח פלפל1 לימון1 שן שום כתושהפטרוזיליה
אופן ההכנה:1 .	 מחממים תנור ל-200 מעלות .
 2 .	 שוטפים את הקישואים ,  מסדרים על תבנית מרופדת בנייר אפיה ,  מזלפים מעט שמן זית ומפזרים מלח .
 3 .	 קולים את הקישואים עד שהם זהובים ורכים  ( לא נורא אם הם קצת שרופים ,  זה מוסיף לטעם )  .
 4 .	 ממתינים עד שהקישואים יצטננו מעט ואז קולפים אותם ומניחים על מסננת מעל קערה ,  על מנת שהם יגירו נוזלים .
 5 .	 מעבירים לקערה ,  מוסיפים לימון ,  מלח ,  פלפל ,  שום כתוש ,  ומועכים במזלג .  אפשר לטחון את הסלט במעבד מזון למרקם חלק וקטיפתי יותר .  טועמים ומתקנים תיבול .
 במשך שנים תיעבתי את הממרח הזה ולא הבנתי מה הרעש שעושים סביבו ,  עד שמתישהו פגשתי בפסטו הראשון שהיה לי טעים .  החלטתי להכין לבד בבית ולשחק עם החומרים ,  לעשות אותו יותר בריא ,  ואפשר .  להוסיף תרד ,  ברוקולי ,  נבטים ,  קישואים ,  להחליף את הצנוברים באגוזי מלך או קשיו ,  ועוד כיד הדמיון .  הברוקולי ,  עכשיו בשיא העונה ועולה 5 שקלים לקילו ,  מעשיר מאד את הממרח .  
חומרים:זר בזיליקוםתפרחת ברוקוליחצי זר פטרוזיליה1 שן שוםמלח1/3 כוס אגוזי קשיו או מלך1 כוס שמן זית
אופן ההכנה:1 .	 שוטפים את עלי הבזיליקום והפטרוזיליה .
 2 .	 קולפים את שן השום .
 3 .	 מכניסים את כל החומרים למעבד מזון וטוחנים תוך כדי הוספת השמן .
 4 .	 טועמים ומתקנים תיבול אם יש צורך .
 חרדל הוא אחד הממרחים האהובים עלי ובתור ילד יכולתי לאכול אותו ככה ,  כמו שהוא ,  על פרוסת לחם .  כאן אפשר להשתמש בכל סוג של חרדל ,  מהרגיל של תלמה ועד לדיז'ון המפונפן ,  לשדרג אותו עוד קצת ולהפוך אותו לפצצת טעם שתעשיר כל סלט או כריך .
 החומרים:5 כפות חרדלמיץ מחצי לימון1 שן שום כתוש1 כף מייפל מעט פלפל שחור גרוס
ההכנה:מערבבים את כל החומרים יחד ,  טועמים ומתקנים תיבול אם יש צורך .
 אגוזי הקשיו מתוקים מטעמם ,  ובמיוחד לאחר השרייה .  שאר התבלינים משתלבים בעדינות ויוצרים גבינה קרמית וטעימה .  יש שיזדעקו על אחוזי השומן הגבוהים בקשיו ,  אך מבחינה תזונתית ,  האגוזים האלה הרבה יותר בריאים מגבינות שונות שיש בשוק .  הם עשירים בברזל ,  חלבון ואבץ ,  והשומן שיש בהם הוא שומן מסוג חד בלתי רווי ,  המסייע בהורדת כולסטרול .  
החומרים:300 גר' אגוזי קשיו1 בצל1-2 שיני שום2 כפות חומץ תפוחיםכף שמן זיתמלח
ההכנה:1 .	 משרים את אגוזי הקשיו במים ל-6-12 שעות .
 2 .	 מסננים אותם ,  טוחנים במעבד מזון עד לקבלת עיסה חלקה ,  ומעבירים לכלי נפרד .
 3 .	 למעבד המזון מכניסים את הבצל ,  השום ,  החומץ ושמן הזית ,  וטוחנים לתערובת אחידה ודלילה ,  שאותה מערבבים עם הקשיו הטחון .
 4 .	 טועמים ומוסיפים מלח ושאר תיקונים במידת הצורך .
 השילוב בין חומרי הגלם שתפגשו במתכון הזה נראה אולי הזוי ואף מגעיל ,  אך כל החומרים משתלבים מצוין ,  ויוצרים מעין מקושקשת מפתיעה וטעימה .  כדאי מאוד להשתמש בטופו רך כי הוא נותן מרקם עסיסי יותר .  בזמן ההכנה יש להימנע מטיגון יתר שמייבש את המקושקשת .
 חומרים:200 גר' טופו רך1 כפית חרדל1 כף טחינה גולמית1/2 כפית כורכוםמלח
אופן ההכנה:מפוררים את הטופו ,  מוסיפים את שאר החומרים ,  מערבבים היטב ומטגנים במעט שמן זית .
 200 גר' טופו רךשתי כפות רוטב סויה1/2 כפית חרדל2 כפות שמן זיתמעט ג'ינג'ר טרי מגורד
אופן ההכנה:1 .  פורסים את הטופו לפרוסות .
 2 .  מערבבים את שאר החומרים למרינדה ומשרים בה את הטופו לכמה שעות  ( כמה שיותר  יותר טוב )  .
 3 .  מעבירים למחבת ומטגנים משני הצדדים .  
4 .  מניחים על נייר סופג .
 כולם אוהבים מתוק בסנדוויץ' ,  במיוחד אם מדובר בילדים ,  אבל לא תמיד זה בריא .  כדי להפחית מעט מרגשות האשם שלנו ננסה לעשות את הממרח הזה לקצת יותר תזונתי מממרח שוקולד תעשייתי .  
חומרים:6 כפות שקדייה6 כפות מייפל2 כפות אבקת חרובים
אופן ההכנה:בסיר כפול ממיסים את השקדייה עם המייפל ואבקת החרובים עד לקבלת קרם אחיד .  אם יש צורך מוסיפים מעט מים .  מצננים ושומרים בכלי אטום .  לא חובה במקרר .
 
תקועים בין שתי פרוסות
נסו להכין סנדוויצ'ים מחומרים המגיעים רק מהצומח - בלי ביצה ,  בלי פסטרמה ובלי גבינה .  אורן גולדפינגר ישכנע אתכם שיש אינספור אפשרויות

