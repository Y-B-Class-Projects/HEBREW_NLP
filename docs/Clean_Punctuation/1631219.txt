תערובת אסקוט מתאחדת
הסופר גרופ של אסף אמדורסקי ,  ג'נגו וירמי קפלן יופיע לראשונה זה שלוש שנים ב-22 בינואר במועדון ברזילי במסיבת 4 שנים לליין מסיבות ה-C.U.N.T
תערובת אסקוט תתאחד להופעה אחת ,  שתיערך ב-22 בינואר במועדון ברזילי בתל אביב .  ההופעה תיערך במתכונת של הופעת פריצה במהלך חגיגות 4 שנים לליין המסיבות C.U.N.T אותו מנהלים הדי ג'יי אביחי פרטוק והדי ג'יי מו-אן ,  יחד עם הרזידנטים הקבועים צח זמרוני וטל ארגמן .  מכירת כרטיסים מוקדמת נעשית דרך אתר MisterTicket  ( בלינק למטה )  .  מחיר הכרטיס ביום המופע יעמוד על 70 שקלים .  
תערובת אסקוט ,  להקתם של אסף אמדורסקי ,  ירמי קפלן ועמיר רוסיאנו  ( ג'נגו )  התאחדה רשמית בפעם האחרונה בשנת 2007 ,  אז ביצעה הלהקה את להיטי האלבום היחיד שלה שיצא בשנת 1991 ,  ביניהם  " החדר האינטימי שלי ",   " ואולי תבוא איזו נחמה ",   " איפה הילדה שלי ",   " תחנות דלק "  ועוד .  לצד זאת ,  ביצעה הלהקה לראשונה שירים חדשים ,  שתוכננו להיכלל באלבומה השני לפני שפורקה הלהקה בשנת 1993 .  לפני האיחוד בשנת 2007 ,  התאחדה הלהקה בשנת 2005 לסיבוב הופעות קצר .  
ללהקה כוונות איחוד זה זמן רב ,  כפי שסיפר לראשונה בוואלה !  תרבות ג'נגו ,  שאמר בראיון כי הלהקה בהחלט תקליט אלבום נוסף לאלבום הקיים . " אסקוט זו להקה שמבאס לדעת שהיא הוציאה רק תקליט אחד ,  זה לא רציני ",  אמר אז ג'נגו . " נעשה עוד תקליט ".  
ליין ה-C.U.N.T עורך מדי חודש מסיבות שעיקרן רוקנרול ואינדי מרחבי העולם לצד מסיבות ספיישל המוקדשות לאמנים והרכבים כמו MGMT ,  הפיקסיז ,  יה יה יה'ז ועוד .  הליין נדד בין מועדונים בתל אביב כמו הלימה לימה ,  לבונטין 7 ומועדון ברזילי ונהג לארח במסיבותיו מוזיקאים בעמדת הדי ג'יי  ( ערן צור ועברי לידר ,  למשל )  והופעות חיות של להקות מתאימות לז'אנר .
 
תערובת אסקוט מתאחדת
הסופר גרופ של אסף אמדורסקי ,  ג'נגו וירמי קפלן יופיע לראשונה זה שלוש שנים ב-22 בינואר במועדון ברזילי במסיבת 4 שנים לליין מסיבות ה-C.U.N.T

