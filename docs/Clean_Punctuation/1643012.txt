משחקי חצי גמר הגביע יתקיימו כסדרם
ראשי איגוד הכדורסל וקציני מרחב יפתח הגיעו להסכמות בנוגע לסידורי האבטחה ,  והוסר האיום לבטל את ערב המשחקים
אחרי שבסוף השבוע איימו במשטרה שידרשו לבטל את קיום משחקי חצי גמר גביע המדינה בהיכל נוקיה ,  הושגה הבוקר  ( ראשון )  פשרה בין קציני המשטרה לראשי האיגוד .  בפגישה שהתקיימה בין יו"ר האיגוד שי שני והמנכ"ל יעקב בן שושן לבין מפקד מרחב יפתח ,  נצ"מ יורם אוחיון ,  סוכם כי נושא סימון יושבי היציע התחתון לא יהיה באחריות איגוד הכדורסל ,  וכי המשטרה תטפל בנושא ישירות מול  " היכלי הספורט "  שהינם בעלי הרישיון לקיום האירוע .  
עוד סוכם בדיון ,  כי המשטרה תענה לבקשת האיגוד ותקל על האוהדים בכל הקשור למיקום אמצעי העידוד באולם .  כמו כן ,  הודיע מפקד המרחב כי במהלך המשחקים לא יהיו שוטרים במדים בזירת המשחק כפי שביקש איגוד הכדורסל .
 משחק חצי הגמר הראשון יפגיש בין אליצור אשקלון לבני השרון וייצא לדרך ב-19:00 .  המשחק השני ,  שיחל ב-21:30 יפגיש בין מכבי תל אביב לברק נתניה .
 
משחקי חצי גמר הגביע יתקיימו כסדרם
ראשי איגוד הכדורסל וקציני מרחב יפתח הגיעו להסכמות בנוגע לסידורי האבטחה ,  והוסר האיום לבטל את ערב המשחקים

