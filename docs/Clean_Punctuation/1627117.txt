איש השנה של FT הוא לא גיבור 
לויד בלנקפיין ,  שנבחר לאיש השנה של  " פייננשל טיימס ",  הוא אחד האנשים שפגעו במוניטין של אנשי הפיננסים יותר מכל
גרדיאן  >  >  יש להסיר את הכובע בפני  " פייננשל טיימס ",  על שסירב לרצות את הליברלים הרכרוכיים .  איש השנה שלו ל-2009 הוא לא אחר מאשר לויד בלנקפיין ,  מנכ"ל גולדמן סאקס ,  המושמץ כיום על ידי רבים .  אולם ביקום המקביל של  " פייננשל טיימס ",  בלנקפיין הוא גיבור  - " אדון הסיכונים ".   " פייננשל טיימס "  אמנם מכיר בכך שבלנקפיין התקשה למצוא תשובה לשטף הביקורת הציבורית שנפל על הבנק ,  אך טוען כי סוחר הזהב לשעבר מהברונקס  " הצליח במיומנות לנתב את גולדמן במהלך המשבר ,  והימר נכון שבנקי ההשקעות הגלובליים ישרדו את הטלטלה ללא סיוע ממשלתי ומבלי שיפורקו על ידי הרגולטורים ".  הפרשן הבכיר של  " פייננשל טיימס ",  ג'ון גאפר ,  ממשיך וטוען כי  " הבנק דבק בנקודות החוזק שלו וניצל ללא בושה את הריביות הנמוכות והיחלשות המתחרים בעקבות המשבר ,  כדי ליהנות מרווחי מסחר גדולים ".  כמה נדיב מצדו .  מדובר בבנק שמתכוון לחלק השנה לעובדיו חבילות שכר בסך 22 מיליארד דולר - יותר מ-700 אלף דולר לעובד - בשיאו של המיתון החמור ביותר מאז מלחמת העולם השנייה .  חלק מכסף זה ,  כמובן ,  הושג באמצעות הסיוע הממשלתי למגזר הבנקאות האמריקאי ,  שמומן על ידי משלמי המסים .  גולדמן סאקס היה גם הבנק שנחשב לאחראי להפלת aig כשדרש פירעון חובות בסך מיליארדי דולרים בספטמבר 2008 ,  מסיבות עסקיות והגיוניות כמובן ,  אך ייתכן שללא שימת לב להשלכות הרחבות יותר שיכולות להיות למעשיו על המערכת הפיננסית .  בלנקפיין מתואר על ידי יריבו ,  מנכ"ל מורגן סטנלי ג'ון מאק ,  כ"חכם ,  פעיל מאוד ,  מצחיק ומהיר - מהיר מאד ".  אולם בלנקפיין התעלם מהאווירה הציבורית ,  והתבטא לאחרונה באופן מוזר בראיון ל"סאנדיי טיימס "  כשאמר כי הוא ועמיתיו הבנקאים מבצעים  " עבודת קודש "   ( דוברו הרגיע לאחר מכן את העיתונאים ואמר כי מדובר בבדיחה )  .  בתגובה לסערה הציבורית ,  הוא ביצע לאחרונה שינויים קלים במדיניות השכר המושמצת של גולדמן כשהמיר חלק משכר הבנקאים ,  ממזומן למניות .  במאמר שפירסם במגזין  " רולינג סטון "  ביולי ,  סיכם מאט טאיבי את מהות הזעם הציבורי נגד גולדמן בכך שתיאר את הבנק כ"דיונון ערפדי שכורך את זרועותיו סביב פניה של האנושות ".  אפילו בוול סטריט נראה שלא כולם מתרשמים מראיית העולם ההפוכה של  " פייננשל טיימס ".  לפי אתר הבלוגים והחדשות  " הפינגטון פוסט ",  אנליסט הבנקים המשפיע כריסטופר ויילן ביטל את המנוי שלו לעיתון . " בלנקפיין ועמיתיו בגולדמן סאקס ,  לדעתי ,  פגעו יותר מכל גוף אחר במוניטין של אנשי הפיננסים ברחבי העולם ב-2009 .  אך אתם משבחים אותם ",  כתב ויילן ,  מייסד חברת אינסטיטושנל ריסק אנליטיקס ,  במכתב ששלח ל"פייננשל טיימס ".   " לא רק שהבחירה שלכם מגוחכת ומעוררת סליחה ",  הוא כתב , " אלא שהיא מצביעה בעיניי על כך ש'פייננשל טיימס' הוא לא חלק מהפתרון לבעיה במגזר הפיננסי ,  כפי שקיוויתי וציפיתי ,  אלא דווקא חלק מהבעיה ". 

איש השנה של FT הוא לא גיבור 
לויד בלנקפיין ,  שנבחר לאיש השנה של  " פייננשל טיימס ",  הוא אחד האנשים שפגעו במוניטין של אנשי הפיננסים יותר מכל

