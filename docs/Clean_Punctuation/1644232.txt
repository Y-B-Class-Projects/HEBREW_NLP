בכר צפוי לפרוש לאחר גמר הגביע
השופט שהודה בהעלמת מס ,  העביר מסר כי הוא יבקש להפסיק לשפוט אחרי המשחק .  גורם באיגוד על השיבוץ : " החלטה רעה "
 איגוד השופטים פירסם אמש  ( שלישי )  את שיבוץ השופטים לגמר גביע המדינה שייערך מחר  ( חמישי )  בין מכבי תל אביב לבני השרון .  לצד השופטים אייל פוהרילס וארז גוריון שובץ סמי בכר ,  שסביבו מתנהל בחודשיים האחרונים ויכוח בין איגוד הכדורסל לאיגוד השופטים על כך שהוא ממשיך לשפוט ,  על אף שהודה בהעלמות מס .  כזכור ,  בדיון שנערך לפני כשלושה שבועות בבית הדין של איגוד הכדורסל ,  הוחלט כי בכר ימשיך לשפוט עד לדיון נוסף ,  שלא נערך עד עתה .
 בכר הבין כבר לפני שבוע כי הוא עשוי להיות משובץ למשחק הגמר ,  לאחר שלא שובץ לחצי גמר הגביע ,  והחל להעביר מסרים באמצעות מקורביו לראשי איגוד השופטים כי יבקש לאחר המשחק לא להיות משובץ עד סיום העונה ,  ולמעשה לסיים בכך את הקריירה .  על פי חוקי פיב"א ,  בכר יגיע בסיום העונה הזאת לגיל פרישה .  עם זאת ,  ימשיך השופט לשפוט במסגרות הבינלאומיות .  המסרים שהעביר בכר עזרו להחלטה לשבצו ,  וזאת על אף ההיסטוריה הארוכה שיש לשופט עם מאמן בני השרון דן שמיר ,  שהתבטא נגדו בעבר .
 גורם באיגוד הכדורסל מסר לאחר פרסום השיבוץ : " זאת החלטה רעה של איגוד השופטים ,  אך הסמכות בידיהם .  עדיף בשביל כולם שבכר יפסיק לשפוט ". 

בכר צפוי לפרוש לאחר גמר הגביע
השופט שהודה בהעלמת מס ,  העביר מסר כי הוא יבקש להפסיק לשפוט אחרי המשחק .  גורם באיגוד על השיבוץ : " החלטה רעה "
 
