רוביני : " הסיוע ששוקלות מדינות אירופה להעניק ליוון הוא צעד בכיוון הנכון "
" ממליץ למשקיעים להימנע מנכסים מסוכנים ,  כולל אג"ח קונצרניות ,  סחורות ומניות ,  בשל העליות החדות שהיו "
 הסיוע ששוקלות מדינות אירופה להעניק ליוון הוא  " צעד בכיוון הנכון ",  אך הלוואה מקרן המטבע הבינלאומית  ( imf )  תועיל יותר בטווח הארוך ,  כך אמר אתמול  ( שלישי )  הכלכלן נוריאל רוביני ,  בראיון טלוויזיוני לרויטרס .  רוביני הוסיף כי החששות בנוגע לגירעונות של מדינות צריכים להיות מעבר לגוש היורו.מדינות אירופה הסכימו באופן עקרוני על מתן סיוע ליוון ,  הנתונה במשבר חוב ,  כך אמר אתמול גורם ממשלתי בגרמניה לרויטרס .  הסיוע הצפוי ,  בו דנים בכירי האיחוד האירופי בשעות אלה ,  יהיה החילוץ הראשון של חברה בגוש היורו ב-11 שנותיו . " הלוואות מקרן המטבע מותנות בהשגת יעדים תקציביים ומבניים מסוימים .  במקרה של ערבויות ,  יהיה קשה מאוד להתנות אותן ..  .  או שנותנים אותן  או שלא ",  אמר רוביני ,  פרופסור מאוניברסיטת ניו יורק ,  אשר נודע בכך שחזה את המשבר הכלכלי.רוביני אמר ,  הבעיות ביוון הן רק  " קצה הקרחון ",  כיוון שמדינות נוספות ,  כמו ספרד ,  פורטוגל ,  ובמובן מסוים גם איטליה ,  שותפות לבעיית הגירעונות התופחים והירידה בתחרותיות .  לדבריו ,  החששות הם מעבר ליוון ולחברות גוש היורו . " מחוץ לגוש היורו ,  החלטנו להפוך חלק מההפסדים הפרטיים לנחלת הכלל ,  וכעת ישנו שוב מינוף מאסיבי של המגזר הציבורי ושל הרבה מדינות  בריטניה ,  איסלנד ,  יפן וארה"ב ",  אמר רוביני . " הסוגייה של אג"ח ממשלתיות תיהפך לסוגייה קריטית בשנים הקרובות .  הבעיה הזו היא רחבה הרבה יותר מיוון ומגוש היורו ",  הוסיף .  רוביני המליץ למשקיעים להימנע מנכסים מסוכנים ,  כולל אג"ח קונצרניות ,  סחורות ומניות ,  בשל העליות החדות שהיו בתחומים אלה ב-2009 ,  כמו גם בשל עמימות התחזית להתאוששות הכלכלה .
 
רוביני : " הסיוע ששוקלות מדינות אירופה להעניק ליוון הוא צעד בכיוון הנכון "
" ממליץ למשקיעים להימנע מנכסים מסוכנים ,  כולל אג"ח קונצרניות ,  סחורות ומניות ,  בשל העליות החדות שהיו "
 
