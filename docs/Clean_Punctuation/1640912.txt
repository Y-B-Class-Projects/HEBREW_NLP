נשיא צ'אד הגיע לביקור היסטורי בסודן
מנהיג צ'אד הגיע לסודן לראשונה מאז 2004 ,  בניסיון לפתור את המשבר בדרפור .  ביקורו של נשיא צ'אד נועד לסכם את פרטי הסכם הנורמליזציה בין שתי המדינות
נשיא צ'אד ,  אידריס דבי ,  הגיע היום  ( שני )  לסודן ,  לראשונה מאז 2004 ,  בניסיון להפשיר את היחסים בין המדינות השכנות ולפתור את המשבר בדרפור .  צ'אד מאשימה את סודן בתמיכה במורדים המנסים להפיל את השלטון במדינה ,  בעוד סודן טוענת כי ממשלתו של דבי תומכת במיעוט האתני בדרפור .  
תחת הסכם נורמליזציה שנחתם לפני כמה שבועות ,  שתי המדינות הסכימו לשלוח כוח צבאי משותף לגבול ביניהן ,  על מנת לעצור את הסיוע למורדים .  הנשיא דבי אמר כי מטרת פגישתו עם נשיא סודן עומאר אל-באשיר היא לסכם את הפרטים האחרונים בהסכם .  
שיפור היחסים בין המדינות נתפס כצעד חשוב לקראת שלום בדרפור ,  אזור במערב סודן בו ,  על פי הערכות האו"ם ,  נהרגו כ-300,000 בני אדם מאז החלו המהומות ב-2003 .  אך בחרטום טוענים כי המספר מנופח באופן משמעותי מסיבות פוליטיות .
 
נשיא צ'אד הגיע לביקור היסטורי בסודן
מנהיג צ'אד הגיע לסודן לראשונה מאז 2004 ,  בניסיון לפתור את המשבר בדרפור .  ביקורו של נשיא צ'אד נועד לסכם את פרטי הסכם הנורמליזציה בין שתי המדינות

