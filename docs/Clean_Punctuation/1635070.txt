נראה אותו מול אירן
מוטב מאוחר מאשר בכלל לא .  שנה לאחר שעלה לשלטון וטס מהבית הלבן לנאום בקהיר ,  התפכח ברק אובמה והסביר בראיון לשבועון  " טיים "  כי העמיד רף ציפיות גבוה מדי באשר ליכולתו להשכין שלום ישראלי ? פלסטיני .  התפכחותו באשר למשא ומתן לוותה בביקורת מאוזנת על שני הצדדים ,  שאינם משכילים להתגבר על קשיים מבית .  זה לא היה הסבר מלבב מבחינתו של בנימין נתניהו ,  אך טוב מאשר בחודשי שלטונו הראשונים של אובמה כאשר ממשלו שידר לכל העולם כי רק הישראלים הם המכשול לשלום .
 המציאות אפילו מורכבת מכפי שעולה בראיון ההתפכחות של הנשיא .  שכן שורש הבעיה מצוי בחולשה הכוללת שמפגינה ארה"ב בשנים אלה ,  ובמיוחד אובמה - המאבד משהו מאחיזתו בדעת הקהל בארצו ,  כפי שהוכיחו השבוע תוצאות הבחירות לסנאט במבצר הדמוקרטים במדינת מסצ'וסטס .
 תמונת המצב מלמדת כי אמריקה אינה יכולה להשיג את יעדיה המדיניים ברחבי העולם אם היא נתפסת כמעצמה חלשה .  רוסיה ,  שלא סלחה על עידן ההתעמרות האמריקאית בה אחרי נפילת הקומוניזם ,  סין ההולכת וגולשת לתפוס מקום מרכזי בשווקי העולם ,  והעוצמה הגוברת של האיסלם המבהיל את המשטרים הערביים המתונים - יוצרים מצב שבו דרושה לארה"ב הצלחה ניכרת ,  גלויה לעין ,  כדי להחזיר אל חיקה את שותפיה ? בכוח באירופה ובמזרח התיכון .
 ככל שהדבר יישמע תמוה ,  חידוש הביטחון העולמי ביכולת האמריקאית אינו מותנה בלחימתה הבעייתית באפגניסטן ואפילו לא ביכולת לנסח הבנה ישראלית ? פלסטינית ,  אלא בהצלחה מוכחת בזירה האחת שאליה נושאות כל הממשלות את עיניהן - בשדה המערכה בציר וושינגטון ? טהרן .  ככל שההצלחה נגד גרעו ? ן אירן קשה יותר להשגה ,  זוהי גם הנקודה הארכימדית שיכולה להחזיר לארה"ב את מעמדה ולהשיבה למצב הקודם שבו מספיק שהיא תלחש והעולם יחרד .
 אין כל הוכחה שאובמה מסוגל לכך .  העיצומים הממוקדים על אירן הם עדיין בבחינת תעלומה .  אולי אינם מספיקים ,  ואולי הם מוצהרים כחלקיים וחלושים כדי לגרוף את תמיכת אירופה בצעדים משמעותיים .  מהראיון ב"טיים "  מתעצמת התחושה כי לא פתרון הסכסוך הישראלי ? פלסטיני יסייע להעמיד את האייתוללות במקומם - אלא דווקא הישג בזירה האירנית הוא אשר יחזיר לארה"ב את יכולתה להשליט את רצונה בשאר חלקי העולם ,  לרבות בסכסוך הישראלי ? פלסטיני .
 האם ישראל מעוניינת ?  לכאורה ,  לא .  היא אינה רוצה לקבל את תכתיביו של אובמה .  אולם בסופו של דבר ישראל היא חלק מהעולם האמריקאי ,  וחוזקה של ארה"ב משרת את ישראל יותר מאשר מכביד עליה .  אובמה מתחיל להעניק לסכסוך במזרח התיכון את המשקל הגלובלי המציאותי .
 
נראה אותו מול אירן
nan
