הקוריאניות מתחזקות באירופה
קבוצת יונדאי-קיה ממשיכה לפזול הרחק מעבר לים ומשיקה מכונית פנאי ,  סלון ,  ומיניוואן חשמלי כאפיזודה נוספת בקרב על היאפים 
 ( צילום :  קובי ליאני ,  עריכה :  בת גולן ) 
תערוכת ז'נבה הסתמנה עד כה כטריטוריה דרוכה להשקת טכנולוגיות היברידיות וחשמליות .  אך למעט פולקסווגן או פורד ,  שמתוקף מורשתן נגזר עליהן להתקרב אל העם ולספק פתרונות זולים לכל כיס ,  גם הקוריאניות מבית יונדאי-קיה משיקות כלי-רכב בעלי מערך ריאלי לשווקים במסגרת התרחבותן באירופה .  ארבע מכוניות חשובות בתפריט ,  שתיים מהן מוכנות ואילו האחרת  ( i-flow קונספט )  מקדמת את פניה של יורשת ליונדאי סונטה .  
המשמעותי לסגמנט הפנאי-קומפקט הוא הקיה ספורטאז' 2010 ,  שיושק באירופה במחצית השנה ומחליף את הדור הנוכחי בתום חמש שנים .  הספורטאז' דור שלישי ,  כמו יתר בית קיה ,  משכתב את הסגנון הצורני של כל השבט בראשות חטיבת המעצבים של פיטר שרייר .  הוא גדל בכל סעיפיו לעומת הדור היוצא וכך גם תא הנוסעים שיציע מרווח מחייה משופר ,  איכות הרכבה טובה יותר וממשקים רבים המשרתים את אחיו התאום יונדאי ix35 .  
אורכו של הספורטאז' יעמוד כעת על 4.4 מ' ,  הרוחב 1.85 מ' ,  הגובה 1.63 מ' ובסיס הגלגלים 2.64 מ' .  היצע המנועים המשותף ליונדאי יאכלס בחזית ארבע יחידות ,  צמד בנזין וצמד דיזל .  את הבסיס ביחידות הבנזין הספורטאז' פותח עם ה-1.6 ל' לו 140 כ"ס ומעליו מנוע ה-2.0 ל' המפיק 162 כ"ס .  יחידות הטורבו-דיזל מוצעות עם נפח של 1.7 ל' ו-115 כ"ס ו-2.0 ל' המפיק 136 כ"ס .  עוד בהיצע תיבה ידנית חמישה או שישה הילוכים ואוטומטית עם שישה ,  אולם הגרסאות הפשוטות נטולות מערכת הנעה כפולה .  הספורטאז' ינחת בישראל לא לפני הרבעון השני של 2011 .
 המיקרוואן וונגה עלה לא מזמן על כבישי אירופה וכעת מציגה קיה פלטפורמה חשמלית .  רק נזכיר כי הוונגה הסדרתי הוצג לראשונה בתערוכת הרכב בפרנקפורט אשתקד והוא חולק פלטפורמה עם הקיה סול ויונדאי i20 .  הדגם הרעיוני אינו שונה בהיבט הוויזואלי מהמודל הקונבנציונלי ,  אך תחת המעטה הלבן השתילה היצרנית הקוריאנית מערכת הנעה חשמלית המייצרת כ-110 כ"ס ו-29.5 קג"מ .
 היא מסוגלת להאיץ בו מהמקום ל-100 קמ"ש ב-11.8 שניות ,  ותחת המכללים שוכנות סוללות ליתיום-יון-פולימו ,  המאפשרות לנוע לטווח של 180 ק"מ בטעינה אחת ,  כאשר 80 אחוז מהכוח מסופק משקע מהיר בתוך 20 דקות .  חיבור לשטקר בבית מאריך את הדרוש לטעינה מלאה לשמונה שעות .  הוונגה EV חשמלית ולכן אינה פולטת כל CO2 לאוויר ,  והיא תכנס לפילוט ניסיוני במהלך השנה .  את הגרסה הרגילה נראה על אדמתנו ככל הנראה במהלך שנת 2011 .  קונספט נוספת היא הריי שמגיעה מארה"ב .
 דגם נוסף מהענף האקולוגי אותה מציגה קיה בז'נבה הוא הקיה סיד ECODYNAMICS .  חמוש במנוע דיזל בנפח של 1.6 ל' המייצר 90 כ"ס ו-24.6 קג"מ ומשודך לתיבה ידנית שישה הילוכים ,  שיעור פליטת ה-CO2 שלו צונח ל-98 גק"מ בלבד .  זאת לעומת הסיד הקונבנציונלית הפולטת כ-110 גק"מ ,  תוך שמירה על הספק גבוה יותר .  השיפורים הושגו תודות לשימוש במערכת ניהול מנוע מתוחכמת ואסטרטגיה כללית המפחיתה את הניצול במשאבים הזמינים .  תיבת ההילוכים הידנית כוילה מחדש ביחסי העברה  ( כולל המלצה ויזואלית בלוח המחוונים על הילוך מתאים )  ,  כך שכל אחד ימקסם את האנרגיה מהיחידה הקדמית בצורה אידיאלית לקיזוז תצרוכת הדלק .
 באופן לא ברור ,  דווקא את הנתון על גמיאת הסולר קיה לא מפרסמת ,  אך בהתחשב בכך שמדובר במנוע דיזל וברצועת כוח שאת שיא כוחה מקבלת ב-4,000 סל"ד ,  סביר שנתון ממוצע של כ-20 פלוס ק"מ לליטר יהיו דבר שבשגרה .  את הסיד האקולוגית אגב ,  לא נראה בישראל .  
בביתן יונדאי החידוש המרכזי הינו הקונספט הרומז על מחליפת היונדאי סונטה .  מכונית הראווה היא ה-i-flow ,  שסדרתית תקרא i40 .  פרטים אודות מערכות ההנעה אינן בהישג יד ,  וכך נאלצים המסוקרנים לנחש בגבולות האפשר מה יתגבש מאחרי החזות האופנתית המערבבת בין קופה לסדאן על פי קווי המתאר של אירופה .  
מה שככל הנראה לא יפתיע איש הן יחידות ההנעה של הקוריאנית הגדולה .  על פי רשמים מוקדמים עולה כי הסונטה החדשה תנפק בין 140 ל-200 כ"ס ממנועי בנזין ודיזל .  אולם ,  לאור העובדה שיונדאי מסלקת את יחידות ה-V6 ומאמצת מנועי 2.2 ל' טורבו או 2.0 ל' אטמוספרים ,  צפוי שבתמורה לכך צריכת הדלק תקוצץ משמעותית וכך גם פליטת ה-CO2 .  ה-i40 תושק באירופה במהלך 2011 ,  ותגיע לישראל קצת מאוחר מכך .
  .
 
הקוריאניות מתחזקות באירופה
קבוצת יונדאי-קיה ממשיכה לפזול הרחק מעבר לים ומשיקה מכונית פנאי ,  סלון ,  ומיניוואן חשמלי כאפיזודה נוספת בקרב על היאפים 

