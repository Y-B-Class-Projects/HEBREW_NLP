השירות המטאורולוגי :  2010 היתה החמה ביותר
הטמפרטורה בשנה החולפת היתה גבוהה מהממוצע הרב-שנתי ב-2 עד 2.5 מעלות צלזיוס .  מנתונים של השירות המטאורולוגי עולה כי 2010 היא השנה החמה ביותר בישראל מתחילת המדידות
שנת 2010 היתה השנה החמה ביותר בארץ מתחילת המדידות ,  כך עולה מנתונים שפרסם היום  ( חמישי )  השירות המטאורולוגי .  הטמפרטורה השנתית הממוצעת ב-2010 היתה גבוהה מהממוצע הרב שנתי שנמדד בשנים 1981-2000 ב-2 עד 2.5 מעלות צלזיוס .  עוד עולה כי שנת 2010 היתה חמה יותר מהשנה שנחשבה חמה ביותר עד לשנה זו בהפרש ניכר של מעלה עד מעלה וחצי .  עד לשנה זו ההפרש בין השנה החמה ביותר לבין זו שאחריה היה הפרש של 0.1 עד 0.3 מעלות צלזיוס .  
לדוגמה ,  הטמפרטורה הרב-שנתית הממוצעת בשנים 1981-2000 בירושלים היתה 17.5 מעלות צלזיוס בעוד שבשנת 2010 הטמפרטורה הממוצעת היתה 20.3 מעלות צלזיוס .  הטמפרטורה הרב שנתית הממוצעת בבאר שבע היתה 19.7 מעלות צלזיוס ובשנת 2010 הטמפרטורה הממוצעת היתה 23.4 מעלות צלזיוס .  באילת הטמפרטורה הרב-שנתית הממוצעת היתה 24.8 מעלות צלזיוס בעוד שהטמפרטורה הממוצעת לשנת 2010 היתה 27.4 מעלות צלזיוס .  
שנת 2010 היא גם אחת מהשנים בהן היה מיעוט במספר ימי הגשם .  בחלק מהתחנות זו השנה בה מספר ימי הגשם הקטן ביותר .  בירושלים ובחיפה לדוגמה ,  מספר ימי הגשם בשנת 2010 הוא הקטן ביותר ב-80 השנים האחרונות

השירות המטאורולוגי :  2010 היתה החמה ביותר
הטמפרטורה בשנה החולפת היתה גבוהה מהממוצע הרב-שנתי ב-2 עד 2.5 מעלות צלזיוס .  מנתונים של השירות המטאורולוגי עולה כי 2010 היא השנה החמה ביותר בישראל מתחילת המדידות

