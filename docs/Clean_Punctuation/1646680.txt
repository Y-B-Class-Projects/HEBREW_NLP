קובי נבון מונה לסגן יו"ר בקמילה שוקי הון 
עוברים
 >  >  קובי נבון ,  לשעבר מנכ"ל כלל פיננסים בטוחה ,  מונה לסגן יו"ר בחברת קמילה שוקי הון .  יו"ר החברה הוא יוהן קדוש .  נבון  ( 41 )  הוא עו"ד ומנהל תיקי השקעות בהכשרתו ובעל תואר שני במינהל עסקים .  ב-2008 סיים נבון את תפקידו כמנכ"ל כלל פיננסים אחרי ששימש קודם לכן בשורת תפקידים בקבוצת כלל ביטוח .  קמליה שוקי הון היא חברת ברוקרים שמשרדיה ממקומים בעזריאלי .  החברה מנהלת חדר מסחר מול בורסות באסיה ואמריקה .  עם כניסתו לתפקיד אמר נבון : " הקשר שלנו עם בנק קרדיט אגריקול פותח חלופות השקעה מגוונות לגופי ההשקעה הגדולים בישראל ,  בכל הבורסות בעולם .  אני מתכנן להפוך את קמליה שוקי הון לגורם מפתח בשוק ".  אריה הרמן ,  המשנה למנכ"ל הפניקס ומנהל תחום הביטוח הכללי בחברה ,  התפטר אתמול ,  לאחר שקיבל הצעה לכהן כמנכ"ל ביטוח חקלאי הפועלת בתחום הביטוח האלמנטרי - במקומו של אייל לויטה .  הרמן הצטרף להפניקס ב-2007 לאחר ששימש בכלל ביטוח סמנכ"ל החברה וכמנהל מרחב אריה .  הרמן נחשב מקצוען בתחום הביטוח הכללי .  המעבר הצפוי של הרמן לביטוח חקלאי הוא על רקע היכרותו הארוכה עם מנכ"ל מגדל ביטוח ,  יונל כהן .  מגדל צפויה בקרוב לרכוש את פעילות הביטוח של ביטוח חקלאי שבבעלות התנועה הקיבוצית .  בעבר עבד הרמן עם כהן בסוכנות הביטוח מבטח סיימון כשכיהן בה כמנכ"ל מבטח-רום - זרוע פעילות הביטוח האלמנטרי של מבטח סיימון .  כיום גם מבטח סיימון נמצאת בבעלות מלאה של מגדל .  במקומו של הרמן ימונה למנהל תחום הביטוח הכללי אייל בן סימון ,  בן 36 ,  שניהל בשנתיים האחרונות את תחום הבריאות בהפניקס .  במקביל ימשיך בן סימון לנהל בהפניקס את תחום הבריאות .  מנכ"ל קבוצת הפניקס ,  אייל לפידות ,  רואה את בן סימון כמי שהצליח לקחת את הפניקס למובילות בתחום ביטוחי הפרט ,  לאחר שבשנים האחרונות סבלה הפניקס מהפסדים בתחום הבריאות .  בן סימון נמצא בהפניקס כשמונה שנים .  הוא רואה חשבון במקצועו ,  וקודם לכן עבד באגף הפיקוח במשרד האוצר .  מאז שנכנס לפידות לכיסא המנכ"ל בהפניקס ביוני 2009 הוחלפו בכירים רבים בקבוצה ,  ובהם מנהל חטיבת הלקוחות ,  איציק הורביץ ,  מנהל ההשקעות הראשי ,  דרור נגל ,  ויו"ר ועדת ההשקעות של הפוליסות המשתתפות ברווחים ,  ליאורה מרידור .  רכש חדש הצטרף אתמול לבית ההשקעות אנליסט .  ד"ר יוסי מועלם מונה לכלכלן המקרו הראשי של בית ההשקעות .  באנליסט צופים שהמינוי יחזק את ועדות ההשקעות בחברה .  מועלם יעסוק בניתוח מקרו של המשק הישראלי ומשקים אחרים בעולם .  מועלם הוא בעל תואר ד"ר לכלכלה מאוניברסיטת פרינסטון .  הוא שימש בעבר בכמה תפקידים בשוק ההון ,  ובהם כלכלן ראשי ומנהל מחלקת המאקרו בפסגות .  בנוסף ,  משמש מועלם כמרצה בקורסי כלכלה ומינהל עסקים .
 
קובי נבון מונה לסגן יו"ר בקמילה שוקי הון 
עוברים

