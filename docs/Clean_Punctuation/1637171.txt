הזוכים בתחרות Case Study לתלמידי מינהל עסקים יוכרזו בקרוב
 >  >  תחרות case study של themarker וקרן דן דוד ,  בשיתוף חברת היועצים tasc ,  הגיעה לישורת האחרונה .  צוותי הסטודנטים שעלו לגמר הציגו בפני חבר השופטים בארבע החברות - אל על ,  פרטנר ,  לאומי ומטריקס - את הפתרונות הסופיים שגיבשו לסוגיות שהוצגו בפניהם בתחילת התחרות .  הזוכים יוכרזו בעוד כשבועיים ,  ב-8 בפברואר ,  במסגרת כנס הניהול של themarker שייערך בנמל תל אביב .  התחרות מיועדת לסטודנטים לתואר שני במינהל עסקים  ( mba )  הנדרשים לפתור סוגיות עסקיות אמיתיות שהציגו להן ארבע החברות .  מתוך כ-1,500 סטודנטים שהגישו מועמדות עלו בסופו של דבר לשלב חצי הגמר 40 צוותים ,  מתוכם עלו לגמר 18 צוותים ,  ובסך הכל כ-60 מתמודדים .  מסיכום ארבעת חצאי הגמר עולה כי אוניברסיטת תל אביב מובילה בראש רשימת המוסדות ,  כשבכל גמר מופיע אחד מצוותיה .  אחריה נמצאות אוניברסיטת בן גוריון והמרכז הבינתחומי עם שלושה צוותים .  אולם חשוב להדגיש כי אין בדירוג זה לומר דבר על תוצאות שלב הגמר .  הצוותים שיציגו את הפתרונות הטובים ביותר לסוגיות יזכו בפרסים כספיים גבוהים :  הצוותים שיזכו במקום הראשון  ( צוות אחד עבור כל חברה )  יקבלו 100 אלף שקל ;  הזוכים במקום השני יקבלו 50 אלף שקל ;  והזוכים במקום השלישי יקבלו 30 אלף שקל .  פרטים מלאים על הקבוצות והתחרות ניתן למצוא באתר mba.themarker.com

הזוכים בתחרות Case Study לתלמידי מינהל עסקים יוכרזו בקרוב
nan
