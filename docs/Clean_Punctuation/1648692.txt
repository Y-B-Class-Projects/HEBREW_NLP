משרד השיכון : " כשתוכנית העיר החרדית כסיף תגיע לידינו - נעצור אותה "
  >  >  המועצה הארצית לתכנון ובנייה במשרד הפנים אמורה לאשר היום את תוכנית המתאר להקמת עיר חרדית ביישוב כסיף בנגב ,  סמוך לערד .  העיר תשתרע על שטח של כ-4,750 דונם ויוקמו בה בשלב ראשון כ-10,000 יחידות דיור ,  מגורים לכ-50 אלף תושבים מהמגזר החרדי .  בשלב הבא תועבר התוכנית לאישור הממשלה ובהמשך יקודמו תוכניות מפורטות להקמת העיר .  עם זאת ,  לתוכנית צץ מתנגד מפתיע :  שר הבינוי והשיכון ,  אריאל אטיאס .  לתוכנית נרשמו מתנגדים שונים ,  בהם הרשויות המקומיות שבסביבה והארגונים הירוקים ,  אך גם משרד הבינוי והשיכון בראשות אטיאס הצטרף למתנגדים : " אני חושב שהמקום הזה עשוי להנציח את העוני במגזר החרדי ",  מסר בכיר במשרד הבינוי והשיכון , " הם יהיו תקועים במקום אחד והיכולת שלהם לצאת לשוק העבודה שואפת לאפס .  יש מספיק מגבלות למגזר החרדי ,  העברתם למקום כזה תקשה עוד יותר על המצב .  אז מה ,  לזרוק אותם למדבר ?  זה לא הגיוני ".  גורמים במשרד הבינוי והשיכון מציינים כי המשרד שוקד על קידום תוכנית הבנייה לחרדים בחריש-קציר ,  שם ייבנו כ-10,000 יחידות דיור .  תוכנית גדולה נוספת המיועדת לציבור החרדי היא באחיסמך ליד לוד ,  לבנייה של כ-3,000 דירות למגזר .  בטבריה מתכנן המשרד לשווק 2,000 יחידות דיור ,  400 מהן לחרדים .  במשרד טוענים כי שיווק הקרקעות לבנייה של 2,150 דירות בבית שמש לא נעשה בהכרח למגזר החרדי ,  אף שבפועל כמחצית מהמגרשים הוחכרו לעמותות חרדיות . " מה שעושים כעת ,  זה לוקחים את החרדים לחור ואומרים שזה הפתרון ,  לכן איננו מתלהבים כלל לקדם את התוכנית ",  ממשיך הגורם הבכיר , " זו לא היתה יוזמה שלנו ,  אלא של השר לשעבר מאיר שטרית .  תוכנית חריש-קציר היא טובה לציבור בגלל הקרבה לכביש 6 ולמקומות תעסוקה .  אנחנו מתכוונים להמשיך ולהוציא מכרזים בבית שמש .  איננו מייעדים את העיר דווקא לציבור החרדי ,  אלא פשוט שמים אותה על המפה - והשוק עושה את שלו .  בטבריה ראש העיר עצמו מבקש לחזק את רובע ז' בעיר לאוכלוסייה החרדית ".  מדובר במפנה רציני בעמדת המשרד ,  שבעבר הציג נתונים התומכים בהקמת היישוב ,  לאחר ששלל בחינת חלופות אחרות לעיר ,  בהן הקמת שכונה חרדית בבאר שבע .  לעומת זאת ,  משרד הפנים בראשות אלי ישי ,  ממשיך לקדם את התוכנית .  במשרד הבינוי והשיכון אומרים : " כשהתוכנית תגיע אלינו - נעצור אותה' .  זו תוכנית מתאר לאזור כולו ,  לכן לא יהיה נכון לגנוז את התוכנית בשלב זה .  אנחנו לא לוחצים על הגז בעניין ,  אך ברגע שהתוכנית המפורטת תועבר למגרש שלנו ,  אנו לא מתכוונים לקדם אותה .  התוכנית אינה נמצאת במיקום גבוה בסדר העדיפויות שלנו ". 

משרד השיכון : " כשתוכנית העיר החרדית כסיף תגיע לידינו - נעצור אותה "
 nan
