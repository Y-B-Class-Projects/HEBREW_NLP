2,500 עובדי נומוניקס ישראל מחליפים בית :  מיקרון הודיעה על רכישתה בסכום של 1.27 מיליארד דולר
גורם בחברה :  העובדים בישראל יכונסו הבוקר ויקבלו דיווח על המיזוג ;  ככל הידוע ,  אף עובד לא יפוטר
מיקרון טכנולוג'י ,  יצרנית שבבי הפלאש השלישית בגודלה בעולם ,  הודיעה כי תרכוש את נומוניקס - אשר לה פעילות בישראל - בעסקה בשווי 1.27 מיליארד דולר ,  המורכבת ממניות בלבד .  במסגרת העסקה ,  תנפיק מיקרון 140 מיליון מניות של החברה לבעלי המניות של נומוניקס.האנליסט ג'יימס סונג מחברת דאוו סקיוריטיס מעריך כי היות שלנומוניקס ישנם קשרים להיניקס סמיקונדוקטור ,  הרכישה תסייע למיקרון להתחרות עם יריבות כגון סמסונג הדרום קוריאנית וטושיבה היפנית ,  ולהגדיל את נתח השוק שלה .  מנכ"ל מיקרון ,  סטיב אפלטון ,  אמר כי העסקה תסייע לגיוון עסקיה של מיקרון ,  בשעה ששוק הטלפונים החכמים הולך וצומח.נומוניקס היא חברה משותפת של אינטל  ( 45.1% )  stmicroelectronics השווייצית  ( 48.6% )  וחברת ההשקעות פרנסיסקו פרטנרס  ( 6.3% )  .  החברה מנוהלת בישראל על ידי מנכ"ל נומוניקס ישראל ,  יונתן ונד ,  ומנהלת מפעל fab1 של נומוניקס בקריית גת ,  ג'ני כהן דרפלר .  באחרונה החברה חזרה לעבוד חמישה ימים בשבוע .  במהלך השנתיים האחרונות פיטרה עשרות עובדים .  כיום המפעל מעסיק כ-1,500 עובדים קבועים ו-1,000 עובדי קבלן ." העסקה היא יום חג עבורנו "  ,אומר גורם בנומוניקס ישראל .  נומוניקס מפעילה בעולם תשעה אתרים ויש לה שני מפעלי יצור .  האחד בישראל  ( פאב 1 )  והשני בסינגפור .  המפעל הישראלי מייצר בעיקר זכרונות פלאש מסוג nor שנמצאים בעיקר בנגני mp3 ומכשירי סלולר  ( 95% מהייצור )  ומעט מאוד זכרונות nand .  הייצור הוא בטכנולוגיית 65 ננומטר כשהכוונה היא לעבור במהלך 2010 לטכנולוגיית 45 ננו מטר .  נכון לשעה זו מכונסת ההנהלה הבכירה בנומוניקס ישראל ומקבלת דיווח על הרכישה .  ההודעה על הרכישה נשלחה הלילה לכל מרכזי נומוניקס בעולם .  העובדים בישראל קיבלו מנכ"ל ממנכ"ל נומוניקס המסביר על הרכישה וזכו לראות גם את ההודעה לעיתונות .  מאוחר יותר היום יתקיימו שיחות גם עם כל העובדים בנומוניקס ישראל ויוסבר להם על השלכות המיזוג . " נכון למה שאנחנו יודעים כיום כל העובדים נשארים .  אף אחד לא יפוטר .  לכן אתה רואה הרבה פרצופים שמחים הבוקר במפעל .  מיקרון היא חברה מצוינת בפריסת ענק .  אין להם פעילות חזקה בייצור זכרונות nor ובמובן הזה נומוניקס משלימה את מיקרון בצורה טובה מאוד ". 

2,500 עובדי נומוניקס ישראל מחליפים בית :  מיקרון הודיעה על רכישתה בסכום של 1.27 מיליארד דולר
גורם בחברה :  העובדים בישראל יכונסו הבוקר ויקבלו דיווח על המיזוג ;  ככל הידוע ,  אף עובד לא יפוטר

