הליכון ומשקולות במקום מחבואים וקלאס
הם מדוושים על אופניים שעומדים במקום ,  רצים על הליכון ולומדים קיקבוקסינג כבר בגיל שש .  יותר ויותר ילדים מחליפים את חוגי הספורט במכוני כושר .  את הפעילות המונוטונית מתבלים להם בדרכים יצירתיות - עם מדריך צמוד ,  משחקי טלוויזיה וקירות אינטראקטיביים .  נשמע בעייתי ?  מו
 >  >  לפני חודשיים הפסיקה רעות בת ה-12 את שיעורי הטניס וחיפשה פעילות ספורטיבית חלופית .  את המחבט והכדור הצהוב היא החליפה באופני ספינינג ובמכשירי כוח בחדר כושר ממוזג . " נרשמתי יחד עם אח שלי בן ה-9 למועדון גו אקטיב בנס ציונה ",  מספרת רעות . " אני מגיעה ארבע פעמים בשבוע ל-45 דקות אימון .  המדריכה שלי מאוד נחמדה ונותנת תרגילים טובים .  בימים מסוימים אנחנו עובדים בתוך חדר הכושר ובימים אחרים משחקים במשחקי כדור בחוץ .  זה יותר מגוון מחוג וזה הרבה יותר כיף לעשות דברים של מבוגרים .  גם הכרתי הרבה חברים במועדון ואנחנו קובעים להתאמן יחד ".  את הרעיון להתאמן בחדר כושר קיבלה רעות מאבא ואמא . " התאמנתי בעצמי בחדר הכושר עד לא מזמן ,  והופתענו לגלות שהוא מפעיל גם חדר כושר לילדים ",  אומרת ורד ,  אמה של רעות . " יכול להיות שרעות היתה בוחרת בספורט אחר ,  אך זה היה בנמצא ,  קרוב ונגיש .  כל עוד העבודה נעשית ליד מדריך מוסמך שיודע לעבוד עם ילדים ,  אין לי בעיה עם זה .  היא נהנית ,  זה שומר לה על הכושר וגם גורם לה להיות תלמידה טובה יותר ".  תמונות של ילדים מרימים משקולות או מזיעים על הליכון עלולות להתקבל בהרמת גבה ,  אך בעידן שבו בעיית ההשמנה של ילדים מתעצמת וקשה להזיז אותם מהמחשב ,  הניסיון למצוא פעילות גופנית שתגרום להם להתמיד ולשנות הרגלים מגיע עד חדר הכושר - שבאופן מסורתי שייך לעולם המבוגרים .  גם רופאים מברכים על התופעה . " כשילד הולך לחוגים כמו טניס ,  שהוא ספורט לא סימטרי ,  דווקא עבודה בחדר כושר היא השלמה ראויה ",  מסביר ד"ר עידו ציון ,  רופא בכיר ביחידה לארתרוסקופיות ורפואת ספורט בבי"ח הדסה ומנהל תחום אורתופדיה במכבי שירותי בריאות . " כשמדובר בחדרי כושר לילדים בני 6-14 ,  חשוב להיות ממוקדים מטרה - להבין שלא מעודדים פה פיתוח גוף או חיטוב ,  אלא הקניית הרגלים של פעילות גופנית סדירה ",  מוסיף ציון . " לנושא של כוח וחיזוק שרירים יש מרכיב כחלק מתוכנית אירובית - פיתוח של שרירי הבטן ,  גב וחגורת הכתפיים בשביל יציבה נכונה - אך רצוי להימנע מעבודה שהיא נטו משקולות ".  הסמכה מיוחדת למדריכים באוגוסט 2005 נכנסו לתוקפן תקנות המתירות לילדים להתאמן בחדר כושר מגיל שש .  עד אז הגביל החוק את הכניסה מגיל 16 .  התקנות קובעות כי כדי לאמן ילדים מדריך חדר הכושר חייב לעבור הסמכה מיוחדת ,  כי הם לא יתאמנו במכשירים שאינם מותאמים לילדים וכי בזמן אימון בקבוצות תהיה הגבלה על מספר הילדים ,  בהתאם לגילם . " מלבד ההגבלות של מספר ילדים פר מדריך ,  יש הוצאות גבוהות על ציוד מותאם לילדים ,  שעות הפעילות מוגבלות ויש צורך במדריכים מוכשרים שיעודדו את הילד להתמיד .  הרבה חדרי כושר כשלו במקום הזה ",  אומרת שרון קוגן ,  מנכ"לית חברת novagym ,  המתמחה בתכנון ,  בייעוץ ובהקמה של חדרי כושר ,  שטוענת כי הפוטנציאל של חדרי הכושר לילדים עדיין לא מומש . " כיום ניתן למנות את מספר חדרי הכושר הייעודים לילדים בישראל על כף יד אחת ,  אך כמה חדרי כושר למבוגרים גילו יוזמה מוצלחת :  בשעות המתות - 13:00-16:00 - הם מפעילים חדר כושר לילדים .  מבחינה זו ,  אזור הצפון כמעט נטול מענה לחדרי כושר הפונים לילדים ".  מתאים לחיים המודרניים ענת ורטמן ,  בעלת תואר שני בחינוך גופני ומחברת הספר  " ילדים בתנועה ",  היתה הראשונה להרים את הכפפה .  בתחילת 2006 היא פתחה את kids & gym ,  מכון הכושר הראשון לילדים .  כיום הוא מונה שני סניפים ,  בחולון ובראשון לציון . " בחיים המודרניים של היום חדר כושר לילדים הוא לא דבר מוקצן ולא צריך להיראות לנו לא טבעי ",  אומרת ורטמן . " חדר כושר ייעודי לילדים אינו המקבילה לזה של המבוגרים .  הוא נבנה עבור ילדים ומותאם להם בכל מובן - במכשירים ,  בעיצוב וגם בחברה שהילד פוגש בזמן האימון . " ההדרכה צמודה והתוכנית מדורגת ומתאימה לגיל ",  מסבירה ורטמן . " אנחנו מתאמצים להציג את הפעילות במונחים של ספורט ובריאות ,  ולא של יופי .  לדוגמה ,  בחרנו שלא להציב מראות על הקירות .  הרעיון הוא שילד בעל בעיית משקל יסיים את האימון עם המון אדרנלין וירגיש מעולה כל הדרך הביתה .  הוא לא צריך לבחון את ההשתקפות שלו בכל רגע ואולי להתאכזב ".  גם ד"ר רונן מוסרי ,  מומחה לרפואת ילדים ,  מעודד את התופעה . " הילדים כיום עושים פחות ופחות פעילות גופנית ,  גם מכיוון שאנחנו מגבילים אותם - אנחנו מבקשים שלא ירכבו על אופניים כי זה מסוכן ויש מכוניות בדרך ,  מגרשי הכדורגל לא תמיד זמינים או אפילו מוארים מספיק ,  ואנחנו גם פוחדים שהם מסתובבים בחוץ וחוג הוא בדרך כלל במתכונת מצומצמת .  חדר כושר יכול להיות פתרון מוצלח כי מדובר בסביבה מאובטחת ",  הוא אומר .  מוסרי מוסיף כי  " עם זאת ,  הורים צריכים לזכור שחדר כושר אמנם נמצא בתוך בניין מוגן ,  אך זה עדיין מקום שאפשר להיפצע בו - אם זה שימוש לא נכון במכשירים ואם זה פגיעות ספורט של מאמץ יתר .  צריך לשים לב שיש במכון הסברה נכונה ושהילדים זוכים להדרכה צמודה ולתוכנית מדורגת שבנויה על סרגל מאמצים שהותאם להם ".  דאגה דווקא לבנים לצד הקולות המעודדים את הפעילות ,  צריך להבין שהיא לא מתאימה לכל ילד ויש בה גם חסרונות .  דני עמית ,  פסיכולוג חינוכי ממכון אדלר ,  מסביר שהעניין בחדרי הכושר בכלל הוא תופעה חדשה יחסית - תולדה של אורח החיים המודרני . " אנחנו פחות בתנועה ,  וכשיש פעילות אנחנו רוצים לעשות אותה בתנאים סטריליים .  חדר כושר גם מסתדר היטב עם לוח זמנים עמוס ,  יש בו אור גם בשעה מאוחרת והוא אינו תלוי במזג האוויר או במגרשים פנויים ברחובות ",  אומר עמית . " חדר הכושר למבוגרים מתיישב עם ערכים אסתטיים של עיצוב הגוף ,  ואת התוצאה רואים מול המראה או על המשקל ",  מרחיב עמית . " זה מתיישב על אותה התלהבות מניתוחים פלסטיים .  הגבול בין עולם המבוגרים לעולם הילדים היטשטש .  כיום המותגים והפרסומות מופנים ישירות לילדים ולכן לא צריך להפתיע אותנו שגם הילדים ירצו להשקיע בכיוון הזה ".   " כתופעה לילדים יש בה פלוסים ומינוסים ",  אומר עמית . " יש מרכיב חיובי מאוד ,  לתת לילד אמצעי מבוקר לשלוט במראה שלו בגיל ההתבגרות ,  לחזק לו את הדימוי הגופני ולהטמיע בו ערכים של בריאות מגיל צעיר .  אם חדר הכושר לילדים דואג לפעילויות נוספות ,  כמו שתיארה הילדה רעות ,  אז הוא למעשה מקיף כמה פעילויות במקביל - כמו אינטראקציה חברתית ומשחק משותף ".   " מצד שני ",  מסייג עמית , " הפעילות על מכשירים בחדר הכושר המוכר היא מונוטונית וקבועה ,  הנוף לא משתנה ולהרבה ילדים זה פחות מתאים .  התגמול על ההשקעה מגיע בטווח הרחוק ולא בטוח שהילדים מבינים את זה .  אני סבור שהדאגה לדימוי הגוף שמתפתח בחדר הכושר היא דווקא לבנים - צריך לשים לב שניפוח שרירים הוא לא המטרה ".  גם פרופ' אסתר הרצוג ,  ראש התוכנית לאנתרופולוגיה במכללת בית ברל ,  מסויגת : " מעצם ההגדרה 'חדר כושר' ,  ששאולה מעולם המבוגרים ,  עולה חשש שאנחנו הופכים את הילדים לצרכני תרבות גוף בגיל צעיר ומחדירים בהם מושגים כמו לחץ ומדידות משקל .  האם הם באמת צריכים אימונים מרוכזים בשביל לשמור על הבריאות - לא מספיק לשחק בתופסת ?  "  גו אקטיב איפה :  במתחם הקאנטרי של רשת גו אקטיב בקיסריה ובנס ציונה גילים :  6-12 שעות הפעילות :  א'-ה' 15:30-20:00 .  בנס ציונה גם ו' 12:30-15:00 מספר מנויים :  900 בשני המכונים משהו מיוחד :  מכשיר בשם kick3 ,  שהילדים בועטים בו ונותנים לו אגרופים כדי לכבות כמה שיותר אורות הדולקים במקומות שונים בו תוך כדי משחק קבוצתי אינטראקטיבי .  מחיר לחודש :  נס ציונה - 250 שקל ;  קיסריה - 280 שקל .  המחירים ללא הגבלת מספר כניסות בשבוע .  תעריף מוזל :  100 שקל עבור ילד שהוריו מתאמנים במכון .  דמי הצטרפות חד-פעמיים :  נס ציונה - 300 שקל ;  קיסריה - 350 שקל gym & kids איפה :  בחולון ובראשון לציון .  מכון כושר ייעודי לילדים גילאים :  6-14 שעות הפעילות :  בראשון לציון ב'-ה' 16:30-19:30 ,  בחולון א' ,  ג' ו-ה' 16:30-19:30 ,  לפי גיל מספר מנויים :  200 בשני המכונים משהו מיוחד :  כל ילד מקבל תוכנית אימונים וגם משימות הביתה ,  שקשורות לתזונה ולתנועה - כך שמדובר בשיפור אורח החיים ולא רק באימון של פעמיים בשבוע .  מחיר לחודש :  140 שקל לפעם בשבוע ,  220 שקל לפעמיים בשבוע מסלול איפה :  בירושלים ,  מכון כושר ייעודי לילדים בתוך מרכז הספורט של בי"ח אלין .  המכון מיועד לילדים עם ליקויים קלים ובינוניים בתחומי התפתחות שונים גילאים :  6-15 שעות הפעילות :  א'-ה' 16:30-19:30 מספר מנויים :  50 משהו מיוחד :  במכון אימון באמצעות טכנולוגיית מציאות מדומה הכולל עמדות wii ופלייסטיישן שמספקות סביבה מהנה ומוכרת לילדים בעלי רתיעה מפעילות גופנית או עודף משקל .  מחיר לחודש :  205 שקל לפעם בשבוע ,  370 שקל לפעמיים בשבוע gymi club איפה :  בראשון לציון ,  מכון כושר ייעודי לילדים גילאים :  6-15 שעות הפעילות :  א'-ה' 15:00-20:00 מספר מנויים :  250 משהו מיוחד :  קיר משחקים אינטראקטיבי ,  הכולל 150 סוגי משחקים ופעילויות במסגרת של תחרות קבוצתית .  מחיר לחודש :  150 שקל לפעם בשבוע ,  240 שקל לפעמיים בשבוע ,  290 שקל לשלוש פעמים בשבוע easy-way איפה :  בתל אביב ,  השיעורים לילדים מתקיימים באופן נפרד במועדון הכושר פורמה גילאים :  8-14 שעות הפעילות :  א' ו-ד' 16:00-17:00 או ב' ו-ה' 16:00-18:00 ,  לפי גיל מספר מנויים :  60 משהו מיוחד :  אחת לחודש מקבלים הילדים הדרכה בנושא תזונה נכונה עם הדגמות וטעימות .  מחיר לחודש :  250 שקל לפעמיים בשבוע ילדג'ים איפה :  ברעננה ,  מכון כושר ייעודי לילדים גילאים :  6-13 שעות הפעילות :  א'-ה' 16:00-20:00 מספר מנויים :  100 משהו מיוחד :  מכשירי הכושר במקום כוללים מכשירי כוח ,  הליכונים ואופני כושר המעוצבים כמו בובות צבעוניות הניתנים להתאמה לכל גודל ומשקל .  המכון מפעיל גם צהרון אקטיבי לכיתות א'-ד' מ-13:00 .  מחיר לחודש :  230 שקל לשלוש פעמים בשבוע

הליכון ומשקולות במקום מחבואים וקלאס
הם מדוושים על אופניים שעומדים במקום ,  רצים על הליכון ולומדים קיקבוקסינג כבר בגיל שש .  יותר ויותר ילדים מחליפים את חוגי הספורט במכוני כושר .  את הפעילות המונוטונית מתבלים להם בדרכים יצירתיות - עם מדריך צמוד ,  משחקי טלוויזיה וקירות אינטראקטיביים .  נשמע בעייתי ?  מו

