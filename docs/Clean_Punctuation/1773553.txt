הפועל פ"ת פנתה לראשל"צ בנוגע לדייויד גומז
יובל נעים בירר פרטים על חלוץ בית"ר לשעבר .  אסוס הפצוע עלול להחמיץ את המשחק נגד אשקלון .  אג'ידה נוחת ויצטרף לאימונים
הפועל פתח תקוה פנתה להפועל ראשון לציון וביררה פרטים בנוגע לחלוץ הברזילאי דיויד גומז ,  ששיחק בעונה שעברה במכבי נתניה וקודם לכן גם בבית"ר והפועל ירושלים .  גומז  ( 22 )  כבש העונה שמונה שערים בכל המסגרות ,  בהם ששה שערי ליגה .  המאמן יובל נעים כבר שוחח עם סוכנו של השחקן לאחר משחק האימון שנערך בין הקבוצות בתחילת השבוע .  כפי שפורסם בשבוע שעבר ,  נעים מעוניין גם בשני שחקני מ.ס אשדוד ,  החלוץ עידן שדה והמגן עידן ציון ושיחה בעניין נערכה עם מנכ"ל אשדוד ,  רפי נידם .  נעים מעוניין לחזק את הקבוצה ,  על אף ההחלטה של הנהלת הקבוצה להקפיא את ההעברות פרט לחלוץ שיגיע במקום דודו ביטון שצפוי לעבור לשרלרואה .  כזכור ,  שלשום נערכה שיחה קשה בין נעים להנהלת הקבוצה ,  כשהמאמן דרש להחתים רכש לאלתר תוך שהוא מבהיר לתומר סיני ודני לוי : " הקבוצה לא יכולה להמשיך במצב הזה .  אין לי את דודו ביטון וג'וניור ויסה ,  אין לי שחקנים ".  אתמול שיחרר המאמן את הבלם-קשר הצרפתי תומאס דרודה ,  שטענה שהוא לא מתאים לתוכניות המקצועיות שלו .  הקשר לורן מרלאן  ( 26 )  ,  שכבר נבחן בעבר בקבוצה בדצמבר שעבר ושוחרר ,  ימשיך להתאמן .  הקשר ג'ונתן אסוס שטען אתמול שהוא פצוע  ( מתיחה בשריר התאומים )  קיבל מנוחה של שלושה ימים .  ייתכן שהשחקן ישוחרר מהמשחק ביום ראשון מול הפועל אשקלון .  שחקנים בקבוצה חשדו כי אסוס מביים פציעה בגלל העימות עם נעים ,  אבל בצוות הרפואי שללו את העניין הזה לאחר שבדקו אותו .  חלק משחקני הקבוצה עדיין חושבים שצריך לשחרר את אסוס לאור העימותים עם המאמן בשבועיים האחרונים ,  אך חלקם טוען כי לאור המצב המקצועי שאליו נקלעה הקבוצה ,  ראוי שאסוס יסיים את העונה בקבוצה ואז יעזוב .  השוער אוסטין אג'ידה ינחת היום או מחר בישראל ויצטרף לאימוני הקבוצה .  השוער יגביר את קצב האימונים ועד סוף חודש ינואר הוא צפוי לחזור לאימונים מלאים ולהיאבק עם שניר דורי על אפודת השוער הראשון .
 
הפועל פ"ת פנתה לראשל"צ בנוגע לדייויד גומז
יובל נעים בירר פרטים על חלוץ בית"ר לשעבר .  אסוס הפצוע עלול להחמיץ את המשחק נגד אשקלון .  אג'ידה נוחת ויצטרף לאימונים

