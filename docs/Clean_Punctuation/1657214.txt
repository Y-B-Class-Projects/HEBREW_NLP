גידול רבעוני שני ברציפות במכירות רשיונות תוכנה חדשים של אורקל ;  המניה בשיא של 9 שנים
ירידה של 10% ברווחי הרבעוני ;  צמיחה של 17% במכירות ;  צפרה כץ : " האינטגרציה של סאן מתקדמת מהר מהצפוי "
 ענקית התוכנות העסקיות האמריקאית דיווחה היום על ירידה של 10% ברווח הרבעוני ,  אולם רשמה רבעון שני ברציפות של צמיחה במכירות רשיונות תוכנה חדשים .  הכנסות החברה צמחו ב-17% בין השאר הודות לרכישת .אורקל ,  חברת התוכנה השלישית בגודלה בעולם ,  רשמה רווח נקי של 1.2 מיליארד דולר ,  או 23 סנט למניה ,  ברבעון הכספים השלישי של החברה ,  שהסתיים בסוף פברואר .  בתקופה המקבילה בשנה הקודמת רשמה החברה רווח נקי של 1.3 מיליארד דולר ,  או 26 סנט למניה .  בניכוי סעיפים חד פעמיים ,  רשמה אורקל - שבראשה עומד המנכ"ל והמייסד לארי אליסון - רווח של 38 סנט למניה ,  בהתאם לתחזיות האנליסטים.אורקל ,  יצרנית התוכנות הגדולה בעולם למסדי נתונים ,  רשמה בתקופה המדווחת מכירות של 6.4 מיליארד דולר ,  צמיחה של 17% לעומת הרבעון המקביל בשנה הקודמת ,  ומעל לתחזית האנליסטים למכירות של 6.35 מיליארד דולר .  בניכוי השפעת רכישת סאן מיקרוסיסטמס ,  צמחו הכנסות אורקל בתקופה המדווחת ב-7%.אורקל עמדה בתחזיות האנליסטים או עלתה עליהם במהלך השנתיים האחרונות ,  אם כי המכירות של רשיונות תוכנה חדשים היו נמוכות מתחזיות האנליסטים ברבעון הכספים שהסתיים באוגוסט 2009 עקב ההאטה החדה במכירות הטכנולוגיה בעולם.המכירות של רשיוניות תוכנה חדשים צמחו זה הרבעון השני ברציפות ,  מסרה היום אורקל .  ברבעון הכספים השני של החברה שהסתיים בסוף נובמבר ,  רשמה אורקל צמיחה רבעונית ראשונה זה שנה במכירות רשיונות תוכנה חדשים ." מדי רבעון ,  אנחנו נוגסים בנתח עצום מהשוק של  "  ,  אמר אליסון בעת פרסום הדו"חות . " הרבעון האחרון של sap היה הטוב ביותר שלה השנה ,  עם ירידה של 15% ,  ואילו מכירות האפליקציות של אורקל צמחו באותה תקופה ב-21% ",  הוסיף אליסון ." האינטגרציה של פעילות סאן מיקרוסיסטמס מתקדמת טוב יותר מהצפוי "  אמרה נשיאת אורקל וסמנכ"לית הכספים של החברה ,  הישראלית לשעבר צפרה כץ ,  בעת פרסום הדו"חות . " אנו מאמינים כי סאן תהווה תרומה משמעותית לרווחים ברבעון הכספים הרביעי ,  וכן כי תעמוד ביעדי הרווח שקבענו לשנה הבאה ",  הוסיפה.מניית אורקל יורדת ב-1% במסחר לאחר הסגירה בוול סטריט ,  אחרי שסיימה את שעות המסחר הרגילות בעלייה של 1.1% ,  ונסגרה ברמתה הגבוהה ביותר מאז פברואר 2001.התוצאות הכספיות שפירסמה אורקל היום היו הראשונות שכללו גם את תוצאותיה חברת סאן מיקרוסיסטמס .  עסקת רכישת סאן ,  תמורת 7.5 מיליארד דולר ,  נסגרה בחודש ינואר ,  כחמישה שבועות לפני סוף רבעון הכספים .  הרכישה מעניקה לאורקל בראשונה דריסת רגל בשוק החומרה - שוק שהחברה נמנעה עד כה מלהיכנס אליו - ומחריפה בכך את התחרות בין אורקל לענקית המחשוב יבמ ,  שאף היא ניהלה מגעים לרכישת סאן.סאן ,  אשר רשמה הפסדים של יותר משני מיליארד דולר במהלך השנתיים שקדמו לרכישתה ,  צפויה לרשום רווח תפעולי של 1.5 מיליארד דולר - אשר יתרום לפחות 15 סנט לשורת הרווח למניה של אורקל - ומכירות של 9.6 מיליארד דולר בשנת הכספים שתסתיים בחודש מאי 2011 ,  העריך באחרונה אליסון .  בחודש שעבר הודיעה אורקל על רכישת הסטארט אפ הישראלי קונברג’ין  ( convergin )  תמורת סכום מוערך של 70 עד 100 מיליון דולר .  אורקל ,  הידועה במדיניות הרכישות האגרסיבית שלה ,  היתה בשנה שעברה הרוכשת הגדולה ביותר בעולם של חברות סטארט אפ ,  לאחר שביצעה חמש רכישות ב-2009 .  בין השנים 2000 ל-2009 נימנתה אורקל על חמש רוכשות הסטארט אפ הגדולות בעולם ,  עם 23 רכישות של חברות סטארט אפ .  מנכ"ל אורקל ,  אליסון ,  זכה בחודש שעבר בתחרות השיט היוקרתית ביותר בעולם ,  גביע אמריקה  ( americas cup )  .  והגשים בכך חלום שנמשך יותר מעשור ,  להביס את יריבו המר וזוכה הגביע פעמיים ,  המיליארדר השוויצי ארנסטו ברטרלי.אליסון וברטרלי ניהלו בבית המשפט בשנה האחרונה מאבק משפטי מר על המפרטים הטכניים וחוקי התחרות ,  לאחר שזכייתו של ברטרלי במרוץ הקודם ,  ב-2007 ,  איפשרה לו לשנות את החוקים .  אליסון זכה בתביעה המשפטית ,  והתאפשר לו להיות המתחרה היחידי שקרא תיגר על ברטרלי מחזיק הגביע.אליסון ,  בן 65 ,  לא הסתיר את שמחתו . " איזו הרגשה נפלאה ",  הוא אמר לאחר הזכייה בחודש שעבר . " אני מאוד גאה להחזיר את גביע אמריקה לארה"ב ".  מאז 2000 הוציא אליסון 400 מיליון דולר מהונו האישי על קבוצת השיט שהקים ,  וניסה לזכות בגביע שלוש פעמים .  חלק ניכר מהכסף הושקע בבניית היאכטה הענקית ,  שאורכה 90 רגל ,  וגובה המפרש שלה הוא כשל בניין בן 20 קומות .
 
גידול רבעוני שני ברציפות במכירות רשיונות תוכנה חדשים של אורקל ;  המניה בשיא של 9 שנים
ירידה של 10% ברווחי הרבעוני ;  צמיחה של 17% במכירות ;  צפרה כץ : " האינטגרציה של סאן מתקדמת מהר מהצפוי "
 
