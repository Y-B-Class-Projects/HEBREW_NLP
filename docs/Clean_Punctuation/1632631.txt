אלנה דמנטייבה זכתה בטורניר סידני
הרוסיה הוכיחה כי היא מוכנה לאליפות אוסטרליה ,  אחרי שהכניעה את סרינה וויליאמס 3:6 ,  2:6 .  גברים :  בגדאטיס בגמר
אם מישהו תהה באיזה כושר תגיע אלנה דמנטייבה לאליפות אוסטרליה הפתוחה ,  הרי שהרוסיה סיפקה תשובה מוחצת היום  ( שישי )  בגמר טורניר סידני  ( משטח קשה ,  600 אלף דולר )  .  דמנטייבה הכניעה את סרינה וויליאמס 3:6 ,  2:6 ויכולה להיות מרוצה מאוד מפתיחת העונה שלה ,  תוך שהיא מערערת מעט את ביטחונה של האמריקאית לקראת אליפות אוסטרליה שתיפתח ב-18 בינואר .  
דמנטייבה נעזרה בשלוש שבירות במערכה הראשונה לעומת אחת בלבד של וויליאמס ,  כדי לרשום 3:6 .  במערכה השנייה הציגה דמנטייבה טניס מלא ביטחון ,  נעעה היטב על המגרש ותסכלה את סרינה מהקו האחורי בדרך ליתרון 1:4 .  למרות ההגשות החלשות של דמנטייבה ,  והעובדה שהכניסה את הסרבים הראשונים באחוזים נמוכים ,  סרינה לא הצליחה להקשות על הרוסיה ,  ששלחה כדורים עמוקים מהקו האחורי .  דמנטייבה שלטה בקצב לאורך כל המערכה השנייה ,  וסיימה אותה עם שבירה על האפס במשחקון השישי .  ווינר אדיר בעזרת גב היד העניק לה 2:6 במערכה וזכייה בטורניר סידני .  
נמשך הרומן בין מרכוס בגדאטיס לקהל האוסטרלי הצופה בטורניר סידני .  הקפריסאי עלה הלילה  ( בין חמישי לשישי )  לגמר הטורניר ,  אחרי שהדיח בחצי הגמר את האמריקאי מארדי פיש בעזרת ניצחון 4:6 ,  7:6 ,  6:7 .  בגדאטיס ,  פינאליסט אוסטרליה 2006 ,  יפגוש בגמר את הצרפתי רישאר גאסקה ,  שגבר מוקדם יותר על בן ארצו ז'וליאן בנטו .  
 *  האמריקאי ג'ון איסנר עלה לגמר טורניר אוקלנד שבניו זילנד ,  אחרי שניצח את המדורג 8 ,  הספרדי אלברט מונטנס ,  בתוצאה 2:6 ,  6:7 .
 
אלנה דמנטייבה זכתה בטורניר סידני
הרוסיה הוכיחה כי היא מוכנה לאליפות אוסטרליה ,  אחרי שהכניעה את סרינה וויליאמס 3:6 ,  2:6 .  גברים :  בגדאטיס בגמר

