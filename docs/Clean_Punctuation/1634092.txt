דיווח :  קונאן אובריאן קרוב לחתימה על הסכם בשווי 40 מיליון דולר בתמורה לעזיבתו את NBC בשקט 
" וול סטריט ג'ורנל "  דיווח כי אובריאן צפוי לחתום על סעיף המונע ממנו להכפיש את NBC
קונאן אובריאן קרוב לחתימה על הסכם עם רשת nbc לפיו יקבל כמעט 40 מיליון דולר בתמורה לכך שיפנה מקום לג'יי לנו ,  כך דיווח אתר האינטרנט של  " וול סטריט ג'ורנל "  היום .  לפי העיתון ,  ייתכן כי ההודעה הרשמית על עזיבתו של אובריאן את אירוח  " טונייט שואו "  תתקבל כבר היום ,  ובכך תגיע לסיומה פרשה המסעירה את ארה"ב כבר שבועיים.לפי העיתון ,  ההסכם צפוי לכלול סעיף האוסר על אובריאן לדבר סרה ב-nbc ,  אך עשוי לסלול את הדרך לתכנית חדשה עבורו תוך שנה .  nbc מצידה ,  צריכה עוד למצוא תכנית שתחליף את התכנית של ג'יי לנו ,  שהזזתה לשעה מאוחרת יותר היא שיצרה את הסכסוך עם אובריאן ,  שתכניתו שודרה מייד לאחר תכניתו של לנו .  לנו ככל הנראה יחזור לאחר את  " טונייט שואו "  לאחר עזיבתו של אובריאן.בנפרד ,  ג'ף זאקר ,  נשיא ומנכ"ל חטיבת הבידור של nbc יוניברסל ,  הגן על הניסוי שלו להעביר את ג'יי לנו לשעות צפיית השיא ,  ולהחליפו לאחר 17 שנה כמארח  " טונייט שואו "  בקונאן אובריאן  ניסוי שהתברר ככושל לאחר 4 חודשים של צניחה בשיעורי הצפייה בשתי התכניות .  זאקר אמר בראיון בתכניתו של צ'רלי רוז בערוץ pbs הממלכתי כי במסגרת תפקידו היה עליו לקחת סיכונים על מנת להוציא את nbc מתרדמת הרייטינג שלה . " לא הכל תמיד עובד ",  אמר בראיון , " אך מי שלא מנסה ,  לא מצליח ". הניסוי הכושל הביא לגל ביקורות חריפות על הנהלת nbc .  לנו הועבר לתכנית בידור יומית בת שעה ב-10 ,  מה שהיווה סטירת לחי מצלצלת למפיקי הדרמות היוקרתיות שלרוב מקבלים שעת שיא זו .  שיעורי הצפייה של לנו צנחו באופן מיידי עם השקת התכנית בספטמבר ,  מה שהוביל לזעם מצד חברות השידור המקומיות ,  ששיעורי הצפייה במהדורות החדשות שלהם לאחר התכנית נפגעו .  גם שיעורי הצפייה ב"טונייט שואו "  צנחו.באופן פרדוכסלי ,  המהלך נועד למעשה למנוע מאובריאן לעזוב את nbc ,  וגם לחסוך כסף על דרמות יקרות .  אך לאחר שהניסוי כשל ו-nbc ניסתה להחזיר את המצב לקדמותו ,  היא נתקלה בהתנגדות חריפה מצד אובריאן ,  שסירב לדחות את תכניתו בחצי שעה .  גם חיסכון כנראה כבר יהיה קשה ,  שכן nbc לא רק משלמת לאובריאן סכום גדול על עזיבתו המוקדמת ,  אלא גם תיאלץ למצוא תוכן חלופי לשעת צפיית השיא המתפנה ." במבט לאחר ,  עם המידע שיש לנו היום ,  ברור שזו הייתה טעות ",  אמר זאקר לרוז . " אני חושב שהאומץ להבין שמשהו לא עובד ולשנות אותו הוא מאפיין של מנהיג .  מנהיג צריך לקחת סיכונים ,  וגם להכיר בכשלונם לפעמים ". מנהיגותו של זאקר זוכה לביקורת רבה  לא רק בעקבות פרשת אובריאן .  הוא קיבל לידיו את האחריות על שידורי הבידור של nbc בשנת 2000 ,  ואת תפקידו הנוכחי ב-2007 .  בכל התקופה הזו ,  לא הצליחה nbc להפיק אף להיט ברמת פופולריות דומה ללהיטי עבר דוגמת  " סיינפלד ",   " חברים "  או  " אי-אר ".  כשרוז ניסה לגעת בנושא פיטוריו האפשריים של זאקר ,  ענה זאקר רק כי הוא מאוד גאה בעבודתו ב-nbc .
 
דיווח :  קונאן אובריאן קרוב לחתימה על הסכם בשווי 40 מיליון דולר בתמורה לעזיבתו את NBC בשקט 
" וול סטריט ג'ורנל "  דיווח כי אובריאן צפוי לחתום על סעיף המונע ממנו להכפיש את NBC

