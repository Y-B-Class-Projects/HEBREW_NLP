כולם נפגשים ביום ההולדת של בנימין בן אליעזר
מפגן הכוח של פואד
הברכות נישאו ,  הכוסות הושקו והעוגות נחתכו .  אבל מה באמת קרה במסיבת ההפתעה לשר בנימין  ( פואד )  בן אליעזר שכללה פוליטיקאים ,  אנשי עסקים ועסקנים פוליטיים ?  האירוע ,  שהתקיים באולם שמחות באור יהודה ,  משך אליו כ-1,000 מוזמנים והפך למפגן כוח פוליטי גדול של שר התמ"ת .  פוליטיקאים שנכחו במקום העריכו כי מדובר ביריית הפתיחה במרוץ על נשיאות המדינה .  מה המחיר של מסיבה הכוללת בין היתר השכרת אולם ,  כיבוד נדיב ,  הופעה של הזמר אייל גולן ואבטחה ?  כמה מהנוכחים העריכו את העלות ב-100-150 אלף שקל .  מלשכת בן אליעזר נמסר כי העלות היתה כ-50 אלף שקל וכי בסכום נשאו משפחתו וצוותו הקרוב של השר .  הפוליטיקאים הבכירים ישבו לצד השולחן המרכזי הגדול שמשך אליו עשרות מברכים .  בן אליעזר ישב לצד נשיא המדינה ,  שמעון פרס ,  ושר הביטחון ,  אהוד ברק .  יו"ר הכנסת ,  ח"כ ראובן ריבלין ,  המוזכר כמועמד הליכוד לתפקיד הנשיא הגיע לזמן קצר מאוד ,  לחץ את ידו של בן אליעזר ועזב את המקום .  ח"כ איתן כבל הגיע כשהוא מדדה על קביים ,  לאחר שנפל מסולם .  שר האוצר ,  יובל שטייניץ ,  שהגיע גם הוא באיחור ,  לחץ בחום את ידו של אלישע ינאי ,  נשיא מוטורולה ,  שחגג את יום הולדתו בשבוע שעבר .  משה טרי ,  המועמד לראשות בנק לאומי ,  התיישב לצדו של חזי צאיג ,  מנהל מרכז ההשקעות במשרד התמ"ת .  רבים הגיעו לעודד את טרי שהסתודד ממושכות עם רוני מאנה ,  ידידם של בני הזוג שרה ובנימין נתניהו .  לאחר מכן הסתובב מאנה בין השלחנות והתיישב בשולחן בו ישבו יוסי מימן ואלי רונן .  בהמשך פנה מאנה לשולחן שבו ישב דובר צה"ל ,  תא"ל אבי בניהו .  בנאומו הודה בן אליעזר לאברהם נניקשווילי על  " חברותו הארוכה והחברות לדרך ".  נניקשווילי הוא שותפו של ג'קי בן זקן ,  שנכח אף הוא באירוע .  השניים זכו החודש עם קבוצת לייבוביץ מנופים במכרז מד אשדוד .  לאכזבת הנוכחים גילה בן אליעזר כי נודע לו על מסיבת ההפתעה לאחר שהעוזרת הצמודה שלו ,  איילת אזולאי ,  שיגרה גם אליו את ההזמנה לאירוע .  בן אליעזר זעם : " למה היא כתבה לא להביא מתנות ?  "
 
כולם נפגשים ביום ההולדת של בנימין בן אליעזר
מפגן הכוח של פואד

