 " עבריינים בצפון מאיימים על עשרות שוטרים "
 מפקד המחוז הצפוני במשטרה ,  ניצב שמעון קורן ,  סיפר כי עבריינים וכנופיות מאיימים על 51 שוטרים במחוז ועל 19 ראשי רשויות מקומיות . " ישנם אלפי כלי נשק לא חוקיים בצפון "
" בתחומי מחוז הצפון ישנם כיום 51 שוטרים שמאוימים בידי עבריינים וכנופיות וכן 19 ראשי רשויות מקומיות מאוימים .  מדובר באיומים מילוליים או בניסיונות לפגוע בשוטרים .  כלי רכבם של חלק מהשוטרים אף הועלה באש .  אנחנו מטפלים באלימות הזו באמצעות יכולת האכיפה שלנו ,  ההרתעה ,  ולא מוותרים על שום מקרה שבו מופעלת אלימות כלפי שוטר או איום כלפיו ".  כך אמר לוואלה !  חדשות שמעון קורן מפקד המחוז הצפוני במשטרה ,  שציין כי גם  " השוטרים הנוקמים "  מנהריה זוכים היום לאבטחה מצד המשטרה .
 קורן סיפר עוד כי  " במחוז הצפוני ישנם אלפי כלי נשק בלתי חוקיים .  בתחומי מרחב הגליל מצויים כ-22 אלף כלי נשק חוקיים ,  אך על כל כלי נשק חוקי יש כלי נשק לא חוקי ".  קורן ציין כי  " השימוש בכלי הנשק ואמצעי הלחימה נועד לפתור סכסוכים ומשמש לצורך איומים אבל יש לנו גם הישגים בלתי מבוטלים .  בתחומי המחוז נמצאו מאות כלי נשק בלתי חוקיים וכן מאות אמצעי לחימה .  יחידת מג"ב צפון פועלת מידי יום בחיפושים בבתים כדי לתפוס כלי נשק ,  אך התופעה הינה תופעה מדאיגה ".  
מפקד המחוז גילה כי בבחירות האחרונות בכפר דיר אל-אסד שליד כרמיאל התגלה טיל לאו שכוון לעבר הקהל שחגג את ניצחונו של ראש המועצה . " הימצאות כלי נשק בלתי חוקיים משפיעה על עבירות האלימות בעיקר במגזר הערבי ,  אבל לא רק בו ".  
מפקד המחוז הוסיף כי בימים אלה החלה לפעול יחידה חדשה לסיכול הברחות סמים ,  הפעם מירדן ,  ששמה יג"י ,  יחידת גבול ירדן .  לדבריו ,  לאור פעילות המשטרה בגבולות סוריה ולבנון יחד עם הצבא הועברו ההברחות לירדן בשל הקלות היחסית לבצען .  באחרונה גם נתפסו סמים מסוג הרואין ואקסטזי שהושלכו ממעל לגדר .  היחידה מונה כיום 15 שוטרים ובעתיד תמנה כ-30 שוטרים ותתמקד בפעילות נגד סוחרי סמים .

" עבריינים בצפון מאיימים על עשרות שוטרים "
 מפקד המחוז הצפוני במשטרה ,  ניצב שמעון קורן ,  סיפר כי עבריינים וכנופיות מאיימים על 51 שוטרים במחוז ועל 19 ראשי רשויות מקומיות . " ישנם אלפי כלי נשק לא חוקיים בצפון "
 
