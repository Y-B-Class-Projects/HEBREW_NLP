מכבי פ"ת-נצרת : " מגמאדוב לא יפרוש בלי תואר "
 חוג האוהדים של מכבי פ"ת יצא בקמפיין לקראת משחק הגביע נגד אחי נצרת  ( ג' ,  17:30 )  .  דואני ישמש כקפטן של האורחת
כמעט חמישים שנה ,  מאז 1951/2 ,  מחכים במכבי פתח תקוה להניף את גביע המדינה בפעם השניה .  אפילו זקני הדור ,  אלה שהובילו את מכבי פתח תקוה בשנות השישים ,  לא זוכרים מתי הקבוצה שלהם זכתה בתואר כזה .  להוציא את הזכיה בגביע הטוטו ב-2003/4 ,  השלישי במספר מאז תחילת שנות התשעים ,  בפתח תקוה רוצים לזכות בתואר .  תחילה ,  הם יצטרכו לעבור בסיבוב הראשון את הקבוצה של ג'ון גרגורי ,  שנמצאת במגמת השתפרות מאז הגיע אליה המאמן האנגלי .
 חוג האוהדים הודיע באמצעות האתר הרשמי שלו כי הוא פותח בקמפיין למען הבלם מורד מגמאדוב ,  שלא זכה מעולם בתואר כזה במדי הקבוצה .  מגמאדוב לא ישחק מחר בגלל פציעה ,  אבל את האוהדים זה לא ממש מעניין . " אנחנו לא רוצים שלאחר כמעט 20 שנה במועדון הוא יפרוש בלי תואר ",  הסבירו . " שחקן גדול כמוהו היה יכול להיות בכל קבוצה שרק רצה אך בחר להישאר בקבוצה שלנו .  במשך 17 שנה הוא לא זכה לקחת תואר אמיתי עם הקבוצה ,  אנו פונים אליכם האוהדים להגיע ולעודד ואנו פונים אליכם השחקנים להילחם בכל משחק בגביע כאילו זה הגמר וזאת למען מטרה אחת  מורד לא פורש בלי תואר ".  
הצרה של פרדי דוד היא שגם הבלם אבי יחיאל לא כשיר למשחק ולכן ניצן דמארי וסבסטיאן סנסוני הם אלה שאמורים לפתוח כבלמים ,  כשקובי גנון יצטרף אליהם .  האלטרנטיבה של דוד בצד שמאל תהיה קובי גנון ובכך ימשיך פרדי דוד לשחק באותה שיטה בה הוא משחק לאחרונה ,  שלושה בלמים ומגנים תוקפים .  התלבטות אחת של המאמן היא בין נבוישה מרינקוביץ' ,  הרכש הטרי שכבש במשחק האחרון בנתניה או אסי משיח כקשר אחורי נוסף .  דובב גבאי יפתח על חשבונו של עומר דמארי ,  מאחר והאחרון סובל ממתיחה .
 הרכב משוער :  דרגוסלב יבריץ' ;  אורי אוזן ,  סבסטיאן סנסוני ,  קובי גנון ,  ניצן דמארי ,  חיים מגרלשווילי ;  דן רומן ,  ונצ'ו טריאנוב ,  אסי משיח  ( נבוישה מרינקוביץ' )  ,  טל בן חיים ;  דובב גבאי .
 לאחר ההפסד בליגה שלשום ,  ינסו מחר באחי נצרת להתאושש דוקא בגביע המדינה ,  כשג'ון גרגורי הבהיר כי  " בגביע המיקום בטבלה לא משנה וגם הליגה לא משנה ,  כל מה שחשוב זה מה שאתה מציג במשחק עצמו ,  זה היופי והקסם של המפעל הזה ".  המיקום בליגה אמנם לא ישפיעו על המשחק ,  אך הצהובים ממנו דווקא כן וקפטן הקבוצה יניב לוזון ייעדר עקב צבירת חמישה כאלו .
 מי שיחליף אותו כקפטן יהיה דווקא רמי דואני שהצטרף רק לפני פחות מחודש למועדון .  כזכור ,  גרגורי סיפר לאחרונה לוואלה !  ספורט כי הוא רואה גדולות ונצורות בבלם . " אפילו שהוא רק בן 23 ,  הוא גבר אמיתי והוא יהיה אחד מבלמי הצמרת של ישראל .  אני לא מבין למה הוא לא השתלב בהפועל תל אביב אבל אני מקווה שנהנה ממנו כמה שיותר אצלינו בנצרת לפני שהוא יחזור לאחת מארבע הגדולות ". 
שני שחקני רכש נוספים שהגיעו מעט אחרי דואני הם נאור פסר ואסף בראון ,  שיערכו מחר הופעת בכורה בהרכב במקומם של איסמעיל עמאר ומג'ד יונס .  טצ'ם נטויה ,  שהחלים מפציעה ,  ישוב להרכב על חשבון לוזון המוצהב .  הבלם הפצוע ,  יקיר שינה ,  יחל לערוך אימונים אישיים עם כדור ,  כחלק מתהליך ההחלמה .  
הרכב משוער :  ז'וסלן מאייבי ,  אסף בראון ,  מור דהאן ,  רמי דואני ,  נאור פסר ,  לוהאב כיאל ,  שלומי חנוכה ,  איב ג'ידה ,  גיא דיין ,  טצ'ם נטויה ,  תומר חמד .
 
מכבי פ"ת-נצרת : " מגמאדוב לא יפרוש בלי תואר "
 חוג האוהדים של מכבי פ"ת יצא בקמפיין לקראת משחק הגביע נגד אחי נצרת  ( ג' ,  17:30 )  .  דואני ישמש כקפטן של האורחת

