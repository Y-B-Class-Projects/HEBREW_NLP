פרשת פסגות מסתעפת :  עובדים נוספים ייחקרו
הרשות לני"ע תחקור עובדים נוספים בפסגות - בכלל זה עובדים במסחר ,  וגורמים נוספים אשר אפשרו את הרצת ניירות הערך בה חושדת הרשות
בשוק ההון התעוררו היום לאחת הסערות הגדולות שידעו ,  כאשר אתמול בערב נעצרו בכירים שעבדו בבית ההשקעות פסגות בחשד שהריצו ניירות ערך בתיק ההשקעות העצמיות - הנוסטורו- של פסגות .  
חקירת הרשות נמשכת ומלבד מעצרם של דוד אדרי ושי בן דוד תחקור היום הרשות עובדים נוספים בפסגות - בכלל זה עובדים במסחר ,  וכן גורמים נוספים מחוץ לפסגות אשר אפשרו את הרצת ניירות הערך בה חושדת הרשות .
 הרשות מבצעת חקירה סמויה בפרשה מזה מספר חודשים ,  כאשר אתמול עברה הרשות לחקירה גלויה בעניין .  ככל הידוע בשלב זה אין ברשות ניירות ערך חשד לפעילות תרמיתית בחשבונות עמיתים שמסרו את כספם לניהול פסגות .
 כרגע מתמקדת החקירה בשאלות מי ידע על הפעילות ,  מי אשרר את ההרצה ,  והאם היו גורמים בחברות אחרות שאפשרו אותה .  על פי ההערכות הפעילות בוצעה בחשבון הנוסטרו של פסגות שעל פי ההערכות מנהלת כ-400 מיליון שקל .  
אולם ,  על סכום זה נטלה פסגות מינוף גבוה שהיקפו נבדק כעת ברשות ניירות ערך ,  ועל פי הערכות היה אף פי חמש מגודל הנוסטרו .  כלומר גודל התיק לאחר המינוף היה כ 2 מליארד שקל ואף יותר .  
היקף תיק זה ,  איפשר לטענת הרשות ביצוע פעולות תרמית בהיקפים גדולים ,  כאשר בתקופות מסויימות הגיע היקף הפעולות בנוסטרו לכחצי מליארד שקל ביום .  כך למשל ,  אחת הפעולות שנבדקו ,  היתה בהיקף זה ,  וממנה בלבד הפיק התיק רווחים של מליוני שקלים .
 
פרשת פסגות מסתעפת :  עובדים נוספים ייחקרו
הרשות לני"ע תחקור עובדים נוספים בפסגות - בכלל זה עובדים במסחר ,  וגורמים נוספים אשר אפשרו את הרצת ניירות הערך בה חושדת הרשות

