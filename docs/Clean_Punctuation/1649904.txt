ראגבי :  הנקמה מחכה בפינה
משחקי חצי גמר הגביע ייערכו בשבת ,  ויזרעאל-גלבוע תבקש לנצח את אשקלון ולפגוש בגמר את תל אביב ,  שתשחק מול חיפה
ביום שבת בשעה 12:00 יתקיימו שני משחקי חצי גמר גביע המדינה לגברים בראגבי בין ארבע המעפילות מהסיבוב הראשון .  בהגרלה נקבע כי הפועל יזרעאל-גלבוע תארח את הפועל אשקלון ואס"א תל אביב תארח את מועדון רוגבי חיפה .
 יזרעאל תרצה ודאי להגיע לגמר על מנת לנקום בתל אביב ,  שרק לפני חמישה ימים ניצחה אותה בגמר הליגה .  חיפה תקוה לירידת מתח אצל האלופה על מנת להיות הראשונה שמנצחת אותה העונה .
 שחקנים ,  מאמנים ואנשי איגוד הראגבי הישראלי הגיעו היום לבית הספר  " מגידו "  שבעין השופט והעבירו פעילויות ראגבי לכלל תלמידי כיתות ז' עד י' .  במגידו פועלת כבר קבוצת נוער בהדרכתו של פרננדו רייס ,  אשר אירגן את האירוע שבין מטרותיו להגדילה ,  וכן לפתוח את קבוצת הנערות הראשונה בארץ .
 נבחרת הנשים של ישראל ,  שהוקמה בשנת 2004 ,  רשמה היסטוריה כאשר העפילה לטורניר יורו 2008 ,  בהשתתפות 16 הנבחרות הטובות ביבשת .  למרות היעדר התמיכה ממוסדות הספורט ,  אנשי איגוד הרוגבי הישראלי טרם ויתרו על החלום להעפיל לטורניר הראגבי שביעיות האולימפי בריו 2016 .  לשם כך דרושות בנות צעירות כמו אלה שהשתתפו היום בפעילות בבית הספר בצפון .
 
ראגבי :  הנקמה מחכה בפינה
משחקי חצי גמר הגביע ייערכו בשבת ,  ויזרעאל-גלבוע תבקש לנצח את אשקלון ולפגוש בגמר את תל אביב ,  שתשחק מול חיפה

