ברזיל ,  אוקראינה ,  רוסיה או סין - מי היתה הבורסה הטובה ביותר השנה ? 
בורסת אוקראינה הייתה הבורסה המובילה של העשור עם תשואה של 1,363% ■ הזהב היה הסחורה הטובה ביותר ■ השווקים המתעוררים נעלו עשור מוצלח במיוחד בעוד שהשווקים המפותחים סבלו מעשור של תשואה נמוכה עד שלילית
השווקים המתעוררים הובילו ב-2009 את בורסות המניות ברחבי העולם להתאוששות מאחת המפולות הגדולות בהיסטוריה ,  ומנוע הצמיחה הכלכלי שלהן הוביל לזינוק גם במחירי הסחורות ,  ובראשן הנפט והמתכות התעשייתיות דוגמת הנחושת .  חולשת הדולר תרמה אף היא להתחזקות הסחורות ,  והזניקה גם את מחיר הזהב לשיא כל הזמנים .  השווקים המתעוררים נעלו עשור מוצלח במיוחד  רפורמות בתחום ההשקעות והעסקים ,  בשילוב עם חיפוש המשקיעים אחר תשואות גבוהות ,  הזניקו את בורסות bric  ( ברזיל ,  רוסיה ,  הודו וסין )  ,  תוך שהשווקים המפותחים סבלו מעשור של תשואה נמוכה עד שלילית.מדד msci העולמי נעל את השנה בעלייה של כ-27% ,  וזינק מאז השפל שרשם ב-9 במארס בכ-74% .  השווקים מתעוררים הובילו את העלייה השנתית - מדד השווקים המתעוררים של msci זינק ב-73% מאז תחילת השנה ,  וב-105% מאז השפל שרשם בתחילת מארס.בסיכום העשור נראים ההבדלים בין בורסות העולם המפותח לבורסות המתעוררות בולטים עוד יותר .  מדד msci העולמי צנח ב-12% ,  ואילו מדד השווקים המתעוררים זינק ב-107% .  בעוד מדד s & p 500 האמריקאי צנח בכ-22% במהלך העשור האחרון ,  לאחר שתי בועות והתפוצצותן ,  ומדד פוטסי 100  ( ftse )  הלונדוני צנח ב-21% .  בורסת שנחאי ,  שרק בשנים האחרונות החלה להיפתח בפני משקיעים זרים ,  התחזקה ב-130% .  בורסת הודו ,  שפתוחה הרבה יותר בפני משקיעים זרים ,  זינקה ב-246% מאז תחילת העשור .  הבורסה הרוסית ,  שהתאוששה מהמשבר שפקד אותה בשנים 1997-1998 ,  זינקה ב-793%.הצמיחה המהירה בכלכלות אסיה ובתעשייה שלהן ,  הובילה לביקוש אדיר הן לאנרגיה והן למתכות תעשייתיות .  מחיר הנפט הגולמי זינק בעשור מרמה של כ-25 דולר לחבית בתחילתו ,  לשיא של כמעט 150 דולר לחבית ב-2008 ,  בעידוד חוסר יציבות גיאופוליטית במדינות כמו עיראק ,  איראן ,  ניגריה ,  ונצואלה ורוסיה ,  ובעידוד ספקולנטים שהימרו כי מחסור בנפט יביא לעליית מחירים .  המשבר בכלכלה העולמית ב-2008 הוביל לצניחה חדה במחיר הנפט עד לרמה של כ-30 דולר לחבית במארס האחרון ,  על רקע הערכות כי ההאטה תפגע בביקוש .  אך מאז זינק הנפט לרמה של כ-80 דולר לחבית הודות לאופטימיות בנוגע להתאוששות הכלכלית.הזהב היה אחת הסחורות שרשמו את העליות החדות ביותר העשור .  חולשה מתמשכת של הדולר ,  כאשר הגירעונות של ארה"ב הלכו ותפחו עד לרמת השיא הנוכחית שלהם  הגירעון במאזן התקציבי של ארה"ב עומד כעת על 1.4 טריליון דולר  הובילה משקיעים רבים לברוח אל הזהב .  גם הקריסה בשווקים הבריחה משקיעים למה שנחשב לנמל המבטחים של המשקיעים .  אם בתחילת העשור נסחר הזהב סביב מחיר של 300 דולר לאונקיה ,  הרי שכיום הוא נסחר סביב רמה של 1,100 דולר לאונקיה ,  ורשם שיא נומינלי של 1,226.56 לאונקיה ב-3 בדצמבר.חלק ניכר מהיחלשות הדולר בעשור נבע מכניסתו של מטבע חדש וחזק לעולם  היורו ,  המטבע האחיד עבור 15 כלכלות אירופאיות ,  שלאחר חולשה ראשונית הלך וצבר תאוצה ועוצמה ,  והחל לתפוס חלק נכבד יותר מיתרות המט"ח העולמיות ,  בייחוד לאור הגרעונות האמריקאיים ,  שהובילו מדינות דוגמת סין לנסות לגוון את יתרותיהן .
 
ברזיל ,  אוקראינה ,  רוסיה או סין - מי היתה הבורסה הטובה ביותר השנה ? 
בורסת אוקראינה הייתה הבורסה המובילה של העשור עם תשואה של 1,363% ■ הזהב היה הסחורה הטובה ביותר ■ השווקים המתעוררים נעלו עשור מוצלח במיוחד בעוד שהשווקים המפותחים סבלו מעשור של תשואה נמוכה עד שלילית

