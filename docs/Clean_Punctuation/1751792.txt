רצח משפ' אושרנקו :  נטליה קרליק הורשעה בהריגה
בית המשפט המחוזי בפתח תקווה הרשיע את נטליה קרליק ,  שהודתה במסגרת הסדר טיעון בהריגתו של אדוארד אושרנקו ,  וכן בעבירות של שוד ,  קשירת קשר והשמדת ראיות .  התביעה מבקשת לגזור עליה 13 שנות מאסר .  קרליק בביהמ"ש : " אני מצטערת "
  ( צילום :  יגור מזור .  עריכה :  יאיר דניאל .  קריינות :  אביב אברמוביץ' ) 
בית המשפט המחוזי בפתח תקווה הרשיע היום  ( חמישי )  את נטליה קרליק ,  שהודתה במסגרת הסדר טיעון בהריגתו של אדוארד אושרנקו ,  וכן בעבירות של שוד ,  קשירת קשר והשמדת ראיות .  הצדדים מבקשים מבית המשפט לגזור עליה 13 שנות מאסר .  גזר הדין יינתן בעוד שבועיים וחצי .
 קרליק הואשמה במקור בשישה מקרי הריגה ,  והייתה אמורה להעיד נגד בעלה ,  דמיאן ,  במשפטו לפני כשבועיים .  היא הביעה חשש רב ממתן העדות כשדמיאן באולם .  ההסדר גובש לאחר שנמסר לבני משפחתם של הקורבנות ,  יאנה אושרנקו ,  אחיו של דימיטרי ,  וכן לבני משפחת אפשטיין ,  הוריה ואחיה של טטיאנה אושרנקו .
 במהלך הדיון אמרה אושרנקו כי  " אני מצטערת מאוד על מה שקרה ורוצה להביע התנצלות מעומק לב .  אין לי מילים שמתאימות לכך .  אני רוצה לומר למשפחות ,  ליאנה ,  למשפחה של טטיאנה ,  שאלוהים יודע שאני לא צפיתי את מה שקרה ,  אבל אני מאוד מצטערת .  נענשתי קשות ,  אני מענישה את עצמי כל הזמן הרבה יותר .  אני גם איבדתי את בתי ואת משפחתי ". 
פרקליטה של קרליק ,  עו"ד אבי כהן מהסניגוריה הציבורית ,  אמר בדיון כי קרליק לא חתמה בקלות על ההסדר וכי הוא מאמין שלא היתה יכולה לצפות את מותו של אדוארד ,  אולם היא לקחה אחריות על המעשים .  הוא הוסיף שהיא ביצעה חטא מוסרי קשה ולכן תשלם על המעשים .
 התובע במשפט ,  עו"ד צחי עוזיאל מפרקליטות מחוז מרכז ,  אמר בדיון בטיעונים לעונש ,  כי הפרקליטות סברה כי יהיה קשה להוכיח שנטליה יכלה לצפות שבעלה ירצח את כל בני משפחת אושרנקו ,  אולם היא כן יכלה לצפות שהשוד האלים של אדוארד עלול להוביל למותו .  התובע הגיש לבית המשפט מכתב שכתבה יאנה אושרנקו ,  שבו ציינה שהיא סבורה שהעונש קל מדי .
 לבית המשפט הוצגה עמדתם של בני המשפחה ,  המיוצגים על ידי מרכז נגה בקריה האקדמית אונו ,  לפיה נטליה ניצלה את קרבתה לבני משפחת אושרנקו וכי  " בגידתה המכוערת באמון הרב לו זכתה מצד בני משפחת הנרצחים ",  איפשרה את המעשים של בעלה .
 על פי כתב האישום ,  נטליה קרליק ,  אשתו של דמיאן ,  שעבדה במועדון הפרמייר שהיה בבעלות משפחת אושרנקו ,  העבירה לבעלה צרור מפתחות לבית המשפחה ,  וכך הוא הצליח להיכנס לביתם .  לפי החשד ,  בליל הרצח הוא המתין לבני המשפחה שישובו מחגיגת יום הולדתה של בתו במועדון הפרמייר ,  ורצח אותם אחד אחרי השני .
 
רצח משפ' אושרנקו :  נטליה קרליק הורשעה בהריגה
בית המשפט המחוזי בפתח תקווה הרשיע את נטליה קרליק ,  שהודתה במסגרת הסדר טיעון בהריגתו של אדוארד אושרנקו ,  וכן בעבירות של שוד ,  קשירת קשר והשמדת ראיות .  התביעה מבקשת לגזור עליה 13 שנות מאסר .  קרליק בביהמ"ש : " אני מצטערת "
 
