מתנחלים חוסמים את הכביש בו אירע הפיגוע
עשרות מתנחלים צעדו לעבר הכביש בו אירע הפיגוע בו נהרג הרב מאיר חי ומחו על הסרת המחסום שהוצב במקום כחלק מן ההקלות לפלסטינים . " אם צה"ל לא משיב את המחסום ,  אנו נעשה זאת "
 מתנחלים צעדו הערב  ( שבת )  לכיוון הכביש בו נרצח הרב מאיר חי והם חוסמים בגופם את הכביש ,  בו עמד בעבר מחסום שהוסר כחלק מההקלות לרשות הפלסטינית . " אנו נאלצים לקום בעיצומו של האבל הכבד על חברנו ולהקים בעצמנו מחדש את המחסום שצה"ל נטש ",  אומרים תושבי השומרון ,  הוסיפו המתנחלים . " אם צה"ל לא משיב את המחסום אנו נעשה זאת ".  לדבריהם , " חייבים למנוע את הרצח הבא ולסגור מחדש את המחסום ",  הוסיפו . " אם הממשלה תנהג בהפקרות ולא תסגור אותו מחדש אנחנו נסגור בעצמנו ".  
מוקדם יותר הגיב ראש מועצת שומרון גרשון מסיקה לחיסולם של שלושת הפלסטינים שביצעו את פיגוע הירי בו נהרג הרב מאיר חי ואמר כי  " אי פתיחת מחסומים היתה מונעת את הרצח ואת הצורך לפגוע במחבלים .  אנו דורשים מראש הממשלה לעצור את ההפקרות הביטחונית ולסגור מיד את המחסומים שהוסרו כי למנוע עוד רציחות ופיגועים ".  
ממועצת יש"ע נמסר כי  "  אנו מצדיעים לצה"ל ולשב"כ ,  למפקדים וללוחמים על מיצוי הדין עם רוצחיו של הרב מאיר חי .  החיילים הפגינו אומץ ,  תעוזה ורוח לחימה למופת .  זו הדרך להלחם בטרור ואין בלתה .  הרוצחים היו אסירים משוחררים ששבו לעסוק בטרור וטוב תעשה הממשלה אם תפנים את הלקחים הנדרשים- עוד ויתורים כמו שחרור מחבלים והסרת מחסומים מסכנים את חיי אזרחי מדינת ישראל ". 
אתמול נערכה הלוויתו של הרב מאיר חי בהשתתפות מאות בני אדם .  בנו של הרב ,  אליהו ,  קרא שלא לבצע מעשי נקמה בעקבות רצח אביו . " אם אנחנו רוצים להנציח את אבא ,  אנחנו צריכים לעשות את הדברים האלו .  לא דברים קיצוניים ,  לא ללכת עכשיו לעשות נקמה ,  לפוצץ ערבים מכות .  זה לא הפתרון שלנו .  ההבדל בינינו לביניהם זה שאנחנו בני אדם .  אנחנו לא נלך ונירה להם בראש סתם .  אם הם יבואו אלינו ,  אנחנו נהרוג .  אנחנו אליהם לא נלך .  אנחנו יהודים ,  אנחנו קדושים ,  אנחנו בני אדם ". 

מתנחלים חוסמים את הכביש בו אירע הפיגוע
עשרות מתנחלים צעדו לעבר הכביש בו אירע הפיגוע בו נהרג הרב מאיר חי ומחו על הסרת המחסום שהוצב במקום כחלק מן ההקלות לפלסטינים . " אם צה"ל לא משיב את המחסום ,  אנו נעשה זאת "
 
