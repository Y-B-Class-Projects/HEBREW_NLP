פדרר ונדאל ייפגשו בגמר טורניר הראווה באבו-דאבי
עונת הטניס המקצועני תיפתח רשמית רק ביום שני ,  אבל כנראה ששני הענקים של הספורט הלבן כבר לא יכולים לחכות יותר
עונת הטניס המקצועני תיפתח רשמית ביום שני הקרוב ,  אבל שני השחקנים הגדולים בעולם ,  רפאל נדאל ורוג'ר פדרר ,  ייפגשו לדרבי פרטי משלהם כבר עם פתיחתה של השנה החדשה בשבת ,  בגמר טורניר הראווה שמתקיים באבו-דאבי .  נדאל ,  המדורג ראשון בעולם ,  גבר בחצי הגמר על תומאס ברדיך הצ'כי 4:6 ,  4:6 .  רוג'ר פדרר התקשה קצת יותר במשחק שלו ,  אבל הצליח בסופו של דבר לנקום ברובין סודרלינג ,  שניצח אותו באותו המעמד בשנה שעברה באיחוד האמירויות .  פדרר הפסיד 7:3 בשובר השוויון של המערכה הראשונה ,  אבל התאושש בהמשך וניצח את השבדי בשתי המערכות הבאות ,  כדי להשלים ניצחון 7:6 ,  3:6 ,  3:6 .  
פדרר אמר בסיום המשחק : " תמיד טוב לנצח ,  אני חושב ששיחקתי טוב ולא איבדתי את הכוחות בשום שלב .  הצלחתי לחזור מפיגור למרות שהמערכה השניה הייתה קשה מאוד ,  ובמערכה השלישית כבר שיחקתי הרבה יותר טוב ".  פדרר ונדאל בכל מקרה יישארו גם בשבוע הבא באיזור המפרץ ,  כששניהם ישתתפו בטורניר דוחא בקטאר  ( על סך פרסים של 1.024 מיליון דולר )  ,  שהוא אחד משלושה טורנירים שפותחים את העונה  ( יחד עם בריסביין ושנאי )  .  

פדרר ונדאל ייפגשו בגמר טורניר הראווה באבו-דאבי
עונת הטניס המקצועני תיפתח רשמית רק ביום שני ,  אבל כנראה ששני הענקים של הספורט הלבן כבר לא יכולים לחכות יותר

