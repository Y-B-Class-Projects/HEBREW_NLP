הרכב הנטוש בגליל התגלה כמצבור נשק
שוטרי תחנת עכו הופתעו למצוא מגוון אמצעי לחימה בתא המטען של רכב נטוש בכפר מכר שבגליל המערבי .  בין השלל :  רובה ,  כוונות טלסקופיות ,  רימון רסס ורימוני הלם
רובה M-16 ,  כוונת טלסקופית ,  תת מקלע עוזי עם מחסניות ,  רימון רסס ושלושה רימוני הלם .  זה השלל שמצאו הבוקר  ( חמישי )  שוטרי תחנת עכו ויחידת  " אלון "  של משמר הגבול בתא המטען של רכב נטוש .  במסגרת פעילותה הסדירה של המשטרה לאיתור אמצעי לחימה ,  הגיעו שוטרים לכפר מכר שבגליל המערבי והופתעו לגלות כי רכב ישן מסוג פורד אסקורט ,  שהיה נפוץ בישראל בשנות ה-80 ,  הוסב לנשקייה שלא היתה מביישת בסיס צה"לי קטן .  
הרכב ,  שחנה במקום מוסתר במבואות הכפר ,  עורר את חשדו של מודיע של המשטרה ,  והוא הזעיק את השוטרים .  השוטרים שהגיעו למקום גילו בתוך הרכב תיק שחור וכן קופסת קרטון .  הם הזעיקו חבלן ,  וכשזה טיפל בחפצים החשודים ,  הוא מצא את מצבור הנשק .
 מחקירת המשטרה עולה כי הרכב נגנב בעבר מתושבת אזור חיפה .  חוקרי המשטרה לקחו טביעות אצבעות ,  והם בודקים האם כלי הנשק שימשו לביצוע עבירות פליליות כלשהן .  כמו כן התברר כי מספרי כלי הנשק טושטשו ,  ולא ניתן לדעת מה מקורם .  
בחודשים האחרונים אירועו מספר אירועים אלימים בכפר מכר ,  בהם פיצוץ מסתורי ממנו נפגע נער בן 16 ,  ניסיון שוד וירי לעבר אישה שעמדה בתחנת הסעה .
 
הרכב הנטוש בגליל התגלה כמצבור נשק
שוטרי תחנת עכו הופתעו למצוא מגוון אמצעי לחימה בתא המטען של רכב נטוש בכפר מכר שבגליל המערבי .  בין השלל :  רובה ,  כוונות טלסקופיות ,  רימון רסס ורימוני הלם

