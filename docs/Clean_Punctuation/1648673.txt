חוששים מאירן ?  בונקר גרעיני מוצע למכירה
מוכר אלמוני מוכר את הבונקר התת קרקעי שבמחוז דרבישייר בבריטניה .  ההצעה  " ההזדמנות הנדירה לרכוש חלק מההיסטוריה של המלחמה הקרה "  עומדת על 19,100 לירות שטרלינג
שרידי עידן המלחמה הקרה עושים את דרכם לאתרי המכירות הפומביות .  בונקר גרעיני מהעידן ה"מפחיד בהיסטוריה "  הוצע לאחרונה למכירה באתר eBay ועד כה הקונה הנחוש ביותר מוכן היה להיפרד מ-19,100 לירות שטרלינג . " הזדמנות נדירה לרכוש חלק מההיסטוריה של המלחמה הקרה ",  נכתב במודעה שפרסמה את הפריט המלחמתי באתר . 
" היכנס לאתר מדהים עם נוף מרהיב ,  בונקר גרעיני משלך מאובזר בציוד המקורי ",  נכתב אודות המקלט התת-קרקעי שבמחוז דרבישייר שבבריטניה .  לאחר פתיחת המכירה הפומבית ביום חמישי שעבר ,  כשהמחיר ההתחלתי עמד על 500 לירות שטרלינג ,  הגיעה ההצעה הגבוהה ביותר עד כה .  לאחר 35 הצעות מחיר ,  הציע אמש אלמוני 19,100 לירות שטרלינג עבור הפריט הארכיוני .  
ביום ראשון השבוע נרשמה באתר הצעה בגובה 27,000 פאונד ,  אולם לאחר זמן מה היא בוטלה .  אגב ,  המכירה הפומבית תסתיים ב-7 במרץ ,  כך שמי שעוד חפץ במקלט לעת צרה יכול עדיין להגשים את מבוקשו .  
בניית הבונקר הושלמה בשנת 1959 והוא היה בשירות  " חיל הצופים המלכותי ",  גוף אזרחי שהורכב ממתנדבים ,  שאמור היה לדווח על מתקפה גרעינית ועל ניטור נשורת גרעינית .  הבונקר היה בשירות מבצעי עד שנת 1991 ,  אז הוצא משימוש בעקבות נפילת הגוש הסובייטי ותום המלחמה הקרה .  
המקלט הגרעיני ,  15 מטרים רוחבו ו-15 מטרים אורכו ,  ממוקם במרכזה של חווה חקלאית ,  ב"מיקום מוגבה ממנו נשקף נוף פנוראמי ",  נמסר על ידי המוכר .  הכניסה לבונקר ממוקמת כ-5 מטרים מתחת לפני הקרקע ובו שני חדרים  שירותים כימיים וחדר מבצעים בהם שני פתחי אוורור .  בנוסף לפריטי ריהוט ,  הקונה המאושר יקבל גם מכשיר סירנה ,  קופסאות שימורים וחבל להרמת חפצים כבדים לעבר פתח הכניסה .
 
חוששים מאירן ?  בונקר גרעיני מוצע למכירה
מוכר אלמוני מוכר את הבונקר התת קרקעי שבמחוז דרבישייר בבריטניה .  ההצעה  " ההזדמנות הנדירה לרכוש חלק מההיסטוריה של המלחמה הקרה "  עומדת על 19,100 לירות שטרלינג

