חילונים בירושלים :  המשטרה נכנעת ללחץ חרדי
צעיר חילוני נעצר בקרית יובל בירושלים לאחר שחתך חוטי עירוב שהניחו חרדים ללא היתר .  מספר פעילים חילונים נוספים שהפגינו נגד מעצרו זומנו לחקירה . " הלוואי שהיו פועלים כך נגד חרדים "
 פעילים חילונים בירושלים טוענים כי בעקבות לחצים המופעלים על ידי גורמים חרדים על העירייה ,  נעצר אחד מהם ואחרים עוכבו לחקירה בשל מספר פעולות מחאה נגד  " התחרדות של שכונות ".  אתמול  ( חמישי )  נעצר סטודנט בן 25 מהטכניון ,  בחשד ל"עלבון לדת וגרימת נזק לרכוש במזיד ",  לאחר שלטענת המשטרה הוא חתך שלושה חוטי עירוב פיראטים בכניסה לבית הקברות הצבאי בהר הרצל ,  בשכונת קרית יובל .  מהמשטרה נמסר כי הצעיר יובא היום לבית המשפט השלום להארכת מעצרו ,  לאחר שנעצר בחשד להריסת עמודי עירוב על ידי קריעת החוטים מהם ולאחר שבחיפוש בביתו נמצאו החוטים .  המשטרה מסרה כי החשוד שומר על זכות השתיקה וכי היא מבקשת להרחיקו ל-30 יום מירושלים ולהטיל עליו קנס של 7,000 שקלים .
 חוטי העירוב ,  שנועדו ליצור  " תחום שבת "  עבור האוכלוסייה הדתית ,  מעוררים חששות בקרב הקהילה החילונית בעיר ,  מפני שלטענתם הם עלולים להביא להאצת תהליך התחרדות השכונות .  לטענת החילונים ,  עמודי וחוטי העירוב הוצבו בשכונת קרית יובל ללא היתרים ובניגוד לחוק .  מעיריית ירושלים נמסר כי היא  " נמצאת בקשר שוטף עם התושבים בשכונה .  ביוזמת ראש העיר ניר ברקת מיושמות מסקנות ועדה מיוחדת שהוקמה לנושא ,  במסגרתה ממוספרים העמודים בתוואי המוסכם החוקי ומוסרים עמודים שאינם חוקיים .  עד כה הסירה העירייה עשרות עמודים שאינם חוקיים .  העירייה קוראת לתושבים שלא להיגרר אחרי קיצוניים משני הצדדים ,  שכן הצבת או הסרת עמודי עירוב באופן עצמאי מנוגדת לחוק ומהווה עבירה פלילית ".  
" העובדה שמשטרת ישראל עצרה את הפעיל בחשד לעבירות מהסוג הזה היא לא פחות משערורייה ",  אמר פרקליטו עו"ד אריק נאור לוואלה !  חדשות . " הם רמסו את זכויות הפרט והאזרח שלו באופן בלתי מתקבל על הדעת .  הלוואי שהיו נוהגים בנחישות כזו כאשר היו בעיר הפגנות אלימות ,  שייזכרו לשנים ,  בנושא האם המרעיבה ,אינטל וחניון קרתא ",  אמר עו"ד נאור .  
לוואלה !  חדשות נודע כי מספר פעילים חילונים עוכבו לחקירה בימים האחרונים בשל מעורבותם בפעולות מחאה נגד חרדים שבוצעו לאחרונה .  לדברי דני טאובר ,  פעיל בשכונת בית הכרם שנחקר אתמול בחשד לגרימת נזק למקווה בשכונה במאי 2009 ,  הוא התרשם שזומן לחקירה בעקבות  " לחצים שהופעלו על העירייה מצד גורמים דתיים ".  לדבריו ,  ככל הנראה בידי המשטרה הצטברו שורת תלונות בחודשים האחרונים על פעולות מחאה שביצעו חילונים ועד כה הם נמנעו מלחקור אותן ולכן הופעלו עליהם לחצים .
 אסתי קירמאיר ,  פעילה חילונית בירושלים ,  סיפרה שאמש התקשרו אליה מהמשטרה במהלך הפגנה ספונטנית שהתארגנה מחוץ למגרש הרוסים בעקבות מעצרו של הצעיר והיא תזומן לחקירה ביום ראשון .  לדבריה ,  עוד כעשרה פעילים נוספים זומנו לחקירה . " כולנו אנשים נורמטיבים ,  שהשתתפו בפעולות מחאה שונות בעיר .  אני לא יודעת למה זומנתי לחקירה ",  אמרה קירמאיר , " כנראה שחרדים הפעילו לחץ על המשטרה שהחליטה לחקור אותנו ,  בזמן שלא נעשו דברים דומים בהפגנות של החרדים .  במקום לחזק את הפעילים ,  מנסים להבריח אותנו מהעיר .  איפה הגורמים שאמורים להגן עלינו ?  ",  שאלה קירמאיר .
 
חילונים בירושלים :  המשטרה נכנעת ללחץ חרדי
צעיר חילוני נעצר בקרית יובל בירושלים לאחר שחתך חוטי עירוב שהניחו חרדים ללא היתר .  מספר פעילים חילונים נוספים שהפגינו נגד מעצרו זומנו לחקירה . " הלוואי שהיו פועלים כך נגד חרדים "
 
