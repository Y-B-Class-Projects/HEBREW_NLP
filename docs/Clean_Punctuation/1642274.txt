גוגל באזז מעורר תגובות סוערות : " הפרה שערורייתית ובלתי מקובלת של פרטיות הגולשים "
 מולי ווד ,  עורכת בכירה באתר הטכנולוגיה CNET : " גוגל באזז  סיוט לשוחרי הפרטיות "
" גוגל באזז ",  שירות הרשתות החברתיות החדש שהשיקה השבוע גוגל ונועד לחזק את מעמדה מול אתרי רשתות חברתיות כמו פייסבוק ואתר המיקרו-בלוגינג טוויטר ,  עורר תגובות שליליות וחיוביות כאחד בבלוגים ובאתרי טכנולוגיה ברחבי האינטרנט ,  כשאחדים טוענים כי מדובר בפלישה לפרטיות הגולשים ואחרים טוענים כי מדובר במהלומה עבור פייסבוק ." מדובר במהלומה נגד פייסבוק ,  גוגל באזז מחקה הרבה מהיישומים בפייסבוק ",  אמר ג'רמיה אוויאנג ,  שותף בחברת אלטימיטר .  עם זאת ,  אוגי ריי ,  אנליסט בחברת המחקר פורסטר ריסרץ' ,  אמר ל"פייננשל טיימס "  כי  " אני לא חושב שהשירות יגרום לאנשים להחליף רשתות חברתיות .  אנשים כבר מושקעים מדי ברשתות החברתיות שבהן הם כבר משתמשים ". עם זאת ,  הבלוג  " סיליקון ואלי אינסיידר "  העלה חששות בנוגע לשירות החדש של גוגל ,  שלדבריו מהווה פלישה לפרטיותם של משתמשי ג'ימייל ,  מאחר שהוא יוצר באופן אוטומטי רשימת עוקבים מבין משתמשי הג'ימייל האחרים שעמם הגולשים מתכתבים או מנהלים צ'טים לעיתים קרובות .  מאחר ש"באזז "  עוקב באופן אוטומטי אחרי אותם אנשים ,  רשימת הקשרים של משתמשי ג'ימייל הופכת לפומבית ,  וגם זרים יכולים לצפות בה ." דמיינו לעצמכם תרחיש בו אישה מגלה שבעלה שולח דואר אלקטרוני ומנהל צ'טים עם חברה ישנה ,  או מנהל שמגלה שאחד מעובדיו מחליף מיילים עם חברה מתחרה ",  ציין הבלוג.מולי ווד ,  עורכת בכירה באתר הטכנולוגיה cnet ,  העלתה חששות דומים כשכינתה את  " באזז " " סיוט למעוניינים בפרטיות ".   " יש לי ציפייה לפרטיות כשהדבר נוגע לחשבון האי-מייל שלי ,  ואני חושבת שבעידן הרשתות החברתיות העמוס מדי במידע ,  רוב האנשים מאמינים שתיבת האי-מייל שלהם היא מקום בטוח לשוחח בפרטיות עם משפחה וחברים .  העובדה שגוגל מגיעה ומשדרת את המידע הזה לעולם מבלי לשאול קודם לכן ,  ומכריחה אתכם לכבות את היישום רק לאחר מעשה ,  היא לדעתי שערורייתית ובלתי מקובלת ". "גוגל באזז ",  חבילת תכונות חדשות לשירות הדואר האלקטרוני ג'ימייל ,  מאפשר למשתמשים לצפות בעדכונים ,  תמונות וקטעי וידיאו של חבריהם באינטרנט - בדומה לאפשרויות בפייסבוק . " גוגל באזז "  מותאם גם לגולשים באמצעות הטלפון הסלולרי .  גוגל תזהה את מיקום המשתמשים ,  ותציג בפניהם פוסטים שהועלו בגוגל באז באזור .  בכך משתלבת גוגל במהפכת השירותים מבוססי המיקום שהולכת וצברת תאוצה בימים אלה ." גוגל באזז "  מאפשר להתעדכן באופן אוטומטי בתוכן שיוצרים אנשי קשר בג'ימייל עימם הם מתכתבים או משוחחים בצ'אט על בסיס קבוע .  כמו כן ,  יאפשר גוגל באז לחלוק תוכן עם חברים ,  ובכלל זה סרטוני וידיאו מאתר הווידאו יוטיוב ,  צילומים מאתר פליקר ,  קישורים לאתרים ואחרים .  משתמשי גוגל באז גם יוכלו לקבל עדכונים חברתיים לתיבת הדואר האלקטרוני שלהם .
 
גוגל באזז מעורר תגובות סוערות : " הפרה שערורייתית ובלתי מקובלת של פרטיות הגולשים "
 מולי ווד ,  עורכת בכירה באתר הטכנולוגיה CNET : " גוגל באזז  סיוט לשוחרי הפרטיות "
 
