אליפות אפריקה :  אנגולה ואלג'יריה עלו בהליכה
הנבחרות העבירו את הדקות האחרונות במשחק לרוחב והשיגו 0:0 שהעלה את שתיהן לרבע הגמר .  מאלי נפרדה מהטורניר
מארחת אליפות אפריקה אנגולה ואלג'יריה עלו הערב  ( שני )  לרבע גמר האליפות בתום מחזור הנעילה של בית א' ולא לפני אירוע שהותיר טעם רע .  השתיים ,  שהתמודדו אחת עם השניה ,  שמעו כי מלאווי בפיגור במשחק המקביל והעבירו את הזמן עד ל-0:0 שהעלה את שתיהן .  מלאווי הפסידה למאלי 3:1 ושתי הנבחרות נפרדו מהטורניר .
 המארחת ידעה כי תיקו יספיק לה בשביל לעלות לרבע הגמר וזה מה שאכן קרה ,  אך מההישג הזה נודף ריח רע .  כבר ראינו לא אחת בעבר נבחרות שמשחקות על תוצאה שמתאימה לשתיהן ,  אבל פשוט אי אפשר לקבל את זה ,  בטח לא בטורניר בסדר גודל של אליפות אפריקה .  שתי הקבוצות חיפשו את הניצחון רק במחצית הראשונה ,  אך כששמעו שמלאווי בפיגור במשחק המקביל וידעו כי התיקו יעלה את שתיהן ,  המשחק הפך איטי ושוחק לרוחב המגרש עד לשריקת הסיום שקבעה 0:0 עלוב ,  השאירה על הדשא שתי נבחרות שמחות ומאות אלפים מאוכזבים מול המסך .  אלג'יריה ,  אחרי חרפת ה-3:0 מול מלאווי ,  מצליחה למחוק את החרפה ותפגוש את חוף השנהב ברבע הגמר .
 מאלי ,  האכזבה הגדולה של האליפות ,  קיוותה עוד לפני המשחק לניצחון אלג'יראי שיסלול את דרכה לרבע הגמר ,  אבל תיאלץ לסיים את דרכה בשלב מוקדם מאוד .  הפתיחה הייתה סוערת .  פרדי קאנוטה כבש כבר בדקה הראשונה וסיידו קייטה עשה 0:2 אחרי שלוש דקות .  ראסל צימק ללהבות בדקה ה-58 ,  אך השער הזה לא הלחיץ גרם לאלג'יריה להתחיל לשחק בצורה ספורטיבית .  ממאדו בגאיוקו סגר עניין חמש דקות לסיום ,  אבל זה לא ינחם את מאלי שהייתה צריכה ללכת יותר רחוק בטורניר הזה .  מי שבכל זאת העלו חיוך על שפתיהם הם כמה מאמנים ברחבי אירופה שישמחו לראות את הכוכבים חוזרים מוקדם מהצפוי .
 
אליפות אפריקה :  אנגולה ואלג'יריה עלו בהליכה
הנבחרות העבירו את הדקות האחרונות במשחק לרוחב והשיגו 0:0 שהעלה את שתיהן לרבע הגמר .  מאלי נפרדה מהטורניר

