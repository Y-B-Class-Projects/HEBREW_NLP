6 שנות מאסר נוספות לחודורקובסקי :  יישאר כלוא עד 2017
אוליגרך הנפט הכלוא הורשע השבוע בגניבת נפט בשווי מיליארד דולרים ובהלבנת הרווחים
אוליגרך הנפט הכלוא מיכאיל חודורקובסקי נידון היום לשש שנות מאסר נוספות ,  לאחר שהורשע השבוע בגניבת נפט בשווי מיליארדי דולרים שהיה שייך לחברת הנפט שהייתה בבעלותו ,  יוקוס ,  ובהלבנת הרווחים ." את חודורקובסקי ניתן לשים רק באמצעות בידודו מהחברה ",  קבע השופט בפסק הדין .  חודורקובסקי בן ה-47 ,  הכלוא מאז 2003 ,  יישאר כעת במאסר עד 2017 לפחות .  גזר דינו של חודורקובסקי נתפס כאיתות מצדו של ראש הממשלה והנשיא לשעבר ולדימיר פוטין ,  שטען כי חודורקובסקי הוא פושע אלים שיש לאסור לשנים רבות ,  כי אין בכוונתו להקל את אחיזתו על מוסדות השלטון ברוסיה לפני הבחירות בנשיאות שייערכו ב-2012 .  גזר הדין מהווה גם מהלומה לנשיא הנוכחי דמיטרי מדוודב ,  שהדגיש לאחרונה את חשיבות עצמאותה של מערכת המשפט ברוסיה.מיכאיל חודורקובסקי ,  שיסיים בקרוב עונש מאסר של 8 שנים בגין אישומי הונאה והעלמות מס בהם הורשע ב-2004 ,  הורשע בתחילת השבוע יחד עם שותפו העסקי פלטון לבדב בגניבת נפט בשווי מיליארדים בין השנים 1998 ל-2003 .  הוא קיבל את העונש המקסימלי הקבוע בחוק הרוסי עבור העבירות בהן הורשע ,  למרות גינויים בינלאומיים להרשעתו ,  שנתפסה כניסיון של הקרמלין להענישו על כך שהתנגד בפומבי לשלטונו של פוטין.אשמים בחלק מהאישומים הנוספים נגדם ,  לפי דיווח של סוכנות הידיעות הרוסית אינטרפקס מתוך בית המשפט .  חודורקובסקי ,  שיסיים בקרוב עונש מאסר של 8 שנים בגין אישומי הונאה והעלמות מס בהם הורשע ב-2004 ,  הורשע בגניבת נפט בשווי מיליארדי דולרים בין השנים 1998 ל-2003 ,  אך לא בכמה מסעיפי האישום הנוספים.האישומים החדשים נגד חודורקובסקי ושותפו לשעבר ביוקוס ,  פלטון לבדב ,  הכלוא עימו בסיביר ,  כללו מעילה של 800 מיליארד רובל מנכסי יוקוס ,  אז חברת הנפט הגדולה ברוסיה ,  והלבנת 500 מיליארד רובל בין 1998 ל-2003 .  חודורקובסקי ,  באמצעות עורך דינו ,  הכחיש את האישומים .  גזר הדין על העבירות בהן הורשע עשוי להביא להארכת כליאתו עד 2017 .  חודורקובסקי טוען שהסיבה להארכת מעצרו היא כי ולדימיר פוטין מעוניין להותירו בכלא גם במהלך תקופת הבחירות הקרובה.ליאוניד נבזלין ,  איש העסקים הרוסי-ישראלי ושותפו לשעבר של חודורקובסקי ביוקוס ,  אמר לאחר גזר הדין כי  " קמתי היום לבוקר של התפכחות אכזרית מן התפיסה האנושית הבסיסית כי האדם הוא יצור בעל חופש .  אני רואה את פסק הדין ואת העוול שנעשה לחבריי לדרך כלא מאמין ",  כתב נבזלין ,  שהוסיף כי  " הסיבה שבגינה פוטין רודף את חודורקובסקי נובעת מכך שהוא פעל ,  עבד והוביל לשינוי לקראת דמוקרטיה וליברליזם ,  שעמדו בניגוד חריף לערכי השלטון של פוטין ,  המייצגים שחיתות ואוטוקרטיה .  בתמורה הוא נאשם בהאשמות אבסורדיות ". 

6 שנות מאסר נוספות לחודורקובסקי :  יישאר כלוא עד 2017
אוליגרך הנפט הכלוא הורשע השבוע בגניבת נפט בשווי מיליארד דולרים ובהלבנת הרווחים

