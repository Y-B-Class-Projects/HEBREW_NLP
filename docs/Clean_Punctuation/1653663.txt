וולבו :  בעוד עשר שנים איש לא ייפגע במכונית שלנו
תומאס ברוברג ,  העומד ברשת צוות הבטיחות של וולבו ,  מתכנן מכוניות שאי אפשר יהיה להיפגע בהן בתאונות דרכים .  הנהג ,  כך נראה ,  יאלץ לוותר על השליטה ברכב
 >  >  בזמן שחבריו בהנהלת וולבו מנסים לאושש את המותג השוודי ,  שעומד להימכר ליצרן סיני ,  בפני תומאס ברוברג יש משימה שאפתנית אף יותר .  היעד של צוות הבטיחות ,  שבראשו הוא עומד ,  היא לדאוג שאיש לא ייפצע במכונית מתוצרת וולבו החל בשנת 2020 .  איך עושים זאת ?   " אנחנו חוקרים כל תאונה שבה היתה מעורבת מכונית של וולבו "  מסביר ברוברג  " יש לנו ניתוח מעמיק של 30 אלף מכוניות שהיו מעורבות בתאונה ,  בהן בדקנו איך מכלולים שונים מגיבים לפגיעה .  מרבית התאונות הן באשמת הנהג ,  ואנחנו בודקים איך אפשר לעזור לנהג ולהסב את תשומת לבו .  הדמוגרפיה באירופה משתנה ,  והנהגים הולכים ומתבגרים .  החושים של נהגים כאלה חדים פחות ,  אבל דווקא צעירים הם בקבוצת סיכון גדולה יותר .  הם לוקחים סיכונים רבים יותר ".  האם היעד של 0 נפגעים הוא באמת ריאלי ?   " בהחלט כן .  יש לנו כבר כ-75% מהידע הטכני ,  ובאשר ליתר ,  אנחנו יודעים מה צריך לעשות כדי להשיג את הידע .  תאונות דרכים הן מגיפה ,  ויש לנו דרך לעצור אותה .  אולי לא נוכל לעשות זאת לגמרי בעצמנו ,  ונצטרך שיתוף פעולה עם הרשויות ועם האחראים על תשתית הכבישים ,  אבל אנחנו אופטימיים בקשר להשגת היעד .  ככל שהבטיחות מתקדמת ,  השיפור בה הופך למאתגר יותר .  אנחנו צריכים לחשוב על תרחישים נדירים יותר ומסובכים יותר .  מדע הבטיחות צבר כבר הרבה ידע על הפיזיולוגיה של גוף האדם ,  ועל ביו-מכניקה ,  אבל יש לנו עוד הרבה ללמוד על תהליך קבלת ההחלטות של הנהג .  לימודי הבטיחות הופכים לחלק ממדעי ההתנהגות .  במכוניות החדשות יש הרבה חיישנים ,  הן יכולות להרגיש ולראות .  עכשיו צריך לגרום לכך שהן יוכלו לתקשר אחת עם השנייה ועם התשתית ".  האם הלקוח מוכן לשלם על בטיחות בדרכים ?  האם מכונית בטוחה נמכרת טוב יותר ?   " הלקוח רוצה מכונית בטוחה ,  אבל לא תמיד מוכן לשלם על כך .  יהיו צרכים אחרים שישכנעו את הלקוח לרכוש את המכונית ,  ובתוכן ישולבו מערכות הבטיחות .  יש לנו מערכת להתראה בפני מכשול שיכולה אף לבלום את המכונית ,  והיא משולבת בבקרת שיוט .  מערכות התקשורת בין מכוניות יספקו גם מידע שימושי על פקקי תנועה ובעיות בכביש ".  איך תיראה הנהיגה ב-2020 ?  האם הנהג עדיין ישלוט על המכונית ?   " אני מאמין שהמכונית תתנהל על ידי חיישנים ועל ידי תקשורת עם התשתית .  הנהג יוכל לבחור האם הוא רוצה להיות מעורב בנהיגה ,  אבל אולי הוא יעדיף לעשות דברים אחרים כמו לעבוד או לשתות קפה ". 

וולבו :  בעוד עשר שנים איש לא ייפגע במכונית שלנו
תומאס ברוברג ,  העומד ברשת צוות הבטיחות של וולבו ,  מתכנן מכוניות שאי אפשר יהיה להיפגע בהן בתאונות דרכים .  הנהג ,  כך נראה ,  יאלץ לוותר על השליטה ברכב

