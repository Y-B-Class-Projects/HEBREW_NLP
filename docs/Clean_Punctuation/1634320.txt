חנייה אוטומטית ועיסוי במושבים :  לקסוס משיקה את ה-LS המחודשת ;  המחיר - 728 אלף שקל
החברה סיימה את ינואר עם מכירות של 100 מכוניות - עלייה של 63% לעומת אשתקד
לקס מוטורס ,  יבואנית לקסוס  ( הנמצאת בשליטת ג'ורג' חורש )  מתחילה בשיווק לקסוס ls המחודשת .  השינויים מינוריים וכוללים שבכה  ( גריל )  חדשה ,  פנסי led ,  חישוקים חדשים וצבע עמיד יותר בפני שריטות .  מתחת לעיצוב יש שפע גאדג'טים כמו מערכת לחנייה אוטומטית ,  מתלי אוויר ומערכת לעיסוי במושבים האחוריים .  גם לוח המחוונים עוצב מחדש .  המחירים מתחילים ב-728 אלף שקל .  להיצע הדגמים של לקסוס יצטרפו השנה גם גרסת הנעה קדמית לרכב הפנאי לקסוס rx .  המכונית מצוידת בהנעה היברידית המשלבת מנוע בנזין בנפח 3.5 ליטר עם מנוע חשמלי .  ההספק המשולב הוא 299 כ"ס אך דרגת הזיהום היא 3 בלבד .  המחיר הוא 430 אלף שקל ,  הפחתה של 20 אלף לעומת גרסת ההנעה לכל הגלגלים .  ה-rx הוביל ב-2009 את סגמנט רכבי הפנאי הגדולים ונמסרו ממנו 162 יחידות .  יש לציין ,  עם זאת ,  ששני מתחריו העיקריים- מרצדס ml וב.מ.וו x5 הגיעו בעיקר בייבוא אישי.בתערוכת אוטומוטור באפריל תשיק לקסוס גרסת אבזור ל-is המשפחתית-יוקרתית .  הגרסה נקראת f sport וכוללת מאפייני עיצוב ספורטיביים ומתלים בכיול קשיח יותר .  מחירה של גרסה זו יהיה 306 אלף .  20 אלף שקל יותר מה-is250 הסטנדרטית .  ימי המכירות של לקסוס בינואר הניבו למעלה מ-100 מכירות .  עלייה של 63% לעומת ינואר 2009 ,  שהיה בשיאה של אווירת המיתון .
 
חנייה אוטומטית ועיסוי במושבים :  לקסוס משיקה את ה-LS המחודשת ;  המחיר - 728 אלף שקל
החברה סיימה את ינואר עם מכירות של 100 מכוניות - עלייה של 63% לעומת אשתקד

