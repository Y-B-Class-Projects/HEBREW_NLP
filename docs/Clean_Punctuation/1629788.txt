אישום :  הבעל לא רצה להתגרש והותקף
לפי כתב האישום האישה הכירה את בעלה בשידוך שלא היתה מרוצה ממנו .  היא החליטה לנקום בו וארגנה את תקיפתו בידי 3 אנשים שארבו לגבר והיכו ודקרו אותו בכל חלקי גופו
לבית המשפט המחוזי בנצרת הוגש היום  ( חמישי )  כתב אישום נגד תושבת העיר בת 23 ,  הנאשמת בעבירות של קשירת קשר לפשע וחבלה בכוונה מחמירה ,  לאחר שארגנה את תקיפת בעלה מכיוון שלא הסכים להתגרש ממנה .  
על פי כתב האישום שהוגש באמצעות עו"ד בסאם קנדלפת מפרקליטות מחוז הצפון ,  בני הזוג התחתנו לפני כחצי שנה באמצעות שידוך ,  שנעשה למורת רוחה של הנאשמת .  יחסיהם של השניים עלו במהירות על שרטון ,  אולם הוריה לא הסכימו שתתגרש מבעלה וגם הוא עצמו סירב לגירושין .
 בכתב האישום נטען שהאישה החליטה  " להיפטר "  מבעלה כדי להביא לסופם של הנישואין .  היא יצרה קשר עם אדם בשם מוראד חמדאן ,  והשניים סיכמו שהוא  " ירביץ למתלונן שילך לבית חולים ושילמד לקח ".  בנוסף ,  מכיוון שהנאשמת סיפרה לחמדאן שבעלה מקיים עמה יחסי מין  " גם כשהיא לא רוצה ",  הוא סיכם עמה שיפגע גם באשכיו .
 לפי כשבוע וחצי הכניסה הנאשמת לביתה את חמדאן ושני אנשים נוספים שזהותם אינה ידועה ,  והשלושה המתינו לגבר בקומה השנייה של הבית עד שיחזור מעבודתו ,  כשהם מצוידים בסכינים ובאקדח .  
הבעל התקשר לאשתו כשיצא מהמשרד בו הוא עובד וסיפר לה שהוא בדרך הביתה ,  וזו סיפרה לו שהיא עומדת להיכנס למקלחת .  כשהגיע הגבר לבית שמע את המים זורמים במקלחת .  הוא נכנס לחדר סמוך ואז התנפלו עליו שלושת הגברים שארבו לו והיכו אותו בכל חלקי גופו .  הם הפשיטו אותו וחתכו אותו בסכין באזור איבר מינו .  כתוצאה מהתקיפה נגרמו לבעל חבלות וחתכים בפנים ,  בגב ,  בבטן ,  בידיים ובשק האשכים .  
באותו זמן יצאה האישה מהבית וניגשה לתחנת המשטרה בנצרת ,  שם מסרה תלונה כוזבת לפיה שלושה אלמונים התפרצו לביתה ובאיומי אקדח הכניסו אותה לחדר המקלחת ולאחר מכן תקפו את בעלה .  לאחר מכן זרקה את מכשיר הטלפון הנייד שלה לתוך פח אשפה בחדר השירותים בתחנה כדי להעלים ראיות .
 מוראד חמדאן נאשם גם הוא בקשירת קשר ובחבלה חמורה .
 
אישום :  הבעל לא רצה להתגרש והותקף
לפי כתב האישום האישה הכירה את בעלה בשידוך שלא היתה מרוצה ממנו .  היא החליטה לנקום בו וארגנה את תקיפתו בידי 3 אנשים שארבו לגבר והיכו ודקרו אותו בכל חלקי גופו

