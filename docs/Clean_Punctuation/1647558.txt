ויהי בימי המלך אובמה
הם חוגגים במסיבות פרועות ובוגדים בנשותיהם ,  חיים חיי ראוותנות ,  עושקים את העם ,  משקרים לו וחושפים פרטים מביכים מחייהם  ?  אלה האנשים והחברות שעלילותיהם בשנה האחרונה היו יכולות לקנות להם מקום במגילת אסתר - בצד של הרעים
יוון משחק המספרים ההמן של יוון הוא אפרורי למדי .  שמו מנוליס קונטופירקיס ,  והוא זה שעמד בראש הלשכה המרכזית לסטטיסטיקה במדינה עד אוקטובר האחרון .  חלק גדול מהאשמה על מצבה של יוון מוטל עליו .  יוון נמצאת כיום במשבר פיננסי אדיר ,  שמאיים לפגוע בכלכלות רבות אחרות ובבנקים ברחבי העולם ,  והביא לצניחת היורו .  החובות הללו הוסתרו במשך שנים באמצעות סדרת עסקות מפוקפקות שנועדו להסתיר את הגירעון האמיתי של יוון .  הנתונים הכוזבים סייעו ליוון להצטרף לגוש היורו בתחילת העשור הקודם ,  ולזכות באירוח המשחקים האולימפיים ב-2004 .  גם כאשר זיופים קודמים נחשפו לפני האולימפיאדה ,  והוטחו ביוון ביקורות רבות ,  היא לא חדלה ממנהגיה .  קונטופירקיס מואשם באחריות לנתונים השגויים .  כדי להימלט מגורל המן ,  ברח קונטופירקיס לניו יורק ,  משם הוא מתראיין ומכחיש את ההאשמות נגדו .  לטענתו ,  הנבל האמיתי כאן הוא משרד האוצר היווני . " עזבתי את תפקידי והסכמתי לקיצוץ גדול במשכורתי כדי לשרת את ארצי .  כעת מנסים להאשים אותי בדברים שאין לי שום קשר אליהם ",  אמר .  מיכל רמתי ורונית דומקה גוגל הבריון טוב הלב שלא מודע לכוחו מהמיילים הכי אינטימיים ,  דרך כרטיסי אשראי ,  יומן הפגישות והוראות הנסיעה ,  המסמכים ,  התמונות ,  הפורומים והחיפושים - אפשר לומר בוודאות כי אין כמעט דבר שגוגל אינה יודעת עלינו .  לפני כמה שבועות התעוררו משתמשי ג'ימייל וגילו כי בין אם רצו זאת ובין אם לא ,  הם כעת חלק משירות באזז של גוגל .  כל מי שאי פעם הם התכתבו עמו בצ'אט ובמייל ,  צורף לרשימת העוקבים/נעקבים בבאזז - המאפשר למשתמשים לעקוב זה אחר פעילותו של זה .  כך ה"חברים "  הטורדניים שכבר חסמנו בצ'אט ,  נהפכו לחלק מהרשת החברתית שלנו .  לזכותם של לארי פייג' וסרגיי ברין ,  מייסדי גוגל ,  והמנכ"ל אריק שמידט ייאמר כי החברה הגיבה במהירות לסערה ונחלצה להוסיף שינויים ולמזער נזקים בשירות החדש ,  אך שוב היא הפגינה חוסר מודעות לכוח שבו היא מחזיקה ,  כבעלת אחד ממאגרי הנתונים האישיים הגדולים בעולם .  בגוגל עוד צריכים ללמוד ש-do no evil אינה התחייבות פאסיבית ,  אלא הצהרה שכדי לעמוד מאחוריה צריך גם להשקיע ולוותר ,  והמידע שאנחנו מפקידים בידיה ראוי להגנה מרבית ולא לניצול לצורך קידום עסקי .  מיכל רמתי nbc הרשת שהרגה את מרדכי לקונאן אובריין ,  שהנחה במשך 16 עונות את תוכנית ה"לייט נייט "  של רשת nbc ,  היה חלום :  לרשת את ג'יי לנו ולהנחות את ה"טונייט שואו ",  תוכנית הדגל של הרשת ופסגת הטלוויזיה האמריקאית .  ב-2009 זכה אובריין להגשים את חלומו .  ואז החליטה nbc שהגיע זמנו ללכת ,  אחרי שבעה חודשים בלבד .  הדחתו המפתיעה של אובריין מה"טונייט שואו "  לטובת לנו ,  קודמו בתפקיד ,  הפכה את הקומיקאי הג'ינג'י לגיבור בלתי צפוי של מעמד הפועלים ,  ואת nbc - ובעיקר את מנכ"ל nbc יוניברסל ,  ג'ף צוקר - לבוס המרושע השנוא על כולם :  הם הבטיחו לקונאן תוכנית ,  ואז לקחו לו אותה ;  הם גרמו לו ול-200 אנשי צוותו לעקור מניו יורק ללוס אנג'לס ,  ואז חזרו בהם ;  הם קידמו בפועל את ג'יי לנו ,  על אף שתוכנית הפריים טיים שלו היתה כישלון עצום .  לכל אדם שפוטר מעבודתו ,  חש שהבוס שלו מתעמר בו שלא בצדק או סתם שנא את ג'יי לנו ,  היה גיבור חדש - והיו רבים כאלה בעולם בשנה האחרונה .  nbc ,  הרשת המצליחה של שנות ה-90 ,  נהפכה לבדיחה עצובה ולנבל הקלאסי של עולם הטלוויזיה בארה"ב .  דיוויד לטרמן ,  ג'ימי קימל ,  קרייג פרגוסון ואפילו לנו עצמו לעגו לה מדי ערב .  אך נראה היה שאף אחד לא נהנה יותר מאובריין ,  שהפך את תוכניתו לזירת מאבק ברשת . " הם לקחו לו את העבודה ,  הם הרגו לו את הכלב ",  אמר בתוכנית קוונטין טרנטינו .  האמריקאים ,  בכל מקרה ,  נדבקו למסך .  אשר שכטר גולדמן סאקס הבנק שלאנשים נמאס להשתחוות בפניו אם האמריקאים היו מכירים את סיפור המגילה ,  הם בוודאי היו מדמיינים את המן הרשע כבנקאי השקעות מדושן עונג ,  לבוש בחליפה ובעל משרה בגולדמן סאקס .  בנק ההשקעות המצליח בוול סטריט ,  שמונהל על ידי לויד בלנקפיין ,  שומר בעקביות על רווחי ענק ,  אך פשוט מרגיז את האמריקאים - מהמחוקקים בקונגרס ,  דרך התקשורת  ( שהדביקה לבנק את הכינוי  " דיונון ערפדי מוצץ דם ")  ,  ועד למשלמי המסים הממורמרים על כך שכספם מממן את חופשותיהם של בכירי הבנק בקריביים .  לא אחת הואשם גולדמן בכך שחיבל בכלכלת ארה"ב - הוא הביא את aig לסף קריסה כשדרש פירעון חובות בסך מיליארדי דולרים בספטמבר 2008 ,  שיווק ללקוחותיו ניירות ערך מגובי משכנתאות ואז הימר נגדם ,  ובאחרונה נודע כי גם במשברי החוב בדרום אירופה יש לו חלק ,  כשסייע ליוון בצורה מתוחכמת להסתיר את חובותיה .  כפי שהמן היה מקורב לאחשוורוש ,  כך גם מקורב גולדמן לממשל האמריקאי .  לעתים נדמה כי בוגריו נמצאים בכל מקום - למשל שר האוצר בארה"ב ,  הנרי פולסון ,  היה בעבר מנכ"ל גולדמן סאקס .  לעתים נראה גם כי כולם מוכנים להשתחוות בפני גולדמן - ממש כמו הכבוד שלו זכה המון .  ואולם קיים גם מי שאינו מוכן להשתחוות בפני הבנק - מרדכי היהודי ,  הלא הוא פול וולקר ,  יו"ר הבנק הפדרלי לשעבר ,  שהציע לפרק את בנקי ההשקעות ולהגביל את פעילות המסחר שלהם .  וולקר הוא כיום התקווה היחידה של  " אחשוורוש "  אובמה ,  לריסון הבנקים ,  ובראשם גולדמן סאקס .  רונית דומקה טייגר וודס ככה יעשה לאיש שישקר לכולם ייתכן שטייגר וודס הוא לא הנבל הגדול בעולם .  הוא לא החריב את כלכלת יוון ,  לא מכר מכוניות עם דוושת תאוצה מקולקלת והוא  ( כנראה )  לא היה אחד ההאקרים שתקפו את גוגל .  הוא  " רק "  בגד באשתו ,  פשע שבו אשמים מיליוני גברים כמוהו בכל העולם .  אך מכל הנבלים של השנה האחרונה ,  וודס ,  על כל מעלליו המיניים ,  היה בהחלט המעניין והשערורייתי ביותר .  הסיבה :  כמו בגולף ,  גם בבגידות היה טייגר חייב להיות הגדול מכולם .  עיתונים וכלי תקשורת התענגו על פרטיה העסיסיים של השערורייה שמסרבת לדעוך :  וודס ,  אגדת הגולף ואיש המשפחה המושלם ,  סמל ההצלחה וטוהר הכפיים ,  נחשף כבוגד סדרתי באשתו ,  ולא סתם בוגד .  ההרמון של וודס ,  עד כה ,  כלל עשרות נשים ,  בהן כוכבת פורנו שאותה הכניס - לטענתה - פעמיים להריון  ( בזמן שאשתו היתה בהריון )  ,  מלצרית שאותה אילץ לעבור הפלה ועוד עשרות דוגמניות ,  זונות ומלצריות .  כשיש לו אשה ושני ילדים בבית ,  נהפך וודס לאויב הציבור מספר אחת .  וכך הוא הצליח להשחית מותג בשווי מיליארד דולר שבנה במשך שנים ,  והרס לילדים שחורים רבים את חלומותיהם להיות האיש שלא יכול לטעות ,  כמוהו .  עוד מוקדם לומר אם הציבור האמריקאי יוכל לסלוח לוודס ,  שנחשף כבוגד סדרתי ,  שוביניסט ובעל פה מטונף .  על רקע שמועות כי קלטת סקס בכיכובו עשויה לצוץ בעתיד הקרוב ,  הדבר היחיד שבטוח הוא שהחיוך שלו כבר לעולם לא ייראה צחור כפי שהיה .  אשר שכטר טויוטה המכונית של המן הרשע אם המן הרשע היה מוכר לכם השנה מכונית ,  סביר להניח שזו היתה טויוטה .  החברה היפנית הוותיקה הלכה וגדלה בעשור האחרון לממדי ענק ,  עד שב-2007 הוכתרה כיצרנית הרכב הגדולה בעולם .  מצוידת בתדמית של אמינות ובטיחות ,  היה נדמה לטויוטה שהיא בלתי מנוצחת ,  במיוחד בהשוואה ליצרניות האמריקאיות המוכות ,  ג'נרל מוטורס וקרייזלר .  היא הורידה עלויות על חשבון הבטיחות וזילזלה בתקלות חוזרות ונשנות במכוניותיה .  בחדרי חדרים היא התגאתה בכך שהיא מצליחה לשכנע את הרשויות בארה"ב שאין צורך בתיקונן ,  ושהיא חוסכת בכך מאות מיליוני דולרים .  ואולם סופה של התרמית היה להתגלות .  בחודשים האחרונים נאלצה טויוטה לקרוא להחזרתן של יותר מ-8.5 מיליון מכוניות מדגמיה הפופולריים ביותר ,  בשל תקלה קטלנית בדוושת הגז ,  שהביאה - לפי תביעות שונות - למותם של 34 איש ,  ועד מהרה התגלו תקלות נוספות בדגמים אחרים של החברה .  מאז עוסקת טויוטה בעיקר בהתנצלויות . " ייתכן שצמחנו מהר מדי מכדי שבקרת הבטיחות בחברה תעמוד בקצב ",  אמר נשיא החברה ,  אקיו טויודה ,  בשימוע בקונגרס ביום רביעי ,  שלאחריו פרץ בבכי ,  לפי הדיווחים בעיתונות האמריקאית .  קשה שלא לתהות אם הוא היה מתנצל גם אלמלא נתפס .  רונית דומקה סילוויו ברלוסקוני אחשוורוש ההולל מסיבות פרועות עם נשים יפות היו התחביב האהוב ביותר על המלך אחשוורוש .  לפי האגדה ,  זה היה גם התחביב שהציל את העם היהודי מהשמדה .  מי שמנסה להיכנס לנעלי אחשוורוש ,  בהצלחה לא מועטה ,  הוא סיליוויו ברלוסקוני ,  ראש ממשלת איטליה .  הוא לא מנסה להסתיר את חיבתו למין היפה ,  ונוהג לבצע מחוות גסות ולהציע הצעות מיניות מפורשות .  באפריל 2009 השתתף במסיבה פרועה של דוגמנית בת 18 ,  שהתארחה בווילה שלו .  תמונות של צעירות עירומות מהמסיבה ,  לצד ראש ממשלת צ'כיה לשעבר ,  שגם הוא עירום ,  התפרסמו בעיתוני אירופה ויצרו שערורייה .  בנוסף ,  ברלוסקוני הציג השנה ארבע מועמדות צעירות לייצג את מפלגתו בפרלמנט האיחוד האירופי ,  כולן חסרות ניסיון ובעלות עבר בתחום הבידור .  ברלוסקוני רק יכול להצטער על כך שיטת הממשל במדינתו שונה מזו שהיתה בשושן הבירה .  זה עלה לו השנה ביוקר :  המיליארדר שעשה את הונו מתחומי הביטוח ,  הנדל"ן והמדיה ,  נאשם שוב ושוב בשחיתות ובהפרת חוק .  ב-2009 ובתחילת 2010 נחשפו יותר משלוש שערוריות שבהן היה מעורב - בהן טענה של מקורב למאפיה הסיציליאנית כי ראש הממשלה ההולל השיג בצעירותו מימון מהמאפיה לפרויקט נדל"ן והלבין הון באמצעות חברות קש .  אבל סיליוויו לא מודאג - על אף שחטף השנה אגרוף בפרצופו ,  יש לו קהל מעריצים לא קטן ,  ובנובמבר 2009 אף נבחר לכוכב הרוק של השנה של  " רולינג סטון "  האיטלקי .  נעם רודה ורונית דומקה סין ממלכת הצנזורה אם תחפשו בגוגל בסין את המלים  " כיכר טיאננמן "  או  " 4 ביוני 1984 ",  תגיעו לדף אינטרנט עם הכיתוב  " תוצאות החיפוש מפרות את החוקים ,  התקנות והמדיניות הרלוונטיים ,  ולא ניתן להציגן ".  הרשויות בסין אינן אוהבות את חופש המידע .  כשהשיקה גוגל את מנוע החיפוש שלה בסין ב-2006 היא התחייבה לפעול בכפוף לחוקי הצנזורה הקפדניים במדינה ,  והסירה מהאתר שלה תוצאות של מלות חיפוש נבחרות .  ואולם יחסיה של גוגל עם סין היו מאז רצופי מהמורות ,  עד שהגיעו לעימות רותח בתחילת השנה .  ב-12 בינואר הודיעה סין כי תפסיק לשתף פעולה עם הצנזורה בסין  ( אף כי חזרה בה מאוחר יותר )  ,  בעקבות פריצה לחשבונות דואר אלקטרוני בשירות ג'ימייל של פעילי זכויות אדם סיניים וגל התקפות על אתרי אינטרנט של כמה עסקים אמריקאיים .  מאוחר יותר טענו רשויות ארה"ב כי האדם שעומד מאחורי הקוד המתוחכם ששימש את הפורצים הוא יועץ אבטחה בן 30 שעובד עבור הממשלה .  ממשלת סין ,  שבראשותה עומד הו ג'ינטאו ,  הכחישה את מעורבותה בפרשה ,  אך האמריקאים מתקשים להאמין וממשיכים לחקור את העניין .  בעידן הפתיחות הדיגיטלית וחופש המידע ,  קצת מפחיד לחשוב שסין ,  שממשיכה להפר זכויות אדם ,  לצנזר ולזהם ,  נמצאת בדרכה להיות הכלכלה השנייה בגודלה בעולם ,  עם קצב צמיחה שמפחיד אפילו את ממשלתה עצמה .  נעם רודה

ויהי בימי המלך אובמה
הם חוגגים במסיבות פרועות ובוגדים בנשותיהם ,  חיים חיי ראוותנות ,  עושקים את העם ,  משקרים לו וחושפים פרטים מביכים מחייהם  ?  אלה האנשים והחברות שעלילותיהם בשנה האחרונה היו יכולות לקנות להם מקום במגילת אסתר - בצד של הרעים

