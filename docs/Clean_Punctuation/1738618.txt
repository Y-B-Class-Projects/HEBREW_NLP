הרשת חברתית ,  הוליווד עדיין לא 
" הרשת החברתית "  מייצג את הגישה העתידית של הוליווד לחנונים .  אבל בינתיים ,  אנחנו עדיין תוקעים עמוק בתוך ההווה
בואו נחזור לקרוא ספרות ויקטוריאנית .  ננטוש את הטלוויזיה ,  נפסיק ללכת לבתי הקולנוע ,  נתנתק מהאינטרנט ,  נזנח את תרבות הפרעות הקשב ואי-הקוהרנטיות ,  ונחזור לעבר .  כי אם נשאר ב-2010 ,  ונמשיך להביט על אי-ההגיון בהתייחסות של התרבות הפופולארית לחנונים ,  חיש מהר נקבל כאב שיניים .  ולא רק עקב השימוש במושג  " חיש מהר "  ב-2010 .  
זה הכל בגלל  " הרשת החברתית ".  הסרט על יוצרי פייסבוק היה יכול להיות  " האקרים :  הדור הבא ",  או  " שם קוד :  דג חרב :  גרסת סשימי "   עוד סרט שמנסה להשתמש באלמנטים של תרבות חנונים על מנת ליצור סיפור מיינסטרימי שמזלזל באותה התרבות ממנה הוא שואב .  אבל לא ,  באולפני קולומביה החליטו להביא להפקה הזו את אחד התסריטאים המוכשרים בהוליווד  ארון סורקין ,  ואת הבמאי דייוויד פינצ'ר  ( מועדון קרב ,  זודיאק )  .  
ההחלטה הזו הובילה לסרט שזכה ,  נכון לעכשיו ,  ל-159 ביקורות חיוביות ו-5 ביקורות שליליות על פי אתר RottenTomatoes .  הוא גם מוביל בקופות בארצות הברית השבוע .  חשוב מכך ,  על פי כל הדיווחים זהו סרט שלא מעליב את האינטליגנציה או הידע של חנונים ,  זאת כשהוא מצליח גם לפנות לקהל שלא כתב שורת קוד בחייו ,  ולא יודע מה ההבדל בין ארנב לבין מעבד .
 הבעיה היא המדבר הצחיח שנמצא סביב  " הרשת החברתית ",  ואפילו בשטחה .  קחו ,  למשל ,  את הפצת הסרט :  לישראל הוא מגיע רק בסוף החודש ,  לאיטליה ורוסיה בנובמבר ,  ליפן בינואר הבא .  כשמדובר בסרט שפונה לאנשים שיודעים טוב מאוד איך להוריד סרט מהרשת ,  ולא מתביישים לעשות את זה כשהוא עתיד להגיע לקולנוע במדינתם באיחור רב ,  מוטב היה אם האולפנים היו מאמצים את השיטות של יצרני משחקי הוידאו :  כשמדובר בהשקה גדולה ,  עם פוטנציאל גבוה לפיראטיות ,  משיקים את הכותר במקביל בכל העולם .  
מעבר לכך ,  יש את עניין הזלזול .  תסריטאים הוליוודיים מקנים למחשבים תוכנות קסומות ובלתי הגיוניות בעליל .  זה מובן בסדרות בהן הטכנולוגיה משחקת תפקיד משני ביותר והמחשב הוא תחליף לספריה ,  אבל כשב-CSI הפסיאודו-מדעית מסבירים שכל מחשב מתחבר לאינטרנט דרך פורט שונה,מה שמאפשר לזהות מחשב בודד ברשת גדולה ,  זה מעיק .  
בעוד כמה שנים זה יעבור ,  תרבות החנונים תהיה נטועה עמוק כל כך בתוך המיינסטרים עד שאף אחד כבר לא יעז לספר איך מחשבים מתחברים לרשת האינטרנט ,  ואולפני הסרטים יבינו שבמקום לבכות על פיראטיות סרטים אפשר להפיץ אותם בכל העולם בו זמנית .  ובינתיים ,  בואו נחזור לקרוא ספרות ויקטוריאנית .
 
הרשת חברתית ,  הוליווד עדיין לא 
" הרשת החברתית "  מייצג את הגישה העתידית של הוליווד לחנונים .  אבל בינתיים ,  אנחנו עדיין תוקעים עמוק בתוך ההווה

