מפקד הבסיס התקשר להתנצל על רעש המטוסים
תושבי עמק יזרעאל סבלו בתקופה האחרונה מרעש מטוסים גבוה בשל תרגיל .  תושבת נהלל שהתלוננה כי אינה זוכרת מימיה רעש שכזה ,  זכתה לשיחת התנצלות ממפקד הבסיס בעצמו
תושבים המתגוררים בסמוך לבסיסי חיל האוויר כבר התרגלו לרעש המטוסים הממריאים ונוחתים .  לעיתים רחוקות הם זוכים להתנצלות .  מפקד בסיס חיל האוויר ברמת דוד התקשר באופן אישי לתושבת עמק יזרעאל שהתלוננה על רעש המטוסים והתנצל בפניה .  לפני שבועות אחדים קיים חיל האוויר תרגיל גדול בבסיס ,  במסגרתו השתתפו כל מטוסי הקרב בטייסות הבסיס .  לקראת התרגיל ,  שארך שלושה ימים ,  הודיע מפקד הבסיס אל"מ רונן שמחי למזכירי הקיבוצים והמושבים בעמק יזרעאל כי בשל התרגיל ,  יישמע רעש מטוסים גדול ושהם מתבקשים לקבל את הדבר בהבנה .  
אלא שבאחד מימי התרגיל ,  הגיע למפקדת הבסיס פקס מתושבת המתגוררת בנהלל ,  בו קבלה על הרעש הרב ואף טענה כי בכל שנותיה ביישוב היא איננה זוכרת רעש כל כך חזק של מטוסים .  על אף ההודעה מראש ,  התקשר אל"מ שמחי לתושבת ,  התנצל בפניה על הרעש והסביר כי מקורו בתרגיל הנערך בבסיס .  ככל הנראה ,  ההודעה המוקדמת והלא שגרתית ששיגר מפקד הבסיס לא הגיעה לידיעת התושבת . 
" יש לנו קשר טוב עם בסיס רמת דוד ",  מספר מזכיר נהלל אלעד בצר , " עצם העובדה שמפקד הבסיס מצא לנכון בימים שלפני עומס גדול של תרגילים להודיע ביישובים שיהיה רעש חריג מהרגיל ,  אני חושב שזה דבר מכובד וראוי .  שיחת הטלפון לתושבת מראה שהוא גם לא הסתפק בהודעה אלא רצה באופן אישי להסביר את הדברים ,  מה שמוכיח שהוא באמת מבין לליבה ".  בצר מספר כי בין היישובים לבסיס קיים קשר טוב ,  גם ברמת הקשר עם שירותי הביטחון האזרחיים במקום וכן לגבי ההשלמה עם רעש מטוסי הקרב . " אם זה היה שדה תעופה אזרחי שכל מטרתו היא השגת רווחים היינו מתייחסים לכך אחרת .  אנו מודעים היטב לצרכים הביטחוניים שיש לחיל האוויר ואם צריך לסבול את הרעש אז נעשה זאת ",  אמר בצר .
 לפניות לכתבנו הצבאי :  joshjosh@walla.com

מפקד הבסיס התקשר להתנצל על רעש המטוסים
תושבי עמק יזרעאל סבלו בתקופה האחרונה מרעש מטוסים גבוה בשל תרגיל .  תושבת נהלל שהתלוננה כי אינה זוכרת מימיה רעש שכזה ,  זכתה לשיחת התנצלות ממפקד הבסיס בעצמו

