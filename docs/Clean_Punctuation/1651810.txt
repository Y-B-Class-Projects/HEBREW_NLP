סיבה לאופטימיות :  צמיחה בתמ"ג הישראלי
התוצר המקומי הגולמי עלה בשנת 2009 ב-0.7% ,  לאחר עלייה של 4.0% ב-2008 .  נתונים אלו גבוהים מהערכה הקודמת ,  שעמדה על חצי אחוז
התוצר המקומי הגולמי  ( תמ"ג )  ,  עלה בשנת 2009 ב-0.7% ,  לאחר עלייה של 4.0% ב-2008 ,  כך עולה מנתוני הלשכה המרכזית לסטטיסטיקה ,  שפרסמה היום אומדנים מתוקנים לשנה החולפת ,  לעומת פרסום האומדנים המוקדמים בדצמבר האחרון .  בדצמבר האחרון הוערך שיעור הצמיחה ב-0.5% ,  והיה גבוה מהצפוי ,  כך שנתונים אלו מתעלים אפילו על כך .  
התמ"ג לנפש ירד ב-2009 ב-1.1% במחירים קבועים ,  לאחר עלייה של 2.2% ב-2008 ושל 3.4% ב-2007 .  מקור הירידה ברבעון הראשון של 2009 ,  עם ירידה של 2.7% .  עם זאת ,  ברבעונים הבאים עלה התמ"ג בשיעורים של 1.3% ,  3.6% ו-4.9% בהתמדה .  
ההכנסה המקומית הריאלית  ( התמ"ג בתוספת רווחים או הפסדים משינויים בתנאי הסחר עם חו"ל )  עלתה ב-3.4% בשנת 2009  עלייה הגדולה מהעלייה בתמ"ג ב-2.7% ,  עקב רווחים הנובעים משיפור בתנאי הסחר  ( מחירי היצוא עלו ואילו מחירי היבוא ירדו )  .  לאחר הפסד של 1.9% מהתמ"ג ב-2008 
התוצר הגולמי במגזר העסקי ירד ב-2009 ב-0.2% ,  לעומת עלייה של 4.5% לשנה ב-2008 .  התוצר בענף התעשייה ירד ב-2009 ב-6.0% ,  לאחר עלייה של 6.2% ב-2008 .  לעומת זאת ,  עלה תוצר ענף השירותים הציבוריים והקהילתיים ,  הנאמד על פי תשלומי השכר בממשלה ,  ברשויות המקומיות ובמוסדות ללא כוונת רווח שרוב מימונם על ידי הממשלה ,  ב-3.7% ,  וכן תוצר ענף הפיננסים והשירותים העסקיים ב-3.9% .  
שיעור החיסכון הפרטי הנקי הגיע ב-2009 ל-15.7% מההכנסה הפרטית הפנויה ,  בהשוואה ל-12.3% ב-2008 ול-13.6% ב-2007 .  שיעור החיסכון הפרטי הגולמי  ( החיסכון לפני ניכוי הבלאי על נכסים קבועים )  הסתכם ב-2009 ב-27.3% ,  לאחר שהסתכם ב-24.4% ב-2008 ו-26.0% ב-2007 .  
בשנת 2009 היה גרעון של 22.0 מיליארד שקל ,  שהם או 2.9% מהתמ"ג ,  בחשבון השוטף של המגזר הממשלתי .  זאת ,  לאחר גרעון של 5.7 מיליארד שקל  ( 0.8% תמ"ג )  ב-2008 ועודף של 6.1 מיליארד  ( 0.9% תמ"ג )  ב-2007 .  
ההוצאה לצריכה פרטית ,  גדלה בשנת 2009 ב-1.5% ,  לאחר עלייה של 3.6% ב-2008 ושל 6.3% ב-2007 .  ההוצאה לצריכה פרטית לנפש ירדה ב-0.3% ,  לאחר עליות של 1.8% ב-2008 ושל 4.4% ב-2007 .  ברכישות מוצרים בני קיימה לנפש נרשמה ירידה של 10.3% לעומת עליות של 10.3% ב-2008 ושל 16.1% ב-2007 .  
פירוט רכישות מוצרי בני-קיימא מראה כי רכישות כלי רכב לשימוש פרטי ירדו ב-20.4% לנפש ,  רכישות ריהוט למשק הבית ירדו ב-9.1% לנפש ורכישות ציוד  מקררים ,  מזגנים ,  מכונות כביסה וכד' עלו ב-0.3% לנפש .  

סיבה לאופטימיות :  צמיחה בתמ"ג הישראלי
התוצר המקומי הגולמי עלה בשנת 2009 ב-0.7% ,  לאחר עלייה של 4.0% ב-2008 .  נתונים אלו גבוהים מהערכה הקודמת ,  שעמדה על חצי אחוז

