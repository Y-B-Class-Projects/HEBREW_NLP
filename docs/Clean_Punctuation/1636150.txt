פרסי ה-NME :  ארקטיק מאנקיז מובילים עם 6 מועמדויות
הלהקה מועמדת בין השאר לפרס הלהקה הטובה ביותר בבריטניה ,  פרס האלבום הטוב ביותר של השנה וגם - פרס האלבום הגרוע של השנה ,  בטקס הפרסים של מגזין המוזיקה הבריטי
ארקטיק מאנקיז מועמדים ל-6 פרסי NME ,  כך נחשף הערב  ( שני )  עם הכרזתה של רשימת המועמדים לפרסים שיעניק מגזין המוזיקה הבריטי בטקס חגיגי שייערך בלונדון ב-24 בפברואר .  הלהקה מועמדת לפרס ההרכב הבריטי הטוב ביותר ,  פרס המופע החי הטוב ביותר ,  פרס הקליפ הטוב ביותר עבור  " Cornerstone "  מאלבומם האחרון  " Humbug ",  שמועמד הן לפרס האלבום הטוב ביותר והן לפרס האלבום הגרוע ביותר של השנה .  השיר  " Crying Lightning "  מועמד לפרס השיר הטוב ביותר של השנה .
 על פרס ההרכב הבריטי הטוב ביותר של השנה תתמודד גם קסביאן ,  המועמדת גם היא לשישה פרסים .  בין השאר מועמד הלהקה בקטיגוריית אלבום השנה עבור  " 'West Ryder Pauper Lunatic Asylum ",  בקטיגוריית המופע החי הטוב ביותר וכן בקטיגוריה חדשה המיועדת ללהקה המעניקה יחס מיוחד למעריציה .  
הלהקות הנוספות המתמודדות על פרס ההרכב הבריטי הטוב ביותר הן מיוז ,  ביפי קלירו ואואזיס המפורקת .  על פרס הלהקה הבינלאומית הטובה ביותר מתמודדות גרין דיי ,  ומפייר ויקאנד ,  קינגז אוף ליאון ופראמור .  בקטגוריית האלבום הטוב ביותר מועמדות לצד ארקטיק מאנקיז וקסביאן גם ההורורז על  " Primary Colours ",  הקריבס עם  " Ignore The Ignorant "  ומיוז על  " The Resistance ".  
בקטגוריות הסולו המיועדת לגברים ונשים מועמדים ג'וליאן קזבלנקס ,  דיזי רסקל ,  פלורנס אנד דה מאשין ,  ג'יימי טי וליידי גאגא .  גאגא זכתה להיות מועמדת גם לפרס האלבום הגרוע ביותר על  " The Fame "  וכן לפרס המתלבשת הטובה ביותר - והגרועה ביותר .  גאגא מועמדת לקטגוריה מקורית נוספת של פרסי ה-NME והיא  " נבל השנה ",  בה מועמדים גם האחים גלאגר מאואזיס  ( לחוד ,  כמובן )  ,  סיימון קאוול וקנייה ווסט .
 
פרסי ה-NME :  ארקטיק מאנקיז מובילים עם 6 מועמדויות
הלהקה מועמדת בין השאר לפרס הלהקה הטובה ביותר בבריטניה ,  פרס האלבום הטוב ביותר של השנה וגם - פרס האלבום הגרוע של השנה ,  בטקס הפרסים של מגזין המוזיקה הבריטי

