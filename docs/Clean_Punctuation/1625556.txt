בדרך לעסקה שנייה :  חברת החשמל תרכוש גז טבעי מתמר ב-9.5 מיליארד דולר
הצדדים חתמו על מסמך כוונות לרכישת גז למשך 15 שנה ;  מאגרי מארי-B ישמשו מלאי אסטרטגי
חברת החשמל חתמה על מסמך כוונות לרכישת גז טבעי משותפות  " תמר "  בהיקף מוערך של 9.5 מיליארד דולר - כך דיווחו הבוקר השותפות בקידוח ישראמקו ,  דלק קידוחים ואבנר חיפושי נפט .  מדובר בהתקשרות לרכישת 2.7 מיליארד מ"ק  ( bcm )  בשנה למשך 15 שנה ,  בהיקף של 400-750 מיליון דולר .  דירקטוריון חברת חשמל הנחה את הנהלת החברה לנהל משא ומתן בלעדי עם שותפות תמר במטרה לחתום על חוזי אספקה מחייבים בתוך חצי שנה.בנוסף ,  חתמה חברת החשמל עם שותפות ים-תטיס  ( דלק ונובל אנרג'י )  על מכתב כוונות לפיו תנהל החברה משא ומתן לרכישת מלאי אסטרטגי של גז טבעי ממאגר מארי-b שמול חופי אשקלון .  כמו כן ,  חברת החשמל תהפוך את המאגרים המתרוקנים למתקני אחסנת גז עתידיים ." אני מאוד מרוצה מאישור דירקטוריון חברת החשמל למסמך ההבנות שנחתם .  זה יאפשר לנו ליהנות מהכנסות גבוהות של 9.5 מיליארד דולר ,  בנוסף למיליארד דולר מדליה אנרגיות ",  אמר הבוקר מנכ"ל ישראמקו ,  יוסי לוי . " ההסכם יהווה נדבך חשוב לפיתוח תמר ,  ויאפשר הזרמה של גז טבעי למשק הישראלי ב-2012 ". לדברי לוי , " יש לציין את חשיבות המאגר למשק הישראלי - הוא יאפשר את הקטנת התלות ביבוא דלקים מזהמים ,  מעבר לשימוש באנרגיה ידידותית לסביבה ,  הוזלה בתעריפי החשמל והקטנת עלויות הייצור של התעשייה הישראלית ". 

בדרך לעסקה שנייה :  חברת החשמל תרכוש גז טבעי מתמר ב-9.5 מיליארד דולר
הצדדים חתמו על מסמך כוונות לרכישת גז למשך 15 שנה ;  מאגרי מארי-B ישמשו מלאי אסטרטגי

