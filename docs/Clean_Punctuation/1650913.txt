כיף ,  התקווה הטובה
וולקוט ,  ארטטה וסיסוקו בולטים בנבחרת המחזור של אירופה ,  שעומדת בסימן קאמבקים אישיים ומהלכים שמעלים חיוך
ברצלונה ,  אינטר ,  באיירן מינכן ובורדו למדו בסוף השבוע על בשרן את משמעות המונח התנ"כי  " מכת בכורות ".  ארבע המוליכות לא הצליחו לנצח ,  אך למעט ברצלונה ,  כולן שמרו על המקום הראשון .  גם באנגליה התחלפה המוליכה ,  כשמנצ'סטר יונייטד ניצלה את העובדה שצ'לסי שיחקה בגביע .  בתום המחזור הדרמטי והפכפך ,  וואלה !  ספורט מגישה את הנבחרת השבועית עם המצטיינים שעשו את שבת וראשון בליגות הבכירות של אירופה .  הנבחרת עולה הפעם בהרכב אפור ,  ללא שמות גדולים ,  אבל עם הרבה לב .  בשביל הכוכב האורח השבועי ,  הרחקנו עד הליגה הדנית ששבה מפגרת החורף .
 דייגו אלבס  אלמריה 
ימים יגידו האם המחזור ה-25 בלה ליגה הוא זה שסימן את המהפך .  חואנמה ליו ואלמריה שלו לא השפילו מבט מול בארסה הגדולה ,  לא חששו לתקוף ולא היו רחוקים מסנסציה גדולה יותר .  על הביטחון מאחור היה אחראי השוער הברזילאי ,  שאמנם ספג שני שערים שלא באשמתו ,  אך סיפק עוד שלל הצלות בהופעה נהדרת בדרך ל-2:2 . " אני מוכן לקבוצה גדולה ",  אמר בשבוע שעבר אלבס בן ה-25 ,  שמחירו עומד על 10 מיליון ליש"ט והוא כבר מעורר עניין גדול בפרמיירליג .  לאלבס יש מדלית ארד מבייג'ינג .  עכשיו הוא מחכה שדונגה ייקח אותו לדרום אפריקה .
 מגן ימני :  סרחיו ראמוס  ריאל מדריד 
ברביעי כבש סרחיו ראמוס ב-0:2 של ספרד על צרפת ושלושה ימים לאחר מכן הגיע עוד ערב ענק מבחינתו .  ראמוס שיחק כמו קיצוני ,  חרש את הקו הימני וסיפק הגבהות מדויקות לרחבה אחת מהן הובילה בסופו של דבר לשער הניצחון הדרמטי בתוספת הזמן .  לסביליה פשוט לא הייתה תשובה למהירות ,  החוכמה והדיוק של המגן שכזכור ,  גדל נולד וגדל בקבוצה .  ראמוס ,  שמרגיש הרבה יותר נוח בעמדת המגן הימני ,  התכבד גם בכיבוש שער השוויון באחת ההצגות המרשימות שסיפקו הבלאנקוס העונה .  עכשיו תביאו להם את ליון .  
בלם :  לורן קוסצ'יילני  לוריין 
אלופת צרפת ,  בורדו ,  שבתה מפעילות בשבועיים האחרונים ,  אך היריבות הקפידו לבעוט בדלי אחת אחרי השניה .  מארסיי הייתה האחרונה לעשות זאת .  החבורה של דידייה דשאן אירחה בוולודרום את לוריין ,  אך נתקלה במפגן הגנתי מרשים של קוסצ'יילני וחבריו .  הבלם הצרפתי בעל האזרחות הפולנית הנהיג את החוליה האחורית וגם דאג לכבוש את שער השוויון  ( 1:1 )  ,  שמנע ממארסיי להתקרב לפסגה .  את צמרת הטבלה בליג 1 ,  שנראית על פניו צפופה ומרתקת ,  נצטרך לבחון מחדש כשבורדו תשלים את שני משחקיה החסרים .  
בלם :  סלבטורה בוקטי  גנואה 
לז'וזה מוריניו חסר כנראה קצת עניין ,  אחרת קשה להסביר את היכולת של אינטר בשבועות האחרונים .  הנראזורי רשמו תיקו רביעי בחמשת המשחקים האחרונים ,  תוצאות ששמרו של מילאן ורומא בתמונת המרוץ לסקודטו .  גנואה הגיעה לסן סירו ,  התגוננה היטב והצליחה להצר את צעדיהם של דייגו מיליטו וסמואל אטו ,  הרבה להודות למשחק מרשים של בוקטי ,  אחד משחקני ההגנה המבטיחים של הכדורגל האיטלקי .  הילד בן ה-23 לא התרגש מהשמות של אינטר והראה למה מרצ'לו ליפי כבר זימן אותו לסגל המורחב של האזורי .  
מגן שמאלי  מרסל שייפר  וולפסבורג 
המגן בן ה-25 היה אחד הבולטים בעונת האליפות הקסומה של הזאבים אשתקד .  כמו יתר חבריו ,  גם שייפר סבל העונה מירידה חדה ביכולת ,  אבל בשבת ,  וולפסבורג הזכירה לאוהדיה נשכחות .  הזאבים נחלצו מפיגור ודרסו את בוכום 1:4 במחצית שנייה בטעם של פעם .  שייפר היה פעיל בצד ההתקפי ,  בישל שער והציג את שיתוף הפעולה הקטלני והזכור עם כריסטיאן גנטנר .  וולפסבורג השיגה ניצחון שלישי ברציפות ותמשיך להיאבק עד תום העונה על כרטיס לליגה האירופית .
 גוטי  ריאל מדריד 
מי שהיה צריך הוכחה לחוזק של ריאל העונה ,  קיבל אותה בניצחון על סביליה .  המשחק המחיש בצורה מושלמת את הכוח של הבלאנקוס .  ריאל נראתה נהדר גם בפיגור 2:0 ,  לא נשברה מהפיגור והמשיכה ללחוץ עד לניצחון שהושג בזכות המחליפים .  מנואל פלגריני ידע לנהל את הרוטציה בצורה מושלמת ולשמר את שחקני הספסל חמים .  השבוע זה השתלם לו .  ואן דר וארט כבש את שער הניצחון היקר של העונה וגוטי היה אדריכל הניצחון עם מסירות שפרצו את ההגנה ושינו את המשחק .  מדובר בדיוק באותו גוטי שרק לפני כמה חודשים יובש על ידי פלגריני וחיפש לעזוב .  מהלך כזה יכול לפרק חברתית קבוצה מבפנים ,  אבל גוטי הבליג ,  חזר חם מתמיד והמחיש כמה חזקה ריאל .  גם מנטאלית .  
מוחמד סיסוקו  יובנטוס 
המשחק בין פיורנטינה ליובנטוס הפגיש את שתי מאכזבות העונה בסריה A ובסיומו ,  הגברת הזקנה השיגה ניצחון חשוב שהשאיר אותה בתמונת המקום הרביעי .  סיסוקו ,  הקשר האחורי ממאלי ,  הוא אחד הפחות גרועים של יובה העונה ,  אך סובל מחוסר יציבות .  בשבת ,  הביאנקונרי נהנו מסיסוקו הישן והטוב ששלט במרכז השדה ,  בלם את ההתקפות והוסיף בישול נהדר לשער הניצחון של פאביו גרוסו .  אלברטו זאקרוני ייבחן בתום העונה בהתאם למטרה היחידה שקיבל  המקום הרביעי .  הויולה ינסו להציל עונה עלובה דרך הגביע האיטלקי וליגת אלופות .  
מיקל ארטטה  אברטון 
כשהם במרחק שמונה נקודות מטוטנהאם ,  הטופיז עדיין חולמים על פיניש מדהים בדרך למקום הרביעי ,  אבל כנראה שההתעוררות הגיעה מאוחר יותר .  דווקא בעונה כזו ,  לאברטון היה סיכוי של ממש להשתחל לרביעייה המובילה ,  אבל החבורה של דייויד מויס שגם סבלה מפציעות שחקניה הבכירים משלמת את המחיר על פתיחת עונה חלשה .  בשבועות האחרונים אברטון היא אחת הקבוצות האטרקטיביות והמהנות בפרמיירליג הרבה בזכות חזרת הפצועים .  ארטטה הספרדי חזר בינואר לאחר 11 חודשי היעדרות וכיכב עם צמד ומשחק נהדר ב-1:5 על האל האומללה . " הוא עדיין לא חזר לעצמו ,  אבל הוא בדרך לשם .  התגעגענו אליו ",  פרגן מויס .
 תיאו וולקוט  ארסנל 
אחרי המשחק הבינוני של אנגליה נגד מצרים  ( 1:3 )  ,  ביקר כריס וודל האגדי את הילד מארסנל וטען כי חסר לו  " מוח של כדורגל ".  וולקוט הפנים וענה עם תצוגה שכולה השראה ויצירתיות ב-1:3 של ארסנל על ברנלי בליגה .  וולקוט חגג על המגן שלו ,  סידר שלל מצבים שניקלאס בנדטנר הקפיד להחמיץ וגם כבש שער ראשון מאז חודש אוקטובר .  ומה יש לוולקוט להגיד על הביקורת של וודל : " אני לא מקשיב לאנשים מחוץ לכדורגל ,  אלא רק לאנשים מסביבי כמו ונגר וקאפלו ".  אאוץ' .  
אריק מקסים צ'ופו מוטינג  נירנברג 
אלמוג כהן ומכבי נתניה ספגו בשבועיים האחרונים שתי תבוסות ,  אבל אצל קבוצתו הבאה של הקפטן ,  הכל דבש .  אחרי ה-1:1 הביתי עם באיירן בדרבי של בוואריה ,  נירנברג הנחילה הפסד ראשון ללברקוזן  ( 3:2 )  ועלתה מעל הקו האדום .  צ'ופו מוטינג ,  החלוץ הגרמני בן ה-21 המושאל מהמבורג ,  פתח בהרכב בפעם החמישית בלבד העונה וחגג צמד מרשים שהעלה את מאזנו לשלושה שערים והפך אותו ליקיר בוואריה לשבוע אחד .  בקצב הזה ,  אלמוג כהן ישחק בעונה הבאה בבונדסליגה .  כלל לא בטוח שזה הדבר הכי נכון מבחינתו .  
ג'ון קארו  אסטון וילה 
מרטין אוניל והווילאנס איבדו את גביע הליגה למנצ'סטר יונייטד ועל הגביע האנגלי ,  בו זכתה הקבוצה לאחרונה ב-1957 ,  הם לא מוכנים לוותר .  וילה פגשה את רדינג ,  נציגת הצ'מפיונשיפ היחידה ברבע הגמר שכבר זרקה מהמפעל את ליברפול וברנלי ,  ונקלעה לפיגור 2:0 בתום המחצית הראשונה .  אז נכנס לפעולה החלוץ הנורבגי שסירב להיות שותף לסנסציה שלישית .  קארו כבש העונה רק ארבעה שערי ליגה ,  אבל הגביע זה המפעל שלו .  שלושער שלו  ( שישה עד כה במפעל )  עזרו לוילה להפוך את התוצאה ל-2:4 ועכשיו ,  צ'לסי מחכה להם בוומבלי בחצי הגמר .
 סזאר סנטין  פ.צ קופנהאגן 
הסופר ליגה הדנית שבה לאחר שלושה חודשי פגרה ומחזור החזרה סיפק מוליכה חדשה .  קופנהאגן ,  שהודחה על ידי מארסיי בשלב הנוקאאוט של הליגה האירופית ,  נראתה חדה במיוחד עם 0:5 על אראוס .  מלך שערי הקבוצה סזאר סנטין ,  החלוץ הברזילאי בן ה-29 ,  דרס את היריבה עם שלושער כבר במחצית הראשונה וקופנהאגן נהנתה מאיבוד נקודות של אודנסה וכבשה את הפסגה בניסיון להבטיח זכייה שנייה ברציפות באליפות דנמרק .
 סדריק קראסו  ( בורדו )  - נתן ולקח 
בנדיקט הוואדס  ( שאלקה )   ואן חאל חושש ובצדק 
בסטיאן שוויינשטייגר  ( באיירן מינכן )   הציל נקודה 
מוחמד זידאן  ( דורטמונד )   גלאדבך קטנה עליו 
גאיסקה טוקרו  ( בילבאו )   המקום הרביעי נראה באופק 
לאונל מסי  ( ברצלונה )   היחיד שהגיע למשחק 
כריסטיאנו רונאלדו  ( ריאל מדריד )   הופעה גאונית

כיף ,  התקווה הטובה
וולקוט ,  ארטטה וסיסוקו בולטים בנבחרת המחזור של אירופה ,  שעומדת בסימן קאמבקים אישיים ומהלכים שמעלים חיוך

