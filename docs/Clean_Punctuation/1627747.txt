קבוצת משקיעים בראשות גיא מיוחס זכתה בהתמחרות על אנגל אירופה תמורת הזרמה של 40 מיליון שקל לחברה
לאחר שהושג ההסדר בלגנא מסתמן גם הסדר בחברות הבנות והנכדות שלה - אנגל אירופה ואנגל משאבים
מסתמן כי נמצא פתרון לאחד מהסדרי החוב המורכבים והסבוכים המתנהל בימים אלה בקבוצת החברות של לגנא הולדינגס בהיקף של כ-750 מיליון שקל .  לאחר שבשבוע שעבר סיכמה חברת אזורים שבשליטת שעיה בוימלגרין על העברת השליטה  ( 51% )  בלגנא הולדינגס לידי מחזיקי אג"ח א שלה בהיקף של כ-150 מיליון שקל ,  בסוף השבוע האחרון התגבש ההסדר גם בחברות הבנות והנכדות של לגנא - אנגל אירופה ואנגל משאבים.בתום התמחרות שנוהלה על ידי עו"ד עופר שפירא ,  המייצג את מחזיקי אג"ח ג של אנגל אירופה ,  זכתה ביום שישי האחרון קבוצת משקיעים בראשות גיא מיוחס ,  רו"ח חיים אסאייג ואיתן לירז בשליטה בחברה תמורת הזרמה של 40 מיליון שקל לאנגל אירופה.במסגרת ההסדר סוכם כי תמורת ההזרמה יקבלו המשקיעים החדשים כ-70% ממניות אנגל אירופה  ( ששוויין בשוק עומד על כ-15 מיליון שקל )  ויתרת 30% תועבר לידי מחזיקי האג"ח שיוותרו על חוב בהיקף של 260 מיליון שקל ,  מתוך 320 מיליון שקל.הכסף שיוזרם לאנגל אירופה לא יישאר בקופת החברה אלא יועבר ישירות לחברה הבת ,  אנגל משאבים ,  בכדי לחזק את הונה ,  שכן היא מחזיקה בנכסים הכי איכותיים מבין חברות קבוצת לגנא ובעזרת סיוע כספי מתאים תוכל להמשיך ולהשביח אותם .  כמו כן סוכם כי הלוואת הבעלים של כ-50 מיליון שקל ,  שהייתה אמורה אנגל משאבים לשלם לאנגל אירופה ,  תידחה בכמה שנים .  בסופו של המהלך תחזיק אנגל אירופה בכ-80% ממניות אנגל משאבים ,  כשלמחזיקי אג"ח מסדרה ה של אנגל משאבים יוקצו כ-20% ממניות החברה תמורת המרת חלק מן החוב של כ-130 מיליון שקל  ( מתוך חוב של 232 מיליון שקל ) .בשלב זה לגנא הולדינגס אינה מהווה צד להסכם בין מחזיקי האג"ח של אנגל אירופה למשקיעים החדשים ,  אך לא מן הנמנע כי היא תצטרף בעתיד להסדר ותחזיק באחזקות מיעוט באנגל אירופה ואנגל משאבים.עו"ד מני גורמן ,  המייצג את מחזיקי אג"ח מסדרה א של לגנא הולדינגס ,  ציין כי  " בכל מקרה שבו יתבצע מהלך של העברת השליטה באנגל אירופה יהיה צורך לקבל את הסכמתם של מחזיקי האג"ח של החברה האם ,  לגנא הולדינגס ". 

קבוצת משקיעים בראשות גיא מיוחס זכתה בהתמחרות על אנגל אירופה תמורת הזרמה של 40 מיליון שקל לחברה
לאחר שהושג ההסדר בלגנא מסתמן גם הסדר בחברות הבנות והנכדות שלה - אנגל אירופה ואנגל משאבים

