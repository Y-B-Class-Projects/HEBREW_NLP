סוף עונת הברים
לבוגרים שביניכם ,  הקימו בר מסעדה חדש בתל אביב ,  נטול ווליום גבוה אבל עם אוכל איכותי של השף רן שמואלי
על חורבות סניף קפה הלל שנסגר בפינת הרחובות מרמורק ויהודה הלוי בתל אביב ,  יפתח בסוף השבוע  " תמוז ",  בר-מסעדה בבעלות חבורות שונות של יזמים האחראים בין היתר על הברים קלרה ,  הארליך וגם בר הארבעה בתל אביב כשאת התפריט והייעוץ הקולינרי בנה השף רן שמואלי ,  בעבר בעל מעדניה ופרשן בתוכנית הטלוויזיה  " קרב סכינים "  וכיום בעל קייטרינג .
 אילן אלקבץ ,  מבעלי הקלרה מכוון את המקום לקהל בוגר יותר : " למי שעבר את גיל 28 ,  אין לאן לצאת ,  לשתות משהו ולאכול משהו איכותי ,  מבלי שיתפוצץ לו הראש מהווליום של המוסיקה ",  הוא אומר . " בברים רבים אין אוכל ברמה ,  ורצינו לפתוח מקום איכותי וסולידי .  הכרנו את רן שמואלי ולקחנו אותו כדי שיבנה את התפריט ,  יהיה אחראי על המטבח ,  וילווה את המקום בחודשים הראשונים ". 
בתפריט ניתן למצוא מנות כמו ברוסקטות ,  סביצ'ה וקרפצ'יו ,  וגם מיני סופלה גבינות צאן .  יש גם שרימפס צרובים ,  מוגשים על מטבוחה של פלפלים צבעוניים ,  וקציצות דגים בעשבי תיבול ולימון .  כדי לרפד את הקיבה לפני שתיית האלכוהול אפשר יהיה להזמין מיני המבורגר משני סוגים שונים ,  דג בטמפורה עם רוטב איולי ,  ואפילו פיצות דקיקות עם תוספות גורמה שפופולריות כל כך בזמן האחרון .
" המקום לא מתוכנן להיות מסעדה ,  ולכן יפתח משעות הערב בלבד ,  מלבד שישי ושבת,אז המקום יפתח מוקדם יותר כדי לתת לאנשים אופציה לבלות בימי החופש ".  אומר אלקבץ .
 תמוז  רחוב יהודה הלוי 147 פינת מרמורק ,  תל אביב.שעות פתיחה א'-ה' 19:00 עד לקוח אחרון  ( לאחר הרצה משעה 17:00 )  ויום ו'-ש' משעות הצהריים .
 
סוף עונת הברים
לבוגרים שביניכם ,  הקימו בר מסעדה חדש בתל אביב ,  נטול ווליום גבוה אבל עם אוכל איכותי של השף רן שמואלי

