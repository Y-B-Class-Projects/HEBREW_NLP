אהבה באוויר
יום האהבה הגיע  ( איזה כיף ! ו5 ! 5 ! % ! 11 )  ושני צור ממש לא בקטע של לחגוג .  שונאים אתכם
מועדים לשמחה .  הוולנטיינ'ס דיי הוא כנראה החג הכי שנוי במחלוקת בעולם .  והיה ואתם נמצאים במצב של דו ,  כנראה שתאהבו את החג הזה ,  או לפחות אתם מודעים לקיומו ,  גם אם בחרתם לא לחגוג .  והיה ואתה בגפך- אתה מתכחש לחג הזה במקרה הטוב ,  ומתנגד לו בכל תוקף וכל תירוץ  ( זה בכלל חג של נוצרים ,  ומה זה כל הטירוף הזה לחגוג את האהבה ,  יש לי אהבה בכל ימות השנה .  אני אוהב את עצמי .  מי לבד ?  אני לבד ?  !  תסתמו )  במקרה הרע .  
לא משנה מי אנחנו מהקבוצות הנ"ל ,  אי אפשר להתעלם .  התקשורת מפציעה בשלל כתבות  " הוא עקרב ואת בתולה .  האם אתם מתאימים ?  ",   " בוא וגלה כיצד לספק את הבחורה שלך בוולנטיינ'ס  ( או- איך תגרום לה לתת לך היום בלילה )  ",   " איך תגלי אם הוא שווה לנז'רי באלף חמש-מאות שקל ,  או שהוא בוגד בך ומזמין לעצמו מחבת כבדה לפרצוף ",   " אז מסתבר שהוא בגד בך .  תכניסי את הוודקה לארון ותנקי את הגלידה מהלחיים .  ככה תנקמי בו ".  
החנויות מדביקות על חלונות הראווה לבבות אדומים שנגזרו על-ידי מוכרות חסרות קואורדינציה ,  וכיתובים  " 50% על מתנות לחג האהבה !  ".  בקבוקי שמפניה נפתחים .  זרי שושנים דוקרים אותנו מכל עבר .  אבל למה לנו לחגוג את החג הזה בכלל ?  הנה רשימה של חגים למעשים ואנשים שנדחקים החוצה מבועת המיינסטרים לטובת הוללות חסרת-מעצורים של נשיקות רוויות ריר ותחתוני חוטיני פרוותיים .  חגים שהיינו מעדיפים לחגוג הרבה יותר .
 מרבית ימות השנה אנחנו מוצאים את עצמנו על המוקד- האם אנחנו אוהבים את עצמנו ?  אחד את השני ?  את בןבת הזוג ?  ובכן ,  ביום השנאה אין צורך לדאוג לדברים האלה .  ביום השנאה נהלך כולנו בפרצוף שטני ,  אומלל ,  שונא- הפרצוף ההוא שכולנו מתים להוציא החוצה עשרים פעמים ביום והאג'נדה הקיומית לא נותנת .  אז אני קוראת לכם לברך את העוברים והשבים ב"אני שונא אותך "  מסורתי ,  לירות פרצוף אכזרי ומילים מנוכרות אל האנשים שאתם לא מסוגלים לסבול ולו דקה נוספת ,  ולחרדים שבינינו- אגרופים יתקבלו בברכה .
  ( הערת המערכת :  וואלה !  לא תיקח אחריות על אף מילה שיוצאת מפיה של כתבת ממורמרת זו .  כל מקרה פציעהמוותתביעההטבעה בירקון חלים על אחריות הקורא בלבד )  .
 האיש ששחה באדמה כשישו הלך על המים .  האיש שיודעת לטרוק דלת מסתובבת .  האיש שיכול לרקוד על שתי חתונות .  האיש שספר עד אינסוף .  פעמיים .  כן ,  כן ,  אני חושבת שלצ'אק נוריס מגיע יום משלו .  ולו רק כדי שנוכל להבין מי זה הנוריס הזה ,  וכיצד הוא פלש לנו לחיים עם העובדות ההזויות שלו .  קידום מכירות- כל מי שמגיע לחנות עם עובדת צ'אק נוריס חדשה ,  מקבל זקן ג'ינג'י במתנה .  קינקי .
 אחת לכמה ימים אני מוצאת את עצמי מחוץ לחדר-מושבניקית שלי ,  בעיר הקרובה ,  כשבחורים רנדומאליים עוגבים עליי במבטים סוטים ומשפטי מפתח שהאבא-כרס-בירה שלהם הוציא מהבוידעם של ימי הסיקסטיז העליזים .  מלבד בחורות ,  גם בני המין הזכרי זוכים ליחס משרשראות ה"חי "  המהלכות האלה .  ולמה  " חי "?  כי זו המילה היחידה שהם מצליחים לאיית .
 אז הא לכם ,  יום שנותן לכם לגיטימציה לצאת ולהכות בהם כאוות נפשותיכם .  מוסכמה חברתית אטומה למדי אוסרת עלינו לחבוט בניאנדרתליים השעירים הללו ,  אבל החג הזה שובר את כל המוסכמות- במקום לסמן לחברה שלך עם העיניים  " איזה אידיוט ,  בואי נעוף מכאן לפני שהוא ממשיך עם המשפטים הגרועים מאסקימו לימון ",  רשתות השיווק המובילות יעמידו מדפים שלמים של פטישי אוויר וכפפות אגרוף ססגוניות עם הכיתוב  " 14 בפברואר ,  יום-הכה-בערס הבינלאומי !  ".  ושנייה לפני שאתה יוצאים להפיץ את החג ,  המשפט האחרון ב"יום השנאה "  תקף גם לגביי ההצעה הנוכחית ,  שתדעו .
 יום ה- gat laid האינטרנשיונלי .  כי כולנו יודעים למה אתם ששים-אצים-רצים שמא הייתם יוסיין בולט בגמר האולימפי למצוא בני זוג לפני אמצע פברואר ,  וזה ממש לא כדי שיהיה לכם עם מי לראות  " אוואטר ",  אני יודעת את זה .
 לא מעט פעמים קראו לי ממורמרת .  לא מעט פעמים התייחסתי לחגים מהז'אנר הזה ,  שמטרתם להתחנף לבני הזוג ,  לאמא ,  לאבא ,  לדודה ,  לכלב ,  לעצמנו- כסחרחרה אחת גדולה של סחיטת כספים ומתנות חסרות-שימוש שקוראות לנו לשרוף אותן ,  כמה שיותר מהר .  בינתיים אני נשארת עם ערוץ אמ-טי-וי שמביא אותה ב- Love sucks weekend ,  וערימה של אופציות בלתי-נגמרות  ( בתיאוריה )  ,  ואתם נשארים עם שגרה של קנאה וסקס משעמם ,  ואני לא בטוחה שאי פעם נצליח לדעת מה באמת טוב יותר .  ועד אז- חג שמח ,  לא משנה איזה חג תבחרו לחגוג לעצמכם .
 
אהבה באוויר
יום האהבה הגיע  ( איזה כיף ! ו5 ! 5 ! % ! 11 )  ושני צור ממש לא בקטע של לחגוג .  שונאים אתכם

