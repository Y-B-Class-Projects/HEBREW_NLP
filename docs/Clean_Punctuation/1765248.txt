ארבע הנפקות בוטלו בשלושה ימים
מתחילת השבוע בוטלו ההנפקות של קורנית ,  צ'ק קאפ ופארמה 2b .  אתמול הודיעה רוזטה גרין על דחיית ההנפקה המתוכננת
 >  >  השבוע החל בסימן של ביטולי הנפקות .  לאחר שבתחילת השבוע בוטלו ההנפקות של חברות הביומד צ'ק קאפ ופארמה 2b ,  אתמול ביטלה חברת הדפוס הדיגיטלי קורנית את הנפקת המניות המתוכננת שלה בגלל ביקושים נמוכים וחברת הביומד רוזטה גרין הודיעה על דחיית ההנפקה הראשונה לציבור .  אנליסטים מעריכים כי הדחיות מצביעות על כך שהשוק לא תומך בהנפקה של חברות קטנות ומצפה להנפקות גדולות בלבד .  התוכנית של קורנית היתה לגייס כ-24 מיליון שקל ,  אבל מניות החברה זכו לביקושים של 5 מיליון שקל בלבד .  ההנפקה היתה אמורה להתבצע לפי מחיר מינימלי של 4.8 שקלים למניה - מחיר שהיה שהיה אמור לשקף לקורנית שווי שוק של כ-84 מיליון שקל לפני הכסף .  קורנית עוסקת בדפוס ובדיו .  החברה מחזיקה ארבע חברות בנות הפועלות באירופה ,  ארה"ב ואסיה .  פעילותה של קורנית מתמקדת בשני מגזרי פעילות :  פיתוח וייצור מדפסות דיגיטליות לתעשיית הטקסטיל ,  וייצור ושיווק דיו למדפסות דיגיטליות מתוצרתה .  הכנסותיה של קןרנית הסתכמו ב-5.2 מיליון דולר ברבעון השני - עלייה של כ-26% לעומת הרבעון המקביל ב-2009 .  בינואר-יוני עלו הכנסות החברה ב-15% ל-9.3 מיליון דולר .  הרווח התפעולי של קורנית במחצית הראשונה של השנה עלה פי 2.7 ל-1.9 מיליון דולר והרווח הנקי בתקופה זו צמח פי 2.3 ל-1.6 מיליון דולר .  החתם המוביל היה אי.בי.אי חיתום ;  חתמים נוספים היו מיטב ואקסלנס .  רוזטה גרין ,  שעוסקת בהשבחת זרעים וצמחים ,  הסבירה את דחיית ההנפקה בכך ש"משקיעים פוטנציאלים ביקשו זמן נוסף לבחינת העניין ".  החברה תיכננה לגייס 28 מיליון שקל באמצעות הנפקת מניות ואופציות שחולקו ליחידות - 25 מניות במחיר מינימלי של 9.9 שקלים למניה יחד עם 25 כתבי אופציה מסדרה 1 ו-25 כתבי אופציה מסדרה 2 .  הכוונה היתה להנפיק 2.8 מיליון מניות ,  המהוות 30% מהחברה .  החברה מתמחה בשימוש במיקרו rna  ( חלק מהחומר הגנטי dna )  בטכנולוגיות  " ירוקות ",  בהן השבחת יבולים לחקלאות ומקורות אנרגיה חלופיים .  במחקרים שביצעה החברה בשלוש השנים האחרונות פותחו אצות עם תכולת אנרגיה גבוהה מהרגיל וצמחים בעלי עמידות משופרת למחסור במים .  ניסיונה של צ'ק קאפ ,  המפתחת גלולת וידיאו לאבחון סרטן המעי הגס ,  לגייס 40 מיליון שקל בתחילת השבוע נכש .  המוסדיים לא גילו עניין ברכישת מניות ואופציות משתי סדרות ,  לפי שווי חברה של 190 מיליון שקל ושווי חברה אפקטיבי של 150 מיליון שקל ,  בהתחשב בשווי הבלק-ושולסי של האופציות .  פארמה 2b ,  שמפתחת תרופות חדשות באמצעות שילוב של תרופות ישנות ,  הודיעה בתחילת השבוע כי ההנפקה תידחה .  החברה תיכננה לגייס 14 מיליון דולר לפי שווי חברה של 50 מיליון דולר .
 
ארבע הנפקות בוטלו בשלושה ימים
מתחילת השבוע בוטלו ההנפקות של קורנית ,  צ'ק קאפ ופארמה 2b .  אתמול הודיעה רוזטה גרין על דחיית ההנפקה המתוכננת

