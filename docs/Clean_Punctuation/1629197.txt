אישומים חדשים צפויים נגד מייסד גלאון גרופ ראג' רג'רטנאם - עשוי לעמוד בפני 15 שנות מאסר
לפי התובעים ,  ראיות חדשות מוכיחות כי רג'רטנאם סחר לפי מידע פנים כבר ב-2004
ראג' רג'רטנאם ,  מייסד חברת הגידור גלאון גרופ ,  המואשם באחת מהונאות המסחר לפי מידע פנים הגדולו מעולם ,  צפוי לעמוד בימים הקרובים בפני אישומים חדשים שיעלו את גזר דינו ל-15 שנה אם יורשע - כך דיווח העיתון  " ניו יורק טיימס ". במסמכים שהגישה התביעה הפדרלית לבית משפט בניו יורק ,  טענו התובעים כי הם חשפו ראיות לפיהן רג'רטנאם גרף רווחים לא חוקיים נוספים בסך 19 מיליון דולר ,  בנוסף לרווחים בלתי חוקיים בסך 17 מיליון דולר שיוחסו לו במסגרת האישומים המקוריים שהוגשו נגדו בחודש שעבר.לפי התובעים ,  כעת יש בידיהם ראיות לכך שרג'רטנאם החל להעביר תשלומי שוחד גדולים תמורת מסחר פנים כבר ב-2004 ,  ולא ב-2007 כפי שחשבו קודם .  ב-2006 ,  לטענת התביעה ,  קיבל רג'רטנאם מידע לפיו ענקית השבבים amd מתכוונת להשתלט על ati טכנולוג'יס וביצע עסקות מוצלחות על בסיס מידע זה.הפרטים נחשפו בתגובה לבקשתו של רג'רטנאם להפחית את דמי הערבות שלו מ-100 מיליון דולר ל-20 מיליון דולר .  התביעה טענה כי האישומים הנוספים יגבירו את הסכנה שרג'רטנאם ינסה להימלט ,  מאחר שברשותו נכסים בסך 25-35 מיליון דולר בחשבונות בנק בסרי לנקה ,  מולדתו.גלאון ,  שתחת ניהולה היו נכסים בסך 3.7 מיליארד דולר ,  הפסיקה להתקיים ב-31 בדצמבר .  21 אנשים ,  בהם רג'רטנאם ,  עומדים כיום בפני אישומים פליליים ,  אזרחיים ,  או שניהם ,  בעקבות חקירה בה שימשו האזנות סתר באישור בית משפט  לראשונה בפרשיית מסחר לפי מידע פנימי .  רג'רטנאם הכחיש את האישומים נגדו ,  ואמר כי האזנות סתר ממשלתיות פגעו בזכויותיו החוקתיות .  לפי החשד ,  במסגרת ההונאה גרפו המעורבים רווחים של 18 מיליון דולר .  בנוסף לרג'רטנאם ,  הוגשו אישומים גם נגד רוברט מופט ,  סגן נשיא ענקית המחשוב יבמ ,  וכנגד רג'יב גואל ,  מנהל השקעות אסטרטגיות בקרן אינטל קפיטל - זרוע ההון סיכון של ענקית השבבים אינטל .
 
אישומים חדשים צפויים נגד מייסד גלאון גרופ ראג' רג'רטנאם - עשוי לעמוד בפני 15 שנות מאסר
לפי התובעים ,  ראיות חדשות מוכיחות כי רג'רטנאם סחר לפי מידע פנים כבר ב-2004

