גווארדיולה : " בלתי אפשרי לשחזר מה שעשינו אשתקד "
 היכולת הלא מרשימה והתוצאות הלא משכנעות הביאו את מאמן ברצלונה לווידוי שבכותרת . " לעתים ,  אני מודאג מהמצב "
 האם ניצנים של משבר מתחילים לצוץ בברצלונה ?  אלופת אירופה וספרד סיימה את משחקה האחרון בתיקו 1:1 במסגרת המשחק הראשון של שלב שמינית הגמר בליגת האלופות ,  כאשר ההופעה הלא טובה של הקבוצה הקטלאנית מתחברת לאמירתו של יוהאן קרויף לאחרונה על כך שהניצחון שלה 0:4 על ראסינג סנטאנדר במחזור האחרון בליגה היה המשחק הגרוע ביותר תחת ניצוחו של פפ גווארדיולה .
" לעתים ,  מתעוררות בנו דאגות לגבי הכושר שהקבוצה נמצאת בו ,  אבל אנחנו בכל זאת אלופים ",  אמר גווארדיולה . " בכל אופן ,  האחריות היא שלי ,  ושלי בלבד כי השחקנים נותנים את הכול .  אני יודע שיש דברים שאני צריך לתקן ואני אעשה כך .  בשביל זה משלמים לי .
" כל העת משווים את מה שאנחנו עושים היום ואיך שאנחנו משחקים למה שעשינו בשנה שעברה ,  אבל זה בלתי אפשרי לשחזר את זה .  אי אפשר גם לפתוח פער של 12 נקודות מריאל מדריד ,  כמו אז ",  אמר הקטלאני והוסיף : " השחקנים עובדים בצורה טובה ,  ואם זה ייכשל אז או שהם יוחלפו או שהמאמן יוחלף ". 
המאמן התייחס גם לעובדת החתמתו של הבלם ז'ראר פיקה ,  שקשר את גורלו בגורל המועדון עד קיץ 2015 . " הוא שחקן תחרותי ושאפתן .  זו הייתה החלטה טובה .  יש לנו כעת בלם לעוד שנים רבות ". 

גווארדיולה : " בלתי אפשרי לשחזר מה שעשינו אשתקד "
 היכולת הלא מרשימה והתוצאות הלא משכנעות הביאו את מאמן ברצלונה לווידוי שבכותרת . " לעתים ,  אני מודאג מהמצב "
 
