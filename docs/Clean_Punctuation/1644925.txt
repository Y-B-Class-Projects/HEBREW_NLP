חמית אמפא קפיטל גייסה 65 מיליון שקל בהנפקת אג"ח פרטית לגופים מוסדיים
חמית הנה החברה הוותיקה והגדולה בישראל למימון ציוד ;  את ההנפקה הובילה כלל פיננסים חיתום
חברת אמפא קפיטל ,  שבשליטת קבוצת אמפא ,  דיווחה היום כי השלימה באמצעות החברה הבת ,  חמית ,  הנפקה פרטית של אג"ח בהיקף של 65 מיליון שקל בהנפקה פרטית של אגרות חוב למשקיעים מוסדיים .  חמית הנה החברה הוותיקה והגדולה בישראל למימון ציוד .  את ההנפקה הובילה כלל פיננסים חיתום.האג"ח שהונפקו דורגו בשתי רצועות מדורגות aa3 ו-ba1 על ידי חברת מידרוג .  האג"ח בעלות מח"מ של שנתיים ותקופת פדיון של כ-5 שנים .  איגרת החוב היא מסוג abs - אג"ח המגובה בתזרימי מזומנים הנובעים מהחכרה מימונית של ציוד ללקוחות חמי.רן שלו ,  מנכ"ל חמית ,  ציין כי  " המיוחד בהנפקה הוא שזהו איגוח הסטרקצ'ר  ( מכשיר מובנה מיוחד )  הראשון בשוק מזה תקופה ארוכה .  בכל הנפקה אנחנו משתדלים להתאים את המאפיינים של איגרת החוב לדרישות הספציפיות של המשקיעים ,  ולצרכים והדרישות העדכניות של שוק ההון .  הכוונה היא לספק ללקוחותינו גיוון במכשירי ההשקעה ,  התורמים לפיזור תיקי ההשקעות שלהם ,  וכך עשינו גם הפעם .  עד היום גויסו לפעילות חברות הבנות של אמפא קפיטל למעלה מ-1.2 מיליארד שקל ,  בכ-21 סבבי גיוס .  ההלוואות בגין 10 סבבים כבר נפרעו במלואן למשקיעים ". יצחק שיסגל  ( פצ'קה )  ,  מנכ"ל אמפא קפיטל ,  הוסיף כי  " הריבית המשוקללת שנקבעה לשתי הרצועות היא כ-4.7% וחיתום היתר בשיעור של כ-70% .  אלו מעידים על האמון הרב של המשקיעים ושל שוק ההון בדרכה של אמפא קפיטל ככלל ובמוצר הספציפי הזה בפרט ". אמפא קפיטל הינה חברת המימון החוץ בנקאי הוותיקה בישראל .  החברה מכרה במהלך 2009 את פעילות הליסינג התפעולי לרכבים ,  ומרחיבה בהתמדה את פעילותה בתחום הליסינג המימוני ומימון הציוד לטווח ארוך באמצעות חברת חמית ,  ובמימון הרכש והון חוזר לזמן קצר באמצעות אמפא קרדיט ואמפא ביזנס קארד .
 
חמית אמפא קפיטל גייסה 65 מיליון שקל בהנפקת אג"ח פרטית לגופים מוסדיים
חמית הנה החברה הוותיקה והגדולה בישראל למימון ציוד ;  את ההנפקה הובילה כלל פיננסים חיתום

