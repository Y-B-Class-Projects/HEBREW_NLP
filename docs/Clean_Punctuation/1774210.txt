ח"כ משה גפני :  הליכוד חסר תרבות שלטון
יו"ר ועדת הכספים תוקף את התנהלות ראש הממשלה שהביא את חוק הגיור הצבאי לדיון בוועדת הכנסת יום לפני אישור התקציב ,  עליו שקד במשך שבועות .  בראיון לחמישי אישי הוא מבהיר : " אני לא שובר את הכלים ,  אך יהיו לכך השלכות "
 לאחר דיונים מרתוניים אישרה אמש הכנסת את התקציב הדו שנתי ואת חוק ההסדרים לשנים 2011-2012 .  בחודשיים האחרונים ,  מי שעמד בחזית הדיונים על התקציב ודקויותיו הוא יו"ר ועדת הכספים ,  ח"כ משה גפני  ( יהדות התורה )  .  גפני הלך צעד אחר צעד בדיונים ,  ובסופו של דבר הביא לאישור החוק בוועדת הכספים בשבוע שעבר .  
אלא שיום לפני אישור התקציב קרה דבר :  נושא הגיור הצבאי הובא לדיון בוועדת הכנסת ,  שקבעה שהצעת החוק תידון בוועדת חוקה של ח"כ דוד רותם .  העצבים של גפני הגיעו לכדי רתיחה .  הוא חש נבגד .  רק בשבוע שעבר העביר את החוק בוועדה שבראשותו תוך אכילת צפרדעים ,  אמר ,  ויום לפני התקציב ראש הממשלה מביא את הנושא הרגיש ,  מבחינתו ,  לפתחה של ועדת החוקה .  גפני סירב לומר שהוא יצביע בעד התקציב .  בסופו של דבר הוא תמך בתקציב ,  וגם תמך בהסתייגות עם האופוזיציה . 
" לא אמרתי שאצביע נגד התקציב ",  הוא אומר ל"חמישי אישי "  בראיון ראשון מאז אישור התקציב . " אני חושב שזה תקציב טוב ,  חוק ההסדרים טוב ,  ויש לי גם אחריות למדינה ולאזרחי המדינה ".  עם זאת ,  הוא עדיין לא סלח לראש הממשלה ומבטיח שהתשובה שלו עוד תגיע .  לדבריו , " אני לא שובר את הכלים ,  אך יהיו לכך השלכות .  נמצא הזדמנות ,  ואמצא אותה מהר .  זאת לא דרך .  אמרתי את זה גם לראש הממשלה .  ההתנהלות הזאת היא לא בסדר ".  
" אם לא תהיה תוספת כמו שהובטח באופן חד משמעי לוועדה על ידי הממונה על התקציבים באוצר ,  וכפי שראש הממשלה בעצמו הוציא הודעה ,  תהיה בעיה לממשלה מול ועדת הכספים .  זה בעיה מרכזית היום והפך להיות נושא לאומי .  אני לא מעריך שבמערכת היחסים בין ועדת הכספים לאוצר ולממשלה ,  הממשלה לא תעשה מה שהבטיחה שהיא תעשה .  מה גם שאין יכולת מבחינה ציבורית לא לטפל במערך הכבאות בתוספת משמעותית בתקציב וגם ברפורמה בארגון הזה ".  
" במדינה עומדות שלוש אפשרויות :  לעשות קואליציה חילונית בלי החרדים ובלי הדתיים .  הקואליציה הזאת היתה כבר ולא הובילה את מדינת ישראל לשום מקום והיא גם לא יכולה להוביל לשום מקום ,  לא מבחינה מדינית ולא מבחינה חברתית וכלכלית .  יש אפשרות לעשות קואליציה של ימין וחרדים ,  שעד עכשיו היתה דבר טבעי ואנחנו רואים לאן זה מוביל עכשיו .  הליכוד חסר תרבות שלטון והוא גם מותקף כל הזמן על ידי התקשורת ,  והחרדים הם הבטן הרכה של קואליציה כזאת .  זה הופך להיות אצלנו כמעט שאלה קיומית .  אפשרות שלישית היא קואליציה של חרדים ושמאל שלא עשינו את זה עד היום מכיוון שהציבור המסורתי נמצא בימין ולא רצינו ללכת נגד הציבור המסורתי .  יכול להיות שזה הופך להיות אפשרות ריאלית מחוסר ברירה ".  
" במידה רבה כן ,  ולא היינו בקואליציה .  מה שקורה בקדנציה הזאת מבחינת ההסתה נגד החרדים ,  שכולם יודעים שהכוונה בסופו של דבר לא אלינו ,  אלא לשלטון ,  לראש הממשלה .  ואנחנו צריכים לעשות חשבון נפש .  היו שמונה נושאים מאוד חשובים מבחינת הציבור החרדי ,  שקיבלנו מממשלת קדימה למרות שהיינו באופוזיציה :  חוק ישיבות קטנות ,  שלטון מקומי שחייב לתקצב את החינוך החרדי ,  ועוד שורה ארוכה של נושאים .  מי שמחליט זה גדולי התורה והם ישקלו את כל השיקולים ,  אבל כשנציג זאת בפניהם ,  אציג גם את הפן הזה של חוסר היכולת של הליכוד לשלוט ,  השינויים שנעשים אצלם בגלל כותרות בעיתונים .  הקדנציה הזאת מבחינתנו ,  במערכת היחסים עם הליכוד ,  זאת מערכת מאוד מאוד קשה ,  חסרת תקדים בחומרתה ,  ושרים בכירים בליכוד יוצאים נגדנו ,  שבזכותנו הם שרים ".  
" כל גדולי התורה הסתייגו לחלוטין ממכתב הרבנים ,  וזה גם התפרסם ,  והיו רבנים חרדים שנשמעים לגדולי התורה שחתמו על המכתב וחזרו בהם בעקבות כך ,  ואתה לא שומע בתקשורת החילונית מילה על זה .  מעדיפים לצייר את החרדים אותו דבר ,  כשנוח להם .  אבל מה שמעניין בכל הסיפור הזה שאתה לא שומע מילה וחצי מילה מאנשי רוח חילוניים על זה שאומרים 'לא נאפשר לחרדים להגיע לערים מסוימות' .  שיש מקומות שפשוט לא נותנים לחרדים לגור בהם .  אני נתקל בזה כל הזמן  "  .
" אני לא מכיר את המכתב ",  הוא אומר ,  ומשום כך מסרב להתייחס למכתב עצמו .  גפני מתייחס רק לנקודה שרבניות קראו לבנות ישראל לא להתחתן עם ערבים . " בנושא הזה אני תומך בשתי ידיים .  ודאי שכל אחד צריך להתחתן עם בני עמו .  אני נגד התבוללות .  לא להתחתן עם גויים זה אחד הדברים המרכזיים ביהדות .  אני 22 שנה בכנסת .  לא שמעת ממני מילה אחת של גזענות ,  ואומרים את זה גם הערבים בעצמם ,  אבל כל אחד צריך לחיות בקרב בני עמו .  אומה אחת צריכה לכבד את האומה השניה במיוחד אם אתה שולט במדינה והמיעוט לא יהודי ,  צריך לכבד אותו ולתת לו את כל הזכויות ,  אבל בת ישראל שתתחתן עם גוי ?  אנחנו נגד נישואי תערובת בכל הכוח .  אני חושב שגם הערבים כך .  זה אסור .  לצערי ולצער כולנו אני מכיר סיפורים שבנות התחתנו עם ערבים ".  
" יש לי מבחר גדול :  או בנושא של איכות הסביבה ,  שאני מאוד בעניין ,  או בנושא החברתי שקרוב לליבי .  חוקקתי במהלך השנים הרבה מאוד חוקים ,  חלק גדול מהם זה הנושאים הללו .  נושא איכות הסביבה הוא נושא חשוב על פי ההשלכה .  במשך שנים ארוכות הייתי מקבל כל שנה את פרס הגלובוס הירוק ,  את האותות השנתיים שנתנו ארגונים ירוקים .  קידמתי את חוק חופי הים התיכון ,  את חוק אוויר נקי ,  חוק הקרינה הבלתי מייננת ועוד ". 

ח"כ משה גפני :  הליכוד חסר תרבות שלטון
יו"ר ועדת הכספים תוקף את התנהלות ראש הממשלה שהביא את חוק הגיור הצבאי לדיון בוועדת הכנסת יום לפני אישור התקציב ,  עליו שקד במשך שבועות .  בראיון לחמישי אישי הוא מבהיר : " אני לא שובר את הכלים ,  אך יהיו לכך השלכות "
 
