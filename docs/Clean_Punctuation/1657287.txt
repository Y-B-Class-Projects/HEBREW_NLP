הח"כ שנהפך לדובר מיליונר
אלי גולדשמידט ,  ששאף לייצג את השכבות החלשות בזמן שכיהן כיו"ר ועדת הכספים ,  עבר כמה שינויים בעשור האחרון :  לאחר שנאבק לטיהור שמם של האחים עופר ,  הגיעה עלות השכר שלו ב-2009 ל-4.4 מיליון שקל  ?  והוא לא היחיד :  פוליטיקאים רבים ונציגי ציבור יודעים היטב על איזה צד מר
 >  >  לפני 10 שנים ,  כשעוד שימש יו"ר ועדת הכספים ,  נמנה אלי גולדשמידט על חברי הכנסת ממפלגת העבודה שתבעו להגדיל סעיפים חברתיים ולהקצות משאבים לבלימת האבטלה .  הוא גם דרש להוסיף כמה מאות מיליוני שקלים לתקציב משרד הבריאות .  עשור חלף ,  וגולדשמידט - לאחר קריירה תקשורתית ותוכנית בערוץ 2 - נהפך מנציג ציבור לנציגם של סמי ועידן עופר ,  בעלי ההון שרכשו את צים מהמדינה במחיר נמוך במיוחד ,  ומחזיקים את בתי הזיקוק .  מח"כ שפתח לראשונה את דיוני ועדת הכספים לתקשורת כדי להגביר את השקיפות ולאפשר לציבור לזהות את האינטרסים של נבחריו ,  נהפך גולדשמידט לנציג משפחת עופר במאבק נגד העיתונאי מיקי רוזנטל ,  יוצר הסרט  " שיטת השקשוקה ".  אתמול התברר כי גולדשמידט ,  סמנכ"ל רגולציה ותקשורת בחברה לישראל ,  עבר עוד שינוי מהותי .  מחבר בקיבוץ גנוסר הוא נהפך למיליונר מרחוב הארבעה בתל אביב ,  שם שוכנים משרדי החברה .  עלות שכרו ב-2009 הסתכמה ב-4.4 מיליון שקל .  חבילת התנאים שלו הורכבה משכר חודשי של 145 אלף שקל  ( ברוטו )  ,  בונוס של 450 אלף שקל ואופציות בשווי של 2.2 מיליון שקל .  עם זאת ,  לפי שעה האופציות שלו מחוץ לכסף .  וכל זה דווקא בשנה שבה הרווח התפעולי של החברה לישראל צנח ב-76% ,  הרווח הנקי שלה קרס ב-98% ל-6 מיליון דולר ;  וצים ,  שנאלצה לפרוס מחדש את החוב למשקיעים המוסדיים בישראל ,  הפסידה 428 מיליון דולר לאחר הפסד של 328 מיליון דולר ב-2008 .  גולדשמידט הוא לא איש הציבור היחיד שעבר לעבוד אצל משפחת עופר בשנים האחרונות ונהפך לאיש עשיר .  לצדו עובד בחברה לישראל ניר גלעד ,  החשב הכללי במשרד האוצר לשעבר ,  שבתקופתו נמכרה צים למשפחת עופר .  הוא מונה למנכ"ל החברה ועלות שכרו ב-2009 היתה כ-10 מיליון שקל .  החברים של דנקנר גם אצל טייקונים אחרים ,  העסקת אנשי ציבור ופוליטיקאים היא פופולרית מאוד - ולא בכדי .  מדובר באנשים בעלי קשרים ענפים וכאלה שבקיאים בנעשה במסדרונות מקום עבודתם הקודם .  רק לאחרונה צירפה משפחת לבנת לשורותיה את ראש הממשלה לשעבר אהוד אולמרט ואת מנכ"ל משרד ראש הממשלה לשעבר רענן דינור .  משפחת לבנת היא מבעלות השליטה בחברת תעבורה ושותפתו של נוחי דנקנר לשליטה בקבוצת אי.די.בי ,  האחראית ליותר מ-5% מהתוצר של ישראל .  אי.די.בי שולטת בחברות רבות ,  בהן סלקום ,  שופרסל ,  כלל ביטוח ,  נשר ונכסים ובניין .  גם דנקנר עצמו צירף אנשי ציבור לא מעטים לקבוצתו ,  בהם שי טלמון ,  לשעבר החשב הכללי באוצר  ( מנכ"ל כלל ביטוח )  ;  ואריה מינטקביץ ,  לשעבר יו"ר רשות ני"ע  ( יו"ר קבוצת אלרון )  .  שניהם נהנים גם הם ממשכורות של מיליוני שקלים בשנה .  בשנים האחרונות עזבו פוליטיקאים רבים את תפקידם כמשרתי ציבור ועברו לעולם העסקי ,  שם הם נהנים מתגמול נדיב באופן משמעותי .  השר לשעבר חיים רמון עבר לכהן כיו"ר דירקטוריון חברת המכשור הרפואי לייפווייב ,  והוא יושב גם בדירקטוריון של חברת ביטוח ישיר שבשליטת משפחת שניידמן .  לצדו בדירקטוריון של ביטוח ישיר יושב גם השר לשעבר בייגה שוחט - היושב גם בדירקטוריון אצל טייקונים רבים .  מלבד ביטוח ישיר ,  שוחט מכהן גם כדירקטור בכיל שבשליטת החברה לישראל ובבנק מזרחי טפחות ,  שבו משפחת עופר שותפה של מוזי ורטהיים .  ח"כים ושרים נוספים שעברו לעולם העסקי והשיגו פחות הצלחות כוללים את אברהם בורג ווייצמן שירי .  שירי הצטרף בשנות הגיאות לבורסה ,  עם רכישת שליטה ביחד עם שותפים בשלד בורסאי וניסיון לא מוצלח עד כה לעסוק בנדל"ן .  בורג הסתבך עם שותפים שהורשעו בפלילים ועם פרשת ויטה פרי גליל .
 
הח"כ שנהפך לדובר מיליונר
אלי גולדשמידט ,  ששאף לייצג את השכבות החלשות בזמן שכיהן כיו"ר ועדת הכספים ,  עבר כמה שינויים בעשור האחרון :  לאחר שנאבק לטיהור שמם של האחים עופר ,  הגיעה עלות השכר שלו ב-2009 ל-4.4 מיליון שקל  ?  והוא לא היחיד :  פוליטיקאים רבים ונציגי ציבור יודעים היטב על איזה צד מר

