שחר פאר עלתה לסיבוב השלישי באינדיאן וולס
הישראלית גברה על בטאני מאטק-סנדס האמריקאית 2:6 ,  3:6 ותפגוש את פנטה .  קוזנצובה כבר בחוץ ,  דג'וקוביץ' הזיע ועלה
הטניסאית הישראלית הבכירה ,  שחר פאר  ( 20 בעולם )  עלתה לפנות בוקר  ( ראשון )  לסיבוב השלישי בטורניר אינדיאן וולס בקליפורניה  ( על סך פרסים של 4.5 מיליון דולר )  .  פאר ,  שעלתה אווטמטית לסיבוב השני ,  גברה בו על בטאני מאטק-סנדס האמריקאית  ( 133 בעולם )  2:6 ,  3:6 .  בסיבוב השלישי מחכה לשחר פאר משוכה קשה בהרבה ,  כאשר היא תתמודד נגד פלאביה פנטה האיטלקיה  ( 9 בטורניר )  ,  שדרסה את הצ'כית פטרה קיבטקובה 3:6 ,  3:6 .
 אתמול ניצחו גם אנדי רם ומיכאל לודרה ניצחו בסיבוב הראשון את מרטין דאם וראדק סטפאנק הצ'כים בתוצאה 7:5 ,  3:6 ,  7:10 ,  ועלו לשמינית הגמר .  הצמד הישראלי-צרפתי התגבר על הפסד במערכה הראשונה והצליח לגרור את הצמד הצ'כי למערכה שלישית ,  בה התעלו ברגע הנכון ,  ואחרי שוויון 7:7 זכו בשלושת הנקודות המכריעות וניצחו את המשחק .  בשלב הבא מחכים לרם ולודרה ויקטור טרויצקי ויאנקו טיפסרביץ' הסרבים ,  שניצחו 6:7 ,  6:2 ,  8:10 את כריסטופר קאס ודיק נורמן .
 בטורניר הנשים לא היינו צריכים לחכות הרבה כדי לקבל את ההפתעה הראשונה ,  כשסבטלנה קוזנצובה ,  המדורגת 1 בטורניר ,  מצאה את עצמה בחוץ כבר בסיבוב השני אחרי הפסד 6:4 ,  4:6 ,  6:1 לקרלה סוארז נבארו .  הרוסיה נחלצה מפיגור של מערכה ושבירה במערכה השנייה כדי לגרור את המשחק למערכה השלישית ,  אך בה שוב נטלה הספרדיה המוכשרת את היוזמה וניצחה בצורה מוחצת .
 קים קלייסטרס ,  אלופת הטורניר מ-2003 ו-2005 ,  נמנעה מתקלות מול הצ'כית ברברה זחלבובה סטריקובה והביסה אותה בקלות 2:6 ,  1:6 .  דניאלה האנטוחובה ,  שזכתה בטורניר היוקרתי ב-2002 וב-2007 ,  נפרדה הפעם מוקדם מאינדיאן וולס עם הפסד 6:3 ,  7:5 .  ויקטוריה אזרנקה ,  המדורגת שלישית ,  חלפה על פני סיביל באמר עם 1:6 ,  5:7 ,  כשגם ילנה ינקוביץ' ,  המדורגת שישית ,  הזיעה במשך מערכה אחת לפני שניצחה 3:6 ,  6:7 את פטרה מארטיץ' ,  בעוד שבת ארצה אנה איבנוביץ' הודחה עם הפסד 6:2 ,  6:4 לאנסטסיה סבסטובה הלטבית .
 אצל הגברים לא נתקל רפאל נדאל ,  האלוף המכהן שזכה בתואר גם ב-2007 ,  בקשיים במשחקו הראשון מול הגרמני המנוסה ריינר שוטלר וגבר עליו 4:6 ,  4:6 .  נובאק דג'וקוביץ' ,  המדורג שני ,  הסתבך מול מרדי פיש האמריקאי שדרס אותו במערכה השנייה ,  אבל הסרבי התעשת בזמן וניצח 1:6 ,  0:6 ,  2:6 .  ניקולאי דוידנקו התגבר על ארנסט גולביס 4:6 ,  4:6 ,  והמדורג הבכיר ביותר שנפל קורבן להפתעה היה מארין סיליץ' ,  שנכנע לספרדי גיירמו גרסיה לופז 7:6 ,  6:0 .
 עדכון ראשון :  14/3 ,  00:02

שחר פאר עלתה לסיבוב השלישי באינדיאן וולס
הישראלית גברה על בטאני מאטק-סנדס האמריקאית 2:6 ,  3:6 ותפגוש את פנטה .  קוזנצובה כבר בחוץ ,  דג'וקוביץ' הזיע ועלה

