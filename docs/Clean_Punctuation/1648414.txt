תלמידים בעכו מצאו שימוש טוב למי הגשמים
מערכת לאיסוף מי גשמים הותקנה בבית ספר יסודי בעכו .  המים ייאספו במיכלים וישמשו את התלמידים להשקייה ,  ניקיון והדחת אסלות .  המערכת עשויה לספק כ-90% מצריכת המים של ביה"ס
החיסכון במים מתחיל מהם :  בבית הספר היסודי שז"ר בעכו הותקנה לאחרונה מערכת לאיסוף מי גשמים שבאמצעותה משתמשים התלמידים להדחת השירותים .  מי הגשמים ישמשו את התלמידים להדחת אסלות ,  השקייה וניקיון ,  ועשויים לספק כ-90% מצריכת המים של בית הספר בעונת הגשמים .  בסך הכול מוצבים בבית הספר עשרה מיכלים .
 מאגרי המים מתמלאים ומתרוקנים בהתאם לכמויות הגשמים באמצעות מרזבים שמובילים את המים מהגג למיכלי האיסוף ,  ומשם הם עושים דרכם באמצעות משאבה לשימוש בשירותי בית הספר .  בתחילה עוברים מי הגשמים מהגג למיכל הסינון ודרכו לשאר המיכלים .  
המערכת שפותחה על ידי אמיר יחיאלי מבוססת על איסוף מי הגשמים למכלי פלסטיק בנפח מוגבל לשימוש מיידי ,  להבדיל מבורות המים עתירי הנפח ,  המשמשים לאגירה לטווח ארוך .  מילוי חוזר של נפחי אגירה קטנים ,  המתרוקנים בין גשם לגשם ,  כמה עשרות פעמים במשך החורף ,  עשוי לספק עד 90% מצריכת המים הבית ספרית בעונת הגשמים .  המים משמשים להדחת אסלות ,  לניקיון ,  ולהשקיית חממות ואדניות פנים .  בחודשי הקיץ מנוצלת אותה המערכת למחזור מי ברזיות וכיורים ,  המשמשים להשקיית הגינה ,  או נוי בית הספר .
 מדובר במיזם סביבתי של בית הספר בשיתוף עם עיריית עכו ,  קק"ל ,  אמיר יחיאלי- הוגה ויוזם הרעיון ,  והמרכז לחוגי סיור על שם אורי מימון .  עלות המאגר נאמדת בכ-80 אלף שקלים .
 ראש עיריית עכו שמעון לנקרי אמר ,  כי מדובר במיזם חינוכי המעודד חשיבה אקולוגית ומסייע בטיפוח אחריות ומנהיגות של התלמיד . " בימים אלה של משבר במשק המים אין טוב יותר מעידוד פרויקטים לחיסכון במשאב המים ",  אמר לנקרי .  לדבריו ,  בכוונת העירייה לפעול ליישום פרויקט זה בכמה שיותר מבתי הספר בעיר .
 
תלמידים בעכו מצאו שימוש טוב למי הגשמים
מערכת לאיסוף מי גשמים הותקנה בבית ספר יסודי בעכו .  המים ייאספו במיכלים וישמשו את התלמידים להשקייה ,  ניקיון והדחת אסלות .  המערכת עשויה לספק כ-90% מצריכת המים של ביה"ס

