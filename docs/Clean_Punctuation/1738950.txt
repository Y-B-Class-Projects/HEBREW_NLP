הזינוק בבורסה החזיר את משקיעי הקרנות לאפיק המנייתי 
מנתוני מיטב עולה כי הקרנות המנייתיות גייסו 230 מיליון שקל מתחילת ספטמבר ;  המגייס הגדול ביותר המשיך להיות אפיק קרנות האג"ח חברות וכללי - עם גיוסים של 1.25 מיליארד שקל
 >  >  זינוק של 8% שנרשם בבורסה בספטמבר החזיר את ציבור המשקיעים בקרנות לאפיק המנייתי .  אפיק זה רשם את הגיוס הגבוה ביותר שלו מאז מארס 2010 :  230 מיליון שקל .  כך עולה מסקירה של רוני אפטר מבית ההשקעות מיטב .  המגייס הגדול ביותר בספטמבר המשיך להיות אפיק קרנות האג"ח החברות וכללי ,  עם גיוסים של 1.25 מיליארד שקל .  מנגד ,  הפדיון הגדול ביותר נרשם באפיקים הסולידיים ,  כשקרנות אג"ח מדינה וצמודות מדד רשמו פדיון של 440 מיליון שקל .   תעשיית הקרנות מסכמת חודש טוב .  מתחילת ספטמבר צמחו הנכסים המנוהלים בקרנות הנאמנות בכ-2.7 מיליארד שקל ,  מתוכם גיוסים נטו של כ-2 מיליארד שקל ועליית ערך הנכסים של כ-700 מיליון שקל .  גיוסים של כמיליארד שקל נרשמו בקרנות המסורתיות  ( קרנות אג"ח ,  קרנות מניות ,  קרנות עוקבות וקרנות מעורבות )  ו-950 מיליון שקל בקרנות הכספיות .  לפי מיטב ,  ספטמבר עמד בסימן גיוסים גבוהים בחלקו הראשון של החודש ובשינוי טעמי המשקיעים ,  שהעדיפו קרנות נאמנות עם חשיפה מנייתית ונפטרו מקרנות המתמחות באפיק הממשלתי בלבד .  המגמה החיובית בשווקים עוררה גם את הקרנות הגמישות ,  שנהנו מגיוס של כ-75 מיליון שקל ,  הגיוס החודשי הגבוה ביותר מאז אפריל 2007 .  מתחילת השנה גייסו הקרנות 14 מיליארד שקל ,  מהם 12 מיליארד גויסו לאפיק קרנות אג"ח חברות וכללי .
 
הזינוק בבורסה החזיר את משקיעי הקרנות לאפיק המנייתי 
מנתוני מיטב עולה כי הקרנות המנייתיות גייסו 230 מיליון שקל מתחילת ספטמבר ;  המגייס הגדול ביותר המשיך להיות אפיק קרנות האג"ח חברות וכללי - עם גיוסים של 1.25 מיליארד שקל

