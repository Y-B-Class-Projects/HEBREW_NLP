סוף קו ? ל סוף :  סיומים גדולים בתרבות המודרנית
לרגל שמחת תורה ,  עמה מסתיים הסיבוב השנתי של קריאה בחמשת החומשים ,  אספנו עבורכם את הסופים הגדולים מכולם :  מהביטלס דרך  " לילות בוגי "  ועד  " הסופרנוס ".  זהירות - ספויילרים
אני מקנא באנשים שיודעים לרקוד .  יותר משאני מקנא בהם שהם עושים את זה ,  אני מקנא בהם שהם לא מנסים להבין מה בעצם יודע אדם שיודע לרקוד .  אולי לרקוד ,  כמו שניתחו זאת מיליונים ,  זו התחושה שאתה חי ,  אבל מהצד המנצח .  ואם זו ההגדרה ,  אז מה קורה כשאתה לא יודע לרקוד ?  ואיפה ההוגנות אם אתה לא יכול לרקוד ?  ומה בכלל קורה כשאתה חי בעידן שלא מאפשר לך לרקוד ?  ואיך זה מרגיש שאתה שורד אלבום שלם  ( "Neon Bible ")  של מאבק בין הטוב והרע ומגלה שהפסדת ?  אתה מרגיש כמו הרגע שהתיקו של הארקייד פייר נשבר ,  העוגב משתתק ,  החומות נופלות והסוסים של הדרמה פורצים פנימה .  ואם ריקוד זה הרגע הכי שמח שאדם יכול לגעת בו ,  אז התחושה המקבילה ,  זו ש-"My Body Is A Cage "  מסתיים איתה ,  היא שאלוהים בעט לך בבטן .  
 ( עינב שיף )  
" עמוק באדמה "  היא סדרה שזיגזגה בחמש העונות שלה אבל בסופו של דבר התגבשה להיות אחת הסדרות המורכבות ,  החכמות והמרגשות ביותר שנעשו .  עשר הדקות האחרונות של הפרק האחרון הן המתנה האישית של אלן בול ,  התסריטאי של הסדרה ,  לכל צופה וצופה שליווה את משפחת פישר בעליות ובמורדות שלה והן יצירה קטנה ואקזיסטנציאליסטית בפני עצמן .
 הסיום המבריק ,  בו מלווים כל אחת מהדמויות עד למותה המנחם ,  הסתמי ,  האלים או מלא היופי ,  הוא הולם לסדרה שהיתה לעיתים אובר-דה-טופ אבל תמיד נוגעת ללב ואנושית .  בעשר הדקות האלו מתמצת בול את תפיסת העולם הבודהיסטית של  " עמוק באדמה "   המוות לא ייתכן בלי חיים ,  וחיים לא ייתכנו בלי מוות .  כמה יפה ,  כמה מלא חסד וחמלה .  
 ( לילך וולך ) 
לא הרבה יודעים אולם אחד הסופים הגדולים בתולדות הקולנוע כמעט ולא יצא לפועל .  מפיק הסרט ארנולד קופלסון סירב לסוף שאותו הציע הבמאי דיויד פינצ'ר בטענה שהוא קשה מדי .  סופים אלטרנטיביים אחרים כבר תוכננו ,  אולם ההתעקשות של פינצ'ר ,  פלוס האולטימטום של כוכב הסרט בראד פיט לפיו הוא לא מוכן להצטלם לסוף אחר ,  עשו את שלהם .  פינצ'ר כן בחר בסופו של דבר לסיים את  " שבעה חטאים "  באופן שונה ממה שתכנן .  הוא הוסיף סצנה נוספת ,  לא חלילה להמעיט בעוצמת הסיום אלא להאדיר את הרעיון המרכזי שמלווה את הסרט לכל אורכו : " העולם מקום יפה ושווה להילחם עבורו ",  סוגר סופית מורגן פרימן את הסרט הנפלא הזה בציטוט מספרו של ארנסט המינגווי  " למי צלצלו הפעמונים ",   " אבל אני מסכים רק עם החלק השני ".  
 ( אייל דץ ) 
גם אם ברור לנו שלמארק וולברג אין צינור באורך 40 סנטימטר ושההדבקה של הזין המלאכותי הייתה די גרועה ,  עדיין משעשע להיזכר בסיום של  " בוגי נייטס ",  במהלכו דירק דיגלר עומד מול המראה ,  מנפנף בזרגו ומכריז : " אני כוכב ,  אני כוכב ,  אני כוכב ".  זו אולי לא הסצנה הזכורה ביותר בכל הזמנים בקולנוע ובוודאי שלא המטלטלת מכולן ,  אבל היא קולעת ביותר ממשמעות אחת למונח  " סוף גדול ".  וזה לבד משהו שאי אפשר להגיד על הרבה סרטים אחרים ושמקנה לה מקום של קבע בהיכל התהילה של הסיומות .  
 ( דוד רוזנטל ) 
לרבים יצא להכיר את  " כדורי הרגעה בדבש ",  אחד השירים היחידים בעולם שמסיים שני אלבומי אולפן  ( גם את  " השנים היפות של גבריאל "  בו הופיע במקור ולאחר מכן גם ב"עתיד "  בגרסה משופצת )  ,  אחרי  " בתוך הצינורות ",  האפוס המדהים שכתב גבריאל בלחסן במסגרת להקת אלג'יר .  בתוך אותו שיר ,  חבויה השורה שפותחת את  " כדורי הרגעה ",  כזו שמרגע שאתה שומע אותה ,  ממילא העולם מת   " זה משחק ,  משחק מתוכנן היטב ".  
מי שמצפה שמכאן זה ימשיך בשקט היחסי של  " בתוך הצינורות "   ( עד הסולו של הגיטרה כמובן )  לא מבין מה מחכה לו :  טנקים ,  מסוקים ,  אנשים מרוסקים ,  עובדים זרים שהתאבדו מגעגועים ,  שואה ,  אבא מזדקן ,  ילד משוגע ,  עיתוני פורנו דביקים בתחנה המרכזית ,  כל החיים האלו בפיתה עבשה ומתפוררת ,  סמל לקיום שלא רצינו בו ביקום שלא רוצה בנו .  זה לא שיר לסוף האלבום ,  זה שיר לסוף העולם .  
 ( עינב שיף ) 
ג'יי די .  סאלינג'ר היה גאון ביצירת רושם מתעתע של מים רגועים שתחתם שוחים כרישים טורפניים .  ב-12 עמודים מתוך ה-13 של הסיפור  " יום נפלא לדגי בננה "  לא קורה כמעט שום דבר .  ואז ,  בשלושה עשרה הארור ,  יורה בעצמו סימור גלאס ומאלץ את הקורא לקרוא מחדש את כל הסיפור .  רק אז ,  ממש ממש מתוך הסוף ,  הלא צפוי הופך צפוי ,  התת קרקעי מתפרץ בלבה רותחת ומכסה על היומיומי  ( לכאורה )  ,  על הסתמי  ( לכאורה )  על התמים  ( שוב ,  רק לכאורה )  .
 קל מאוד לסיים סיפור ב"בו !  "  רועש שמקפיץ את הקורא ממרבצו ,  אבל סאלינג'ר לוחש את פסקת הסיום שלו ,  באופן אינטימי כמעט ,  היישר לתוך שבלול האוזן .  מרפא ומרעיל בו זמנית .  ככה אנחנו רוצים ללכת ,  בשקט מרעים .  
 ( לילך וולך ) 
במשך שנים ניסו הוריי ללמד אותי לא לקנא .  אל תסתכל בקנקן ,  אמרו ,  לאנשים יש הרבה בעיות שאתה לא יודע עליהן .  לא הפנמתי .  לילד בשנות העשרה המוקדמות יש הרבה מושאי קנאה  זמרים נערצים ,  כדורגלנים או סתם הבחורצ'יק ההוא שיוצא עם כל הבנות בכיתה והשמועה מספרת שאיבד את הבתולים .  
לא עזרו כל ההטפות ,  עד ששיר קטן בשיעור אנגלית בכיתה י' שינה לי את החיים  - " ריצ'רד קורי "  של אדווין ארלינגטון רובינסון ,  על אותו בחור צעיר ,  יפה ומנומס ,  הגבר המושלם להביא הביתה לאמא .  כל הרחוב התפעל ממנו וקינא בו ,  עד שבלילה אחד תקע לעצמו ריצ'רד קורי כדור בראש .  ב-15 שורות יפהפיות ועוד אחת מפתיעה במיוחד ,  יצר רובינסון את אחת הפואמות השימושיות ביותר שנכתבו מעולם ,  כזו שזכתה במעמד אלמוות בזכות המסר הנצחי שלה .  
 ( דוד רוזנטל ) 
כל יום אתם רואים 40 אנשים כמו רוג'ר  " ורבל "  קינט  ( קווין ספייסי )  ברחוב ואתם צוחקים עליהם :  דקים ,  עם קביים ,  מקריחים ,  בטח לא איבדו את הבתולים אף פעם משילוב של טמטום ונכות .  במשך שעתיים גם הבלש דייב קויאן  ( צ'אז פלמינטרי )  היה בטוח שרק אידיוט עמד בינו ובין פיצוח זהותו של קייזר סוזה ,  המאפיונר האימתני .  אבל כמו כל ההפתעות בחיים ,  גם זו לקחה פחות משלוש דקות .  ברצף אימג'ים מסחרר ,  שהיווה את ההשראה לעשרות יצירות ,  החל מפרקים ב"רצח מאדום לשחור ",   " נמלטים "  ו"אוז "  ועד סרטים כמו  " התחלה ",  קויאן גילה שהשטן הצליח להערים עליו בטריק הוותיק מכולם  לא ,  הוא לא גרם לו לחשוב שהוא לא קיים .  הוא גרם לו להאמין שהוא נכה וטיפש .  
 ( עינב שיף ) 
החוזה בין הקולנוענים לצופים ידוע היטב :  אתם תלחיצו אותנו כמה שאתם רוצים ,  אבל העיקר שבסוף הכל יהיה בסדר .  הצרה היא שהסופים הטובים לפעמים כה צפויים ומלאכותיים ,  שרק לעתים נדירות התגמול שלנו הולם באמת .  סצנת הסיום הבלתי נשכחת ב"עננים נודדים "  של אקי קאוריסמקי היא תגמול חד-פעמי שכזה .  לאחר שהתייסרנו במשך כשעה וחצי יחד עם גיבורי הסרט ,  זוג פיני מובטל ואומלל ,  אנחנו צופים בהם יוצאים להרפתקה הגדולה של חייהם  הקמת מסעדת פועלים .  הלוואי שייכנסו לקוחות ,  אנחנו מתפללים איתם ביום הפתיחה החגיגי ,  אבל השעות נוקפות ואיש לא נכנס .
 ואז ,  איש עם זקן נעמד בחזית המסעדה ,  מתבונן פנימה ושוקל את צעדיו .  ייכנס או לא ?  קאוריסמקי מושך את הקתרזיס ככל האפשר ,  ואז מחליף את החרדה באושר  האיש צועד פנימה ,  ואחריו מגיע נחשול של פינים רעבים .  המסעדה תהיה הצלחה ,  לזוג האומלל תהיה עבודה ,  הכל יהיה בסדר .  כל כך פשוט ,  כל כך יפה .  בכל פעם שאני מאבד תקווה אני נזכר בסיום של  " עננים נודדים "  ונזכר ברגע שבו המסעדה מתמלאת לקוחות .  
 ( אבנר שביט ) 
מעולם לא שמעתי כל כך הרבה אנשים מקטרים על סוף של סרט כמו ששמעתי ביציאה מהקולנוע אחרי  " ארץ קשוחה ".  120 דקות אחרי שהסרט השני הכי טוב של 2008  ( הראשון הוא  " זה ייגמר בדם ")  התחיל ,  הספיקו שתי דקות וכמה שורות של טומי לי ג'ונס לגרום לחצי מהאולם לשכוח מערימת הגופות של אנטון שיגור ,  ומכמה מהרגעים הקולנועיים הכי מצמררים של השנה ולהסיט את השיחה אל למה בחרו האחים כהן לסיים ככה את הסרט .  והאמת - זוהי שיחה שממשיכה הרבה מעבר למסדרונות הקולנוע ומגיעה גם היום לפורומים ,  בלוגים ולקליפים מפורטים ביו טיוב שמנסים להסביר את הסיום המוזר .
 אני אישית הייתי מעדיף שמישהו ינסה להסביר לי מה זה היה בדיוק  " לקרוא ולשרוף "  כי את זה ממש לא הבנתי .
  ( ג'רמי יפה ) 
שירים מפרקים לסיום האלבום הם המומחיות של רדיוהד ,  כזו שהגיעה לשיא די מוקדם כבר באלבומם השני , " The Bends ",  עם  "  ( Street Spirit  ( Fade Out "  ההמנוני ,  והמשיכה עד  " Videotape "  שסיים את אלבומם האחרון , " In Rainbows ".  למעשה ,  סטריט ספיריט היה אמור לככב בפינה הזו ,  אבל ב-2010 יש משהו מטופש באמרה המסיימת של השיר ההוא :  זה לא עידן לומר בו  " Immerse Your Soul In Love ". 
נגיד שהלכת עם הציווי הזה ואתה שם את נשמתך בתוך האהבה  מי יוציא אותך משם כשזה ייגמר ?  לא לא ,  איכשהו  " אני אראה אותך בגלגול הבא "  נראה מתאים יותר לעולם הזה .  לשקוע באהבה פירושו אור ,  ואילו ישראל 2010 פירושה חושך .  
 ( עינב שיף ) 
אחרי מחשבות רבות ,  מחליט אהרן לצאת לטיול לאור ירח .  ככה מתחיל סיפור הילדים המושלם על  " אהרן והעיפרון הסגול ".  הוא מצייר לו את הדרך ,  מצייר לו סכנות דמיוניות ,  מצייר לו פשטידות טעימות למראה ,  ובסופו של עניין רוצה לחזור הביתה ,  ומצייר לו את החלון לחדר שלו .  
 שלא כמו סיפורים מאכזבים בהם מתעורר הגיבור ומגלה שהכל היה חלום ,  ב"אהרן והעפרון הסגול "  דווקא בסוף הטיול ההרפתקני הגיבור הזעיר נופל לתרדמה עמוקה והעיפרון הסגול נופל גם הוא .  סיום נפלא והגון לחלוטין לספר שמלמד פעוטות - ומבוגרים שזוכרים לקרוא בו פעם לפעם - שהמציאות היא כל מה שתבחר שתהיה .  מפעם לפעם מגיע לנו ,  השבריריים והמבולבלים ,  גם סוף טוב לסיפור סגול .  
 ( לילך וולך ) 
כן ,  ב-23,346 רשימות דומות תמצאו כאן ובצדק את  " A Day In A Life "  כי זה שיר סיום מבריק וכי זה מסמל תקופה וכו' וכו' ,  אבל בתוכניתנו  " לכל קלישאה תשובה "  נראה שצריך לעשות צדק עם קלאסיקת הסיום האמיתית של הביטלס והוא השיר החותם את  " ריבולבר ".  גם הוא שיר שמהווה פריצת דרך מוזיקלית וגם הוא סמל תקופתי לתחושה הזו שלך תדע מה יביא לך מחר ובעיקר  באיזו צורה אפשר יהיה להסניף את זה .  
 ( עינב שיף ) 
במשך שנים לא מעטות היתה לי אובססיה קלה ל"סופרנוס ".  צפיתי בכל פרק שבע-שמונה פעמים בממוצע ,  קראתי ספרי פסיכולוגיה ופילוסופיה שעסקו בסדרה וניתחתי בשיחות עם חברים כל ניואנס הכי זניח .  זה פתטי למדי ,  אני יודע .  אלא שמאז שצפיתי בעונה האחרונה של יצירת המופת קורה דבר מוזר :  אני לא מצליח לשרוד פרק .  באמת שאני מנסה :  מארזי הדי.וי.די המהודרים שנרכשו על ידי או הוענקו לי במתנה על ידי ידידים יקרים עדיין ממתינים מתחת לטלוויזיה ,  ואני יודע שעדיין אצליח לגלות בכל צפייה פרט חדש או זווית מקורית שלא חשבתי עליה בעבר .  אבל אני כבר לא מסוגל .  הקדשתי מחשבה רבה לפתאומיות שבה זנחתי את המאהבת הטלוויזיונית שלי ובסוף הגעתי למסקנה שזה לא אני ,  זו היא .  
אתרים שלמים עוסקים בספקולציות לגבי הסצינה האחרונה של ה"סופרנוס "  ומנסים לקבוע אם טוני סופרנו מת בסיומה .  הם מפספסים את מי שבאמת מוצא שם את מותו :  הסדרה וצופיה ,  אלו שמחלו לטוני סופרנו על כל עוול ,  העלימו עין מהרציחות והאלימות והבגידות וראו בו האיש הטוב במלחמות שניהל לאורך השנים .  הם קנו כפתאים את פריצות הדרך בטיפול הפסיכולוגי ,  עלצו כשחיסל בכל עונה את הפסיכופת או המלשן התורן שצמח בצוות ושמחו כשנחלץ מציפורני האף.בי.איי .  העונה האחרונה כולה ,  ובייחוד חלקה השני ,  מיועדת לנתץ את תדמיתו של הפרוטגוניסט .
 אחרי שורת אירועים שבהם מתגלה פרצופו האמיתי של מר סופרנו ,  ושיאם ההמתה נטולת החסד של כריסטופר מולטיסנטי ,  סופו המטאפורי מגיע בפרק הלפני אחרון ,  כשדוקטור מלפי מגלה שהטיפול בטוני היה חסר משמעות .  בסצינה שמזכירה את הסיום של  " החשוד המיידי ",  מזדקרות המילים שמפלילות את ראש ארגון הפשע של ניו ג'רזי מהמחקר  ( האמיתי )  אותו היא קוראת על טיפול בסוציופתים .  רגע זה ,  שבעקבותיו זורקת מלפי את טוני מהטיפול ,  הופך על פניה את הסדרה כולה והופך אותה למעשה רמייה מתמשך .  כל רגע של קתרזיס ,  צמיחה ,  תובנה או למידה ,  מתבטל באחת כשמתברר שהגיבור הוא בעצם חלאה חסרת מצפון .  
יתרה מכך ,  בעונה האחרונה מתגלה שסופו של מאפיונר לא יכול להיות טוב :  מי שמנסה להיחלץ מחיי המאפיה לטובת חיים חדשים דינו להתאבד ,  מי שנכנס לכלא נמק ומת ,  מי שנשאר פעיל נרצח ומי שמזדקן עושה זאת במוסד סגור בעוד מוחו הופך אט אט לראגו .  אז מה זה כבר משנה אם טוני מת בסצינה האחרונה או לא ,  כשברור שבמקרה הטוב הוא ייכנס למאסר עולם אחרי שעוד חבר צוות ערק לשורות הבולשת .  מה שחשוב באמת הוא שיוצר הסדרה ,  דייויד צ'ייס ,  גילה לנו מה יכול להיות כוחו האמיתי של סיום .  אין כאן טוויסט ספרותי די פשטני כמו ב"כפרה ",  למשל ;  אין כאן ניסיון מאולץ לפרק מסכם ,  כמו ב"סיינפלד ".  
תחת זאת ,  בחר צ'ייס להחזיר את ההבחנה בין טוב ורע לסדרה שטשטשה זאת לאורך כל עונותיה ,  לאחר שהפכה גנגסטרים לגיבורי תרבות והיתה לתעשייה שמייצרת ספרי בישול ואלבומים צבעוניים .  במשך עונה שלמה צ'ייס התעלל ביצירי כפיו ,  הרג בהם או רצח את אופיים .  ואז ,  בשניה האחרונה ,  היוצר ירה לסדרה שלו בראש ,  מהעורף ,  מטווח אפס ,  בדיוק כמו שאוהבים במאפיה .  
 ( אודי הירש ) 

סוף קו ? ל סוף :  סיומים גדולים בתרבות המודרנית
לרגל שמחת תורה ,  עמה מסתיים הסיבוב השנתי של קריאה בחמשת החומשים ,  אספנו עבורכם את הסופים הגדולים מכולם :  מהביטלס דרך  " לילות בוגי "  ועד  " הסופרנוס ".  זהירות - ספויילרים

