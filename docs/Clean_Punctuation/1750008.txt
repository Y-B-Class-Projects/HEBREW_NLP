דיווח :  BHP ביליטון מעוניינת להמתיק את הצעת הרכש לפוטאש בסך 39 מיליארד דולר
BHP ,  שהציעה באוגוסט לרכוש את פוטאש ב-130 דולר למניה צפויה להעלות את ההצעה ב-10%
bhp ביליטון מתכננת להמתיק את הצעת הרכש שלה לענקית האשלג הקנדית פוטאש ,  כך דיווח היום העיתון  " סאנדיי טיימס ",  על פי מקורבים לעניין .  לפי הדיווח ,  bhp ביליטון מעוניינת להעלות את הצעת הרכש העוינת שלה לפוטאש ,  בסך 39 מיליארד דולר .  bhp שוקלת להעלות את ההצעה ,  שכיום עומדת על 130 דולר למניה ב-10% .  דובר bhp ביליטון סירב להגיב לידיעה.bhp ביליטון ,  חברת הכרייה הגדולה בעולם ,  הגישה באוגוסט באופן רשמי את הצעת הרכש העויינת עבור מניות פוטאש .  bhp הודיעה כי בכוונתה לעקוף את דירקטוריון פוטאש ,  שדחה את הצעת הרכש בטענה שאינה גבוהה דיה ,  ולפנות ישירות למשקיעים .  החברה מעוניינת להגדיל את הנתח שלה בשוק האשלג ,  ומפתחת בימים אלה פרויקט אשלג בקנדה שצפוי להפיק 8 טונות של אשלג בשנה - כ-12% מתפוקת האשלג העולמית.בשנה שעברה אמר מנכ"ל bhp ,  מריוס קלופרס ,  כי החברה תשקיע מיליארדי דולרים בפרויקט .  מאז הציעה bhp לרכוש את פוטאש לראשונה עלה מחיר מנייתה של האחרונה ,  מה שהעלה הערכות לפיהן ההצעה תומתק .  ביום שישי ננעלה מניית פוטאש ב-145.09 דולר בוול סטריט .
 
דיווח :  BHP ביליטון מעוניינת להמתיק את הצעת הרכש לפוטאש בסך 39 מיליארד דולר
BHP ,  שהציעה באוגוסט לרכוש את פוטאש ב-130 דולר למניה צפויה להעלות את ההצעה ב-10%

