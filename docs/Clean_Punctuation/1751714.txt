הראל לוי צפוי להודיע על פרישה
הטניסאי ,  שדורג בשיאו במקום ה-30 ,  שוקל לתלות את המחבט ,  אך עשוי לשחק נגד פולין במאי : " בקרוב אקבל את ההחלטות "
 זה אמנם נמצא באוויר ,  אבל נראה כי הראל לוי החליט לתלות את המחבט ולסיים את הקריירה בגיל 32 .  לוי ,  שנמנה על סגל נבחרת הדייויס ,  אמור להחליט על פרישה ביחד עם קפטן הנבחרת ,  אייל רן ,  ולא ברור עדיין אם הטניסאי הישראלי ישחק במפגש גביע הדייויס נגד פולין שייערך בחודש מאי בארץ .
 לוי ,  שמדורג כיום 239 בעולם ,  סיים את העונה מבחינתו ועוד לפני ההפסד לנבחרת אוסטריה בדייויס בחודש ספטמבר הוא סבל מפציעה שמנעה ממנו להתחרות במרבית הטורנירים בסבב .  הטורניר האחרון שבו השתתף לוי ,  שדורג בשיאו במקום ה-30 בעולם  ( בשנת 2001 )  ,  היה בחודש שעבר בשנגחאי ,  ממנו הוא הודח כבר בסיבוב הראשון .  
לוי רמז על אפשרות שיסיים את דרכו ב-2011 לאחר ההפסד של הנבחרת לאוסטריה ,  וגם כעת הוא לא מכחיש את האפשרות שיפרוש . " אני לא הכי כשיר .  כרגע סיימתי את השנה ואני אקבל את ההחלטות לשנה הבאה בקרוב .  צריך לזכור שאני בן 32 ,  יש לי ילדה ואני לא בן 17 .  מתישהו זה צריך לקרות ואני אצטרך לפרוש .  בכל מקרה זו תהיה החלטה משותפת לי ולקפטן ". 

הראל לוי צפוי להודיע על פרישה
הטניסאי ,  שדורג בשיאו במקום ה-30 ,  שוקל לתלות את המחבט ,  אך עשוי לשחק נגד פולין במאי : " בקרוב אקבל את ההחלטות "
 
