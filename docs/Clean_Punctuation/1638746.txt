עומס במוסכים בעקבות התקלה במכוניות טויוטה
 >  >  ארבעה ימים לאחר פרסום הקריאה לתיקון של חברת טויוטה ,  וביבואנית הישראלית ,  יוניון מוטורס ,  עדיין לא יודעים אילו מכוניות נדרשות לתיקון .  הנהלת טויוטה אירופה חזרה אתמול לעבודה ,  ובימים הקרובים יישלחו לישראל מספרי השלדה של המכוניות הנדרשות לתיקון .  בינתיים במחלקת השירות של יוניון מוטורס מדווחים על עומס במוסכים ועל התמעטות הקריאות בטלפון .  אתמול נקראו בעלי טויוטה המרגישים שיש להם בעיה בדוושה לסור למוסך ,  שם תיבדק מכוניתם .  אתמול התייצבו רבים מהם לבדיקה ,  אך לפי טענת החברה לא נמצאו תקלות מיוחדות בדוושה .  ביום שישי הודיעה טויוטה באירופה על קריאה לתיקון של 1.8 מיליון מכוניות באירופה ,  בשל חשש שדוושת הגז עלולה להיתקע כשהיא לחוצה ולגרום למכונית להאיץ במהירות ,  ובכך להביא למצב מסוכן שבו קשה לבלום את המכונית .  בארה"ב נהרגו ארבעה בני אדם בתאונה שנגרמה בשל תקלה זו .  ההערכות בעולם הן שטויוטה כבר הפסידה 21 מיליארד דולר בשל אובדן נתח שוק .  בימים האחרונים שוברת החברה את השתיקה בקשר לתקלה ובכיריה מתראיינים לתקשורת האמריקאית .  בנוסף ,  טויוטה מפרסמת בארה"ב ובאירופה מודעות שמסבירות את הפסקת הייצור .  באופן תמוה ,  אין במודעות אלה התייחסות לקריאה לתיקון .
 
עומס במוסכים בעקבות התקלה במכוניות טויוטה
nan
