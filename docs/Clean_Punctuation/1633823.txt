דיווח :  NBC ואובריאן יודיעו היום על סיום היחסים
מנחה תכונית הלילה צפוי להקליט את תוכניתו האחרונה ביום שישי הקרוב ,  ולאחר מכן יוחלף על ידי ג'יי לנו .  עד אז ,  ממשיך אובראן לחבוט ב-NBC וכינה את מנהליה  " טיפשים חדלי אישים "
 NBC וקונאן אובריאן צפויים להודיע היום  ( שלישי )  על עזיבתו של אובריאן את הרשת וחזרתו של ג'יי לנו לתוכנית הלילה .  על פי גורמים בתעשייה האמריקאית ,  התוכנית האחרונה של אובריאן תצולם ביום שישי ועד אז ימשיך ככל הנראה המגיש הג'ינג'י לחבוט ללא רחם במנהלי הרשת . 
" שלום ,  אני קונאן אובריאן ואני צריך שכולכם תכתבו לי מכתב המלצה ",  פתח אובריאן את המונלוג . " בעיתונות פורסם שמבחינה חוקית ,  אסור לי לומר שום דבר רע על NBC ",  המשיך אובריאן , " אבל הם לא אמרו שאסור לי לשיר על זה ".  בנקודה זו החל אובריאן לשיר את מה שהוא חושב על מנהלי הרשת : " Morrons ,  Incompetent Morrons "   ( טיפשים חדלי אישים ,  בתרגום חופשי - ע.ש )  . 
" ל-NBC יש סלוגן חדש שאומר 'יותר צבעוני' ",  הוסיף אובריאן . " זה נכון ,  הם עומדים להעיף את הבחור הכי לבן שלהם מהמסך ".  לאחר מכן ציטט אובריאן את ג'וליה רוברטס ,  שאמרה בטקס גלובוס הזהב שמצבה של הרשת באסלה . " ב-NBC כעסו על כך והאסלות זעמו ".  
לסיום ההתנגחות היומית ,  אובריאן הודה למאות מעריצי התוכנית שהתקבצו בגשם שוטף מול אולפן התוכנית והפגינו נגד עזיבתו .  אובריאן התרגש מאד מהמחווה שהתקיימה במקביל גם במדינות נוספות בארצות הברית ,  הודה להם בשידור חי ושלח למפגינים ארגזי פיצות .
 בינתיים ,  ג'יי לנו מתכונן לחזור לכס מנחה תוכנית הלילה ,  שתשודר בשעה 23:30 ככל הנראה מה-1 במרץ ,  עם תום אולימפיאדת החורף .  על פי תמלול ששחררה NBC ופורסם באתר Variety ,  אמר לנו לקהל של תוכנית הטוק שואו שלו לפני שידור התוכנית מספר מילים בנושא שמסעיר את עולם הבידור . 
" זה רק עסקים .  אם אין לך את הרייטינג ,  אתה יורד משידור ",  אמר לנו .  לדבריו ,  מנהלי NBC אמרו לו שאובריאן יסכים ליוזמה לשינוי שעת השידור שלו לחצות ולא צפו את התנגדותו .  לדבריו ,  הוא לא נוטר טינה לאובריאן על שסנט בו בשבועות האחרונים . " התקווה הגדולה היתה שהתוכנית תעזור לו ",  אמר לנו . " ובכן ,  לא עזרנו לו בשום צורה ".  
לנו ניצל את ההזדמנות ושחזר את המהלכים שהביאו לכך שבשנת 2004 הוחלט להעביר את שרביט הנחיית תוכנית הלילה לאובריאן . " אמרתי להם 'הייתי מספר 1 ברייטינג במשך 12 שנים ,  אחרי שאהיה מספר 2 ,  תפטרו אותי ?  הם אמרו שלא יעשו זאת ".  לדבריו ,  איים לנו לפרוש כדי שלא לשחזר את המריבה הגדולה שהיתה לו עם לטרמן במירוץ על ירושתו של ג'וני קרסון ,  המנחה האגדי של תוכנית הלילה שלנו תפס את מקומו .  
לנו הוסיף ואמר שבסופו של דבר ,  הסכים למשבצת השידור של 22:00 בלילה לאחר שהוצגו בפניו תוצאות חיוביות של קבוצות מיקוד בנושא . " אמרו לי שבהתחלה התוכניות המקוריות יהרגו אותנו ",  אמר לנו . " ואחר כך ,  באביב ובקיץ אתה תתרומם ".  אך למרות הסבלנות ש-NBC הבטיחה להפגין ,  הרשתות המקומיות שבהן שודרה התוכנית בסינדיקציה התלוננו על הרייטינג הנמוך והפגיעה ברווחים ,  והובילו למשבר הנוכחי .
 
דיווח :  NBC ואובריאן יודיעו היום על סיום היחסים
מנחה תכונית הלילה צפוי להקליט את תוכניתו האחרונה ביום שישי הקרוב ,  ולאחר מכן יוחלף על ידי ג'יי לנו .  עד אז ,  ממשיך אובראן לחבוט ב-NBC וכינה את מנהליה  " טיפשים חדלי אישים "
 
