מבחן ברגותי :  אם כבר חותמים על עסקה ..  .
 שחרור גלעד שליט נהפך לנושא כמעט פוליטי .  המרכז והשמאל מוכנים לשלם  " כל מחיר "  בעוד חלקים מן הימין כופרים במחיר ומעלים חששות לעתיד .  מה אעשה ובעניין זה אני מוצא עצמי כאיש ימין אמיתי ?  אני משפשף את פניי בכפות ידיי ומסרב להאמין שאני מסכים עם חששות הימין .  אלא שהם מדברים על  " שחרור טרוריסטים פוטנציאליים ",  ואצלי ההדגשה היא על מתן סמלי ניצחון לארגונים איסלמיים חורשי רע הממאנים להגיע להסדר עם מדינת ישראל .
 עבור אנשי הימין ,  אין הבדל בין חמאס לאש"ף .  כולם זוממי רע .  על כך אני חולק .  אש"ף הוא תנועת השחרור של העם הפלסטייני .  תנועה זו נמצאת בעימות לאומי קשה עם מדינת היהודים ועם התנועה הציונית .  אבל כבר הוכח שיש פתרון לסכסוכים לאומיים רוויי שנאה ,  ואין פתרון לעמדות דתיות מנוגדות .  
נתניהו בורח בכל מאודו מן הימין הקיצוני .  הוא מבין את תפקידו כראש ממשלה ואת אחריותו להסדר ולהשגת דו ? קיום .  על רקע זה לא מובנת לי סוגיית מרואן ברגותי .  לו הייתי נתניהו ,  לא הייתי מבצע את העיסקה לשחרור שליט ,  אבל אם בכל זאת הייתי מסכים לבצע אותה - הייתי משחרר בראש ובראשונה את ברגותי .
 ברגותי נתפס כמנהיג אפשרי של הרשות הפלסטינית בעתיד .  הוא מהמנהיגים הבודדים המסוגלים להתגבר על כוחו המתעצם של חמאס .  
נכון שראש השב"כ ,  יובל דיסקין ,  טוען כי  " שחרורו של ברגותי עלול להביא לגל טרור ",  אבל זה משום שדיסקין ,  ואולי גם ראשי הממשל שלנו ,  מעדיפים מנהיגים חלשים ,  נעדרי כריזמה ומשוללי יכולת להגיע להחלטות קשות .  מי שרוצה שלום זקוק לכך שבצד השני יהיו מנהיגים אמיתיים שעשויים לקדם הסדר של שתי מדינות .
 אם ראש הממשלה רוצה להגיע להסדר מדיני ,  צריך להיות לו אינטרס עליון לקדם את כוחה ומעמדה של הרשות הפלסטיינית מול חמאס .  אחרת מדובר בעדות לכך כי המוסיקה שנתניהו מנגן ערבה אבל חסרת מילים .  
אם בנימין נתניהו מתכוון לתמרן ולהרוויח זמן במשא ומתן המדיני ,  ייתכן שהוא נוהג נכון .  
אבל אם יש בו כוחות הנפש ,  התעוזה והאמונה להביא את עם ישראל לדו ? קיום במזרח התיכון ,  עליו לראות בעסקת גלעד שליט הזדמנות נדירה .  
זו תהיה הזדמנות לשחרר מנהיג שיש לו דם על הידיים ,  כמו לרבים אחרים ,  אבל גם היכולת לעמוד בראש מנהיגות פלסטינית שאיתה ישראל עשויה אולי להגיע להסדר .
 
מבחן ברגותי :  אם כבר חותמים על עסקה ..  .
 nan
