מכבי פ"ת - הפועל ת"א :  הכבשה תישאר שחורה ? 
החבורה של דוד ,  שעושה באופן מסורתי צרות לאדומים ,  תנסה להפתיע גם בשבת  ( 19:20 ,  ספורט1 )  .  מגרלשווילי לא יפתח
הפועל תל אביב סיימה הבוקר  ( שישי )  את הכנותיה לקראת המשחק  ( שבת ,  19:20 ,  שידור ישיר בספורט1 )  מול מכבי פתח תקווה .  לאחר התיקו מול הפועל עכו והניצחון שכמעט נשמט מול בית"ר ירושלים ,  ינסו מחר האדומים לעשות לעצמם חיים קלים באורווה ולחזור ללא דפיקות לב מהמשחק .  בשביל זה יצטרכו בהפועל לשבור את הנאחס שיש לקבוצה מול הקבוצה מאם המושבות ,  שנחשבת לכבשה השחורה של האדומים וגם בסיבוב הקודם לא היתה רחוקה מלהפתיע עם ניצחון בבלומפילד .  
את האימון הבוקר פתח המאמן ,  אלי גוטמן ,  עם אסיפת השחקנים המסורתית ,  בה הראה לקבוצה וידאו של פתח תקווה וחילק מחמאות למארחת מחר : " צפוי לנו משחק מאוד קשה ,  בלי הרבה מצבים ",  אמר המאמן . " פתח תקווה קבוצה טובה וראיתם את זה מול רמת גן ".  גוטמן התעכב על השערים של פתח תקווה והראה לשחקניו כיצד לסגור את ההגנה בצורה נכונה .  לאחר מכן חזר המאמן למשחק מול בית"ר ירושלים ודרש משחקניו להפגין ריכוז לאורך כל המשחק מחר : " עד הדקה ה-60 מול בית"ר שיחקנו את הכדורגל שלנו ,  אבל אז הפגנו יהירות וזלזול והמשחק כמעט הזה ברח לנו מהידיים .  אסור לנו לחזור על אותן טעויות מחר ". 
לגוטמן היו לא מעט כאבי ראש לקראת המשחק לאחר שקיבל את החלטת בית הדין אתמול על כך שהקפטן וואליד באדיר יורחק משני משחקים ,  ובכך יצטרף לאיתי שכטר ,  שסוחב חמישה כרטיסים צהובים ,  וגם כן לא יהיה בסגל מחר .  עד לפני המשחק מול בית"ר נראה היה כי מיכאל זנדברג חוזר לעניינים ,  אך גוטמן ,  שלא היה מרוצה מרצינותו של הקשר ,  לא הכלילו בהרכב מול בית"ר ,  וגם מחר הוא לא צפוי לפתוח .  אביחי ידין ישוב לקישור ויהודה חוטה ימלא את מקומו של באדיר .  ביבראס נאתכו ישחק מתחת לחלוצים ואילו ערן זהבי יהיה החלוץ מצד שמאל .  
מחר ינחת בארץ ג'ון בוקו רפאל ,  חלוץ נבחרת טנזניה בן ה-20 ,  למבחנים בקבוצה .  החלוץ ייבחן כשבוע ולאחר מכן יוחלט האם להחתימו .  
הרכב משוער :  ניל אברבנל ,  דני בונדר ,  דאגלס דה סילבה ,  יהודה חוטה ,  דדי בן דיין ,  אביחי ידין ,  זוראב מנטשאשוילי ,  ביבראס נאתכו ,  גילי ורמוט ,  ערן זהבי ,  מהראן לאלה .
 חיים מגרלשווילי לא יהיה בסגל מכבי פתח תקוה לקראת משחק הבית מול הפועל תל אביב ,  כך על פי ההרכב המסתמן מתוך האימון המסכם שערכה הקבוצה הבוקר  ( שישי )  .  מגרלשווילי ,  שהגיע השבוע וחתם עד תום העונה בקבוצה ,  יישב על הספסל וייתכן מאוד שישולב במשחק .  הקשר סבסטיאן סנסוני ,  שבינתיים עושה רושם טוב על המאמן ,  לא ייכלל בסגל משום שהקבוצה עדיין לא קיבלה את השחרור הבינלאומי שלו .
 דוד כלל לא ערך אסיפה לקראת המשחק וגם לא הקרין בפני השחקנים וידאו של היריבה משום שהוא העדיף לערוך את האסיפה רק מחר .  המאמן יפתח בהרכב שכולל שלושה בלמים בדיוק כמו בשבוע שעבר .  שחקנים בקבוצה אמרו היום : " אם נציג את אותה יכולת כמו מול הפועל רמת גן  ( 0:3 ,  א"י )  ,  הפועל תל אביב לא תצא מכאן עם נקודות ".  בקבוצה מרוצים מאורי אוזן ,  שתורם מניסיונו לשחקנים הצעירים .
 השוער אוהד כהן והפועל חיפה לא האיצו את המגעים ביניהם בשבוע האחרון ,  אבל השוער לא מתכוון לפחות בשלב זה לחתום גם באחי נצרת שרוצה אותו .  בקבוצה טוענים כי כהן לא מעוניין לשחק בקבוצה של ג'ון גריגורי ופסל את ההצעה על הסף .
 הרכב משוער ,  מכבי פתח תקוה :  דרגוסלאב יבריץ' ;  אורי אוזן ,  אבי יחיאל ,  מורד מגמאדוב ,  ניצן דמארי ,  קובי גנון ;  דן רומן ,  ונצ'ו טריאנוב ,  אסי משיח ;  עומר דמארי ,  טומיסלאב בוסיץ' .
 
מכבי פ"ת - הפועל ת"א :  הכבשה תישאר שחורה ? 
החבורה של דוד ,  שעושה באופן מסורתי צרות לאדומים ,  תנסה להפתיע גם בשבת  ( 19:20 ,  ספורט1 )  .  מגרלשווילי לא יפתח

