ליגת העל :  אשקלון גברה 0:1 על בני סכנין 
המארחת קטעה רצף של שישה הפסדים רצופים ללא שער זכות בזכות שער ניצחון של פדידה  ( 62 )  .  סכנין עדיין מתחת לקו האדום
מזל טוב להפועל אשקלון .  אחרי שישה הפסדים רצופים ללא שער זכות ,  הקבוצה של גיא עזורי זוכה לטעום טעמו המתוק של ניצחון .  האשקלונים גברו 0:1 במשחק התחתית הקריטי על בני סכנין וקיבלו קצת אוויר לנשימה .  חנן פדידה ,  האס של עזורי שנכנס בהפסקה ,  כבש בדקה ה-62 את שער הניצחון שוודאי יחזיר קצת שקט למועדון של פרוספר אזגי .  
גם סכנין הגיעה למשחק עמוסת בעיות אחרי השבוע המתוח בגזרת המאמן סלובודאן דראפיץ' והשחקנים .  מאיר כהן המושעה לא נכלל בסגל וחאלד חלאיילה קיבל את סרט הקפטן .  אלא שעל הדשא התפתח משחק חלש ושתי ההתקפות הגרועות בליגה התקשו להגיע למצבים .  בסופו של דבר ,  אשקלון מקבל מרווח נשימה ,  ובני סכנין נשארת שקועה מתחת לקו האדום בדרך לעוד שבוע לחוץ .  
סכנין הגיעה להזדמנות הראשונה במשחק ,  אבל דנלאקי הרומני נגח החוצה ממצב קורץ .  המשחק לא התעלה לרמה גבוהה ,  אבל האורחים המשיכו להיות מעט מסוכנים יותר ושיתוף פעולה בין דנלאקי לצ'ה הסתיים בבעיטה לא מדויקת של הסלובני בדקה ה-20 .  המארחים גילו יכולת חלשה ולמעט ניסיון אחד של בשירו בדקה ה-35 ,  לא הצליחו לסכן את שערו של קנדיל .  
בהפסקה שלח גיא עזורי למגרש את חנן פדידה וזה השתלם .  בדקה ה-62 ניצל החלוץ הוותיק אי הבנה בין השוער קנדיל להגנה שלו וכבש בבעיטה חלשה .  שער ראשון לאשקלון אחרי שישה משחקים עקרים .  גואטה המחליף השני החמיץ ממצב נוח 11 דקות לסיום ,  אבל זה לא מנע את הניצחון מאשקלון .  
הרכב הפועל אשקלון :  סטיבן אהורלו ,  שי פטלק  ( חנן פדידה ,  46 )  ,  יניב אלול ,  מאדיר טובול ,  דניאל היידמן ,  אמייה טגה ,  זוראב מנטשאשווילי ,  רביד גזל ,  מחמוד עבאס  ( אור עלאווה ,  82 )  ,  עוסמן בשירו  ( שניר גואטה ,  60 )  ,  אריק גאוו .  
הרכב בני סכנין :  מוחמד קנדיל ,  לוהאב כיאל ,  טל חן ,  יא יא פטי ,  מהראן אבו ריא ,  חאלד חלאיילה  ( חאמד גנאים ,  80 )  ,  עלא אבו סאלח ,  דריאן מאטיץ'  ( יניב לוזון ,  57 )  ,  נסטיה צ'ה ,  אחמד קאסום  ( עובדה זבידאת ,  75 )  ,  כריסטיאן דנלאקי .
 
ליגת העל :  אשקלון גברה 0:1 על בני סכנין 
המארחת קטעה רצף של שישה הפסדים רצופים ללא שער זכות בזכות שער ניצחון של פדידה  ( 62 )  .  סכנין עדיין מתחת לקו האדום

