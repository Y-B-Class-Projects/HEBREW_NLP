CBS מסרבת לשדר פרסומת לאתר היכרויות הומוסקסואלי בסופרבול
אתר ManCrunch : " זו אפליה לכל דבר ";  בפרסומת נראים שני גברים מתגפפים בזמן צפייה בסופרבול
רשת הטלוויזיה cbs ,  בה ישודר בעוד כשבוע משחק הגמר של ליגת הפוטבול בארה"ב ,  סופרבול ,  הודיעה היום על סירובה לשדר פרסומת של אתר ההיכרויות להומוסקסואלים mancrunch.com ,  דיווח אתר החדשות cnn ." לאחר שצפינו בפרסומת ,  שהיא לגמרי מסחרית מטבעה ,  החלטנו לא לקבל את הספוט הזה ",  אמרה דוברת cbs ,  שנון ג'ייקובס ,  לאתר החדשות cnn .  הרשת ציינה כי ההחלטה לדחות את הפרסומת נבעה גם מכך שלא הצליח לוודא כי לרשות mancrunch יש את הכסף הנדרש למימון רכישת הספוט .  באתר mancrunch אמרו בתגובה כי אין ממש בטענה זו ,  ואף הציגו את מכתב הדחייה ששלחה cbs לאתר ,  ואשר בו נכתב כי הפרסומת  " איננה עומדת בכללי השידור של הרשת למשחק הסופרבול ".   " מדובר באפליה לכל דבר ",  אמרה דוברת mancrunch ,  אליסה בוצ'ר .  לדבריה ,  האתר גייס באחרונה 40 מיליון דולר ממשקיעים ,  והחליט להקציב שלושה מיליון דולר לרכישת ספוט בסופרבול.בפרסומת שנדחתה על ידי cbs נראים שני גברים צופים בסופרבול בטלוויזיה .  בעודם לוקחים חטיפים מקערה אצבעותיהם מתחככות זו בזו ,  והמגע החטוף גורם לתשוקותיהם להתלהט ,  והשניים מתחילים להתגפף.אין זו הפעם הראשונה שגופים עסקיים מעדיפים להימנע מהצגת פרסומות בהן נראים בני זוג הומוסקסואלים ,  מחשש לפגיעה ברווחיהם .  כך למשל ,  בקיץ 2008 ,  יצרנית הקטשופ היינץ הורידה משידור פרסומת טלוויזיה בבריטניה בה נראו שני גברים מתנשקים ,  בעקבות לחץ מצד גורמים המתנגדים ליחסים הומוסקסואלים .  הפרסומת לא שודרה מלכתחילה בארה"ב ,  אשר בה פועלים ארגונים שמרנים בנחישות רבה יותר נגד גורמים עסקיים הנתפסים כתומכים באורח חיים הומוסקסואלי.שנתיים קודם לפרשת היינץ ,  הפסיקה ענקית הרכב פורד לפרסם מודעות בכתבי עת המיועדים לציבור ההומוסקסואלי בארה"ב ,  בעקבות לחץ מצד ארגונים נוצרים שמרנים .  במקרה אחר ,  קראו ארגונים דתיים לחבריהם למשוך את כספיו מבנק ולס פארגו בעקבות תמיכתו בארגונים הומוסקסואלים .
 
CBS מסרבת לשדר פרסומת לאתר היכרויות הומוסקסואלי בסופרבול
אתר ManCrunch : " זו אפליה לכל דבר ";  בפרסומת נראים שני גברים מתגפפים בזמן צפייה בסופרבול

