שדה התעופה בקליפורניה שותק בגלל דבש
שדה תעופה בקליפורניה פונה ,  כשנמצאו בקבוקים עם  " חומר חשוד "  שגרמו למאבטחים שהריחו אותם להתאשפז .  החשד שמדובר בחומר נפץ ,  התבדה כשהתברר שזה בסך הכל דבש
האמריקאים עדיין לא נרגעו מהפיגוע שנמנע בסוף השבוע של חג המולד ,  אז ניסה מחבל מתאבד לפוצץ עצמו במטוס שנחת בדטריוט .  רמת האבטחה בכל שדות התעופה במדינה תוגברה וכוחות הביטחון מנסים למנוע את הפיגוע הבא .  ככל הנראה הם מנסים חזק מדי .
 שדה התעופה מידווס שבבייקרספילד ,  כ-160 קילומטרים מצפון ללוס אנג'לס בקליפרוניה ,  נסגר אמש  ( שלישי )  למשך מספר שעות ,  וכוחות גדולים של אנשי שירות הביטחון האמריקאי מיהרו להגיע אליו .  כל הנוסעים פונו והטיסות שהיו אמורות להגיע אליו הוסטו ממסלולן .  הצעדים הללו ננקטו לאחר שתיקו של אחד מהנוסעים נסרק במכשיר שיקוף ,  והפעיל את האזעקה .
 הנוסע ,  פרנסיסקו רמירז גנן בן 31 שביקר בני משפחה בעיר בייקרספילד שבמרכז קליפורניה ,  קיבל הוראה לפתוח את התיק והמאבטחים מצאו בו חמישה בקבוקים מלאים במה שהם כינו  " נוזל בעל מראה חשוד ".  דגימות מהמהבקבוקים שנבדקו לאיתור חומרי נפץ מסוג TNT ו-TATP נמצאו חיוביות .  כשהבקבוקים נפתחו ,  שניים מהמאבטחים טענו כי נדף מהן ריח חזק של חומר כימי .  המאבטחים שנשמו את החומר התלוננו על בחילה ,  והובהלו לבית חולים מקומי ,  שם קיבלו טיפול ,  ובהמשך שוחררו .
 שוטרים ,  אנשי כיבוי אש וסוכני FBI תיחקרו את רמירז במשך שעות ,  עד שבדיקות נוספות שנערכו לנוזל בבקבוקים הוכיחו כי אין מדובר בחומר נפץ ,  אלא פשוט בדבש דבורים רגיל לגמרי .  כעת מנסות רשויות האבטחה במדינה להבין כיצד הדבש נתן תוצאות חיוביות בבדיקות לגילוי חומרי נפץ ,  ומדוע הוא גרם לאנשי שדה התעופה לחוש ברע עד כדי אשפוז .
" החומר בבקבוקים התברר כדבש .  נערכו לו בדיקות לזיהוי חומרי נפץ וסמים ,  והן הניבו תוצאות שליליות .  זה רק דבש ",  אמר דובר ה-FBI ,  סטיב דופרה ,  לסוכנות הידיעת רויטרס .  רמירז ,  הנוסע הלקקן שגרם לכל הבהלה ,  הורשה לשוב לביתו במילווקי ,  אחרי שהתברר כי הוא אינו טרוריסט ,  אלא פשוט אוהב לשתות את התה שלו עם דבש .
 
שדה התעופה בקליפורניה שותק בגלל דבש
שדה תעופה בקליפורניה פונה ,  כשנמצאו בקבוקים עם  " חומר חשוד "  שגרמו למאבטחים שהריחו אותם להתאשפז .  החשד שמדובר בחומר נפץ ,  התבדה כשהתברר שזה בסך הכל דבש

