בדרום כועסים :  ניתן לשפץ הרכבת גם ללא השבתה
תושבי הדרום זועמים על החלטת רכבת ישראל להשבית את הקווים לאיזור לצורך עבודות תשתית . " לא ייתכן שלא מצאו פתרון אחר ",  אמר ראש עיריית אשקלון .  רכבת ישראל : " זה הכרחי "
 תושבים מדרום הארץ זועמים על ההחלטה להשבית את פעולת קווי הרכבת ממרכז הארץ לדרומה למשך שבועיים ,  החל מיום שישי האחרון . " זה פשוט נורא "  אמרה לוואלה !  חדשות לירון ,  חיילת מבאר שבע , " אני משרתת בבסיס פתוח במרכז וכל יום אני נוסעת פעמיים ברכבת ,  עכשיו אצטרך לקחת ארבעה אוטובוסים מבאר שבע לבסיס ".  במסגרת העבודות ,  יושבתו בין היתר הקווים מתל אביב לבאר שבע ,  אשקלון ובית שמש .  
גם עורך הדין אמיר פינטו נפגע מהמצב ,  והוא ייאלץ בשבועיים הקרובים לחפש לעצמו דרכים להגיע משדרות למשרדו בתל אביב : " זה אסון בשבילי ,  אני צריך למצוא פתרונות איך להגיע עם אוטובוס או עם תחבורה אחרת ,  משדרות לתחנה המרכזית בתל אביב .  זה ממש מכה ".  
תושבים בדרום כועסים על הנהלת הרכבת ,  והיו שטענו כי על משרד התחבורה לברר כיצד קורה שהרכבת מושבתת לעיתים כל כך קרובות . " מנתקים אותנו מהמרכז ,  זה מחזיר אותנו שני עשורים אחורה ,  בדיוק בימים שהכי צריך את הרכבת ",  סבור אהוד מאשקלון .  לדבריו ,  אפשר היה למצוא פתרון הנדסי ,  כדי להמשיך את פעילות הקווים : " אפשר היה לסגור רק מסילה אחת ",  הוא טען .
 ראש עיריית אשקלון ,  בני ועקנין ,  תמה על התנהלות רכבת ישראל  . " הייתי שלוש שנים מנכ"ל של הרכבת הקלה בתל אביב ולמדתי הרבה מאוד על ניהול מערכות כאלה בכל מיני מקומות בעולם .  בשום מקום לא פועלים ככה ".  ועקנין סבור ,  שניתן היה לבצע את העבודות בצורה אחרת : " לא יתכן ,  שבמדינת הייטק כמו ישראל של שנת 2010 ,  לא מוצאים איך לעשות תיקונים בלי השבתה .  אני לא קונה את זה .  היה צריך לשבור את הראש ולמצוא פתרון ".  
מהנהלת רכבת ישראל נמסר בתגובה כי בחברה מודעים לאי הנוחות שהמצב יוצר ,  אולם הם מציינים כי הדבר הכרחי . " אין מקום בעולם המערבי ,  שבו יש בו מסילה בודדת אחת לכל כיוון ",  נמסר , " אנחנו רוצים להכפיל את המסילה כדי לשדרג את רכבת ישראל ולהקפיץ אותה כמה מדרגות קדימה .  לצורך כך ,  צריך ללכת צעד אחורנית באופן זמני ". 

בדרום כועסים :  ניתן לשפץ הרכבת גם ללא השבתה
תושבי הדרום זועמים על החלטת רכבת ישראל להשבית את הקווים לאיזור לצורך עבודות תשתית . " לא ייתכן שלא מצאו פתרון אחר ",  אמר ראש עיריית אשקלון .  רכבת ישראל : " זה הכרחי "
 
