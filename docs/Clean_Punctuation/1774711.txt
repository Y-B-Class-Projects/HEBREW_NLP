מכבי חיפה :  גדיר ינותח בשלישי ,  לא ישחק מול מכבי ת"א
הירוקים לא מעוניינים לסכן את החלוץ יום לפני הניתוח שישבית אותו לחודש .  חמד יפתח בחוד ,  גם בוקולי דבאלישווילי בהרכב
חלוץ מכבי חיפה ,  מוחמד גדיר ,  התבשר היום  ( שבת )  כי יעבור את ניתוח הבקע שלו ביום שלישי .  למרות שהניתוח ייערך יום לאחר משחקה של הקבוצה מול מכבי תל אביב ,  לא ישחק גדיר מול הצהובים ,  כדי לא לסכנו .  מי שצפוי להחליף אותו בהרכב הוא החלוץ תומר חמד .  על פי התרגול שערכה חיפה היום ,  יניב קטן ,  אייל גולסה ,  ג'ון קולמה וגוסטבו בוקולי אמורים לתפקד בחוליית הקישור .  ולדימיר דבאלישווילי יפתח בחוד לצד חמד .  בוקולי הוא זה שיחזור להרכב על חשבונו של עידן ורד .
 מלבד גדיר ,  גם ליאור רפאלוב ,  פיטר מסיללה וסינטאיהו סלליך פצועים ולא ישחקו .  שלומי אזולאי שנכנס כמחליף במשחק האחרון יפתח על הספסל .  בתחילת השבוע אמור פיטר מסיללה לעבור את ניתוח הארתוסקופיה ואז יתברר כמה זמן ייעדר .  הקשר סיידו יאיא ,  שלאחר המשחק מול מכבי תל אביב התקבלה החלטה עקרונית לצרפו בינואר ,  ממשיך להתאמן עם הקבוצה ,  כמו הבלם אנדריי פיליאבסקי שנכון לעכשיו נשאר בקבוצה ,  אלא אם כן לוי יצליח להחתים בלם אחר .  המאמן היה מעדיף בלם עם ניסיון מוכח ,  אבל המועדון לא מעוניין לשלם כל מחיר .  אגב ,  למשחק ביום שני נותרו כ-500 כרטיסים בלבד ועל פי ההערכות כבר מחר בבוקר אמורה להסתיים המכירה .
 
מכבי חיפה :  גדיר ינותח בשלישי ,  לא ישחק מול מכבי ת"א
הירוקים לא מעוניינים לסכן את החלוץ יום לפני הניתוח שישבית אותו לחודש .  חמד יפתח בחוד ,  גם בוקולי דבאלישווילי בהרכב

