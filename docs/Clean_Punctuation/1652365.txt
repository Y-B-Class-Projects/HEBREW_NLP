מוריניו : " אני לא זה שכובש ומציל שערים "
 מאמנה של אינטר סיים את עונש ההרחקה ,  ומצפה משחקניו להשתפר מול קטאניה  ( ו' ,  21:45 ,  ספורט1 )  .  באלוטלי פצוע
אחרי ההדחות  ( הדי צפויות )  של מילאן ופיורנטינה מליגת האלופות ,  כל גורלה של איטליה בליגת האלופות מוטל על הכתפיים של שחקני אינטר ,  כאשר הדחה שלה עלולה להפחית את מספר הנציגות האיטלקיות בצ'מפיונס לשלוש .  כדי לאפשר לאלופה הכנה מקסימלית לקראת הגומלין בשמינית הגמר מול צ'לסי  ( 1:2 לאינטר במשחק הראשון )  משחק החוץ שלה מול קטאניה הוקדם למחר  ( שישי ,  21:45 ,  ספורט1 )  .  ז'וזה מוריניו יחזור אל הקווים אחרי שני משחקים בהם ריצה עונש הרחקה ,  ויקווה לראות את השחקנים שלו מתעלים מהם על הבינוניות שאפיינה אותם בחודש האחרון ,  בו ניצחו פעם אחת וסיימו בארבע תוצאות תיקו .
" אם הקבוצה משחקת טוב ובגישה הנכונה ,  זה לא משנה אם יש מאמן על הספסל כדי להשיג ניצחון ",  הדגיש מוריניו המתקבק . " אני לא זה שמשחק .  אני לא כובש ולא מציל שערים .  נגד גנואה שיחקנו טוב ולא כבשנו ,  אז אני לא מודאג מארבע תוצאות התיקו לאחרונה ".  אינטר תגיע לסיציליה ללא מריו באלוטלי הפצוע ,  שסובל מבעיה בברכו ובקבוצה עושים מאמצים להכשירו לקראת הנסיעה לאנגליה .  גם מרקו ארנאוטוביץ' החולה ,  כריסטיאן קיבו הפצוע ו-וולטר סמואל המורחק לא יהיו בסגל של האורחים ,  שרוצים להגדיל את פער ארבע הנקודות שלהם בפסגה על פני מילאן .  
קטאניה לא הפסידה בביתה מאז דצמבר ,  ושחקניו של סיניסה מיכאילוביץ' בהחלט מסוגלים להטריד את הנראזורי ,  אחרי ארבע נקודות בשני המשחקים האחרונים ועם רצון עז להתרחק עוד יותר מהתחתית .  כרגע קטאניה נמצאת עם 28 נקודות במקום ה-15 ,  חמש יותר מליבורנו המדורגת מתחת לקו האדום . " כולנו מודעים לכוח של אינטר וברור שזו קבוצה מפחידה ,  אך גם הם צריכים לחשוש מאיתנו ",  הודיע מיכאילוביץ' ,  ששיחק באינטר ואף שימש לאחר מכן כעוזר המאמן של רוברטו מאנצ'יני . " בכדורגל לא תמיד הקבוצה החזקה מנצחת ". 

מוריניו : " אני לא זה שכובש ומציל שערים "
 מאמנה של אינטר סיים את עונש ההרחקה ,  ומצפה משחקניו להשתפר מול קטאניה  ( ו' ,  21:45 ,  ספורט1 )  .  באלוטלי פצוע

