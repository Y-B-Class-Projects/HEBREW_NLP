קרית שמונה - מכבי חיפה :  המשחק מתקיים .  בינתיים
השופט מאיר לוי בדק הבוקר את כשירות המשטח ,  והחליט כי לפי שעה ניתן לשחק עליו  ( 20:30 ,  ערוץ 1 )  .  חמד בהרכב הירוקים
לאורך ההיסטוריה ,  שתי הקבוצות נפגשו חמש פעמים בלבד במגרש בקרית שמונה .  המאזן :  שני ניצחונות למקומיים ,  שתי תוצאות תיקו וניצחון ירוק אחד  ( 1:3 ,  צמד לרוני רוזנטל )  ,  שהושג בספטמבר 1980 .  המפגש האחרון בקרית שמונה ,  בפברואר 2009 ,  נערך גם הוא בתנאי מגרש קשים ובמזג אוויר סוער .  בתום התכתשות בשלוליות ,  טודור קולב הבולגרי קבע 0:1 לקרית שמונה במה שהיה הניצחון הראשון והיחיד של המאמן אלי כהן בקבוצה .  בסיום אותה עונה ירדה הקריה ללאומית ומכבי חיפה חגגה זכייה באליפות .
 עירוני קרית שמונה :  
שופט הכדורגל מאיר לוי ביקר הבוקר  ( שני )  באיצטדיון העירוני של קרית שמונה מלווה במנכ"ל המועדון יוסי אדרי .  לוי אמר במהלך הסיור כי  " נכון לשעות אלה ובעקבות הפוגת הגשמים בעמק החולה ,  אפשר לקיים את המשחק בין עירוני קרית שמונה למכבי חיפה ".  במידה שהגשם יירד במהלך היום ,  לוי ,  ששוהה בקרית שמונה כבר מיום ראשון ,  יגיע שוב לאיצטדיון כדי לבדוק את כשירות המשטח למשחק הערב .  
בעיר הצפונית מקווים להפוגה קלה בגשם שפוקד את האזור ללא הפסקה כדי שהמשחק יתקיים כמתוכנן .  לאור העובדה כי האצטדיון המקומי היה מוצף בסוף השבוע ,  ערכו השחקנים את האימון המסכם באולם ספורט בעיר .  המגן השמאלי אורי שטרית חולה ולא התאמן ביומיים האחרונים והוא צפוי להיעדר .  מי שימלא את מקומו הוא תומר ברוקס ,  שהצטרף הקיץ לקבוצה ולא פתח או שותף באף משחק ליגה ,  אלא רק בשני משחקי גביע הטוטו .  באסיפה שערך רן בן שמעון לשחקנים הוא הציג בפניהם קטעי וידאו של מכבי חיפה תוך שהוא שם דגש על יניב קטן . " כשהכדור אצלו חיפה מאוד מסוכנת ,  הוא מחוייב שהכדור אצלו ולכן חייבים ללחוץ אותו ולא לתת לו תנועה חופשית ",  אמר לשחקנים .  
מעבר לכך התייחס בן שמעון גם למזג האוויר הצפוי והוסיף : " עדיף שלא היה לנו מזג אויר שכזה ,  אבל אנחנו קבוצה טובה ומאמין שנדע להתגבר גם על זה ".  אחד הדברים שכמובן הכי מטרידים את הצוות המקצועי היא העובדה שמשחק הקבוצה מבוסס על הנעת כדור ומשטח בוצי ומוצץ יקשה מאוד על כך .
 מכבי חיפה :  
אלישע לוי לא שינה את ההכנות בגלל הגשם ותרגל את ההרכב באימון המסכם .  מי שיערוך בכורה בין ה-11 הוא החלוץ תומר חמד ,  שנכנס כמחליף והוביל לשינוי מול הפועל עכו .  חמד יפתח בהתקפה לצד ולדימיר דבאלישווילי ,  כשבמרכז המגרש ימשיך אייל גולסה לחבור לגוסטבו בוקולי .  ג'ון קולמה ,  שחזר מפציעה ,  ימתין על הספסל לצד עידן ורד ומוחמד גדיר .  
השחקנים צפו לפני האימון בקטעי וידאו מהניצחון על עכו שהקרין להם המאמן . " צריך לבוא מפוקסים ",  אמר אלישע לוי לשחקניו . " 70-80 אחוזים מההכנה שלנו זה ריכוז .  תבואו מוכנים בלי קשר לשאלת קיום המשחק ".  בקבוצה הודיעו קודם לכן כי בתנאים הנוכחיים של מגרש מוצף אין טעם לקיים משחק .  במקרה כזה ,  עשוי המשחק להידחות ליום רביעי .
 עירוני קרית שמונה - תומר ברוקס 
המגן הגיע הקיץ לקרית שמונה ,  אבל לא רק שלא מצא את מקומו בהרכב ,  אלא מצא עצמו פעמים רבות יושב ביציע .  בשני ,  לאור מחלתו של אורי שטרית ,  יעמוד ברוקס במבחן וינסה להוכיח לבן שמעון שלא נתן לו את ההזדמנות כי הוא שווה יותר משיתוף בשני משחקי גביע טוטו בלבד מתחילת העונה .  עבור ברוקס ,  שגדל בהפועל חיפה ,  מפגש עם הירוקים הוא לא רק צ'אנס להוכיח את יכולתו ,  אלא גם דרבי פרטי .
 מכבי חיפה :  ג'ון קולמה
ההיעדרות של הקשר במחזור האחרון חשפה את העורף הפרוץ של מכבי חיפה .  המבוכה שיצרה עכו פעם אחר פעם בהגנה הירוקה הוכיחה שג'ון קולמה ,  מעבר לכל ספק ,  הוא שחקן חיוני מאוד שדואג לאיזון בחלק האחורי .  המגבלות ההתקפיות שלו ידועות ,  אבל מה יקרה אם קולמה לא יהיה שם כדי לחסל את התקפות היריב ?  זאת שאלה שמכבי חיפה תתמודד איתה רק אחרי שהוא יעזוב .  כמו שכולם זוכרים לו את משחק ההדחה מהליגה האירופית ,  צריך לזכור את החלק שלו בשתי העונות האחרונות .
 עירוני קרית שמונה :  דני עמוס ,  אלעד גבאי ,  יניב לביא ,  סאלח חסארמה ,  תומר ברוקס ,  בריאן חרסיסיץ' ,  עדי אלישע ,  אדריאן רוצ'ט ,  אופיר חמו ,  אלרואי כהן ,  ברק בדש .
 מכבי חיפה :  ניר דוידוביץ' ,  אייל משומר ,  שי מימון ,  אריק בנאדו ,  פיטר מסיללה ,  ג'ון קולמה ,  גוסטבו בוקולי ,  ליאור רפאלוב ,  יניב קטן ;  תומר חמד  ( אייל גולסה )  ,  ולדימיר דבאלישווילי .
 
קרית שמונה - מכבי חיפה :  המשחק מתקיים .  בינתיים
השופט מאיר לוי בדק הבוקר את כשירות המשטח ,  והחליט כי לפי שעה ניתן לשחק עליו  ( 20:30 ,  ערוץ 1 )  .  חמד בהרכב הירוקים

