טורניר המכללות :  דיוק ומישיגן סטייט חוזרות לפיינל פור
השדים הכחולים גברו 71:78 על ביילור והפכו למדורגים 1 היחידים שעלו לאינדיאנפוליס .  הספרטנס גברו 69:70 על טנסי
שלב העלית אייט בטורניר המכללות התחדש הערב  ( ראשון )  עם דרמה גדולה בסיומה חגגה מישיגן סטייט ניצחון 69:70 על טנסי ,  והפכה לקבוצה השלישית שמבטיחה את מקומה בפיינל פור אחרי שווסט וירג'יניה ובאטלר עשו זאת אתמול .  לאחר מכן נמנעה דיוק מהסתבכות מיותרת מול ביילור בדרך לניצחון 71:78 ,  שהפך אותה למדורגת ראשונה היחידה מבין הארבע שהחלו את הריקוד הגדול שעומדת בציפיות ומעפילה לערב חצאי הגמר החגיגי באינדיאנפוליס ,  שייערך בלילה שבין שבת לראשון :  מישיגן סטייט נגד באטלר  ( 1:00 )  ,  ודיוק נגד ווסט וירג'יניה  ( 3:45 )  .
 באזור הדרום חיפשה דיוק  ( 1 )  העפלה ראשונה לפיינל פור מאז 2004 מול ביילור  ( 3 )  ,  ולמרות שנגררו למשחק צמוד וקצבי ,  הצליחו שחקניו של מייק ששבסקי לסיים את הבצורת הלא אופיינית בעזרת ריצה מאוחרת בדקות הסיום .  ביילור האנרגטית הוליכה בהפרשים קטנים לאורך מרבית 35 הדקות הראשונות ,  כשהיא מנצלת יום קליעה איום של קייל סינגלר  ( 5 נקודות ,  0 מ-10 מהשדה )  ,  אבל נולאן סמית וג'ון שייר חיפו על הקשיים של חברם .
 סמית נשא בנטל הקליעה במחצית השנייה  ( וסיים עם 29 נקודות ) 0 ושייר התעורר לקראת הסיום  ( 22 נקודות )  ,  כשביחד הם צולפים 9 מ-16 מחוץ לקשת ,  כשלאנס תומאס ובריאן זובק מסדרים להם עוד ועוד הזדמנויות עם 12 מתוך 22 הכדורים החוזרים בהתקפה של השדים הכחולים .  לייסדריוס דאן הוביל את הדובים עם 22 נקודות ,  אקפה יודו בלט לצידו עם 18 נקודות ,  10 ריבאונדים ,  6 אסיסטים ו-5 חסימות .
 נפילתן של המדורגות הבכירות באזור המערב התיכון סלל את הדרך לעימות שווה כוחות בין מישיגן סטייט  ( 5 )  לטנסי  ( 6 )  ,  שנאבקו זו בזו במשחק הפכפך בו אף ריצה לא החזיקה מעמד יותר מדקות ספורות והיתרון עבר מצד לצד ללא הרף ,  כשהוולונטירס כמעט וכתבו פרק מדהים נוסף בעונה הבלתי אפשרית שלהם ,  במהלכה הושעו ארבעה משחקניה כולל כוכבה הגדול טיילר סמית ,  אך בסופו של דבר נאלצו ברוס פרל וחבריו להסתפק בהופעתם ההיסטורית בעלית אייט .
 גם הספרטנים ידעו לא מעט קשיים העונה ,  כשהגדול שבהם התרחש רק בשבוע שעבר עם פציעתו הקשה של מנהיג הקבוצה קיילין לוקאס ,  אבל פיינליסטית השנה שעברה גילתה יותר אופי בשניות הסיום הדרמטיות .  במצב של 69:69 ,  11 שניות לסיום ,  החטיא סקוטי הופקינס מהקו ואיפשר לירוקים לסדר תרגיל אחרון ,  שהסתיים באסיסט מבריק של דריימונד גרין לריימאר מורגן שנבלם מתחת לסל בעבירה ,  ועם 1.8 שניות על השעון קלע הסיניור המנוסה את הראשונה והחטיא את השנייה בכוונה כדי לשלוח את מישיגן סטייט למפגש מול באטלר בפיינל פור .  דורל סאמרס קלע 21 נקודות למנצחים ,  ווין צ'יזם הוביל את טנסי עם 13 נקודות .
 
טורניר המכללות :  דיוק ומישיגן סטייט חוזרות לפיינל פור
השדים הכחולים גברו 71:78 על ביילור והפכו למדורגים 1 היחידים שעלו לאינדיאנפוליס .  הספרטנס גברו 69:70 על טנסי

