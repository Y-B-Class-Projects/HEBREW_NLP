שר האוצר מתכוון לסכל את מינוי מאור ליו"ר לאומי
היום יוחלט :  יו"ר לאומי החדש ייבחר באסיפת בעלי המניות שתכונס בתחילת מארס
 >  >  היום צפוי להתכנס דירקטוריון בנק לאומי ולהחליט שב-7 במארס ,  לכל המאוחר ,  תתקיים אסיפה כללית של בעלי המניות שבה תובא להצבעה מועמדותו של הנגיד לשעבר דוד קליין לתפקיד דירקטור בבנק לאומי ,  כפי שהציע בעל המניות שלמה אליהו .  לפני 21 ימים ,  פנה אליהו ליו"ר הדירקטוריון ,  איתן רף ,  בבקשה כי הדירקטוריון יכנס אסיפה כללית ,  והיום הוא המועד האחרון על פי החוק ,  שבו על הדירקטוריון להיענות לבקשה .  למעשה ,  פנייתו של אליהו הניעה גם את תהליך בחירת המועמדים למשרה מטעם מדינת ישראל ,  וועדת המניות תפרסם היום את השמות ,  כדי שיובאו לאישור האסיפה במועד שבו תוצג גם מועמדותו של קליין .  עוד לפני פרסום השמות על ידי הוועדה ,  החלו הקרבות על תפקיד היו"ר . " הכל עוד פתוח ,  הדברים לא כל כך ברורים וחתומים כמו שהם נראים ",  ציין בסוף השבוע בכיר במערכת הבנקאות לאחר פרסומים לפיהם האוצר מתנגד למנויה של מאור לתפקיד היו"ר .  ביום רביעי הבהיר שר האוצר בשיחת טלפון לראש ועדת המניות של הבנק מרגלית נוף ,  כי מינוי מאור בעייתי .  מאור ,  מנכ"לית הבנק ב-15 השנה האחרונות ,  הודיעה על הגשת מועמדותה לתפקיד לפני כשבוע ,  באותו היום שבו יו"ר הבנק הוותיק איתן רף הודיע כי הוא פנה לוועדת המניות ואמר כי הוא אינו חפץ בהארכת תפקידו .  ל-themarker נודע ,  כי שר האוצר מתכוון לסכל את מינויה של גליה מאור ליו"ר דירקטוריון הבנק ,  משום שיש בידו חוות דעת של היועץ המשפטי של משרד האוצר ושל המשנה ליועץ המשפטי לממשלה הקובעות מפורשות כי היא חייבת בתקופת צינון בת שנתיים מסיום תפקידה כמנכ"לית .  שר האוצר יובל שטייניץ הבהיר למקורביו כי לכשיובא המינוי לאישורו ,  הוא לא יוכל לאשרו .  בתוך כך נודע ,  כי מבקר המדינה מיכה לינדנשטראוס בוחן את פניית שר האוצר לשעבר ח"כ רוני בר-און  ( קדימה )  לחשיפת כל המגעים הקשורים במינוי היו"ר והדירקטורים לבנק לאומי .  המהומה שפרצה סביב מינויה של מאור נוגעת בשאלה המשפטית האם מאור חייבת בתקופת צינון .  אחד התנאים בחוק המניות הבנקאיות שבהסדר קובע כי נושא תפקיד בכיר בבנק שרוצה להתמנות לדירקטור ,  זקוק לשנתיים צינון .  בידי מאור חוות דעת משפטיות ,  שקובעות כי תקופת הצינון בחוק המניות לא רלוונטיות .  הטיעון של מאור גורס כי מכיוון שלכל בנק מותר למנות מנכ"ל לדירקטור ללא צינון ,  חוק המניות הבנקאיות ,  שדורש צינון ,  יוצר החמרה בלתי סבירה עם בנק לאומי לעומת שאר מערכת הבנקאות .  לדעת מאור ,  חוק המניות הבנקאיות שבהסדר נועד כדי למנוע זיקות פוליטיות במינויים בלבד .  לכן ,  תקופת הצינון בחוק אינה סבירה .  מנגד הגישה המדינה שלוש חוות דעת שלפיהן מאור כפופה לחובת הצינון .  מי שלא נשמע קולו בשלושת השבועות האחרונים הוא בנק ישראל .  כאשר ביקש אליהו בהליך תקדימי להעמיד את קליין לבחירה כדירקטור - היתה זו הפעם הראשונה שמוצע לבנק דירקטור שלא על ידי ועדת המניות .  כולם חיכו לחוות דעתו של בנק ישראל בעניין ,  שהעדיף לא להתערב ולא למנוע את כינוס האסיפה הכללית ,  אך במקביל נפגשו בבנק ישראל עם נציגי היועץ המשפטי לממשלה בעניין .  גם בשאלת מינויה של גליה מאור לא פירסם בנק ישראל את עמדתו .  בכל מקרה כל דירקטור שייבחר על ידי האסיפה הכללית ,  יצטרך לקבל את אישור בנק ישראל .  ההערכות הן שהמדינה מעוניינת להסיר את שמה של מאור מהפרק ,  ולקדם מועמדים המזוהים עם נתניהו ,  כגון משה טרי לשעבר יו"ר רשות ניירות ערך ואורי יוגב - המקורב לראש הממשלה .  מאור הולכת וצוברת תומכים בקרב בעלי המניות של הבנק .  יציביעו עבורה שלמה אליהו ,  שמחזיק 9.6% ממניות הבנק ,  וכן אנשי העסקים יצחק תשובה ,  אלפרד אקירוב ודוד עזריאלי שמחזיקים כל אחד כ-5% ממניות הבנק .  עם זאת ,  שיחת הטלפון בין שטייניץ למרגלית נוף ,  שעומדת בראש ועדת המניות של הבנק  ,  עוררה בשבוע שעבר גל של תגובות לאחר שנוצר חשש לפיו ישנה התערבות ופליטית בבחירת המועמדים .  ההחלטה על שמות המועמדים ,  שיוצגו באסיפת בעלי המניות ,  מצויה בידי ועדת המניות של בנק לאומי ;  בראשה יושבת עו"ד מרגלית נוף ,  וחברים בה האקטוארית לינה ויסברג ,  אריה קורן לשעבר ממ.י נכסים ,  דוד לוויתן ,  ושלומי נידם .  אם תחליט ועדת המניות כי על מאור חלה תקופת צינון ולא תעלה את שמה ,  יוכל כל בעל מניות אחר בבנק להעלות את שמה להצבעה .  זאת ,  לאחר התקדים שיצר אליהו ולפיו כל בעל מניות בבנק יכול להציע מועדים לכהונה כיו"ר .  אולם ,  מאור מעוניינת ששמה יעלה דרך ועדת המניות ובכך יגדלו סיכוייה להתמנות ,  ולא ללכת בדרך שיכולה להסתיים בעימות עם בנק ישראל - גם אם תזכה ברוב הדרוש כדי לעלות להצבעה כמועמדת של אחד מבעלי המניות .  זו יכולה להיות גם אחת הסיבות שבגללן סירבה להצעתו של אליהו - שהציע לה את תפקיד היו"ר לפני שהציע אותו לקליין .  - בכתיבת הידיעה השתתף צבי זרחיה

שר האוצר מתכוון לסכל את מינוי מאור ליו"ר לאומי
היום יוחלט :  יו"ר לאומי החדש ייבחר באסיפת בעלי המניות שתכונס בתחילת מארס

