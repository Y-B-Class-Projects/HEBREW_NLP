בנק ישראל :  כך מפוצצים בועות נדל"ן בעולם
רמזים לממשלה ?  בעקבות האזהרות מהתפתחות בועת נדל"ן בישראל ,  מפרסם בנק ישראל סקירה של התפתחות השוק במספר מדינות שנאלצו להתמודד עם בעיה דומה .  סין מווסתת קרקעות ,  הסקנדיביות מעלות ריבית ואוסטרליה דוחקת את הזרים
מחירי הדירות בישראל עלו בשנה האחרונה ב-20% - כך פירסם היום בנק ישראל .  הבנק מפרסם בנוסף סקירה של התפתחות שוק הדיור במספר מדינות בעולם ,  ואופן התמודדותן עם תופעות דומות .  כך למשל בסין מחירי הדירות היו במגמת עלייה במהלך העשור האחרון ,  וקצב העליות הואץ בשנת 2009 לרמה של 14%-25% ,  כאשר בערים מרכזיות כמו בייג'ין ושנחאי הוכפל מחיר הדירות .  בשליש הראשון של שנת 2010 נרשמה מגמה דומה עם עלייה של 8% במחירי הדירות .  
גם מדינות סקנדינביה סובלות מעליות מחירים חריגות במחירי הדיור בעשור האחרון :  בשבדיה עלו מחירי הדירות מתחילת שנת 2000 בקצב ממוצע של 7% בשנה ,  ובנורבגיה עלו מחירי הדירות בקצב מהיר במיוחד בשנתיים האחרונות למרות עלייה משמעותית בעשור האחרון .  בהונג קונג עלו מחירי נכסי נדל"ן לקנייה ב-21% מאמצע שנת 2009 ,  ובאוסטרליה עלו מחירי הבתים בשנתיים האחרונות ב-20% .  
 בנק ישראל מתאר את הצעדים השונים שנקטו המדינות במטרה לצנן את שוק הנדל"ן :  בכל המדינות שהוזכרו הוטלו מגבלות על הלוואות לדיור בשיעור מימון גבוה ,  כפי שעשה בנק ישראל לאחרונה ,  כאשר לרוב מדובר על הורדת שיעור המימון המקסימלי .  
נורבגיה ,  שבדיה ואוסטרליה השתמשו גם בכלי של העלאת ריבית הבנק המרכזי .  בסינגפור ניתנו לבנקים הנחיות שמרניות בנוגע למדיניות מתן הלוואות ודרשו נטל החזר מירבי של 50% מההכנסה של הלווים .  בשווייץ הסתפקו באזהרה שהופנתה הן אל הבנקים והן אל ציבור הלווים .  באוסטרליה ,  המתמודדת עם רכישות מסיביות של דירות על ידי תושבי סין וקוריאה ,  הקשיחה הממשלה את התנאים לרכישת דירה על ידי זרים והוגבר הפיקוח על כך .  
סין מתמודדת עם עליית מחירי הדיור דווקא באמצעות מיסוי .  לאחרונה הטילה הממשלה מס מכירה על דירות שיימכרו תוך 5 שנים מיום קנייתן וכן אותתה על כוונתה להטיל מס רכוש על דירה שנייה ומעלה .  פעולות ממשלתיות שנועדו לתמרץ את שוק הדיור הופסקו לחלוטין .  כמו כן ,  נוקטת ממשלת סין בפעולות לוויסות הבניה .  כך למשל נקבע כי 70% מהקרקעות לפיתוח יוקצו לבנית דירות קטנות לעשירונים הנמוכים .
 
בנק ישראל :  כך מפוצצים בועות נדל"ן בעולם
רמזים לממשלה ?  בעקבות האזהרות מהתפתחות בועת נדל"ן בישראל ,  מפרסם בנק ישראל סקירה של התפתחות השוק במספר מדינות שנאלצו להתמודד עם בעיה דומה .  סין מווסתת קרקעות ,  הסקנדיביות מעלות ריבית ואוסטרליה דוחקת את הזרים

