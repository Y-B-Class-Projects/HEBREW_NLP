טבח במקסיקו :  חמושים רצחו 14 איש במסיבה
מלחמות הסמים במקסיקו ממשיכות לגבות קורבנות :  הפעם מדובר ב-14 תלמידי תיכון שחגגו במסיבת יום הולדת .  חיילים של אחד מקרטלי הסמים פרצו לבית והחלו לירות לכל עבר
חמושים השייכים ככל הנראה לקרטל סמים פרצו אתמול  ( ראשון )  לבית במקסיקו בו נערכה מסיבת יום הולדת וירו למוות ב-14 בני אדם ,  בהם שלושה מבוגרים ו-11 קטינים ,  בעיר חוארז שעל גבול מדינת טקסס ארצות הברית ,  כך דיווחו כלי תקשורת במקסיקו .  14 בני אדם נוספים נפצעו ,  שניים מהם באורח אנוש .  
מחקירה ראשונית עולה ,  כי מספר חמושים הגיעו לאזור הבית ,  יצאו מרכביהם ,  והחלו לירות מספר רב של כדורים לעבר התלמידים שחגגו באותה שעה במסיבת יום ההולדת של חברם לכיתה .
 גופותיהם של ההרוגים הונחו בשורות ברחוב .  בתוך הבית בו הייתה המסיבה היו כתמי דם רבים ונקבים של קליעים בכל מקום . " הגברים נסעו לכיוון הבית ברכבי שטח .  הם היו חמושים .  הם נכנסו לבית וירו לכל עבר .  היה ניתן לשמוע את הירי בכל מקום ",  סיפר שכן שהיה במקום האירוע .  
התובעת הכללית פטרישיה גונזלס אמרה כי ככל הנראה ,  הירי קשור לסכסוכים בין קרטלי הסמים במדינה שגבו עד כה קורבנות רבים . " יש לנו שני כיווני חקירה ,  ואחד מהם קשור לסחר בסמים .  אנו יודעים מעדויות של עדי ראייה ,  שהחמושים חיפשו מישהו ספציפי במקום האירוע ".  העיר חוארז היא העיר בעלת מקרי האלימות הרבים ביותר הנובעים ממלחמות כנופיות סמים .
 
טבח במקסיקו :  חמושים רצחו 14 איש במסיבה
מלחמות הסמים במקסיקו ממשיכות לגבות קורבנות :  הפעם מדובר ב-14 תלמידי תיכון שחגגו במסיבת יום הולדת .  חיילים של אחד מקרטלי הסמים פרצו לבית והחלו לירות לכל עבר

