אמו של רס"ן פרץ בהלוויה :  הוא היה עמוד האש שלי
סמג"ד 12 בחטיבת גולני הובא למנוחות בבית העלמין בהר הרצל ,  לאחר שנהרג בהיתקלות עם חמושים ברצעות עזה .  במהלך הלוויה זעקה אמו ,  ששכלה בן נוסף לפני 12 שנה : " לאן אלך ביום הזיכרון הראשון ?  "  מפקד החטיבה ספד לאלירז : " אתה שלא ידעת פחד ,  הוכרעת ונלקחת מאיתנו "
  ( צילום :  עוז מרון ,  עריכת וידאו :  יאיר דניאל ,  קריינות :  אילן שניג ) 
רס"ן אלירז פרץ ,  סגן מפקד גדוד 12 בחטיבת גולני שנהרג ביום שישי בהיתקלות עם חמושים בגבול רצועת עזה ,  מובא בשעה זו  ( חמישי )  למנוחות בבית העלמין הצבאי בהר הרצל .  ההלוויה נערכת בהשתתפות אלפי בני אדם .  מוקדם יותר הוצב ארונו של פרץ בבית הכנסת בגבעת זאב ,  שקרוי על שם אחיו אוריאל פרץ ,  שנהרג בלבנון בשנת 1998 .
 אמו של אלירז ,  מרים עמדה בין קברו של אלירז לקברו של אחיו אוריאל שנהרג בקרב בלבנון בשנת 1998 ,  וזעקה : " לאן אלך ביום הזיכרון הראשון ?  תמיד עודדת אותי להמשיך .  היית עבורי עמוד האש לאורו המשכתי את חיי .  עם ישראל איבד את אחד מטובי בניו .  אתה לא רק הבן שלי אתה הבן של עם ישראל ".  
אחיו של אלירז ,  אביחי ואליאסף ,  קראו בדמעות קדיש על קברו של אחיהם .  אחיו של אלירז ,  אביחי ספד לו ואמר : " לא הלכת לצבא כדי לגדוע חיי אחרים אלא כדי להמשיך את חיי עם ישראל ".  הוא פנה לאימו ואמר : " מנעי קולך מבכי כי יש שכר לפועלך ".  
מפקד חטיבת גולני אלוף משנה אבי פלד ספד לאלירז ואמר : " אתה שלא ידעת פחד ,  אתה שתמיד הסתערת בראש חייליך ,  הוכרעת ונלקחת מאיתנו .  יכול אני לומר שאנו גאים שאלירז היה חלק ממשפחת גולני .  גאים בכם על כך שגידלתם וחלקתם את חייכם עם אלירז בדרך של ערכים ונתינה אין קץ .  מי ייתן ותהיה זו הבשורה הקשה האחרונה במשפחתכם ".  ראש מכינת עצמונה ,  והרב הצבאי הראשי הבא ,  הרב רפי פרץ ספד לתלמידו ואמר : " אלירז בני היקר ,  זכיתי ללמד ולחתן אותך .  מלאך השם צבאות ". 
מרים פרץ ,  אמו של אלירז ז"ל ,  ספדה אמש לבנה ואמרה כי חווה את ייסורי השלום בפינוי סיני וכעת הוא שילם את מחיר המלחמה . " אלירז היה ילד של אימא ,  ילד שאוהב ,  שמחבק ,  שהקים משפחה ונולדו לו ארבעה ילדים ,  אחת מהן תינוקת  גילי בת עמי  אותה לא יזכה לפגוש ",  אמרה האם .  פרץ סיפרה כי ארבעת בניה שירתו בסיירת גולני . 
" אני לא יודעת מה זה סיירת גולני ,  אבל אני יודעת שאלוהים אוהב את סיירת גולני של משפחת פרץ ,  אוהב את הלוחמים האלה ,  אוהב את אלירז שלי  גיבור חייל ,  ילד ששאף לחיים משמעותיים .  לא היה רגע לא משמעותי בחייו .  כל שעה בחייו היתה עשייה למען עם ישראל ",  אמרה .
 פרץ הוסיפה כי אף אם ,  לא בצד הישראלי ולא בצד הפלסטיני רוצה במות ילדיה ,  אולם היא לימדה את ילדיה לחיות בגאווה בארץ ישראל . " החיים בארץ נקנים בכאב ,  הוא לא הלך למות ,  אלא כדי שאני ואתם נוכל לחיות כאן .  הוא נהרג בשביל כולנו ,  כדי שנלך בגאווה ",  אמרה האם .
 הלוויתו של סמ"ר אילן סביאטקובסקי נערכה בשעות הצהריים בבית העלמין הצבאי בראשון לציון .  בגלי צה"ל דווח כי ליד הקבר עמדה חברתו הטובה של אילן ,  שירן שמאי ,  וספדה לו : " אני עומדת כאן ,  לא מאמינה שזה קורה .  שככה אנחנו נפרדים .  לא מאמינה שיותר לא אשמע את הצחוק המתגלגל שלך .  אני מתגעגעת .  איך ממשיכים ?  ". 
רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד נהרגו ביום שישי במהלך חילופי אש עם חמושים סמוך לכיסופים שבצפון רצועת עזה .  שני חיילים נוספים נפצעו ,  אחד באורח בינוני והשני באורח קל ברגלו .  הפצועים פונו במסוק לבית החולים סורוקה בבאר שבע .  בחילופי האש נהרגו גם שני חמושים פלסטינים .
 
אמו של רס"ן פרץ בהלוויה :  הוא היה עמוד האש שלי
סמג"ד 12 בחטיבת גולני הובא למנוחות בבית העלמין בהר הרצל ,  לאחר שנהרג בהיתקלות עם חמושים ברצעות עזה .  במהלך הלוויה זעקה אמו ,  ששכלה בן נוסף לפני 12 שנה : " לאן אלך ביום הזיכרון הראשון ?  "  מפקד החטיבה ספד לאלירז : " אתה שלא ידעת פחד ,  הוכרעת ונלקחת מאיתנו "
 
