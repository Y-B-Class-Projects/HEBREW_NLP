סוכנו של דה סילבה : " אין לו מוטיבציה לשחק בישראל "
 הבלם נחוש למצוא קבוצה באירופה ,  אבל נכון לעכשיו לא מחזיק בשום הצעה .  גם זהבי משקיף על היבשת הישנה וייפגש עם סוכנים
למרות רצונו העז של בלם הפועל תל אביב דגלאס דה סילבה ,  למצוא קבוצה באירופה בינואר ,  נראה שהיכולת שלו בליגת האלופות לא תרמה לו מספיק והוא לא מחזיק בהצעות לקראת פתיחת חלון ההעברות .  היום אמר סוכנו הברזילאי ,  אלכסנדר קוני ,  לוואלה !  ספורט : " לדלגאס אין שום הצעה ביד נכון להיום .  קבוצות כמו ליל ,  ראן ו-ואלנסיין שרצו אותו בקיץ האחרון ,  כבר החתימו שחקנים אחרים ולא מעוניינות בו כרגע .  ההתעניינות של חטאפה היא בגדר התעניינות בלבד ואין הצעה רצינית ". 
הסוכן הוסיף : " אנחנו עובדים קשה בכדי למצוא לדגלאס קבוצה כבר בינואר ואני מאמין שככל שחלון ההעברות יתקרב ,  יתחילו להגיע הצעות מעניינות עבורו .  אחרי שהפועל לא המשיכה לליגה האירופית לדגלאס אין מוטיבציה לשחק רק בליגה הישראלית .  הוא רוצה להתקדם לליגה טובה יותר והמשחקים נגד מכבי תל אביב ,  מכבי חיפה ובית"ר ירושלים לא מספיקים ". 
עוד בהפועל תל אביב :  היכולת של ערן זהבי והשער המרהיב שכבש נגד ליון ביום שלישי ,  כנראה לא נעלמו מעיניהם של סוכנים שונים שעם נחיתתה של הפועל תל אביב בארץ החלו לחזר אחריו במרץ .  כבר בשבוע הבא יערוך זהבי מספר פגישות עם מספר סוכנים ישראלים בכדי לבחון הצעות לקראת פתיחת חלון ההעברות בינואר .  
מה שצפוי לסייע לקשר למצוא קבוצה באירופה היא העובדה שבתוך מספר ימים הוא אמור לקבל דרכון צרפתי לאחר שכבר סיים את כל התהליכים המנהלתיים לקבלתו .  יחד עם זאת ,  חשוב לציין כי זהבי עצמו עדיין לא החליט אם הוא אכן רוצה לעזוב את הקבוצה בינואר או לחכות לסיום העונה הנוכחית והדברים תלויים כמובן גם בשאלה אם הפועל תל אביב תקבל עבורו הצעות אטרקטיביות .
 בתוך כך ,  הקבוצה חזרה היום להתאמן כשמי שהעביר את האימון הקל שנערך הוא עוזר המאמן ,  יוסי אבוקסיס וזאת מפני שאלי גוטמן נעדר בגלל סיבות אישיות .  דני בונדר ,  בן שהר וטוטו תמוז ערכו אימון ריצה בלבד .
 בהפועל ממתינים בדריכות לתוצאות בדיקת ה-MRI שערך איתי שכטר ומקווים כי פציעתו של לא תאלץ אותו להיעדר זמן רב מהמגרשים .  כזכור ,  שכטר פרק את הכתף במשחק נגד ליון והוחלף במחצית הראשונה .  החלוץ בכל מקרה לא ישחק נגד בני יהודה ומי שיפתח במקומו יהיה בן שהר .  שינוי נוסף יהיה בחזרתו של דדי בן דיין להרכב על חשבון גל שיש ,  אחרי שהוא היה מוצהב במשחק בצרפת .
 
סוכנו של דה סילבה : " אין לו מוטיבציה לשחק בישראל "
 הבלם נחוש למצוא קבוצה באירופה ,  אבל נכון לעכשיו לא מחזיק בשום הצעה .  גם זהבי משקיף על היבשת הישנה וייפגש עם סוכנים

