נזקי סופת החול בנגב :  עשרות מיליוני שקלים
מזג האוויר שהורגש אתמול ובמהלך החודש אחרון בדרום הארץ הסב נזק רב ליבול שיועד ליצוא - אלפי טונות תפו"א צנונית וגזר נהרסו .  הנזק לישובי עוטף עזה עשוי להגיע ל-30-35 מיליון שקל
נתונים שנאספו בימים האחרונים על נזקי סופות החול שהשתוללו באמצע דצמבר בנגב המערבי בישובי עוטף עזה ,  מעלים כי 20% מגידולי תפוחי האדמה ,  30% מהצנונית ו-15% מהגזר ,  ירקות המיועדים ליצוא ,  הושמדו בסופה .  גרגרי החול והרוחות כיסחו את שתילי הירקות הצעירים ופיזרו את הזרעים שטרם נבטו ומילאו את שטחי הגידול בחול מדברי שלא מתאים לחקלאות .
 מפעלי חבל מעון ,  המשווקים ומייצאים את יבולי הירקות של ישובי עוטף עזה ,  לא סיכמו עדיין את היקף הנזקים ,  אך מסיכום ביניים עולה כי 9,000 טון של תפוחי אדמה ו-3,000 טון גזר הושמדו בסופה ,  בתקופה שהתמורה מיצוא ירקות אלה בשווקי אירופה גבוהה ב-40%-25% מהתמורה הממוצעת שגוזרים יצואני הירקות מיצוא ירקות אלו לשוקי אירופה .  
גורמים בענף העריכו את ההפסד הישיר לקיבוצי ומושבי חבל מעון מאובדן הירקות ליצוא ב-30-35 מיליון שקל .
 לדברי מנכ"ל מפעלי חבל מעון ,  השי רובין ,  בניסיון לאושש שטחי גידול שנפגעו ,  אך לא הושמדו ,  נאלצים המגדלים להשקות אותם בעיצומו של החורף ,  שבו הגשמים היו אמורים לצמצם את הצורך בהשקיה ,  אלא שהשנה לא ירדה טיפת גשם אחת באזורים שנפגעו .  
מגדלי הירקות מנצלים להשקיית השטחים שנפגעו את הקצאת המים המיועדת לשנה הבאה ,  שהם רוכשים ב"מחיר חריגה "  של 4.5 שקל למ"ק  ( מים שפירים )  ,  לעומת כ-1.66 שקלים למ"ק מחיר הקצאה רגילה של מים לחקלאות .
 מפעלי חבל מעון פנו באחרונה לשר החקלאות ,  שלום שמחון ,  בבקשה להבטיח לישובי עוטף עזה את הקצאות המים הנדרשות לקיום החקלאות באזור המהווה את פרנסתם העיקרית של הישובים .  החקלאים בנגב המערבי משתמשים להשקיית הירקות במי קולחין מטוהרים בטיהור גבוה במיוחד ממפעלי הטיהור של גוש דן  ( שפד"ן )  שהקצאתם קוצצה בשנים האחרונות ב-20% .
 
נזקי סופת החול בנגב :  עשרות מיליוני שקלים
מזג האוויר שהורגש אתמול ובמהלך החודש אחרון בדרום הארץ הסב נזק רב ליבול שיועד ליצוא - אלפי טונות תפו"א צנונית וגזר נהרסו .  הנזק לישובי עוטף עזה עשוי להגיע ל-30-35 מיליון שקל

