אישום :  תקפו חיילים ,  חטפו את נשקם וסחרו בו
שישה תושבי סכנין נאשמים כי תקפו שני חיילים בצפון הארץ ,  הלמו בהם בעזרת מוט ברזל וגנבו את נשקם .  כלי הנשק ,  כך נטען ,  נמכרו לנאשם נוסף תמורת עשרות אלפי שקלים
לבית המשפט המחוזי בחיפה הוגשו הבוקר  ( ראשון )  כתבי אישום נגד שישה בני אדם בגין חטיפת כלי נשק משני חיילים בצפון הארץ .  השישה הם - עומר בן סאלח שלאעטה ,  בן 25 מסחנין ,  אימן בן מחמוד חניף ,  בן 24 מסחנין ,  מזהר בן סאלח שלאעטה ,  בן 24 מסחנין ,  מחמד בן סלאח שלאעטה ,  בן 21 מסחנין ,  נזאר בן סאלח שלאעטה ,  בן 22 מסחנין ומחמד בן סעיד ,  בן 36 מכפר כנא .  עומר ,  מחמד ונזאר הם אחים ומזהר הינו בן דודם .  
כתב האישום מייחס לעומר ואימן עבירות של קשירת קשר וניסיון שוד .  בחודש דצמבר האחרון קשרו ,  על פי האישום ,  עומר ואימן קשר לתקוף חייל או מאבטח תוך שימוש בכוח ,  ולשדוד את נשקו .  במסגרת הקשר ולשם מימושו ,  השניים נסעו ברכב השייך לאביו של אימן לסופרמרקט באזור התעשיה בכרמיאל ,  שם הבחינו במאבטח נושא אקדח .  עומר ירד מהרכב ,  שוחח עם המאבטח ולאחר מכן המתינו השניים עד שהמאבטח יסיים את משמרתו על מנת לתקוף אותו ולשדוד את נשקו בדרכו הביתה .  לבסוף החליטו השניים שלא לממש את תוכניתם ,  כי באותה עת עברה במקום ניידת משטרה .  ואולם השניים שבו במועד אחר וביקשו לממש את תוכניתם .  תקלה ברכבם מנעה את מימוש התוכנית .   באישום נוסף מיוחסות עבירות דומות לעומר ,  אימן נזאר ומחמד .  לטענת התביעה בתחילת ינואר האחרון ,  קשרו הנאשמים עומר ואימן קשר לתקוף חייל ,  תוך שימוש בכוח ולשדוד את נשקו .  הנאשמים תקפו את החייל מקס קוסטיוקובסקי בשכונת גבעת רם בכרמיאל הלמו בו בעזרת מוט ברזל ושדדו את נשקו .  השניים נמלטו מהמקום לביתם בסכנין וסמוך לאחר מכן ,  זרק עומר את המוט בו השתמש בפח אשפה בעיר .  כתוצאה מהמכות נגרמו לחייל חבלות בראש ובמקומות נוספים בגופו והוא אושפז בבית החולים .  עומר יצר קשר עם נזאר ,  סיפר לו כי תקף חייל ושדד את נשקו וביקש ממנו לסייע לו בהסתרת הרובה ובמכירתו .  זה הסכים לבקשתו וקיבל לחזקתו את הרובה .  בעקבות זאת ,  יצרו עומר ונזאר קשר עם מחמדו .  לאחר משא ומתן תאמו השניים כי הוא יקנה מהם את הרובה תמורת 36,000 שקל ,  ובהמשך הוא רכש אותו מהם תמורת 35,000 שקלים .  
באישום נוסף נגד עומר שלאעטה ,  מזהר שלאעטה ,  מחמד שלאעטה ,  נזאר שלאעטה ומחמד אמארה נטען כי בסוף חודש פברואר תקפו הנאשמים את החייל דן סודייה סמוך לקריית שמונה ,  היכו אותו בעזרת מוט ברזל ושדדו את נשקו האישי .  סודייה נזקק לטיפול רפאי בעקבות התקיפה .
 מצטפא בן מוסא חסנין בן 34 מאעבלין מואשם בכתב אישום אחר בעברות של סחר בנשק עם כמה מהנאשמים .  עם הגשת כתב האישום התובעת ,  עו"ד נעה גושן מפרקליטות מחוז חיפה ביקשה להאריך את מעצרם עד לתום הליכים וציינה בבקשתה כי נגד הנאשמים ראיות לכאורה הכוללות גם הודאות שמסרו בחקירתם וכלי נשק שהסגירו .
 
אישום :  תקפו חיילים ,  חטפו את נשקם וסחרו בו
שישה תושבי סכנין נאשמים כי תקפו שני חיילים בצפון הארץ ,  הלמו בהם בעזרת מוט ברזל וגנבו את נשקם .  כלי הנשק ,  כך נטען ,  נמכרו לנאשם נוסף תמורת עשרות אלפי שקלים

