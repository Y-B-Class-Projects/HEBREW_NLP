שלושה מוסדיים מתנגדים להסכם השכר של סרוסי בהפועלים ,  אך הוא צפוי לעבור
המוסדיים טוענים שיעד התשואה על ההון שנקבע כתנאי הוא נמוך מדי .  חוות דעת מקצועית ממליצה להתנגד גם לשכר יו"ר ישראכרט אירית איזקסון .  תנאי השכר צפויים להיות מאושרים בזכות מניותיה של אריסון
 >  >  כמה מהמשקיעים המוסדיים צפויים להתנגד לאישור חלק מתנאי השכר של יו"ר בנק הפועלים יאיר סרוסי באסיפת בעלי המניות שתתקיים היום - כך נודע ל-themarker .  המשקיעים מתנגדים להקצאה של 250 אלף מניות שמבקש הבנק להעניק לסרוסי .  שכרו של סרוסי מובא לאישור כמקשה אחת ,  ועל כן אותם מוסדיים צפויים להתנגד לכלל תנאי ההעסקה שלו ,  אף שככל הידוע הם אינם מתגדים לה באופן גורף .  בנוסף למניות ,  חבילת השכר של יו"ר הפועלים כוללת שכר חודשי של 150 אלף שקל ,  מענק חתימה של 450 אלף שקל  ( 3 משכורות )  והחל ב-2010 גם בונוס שנתי .  שווי החבילה מוערך בכ-4 מיליון שקל .  בנוסף נודע כי חלק מהמוסדיים גם מחזיקים בחוות דעת שממליצה להם להתנגד לאישור שכרו של סרוסי ,  וכן לאישור שכרה של יו"ר ישראכרט ,  אירית איזקסון .  לפי שעה ,  שלושה משקיעים מוסדיים צפויים להתנגד היום בהצבעה ,  ושני גופים אחרים מתכוונים להצביע בעד אישור השכר .  למרות ההתנגדות ,  תנאי השכר של השניים צפויים להיות מאושרים .  סרוסי ואיזקסון מוגדרים כנושאי משרה .  על כן ,  מניותיה של בעלת השליטה בבנק שרי אריסון ישתתפו בהצבעה - ויביאו בסופו של דבר לאישור ההצעה .  הסיבה להתנגדות הצפויה להענקת המניות לסרוסי נובעת מתנאי הסף לקבלתן .  בבנק מתכוונים להעניק לסרוסי מניות פנטום  ( מענק כספי בשווי הפער בין מחיר המניה למחיר המימוש ,  ללא הקצאת מניות בפועל )  .  מחצית המענק לסרוסי מותנית בכך שתשואת הרווח הנקי על ההון של הבנק בתשעת החודשים הראשונים של 2010 תהיה גבוהה מזו שנרשמה בתקופה המקבילה ב-2009 .  חלק מהמשקיעים מתנגדים לתנאי זה ,  מכיוון שהתשואה המדוברת ב-2009 היתה נמוכה יחסית  ( 5.7% עד סוף הרבעון השלישי )  ,  והבנק לא צפוי להתקשות בהצגת תשואה גבוהה יותר השנה .  שכר רטרואקטיבי לאיזקסון הגוף שנוהג לייעץ למוסדיים כיצד להצביע באסיפות הוא פועלים סהר .  הפעם הפועלים סער נגוע בניגודי עניינים ,  מכיוון שהוא מוחזק על ידי בנק הפועלים .  גוף חדש שהחל לפעול באחרונה בתחום שייך למיקי ציבייר ,  והוא שייעץ למוסדיים בעניין זה .  בחוות דעת שהוציא למשקיעים המוסדיים המליץ להם הגוף החדש להתנגד בהצבעה על תנאי השכר .  בחוות הדעת מצוין כי השכר סביר - אך היעדים שהוצבו כתנאי לקבלת המניות הם נמוכים .  על פי חוות הדעת ,  תוצאות 2009 ישקפו שפל ,  ותשואת הרווח ב-2010 צפויה להיות גבוהה מב-2009 בשל ההתאוששות במשק . " כמו כן ,  אין אנו יודעים אילו מחיקות יבצע הבנק ברבעון הרביעי של 2009 - כך שאין זה נאות לבקש אישור אסיפה עכשיו ",  נכתב בחוות הדעת . " יתרה מכך ,  אישור יעד זה עכשיו יתמרץ את היו"ר לאשר מחיקות מהסוג של ניקוי אורוות ".  צבייר ממליץ למוסדיים להתנגד גם לאישור שכרה של אירית איזקסון כיו"ר ישראכרט ,  שיובא גם הוא לאישור האסיפה .  במקרה הזה הסיבה להתנגדות היא העובדה שמדובר בשכר רטרואקטיבי החל באוקטובר 2008 ,  וכי תנאי הסף לקבלת בונוס - החל ברווח של 160 מיליון שקל בישראכרט - הוא נמוך מדי ,  בהתחשב בביצועי חברת האשראי של הפועלים כיום .  גם לגבי מענק האופציות חוות הדעת מסוייגת ,  מכיוון שתקופת ההבשלה שלהן קצרה מדי .  השכר של איזקסון יגיע ל-85 אלף שקל בחודש ,  בתוספת הטבות ,  והיא תזכה לאופציות בשיעור של 0.85% ממניות ישראכרט ולמענק שנתי שתקבל אם הרווח הנקי של ישראכרט יעלה על הרף המדובר .  הפועלים :  התגמול הוא כמקובל מבנק הפועלים נמסר בתגובה : " התגמול ליו"ר הדירקטוריון של הבנק ,  מר יאיר סרוסי ,  אושר באחרונה בוועדת הדירקטוריון לתגמול בכירים שבראשה עומד פרופ' רונן ישראל ,  בוועדת הביקורת ובדירקטוריון בנק הפועלים . " אישור התגמול נעשה לאחר שהוצג בפני הדירקטוריון ,  בין היתר ,  סקר השוואתי שנערך על-ידי מומחה חיצוני בדבר תגמולם של נושאי משרה בכהונות דומות בגופים אחרים בישראל ולאחר שנמצא כי התגמול המוצע למר סרוסי הוא בטווח המקובל של התגמול . " בתוכנית התגמול המובאת עתה לאישור ,  הוחלט להעניק למר סרוסי תגמול הוני בצורת מניות חסומות ,  ולא אופציות .  הסיבה היא שבבדיקה של מומחים ,  לרבות מומחים של חברת ייעוץ בינלאומית מובילה שסייעה לבנק בקביעת מתכונת תגמול הולמת התואמת את הנחיות המפקח על הבנקים ,  נמצא כי המתכונת של אופציות למניות מעודדת לקיחת סיכונים רבים יותר ,  לעומת מתכונת של מניות חסומות . " אכן ,  הענקת מניות חסומות מבטיחה שמקבלן ייהנה בכל מקרה משווי כספי ,  ואולם בהתחשב בכך ,  כמות המניות היא קטנה באופן משמעותי לעומת כמות האופציות שהיה מקובל להעניק בעבר .  מתכונת זו תואמת את הנחיות המפקח על הבנקים ומתאימה לבנקים בכלל - ולראיה הודעתם באחרונה של הבנקים הבינלאומיים וולס פרגו ,  גולדמן סאקס ומורגן סטנלי על בחירתם בשיטה זו של מניות חסומות . " גברת אירית איזקסון נתמנתה לכהן כיו"ר קבוצת ישראכרט לפני כשנה ,  לפי החלטת הדירקטוריונים של ישראכרט ושל בנק הפועלים .  אישור התגמול שלה התעכב מחמת השינויים שהבנק עבר בשנה האחרונה ,  לרבות מינוי יו"ר דירקטוריון ומנכ"ל חדשים .  במשך תקופה זו עבדה איזקסון ,  תוך שהיא מקדישה לחברה את מלוא כישוריה ומאמציה וכשהיא פועלת במסירות לקידום ענייני החברה ,  אף שעדיין לא אושר התגמול שלה . " התגמול של יו"ר ישראכרט אושר בדירקטוריונים של ישראכרט ובנק הפועלים ,  לאחר דיונים רבים ולאחר בחינת כל הפרמטרים הרלוונטים ,  כולל נתונים בדבר מכלול תנאי התגמול של יו"ר ישראכרט ,  תוך השוואה לסקר נתונים של התגמול המקובל לנושאי משרה בגופים דומים ,  ונתונים ביחס לתנאי האופציות ,  לרבות השווי ההוגן של האופציות לפי מודל בלק אנד שולס כפי שחושב על-ידי ארנסט יאנג  ( ישראל )  בע"מ ,  על בסיס הערכת שווי חיצונית ". 

שלושה מוסדיים מתנגדים להסכם השכר של סרוסי בהפועלים ,  אך הוא צפוי לעבור
המוסדיים טוענים שיעד התשואה על ההון שנקבע כתנאי הוא נמוך מדי .  חוות דעת מקצועית ממליצה להתנגד גם לשכר יו"ר ישראכרט אירית איזקסון .  תנאי השכר צפויים להיות מאושרים בזכות מניותיה של אריסון

