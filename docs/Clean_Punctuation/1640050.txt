האוצר הורה להפסיק חריגות השכר בחברת החשמל ;  ועד העובדים : " זו הצהרת מלחמה "
 הממונה על השכר באוצר ,  אילן לוין ,  דורש לנכות משכר העובדים 175 מיליון שקל בשנה החל במשכורת פברואר ולהשיב 100 מיליון שקל ששולמו ב-2004 .  הוועד מאיים בעיצומים
 >  >  הממונה על השכר במשרד האוצר ,  אילן לוין ,  הנחה אתמול את חברת החשמל להפסיק הענקת הטבות שכר בגובה 175 מיליון שקל לעובדי החברה החל במשכורת פברואר .  זאת ,  לאחר שהסתיימה תקופת ההקפאה של דרישה זו ב-1 בינואר 2010 .  עוד דרש לוין מהחברה להשיב סכום של כ-100 מיליון שקל בגין חריגות שכר ששולמו לעובדים מאז 2004 .  השבת השכר החורג לקופת חברת החשמל והחיסכון האקטוארי הנגזר מאי תשלום שכר חורג זה בעתיד עשויים להסתכם ב-500 מיליון שקל לפחות .  לוין העלה את דרישותיו כבר ביוני 2009 ,  ואולם ,  בעקבות ההוראה הכריזה ההסתדרות על סכסוך עבודה ,  ועל לוין הופעלו לחצים להשהות את הדרישה כדי לאפשר את המשא ומתן עם העובדים על יישום הרפורמה בחברת החשמל .  לוין ועיני סיכמו כי משרד האוצר יקפיא לחצי שנה את הדרישה ,  ויפתחו במשא ומתן .  אם לא יגיעו הצדדים לסיכום עד 1 בינואר 2010 ,  הוחלט כי תופשר הנחייתו של לוין .  כפי שפורסם לפני כשבועיים ב-themarker ,  באוצר נטען כי הפערים בינם לבין העובדים הינם  " מהותיים ובלתי ניתנים לגישור "  - ולכן הורה לוין על הפשרת הוראתו .  על חריגות שכר העיר מבקר המדינה לפני כתשע שנים בדו"ח הביקורת ל-1999 .  בין היתר ,  העיר הדו"ח על מתן משכורת 14 לכ-7,000 מעובדי החברה שהחלו לעבוד בה ב-1996 ,  הענקת דרגת  " כוכב "  בתום 20 שנות עבודה  ( במקום 25 )  ,  העלאת דרגות שכר של עובדי החברה גם לאחר יציאתם לפנסיה וכן החזר הוצאות רכב .  בעקבות פרסום הדו"ח הופסקו חריגות השכר לדרג הניהולי בחברה ,  ואולם הטיפול הנדרש ביתר עובדי החברה וגמלאיה נכנס להליך שימוע ממושך ,  כש"תפוח האדמה הלוהט "  מועבר מידי ממונה על שכר אחד לבא אחריו - בלא שמתקבלת הכרעה .  ועד העובדים מסר בתגובה : " החלטתו-החד צדדית של לוין תפרק את השקט התעשייתי השורר בחברה בחודשים האחרונים ,  תיצור שיבושים קשים ושוב תגרור את החברה לכאוס מיותר ,  טיפשי וחסר תועלת .  אם תתקבל דרישתו של לוין להכריז מלחמה על העובדים ,  יראה עצמו ארגון העובדים חופשי לנקוט בכל האמצעים הארגוניים העומדים לרשותו כדי לשמור על זכויות הגמלאים והעובדים ". 

האוצר הורה להפסיק חריגות השכר בחברת החשמל ;  ועד העובדים : " זו הצהרת מלחמה "
 הממונה על השכר באוצר ,  אילן לוין ,  דורש לנכות משכר העובדים 175 מיליון שקל בשנה החל במשכורת פברואר ולהשיב 100 מיליון שקל ששולמו ב-2004 .  הוועד מאיים בעיצומים

