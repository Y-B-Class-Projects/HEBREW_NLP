משרד הבריאות האיטלקי נגד  " אווטאר "
 המשרד החרים יותר מ-7,000 זוגות משקפי תלת מימד ששימשו לצפייה בסרט המצליח ,  בטענה שהם מהווים סיכון בריאותי ועלולים לגרום בעיות בראייה לטווח קצר
משרד הבריאות האיטלקי החרים בימים האחרונים 7,000 זוגות של משקפי תלת מימד מבתי הקולנוע שבהם מוקרן הסרט  " אווטאר "  מכיוון שהם מהווים לטענתו סיכון בריאותי .  משרד הבריאות האיטלקי אף הודיע כי הוא עשוי להחרים כמות נוספת של משקפיים בעתיד .  הסרט עדיין נמצא בראשות טבלת שוברי הקופות במדינה .  
לטענת המשרד ,  המשקפיים עלולים לגרום בעיות היגיינה אם לא מנקים אותם כהלכה בין ההקרנות ,  וכי 7000 זוגות המשקפים הוחרמו מאחר שלא היו עליהם מדבקות שהעידו כי הם נבדקו כראוי ,  כדי להוכיח שאין סיכון שיגרמו למשתמשים בהם לבעיות ראייה בטווח הקצר .  
זו לא הפעם הראשונה שהממשל האיטלקי מתערב בנעשה בעולם הקולנוע .  לפני כשבועיים הודיע שר התרבות האיטלקי כי הוא שוקל להטיל הגבלות על הקרנת הסרט  " פעילות על טבעית "  של הישראלי לשעבר אורן פאלי .  זאת ,  לאחר עשרות קריאות של צופים אשר התלוננו כי נתקפו בחרדה בעקבות צפייה בסרט .  
באחד המקרים נזקקה נערה בת 14 ,  שנכנסה למצב של הלם בעקבות צפייה בסרט ,  להענקת חמצן מלאכותית .  שר התרבות האיטלקי ,  סנדרו בונדי ,  אמר בעקבות המקרים כי למרות שהסרט קיבל אור ירוק מוועדה האחראית להגבלות הצפייה ,  הוא שוקל לשנות את הנהלים על מנת להגן על ילדים .
 
משרד הבריאות האיטלקי נגד  " אווטאר "
 המשרד החרים יותר מ-7,000 זוגות משקפי תלת מימד ששימשו לצפייה בסרט המצליח ,  בטענה שהם מהווים סיכון בריאותי ועלולים לגרום בעיות בראייה לטווח קצר

