הפועל רמת גן ניצחה 0:1 את הפועל רעננה
שער ענק של בני חדד בדקה ה-39 סידר ניצחון חשוב לאורדונים ,  שמטפסים גבוה בטבלה ומקרבים את רעננה אל הלאומית
אחרי שהדיחו את מכבי חיפה בגביע ,  מאמן הפועל רמת גן ,  יובל נעים ,  קיווה רק ששחקניו ינחתו על הקרקע ויתמקדו כעת במאבקי התחתית ,  שחשובים בהרבה מהחלומות על שחזור עונת 2002/3 .  רמת גן ,  שפגשה למשחק תחתית לוהט את הפועל רעננה ,  עמדה במטרה הזו וסיימה עם 0:1 ,  שמספק לה את הניצחון השמיני העונה ומקפיץ אותה לחלק העליון מבין קבוצות התחתית .
 ברעננה היו מוטרדים השבוע משופט המשחק ,  משה בוחבוט ,  ששובץ .  רעננה טענה כי הוא מקורב לירון קוריס ,  בעלי הפועל רמת גן ,  וכי הוא שופט בצורה חד צדדית ,  אך לא הוא האיש שאליו צריכה הקבוצה שסוגרת את הטבלה לבוא בטענות .  רעננה מיעטה לאיים על שערו של איתי ארקין ובקצב הזה היא נמצאת בדרך הבטוחה לעבר הליגה הלאומית .  נגד רמת גן היא פשוט הייתה חלשה .  בני חדד כבש את השער היחיד במשחק בדקה ה-39 והעניק את שלוש הנקודות היקרות .
 דקה 5 - מור גולן ביצע פריצה באגף הימני ושיחרר כדור מצוין מ-20 מטר ,  שחלפה ליד השער של שאול סמדג'ה .
 דקה 13 - סרג' איילי זכה בכדור עומק ונותר לבד מול סמדג'ה ,  ניסה להגביה מעליו ,  אבל השוער הצליח למנוע את ההזדמנות .
 דקה 39 - קרן החלה בשיתוף פעולה בין קובי מוסא לבני חדד ,  שעבר את ההגנה של הפועל רעננה ,  ומקצה הרחבה שלח כדור מצוין לחיבורים של סמדג'ה וקבע 0:1 להפועל רמת גן .
 הרכב הפועל רמת גן :  רפי כהן ,  קובי מוסא ,  פאבל פרגל ,  גולן חרמון ,  תמיר בן עמי ,  בני חדד ,  שי חדד  ( אלי לוי 90 )  ,  אנדרה קלדיירה ,  מור גולן  ( תומר תייר 90 )  ,  קרלוס צ'קאנה ,  סרג' איילי  ( ג'ורג' דאטורו 70 )  .
 הרכב הפועל רעננה :  שאול סמדג'ה ,  אבי סופר ,  איתי טואף ,  איתי אלקסלסי  ( סטיבן כהן 46 )  ,  רועי לוי ,  עמרי עטיה ,  תמיר פור  ( מאור זוהר 58 )  ,  גיל קופר ,  כריסטיאנו דוס סנטוס ,  שניר שוקר  ( רז כהן 72 )  ,  דודו ביטון .
 
הפועל רמת גן ניצחה 0:1 את הפועל רעננה
שער ענק של בני חדד בדקה ה-39 סידר ניצחון חשוב לאורדונים ,  שמטפסים גבוה בטבלה ומקרבים את רעננה אל הלאומית

