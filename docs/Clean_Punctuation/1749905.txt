משרד התיירות משיק קמפיין פרסומי בפולין בהשקעה של 2 מיליון שקל
הקמפיין יכוון בעיקר לתיירות צליינית ;  פולין היא מדינת המקור השביעית בגודלה בתיירות הנכנסת לישראל
תחת הסיסמא  " חופשה בארץ המובטחת ",  יוצא משרד התיירות במסע פרסום בפולין ,  בעלות של 2 מיליון שקל .  במסגרת הקמפיין ייחשף המוצר התיירותי הישראלי בפני קהל היעד המרכזי לתיירות מפולין לישראל - תיירות צליינית ,  לצד פנייה לקהלים חדשים הצורכים ,  מעבר לביקור בסימן דתי ,  גם נופש ,  תרבות ופנאי.בשנת 2008 ,  לאחר פעולות שיווק אינטנסיביות של משרד התיירות בפולין ,  נרשם שיא בתיירות לישראל ,  עם הגעתם של 155,000 תיירים ,  אשר הציבו את פולין כמדינת המקור החמישית בגודלה בתיירות הנכנסת לישראל .  המשבר הכלכלי העולמי ,  אשר פגע קשות בכלכלה הפולנית בכלל ובתחום התיירות בפרט ,  הביא לירידה משמעות בתיירות לישראל בשנת 2009.השנה ,  עם התאוששות פולין מהמשבר הכלכלי ,  תיגבר משרד התיירות את פעילות השיווק ויחסי הציבור במדינה ,  שהחזירו את פולין למפת התיירות הנכנסת לישראל .  מתחילת השנה ועד סוף חודש ספטמבר הגיעו לישראל למעלה מ-100,000 תיירים פולנים ,  גידול של 38%  ( מקום שביעי בתיירות לישראל )  לעומת התקופה המקבילה בשנת 2009 .  מספר זה עדין נמוך ב-16% לעומת התקופה במקבילה בשנת 2008.הקמפיין ,  אשר מתחיל בימים אלה ויימשך עד סוף חודש פברואר ,  יתמקד בערים ורשה ,  לודג' ,  קטוביצה ,  קרקוב ובסביבתן ,  בהן קיים ביקוש גדול ופוטנציאל לביקור בישראל .  הקמפיין יעודד תיירות לירושלים ,  תל-אביב ,  ים המלח ואילת ויפורסם בעיתונות ,  רדיו ,  שלטי חוצות ואתרי האינטרנט ,  זאת בשיתוף לשכת הפרסום הממשלתית של ישראל וחברת פרסום פולנית .  בעוד כחודשיים ,  יעלה משרד התיירות אתר אינטרנט חדש בשפה הפולנית ,  אשר יצטרף ל-17 אתרי משרד התיירות בשפות שונות.שר התיירות ,  סטס מיסז'ניקוב ,  מציין שהגברת פעילות השיווק בפולין ,  בה קיים פוטנציאל רב לתיירות דתית לישראל ,  נעשה כחלק מתוכנית העבודה של המשרד לשנתיים הקרובות . " הפעילות השיווקית בפולין ,  כשוק חדש לתיירות נכנסת ,  הביאה בשנתיים האחרונות לגידול בתיירות ממדינה זו ,  ובשנים הקרובות נפעל להפכה לאחת ממדינות המקור החשובות לישראל ",  אמר.במהלך חודש נובמבר יקיים משרד התיירות ,  בשיתוף סיטונים מקומיים וחברות תעופה ,  סדנאות עבודה לסוכני נסיעות ב-6 ערים מרכזיות בפולין  ( ורשה ,  קרקוב ,  קטוביצה ,  פוזנן ,  וורצלאב וגדנסק )  .
 
משרד התיירות משיק קמפיין פרסומי בפולין בהשקעה של 2 מיליון שקל
הקמפיין יכוון בעיקר לתיירות צליינית ;  פולין היא מדינת המקור השביעית בגודלה בתיירות הנכנסת לישראל

