הסקי מסרב לחזור לנבחרת אנגליה
לקאפלו בעיית חלוצים לקראת מונטנגרו ,  אבל החלוץ לא מתכוון לחזור בו מהודעת הפרישה מהנבחרת .  קול ובנט בתמונת הסגל
חדשות טובות או רעות לנבחרת אנגליה ?  אמיל הסקי ,  שפרש מהמדים הלאומיים אחרי המונדיאל האחרון ,  מסרב לשוב לסגל לקראת המשחק נגד מונטנגרו במוקדמות יורו 2012 ,  שיתקיים ב-12 באוקטובר .  זאת למרות שהמאמן ,  פאביו קאפלו ,  מאוד רוצה לראות אותו בסגל .
 המאמן האיטלקי עקב אחרי החלוץ בן ה-32 ,  ראה אותו מצטיין וכובש שער ניצחון עבור אסטון וילה נגד וולבס לפני שני מחזורים ,  ואמר : " אנחנו מדברים עליו בהקשר של משחק אחד ,  נגד מונטנגרו .  הוא בכושר טוב ואנחנו צריכים אותו .  אני אנסה לדבר איתו ,  אבל רק הוא יחליט ". 
יחד עם זאת ,  הסקי כבר הבהיר שלא ישוב בו מהחלטתו לפרוש ,  מה שמשאיר את קאפלו עם שמיכה קצרה במכסת החלוצים ,  לפחות מבחינת ניסיון .  כרגע לא ברור אם ווין רוני ,  הסובל מפציעה בקרסול ,  יהיה כשיר וגם ג'רמיין דפו פצוע ובטוח לא ישחק .  בובי זאמורה ,  ששיחק היטב כשקיבל את ההזדמנות לאחרונה ,  שבר את רגלו וייעדר לפחות עוד שלושה חודשים והחלוץ הבכיר של אנגליה למשחק הוא כרגע פיטר קראוץ' .  
קאפלו יפרסם את הסגל למשחק מחר  ( שני )  ובאנגליה מעריכים שהסירוב של הסקי ביחד עם העובדה שווין רוני בספק ,  יביאו לזימונם של דארן בנט ו/או קרלטון קול .  אנגליה פתחה את קמפיין המוקדמות בצורה מושלמת ,  אחרי שניצחה את בולגריה 0:4 בבית ואת יריבתה העיקרית ,  שוויץ ,  1:3 בחוץ .
 
הסקי מסרב לחזור לנבחרת אנגליה
לקאפלו בעיית חלוצים לקראת מונטנגרו ,  אבל החלוץ לא מתכוון לחזור בו מהודעת הפרישה מהנבחרת .  קול ובנט בתמונת הסגל

