בניזרי ביקש חנינה : " כבודו נרמס עד עפר "
 הרב בניזרי שהורשע בקבלת שוחד והפרת אמונים ומרצה עונש של ארבע שנות מאסר ,  כתב בבקשת החנינה שהפנה לנשיא פרס כי ההליך המשפטי נגדו היה  " עונש כבד ומרתיע "
  ( צילום :  נעם כהן ,  עריכה :  גדי וינסטוק ,  קריינות :  אילן שניג ) 
השר לשעבר שלמה בניזרי ,  שנידון לארבע שנות מאסר לאחר שהורשע בקבלת שוחד והפרת אמונים ,  הגיש היום  ( ראשון )  בקשת חנינה לנשיא המדינה ,  שמעון פרס ,  ולשר המשפטים יעקב נאמן .  
בניזרי הורשע באפריל 2008 בבית המשפט המחוזי בירושלים כי קיבל מקבלן כוח האדם ,  משה סלע ,  כספים וטובות הנאה בזמן כהונתו כשר העבודה והרווחה ,  בתמורה העביר בניזרי לסלע מידע על מנת לעזור לו בעסקיו .  הוא נידון תחילה ל-18 חודשי מאסר ,  אולם בית המשפט העליון החמיר בעונשו .
 בבקשה ,  שהוגשה באמצעות עורכי הדין יהורם מלכה ואבי חימי ,  מציינים בבקשה שהשנים הארוכות ועינוי הדין שעבר עד לגזר הדין ,  לטענתם ,  יחד עם העונש הכבד שכבר ספג ,  הם כבר בבחינת  " עונש כבד מאד ומרתיע ".   
" במבחן המציאות - החל מפרסום החשדות נגדו בתקשורת ,  דרך החקירה ארוכת השנים ,  וכלה בהליך המשפטי הסבוך שנמשך אף הוא שנים ארוכות ובסופו הרשעתו - התהפכו חייו של הרב בניזרי מן הקצה אל הקצה ,  שמו הטוב אבד ,  כבודו וכבוד משפחתו נרמסו עד עפר ,  הקריירה הפוליטית רבת השנים אותה טיפח בזיעת אפיים אבדה ,  ובעודו מרצה מאסרו הותיר אחריו משפחה ללא אב ,  ללא פרנסה ,  הנושאת על גבה חובות כבדים שנוצרו במהלך ניהול המשפט ,  כמו גם אלפי תלמידים ואוכלי שולחנו שנותרו ללא יד מכוונת ",  נכתב בבקשת החנינה .
 בניזרי מציין את פעילותו הציבורית רבת השנים וגם את  " פעילותו הברוכה בין כתלי הכלא ,  עת הוא משמש כחזן ,  מלמד ותורם מניסיונו לאסירים ",  כנסיבות להקל בעונשו . " הרב בניזרי שירת את הציבור במסירות ובנאמנות משך עשורי שנים והרשעתו אינה מעידה על אופיו כאדם פרטי ואין בה כדי להמעיט מפועלו ".  
" הרב בניזרי נפל מנכסיו ,  מצבו הכלכלי קשה מאד ,  הקרע משמונת ילדיו היא גזרה כבדה מאוד ",  אמר עו"ד מלכה . " הרב בניזרי קיבל החלטה ,  כי לפוליטיקה הוא כבר איננו חוזר .  עם שחרורו מהכלא בכוונתו להקדיש את חייו ללימוד תורה ולהמשיך את מפעל חייו ,  כתיבת ספרים וקירוב לבבות ברחבי הארץ ולהמשיך את תרומתו רבת השנים לחברה .  אין עוררין ,  כי עונש זה הוא מהחמורים שידע איש ציבור במדינת ישראל ,  המהווה תג מחיר לדבריו של השופט לוי ,  בחברה נורמטיבית בני אדם אינם משולים לתגיות ומכאן שהיה צורך להתחשב במכלול הנסיבות שנוצרו במקרה המיוחד ". 
לבקשת החנינה מצורפים שורה של מכתבי תמיכה ,  בהם מכתבים מאת פרופ' אסתר הרצוג ,  ראש תוכנית אנתרופולוגיה במכללת בית ברל ,  הפטריארך היווני בירושלים תאופילוס השלישי ,  ותומכים רבים נוספים .
 גורמים בש"ס מסרו בתגובה לבקשת החנינה של בניזרי כי  " אנחנו מחזקים את ידיו של הרב שלמה בניזרי ומרבים בתפילה שבקשת החנינה תתקבל .  מדובר במהלך שיש בו צדק משפטי ,  הגיון אנושי ולב יהודי ". 

בניזרי ביקש חנינה : " כבודו נרמס עד עפר "
 הרב בניזרי שהורשע בקבלת שוחד והפרת אמונים ומרצה עונש של ארבע שנות מאסר ,  כתב בבקשת החנינה שהפנה לנשיא פרס כי ההליך המשפטי נגדו היה  " עונש כבד ומרתיע "
 
