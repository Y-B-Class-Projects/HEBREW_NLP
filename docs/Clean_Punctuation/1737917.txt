השחקן טוני קרטיס הלך לעולמו בגיל 85
הכוכב ההוליוודי ,  שכיכב לצד מרילין מונרו וג'ק למון ב"חמים וטעים ",  מת בגיל 85 מדום לב ,  לאחר שבשנים האחרונות סבל ממחלת ריאות קשה
פחות מיממה לאחר מותו של הבמאי ארתור פן ,  הוליווד מאבדת אייקון נוסף שעיצב חלק לא קטן מדמותה במאה ה-20 :  השחקן טוני קרטיס הלך לעולמו אמש  ( רביעי )  בלאס וגאס שם חי ,  כתוצאה מדום לב ,  כך אישרה בתו ,  השחקנית ג'יימי לי קרטיס .  קרטיס היה בן 85 במותו ובשנים האחרונות סבל ממחלת ריאות קשה .  
קרטיס ,  שנולד בשם ברנרד שוורץ ,  גדל בברונקס וחווה ילדות קשה עם משפחה ענייה ,  אם מכה ,  אח ,  ג'וליוס ,  שנדרס על ידי משאית בהיותו בן 12 בלבד ואח השני ,  רוברט ,  שאובחן כסכיזופרן ואושפז .  קרטיס עצמו עזב את בית הספר והתגייס למארינס במלחמת העולם השנייה .  
לאחר שהשתחרר ,  עבר לניו יורק ולמד משחק .  מאז ,  הפך לדמות מרכזית בהוליווד עם תפקידים בלתי נשכחים ב"הנועזים "  עליו היה מועמד לאוסקר לשחקן משנה , " ריחה המתוק של ההצלחה ",   " ספרטקוס ",   " המירוץ הגדול ",   " הטייקון האחרון ",   " החונק מבוסטון "  ותפקידו הזכור ביותר - בסרט  " חמים וטעים "  עם ג'ק למון ומרילין מונרו .  בטלוויזיה ,  שיחק בסדרה  " המשכנעים "  לצד רוג'ר מור .
" חמים וטעים "  היווה נקוה משמעותית בחייו של קרטיס ,  גם מחוץ לצילומי הסדרה :  בספר אוטוביוגרפי שהוציא לפני כשנה חשף קרטיס כי ניהל רומן עם מונרו וכי הוא בטוח שנשאה ברחמה את ילדו ,  אותו הפילה בהפלה טבעית .  כמו כן ,  סיפר כיצד הבמאי ,  בילי ווילדר ,  התייחס בקשיחות יתרה למונרו הרעועה נפשית ולעומת זאת כיצד הוא ולמון נאלצו לסבול כמה מהמניירות הבלתי נסבלות של הכוכבת .  
לצד הרומן עם מונרו ,  לקרטיס היו חיי אהבה סוערים למדי :  השחקן היה נשוי שש פעמים ,  הנישואים המפורסמים שבהם היו לשחקנית ג'נט לי  ( "פסיכו ")  .  השניים הביאו לעולם את ג'יימי לי קרטיס ,  שהפכה בעצמה לשחקנית מפורסמת .
 
השחקן טוני קרטיס הלך לעולמו בגיל 85
הכוכב ההוליוודי ,  שכיכב לצד מרילין מונרו וג'ק למון ב"חמים וטעים ",  מת בגיל 85 מדום לב ,  לאחר שבשנים האחרונות סבל ממחלת ריאות קשה

