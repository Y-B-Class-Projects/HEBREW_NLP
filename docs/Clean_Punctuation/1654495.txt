שובם של השטחים הגדולים 
נדל"ן מניב
פתח תקוה חברת אלפא ביו-טק ,  המתמחה בפיתוח ובייצור פתרונות ייחודיים בתחום השתלים והפרותטיקה הדנטאלית שכרה כ-2,220 מ"ר בבית קודאק בקרית אריה בפתח תקוה .  החברה שכרה שטח בדמי שכירות של 10.50 דולרים למ"ר .  העסקה התבצעה באמצעות חברת מאן נכסים המשווקת את בית קודאק .  מודיעין חנות סוזוקי שכרה שטח של 220 מ"ר במרכז ישפרו סנטר במודיעין בשכר דירה של 75 שקל למ"ר ו-15 שקל למ"ר דמי ניהול .  חוזה השכירות נחתם לשלוש שנים עם אופציה לשלוש שנים נוספות .  חנות אירופלקס ,  המתמחה במערכות שינה מתכווננות ,  שכרה גם היא במרכז 220 מ"ר ,  בשכר דירה של 100 שקל למ"ר כולל דמי ניהול .  החוזה נחתם לחמש שנים עם אופציה לחמש שנים נוספות .  רעננה רשת מסעדות אוליב חתמה עם קבוצת תדהר על חוזה שכירות להקמת הסניף השישי של הרשת במתחם  " היי-טק פארק רעננה ",  ליד צומת רעננה צפון .  שטח המסעדה משתרע על 270 מ"ר ,  במחיר של 120 שקל למ"ר .  החוזה נחתם לחמש שנים ,  בסיומן תינתן אופציה להארכה החוזה לחמש שנים נוספות .  ראשון לציון בית הקפה קופי בין עבר למיקום חדש בשדרות לונדון בקניון הזהב בשטח של 300 מ"ר בדמי שכירות של 300 שקל למ"ר ו-80 שקל למ"ר דמי ניהול .  עולם הקולנוע ,  רשת מוצרי קולנוע ביתי ,  שכרה אולם תצוגה בשטח של 170 מ"ר באזור התעשייה ראשון לציון מאחורי מתחם g ברחוב ילדי טהרן 12 ,  בשכר דירה של 150 שקל למ"ר בחוזה שכירות ל-10 שנים .  הרצליה משרד עו"ד ברנע ושות' שכר 920 מ"ר בבניין לייף פלאז'ה ברחוב החושלים 6 באזור התעשייה הרצליה ,  כדייר חלופי לחברת הי-טק שעזבה את המקום .  המשרד ישלם 59 שקל למ"ר בגימור מלא וריהוט .  העסקה בוצעה באמצעות מנהל המחלקה העסקית באנגלו סכסון הרצליה פיתוח ,  סנפיר ארז ,  בשיתוף עם טרגט נכסים .  חברת סאנגארד ,  הנותנת שירותי תוכנה לחברות פיננסיות ,  שכרה שטח של כ-1,100 מ"ר בקומה השלישית במרכז גב ים בהרצליה פיתוח בסכום של 75 שקל למ"ר .  החברה מתעתדת להעביר לבניין את מרכז הפיתוח שלה ,  הממוקם כיום בבניין אחר באזור התעשייה .  החברה חתמה על הסכם שכירות לחמש שנים .  חולון קומת קרקע במבנה תעשייה ברחוב הבנאי 34 באזור התעשייה חולן ,  בשטח של 300 מ"ר ,  נמכרה ב-2 מיליון שקל ,  מחיר המשקף סכום של 6,666 שקל למ"ר .  מדובר בנכס מניב המושכר לנגריה בסכום המוערך כיום ב-12 אלף שקל לחודש .  חברת ארט מדיה לייצור שלטים אלקטרוניים ,  שכרה ברחוב המשביר 16 באזור התעשייה מבנה בן 84 מ"ר בשכר דירה של 3,000 שקל פלוס מע"מ ,  המשקף מחיר של 36 שקל למטר .  הסיבה למחיר הנמוך היא היותו נכס ישן עם גג אזבסט .  העסקות בוצעו על ידי סוכנות התיווך מ.א.ץ .
 
שובם של השטחים הגדולים 
נדל"ן מניב

