הפלסטינים :  נער נהרג מאש צה"ל בגבול עזה
לדברי מקורות פלסטינים ,  נער בן 15 נהרג סמוך לגדר המערכת בין הרצועה לישראל ,  באזור נמל התעופה הפלסטיני בדהנייה .  הוא הועבר לבית חולים ברפיח ,  שם נקבע מותו באופן רשמי .  צה"ל : " הטענה על פגיעה בפלסטינים אינה מוכרת "
 נער פלסטיני בן 15 נהרג מירי של כוח צה"ל בדרום רצועת עזה .  כך דיווחו מקורות פלסטינים .  לדבריהם ,  הנער מוחמד אל פרמאווי נמצא ירוי סמוך לגדר המערכת בין הרצועה לבין ישראל ,  באזור נמל התעופה הפלסטיני בדהנייה .  הוא הועבר לבית חולים ברפיח ,  שם קבעו הרופאים את מותו .  מצה"ל נמסר ,  כי  " מבדיקה שנערכה במפקדת אוגדת עזה עולה כי הטענה על פגיעה בפלסטינים ברפיח בבוקר מאש צה"ל - אינה מוכרת ". 
בתקרית אש שאירעה ביום שישי נהרגו סמוך לכיסופים בגבול הרצועה רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד .  שני חיילים נוספים נפצעו ,  אחד באורח קשה והשני באורח קל ברגלו .  בחילופי האש נהרגו גם שני חמושים פלסטינים .
 אלוף פיקוד הדרום יואב גלנט ,  סיפר על השתלשלות האירועים .  גלנט אמר כי  " מדובר באירוע בו מחבלים ניסו להניח מטען סמוך לגדר המערכת .  באותו רגע נערך כוח צה"ל ואיגף את הגדר .  כאשר המחבלים נראו זזים לכיוון מערב ,  החל עליהם ירי של כוח חיפוי של טנקים .  הכוח הרגלי הסתער לעבר המחבלים .  אחד המחבלים הגיע לטווח קרוב וירה .  בחילופי האש נפגע אחד הלוחמים מירי ברימון שהיה באפודו ,  וכך נוצר הפיצוץ .  במהלך הפיצוץ נהרג הלוחם ונפצעו שניים נוספים .  לאחר מכן נהרג חייל נוסף בחילופי אש ". 

הפלסטינים :  נער נהרג מאש צה"ל בגבול עזה
לדברי מקורות פלסטינים ,  נער בן 15 נהרג סמוך לגדר המערכת בין הרצועה לישראל ,  באזור נמל התעופה הפלסטיני בדהנייה .  הוא הועבר לבית חולים ברפיח ,  שם נקבע מותו באופן רשמי .  צה"ל : " הטענה על פגיעה בפלסטינים אינה מוכרת "
 
