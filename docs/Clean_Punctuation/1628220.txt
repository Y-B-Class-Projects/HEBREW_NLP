מבצעי סוף השנה הם זמן טוב לחדש את המלתחה העסקית
מראה מחויט לפגישה עסקית לא חייב לעלות ביוקר ■ מבצעי סוף העונה החלו ,  ותוכלו לרכוש חולצות מכופתרות וז'קטים בהנחות של עד 70% ■ כמה כללים לבחירה נבונה של לבוש עסקי
מבצעי סוף העונה נכנסו לשלב מתקדם ,  ומלבד האפשרות לקנות פריטים אופנתיים וטרנדיים ,  התקופה הנוכחית היא זמן טוב לחדש את המלתחה העסקית . " חשוב מאוד לבחור בקפידה את פריטי הלבוש לפגישת עסקים ",  אומר המעצב גדעון אוברזון . " לרושם הראשוני יש חשיבות רבה לאופן שבו אנו נתפשים בפני האחר ,  ולהופעה החיצונית יש משקל רציני ". יועצת התדמית אתי בן ארי מוסיפה כי  " הלבוש העסקי משפיע גם בצורה בלתי מודעת על אנשים .  זה חלק מהתקשורת הלא מילולית שעושה את העבודה .  במיוחד אם מדובר בפגישה ראשונית ". בן ארי מציינת שכששואלים אנשי עסקים מה הם רוצים לשדר ,  התשובה לרוב תהיה מקצועיות ורצינות ,  והלבוש הוא חלק מהדרך להעביר לצד האחר את הרושם המתבקש ." אם איש או אשת עסקים יגיעו לפגישה שלא לפי הקודים המקובלים ,  אלא בבגדים בצבע נועז או בלבוש פרובוקטיבי שמסיח את הדעת ,  הם לא ישדרו את המקצועיות המבוקשת ",  היא אומרת .  הנה כמה כללים לבחירה נבונה של לבוש עסקי .  1 .  בררו את קוד הלבוש של האדם שעמו אתם נפגשים לכל חברה יש קוד לבוש שונה התואם את הערכים והעקרונות לפיהם היא פועלת .  לכן ,  לפני שתגיעו לפגישה ,  בררו מה קוד הלבוש בחברה כדי שתוכלו להתאים את עצמכם ולא להגיע רשמיים מדי או מרושלים מדי .  2 .  השאירו את סמלי המותגים בבית אם בלבוש היומיומי אתם אוהבים להתגאות במותג שמתנוסס על הבגד ,  בלבוש העסקי כדאי להיות צנועים יותר . " עדיף להשאיר את הלוגואים וההדפסים לשעות הפנאי .  זה לא משהו שמחמיא או מייצג אסתטיות ,  אלא ילדותי מעט ואפילו זול ",  אומרת גאלה רחמילביץ' ,  סטייליסטית ובעלת חברת גאלה סטייל .  3 .  בחרו בצבעים הנכונים קרן סירני ,  מנהלת רשת הגברים של ונדום - יבואנית הוגו בוס ,  ארמני ולקוסט - ממליצה לגברים לא ללבוש חולצות בצבעי אפור או שחור ,  כי הן יוצרות מראה דרמטי מדי .  מצד שני ,  היא מסתייגת גם מהצבע הלבן ,  כי הוא חגיגי מדי .  אז במה כדאי לבחור ?  סירני ממליצה על גוונים של תכלת וצבעים בהירים .  לנשים ממליץ אוברזון שלא ללבוש פריטים אדומים ,  במיוחד למקומות עבודה באווירה רשמית ,  מכיוון שהוא משדר סקסיות . " צבעים חזקים ועזים לא מתאימים לעסקים .  בתחום העסקי המראה הקלאסי הוא חליפה שחורה עם חולצה מכופתרת ",  אומר אוברזון .  4 .  בחרו במידות הנכונות רחמילביץ' ממליצה לנשים  " לקנות חולצות מכופתרות שגדולות בחצי מידה ,  כדי שהכפתורים לא יתפוצצו על החזה ".  לגברים ממליצה רחמילביץ ' " לשים לב שהחולצה לא גדולה מדי ,  כי אז נוצר מראה מרושל - החולצה תהיה רחבה ,  וכשתכניסו אותה למכנסיים ייווצר מראה של בלון ".  עוד היא ממליצה לשבת עם החולצה בחנות , " כי אנשי עסקים מבלים את מרבית היום בישיבה ,  והלבוש צריך לשבת על הגוף טוב בכל מצב ".  גם לשרוולים צריך לשים לב  - " שלא יהיו קצרים מדי כדי שלא יחשבו שאתם לובשים את החולצה מהבר מצווה ",  היא אומרת ,  ומוסיפה שגברים יכולים לחסוך אם יקנו חולצות עם שרוולים ארוכים ויקפלו אותם בעונות החמות .  עם זאת ,  היא מזהירה , " חשוב לא לקפל אותם גבוה מדי ,  למניעת מראה מוזנח ".  נשיםקסידי בוטיקחולצה :  224 שקל  ( במקום 319 שקל )  ז'קט :  359 שקל  ( במקום 449 שקל )  מבצעי סוף עונה ברשת :  עד 40% הנחה הוניגמןחולצה :  126 שקל  ( במקום 180 שקל )  ז'קט :  180 שקל  ( במקום 360 שקל )  מבצעי סוף עונה ברשת :  סריגים 1+1 ,  50% הנחה על חצאיות וז'קטים ,  30% על שאר החנות פקטורי 54 חולצה :  1,290 שקל  ( במקום 2,580 שקל )  ז'קט :  2,290 שקל  ( במקום 4,590 שקל )  מבצעי סוף עונה ברשת :  עד 50% הנחה קרייזי ליין חולצה :  190 שקל  ( במקום 270 שקל )  ז'קט :  220 שקל  ( במקום 450 שקל )  מבצעי סוף עונה ברשת :  עד 70% הנחה על קולקציית החורף מנגו חולצה :  170 שקל  ( במקום 340 שקל )  ז'קט :  250 שקל  ( במקום 360 שקל )  מבצעי סוף עונה ברשת :  עד 70% הנחה גבריםקסטרו מןחולצה :  159 שקל  ( במקום 199 שקל )  ז'קט :  399 שקל  ( במקום 599 שקל )  מבצעי סוף עונה ברשת :  עד 50% הנחה זארהחולצה :  160 שקל  ( במקום 190 שקל )  ז'קט :  550 שקל  ( במקום 600 שקל )  מבצעי סוף עונה ברשת :  עד 50% הנחה פולגת חולצה :  208 שקל  ( במקום 260 שקל )  ז'קט :  600 שקל  ( במקום 800 שקל )  מבצעי סוף עונה ברשת :  עד 50% הנחה בגירחולצה :  179 שקל ז'קט :  445 שקל  ( במקום 890 שקל )  מבצעי סוף עונה ברשת :  ז'קטים ב-50% הנחה ,  חולצות :  1+1  ( הזולה מביניהן )  ,  עד 50% על כל החנות ונדוםחולצה הוגו בוס :  483 שקל  ( במקום 690 שקל )  ז'קט הוגו בוס :  2,312 שקל  ( במקום 2,890 שקל )  מבצעי סוף עונה ברשת :  ז'קטים :  30%-40% הנחה ,  חולצות :  20%-30% הנחה ,  עד 40% הנחה על קולקציית סתיו-חורף

מבצעי סוף השנה הם זמן טוב לחדש את המלתחה העסקית
מראה מחויט לפגישה עסקית לא חייב לעלות ביוקר ■ מבצעי סוף העונה החלו ,  ותוכלו לרכוש חולצות מכופתרות וז'קטים בהנחות של עד 70% ■ כמה כללים לבחירה נבונה של לבוש עסקי

