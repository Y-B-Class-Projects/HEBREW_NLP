רשות השידור :  צעדי החירום בטלוויזיה נדחו בחודשיים
הועד המנהל של רשות השידור החליט לפעול בהדרגה :  צעדי חירום בקול ישראל כבר ב-1 בינואר ,  ובטלוויזיה רק במרץ .  עובדי הרדיו זועמים
הועד המנהל ברשות השידור החליט הערב על הפעלה הדרגתית של צעדי החירום .  בשלב הראשון יופעלו הצעדים בתחנות קול ישראל כבר ב-1 בינואר ,  יום שישי הקרוב  ( לפרוט הקיצוצים הצפויים ברשת ב' ,  הקליקו על הלינק המצורף )  .  צעדי החירום בטלוויזיה ,  בהם סיום שידורי ערוץ 1 בשעה 23:00 ,  הפסקת עבודת ניידות שידור ,  סגירת חטיבת התכניות וביטול הוצאות על פעולות לחטיבת התכניות לצד פעולות נוספות ייכנסו לתוקפם רק ב-1 במרץ .
 עובדי קול ישראל מתחו היום ביקורת על החלטות הוועד המנהל .  לדברי אחד העובדים ,  הרשות מנסה להחליש את הרדיו ומעדיפה את הטלוויזיה ,  על אף הצלחתו היחסית של הראשון .  יושב ראש ועד עיתונאי קול ישראל בירושלים גדי בן יצחק שהשתתף בישיבה אמר לוואלה !  ברנז'ה : " מה הרשות עושה זה הרס הרפורמה .  אם האוצר מאמין שיש עוד מקום לרפורמה אז שלא יתפוס בגרון את הרשות ,  המכתב של מוטי אמיר הוא בדיוק נקודות המחלוקת בדיונים על הרפורמה עם האוצר .  הרשות צריכה להוכיח שהיא גירעונית וכרגע ההנהלה הכושלת מצמצמת את הדבר היחיד שהוא מאוזן ,  אם לא רווחי ,  וזה הרדיו .  אמרנו כשהכרזנו על סכסוך העבודה באוגוסט ואנחנו אומרים גם עכשיו :  אם מדברים לא יורים .  לא יכול להיות שבזמן משא ומתן ,  כשאפילו השבוע יש לנו דיונים ,  מחליטים על צעדים כאלה ". 

רשות השידור :  צעדי החירום בטלוויזיה נדחו בחודשיים
הועד המנהל של רשות השידור החליט לפעול בהדרגה :  צעדי חירום בקול ישראל כבר ב-1 בינואר ,  ובטלוויזיה רק במרץ .  עובדי הרדיו זועמים

