כשיש התאוששות ,  הזבל טוב מזהב 
גרף על גרף
 >  >  ההשקעה בזהב נהפכה בשנים האחרונות לפופולרית מאוד .  כדי לענות על העניין הגובר של המשקיעים הונפקו ,  בנוסף לחוזים העתידיים על מחיר הזהב ,  עוד מכשירים שמחירם מושפע ממחירו .  עם המכשירים האלה נמנות גם קרנות סל ,  בהן spdr gold ,  שעוקבת אחר מחירם של מטילי זהב ומאפשרת מפעם לפעם אף להמיר את היחידות בקרן בזהב ממש .  ב-2009 הניבה הקרן למשקיעים בה תשואה דולרית של 24% ,  הזהה לזו שהניבו החוזים על מחיר הזהב בתקופה זו .  לעומת זאת ,  תשואת קרן הסל הסחירה hyg ,  שעוקבת אחר אג"ח זבל ,  הניבה למשקיעים בה ב-2009 תשואה גבוהה מעט יותר - של 28% .  אלא שלקראת סוף 2009 ותחילת 2010 מחירה של spdr gold ירד ב-7% .  לעומת זאת ,  תעודת הסל שעוקבת אחר אג"ח זבל הניבה למשקיעים בה תשואה דולרית של 2.6% .  האם המשקיעים בחרו לנטוש את המתכת היקרה כדי להשקיע בזבל ?  נראה שההסבר הכלכלי לפער הזה בהתנהגות של שני האפיקים קשור בשילוב של הריבית האפסית של הבנק הפדרלי האמריקאי עם האווירה שנוצרה בעקבות ההתאוששות הכלכלית בעולם ,  וההערכות שלפיהן הסיכוי של חברות רבות לפשוט את הרגל הוא קטן משחשבו בעבר .  השילוב הזה מספק למשקיעים את הביטחון הדרוש כדי לשוב ולהשקיע באג"ח זבל .  במקביל ,  המשקיעים אינם חשים עוד צורך למצוא מפלט מהתנודות בשווקים בחיקו הבטוח של הזהב .  כל עוד החשש מהתפרצות אינפלציונית הוא קטן ,  ייהנו ממגמה זו המשקיעים באג"ח זבל .  ואולם אם בעתיד החשש מאינפלציה יעלה וישפיע על השווקים ,  הזהב עשוי לשוב ולשמש מקלט ,  ומחירו עשוי לשוב ולעלות .
 
כשיש התאוששות ,  הזבל טוב מזהב 
גרף על גרף

