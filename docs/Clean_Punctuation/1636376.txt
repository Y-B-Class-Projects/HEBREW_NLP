ראש עיריית ר"ג : " מאחורי שביתת עובדי העירייה - דרישות שכר אישית ומוגזמות מצד יו"ר ועד הפועלים "
 יו"ר הועד ,  שמואל מזרחי : " צבי בר מכוון את האש לכיווני בצורה זדונית ,  גסה ,  מגמתית ובוטה ". 
תושבי רמת גן הופתעו לגלות הבוקר בתיבות הדואר שלהם מכתב אישי מראש העיר ,  צבי בר ,  הנוגע לשביתה בה נוקטים עובדי העירייה מזה כיומיים .  המכתב ,  שהודפס על נייר המכתבים הרשמי של העירייה וחתום בחתימת ידו של ראש העיר ,  חולק ידנית לתושבים וכולל האשמות ישירות נגד יו"ר ועד הפועלים ,  שמואל מזרחי.לטענת בר ,  בניגוד להצהרותיו של מזרחי ,  המניע האמיתי מאחורי השביתה היא דרישה לשדרוג שכרו . " עיריית רמת גן עומדת בכל הסיכומים וההסכמות שהתקבלו בעבר עם ועד הפועלים ",  כתב בר . "  מאחורי כוונת השביתה עומד מניע אישי של יו"ר הוועד ,  מר שמואל מזרחי ,  ומטרתו יצירת לחץ על העירייה להיענות לדרישות שכר אישיות ומוגזמות מצידו של יו"ר ועד הפועלים עצמו .  אין מדובר בסכסוך עבודה שמטרתו לקדם את רווחתם של כלל עובדי העירייה .  עיריית רמת גן תפעל בנחישות וביד קשה כנגד כל ניסיון לנקוט בשביתה או בשיבושי עבודה - מלאים או חלקיים בכל האמצעים החוקיים העומדים לרשותה ". גורמים המעורבים במהלך העריכו כי עלות שליחת המכתבים באופן אישי ולא דרך דואר ישראל ,  עלתה לקופת העירייה כ-150 אלף שקל .  מזרחי בתגובה ,  דחה בתוקף את הטענות נגדו והאשים את ראש העיר בבזבוז כספי ציבור ." אין במכתב הזה יותר מהסתה ולשון הרע ",  אמר מזרחי . " בר מכוון את האש לכיווני בצורה זדונית ,  גסה ,  מגמתית ובוטה .  זה מעשה שלא יעשה והמטרה היחידה שלו היא לייצר פרובוקציה זולה ,  להפחיד את העובדים ולהטיל עליהם אימיים .  השביתה צודקת וקיבלה את כל האישורים הנדרשים .  טענות על דרישות שכר אישיות הן המצאה שלא היתה ולא נבראה .  אני עובד למען העובדים ותושבי העיר ולמען שמירה על הקופה הציבורית .  ראש העיר לעומת זאת ,  לא היסס לשלוח ידו לקופה ולשלוח את מכתב ההסתה לתושבים במסווה של דאגה לשלומם.מאז יום ראשון השבוע שובתים עובדי עיריית רמת גן במחאה על תנאי העסקתם .  בין השובתים סייעות לגננות ,  שרתים בבתי הספר ועובדי אגף התברואה .  לטענת מזרחי ,  מזה תקופה עיריית רמת גן עוברת על החוק ואינה קולטת עובדי קבלן לשורותיה ,  גם לאחר פרק הזמן שנקבע לכך בחוק .  עוד דורש הוועד לדאוג לעובדים לדרגות פרישה  ( העלאת דרגה לפני פרישה לצורך חישוב השכר )  ,  תוספת לצוות סייעות שמטפל בילדים שטרם נגמלו ועוד .  לדבריו ,  גם שרתי בתי הספר לא מתוגמלים ואין להם יום פנוי בשבוע ,  והם אינם מקבלים תוספת של 10% בגין  " עבודת כפיים ",  כפי שהיו אמורים .
 
ראש עיריית ר"ג : " מאחורי שביתת עובדי העירייה - דרישות שכר אישית ומוגזמות מצד יו"ר ועד הפועלים "
 יו"ר הועד ,  שמואל מזרחי : " צבי בר מכוון את האש לכיווני בצורה זדונית ,  גסה ,  מגמתית ובוטה ". 

