פרגוסון : " ריאל הוא לא מועדון שקל לשחק בו "
 סר אלכס התאכזב עבור רונאלדו אחרי ההדחה מליגת האלופות ,  והזכיר לכוכבו לשעבר : " ביונייטד השחקנים זוכים להגנה "
 גלי התגובות להדחתה הסנסציונית של ריאל מדריד מליגת האלופות המשיכו לזרום גם הבוקר  ( ראשון )  כשאלכס פרגוסון התייחס לאכזבה של שחקנו לשעבר ,  כריסטיאנו רונאלדו ,  שבמקרה או לא במקרה התרחשה באותה שעה בה קרעה יונייטד את מילאן 0:4 במשחק הגומלין שלה בשמינית הגמר ,  והעלתה מחדש את השאלה האם הכוכב הפורטוגלי פעל נכון כשעזב הקיץ את אולד טראפורד לטובת הכסף הגדול של פלורנטינו פרז .
 פרגוסון ,  שיוכל לחזור היום עם השדים האדומים לפסגת הפרמיירליג עם תיקו ומעלה מול פולהאם  ( 15:30 ,  ספורט 2 )  ,  סיפר ל-"דיילי אקספרס "  כי התאכזב עבור רונאלדו שלא יזכה לחזור לגמר ליגת האלופות בפעם השלישית ברציפות ,  אך לא פספס את ההזדמנות לעקוץ את הלבנים ולהשוות את התנאים במדריד לאלו במנצ'סטר .
" אני לא חושב שריאל מדריד הוא מועדון שקל לשחק בו ",  אמר סר אלכס . " תמיד מתנהל קרקס מסביב לשחקנים .  הקהל תוקף את השחקנים לעתים קרובות והתקשורת לא נותנת להם מנוחה .  כריסטיאנו יודע מה הערך של מנצ'סטר יונייטד .  אצלנו השחקנים זוכים להגנה ,  וכשהם מגיעים להתאמן אף אחד לא מפריע להם ". 
על עתידו של רונאלדו ,  שמקפיד לא לפסול את האפשרות שבעתיד הוא יחזור ליונייטד ,  אמר פרגוסון : " אני רוצה להאמין שיום אחד הוא יחזור .  אבל אף פעם אי אפשר לדעת .  בכל מקרה אני לא חושב שהוא יישאר בריאל עד סוף הקריירה .  יהיו לו אתגרים חדשים בדרך והוא סוג השחקן שיקבל אותם בברכה ". 

פרגוסון : " ריאל הוא לא מועדון שקל לשחק בו "
 סר אלכס התאכזב עבור רונאלדו אחרי ההדחה מליגת האלופות ,  והזכיר לכוכבו לשעבר : " ביונייטד השחקנים זוכים להגנה "
 
