הבנקים מנסים לכפר :  מנכ"ל HSBC יקבל בונוס של 6 מיליון דולר - ויעניק אותו לצדקה
מייקל גוהייגן ,  מנכ"ל HSBC ,  לא קיבל בונוס עבור שנת 2008 ;  HSBC שקל להעלות את שכר הבסיס שלו ב-40%
מנכ"ל hsbc ,  מייקל גוהייגן ,  יקבל בונוס של 4 מיליון ליש"ט  ( 6.1 מיליון דולר )  עבור שנת 2009 ,  אך יתרום את כולו או את רובו לצדקה ,  על רקע הסערה הציבורית שהתעוררה בעקבות חזרתם של הבנקים להעניק בונוסים נדיבים לעובדיהם - כך אמרו גורמים המקורבים לגוהייגן לעיתון  " וול סטריט ג'ורנל ".  גוהייגן ומנכ"לים של בנקים אחרים בבריטניה לא קיבלו בונוס עבור שנת 2008 ,  ומנהלי ברקליס ,  רויאל בנק אוף סקוטלנד ולוידס כבר הודיעו על כוונותיהם לוותר גם על בונוס לשנת 2009 .  hsbc ,  הבנק הגדול באירופה ,  לא קיבל סיוע ממשלתי במהלך המשבר ,  לאחר שפעילותו באסיה פיצתה על הפסדיו במהלך המשבר הפיננסי העולמי .  עם זאת ,  יו"ר הבנק סטיבן גרין ביקר בפומבי את השכר המוגזם במגזר הבנקאי ,  וביקש לפני שלוש שנים מדירקטוריון הבנק להפסיק להעניק לו בונוס.hsbc שקל להעלות את שכר הבסיס של גוהייגן ,  שעמד ב-2009 על 1.1 מיליון ליש"ט  ( 1.7 מיליון דולר )  ב-40% ,  יחד עם שכרו של סמנכ"ל הכספים של הבנק דגלאס פלינט ,  אולם הבנק צפוי לסגת מכוונתו בעקבות הקשיים הפוליטיים הכרוכים בהעלאת שכר הבכירים .
 
הבנקים מנסים לכפר :  מנכ"ל HSBC יקבל בונוס של 6 מיליון דולר - ויעניק אותו לצדקה
מייקל גוהייגן ,  מנכ"ל HSBC ,  לא קיבל בונוס עבור שנת 2008 ;  HSBC שקל להעלות את שכר הבסיס שלו ב-40%

