טרה נסוגה מהסכמתה להירכש על ידי יארה ;  הסכימה לקבל הצעת הרכש של CF
בשבוע שעבר הוגשה הצעת CF בסך 4.7 מיליארד דולר ;  הצעת יארה היתה בסך 4.1 מיליארד דולר
יצרנית הדשנים האמריקאית טרה  ( terra )  הודיעה היום על כוונתה לסגת מהעסקה לרכישתה על ידי ענקית הדשנים הנורווגית ,  יארה ,  תמורת 4.1 מיליארד דולר .  במקום זאת ,  החליטה טרה לקבל את הצעת הרכש החדשה בסך 4.7 מיליארד דולר ,  שקיבלה מיצרנית דשני החנקן והפוספט האמריקאית cf.cf הגישה בשבוע שעבר לטרה הצעת רכש חדשה ומשופרת ,  6 שבועות בלבד לאחר שזנחה ניסיונות להשתלטות עוינת על טרה .  עד לחודש ינואר ,  טרה היוותה יעד לניסיון השתלטות עוינת מצד cf ,  אולם באותו חודש הודיעה האחרונה על זניחת מאמציה לרכישת טרה לאחר שנה של ניסיונות.cf הציעה בראשונה לרכוש את טרה בינואר 2009 - הצעה שנדחתה .  מאז שיפרה את הצעת הרכש מספר פעמים ,  האחרונה בהן בחודש דצמבר .  בה בעת ,  נאלצה cf להדוף הצעת רכש עוינת מצד אגריום הקנדית ,  יצרנית הדשנים השלישית בגודלה בצפון אמריקה .  מאבקי ההשתלטות סביב טרה ו-cf כבר הוכתרו בתקשורת בצפון אמריקה בתואר  " מלחמות הדשנים ". יארה הנורווגית הודיעה בחודש שעבר על רכישת טרה תמורת 4.1 מיליארד דולר .  יארה ביקשה בעזרת הרכישה לנצל את מחירי האנרגיה הזולים בארה"ב .
 
טרה נסוגה מהסכמתה להירכש על ידי יארה ;  הסכימה לקבל הצעת הרכש של CF
בשבוע שעבר הוגשה הצעת CF בסך 4.7 מיליארד דולר ;  הצעת יארה היתה בסך 4.1 מיליארד דולר

