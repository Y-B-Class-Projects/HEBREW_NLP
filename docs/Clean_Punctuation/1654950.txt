האם ראיות חדשות יוציאו את רומן פולנסקי לחופשי ? 
עורכי דינו של הבמאי הפולני הגישו ערעור לבית המשפט בקליפורניה בטענה שראיות חדשות מלמדות על עיוות דין .  בינתיים ,  יוצא בארץ  " סופר הצללים ",  סרטו האחרון של הבמאי שנתון כרגע במעצר בית בשוויץ
תקווה חדשה לרומן פולנסקי ?  הבמאי נתון מזה כמה חודשים במעצר בית בשווייץ ונלחם נגד הסגרתו לארצות הברית ,  וזאת בעוון עבירות מיניות שביצע לכאורה לפני 32 שנה .  אמש הגישו עורכי דינו של פולנסקי ערעור לבית המשפט בקליפורניה ,  בטענה שראיות חדשות מלמדות על עיוות דין במשפט שנערך בזמנו .
 הראיות הללו מלמדות לכאורה כי התובע במשפט ביקש להביא לפסילתו של השופט בשל היותו מוטה נגד פולנסקי ,  אך נדרש בידי הממונים עליו שלא לעשות כן .  כמו כן ,  הם טוענים כי הרשויות האמריקאיות מסרו כעת מידע מסולף לרשויות השוויצריות כדי להביא למעצרו ולהסגרתו של פולנסקי ,  וזאת אף שלפי החוקים המקומיים לא היתה להם סיבה לנהוג כך .
 כך או כך ,  בזמן שפולנסקי לכוד בשוויץ ,  יכול הקהל הישראלי לצפות בסרטו האחרון , " סופר הצללים ",  שהגיע אמש  ( חמישי )  לאולמות בארץ .  הסרט זיכה את הבמאי הפולני בפרס דב הכסף בפסטיבל ברלין האחרון לפני כחודש ,  אך מובן שהוא לא היה יכול לנכוח בחלוקת הפרסים .  במקרה או שלא במקרה ,  הסרט עוסק באדם נרדף ,  ממש כמו פולנסקי - במקרה של  " סופר הצללים ",  הגיבור הבדיוני הוא ראש ממשלת בריטניה לשעבר ,  שדמותו מבוססת בצורה ברורה אך לא רשמית על טוני בלייר .
 
האם ראיות חדשות יוציאו את רומן פולנסקי לחופשי ? 
עורכי דינו של הבמאי הפולני הגישו ערעור לבית המשפט בקליפורניה בטענה שראיות חדשות מלמדות על עיוות דין .  בינתיים ,  יוצא בארץ  " סופר הצללים ",  סרטו האחרון של הבמאי שנתון כרגע במעצר בית בשוויץ

