ציור של רוי ליכטנשטיין צפוי להשיג מחיר שיא של 40 מיליון דולר
עונת הסתיו של המכירות הפומביות בניו יורק תיפתח מחר ;  סך המכירות צפוי להגיע ל-1.5 מיליארד דולר
יצירתו של צייר הפופ ארט האמריקאי רוי ליכטנשטיין , " ohhh alright "  ,  עשויה להימכר תמורת 40 מיליון דולר במכירה שתיערך בבית המכירות הפומביות כריסטיס בניו יורק בשבוע הבא ,  דיווחה סוכנות הידיעות בלומברג.במקרה שהציור ,  שהועמד למכירה על ידי איל ההימורים סטיב ווין ,  אמנם ישיג את המחיר האמור ,  יהיה זה מחיר יותר מכפול ממחיר שיא של 16.3 מיליון דולר ששולם עד כה במכירה פומבית עבור יצירה של ליכטנשטיין .  בה בעת ,  מחיר ברמה כזו גם יחזק את ההערכות של מוכרים ,  סוחרים ועורכי מכירות פומביות ,  לפיהן שוק האמנות הותיר מאחורי של המשבר הכלכלי ." העסקים כרגיל ,  אין לא בועה ולא התפוצצות בועה ",  אמר מייקל פינדליי ,  מנהל גלריות אקוואוולה  ( aquavella )  בניו יורק.בזמן שבתי המכירות הפומביות המובילים נערכים לקראת המכירות הפומביות הגדולות של עונת הסתיו ,  מאות אספני אמנות מתכננים להעמיד למכירה יצירות בניסיון לנצל את התאוששות שוק האמנות ,  אשר כבר באה לידי ביטוי במחירים גבוהים שהושגו במכירות פומביות שנערכו באחרונה באירופה.עונת המכירות הפומביות של נובמבר בשוק האמנות של ניו יורק ,  אשר נמשכת שבועיים ,  תיפתח מחר עם מכירות פומביות בסותביס ,  כריסטיס ופיליפס דה פרי ,  והיקף היצירות שיימכר במהלכה צפוי להסתכם ב-1.5 מיליארד דולר .
 
ציור של רוי ליכטנשטיין צפוי להשיג מחיר שיא של 40 מיליון דולר
עונת הסתיו של המכירות הפומביות בניו יורק תיפתח מחר ;  סך המכירות צפוי להגיע ל-1.5 מיליארד דולר

