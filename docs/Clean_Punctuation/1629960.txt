מארגני הטיולים באילת לנשיא :  התערב בהעלאת מחירי הביקור בפטרה מישראל
כזכור ,  הירדנים העלו את מחירי הכניסה לתיירים וישראלים בסיור חד יומי בפטרה
מארגני הטיולים באילת פנו לנשיא המדינה ,  שמעון פרס ,  בבקשה בהולה להתערב בנושא העלאת מחירי הביקור באתר פטרה שבירדן .  המארגנים עשו זאת על סמך קשריו הטובים של הנשיא עם המלך הירדני ,  בתקווה להביא לביטול ההחלטה המפלה והנהגת מדיניות מחירים שוויונית.בימים אלו יצא משרד התיירות הירדני עם מדיניות מחירי כניסה לפטרה .  תיירים מכל האומות ,  הבאים מישראל ליום טיול בפטרה ,  יחויבו ב-130 דמי כניסה לאתר ,  בעוד תיירים המגיעים ממצרים או אלה שכבר שוהים בירדן ,  ישלמו רק 74 דולר.לדברי איתנה בן שמעון ,  הפועלת בשם מארגני הטיולים לפטרה ,  מדיניות זו תעמיד את סוכני הטיולים הישראלים ואת בתי המלון באילת במצב נחות ולא תחרותי .  בעיקר מול הסוכנים מסיני ,  שממילא כבר נגסו בנתח גדול מהתיירות שבעבר הגיעה לאילת.בנוסף לפנייה לנשיא פרס ,  שלחו סוכני הטיולים הישראלים מכתב לעמיתיהם הירדנים ,  בבקשה שגם הם יפעלו מול הרשויות שלהם ,  לביטול המדיניות המפלה למען המשך שיתוף הפעולה.ביום שני השבוע התקיימה באילת פגישת חירום של כל מארגני הטיולים לפטרה .  בפגישה הוחלט פה אחד ,  כי אם לא תושג התקדמות בנושא כבר בימים הקרובים ,  הם ,  כאות מחאה והצהרת כוונות ,  יבטלו את כל הטיולים האמורים לצאת לפטרה ביום שישי ה-15 בינואר .  באותו יום גם יתייצבו במסוף הגבול ערבה כל מארגני הטיולים ויביעו את מחאתם .
 
מארגני הטיולים באילת לנשיא :  התערב בהעלאת מחירי הביקור בפטרה מישראל
כזכור ,  הירדנים העלו את מחירי הכניסה לתיירים וישראלים בסיור חד יומי בפטרה

