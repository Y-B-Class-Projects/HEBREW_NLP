קרן ההון סיכון אינפיניטי תגייס עד 420 מיליון דולר להשקעות בסין
הקרן של אמיר גל-אור ואבי פישר משיקה שש קרנות הון סיכון חדשות ,  אשר ישקיעו בחברות סיניות שישלבו טכנולוגיות ישראליות
 >  >  קרן אינפיניטי ישראל סין של כלל תעשיות והשקעות מקבוצת אי.די.בי מבצעת מהלך ענק של גיוס הון לטובת השקעות חדשות בסין .  הקרן תודיע היום באופן רשמי כי היא מקימה שש קרנות הון סיכון חדשות בסין ,  בהיקף כולל של עד 70 מיליון דולר כל אחת  ( כ-500 מיליון יואן )  .  אינפינטי ביצעה עד כה  " סגירה ראשונית ",  כלומר קבלת התחייבויות להשקעה ,  בהיקף של כ-15-30 מיליון דולר בכל קרן .  בסיכומו של דבר ,  כל הקרנות החדשות שאינפינטי פותחת בסין בשש מחוזות שונים יכולות להסתכם בהיקף השקעה כולל של כ-420 מיליון דולר .  ההון שמגוייס צפוי להגיע ממשקיעים סיניים בערים שונות שבהן אינפינטי משקיעה .  אמיר גל-אור ,  מייסד קרן אינפינטי ,  אומר כי ההשקעה תתבצע במחוזות הסיניים בייג'ינג ,  סוג'ו ,  חרבין ,  שה-ג'יאג'וואנג ,  טיאנג'ין ונינגבו .  הקשר של אי.די.בי ואינפיניטי עם סין החל ב-2003 ,  אז נוצרה בפעם הראשונה שותפות בין הקרן הישראלית לממשלה הסינית .  ב-2004 העניקה סין לקרן הישראלית רישיון לפעול בסין .  ב-2007 השקיעו הבנק לפיתוח סין  ( cdb )  וקבוצת hua yuan בקרן המשותפת עם אינפינטי . " הקרן הראשונה היתה קרן בהיקף של 30 מיליון דולר ",  אומר גל-אור . " השותפים בה היו אינפינטי ואי.די.בי ,  בהובלתו של אבי פישר מנכ"ל כלל ומשקיעים מסוגו ",  אומר גל-אור . " ב-2007-2008 גייסנו קרן שנייה ,  שכללה 250 מיליון דולר ו-50 מיליון יואן .  המשכנו להעמיק את היחסים שלנו בערים שונות בסין וכעת מגיע המהלך הנוכחי ".  גל-אור אומר כי  " במסגרת ההשקעה כעת אנחנו מקימים לצד הקרן הקיימת שש קרנות הון סיכון חדשות בסין .  אפקטיבית אנחנו הופכים להיות אחת מקרנות ההון סיכון הזרות הגדולות בסין ,  לצד dfj קרלייר ,  קליינר פרקינס ,  בלאקסטון וסקויה .  בגלל שלקרן יש קרנות במטבע מקומי ורישיון לפעול ברחבי סין ,  המשמעות היא שבפני הקרן הקיימת של אינפינטי נפתחות כעת עסקות שבעבר לא היו פתוחות בפניה .  כל קרן תעבוד במתכונת של חברת ניהול משותפת עם הסינים .  המשקיע הגדול שלנו הוא הבנק לפיתוח סין .  היתרון במודל של קרן משותפת עם הסינים הוא שהיא יכולה לשלב טכנולוגיה ישראלית וחברות סיניות ,  וזאת באמצעות מטבע ושותף מקומי .  עבור הסינים יש לכך יתרון .  חברות רבות בסין לא רוצות לקבל השקעות בדולרים ,  אז יש להן קושי להנפיק בסין ".  גל-אור מציין כי  " המהלך יחייב הרחבת צוות הקרן ל-50 איש בסין ופריסה פיסית רחבה .  אנחנו מחפשים להשקיע בחברות אנרגיה ,  מים ,  חקלאות ,  מכשור רפואי ,  חומרים ,  ציוד תעשייתי ,  ובספקים מסויימים בתוכנה ,  it ומוליכים למחצה .  עדיף לנו להשקיע בחברות שיכולות להגן על הטכנולוגיה שלהן .  האתגר בחברות תוכנה ואינטרנט הוא שקשה יותר להגן עליהן בסין ".  גל-אור מוסיף כי על היזמים הישראלים  " להפנים שמדובר בשותפות עם חברה סינית .  לא מדובר כאן במיזם של חברה בת או עבודה מול סוכן או מפיץ .  זהו מודל עסקי של עבודה עם שותפי סינים .  אחת הדוגמאות הטובות למיזם טכנולוגי ישראלי ששיתף פעולה בסין היתה שלקייס .  במקרה הזה לקחנו רישיון לטכנולוגיה של שלקייס והקמנו חברה חדשה שיוצאת בקרוב להנפקה ואת ה-ip מכרנו לחברת טסרה האמריקאית . " יזמים שמעוניינים להיכנס לסין צריכים להקדיש יותר כסף וזמן לניהול מאשר מקומות אחרים .  ככל שיותר ישראלים יפעלו בסין ,  כך גם הם ירוויחו שוק קשרים ומרווחי רווח גדולים ",  אומר גל-אור . " הישראלים ,  שהם יזמים מעולים ,  יכולים להבין ולנצל זאת ". 

קרן ההון סיכון אינפיניטי תגייס עד 420 מיליון דולר להשקעות בסין
הקרן של אמיר גל-אור ואבי פישר משיקה שש קרנות הון סיכון חדשות ,  אשר ישקיעו בחברות סיניות שישלבו טכנולוגיות ישראליות

