ח"כים יוזמים :  ריבית על יתרה בעו"ש
תרגיל פופוליסטי או חוק מהפכני ?  ח"כ אקוניס ,  גפני ופיניאן מקדמים חוק שיחייב את הבנקים להעניק ריבית חיובית על היתרה בחשבון העו"ש . " ההצעה תהווה תמריץ חיובי שלא להיכנס למשיכת יתר "
 מי לא מכיר את צרת הריבית השלילית  אותו  " קנס "  מעיק של המערכת הבנקאית המלווה כל כניסה למצב של אוברדראפט .  הצעת חוק חדשה שמקדם יו"ר ועדת הכלכלה של הכנסת ,  אופיר אקוניס ,  מבקשת כעת להפוך את תפקידה של הריבית ולהפוך אותה לידידו הטוב ביותר של הצרכן במקום לאוייב המושבע של כל מי שמתקרב למינוס בחשבון .
 על פי הצעת הכלכלה ,  שכבר זכתה גם לתמיכתו של יו"ר ועדת הכספים משה גפני ושל חברי כנסת נוספים ,  יחוייבו הבנקים בישראל להעניק ריבית חיובית ללקוחות על כל יתרת זכות בחשבון העו"ש . " מדובר בהצעת חוק צרכנית ממדרגה ראשונה שתחייב את הבנקים לשלם ללקוחות שחשבונם ביתרת זכות .  הצעת החוק תהווה תמריץ חיובי ללקוחות שלא להיכנס לאוברדראפט ". 
להצעת החוק של אקוניס ,  סביר להניח ,  צפוי מסלול לא קל בדרך לספר החוקים :  מלבד ההתנגדות הברורה של הבנקים שבוודאי יפעלו באקטיביות רבה להוריד את הנושא מסדר היום ,  צפויה התנגדות לחוק גם על רקע ההשפעה של המהלך על הצמיחה במשק וההשקעה בשוק ההון :  מתן ריבית על העו"ש מהווה למעשה אפיק השקעה חלופי עבור הציבור ועשוייה להקטין באופן משמעותי את המוטיבציה של הציבור להוציא את כספי החיסכון ולהשקיע אותם בבורסה .  אקוניס ,  מצידו ,  דוחה את הטענות וטוען כי אין המדובר בסכומים גדולים שיגרמו לציבור לזנוח את ההשקעה בבורסה עבורם אלא על צעד שמטרתו לקדם התנהלות כלכלית נבונה במסגרתה בעלי החשבונות ישמרו סכום כסף מסויים ומינימלי בבנק כדי להימנע ממצב של משיכת יתר : " החוק אמור להוות תמריץ ללקוחות לשמור על יתרת זכות בחשבונם ולא אמור להשפיע בצורה דרסטית על השקעות אחרות ". 
ועדת השרים לענייני חקיקה צפוייה לדון בנושא בישיבתה הבאה ,  לאחר פגרת הפסח .
 
ח"כים יוזמים :  ריבית על יתרה בעו"ש
תרגיל פופוליסטי או חוק מהפכני ?  ח"כ אקוניס ,  גפני ופיניאן מקדמים חוק שיחייב את הבנקים להעניק ריבית חיובית על היתרה בחשבון העו"ש . " ההצעה תהווה תמריץ חיובי שלא להיכנס למשיכת יתר "
 
