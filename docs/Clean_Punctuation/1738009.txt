רוסל למסי : " תישאר איתנו כל חייך "
 נשיא ברצלונה החמיא לארגנטינאי ,  שזכה בנעל הזהב : " לא ניתן לך ללכת ".  פויול פרגן : " הוא הטוב בעולם ,  הוא משתפר בכל יום "
 לאונל מסי התפנה הערב לצרף אמש  ( חמישי )  גביע נוסף לארון הגדוש שלו ,  בטקס במהלכו קיבל את פרס נעל הזהב באירופה ,  המוענק למבקיע המצטיין ביבשת .  החלוץ הארגנטינאי שכבש 34 שערי ליגה עבור ברצלונה בעונה החולפת הקדים את לואיס סוארז מאייאקס ,  שאומנם כבש 35 שערים בסך הכל אך סבל משיטת החישוב של אופ"א שמעניקה יתרון לליגות הבכירות .  דידייה דרוגבה ואנטוניו די נטאלה חלקו את המקום השני עם 29 כיבושים כל אחד . 
" כל התארים חשובים ,  אבל אני חייב להודות לחברים שלי לקבוצה ",  אמר חתן השמחה המאושר . " אני פשוט מנסה לשחק היטב ולעשות את הדברים הכי טוב שאני יכול כדי לעזור לקבוצה ולמאמן ",  הוסיף בצניעות אופיינית .
 נשיא בארסה ,  סנדרו רוסל ,  היה קצת פחות ממלכתי . " בשם כל אנשי ברצלונה ואוהדיה אני רוצה להודות לך ,  לאו .  תודה על האדם שאתה ,  שזה כמעט חשוב כמו היותך השחקן הטוב בעולם .  לא ניתן לך ללכת ,  אתה תישאר איתנו כל חייך ",  אמר הנשיא המאושר .  מסי לא נשאר חייב ,  והשיב : " ברצלונה זה הבית שלי .  אני מקווה להישאר כאן כל חיי ".  
מי שלא הופיע בטקס הנוצץ היה פפ גווארדיולה ,  שבכל זאת דאג לשבח את שחקנו הנפלא . " הוא סקורר חזק ששולט בכל תחומי המשחק ,  זה מה שהופך אותו לשחקן הטוב בעולם ".  גם חברו הטוב של מסי לברצלונה ,  קרלס פויול ,  פרגן . " הוא הטוב בעולם והוא הוכיח שהוא ראוי לפרס הזה ,  אבל הוא גם צנוע .  הוא משתפר בכל יום ",  אמר הקפטן הקטלאני .
 בכך הפך מסי לשחקן הרביעי בהיסטוריה שמחזיק בתואר הנחשק במקביל לכהונתו כשחקן השנה באירופה והזוכה בכדור הזהב ,  אחרי מרקו ואן באסטן ,  רונאלדו הברזילאי וכריסטיאנו רונאלדו .  
עדכון ראשון :  31/9/10 ,  23:25

רוסל למסי : " תישאר איתנו כל חייך "
 נשיא ברצלונה החמיא לארגנטינאי ,  שזכה בנעל הזהב : " לא ניתן לך ללכת ".  פויול פרגן : " הוא הטוב בעולם ,  הוא משתפר בכל יום "
 
