  " תאוות הבצע תחזור - וב-2010 יהיו השקעות חדשות "
  >  >  חוסר ההשקעה בחברות סטארט-אפ חדשות עלול לחנוק את תעשיית ההיי-טק הישראלית המבוססת על מכירת חברות טכנולוגיה לחברות ענק .  בעתיד ,  ייתכן שכבר ב-2015 ,  לא יהיו חברות שניתן למכור ,  כי הזרעים לא נזרעו כיום .  המשמעות היא שבעתיד הלא רחוק נווה המדבר של ההיי-טק בישראל עלול להתייבש .  חיים קופנס ,  שותף בקרן ההון הסיכון jvp שתקיים כנס יזמים בקמפוס jvp בירושלים ב-31 בינואר ,  אומר שעל אף ש-2009 היתה שנת משבר ,  ייתכן שגם השנה הנוכחית תהיה בעייתית ,  עקב מחסור בכסף להשקעה . " בגלל המחסור בהשקעות החדשות עלול להיווצר מצב בעייתי ,  איני יודע אם תהיה קטסטרופה ,  אבל היצע החברות יהיה נמוך יותר ,  ומספר החברות שיצליחו בעתיד להגיע לאקזיט של מאות מיליוני דולרים יפחת ",  הוא אומר .  קופנס מודה כי הגופים המרכזיים המבצעים השקעות ראשוניות כיום הם החממות הטכנולוגיות ואנג'לים ,  ולאו דווקא הקרנות .  לדבריו , " כדי להתמודד עם כשל השוק ,  המדינה צריכה להגדיל את תקציבי המדען הראשי וליצר תמיכה בחברות בוגרות .  גם חברות צעירות שכבר מוכרות בהיקף של מיליון דולר מתקשות לגייס כסף בשביל לצמוח .  המדינה צריכה להתערב כדי למנוע את המשבר שייווצר ב-2015 .  עליה ליצור את הגשר שבין חברה עם טכנולוגיה או מוצר ,  לבין חברה המייצרת מכירות משמעותיות ".  אורי בנדורי מכרמל ונצ'רס ,  שותף בקרן הון הסיכון כרמל ,  אופטימי יותר . " 2009 היתה שנה מטורפת לתעשייה ,  עם המון פחד .  אולם תאוות הבצע תחזור לעצמה וב-2010 יהיו השקעות חדשות .  כנראה שבשנה הקרובה מספר ההשקעות החדשות לא תחזור לרמתה ב-2007 ,  אך המצב ישתפר ,  גם בכמות הכסף המושקע וגם בתנאים של הסכמי ההשקעה  ( term sheet )  .  אם יהיה בור מסוים ,  אני מקווה שלמרות המשבר של 2009 ב-2010-2011 המשבר ייעלם ".  לדבריו , " כיום ,  בשונה מבעבר ,  חברה לא מבשילה לכדי אקזיט במהלך של ארבע שנים ,  אלא במהלך של 8-9 שנים ,  ולרוב האקזיטים לוקח להגיע 7-9 שנים .  לכן אם יהיה צמצום כלשהו במספר ההשקעות החדשות ,  הוא יורגש בעוד קרוב לעשור ".  מצבה של כרמל ונצ'רס טוב יחסית ,  היות שהקרן הצליחה לגייס קרן חדשה בהיקף של 235 מיליון דולר ב-2008 ולכן הקרן צעירה ופתוחה להשקעות חדשות .  בנדורי אינו מסתיר כי יש הקשחת דרישות בסבב גיוס הון ראשון  ( a round )  . " הקשחת התנאים נובעת מצמצום את הסיכונים הקשורים במוצר .  בעוד שעלות פיתוח אתר אינטרנט או אפליקציה מסוימת נמוכה יחסית והשאלה המרכזית היא ההצלחה העסקית ,  אנחנו רוצים לראות בסיס לקוחות חזק .  באינטרנט ובמובייל אנחנו מחפשים חברות שיש להן כבר מוצר .  אולם בתעשיות אחרות ,  במוליכים למחצה לדוגמה ,  אי אפשר לעשות זאת ,  עקב עלות הפיתוח היקרה של המוצר ולכן נדרשת השקעה כאשר עדיין אין מוצר ".  משה לוין ,  מקרן הון הסיכון תמיר פישמן dfj ,  אומר כי העשור הקרוב צפוי להציג חידושים טכנולוגיים רבים ,  שאת הניצנים ניתן היה לראות בתערוכת ces האחרונה . " החידוש הראשון יהיה בתחום המכשירים הניידים ,  כלומר סלולרים חכמים .  האייפון הצליח לסמן כיוון במעבר משימוש במחשבים ניידים או שולחניים לשימוש במכשירים סלולריים חכמים .  החידוש השני הוא הטלוויזיה שתמשיך להיות המסך המרכזי בו אנחנו משתמשים ,  אולם תהפוך לאינטרנטית .  אם לא יהיה כסף להשקעה בקרנות ההון סיכון בתחומים אלה ,  זאת תהיה החמצת המאה ".  

 " תאוות הבצע תחזור - וב-2010 יהיו השקעות חדשות "
 nan
