חמאס :  המתווך הגרמני אחראי לקיפאון במו"מ
לדברי בכיר הארגון מוסא אבו-מרזוק ,  האחריות לאי ביצוע העסקה לשחרור גלעד שליט מוטלת על המתווך ,  בשל  " צעדים שהיה עליו לנקוט ולא נקט ".  האשים :  ישראל חזרה בה מהבנות קודמות
נמשכים חילופי ההאשמות בין חמאס לבין ישראל בדבר האחריות לאי-הצלחתה של העסקה להחזרת החייל החטוף גלעד שליט .  סגן ראש הלשכה המדינית של חמאס ,  מוסא אבו-מרזוק ,  אמר הבוקר  ( ראשון )  בראיון לעיתון  " אל חייאת "  היוצא לאור בלונדון כי האחריות לאי ביצוע העסקה מוטלת על המתווך הגרמני בשל  " צעדים שהיה עליו לנקוט  אך הוא לא עשה כן ". 
אבו מרזוק טען ,  כי ממשלת נתניהו חזרה בה בשלב האחרון של המשא ומתן מהבנות קודמות שהוצגו בין הצדדים ונסוגה מעמדותיה  " הרבה יותר מאשר אולמרט נסוג בו מעמדותיו בזמנו ",  לדבריו .  יחד עם זאת ,  טען בכיר חמאס בראיון כי הן אולמרט והן נתניהו אינם ממלאים אחר ההבנות שהושגו במהלך המשא ומתן לגיבוש עסקה .  
לדבריו ,  ארגונו טרם קיבל את תשובתה הסופית של ישראל מהמתווך הגרמני אך העריך כי הדבר יתבצע בתוך יומיים . " במשא ומתן הושגה פריצת דרך משמעותית ",  הודה אבו- מרזוק , " אך הנסיגה הישראלית המפתיעה מעמדותיה טרפה את כל הקלפים ". 
בכל הנוגע לדיווחים האחרונים על סלעי המחלוקת בין הצדדים בעסקה טען אבו-מרזוק כי  " כל ההדלפות בנושא אינן נכונות "  וטען כי מספר האסירים אותה סירבה ישראל לשחרר בתמורה להשבת החייל החטוף היא כמות  " לא קטנה ".  עם זאת ,  סירב לנקוט במספר המדויק של האסירים הפלסטיניים שסביבם קיימת מחלוקת בין ישראל לבין אירגונו .
 
חמאס :  המתווך הגרמני אחראי לקיפאון במו"מ
לדברי בכיר הארגון מוסא אבו-מרזוק ,  האחריות לאי ביצוע העסקה לשחרור גלעד שליט מוטלת על המתווך ,  בשל  " צעדים שהיה עליו לנקוט ולא נקט ".  האשים :  ישראל חזרה בה מהבנות קודמות

