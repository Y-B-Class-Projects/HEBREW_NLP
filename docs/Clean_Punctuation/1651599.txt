אמריקה ניצחה את אירופה ,  התוכנה הביסה את החומרה
עשר שנים חלפו מאז נסק מדד נאסד"ק לשיא כל הזמנים והתרסק .  בתקופה זו השתנו הנחות היסוד של עולם הטכנולוגיה והמדיה בצורה בלתי הפיכה .  ההצלחות הגיעו ממקומות בלתי צפויים - וכמוהן גם הכישלונות
 >  >  הוא לא היה הראשון .  הוא גם לא היה הכי מתוחכם .  טכנולוגית ,  היו לו מתחרים הרבה יותר חזקים .  והמחיר לא היה אטרקטיבי במיוחד .  ולמרות זאת ,  האייפוד הוא הגאדג'ט האלקטרוני החשוב של זמננו ,  ואחד מהסמלים המשמעותיים ביותר של עידן האינטרנט .  ההצלחה של נגן המדיה והטלפון הסלולרי של חברת אפל היא תוצר של תהליך שבו ניצח התוכן את התשתיות ,  השירותים ניצחו את המוצרים ,  התוכנה את החומרה והמשתמשים את המקצוענים .  עשור עבר מאז נסק מדד נאסד"ק לשיא כל הזמנים והתרסק תוך שהוא מוחק שווי של 5 טריליון דולר מהעושר העולמי ,  עשרות ומאות חברות אינטרנט וטכנולוגיה גדולות וקטנות ,  ואת המושג  " כלכלה חדשה ".  בעשור הזה ,  הנחות היסוד של עולם הטכנולוגיה ,  המדיה והמחשוב השתנו בצורה משמעותית ובלתי הפיכה .  עלייתו של האינטרנט בסוף שנות ה-90 לא נבלמה ,  אלא הואצה באופן שאף אחד לא הצליח לחזות .  ההצלחות הגיעו ממקומות בלתי צפויים ,  וכמוהן גם הכשלונות .  דעיכת כוכב  " הטכנולוגיה"מאזן הכוחות הראשון שהשתנה משמעותית בעשור שחלף הוא בין מה שנקרא באופן כללי  " מגזר הטכנולוגיה "  לשאר העולם .  ב-2000 הטכנולוגיה היתה המשיח של הכלכלה העולמית .  בשוק ההון ,  כל דבר שהריח מטכנולוגיה זכה לפרמיה עסיסית ,  ומשרה במגזר היתה נחשקת ביותר ,  מין כרטיס לוטו להתעשרות מהירה באמצעות האופציות שחולקו לעובדים .  הטכנולוגיה איבדה הרבה מזוהרה מאז .  הפיטורים המאסיביים של עובדים - בגלים חוזרים ונשנים בעשור האחרון - הפכו את התעסוקה במגזר להרבה פחות אטרקטיווית .  למרות זאת ,  הטכנולוגיה עדיין מהווה כוח מניע חשוב בכלכלה .  התייעלותו של המגזר בתקופת הניעור הקשה שלאחר פקיעת הבועה הפכה אותו לעמיד הרבה יותר משאר חלקי הכלכלה למשבר האחרון .  עם זאת ,  השינוי שהתבטא בתזוזה של כמה ממרכזי הכובד של התעשייה היה משמעותי יותר .  ההצלחה של אורקל נורטל ,  לוסנט ואלקטל כיכבו ב-2000 בראש מצעדי הלהיטים של עולם הטכנולוגיה והאינטרנט .  שלושתן פיתחו וייצרו ציוד חומרה שהיה אמור לאפשר את הקמתן ופרישתן של רשתות תקשורת מתקדמות ומהירות .  אך ההבטחה המפתה הזו הסתיימה בדמעות .  נורטל ,  שבשיאה נסחרה ב-400 מיליארד דולר קנדי בבורסת טורונטו ,  פשטה רגל ב-2009 .  לוסנט ואלקטל ,  שהגיעו בשיאן לשווי שוק משותף של מאות מיליארדי דולרים ,  התמזגו לפני ארבע שנים כדי לשרוד וכיום הן נסחרות בשבריר משוויין בעבר .  גורלה של סאן מיקרוסיסטמס ,  שהתהדרה בכך שהיא  " שמה את הדוט בדוט.קום ",  לא שפר עליה .  החברה ,  שהתמחתה בתחנות עבודה ,  שרתים ומחשבים רבי עוצמה ,  הלכה ודעכה עד שנרכשה על ידי אורקל ,  חברת תוכנה עסקית שנהפכה למעצמה בעלת שווי שוק המתקרב ליבמ וג'נרל אלקטריק ,  בעיקר בזכות קריאה נכונה של המגמות העסקיות והצרכניות בתחום שלה .  אורקל וחברות רבות אחרות ,  קטנות יותר ,  פרחו ושיגשגו במקביל לתהליך הקומודיטיזציה של ציוד וחומרה .  תוכנה נהפכה לאמצעי להתחבר לצרכנים ,  ולהעביר משהו חשוב אפילו יותר ממוצר גשמי - שירותים .  עלייתם של שירותי התוכנה דרך האינטרנט היתה אטית וכאובה .  ההתגלמות המובהקת ביותר של עליית שירותי התוכנה ברשת היתה בשורת האייטיונס ,  ולאחר מכן ה-app store  ( חנות היישומים )  של אפל .  זה ,  בעצם ,  הפתרון לפרדוקס של האייפוד והאייפון - מוצרי חומרה שמסמנים את מהפכת התוכנה והשירותים .  האייפוד והאייפון היו מוצרים מאוד מוצלחים שהגתה אפל ,  אולם פריצת הדרך האמיתית של החברה היו בשירותי התוכנה והאינטרנט שליוו אותם .  סטיב ג'ובס ,  שנהפך לנביא הבולט של עידן האינטרנט ,  זיווג לנגן המדיה שלו שירות הורדת שירים וקבצים פורץ דרך .  אייטיונס היה שירות ההורדות החוקי הראשון בעולם שזכה להצלחה אמיתית .  הזיווג של שירות זה עם מוצר חומרה בעל ממשק מעוצב בצורה חדשנית הפך את אפל למכונת רווחים בלתי ניתנת לעצירה .  גם המקרה של האייפון הוא דוגמה למינוף אדיר של שירותי תוכנה ככלי לביסוסה של הצלחת מוצר החומרה אצל הלקוחות .  ללא חנות האפליקציות ,  האייפון היה יכול להיות עוד מוצר מעוצב ויפה עם מתחרים מוצלחים יותר ופחות .  עליית תוכן המשתמשים עלייתה של אפל באה בד בבד עם נפילתה של המנהיגה הקודמת של עולם הסלולר - נוקיה .  נוקיה היא דוגמה נוספת לירידת קרנה של החומרה .  יצרנית הסלולר הגדולה בעולם כשלה בהבנה של עניין בסיסי :  שהחומרה שהיא מייצרת היא בעצם פלטפורמה ,  כלי להבאת התוכן והשירותים של האינטרנט לצרכנים שלה ,  שאינם רק אנשים שמשוחחים בטלפון ,  אלא גם צופים בו ,  כותבים בו ,  גולשים בו ונעזרים בו בכל פן אפשרי בחיים .  האמונה המוחצת של עידן הדוט.קום ,  לפיה תשתיות הן הכלי העיקרי לחציבת רווחים ממהפכת האינטרנט ,  פינתה את מקומה להכרה כי המלך האמיתי של עולם הטכנולוגיה הוא התוכן שמביא האינטרנט לצרכנים ,  לארגונים ולתהליכים עסקיים .  אחד האנשים הראשונים שתפשו זאת היה רופרט מרדוק .  באמצע העשור הקודם הבין הבעלים של חברת המדיה ניוז קורפ שהוא יושב על מכרה זהב .  הכוונה היא לא לרשת הלוויינים שלו באסיה ואירופה ,  או לרשת שהוא קנה לאחר מאבק בארה"ב .  מכרה הזהב הזה היה התוכן שייצרו העיתונים שלו ,  הסרטים שצילמו האולפנים שלו ,  הסדרות שהפיקו חברות הטלוויזיה שלו ,  והחדשות והתוכניות שהעבירו ערוצי החדשות והבידור שלו .  אך מרדוק בגד בחזון כשבשנה האחרונה החל להגביל את גישתם של הגולשים לתוכן חינמי .  המהפכה האמיתית של התוכן היתה ,  כמובן ,  מהפכת התוכן שמיוצר על ידי הגולשים עצמם  ( user generated content )  .  תוך שנים ספורות הוצפה הרשת בכמויות אדירות של תוכן שנכתב על ידי אנשים בהתנדבות ,  ללא תמורה כספית ,  ולרוב גם ללא סימוכין מקצועיים כלשהם .  הניצחון המפתיע הזה של המשתמשים החובבנים על פני הספקים המקצועיים של התוכן הוא מהפכה שגבולותיה רחבים בהרבה מעולם הטכנולוגיה .  מהפכה זו חוללה שינויים במאזני כוח פוליטיים ,  בתקשורת בין בני אדם ,  במונופול על הידע שהיו לאקדמיה ,  לממשלות ולתאגידי הענק ,  ובתפישת המציאות של כל מי שמחובר לאינטרנט .  בנקודה זו בעידן האינטרנט ,  התאגידים הגדולים עוד לא הצליחו לפצח את מודל התוכן הזה ולהבין כיצד להפיק ממנו רווח ,  אולם הסיכוי שמהפכה זו תגווע ו"אופנת הבלוגים תדעך תוך שנה שנתיים ",  כפי שהתנבאו רבים לפני שנתיים-שלוש ,  הוא אפסי .  אחרונה ומנצחת לא מוכתרת במרוץ עידן האינטרנט היא אמריקה .  קשה לחשוב על מותגי אינטרנט גלובליים שאינם מתוצרת ארה"ב .  יאהו ,  גוגל ,  פייסבוק ,  טוויטר ,  האפינגטון פוסט ,  ויקיפדיה .  בכל דירוג שהוא לא נוכל למצוא חברה אירופית אחת שהצליחה ליצור מותג אינטרנט גלובלי .  במזרח הרחוק ובכלכלות המתעוררות יש מותגים מקומיים אדירים ,  אולם הם נשארו בגדר הצלחה מקומית .  כך ,  למרות שעברה משבר כלכלי קשה מאוד ,  אמריקה היא עדיין מלכת האינטרנט .
 
אמריקה ניצחה את אירופה ,  התוכנה הביסה את החומרה
עשר שנים חלפו מאז נסק מדד נאסד"ק לשיא כל הזמנים והתרסק .  בתקופה זו השתנו הנחות היסוד של עולם הטכנולוגיה והמדיה בצורה בלתי הפיכה .  ההצלחות הגיעו ממקומות בלתי צפויים - וכמוהן גם הכישלונות

