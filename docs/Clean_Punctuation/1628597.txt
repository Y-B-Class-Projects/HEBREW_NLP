חשד :  בת 10 קיימה יחסי מין עם 5 ילדים
הילדה ,  תושבת הקריות ,  קיימה לפי החשד יחסי מין עם ילדים שגילם נע בין 10 ל-15 ,  במקלט הבית בו היא גרה .  אחד מהם נעצר ,  וארבעה מהם לא ניתן לעצור בשל גילם הצעיר
תחנת משטרת זבולון חושדת כי ילדה בת 10 ,  תושבת הקריות ,  קיימה בשבועות האחרונים יחסי מין עם חמישה ילדים בגילאי 15-10 .  המעשים בוצעו ,  לפי החשד ,  במקלט הבית בו מתגוררת הילדה .  הדבר נחשף ,  לאחר שתושב השכונה הבחין בילדה עירומה במקלט ביתה והזעיק את המשטרה ,  ששלחה חוקרת ילדים לחקור את הילדה .
 מפקד תחנת זבולון ,  ניצב משנה ג'אמל חכרוש ,  מסר לוואלה !  חדשות כי  " בשל גילם של הילדים ,  שארבעה מהם מתחת לגיל 14 ,  לא ניתן לעצור אותם ".  הנער בן ה-15 נעצר ושוחרר למעצר בית .  בכוונת המשטרה להגיש נגדו כתב אישום .  
בנוסף ,  המשטרה עצרה הערב תושב קריית חיים בן 39 בחשד שבמהלך השבועות האחרונים תקף את בתה בת ה-9 של חברתו לחיים וביצע בה עבירות מין חמורות .  החשוד אינו מוכר למשטרה ,  והוא מכחיש את החשדות נגדו .  המשטרה תבקש להאריך מחר את מעצרו בבית משפט השלום בקריות .  בנוסף ,  חוקרת ילדים תגבה מהילדה עדות מפורטת .  
במקרה נוסף שנחקר בתחנת משטרת זבולון ,  ואשר נחשף הערב ,  חושדת המשטרה כי אברך בן 25 מהישוב החרדי רכסים נהג לבצע בחודשים האחרונים מעשים מגונים ומעשי סדום בנער בן 17 מהישוב .  הנער התלונן במשטרה ,  ובעקבות תלונתו נעצר החשוד במעשה .  בחקירתו הכחיש הנער את המיוחס לו .  המשטרה תבקש מחר להאריך את מעצרו בבית משפט השלום בקריות .
 עדכון ראשון :  20:40 .
 
חשד :  בת 10 קיימה יחסי מין עם 5 ילדים
הילדה ,  תושבת הקריות ,  קיימה לפי החשד יחסי מין עם ילדים שגילם נע בין 10 ל-15 ,  במקלט הבית בו היא גרה .  אחד מהם נעצר ,  וארבעה מהם לא ניתן לעצור בשל גילם הצעיר

