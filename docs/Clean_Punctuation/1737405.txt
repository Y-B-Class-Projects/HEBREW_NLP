אל תספידו את סן דייגו
אריאל גרייזס לא מתרשם עדיין מהפתיחה של קנזס סיטי ,  וחושב שלצ'ארג'רס יש נסיבות מקלות .  ואה ,  גם משהו על איליי מאנינג
אחד הדברים הראשונים שאתה לומד כשאתה מתחיל לרוץ בצורה רצינית הוא שקשה מאוד לחזות את התוצאה של האימון הקרוב .  אתה יכול לתכנן כמה שאתה רוצה את השבועות הבאים ,  אבל כל כך הרבה גורמים נכנסים בחשבון שהתוצאה תמיד תהיה שונה ממה שהתכוונת .  ישנת קצת פחות בלילה או שכחת לאכול את הבננה שלפני ,  ופתאום אתה מוצא את עצמך בקושי מסיים שמונה קילומטר כשתכננת לרוץ 12 .  וגם להיפך ,  מזג האוויר מתקרר טיפה או שהקפדת לשתות הרבה בערב שלפני ,  ואתה מגלה שאתה מסוגל לרוץ קטע מסוים הרבה יותר מהר ממה שחשבת .  במידה מסוימת ,  התוצאות של האימון צריכות להבחן בממוצע ולא אחד לאחד ,  כי כמות המשתנים כל כך גדולה שהמקריות משתלטת עליה .
 
בצורה דומה ,  גם כשבאים לנתח ספורט בכלל ,  ופוטבול בפרט ,  קשה מאוד להפריד את המשתנים החשובים יותר מאלו המיותרים ,  ויותר מזה  קשה מאוד להסיק תוצאות ממשחק אחד או אפילו יותר .  קחו לדוגמא את ה-AFC מערב ,  למשל .  קנזס סיטי עומדת על מאזן מושלם בעוד שאר הקבוצות בבית ביחד השיגו שלושה ניצחונות .  אבל אם מסתכלים על הפרטים ,  נגלה ששניים משלושת הניצחונות של קנזס הושג בבית שלה  ( כנראה הרועש בליגה )  ושניים מתוכם על קבוצות חלשות .  אותו דבר נכון ,  דרך אגב ,  גם לגבי סיאטל ,  שאת שני הניצחונות שלה השיגה בבית  ( אף הוא מהרועשים בליגה )  .  לעומת זאת ,  זה נכון שסן דייגו לא הרשימה במיוחד עד עכשיו ,  אבל שני ההפסדים שלה היו בחוץ מול שתי הקבוצות הביתיות ביותר בליגה ,  ושניהם היו בהפרש של ט"ד ,  כשמה שהבדיל בין ניצחון להפסד היה מהלך בודד לפה ולשם .  מול קנזס סיטי ,  הצ'ארג'רס כבר הגיעו לעמדת שיוויון אבל פנלטיז וחוסר מזל מנעו מהם להבקיע בדקה האחרונה ,  ומול סיאטל השבוע הם כבר השוו אבל פשלה בספיישל טימס גרמה ללאון וושינגטון  ( איזה רכישה מעולה של סיאטל )  להחזיר את היתרון לקבוצה שלו .
 זה לא שספיישל טימס לא חשובים או שהיכולת לשים את הכדור באנדזון בדרייב האחרון חסרת משמעות ,  אלא שהתוצאה של מהלך אחד לפה ולשם עשויה הייתה לשנות את התוצאה לחלוטין ,  שלא לדבר על גורמים לא פחות חשובים כמו יתרון ביתיות .  אפילו הניצחון של הג'טס השבוע על הדולפינס שהיה לא פחות מסטייטמנט גיים כי הוא הושג בחוץ מול יריבה מרה שניצחה אותך פעמיים שנה שעברה ,  היה יכול ללכת לכיוון השני אם שחקן ההגנה לא היה מחליק בשמירה על אדוארדס או שהני מצליח למסור לט"ד משווה בדקה האחרונה .  בסופו של דבר ,  בסוף העונה הדברים האלו אמורים להתאזן ומרבית הקבוצות שיעלו לפלייאוף יגיעו לשם כי הן ראויות ,  אבל צריך מאוד להיזהר מלהכתיר אלופים אחרי שלושה מחזורים בלבד .
 ועם זה בראש ,  אלו הנקודות שלי לשבוע האחרון :
 - היתה המון ביקורת על ג'וש מקדניאלס על ההליכה שלו פעמיים על דאון רביעי מול אינדי השבוע ,  ביקורת שאני דווקא לא מסכים איתה  ( הפתעה גדולה ,  אני יודע )  .  אם אתם זוכרים ,  בשנה שעברה בליצ'יק עורר עליו המון אנטגוניזם כשהחליט ללכת על דאון רביעי בשטח שלו מול אותה קבוצה ונכשל ,  מה שאפשר לאינדי לנצח את אותו משחק .  גם אז ,  כמו עכשיו אני חושב את אותו דבר  מול קבוצת התקפה כמו הקולטס ,  כשאתה יודע שההגנה שלך לא מסוגלת לעצור אותם ,  הסיכוי היחיד שלך לנצח הוא לשים ט"ד בכל דרייב שבו אתה מתקרב מספיק לאנדזון .  הסיכויים להצליח להכניס ט"ד ממרחק יארד עומד על 70-75 אחוז וזה היה סיכוי שמקדניאלס היה חייב לקחת אם הוא היה רוצה לשדר לקבוצה שלו שהוא הולך לנצח את המשחק .
 - אבל למה ,  אלוהים ,  למה לנסות לעשות את זה עם לורנס מארוני ?  היית בוחר מישהו מקרי מהקהל והיה לו סיכוי טוב יותר לעשות את היארד הבודד הזה .  על ההחלטה הזאת באמת שאין מחילה .
 - כמו שאמרתי ,  צריך להיזהר מלשבח קבוצות יותר מדי אחרי פתיחה טובה ,  אבל נראה שלסטילרס זה באמת לא משנה מי הק"ב שלהם ,  ביג בן ,  דניס דיקסון או צ'ארלי באץ'  ( עוד אחד שפותח פק"ל שניים-שלושה משחקים בשנה ,  ברוס גרדקובסקי סטייל )  ,  והסיבה לכך היא כמובן ההגנה ,  או ליתר דיוק  טרוי פולמאלו .  נהוג להגיד על הקולטס שבלי פייטון מאנינג הם קבוצה של 5-7 ניצחונות בשנה במקרה הטוב ,  אבל זה נתון שקשה לבדוק כי פייטון הוא לא מהסוג שנוהג להחסיר משחקים .  לעומת זאת ,  את איך הסטילרס נראים בלי פולמאלו דווקא יצא לנו לבדוק ,  כשמעונת אליפות עם מאזן 4:12 ב-2008 הם הידרדרו בשנה שעברה לתשעה ניצחונות בלבד והחמיצו את הפלייאוף .  קשה לנו לחשוב על שחקן הגנה עם השפעה כל כך מכרעת על המשחק ,  אבל האמת היא שהיום פולומאלו משמעותי לסטילרס לא פחות מאשר פייטון לקולטס או בריידי לפטריוטס .
 - במשחק של הג'טס מול הדולפינס ,  הגיעו הג'טס יארד אחד מהאנדזון עם שתי דקות לסיום ויתרון נקודה .  היו להם עוד שני דאונים שבהם אם הם לא היו מבקיעים ט"ד היה נשאר על השעון פחות מדקה למיאמי לקחת את היתרון ,  מה שמעלה שאלה מעניינת  מה עדיף ,  לשבת על הכדור ולא להשאיר לקבוצה השנייה זמן לחזור למשחק או ללכת על הט"ד  ( כמו שהג'טס עשו בסופו של דבר )  ולהסתכן בכך ששתי דקות יאפשרו מספיק זמן לחזור .  במקרה הספציפי הזה ,  אמנם הדולפינס הצליחו לעבור את כל המגרש והיו קרובים מאוד להשוות ,  אבל הסיכון פה היה יחסית קטן כי המקסימום שהם יכלו זה להשוות ,  לעומת האופציה שהם יצליחו לנצח עם פילד גול .  לכן ,  אני חושב שהג'טס עשו את הדבר הנכון ,  אבל לא בטוח שתמיד זאת תהיה הבחירה הנכונה .
 - עוד משהו קטן לגבי המשחק הזה  אם יש בעיה אחת שהג'טס חייבים לשים לב אליה זה הפנלטיז שלהם .  במשחק מול בולטימור זה עלה להם במשחק וגם מול מיאמי זה לא היה רחוק מזה .  מתישהו הם יתחילו לשלם על זה  מספיק להסתכל על גרין ביי הלילה כדי להבין .
 - האם אפשר להודות כבר עכשיו שאיליי מאנינג הוא ק"ב בינוני ולא יותר ,  והאליפות של הג'איינטס הושגה בזכות ההגנה שלו ולא בזכותו ? 
- ועכשיו שסינגלטרי פיטר את מתאם ההתקפה שלו ואין לו יותר את מי להאשים ,  לא הגיע הזמן לעבור מצלב למגן דוד ? 
- You are a good man ,  Charlie Batch  מצדי ,  שביג בן ימשיך להטריד בחורות ולהיות מושעה ,  אם זה אומר שבאץ' שלנו ימשיך למסור מאה יארד ושני ט"ד כל משחק למייק וואלאס .
  - המגיב מפריס פרסה ציין את זה מספר פעמים בעבר אבל אי אפשר לחזור על זה מספיק .  פתיחה ראשונה של ג'ימי קלאוסן והבחור זורק 33 פעמים ,  ואילו שניים מהרצים הטובים בליגה מקבלים ביחד 18 נשיאות .  וזה במשחק שרובו היה צמוד .  מה צריך לקרות כדי שפוקס ייתן לרצים שלו לעשות את העבודה ויעזוב את הק"ב שלו בשקט ? 
- ועוד מהמשחק הזה  מה עוד צריך לקרות כדי להבין שקרסון פאלמר גמר את הסוס ? 
- האם הגיע השלב שבו מתחילים לרחם על ברט פארב ?  הממ ,  לא ממש
- אחרי כל הדיבורים בפרה סיזן על כמה המעבר של השופט האחורי לאחורי ההתקפה יפגע בנו-האדל ,  מישהו שמע תלונה בנושא מאז ? 
- שמתם לב שביל פוליאן מאוד שמח להודיע שהמעבר ל-18 משחקים סגור וחתום ?  ברור שהוא יהיה ,  עכשיו לקבוצה שלו יהיו לפחות עוד שני משחקים לתת לפותחים לנוח ולהגיע לפלייאוף לא מוכנים .
 
אל תספידו את סן דייגו
אריאל גרייזס לא מתרשם עדיין מהפתיחה של קנזס סיטי ,  וחושב שלצ'ארג'רס יש נסיבות מקלות .  ואה ,  גם משהו על איליי מאנינג

