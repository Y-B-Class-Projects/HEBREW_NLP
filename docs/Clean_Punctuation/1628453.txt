אנסמבל הרצליה פותח עונה
התיאטרון יעלה בעונת 2010-2011 שש הצגות חדשות ,  ביניהן מחזה חדש של יהושע סובול על האדריכל הראשי של היטלר .  בנוסף ,  יקיים האנסמבל פסטיבל במאיות צעירות
שנה וחצי אחרי שנכנס למשכנו החדש ,  אנסמבל הרצליה מציג את הרפרטואר שלו לעונת 2010-2011 ,  תחת ניהולה האמנותי של אופירה הניג .  במהלך העונה יציג האנסמבל שבעה פרויקטים חדשים ,  שישה מהם הצגות חדשות .  פרויקט נוסף הוא פסטיבל שייערך במסגרת האנסמבל ונועד לגלות במאיות חדשות .  
בין ההצגות שיעלה האנסמבל ניתן למצוא את  " המתאבד ",  המוגדר כ"סאטירה נשכנית "  ובוים על ידי אורי פוסטר ,  ששב מהוליווד בשביל ההפקה המיוחדת .  כמו כן ,  יועלה  " המחזה ",  שחובר במקור על ידי ניקולאי ארדמן בעיבודו העברי של שמעון בוזגלו .  נמרוד ברגמן חיבר ויבצע את  " כל האמת על שקספיר ",  מחזה שנועד להכיר את תכני שקספיר לקהל צעיר אך ,  על פי הניג לפחות ,  הוא למעשה  " התחרעות על שקספיר "  עם שמירה על כבוד המקור ,  כמובן .  המחזה יעלה בחודש אפריל 2010 .  
הניג עצמה תביים את  " איש ואישה אחת ",  פרויקט בינלאומי המבוסס על סיפורי עם שעברו מפה לאוזן מהתרבות היהודית והערבית .  מקורם של הסיפורים הוא בסוף המאה ה-19 ובתחילת המאה ה-20 .  הניג מספרת כי עברה על אלף סיפורים במהלך העבודה ,  אותם תצמצם בסופו של דבר לכ-30 סיפורים .  את המוזיקה המקורית למחזה יכתוב יהודה פוליקר ,  ששב לעבוד עם הניג בתיאטרון .  ההצגה תועלה בשיתוף תיאטרון חיפה ופסטיבל ציריך שבשווייץ .  הבכורה מתוכננת ליולי 2010 .  
גלעד עברון ,  אחת התקוות הגדולות של התיאטרון הישראלי הצעיר ,  כתב את  " רק השפה נשארה ".  גם הצגה זו תבויים על ידי הניג והיא תעלה בפברואר 2011 .  עלילת המחזה מתרחשת בתקופת התמוטטות הממלכה הצלבנית והוא מעלה שאלות היסטוריות שעל דרך המשל הן אקטואליות למדי .
 עוד ברפרטואר :  יהושע סובול כתב בהזמנת האנסמבל את  " נירנברג 1946 ,  אלברט שפר "   ( שם זמני )  ,  מחזה חדש העוסק באדריכל הראשי של היטלר ,  שנחשב לאחד האמנים המבריקים של התקופה ובחר להתמיד בכישרונו גם תחת המשטר הנאצי .  ההצגה ,  בבימויו של גדליה בסר ,  צפויה לעלות באפריל 2011 .  הצגה נוספת הנוגעת לגרמניה היא  " השודדים "  שכתב פרידריך שילר ,  אשר תעלה לראשונה בישראל ביולי 2011 .  להצגה טרם נבחר במאי .  
כאמור ,  האנסמבל יציג באוקטובר 2010 פרויקט במאיות צעירות ,  אשר יציגו תוצרי עבודה ראשונים אחרי ליווי של שנה שיכלול מעבר על המחזות שלהן ובניית קונספט .  הבמאיות שנבחרו הן איה קפלן ,  אנה בניאל ,  שיר גולדברג ,  אורלי רביניאן ונאווה פרנקל והן יחלו בתהליכי הליהוק וההפקה כבר בימים הקרובים .  שתי ההצגות הטובות ביותר ייכנסו לרפרטואר הקבוע של האנסמבל .  
האנסמבל יוסיף להעלות הצגות שכבר רצות אצלו זה זמן רב ,  כולל  " ירמה ",   " הטענה של דון קיחוטה ",   " איפגניה באוליס ",   " אורלנדו ",   " עירם של האנשים הקטנים "  ו"גשם שחור ".  בנוסף ,  האנסמבל יאמץ יוצרים עצמאיים ויעניק להם את אמצעיו ולעתים אף יעלה הצגות נבחרות של אלה מביניהם שיתאימו לכך .  מחזה ראשון שכזה הוא  " הבדידות בתוך שדה הכותנה "  שביימה יעל קרמסקי וישחקו בו דורון תבורי ונמרוד ברגמן .  
אנסמבל הרצליה זוכה לתמיכה של עיריית הרצליה בגובה של 3.5 מיליון שקלים ,  תמיכה הגבוהה פי ארבעה מזו של משרד התרבות  ( 670 אלף שקלים )  .  בתיאטרון ,  המכיל כ-280 מקומות באולם ההצגות שלו ,  מקווים לשינוי הקריטריונים במשרד התרבות והגדלת התמיכה הממשלתית בהם .
 
אנסמבל הרצליה פותח עונה
התיאטרון יעלה בעונת 2010-2011 שש הצגות חדשות ,  ביניהן מחזה חדש של יהושע סובול על האדריכל הראשי של היטלר .  בנוסף ,  יקיים האנסמבל פסטיבל במאיות צעירות

