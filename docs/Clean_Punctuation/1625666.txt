הקרב על פלמחים מגיע השבוע לכנסת
המאבק נגד בניית כפר הנופש בפלמחים מגיע לכנסת :  הוועדה לביקורת המדינה תקיים דיון מיוחד בנושא .  ארגוני הסביבה פנו לוועדה :  לבטל בדחיפות את הפרויקט
הוועדה לביקורת המדינה תדון ביום שלישי הקרוב בנושא כפר הנופש בחוף פלמחים .  בדיון ישתתפו השר להגנת הסביבה גלעד ארדן ונציגי מנהל מקרקעי ישראל ,  משרד מבקר המדינה ,  משרד הפנים ועיריית ראשון לציון .  
לקראת הדיון פנו היום  ( ראשון )  ארגוני הסביבה לוועדה בדרישה לפעול לביטול התוכניות להקמת כפר הנופש במקום .  לדברי הארגונים , " מדובר בתכנית לפיתוח ברצועת חוף טבעית ,  רגישה וייחודית ,  המוקפת בשטחים פתוחים שרובם מוגדרים כ"גן לאומי "  ובו מגוון רב של צומח וחי .  אזור פלמחים הינו אחד המרחבים הפתוחים שנותרו באזור המרכז ,  המשלב ערכי טבע ,  נוף ומורשת בסמוך לחוף הים ".  
לדבריהם , " קיימים במרחב ערכים ציבוריים כמו הגן הלאומי ,  אוצרות ארכיאולוגיים וערכי טבע ,  לצד ייעודים ציבוריים אחרים כמו חוף הרחצה .  בנייה ופיתוח של השטח לצרכים נדל"ניים תביא להרס משאבים יקרים אלה ". 
עוד טוענים הארגונים ,  כי  " בהמשך לדו"ח מבקר המדינה ,  אנו קוראים לבטל את התכנית ואת שיווק הקרקע על מנת לצמצם ככל הניתן את הפגיעה בחוף פלמחים ,  שהינו נכס ציבורי יקר ,  כך שיובטח כי לא תתבצע כל בנייה בתחום החוף ,  וכי זכות הציבור להנאה מהחוף ומהסביבה הטבעית ,  תשמר בקפידה .  באיזון בין זכות הקניין של היזמים לבין זכותו החוקית של הציבור ליהנות מחופי הארץ ,  המיועדים בראש ובראשונה לתועלת הציבור ,  על האינטרס הציבורי לגבור ". 

הקרב על פלמחים מגיע השבוע לכנסת
המאבק נגד בניית כפר הנופש בפלמחים מגיע לכנסת :  הוועדה לביקורת המדינה תקיים דיון מיוחד בנושא .  ארגוני הסביבה פנו לוועדה :  לבטל בדחיפות את הפרויקט

