שיווק גורילה :  על  " The Fall "  של הגורילאז
האלבום החדש של הגורילאז ,  שהוקלט כולו על האייפד של דיימון אלברן ,  הרבה פחות שלם מאלבומי האולפן שלהם ,  אבל הי  הוא בחינם .  דנה קסלר אפל
עברו בסך הכל כמה חודשים מאז יצא Plastic Beach ,  האלבום האחרון והמצוין של הגורילאז ,  וכבר הם חוזרים ,  עם הפתעה לכריסמס .  הגורילאז מעולם לא הסתפקו באלבומי האולפן הרגילים שלהם ותמיד הוציאו מהצד עוד פרויקטים ,  והפעם מדובר באסופת שירים שהוקלטה על האייפד של דיימון אלברן במהלך סיבוב ההופעות הצפון-אמריקאי של ההרכב .
 The Fall ,  שאכן הוקלט בסתיו האחרון ,  מוקסס תוך פחות מחודשיים וחולק למועדון מעריצי הגורילאז כמתנה לרגל חג המולד .  שאר העולם קיבל אותו באיחור של יום .  לעת עתה האלבום יוצא בפורמט דיגיטלי בלבד  חברי מועדון המעריצים מורשים להוריד אותו בחינם ,  וכל היתר יכולים לשמוע אותו בסטרימינג בתנאי שהם נרשמו לרשימת הדיוור באתר של הגורילאז .  דיל לא רגיל  לשני הצדדים .
 האמת שזה לא ממש אלבום אלא יותר יומן מסע ,  מה שכביכול מצדיק את כל הקטעים החצי-אפויים שנשמעים כמו סקיצות .  זה יומן מסע במובן הזה שהאלבום ערוך בצורה כרונולוגית  מתחילת סיבוב ההופעות ,  בקנדה ,  ועד סופו ,  בסיאטל .  הקטעים הוקלטו בספונטניות ובמהירות ,  באותו יום בו הם נכתבו ,  ורובם מתייחסים למקום שבו הם נוצרו .  
לרוב מדובר באסוציאציות פרטיות של אלברן ,  אבל אנחנו יכולים לחבר את הקטעים ללוקיישנים בזכות הקרדיטים הניתנים בשמות השירים .  לפעמים משולבים גם סימפולים של תחנות רדיו מקומיות .  האלבום מבקר ,  בין היתר ,  בטקסס ,  קולורדו ,  וושינגטון ,  אריזונה ,  אילינוי וקליפורניה ,  כשהרגשת התנועה והנופים המשתנים מבעד לחלון האוטובוס מהווים חלק אינטגרלי מהמוזיקה .  
לעובדה שמדובר בלהקה מצוירת ,  עושה רושם ,  אין הפעם משמעות מעבר לקונספט עיצובי מאחד לעטיפות ולקליפים .  אם בפרויקטים אחרים של הגורילאז הדמויות המצוירות עומדות בפרונט ומספרות את הסיפור ,  הפעם זה מאה אחוז דיימון אלברן .  ואלברן ,  כאמור ,  התאהב באייפד שלו וניצל את הזמן בדרכים כדי להקליט עליו כל העולה על רוחו ,  תוך שימוש באפליקציות שלו  ( רשימת האפליקציות שנעשה בהן שימוש בהקלטה פורסמה ברשת )  ,  כמו גם כלים חשמליים וסינתים .  אין ספק שהאלבום עושה שירות גדול למערכת יחסי הציבור של אפל ויש להניח שאינספור מוזיקאי חדר-שינה כבר בדרכם לחנות האפל הקרובה למקום מגוריהם .
 The Fall מורכב מ-15 קטעים אלקטרוניים ואווירתיים ,  מאוד ביתיים באופיים ,  עם שפע של סינתים ,  טקסטורות אמביינט וסימפולים ,  בלי אף להיט לרפואה .  זה אלבום הרבה יותר קטן ואישי ממה שהורגלנו לקבל מהגורילאז ,  בלי הפקה גדולה ובלי רשימת אורחים נוצצת .  אחד האורחים הבודדים כאן הוא כוכב הסול הקשיש בובי וומאק ,  שהתארח גם ב-"Plastic Beach "   ( שם הוא שר ביחד עם מוס דף בסינגל Stylo )  .  כאן הוא חוזר בBobby In Phoenix הבלוזי .
 כיאה לאלבום שהוקלט כולו על מחשב הוא נפתח בביטים ,  סאונדים מעוכים וחמודים וצפצופים .  אחרי כמעט שתי דקות לתוך הקטע הפותח ,  Phoner To Arizona ,  אחרי שכבר ויתרת על שירה ,  נכנס משהו שנשמע כמו סוג של שירה מעוותת .  אחת האחייניות של חבר שלי הראתה לי אפליקציה קורעת באייפון עם אנימציה של חתול ,  בה אתה מדבר לחתול והוא חוזר אחריך בקול גבוה ומצחיק .  אחר כך ראיתי שיש את זה גם בוריאציות של ג'ירפה ,  ציפור דודו וכל מיני .  השירה ב-"Phoner To Arizona "  נשמעת כאילו רובוט דיבר אל החתול המצויר והחתול חזר אחריו .  לאור העובדה שהאלבום מסתיים בקטע בשם  " Seattle Yodel ",  בו אלברן הקליט את הצעצוע האמריקאי המזמר yodelling pickle  כשמו כן הוא ,  מלפפון חמוץ מפלסטיק שעושה יודל  לא הייתי מתפלאה אם זה באמת מה שקרה כאן .
 עבור מי שאין לו סבלנות לבדיחות הפרטיות ולהתרשמויות האבסטרקטיות של אלברן מהחוויה האמריקאית האחרונה שלו ,  מכיל האלבום גם כמה שירים של ממש .  אבל לא הרבה .  ההיילייטס הם קטע רפפטטיבי ומהפנט ,  עם סאונד טרופי של יוקוללה ,  בשם  " Revolving Doors ";   " HillBilly Man ",  שמתחיל בצורה אקוסטית ושקטה ,  עם הגיטרה של מיק ג'ונס מהקלאש ,  ואחרי דקה הופך לרגאיי אלקטרוני ;  ו-"Amarillo "   על שם עיר בטקסס  בו ממש מרגישים את המרחבים הפתוחים של אמריקה .
 מרבית הקטעים האחרים הם הרבה פחות פופיים . " Detroit "  כנראה אמור להיות הומאז' לדטרויט טכנו ,  ובהתחלה זה באמת נשמע ככה ,  אבל הקטע לא מתפתח לטכנו אלא נשאר בטריטוריות של אלקטרוניקה ילדותית חמודה וקופצנית ,  שיותר מזכירה קטעים של דאפט פאנק מלפני עשר שנים מאשר את חואן אטקינס ,  דריק מיי או קווין סונדרסון .  בכלל ,  האלבום מלא בקטעים אלקטרוניים שמזכירים קטעים ישנים של מאסיב אטאק ,  אייר ודאפט פאנק .
 כבר שנים שדיימון אלברן טיפוס די מעצבן ,  יומרני ודפנסיבי ,  שכל מהלך שלו מריח מצורך עז להוכיח משהו .  מה שתמיד הציל אותו זה הכישרון שלו לכתוב שירי פופ מופלאים והקול שובה הלב שלו .  עם אלבום שמרופד בפילרים כמו  " The Snake In Dallas "  או  " The Speak It Mountains ",  אלברן עשה לעצמו הפעם הרבה הנחות . 
" The Fall "  הוא מוצר הרבה פחות שלם ומספק מאלבומי האולפן האמיתיים של הגורילאז .  מצד שני ,  כשמקבלים מתנה לא מתלוננים .  כמאמר הפתגם : " נותנים לך  תיקח .  מרביצים לך  תברח ". 


שיווק גורילה :  על  " The Fall "  של הגורילאז
האלבום החדש של הגורילאז ,  שהוקלט כולו על האייפד של דיימון אלברן ,  הרבה פחות שלם מאלבומי האולפן שלהם ,  אבל הי  הוא בחינם .  דנה קסלר אפל

