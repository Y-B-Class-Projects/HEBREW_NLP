קלנסי : " אנחנו קבוצה שונה ביורוקאפ "
 המצטיין של ירושלים הסביר את הניצחון על נימבורק : " היינו מרוכזים ,  זה ההבדל ".  גינזבורג : " ירושלים יכולה ללכת עד הסוף "
 צילום ועריכת וידאו :  נועם אשל
הפועל ירושלים עשתה הערב  ( שלישי )  צעד ענק אל עבר הבטחת המקום הראשון בבית ז' של היורוקאפ ,  כאשר גברה במלחה 82:91 על נימבורק הצ'כית .  סם קלנסי  ( 24 נקודות )  ,  וויל סולומון  ( 26 )  ובריאן רנדל  ( 18 )  הצטיינו ,  כאשר החדשות הרעות מבחינת הקבוצה מהבירה מגיעות בדמות פציעתו של יוגב אוחיון ,  שסובב את הקרסול ברבע השני ופונה לבית החולים .
" הגענו למשחק הזה אחרי שבוע פחות טוב ,  אך הצלחנו להתכונן מנטלית למשחק הזה להחזיר את הביטחון ",  אמר עודד קטש בסיום . " במחצית הראשונה הלחץ היה עלינו והצלחנו להתמודד עם זה טוב .  מאוד חשוב שהגענו למשחק הזה והשגנו את התוצאה הנכונה ".  המאמן הירושלמי החמיא למצטיין בפרקט ,  בריאן רנדל ,  כשאמר : " כולם ראו את היתרונות של בריאן רנדל וכמה הוא טוב ".  קטש גם דיבר על הפציעה של הרכז שלו : " הכי הטריד אותנו במחצית היה הפציעה של יוגב .  אני מקווה שהוא יחזור כמה שיותר מהר לשחק ". 
המאמן הירושלמי אף התייחס לתקופה הלא טובה שעוברת על יובל נעימי ,  שנראה מדוכדך ולא הרבה לשחק הערב . " מה שהכי חשוב זה כמה אנחנו מצלחים לעזוב את זה .  ההתעסקות בעניין נעימי כל הזמן שמה עליו המון לחץ .  לנו הוא לא צריך להוכיח כמה הוא שחקן כדורסל טוב ,  אין לי ספק שיובל יעניק לנו עוד הרבה בהמשך ".  
סם קלנסי ,  שהיה פנטסטי עם 24 נקודות באחוזים מצוינים ,  הוסיף : " אנחנו קבוצה שונה ביורוקאפ .  באירופה משחקים בסגנון שונה מהליגה הישראלית .  היום היינו מרוכזים ועשינו את העבודה כמו שצריך :  כל השחקנים שיחקו חזק ,  התרכזו ועשו את העבודה .  לנימברוק יש קבוצה טובה ,  אבל היום הגענו ושיחקנו כדורסל כמעט 40 דקות והיינו מרוכזים ,  זה ההבדל ".  לקראת המשך הדרך במפעל האירופי ,  הוסיף שחקן הפנים האמריקאי : " אנחנו במיקום טוב ,  אבל יש לנו עוד משחקים ביורוקאפ ואנחנו רוצים להמשיך בעבודה שלנו ,  הרי שום דבר עדיין לא מובטח .  יש לנו עוד שני משחקים והמטרה שלנו היא להמשיך להיות במקום הראשון ". 
מנגד ,  ננו גינזבורג ,  שמוליך את נימבורק הצ'כית לצד עוזרו הישראלי אורן עמיאל ,  ניסה להסביר מה לא עבד לקבוצה שלו הערב : " אני לא יודע אם זה אפקט מלחה ,  אבל בדקות הראשונות נתנו יותר מדי כבוד לירושלים ורדפנו אחריהם כל המשחק .  לא התחלנו לבצע את הפעולות שהיינו צריכים כמו במשחק הקודם ,  ירושלים היתה יותר טובה היום ,  הם שיחקו הרבה יותר טוב מפעם קודמת ".  
לאחר מכן התפנה גינזבורג להחמיא ליריבה הישראלית : " שיחקנו במקום קשה ,  אני לא יודע אם הרבה קבוצות היו מצליחות פה .  יש לירושלים גארדים איכותיים מהרמה הגבוהה באירופה .  קלנסי מצוין ,  הם יכולים ללכת חזק באירופה ,  עד הסוף .  המטרה הראשונית שלנו היא לעלות ,  והסיכויים שלנו נשארו כמו שהיו לפני המשחק ". 

קלנסי : " אנחנו קבוצה שונה ביורוקאפ "
 המצטיין של ירושלים הסביר את הניצחון על נימבורק : " היינו מרוכזים ,  זה ההבדל ".  גינזבורג : " ירושלים יכולה ללכת עד הסוף "
 
