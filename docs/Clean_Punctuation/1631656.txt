הצרכנים רוצים בנזין - היצרניות נותנות להם מכוניות חשמליות 
יצרניות הרכב מתמקדות במכוניות חשמליות והיברידיות כדי להפחית את התלות בנפט ולסייע לאיכות הסביבה ,  אך גם בשל הצורך לעמוד בדרישות הרשויות להפחית פליטות
ניו יורק טיימס  >  >  98% מכלי הרכב שנמכרו בארה"ב ב-2009 היו בעלי מנועי בנזין קונוונציונליים - ואילו מכוניות היברידיות ,  בעלות מנוע כלאיים המונע בבנזין ובחשמל ,  תפסו נישה קטנטנה .  ואולם בפתיחתה של תערוכת הרכב בדטרויט ,  שלשום ,  מנוע הבעירה הפנימי הוותיק נראה פתאום כמשהו שאבד עליו הכלח .  יצרניות המכוניות מרחבי העולם חשפו בתערוכה מגוון דגמים בעלי מנועים היברידיים של בנזין וחשמל ומכוניות חשמליות ,  גם אם כמה מהם לא יוצעו למכירה בשוק בשנים הקרובות .  זהו סימן לדגש ששמות היצרניות על חישמולם של כלי הרכב ,  למרות שהצרכנים עדיין לא מפגינים עניין בחלופות למנועי הבנזין . " טכנולוגיות ירוקות הן המפתח הראשי לעתיד המכוניות ",  אמר תומס ובר ,  ראש תחום מחקר ופיתוח במרצדס בנץ ,  המתכננת למכור השנה את 200 המכוניות החשמליות מדגם b קלאס cell-f ללקוחות בארה"ב ובאירופה .  ההתמקדות של היצרניות במכוניות חשמליות והיברידיות מבוססת לא רק על הרצון להפחית את התלות בנפט ולסייע לאיכות הסביבה ,  למרות שאלו הפתיונות העיקריים בשיווק הדגמים החדשים ,  אלא גם יסייעו ליצרניות לעמוד בדרישות הפחתות הפליטה בעתיד . " הן חייבות לשחק את המשחק ",  אומר ג'יימס בל ,  אנליסט בחברת קלי בלו בוק .  התקנים החדשים של ממשל אובמה מחייבים את ציי היצרניות להגיע לצריכת דלק של 15 ק"מ לליטר עד 2016 ,  לעומת 11.5 ק"מ לליטר כיום .  היצרניות חייבות לייצר מכוניות שעומדות בדרישות קפדניות יותר ,  אך הצרכנים בארה"ב לא מביעים עניין רב במכוניות אלה ,  מלבד תקופה קצרה בשנה שעברה ,  שבה מחירי הבנזין זינקו ליותר מ-4 דולרים לגאלון ,  והיה מחסור במכוניות היברידיות . " מכוניות היברידיות הן פחות מ-3% מהשוק ,  והן היו פחות מכך במשך שנים ",  אומרת רבקה לינדלנד ,  אנליסטית בחברת המחקר ihs גלובל אינסייט . " להסתמך על כך שאנשים יאמצו באופן מיידי מכוניות חשמליות ,  כאשר היברידיות הן נתח כל כך קטן מהשוק ,  זה מסוכן ".  ולמרות זאת ,  היו כל כך הרבה מכוניות חשמליות בתערוכה ,  שחלק נכבד ממנה ,  שזכה לשם  " השדרה החשמלית ",  הוקצה לתצוגה שלהן .  כלי הרכב החשמליים שהוצגו כללו את ניסאן ליף ,  הדגם היחיד של ניסאן בתערוכה ,  וטנגו ,  מכונית ברוחב מטר ובמחיר 85 אלף דולר ,  שהוצגה על ידי חברת commuter cars .  טויוטה ,  המובילה בשוק ההיברידיות כיום ,  אמרה כי תפתח משפחה של היברידיות תחת מותג הפריוס שלה .  היא הציגה בתערוכה גרסת קונצפט של מכונית בשם ch-ft ,  הקטנה יותר מהפריוס הנוכחית ,  שתהיה חלק מהמשפחה החדשה .  ג'יימס לנץ ,  נשיא חטיבת המכירות של טויוטה בארה"ב ,  אמר כי החברה תיכננה להציג מנועי כלאיים  ( בנזין וחשמל )  בדגמים רבים ושונים שלה ,  ולדבריו , " מכוניות היברידיות יהפכו לטכנולוגיה העיקרית של התעשייה כולה ".  הונדה ,  שמתאמצת להתחרות בטויוטה בתחום ההיברידיות ,  הציגה בתערוכה את z-cr קופה ,  שתגיע לסוכנויות הרכב תוך כמה חודשים . " המכונית הזאת מייצגת את מאמצינו ליצור מכונית היברידית שכיף לנהוג בה ,  בנוסף להיותה חסכונית ",  אמר טקנובו איטו ,  נשיא הונדה .  לדבריו ,  גם חטיבת היוקרה של הונדה ,  אקורה ,  תפתח מודל היברידי .  היכונו לפורד פוקוס חשמלית רוב יצרניות הרכב כבר מפתחות מכונית חשמלית או היברידית ,  אך האסטרטגיות שלהן נבדלות זו מזו .  ג'נרל מוטורס מהמרת על השברולט וולט שלה ,  המונעת בסוללות חשמל ויש לה מנוע בנזין קטן שמאריך את טווח הנסיעה .  היצרניות האירופיות מפתחות מספר רב של מכוניות חשמליות ,  בעוד שטויוטה והונדה מתמקדות בהיברידיות .  פורד מתכננת לייצר גרסה חשמלית של המכונית המשפחתית שלה ,  פוקוס ,  מ-2011 ואילך . " אנו לא יודעים איזה שוק יהיה לכלי הרכב החשמליים ",  אמר יו"ר פורד ,  ויליאם סי .  פורד הבן . " הרבה יהיה תלוי ביכולתם של אנשים לטעון אותן בבית ,  בעבודה ובקניון .  אנחנו נהיה מוכנים לביקוש ככל הנדרש ,  בין אם יהיה זה 10% מהשוק או 90% ".  רוברט לוץ ,  סגן יו"ר ג'נרל מוטורס ,  אמר שהחברה לא חושבת כי מכוניות חשמליות טהורות יהיו הפתרון הנכון לארה"ב בעתיד הקרוב ,  מכיוון שנהגים נוסעים מרחקים העולים על טווח הנסיעה של מכוניות אלו .  החברה מקווה כי הצרכנים שרוצים להשתמש במנוע החשמלי לנסיעה לעבודה ,  עם היכולת לנסוע מרחקים ארוכים יותר ,  יימשכו לוולט .  ואולם עלותה הבסיסית הגבוהה של הוולט - 40 אלף דולר ,  בין היתר בשל הטכנולוגיה המאריכה את טווח הנסיעה - עלולה להבריח את הצרכנים . " יידרשו לנו שלושה דורות של כלי רכב חשמליים עם יכולת הארכת נסיעה כדי להגיע לעלויות סבירות ",  אומר תומס סטיבנס ,  סגן יו"ר ג'נרל מוטורס לפיתוח מוצרים . " ואולם אם ברצוננו להיות מוכנים לביקוש ב-2020 ,  אנחנו חייבים לצאת עם הדור הראשון ב-2010 ". 

הצרכנים רוצים בנזין - היצרניות נותנות להם מכוניות חשמליות 
יצרניות הרכב מתמקדות במכוניות חשמליות והיברידיות כדי להפחית את התלות בנפט ולסייע לאיכות הסביבה ,  אך גם בשל הצורך לעמוד בדרישות הרשויות להפחית פליטות

