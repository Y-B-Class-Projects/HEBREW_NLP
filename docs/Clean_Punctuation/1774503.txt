שתי עסקות הענק של 2010
 >  >  שתי עסקות נדל"ן ,  שבוצעו דווקא בסוף שנה אשר התאפיינה בפרסומים על בלימת מחירים ,  הותירו את ותיקי השוק פעורי פה .  ראשית ,  היתה זו הווילה היקרה בארץ ברחוב גלי תכלת בהרצליה פיתוח ,  שרכש איש העסקים טדי שגיא מזכי רכיב - בעל השליטה בעיתון מעריב - בסכום המוערך ב-40 מיליון דולר  ( 145 מיליון שקל )  .  מדובר בווילה בשטח בנוי של 1,000 מ"ר ,  על מגרש של יותר מ-4 דונם .  בתחילת 2005 רכש רכיב את הווילה בכ-24 מיליון דולר .  רמות הגימור של הווילה גבוהות מאוד ,  והיא כוללת מקלט ענק ומעלית פנימית שמובילה מהמצוק לחוף הים .  זמן קצר אחר כך ,  חשף themarker כי איש העסקים אלכסנדר משקביץ' רכש פנטהאוז בפרויקט sea one בטיילת בתל אביב ,  הצופה לחוף הים ,  תמורת 110 מיליון שקל .  הפנטהאוז ,  הממוקם בקומה ה-21 ,  מתפרש על שטח של יותר מ-1,000 מ"ר ,  ומהווה למעשה שש דירות שאוחדו לדירה אחת .  משקביץ' מתכוון לגור עם בני משפחתו בפרויקט .  לפני כשנה ,  רכש האוליגרך הרוסי ואלרי קוגן פנטהאוז בקומה ה-23 באותו פרויקט בדיוק באותו המחיר .  בנייתו של הפרויקט ,  שמקימות החברות אלקטרה נדל"ן ואורנים פרויקטים בין הרחובות הרברט סמואל ,  הירקון ,  זרובבל ועזרא הסופר ,  צפויה להסתיים עד סוף 2012 .  הפרויקט יכלול מגדל מגורים בן 23 קומות ו-45 דירות יוקרה ,  וכן מלון בן 230 חדרים שתנהל חברת ישרוטל .  הקומפלקס כולו יכלול גם שטחי מסחר וחניון תת-קרקעי .
 
שתי עסקות הענק של 2010
nan
