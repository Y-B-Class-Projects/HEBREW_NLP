שוברי קופות :  דיקפריו וסקורסזה עושים זאת שוב 
" שאטר איילנד ",  שיתוף הפעולה החדש בין הבמאי לשחקן ,  כבש את המקום הראשון בטבלת שוברי הקופות בפתיחה המכניסה ביותר לפרויקט משותף של הצמד
מיטב עיתוני הרכילות איחלו מזל טוב לליאונרדו דיקפריו ,  אחרי שמועות הצעת הנישואים העקשניות שסבבו את השחקן וחברתו ,  בר רפאלי .  אולם ,  ברכת המזל טוב האמיתית מגיע לו כעת ,  כשהסרט החדש בכיכובו , " שאטר איילנד ",  נכנס היישר לפסגת טבלת שוברי הקופות בארצות הברית בסוף השבוע הראשון להקרנתו .  
הסרט ,  בבימויו של מרטין סקורסזה גרף 40.2 מיליון דולר והוא גם הפתיחה החזקה ביותר של הצמד סקורסזה-דיקפריו מכל ארבעת שיתופי הפעולה של השניים  ( קדמו ל"שאטר איילנד " " כנופיות ניו יורק ",   " הטייס "  ו"השתולים ")  .  
במקום השני נמצא  " יום האהבה ",  ששרד בקושי את השבוע שאחרי ולנטיינ'ז ,  עם 17.16 מיליון דולר בקופות ,  ירידה של 69.5% מהפתיחה המסחררת של השבוע שעבר . " אווטאר "  מצליח להתברג השבוע בין שלושת הסרטים הראשונים ברשימה עם 16.1 מיליון דולר ,  כשהוא עוקף את  " פרסי ג'קסון וגנב הברק "   ( 15.3 מיליון דולר בסוף השבוע )  ,  שהיה במקום השני בטבלה של השבוע שעבר . 
" The Wolfman "  בכיכובו של בניסיו דל טורו מסתמן כאכזבה הגדולה של העונה הנוכחית ,  עם הכנסות בגובה 9.84 מיליון דולר ,  נפילה של לא פחות מ-68.7% אחוזים בהכנסותיו מהשבוע שעבר וכל זאת  ביחס למאה מיליון הדולרים שהושקעו בסרט .
" Dear John ",  אותו סרט שהדיח את  " אווטאר "  מראשות טבלת שוברי הקופות ממשיך לעשות את שלו עם הכנסות של 7.3 מיליון דולר בסוף השבוע השלישי להקרנתו והכנסותיו הכלליות מגיעות ל-65.97 מיליון בארצות הברית בלבד ,  שזהו מספר נאה למדי יחסית לתקציבו הדל . " The Tooth Fairy "  בכיכובו של דווין ג'ונסון גרף רק 4.5 מיליון דולר בסוף השבוע האחרון ואילו  " Crazy Heart ",  שמציג את המועמד המוביל לאוסקר בקטגורית השחקן הראשי הטוב ביותר ,  ג'ף ברידג'ס ,  הניב 3.025 מיליון דולר בהפצה מצומצמת של 1,089 בתי קולנוע בלבד .  
את הרשימה סוגרים שני סרטי פעולה כושלים בכיכובם של שחקנים הנחשבים למותגים בקופות והפעם הכזיבו  הראשון הוא  " מפריז באהבה "  בכיכובו של ג'ון טרבולטה ,  שהכניס 2.5 מיליון דולר בסוף השבוע ,  21.2 מיליון דולר בסך הכל )  ו"על סף תהום "  בכיכובו של מל גיבסון ,  שגרף 2.21 מיליון דולר בסוף השבוע ו-40.31 מיליון דולר בסך הכל .
 
שוברי קופות :  דיקפריו וסקורסזה עושים זאת שוב 
" שאטר איילנד ",  שיתוף הפעולה החדש בין הבמאי לשחקן ,  כבש את המקום הראשון בטבלת שוברי הקופות בפתיחה המכניסה ביותר לפרויקט משותף של הצמד

