הכל בגלל טופס קטן
מכירים את  " טופס המיגון "  אותו דורשות חברות הביטוח להעביר כשאתם מבטחים את הרכב ?  אבל מה קורה אם הרכב נגנב לפני שהספקתם לשלוח את הטופס ?  האם תקבלו את הכסף ?  לא בטוח
נניח שרכבכם נגנב - תופעה די נפוצה בארצנו מוכת הפשע .  ונניח גם שהיה איזה אמצעי מיגון שהיה מונע את הגניבה - אנו לא מכירים דבר כזה לנוכח תחכומם ההולך וגובר של הגנבים ,  אבל נניח .  ונניח גם שחברת הביטוח ביקשה מכם מראש ,  כשקניתם את הפוליסה ,  להתקין את אמצעי המיגון הספציפי הזה ואתם הייתם מודעים לכך ,  אך לא עשיתם זאת .  אז זהו ,  העניין גמור ,  לא תקבלו מחברת הביטוח את הכסף עבור הרכב שנגנב ? 
בית המשפט במקרה שהבאנו היום קובע חד משמעית - כל ההנחות הללו אולי נכונות ,  אך אינן בהכרח מביאות למסקנה שלא תקבלו את הכסף .  מה שחשוב לבדוק ,  הוא איך ומתי הודיעה לכם חברת הביטוח על המיגון הנדרש ?  האם התנתה את עצם תוקף הפוליסה בביצוע המיגון ?  והאם טרחה לעקוב אחר ביצוע התקנתו ברכב ?  מצד שני ,  גם לא בטוח שאם תקבלו - תקבלו את כל הכסף ,  כיוון שגם ההתנהגות שלכם נבחנת בתוך כל המערך הזה .  מסובך ?  הבה נבחן אם  " משפט שלמה "  מתאים לימינו אנו ולמקרים מסוימים בביטוח .
 א' רכש מונית מסוג סקודה  ( דגם  " גניב "  ביותר )  ,  וכאדם אחראי  ( לדעתו )  ,  אץ רץ לבטח אותה בו ביום .  התשלום לפוליסה בוצע כבר בטלפון .  מאוחר יותר ,  עדיין באותו היום ,  הגיע א' למשרדי חברת הביטוח לקבל את פוליסת ביטוח החובה ואת טופס בדיקת המיגון .  ל- א' נמסר כי עליו להחתים את טופס המיגון ולהחזירו .  בשלב הזה ,  הפוליסה כבר הייתה משולמת ,  זוכרים ?  פקידת חברת הביטוח לא מצאה לנכון להדגיש בפני א' את חשיבותו של הטופס או שעד שלא יוחזר הטופס כשהוא חתום ,  הביטוח אינו בתוקף .
 א' היה עסוק באי אילו עניינים  " פעוטים "  אחרים כגון קשיי פרנסה וטיפול באמו שעברה התקף לב וצנתור ולא ביצע את בדיקת המיגון .  חברת הביטוח מצידה אף היא המשיכה לחיות את חייה ואף פקיד מטעמה לא מצא ברשימת מטלותיו באחד הימים את א' ,  אשר נשתכח  ( הוא הרי כבר שילם על הפוליסה ,  לא ?  )  .  חברת הביטוח אף לא העלתה בדעתה לבטל את הפוליסה בשל אי החזרת הטופס החתום .  לעניין זה העיד בבית המשפט מנהל בחברת הביטוח : " אני לא בייביסיטר שלו להחזרת הטופס ". 
הואיל וחוק מרפי תמיד עובד ,  נגנבה המונית .  ואבוי ,  הטופס לא הוחזר חתום נכון למועד הגניבה .  קל לשער עד כמה ששה חברת הביטוח על כי יש לה אילן כל כך גבוה להתלות בו ולנמק את סירובה לשלם ל-א' .  א' היקר-אך-הרשלן ,  כך טענה ,  לא עמד בתנאי המיגון הנדרשים כתנאי מוקדם לכיסוי הביטוחי לגניבה ,  וכמו כן הובהר לו ע"י הפקידה שאין כיסוי למקרה גניבה עד להחזרת הטופס החתום .  אשר על כן אנו מאוד מצטערים - נכון שלקחנו את כספו עבור הפוליסה ,  אך לא נוכל לפצות אותו בגין הגניבה .  מן העבר האחר מה לעשות ויתכן ואף סביר שהמונית באמת נגנבה כיוון שהמיגון לא בוצע ? 
המצאת טופס המיגון חתום הינה ללא ספק  " תנאי או סייג לחבות המבטח "  כפי שזה מוגדר בסעיף 3 לחוק חוזה הביטוח המוסיף וקובע כי תנאי או סייג כזה חייב להיות מובלט .  פסיקת בתי המשפט הוסיפה וקבע כי הסייג חייב להיות מובא באופן אקטיבי לידיעת המבוטח ,  וחברת הביטוח חייבת לוודא שהמבוטח אכן יוכל להיות מודע לסייג .
 בפרט ,  אמור הדבר ביחס למקרים בהם מדובר בתנאים המחייבים את המבוטח לעשיית מעשה ,  כגון התקנת אמצעי מיגון כלשהו .  כלומר ,  חובה זו של חברת הביטוח כוללת שני אלמנטים :  האחד - הבלטה של הסייג בפוליסה הכתובה ,  והשני ,  חובת הגילוי והוידוא .  אם לא עמדה חברת הביטוח בשני התנאים הללו גם יחד ,  לא תוכל להסתמך על הסייג בבואה לדחות תביעת מבוטח .
 ושימו לב - יש הבדל מהותי בין  " תחזיר את הטופס חתום "  לבין  " אם לא תחזיר את הטופס חתום לא תהיה מכוסה למקרה של גניבה ".  משפט אחד קטנטן לעיתים עושה את כל ההבדל .
 ויש עוד משפט אחד קטנטנון שעשה פה את ההבדל :  אם כבר  " לא תהיה מכוסה "  הכוונה לכל הפוליסה  ( תאונה ?  שריפה ?  וכיו"ב )  או רק לגניבה ?  ביחס לתנאי מיגון קבעו בתי המשפט במפורש כי קיימת אבחנה בין הידיעה בדבר הצורף בהתקנת מערכת מיגון לבין הידיעה כי באם לא תותקן מערכת זו - אין כיסוי ביטוחי .  בית המשפט קבע כי הסייג אכן הובלט בפוליסה עצמה ,  בה נרשם כי טופס המיגון יוחזר חתום תוך שבוע .
 אך לגבי התנאי השני היה צורך לשמוע עדויות .  ובכן - הפשוט ביותר לכאורה היה להביא את אותה הפקידה שערכה ל-א' את הביטוח ולשאול את פיה מה בדיוק אמרה לו באותו המעמד .  אלא ,  שאת הפקידה לא טרחה חברת הביטוח להביא לעדות אלא טרחה כפליים והביאה דווקא את מנהל חברת הביטוח  (  !  )  בשעתו ,  אשר נשאל : " ואתה יכול לומר היום בוודאות שהגברת ..  ..  שכבר לא עובדת בסוכנות וגם אתה לא עובד בסוכנות ,  אמרה ל-א' לפני שלוש שנים שהוא חייב להחזיר את הטופס אליכם ?  "  תשובתו הייתה : " חד וחלק במיליון אחוז ".  וכיצד היה כל כך בטוח ?  כיוון ש  - " ספציפית למשרד שלנו יש לנו פקידות של 20 שנה .  אני מניחה שהיא לא חרגה מהנוהל לאחר ניסיון של 20 שנה ".  אך מה לעשות ,  וגם המנהל לא יכול היה להציג בפני בית המשפט את אותו נוהל  " נוקשה "  שטען לקיומו ? 
והנה שוב הסתבר כי גורל התיק כולו מונח על כתפי ה-"ש.ג "  - אותה הפקידה - מה אמרה ולא אמרה לפני שלוש שנים ל-א' .  אלא ,  שאותה פקידה לשעבר לא התייצבה לדיון בבית המשפט למרות שחברת הביטוח לכאורה הזמינה אותה .  בית המשפט קבע כי לא ניתן כל הסבר מניח את הדעת והמצדיק את הימנעותה מלתת עדות .  ולכן אי ההתייצבות מוחזקת לרעת חברת הביטוח שכן מדובר בראיה מהותית .
 משכך ,  קובע בית המשפט כי חברת הביטוח שעליה הנטל להוכיח את קיום חובת הגילוי והוידוא - לא עמדה בו .  ומוסיף בית המשפט ומצליף בחברת הביטוח : "  דווקא בשל הסטטיסטיקה הגבוהה של גניבת מוניות יש צורך להבהיר הבהר היטב למבוטח שאין לו כיסוי ביטוחי במקרה של גניבה ,  בהיעדר טופס מיגון ". 
עם כל זאת ,  בסיכומו של דבר ,  ולמרות שחברת הביטוח הפרה את הנטל לוודא ולגלות למבוטח ,  הרי שגם א' עצמו לא היה חף מאחריות למחדל שכן  " זהירות סבירה צד אדם ,  המקבל לידיו פוליסת ביטוח ,  היא לטרוח ולעיין בה "  וכאן מדובר ביותר מזה - הרי א' ידע היטב כי עליו להחזיר את טופס המיגון חתום .
 על כן ,  חילק בית המשפט את האחריות בין שני הצדדים בשווה וקבע כי חברת הביטוח תשלם ל-א' את מחצית משווי המונית שנגנבה .
 יודגש ,  כי  " חלוקת האחריות "  שביצע בית המשפט הינה רק אחת מהגישות בפסיקה ,  בעוד הגישה האחרת מחזיקה כי ברגע שחברת הביטוח הפרה את חובת הגילוי והוידוא - אין משמעות לתרומתו של המבוטח למחדל .  האם התוצאה צודקת ?  נשמח לשמוע דעתכם בנדון .  ובכל מקרה ולנוכח התוצאה - זכרו להיות בייביסיטר של עצמכם ,  ואולי כדאי לזכור להחתים טופס אחד קטן ולא לאבד מונית שלמה  ( או את חציה ..  .)  .  
 * הכותבת הינה היועצת המשפטית של איגוד המוסכים בישראל ופורום התיקון הבטוח

הכל בגלל טופס קטן
מכירים את  " טופס המיגון "  אותו דורשות חברות הביטוח להעביר כשאתם מבטחים את הרכב ?  אבל מה קורה אם הרכב נגנב לפני שהספקתם לשלוח את הטופס ?  האם תקבלו את הכסף ?  לא בטוח

