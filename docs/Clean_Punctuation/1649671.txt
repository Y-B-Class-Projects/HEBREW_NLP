 " עג'מי "  זוכה ?  אל תהמרו על זה
שלושה ימים לפני טקס האוסקר ,  סוכנויות ההימורים מעריכות כי נמוכים סיכוייו של הסרט הישראלי לזכות בפסלון .  מי שנכנס להמר בהן מוזמן גם לחזות איזו שחקנית תבכה על הבמה והאם קנייה ווסט שוב יעשה שטויות
האם ל"עג'מי "  יש סיכוי לזכות באוסקר ?  לפי סוכנויות ההימורים העולמיות ,  לא כדאי לכם להמר על זה .  כשלושה ימים לפני הטקס ,  הסוכנויות מציבות את הדרמה הישראלית בתחתית רשימת הפייבוריטיים  לפיהם ,  רק סיכוייו של  " חלב הצער "  הפרואני קלושים יותר ,  ולשלושת המועמדים האחרים   " סרט לבן "  הגרמני , " נביא "  הצרפתי ו"הסוד שבעיניים "  הארגנטינאי ,  סיכויים גדולים בהרבה .
 וכך ,  לפי האתר Sport Interaction ,  מי שישים דולר אחד על זכייה של  " סרט לבן "  יקבל 1.80 דולר ,  מי שיעשה זאת על זכייה של  " נביא "  יקבל 2.75 דולר ומי שיעשה זאת על זכייה של  " הסוד שבעיניים יקבל 3.75 דולר  כלומר ,  סיכוייהם טובים ושווים פחות או יותר .  לעומת זאת ,  הפער בין השלושה ל"עג'מי "  עצום  מי שישים דולר אחד על זכייתו יקבל 17 דולר ,  מה שמעיד על הסבירות הנמוכה של האפשרות המשמחת הזו .
 באתר Betfair הנתונים דומים  שם ,  לשם השוואה ,  יחס הזכייה של  " סרט לבן "  עומד על 2.1 ושל  " עג'מי "  על 19.5 בלבד ,  מה שמעיד כי הוא מסתמן כרגע כאנדרדוג מוחלט .
 גם בכמה קטגוריות אחרות הקרבות צמודים :  כך ,  למשל ,  שני האתרים מעניקים יחסי הימורים כמעט זהים בין  " אווטאר "  ו"מטען הכאב "  במירוץ לפרס הסרט הטוב ביותר ,  וכך גם בין סנדרה בולוק ומריל סטריפ במירוץ לפרס השחקנית הטובה ביותר .  לעומת זאת ,  הסוכנויות מסמנות כמה זוכים בטוחים למדי :  ג'ף ברידג'ס בפרס השחקן הטוב ביותר ,  קת'רין ביגלו בפרס הבמאית ,  כריסטופר וולץ בפרס שחקן המשנה ,  מוניק בפרס שחקנית המשנה ,  ו"למעלה "  בפרס האנימציה .
 מעבר להימורים על הזוכים בקטגוריות ,  מציע האתר Sports Interaction גם כמה הימורים שגרתיים פחות  למשל ,  השאלה אם האקסים המיתולוגיים קמרון וביגלו יזכירו זה את זו ,  אם וכאשר ,  בנאומי הזכייה שלהם ,  מה יהיה צבע שמלתן של השחקניות שזוכות בפסלון ,  מי מהזוכים יפרוץ בבכי או ימעד במדרגות ,  ואפילו האם קנייה ווסט יתפרץ על הבמה גם הפעם והאם אחד מהזוכים ייעדר מהטקס מפני שהעדיף לשחק באולינג .  הסיכויים להתגשמות שתי האופציות ,  במקרה שתהיתם ,  נמוכים עוד יותר מהסיכוי של  " עג'מי ".  

" עג'מי "  זוכה ?  אל תהמרו על זה
שלושה ימים לפני טקס האוסקר ,  סוכנויות ההימורים מעריכות כי נמוכים סיכוייו של הסרט הישראלי לזכות בפסלון .  מי שנכנס להמר בהן מוזמן גם לחזות איזו שחקנית תבכה על הבמה והאם קנייה ווסט שוב יעשה שטויות

