תיאבון הציבור לסיכון ממשיך לגדול
אף לא מנהל קרנות אחד פדה בפברואר .  הגיוסים בקרנות הכספיות הביאו את פסגות למאזן חיובי בקרנות גם בחודש האחרון .  כלל פיננסים חוזר לגייס ,  מגדל שוקי הון ממשיך להוביל את הטבלה ובהראל מגדילים את הפער מאקסלנס
 >  >   " הדבר המעניין ביותר הוא הדרך שבה פסגות גמר את פברואר ",  אמר בשבוע שעבר מנהל בחברות קרנות .  ואכן ,  אם בתוך גאות הגיוסים בענף קרנות הנאמנות בחודשים האחרונים הדבר המעניין ביותר בתעשייה היה הקרב בין הראל לאקסלנס על המקום השני בטבלת המנהלים הגדולים בענף ,  הפעילות בפברואר בתעשייה היתה בסימן הפרשה שנוגעת להשפעה בדרכי תרמית על האג"ח בתיק ההשקעות של פסגות .  בצד שמועות על פדיונות בפסגות ,  חששו בבתי ההשקעות השונים מהשפעות רוחביות שליליות על הענף .  חששות אלה התבדו די מהר כשהגיוסים לקרנות הנאמנות נמשכו ובקצב גבוה .  גם לאחר הפרשייה בפסגות הצליח בית ההשקעות לסיים את פברואר  ( הנתונים אינם כוללים את יום המסחר האחרון בחודש - א"א )  עם גיוס של 162 מיליון שקל .  ואולם בפברואר גייסו הקרנות הכספיות של פסגות 220 מיליון שקל ,  כך שבקרנות הנאמנות המסורתיות פדה פסגות 58 מיליון שקל בפברואר .  הגיוסים הבולטים של פסגות היו בקרן המק"מ ,  410 מיליון שקל ;  בקרן הנאמנות פסגות 90/10 ,  185 מיליון שקל ;  ובקומפס בטא אג"ח ,  110 מיליון שקל .  הפדיון הבולט היה בקרן המדדית ,  שפדתה 410 מיליון שקל .  מתחילת 2010 נמצא פסגות בין הגופים הפודים עם פדיון של 81 מיליון שקל .  חוזרים לאפיק הקונצרני גם בפברואר הציבור המשיך לנהור לקרנות הנאמנות .  אף לא אחד מהגופים המנהלים בענף הקרנות סיים את החודש עם פדיונות .  היקף הנכסים המנוהלים בקרנות הנאמנות עלה בפברואר ב-3.1 מיליארד שקל ,  והוא כעת מסתכם ב-138 מיליארד שקל .  בפברואר נהר הציבור בעיקר לקרנות אג"ח קונצרניות ,  שצמחו ב-3.5 מיליארד שקל .  בענף מציינים שהציבור מחפש קרנות עם מרכיב סיכון גבוה יותר מהקרנות שחיפש בסוף 2009 ,  או עם מרכיב מניות ,  או עם אג"ח בסיכון יותר גבוה .  קרנות אג"ח המדינה סבלו בינואר מפדיונות ,  והיקף הנכסים המנוהל באפיק זה ירד במיליארד שקל בפברואר .  את הטבלה מתחילת השנה ובפברואר ממשיך להוביל מגדל שוקי הון ,  עם גיוסים של 708 מיליון שקל .  מגדל סובל מתחילת השנה מיציאת כספים מהקרנות המחקות בגובה של 113 מיליון שקל ,  והוא ירד מתחת למיליארד שקל מנוהלים בקרנות אלה .  בפברואר גייס מגדל 388 מיליון שקל ,  למרות פדיונות של 134 מיליון שקל בקרן הכספית .  הראל הוא המגייס השני בגובהו מתחילת השנה עם גיוסים של 455 מיליון שקל .  בסוף פברואר מנהל הראל פיא 15.6 מיליארד שקל .  מולו נמצא אקסלנס ,  שמוביל את טבלאת הפדיונות מתחילת השנה עם ניהול של 15.1 מיליארד שקל .  באקסלנס פדו מתחילת השנה 161 מיליון שקל .  הפדיונות של אקסלנס בקרנות הכספיות מתחילת השנה מסתכמים ב-438 מיליון שקל .  אקסלנס גייס מתחילת השנה דווקא בקרנות המחקות - קרנות הסל .  מתחילת השנה הוא גייס 40 מיליון שקל בקרנות אלה ,  בצד היחלשות של חברת תעודות הסל שלו ,  קסם ,  בגיוסים בחודשים האחרונים .  אקסלנס היה מבין בתי ההשקעות שהורידו את דמי הניהול על חלק מקרנות הסל לאפס .  כלל פיננסים סיים את פברואר עם גיוס חיובי של 15 מיליון שקל - לאחר תקופה ארוכה של פדיונות .  מתחילת השנה מציג כלל - שהתמקם בראש טבלת הפודים לאורך כל 2009 - פדיונות של 16 מיליון שקל .
 
תיאבון הציבור לסיכון ממשיך לגדול
אף לא מנהל קרנות אחד פדה בפברואר .  הגיוסים בקרנות הכספיות הביאו את פסגות למאזן חיובי בקרנות גם בחודש האחרון .  כלל פיננסים חוזר לגייס ,  מגדל שוקי הון ממשיך להוביל את הטבלה ובהראל מגדילים את הפער מאקסלנס

