צלם הקולנוע פרדריק אלמס יבקר בישראל
הצלם שעבד עם דיוויד לינץ' ,  צ'רלי קאופמן ,  אנג לי וג'ים ג'רמוש יהיה אורח החוג לקולנוע וטלוויזיה של אוניברסיטת תל אביב
צלם הקולנוע פרדריק אלמס יגיע לישראל באמצע פברואר כאורח החוג לקולנוע וטלוויזיה של אוניברסיטת תל אביב .  אלמס יערוך כיתת אמן בת חמישה ימים לתלמידי האוניברסיטה ,  וכן תיערך הקרנה חגיגית של  " סינקדוכה ,  ניו יורק "  שביים צ'רלי קאופמן ואלמס צילם .  ההקרנה תיערך ב-19 בפברואר .  
אלמס בן ה-64 התפרסם בשל עבודתו הצמודה עם דיוויד לינץ' ,  עבורו צילם את  " ראש מחק ",   " קטיפה כחולה "  ו"לב פראי ".  בנוסף עבד אלמס עם אנג לי  ( "סופת קרח ")  וג'ים ג'רמוש  ( "פרחים שבורים ",   " קפה וסיגריות ")  .  
בסך הכל צילם אלמס יותר מ-50 סרטים וזכה בפרסי האינדי ספיריט לסרטים עצמאיים ובמספר פרסי מבקרים על עבודת הצילום שלו .  הסדנה שלו בתל אביב תתמקד בצילום ב-35 מילימטר .
 
צלם הקולנוע פרדריק אלמס יבקר בישראל
הצלם שעבד עם דיוויד לינץ' ,  צ'רלי קאופמן ,  אנג לי וג'ים ג'רמוש יהיה אורח החוג לקולנוע וטלוויזיה של אוניברסיטת תל אביב

