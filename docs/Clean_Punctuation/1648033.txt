טיפ לחיים - תשלמו מיסים
בעלי בית קפה בירושלים חשודים בהעלמת הכנסות בגובה 2.5 מ' ש' :  שילמו משכורות למלצרים מקופת הטיפים .  במקרה התגלה במהלך ביקורת מדגמית של רשות המסים .  
שופטת בית משפט השלום בירושלים ,  לבנה מור ,  שיחררה ביום חמישי האחרון ,  תחת מגבלות ,  את בעלי בית הקפה מסריק בירושלים ,  לארה ושלמה מור מירושלים ,  אופיר משען ודורית בן עובד ממבשרת ציון ,  החשודים בהשמטת הכנסות ב-2.5 מיליון שקל .
 בית הקפה  " מסריק ",  הנמצא ברח' עמק רפאים פינת רחוב מסריק ,  הוא אחד מבתי הקפה המובילים והמוכרים במושבה הגרמנית ,  אחד ממרכזי הבילויים בירושלים .  המקום פועל ומנוהל מאז 1996 על ידי החשודים באמצעות החברות קפה מסריק בע"מ ,  י.ת .  מסריק בע"מ וה.ה.ע מסעדות בע"מ .
 במהלך ביקורת מדגמית שנערכה בספרי החברות על ידי רשות המסים ,  עלה חשד כי החשודים אינם רושמים את מלוא הכנסות בית הקפה ומשמיטים מסך ההכנסות מאות אלפי שקלים בכל שנה .  עוד עלה בביקורת כי בסוף כל חודש מפיקים החשודים דו"ח הכנסות חודשי תוך הפחתת הכנסות של מספר שולחנות בבית הקפה .  פעולה שהקטינה את ההכנסות ב-80,000 שקל בכל חודש .
 ב-24.2.10 פתח משרד חקירות מס הכנסה ירושלים ברשות המסים בחקירה גלויה נגד בעלי בית הקפה ,  נערכו חיפושים בבתי החשודים ובבית הקפה ,  נתפסו מסמכים ומחשבים והועתקה התוכנה המפעילה את הקופה הרושמת .
 החשודים הובאו לחקירה במשרדי היחידה החוקרת .  מהחקירה עולה לכאורה כי החשודים השמיטו מהכנסותיהם במהלך השנים כ-2.5 מיליון שקל .  עוד עולה מהחקירה כי החשודים מעסיקים עשרות מלצרים ומשלמים להם לכאורה את משכורותיהם ,  כ20 שקל לשעה ,  מקופת הטיפים .  על פי החשד ,  החשודים פדו המחאות של בית הקפה במזומן ,  דיווחו לרשות המסים על הוצאות משכורת  ( למלצרים )  ושילשלו לכיסם את השכר ששולם כביכול למלצרים בסכום כולל של כ-400,000 שקל .
 
טיפ לחיים - תשלמו מיסים
בעלי בית קפה בירושלים חשודים בהעלמת הכנסות בגובה 2.5 מ' ש' :  שילמו משכורות למלצרים מקופת הטיפים .  במקרה התגלה במהלך ביקורת מדגמית של רשות המסים .  

