פלאטיני :  השחקנים יקבעו ,  לא פרננדז
נשיא אופא דיבר בשבח מאמן הנבחרת  ( יעשה עבודה טובה )  במסיבת העיתונאים בארץ : " יש לו הרבה להט ,  הוא אוהב לאמן "
 צילום וידאו :  יותם רונן ,  עריכת וידאו :  יאיר דניאל
לא מעט עיניים היו נשואות היום  ( רביעי )  לעבר נשיא אופ"א ,  מישל פלאטיני ,  במסיבת העיתונאים שערך במסגרת שהותו בארץ כחלק מקונגרס אופ"א .  מירב ההתעניינות של התקשורת המקומית הייתה ,  איך לא ,  מבחינת מינוי מאמן הנבחרת ,  לואיס פרננדז ,  חברו של פלאטיני .
" מה שאני יכול להגיד הוא שאתם מכירים את פרננדז היטב אחרי שאימן בישראל את בית"ר ירושלים במשך שנתיים ",  סיפר פלאטיני . " אתם יודעים מה הוא עשה ולמה הוא מסוגל .  אני חושב שהוא מקצוען ,  יש לו הרבה להט ,  הוא אוהב כדורגל ואוהב לאמן ,  כמו כל המאמנים בעולם ". 
למרות המחמאות ,  פלאטיני בטוח שלא המאמן הוא זה שיספיק להצלחת הנבחרת ,  ואמר : " מי שיקבע עבורו את התוצאה הם אלה שעל המגרש .  הם צריכים להביא תוצאה טובה ,  לא המאמן ולא העיתונאים קובעים .  יש לו לב גדול והרבה תשוקה .  כשישראל תשחק נגד קבוצה אירופית לא אוכל לאחל לו לנצח ,  כי אני צריך להישאר מעל כולם .  אני יכול לאחל לו הצלחה באופן אישי .  הוא יעשה עבודה טובה ". 
פלאטיני נשאל גם לגבי המונדיאל ואת מי הוא רואה כמועמדות הטובות ביותר לזכייה .  לאחר שחשב כמה רגעים ,  ציין את ברזיל ,  אנגליה וספרד כפייבוריטיות שלו . " יש עוד נבחרות ,  ואפשר להזכיר את איטליה ,  הולנד ,  חוף השנהב ,  ארגנטינה ופורטוגל .  גם צרפת היא נבחרת שקשה לנצח ,  אבל ברזיל ,  אנגליה וספרד הן הפייבוריטיות ",  סיכם פלאטיני .
 
פלאטיני :  השחקנים יקבעו ,  לא פרננדז
נשיא אופא דיבר בשבח מאמן הנבחרת  ( יעשה עבודה טובה )  במסיבת העיתונאים בארץ : " יש לו הרבה להט ,  הוא אוהב לאמן "
 
