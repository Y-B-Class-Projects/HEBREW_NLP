אלישע לוי : " השתחררנו אחרי השער הראשון "
 מאמן מכבי חיפה מרוצה מהניצחון על עכו ,  אך יודע : " אסור להוריד רגל מהגז ".  קטן : " הגענו מוכנים ".  הוכנבוים : " הם ניצלו טעויות "
 צילום ועריכת וידאו :  איתי חסיד
סיבוב חדש ,  תוצאות ישנות .  מכבי חיפה המשיכה הערב  ( שבת )  מאותה נקודה בה סיימה את הסיבוב הראשון ,  כשניצחה באיצטדיון גרין 0:3 את הפועל עכו והגדילה את יתרונה בפסגה ל-11 נקודות .  הירוקים התקשו במשך 34 דקות ,  עד שיניב קטן נכנס למשחק עם שער נהדר והוביל לבליץ רצחני עד סיום המחצית ,  בו התכבד ולדימיר דבאלישווילי לכבוש צמד אחרי תקופה ארוכה ללא שער .  עכו ,  שלקחה נקודות משתי התל אביביות ומבית"ר ירושלים ,  ועשתה הרבה צרות גם למכבי חיפה במחזור הפתיחה ,  לא יכלה הערב לעוצמה החיפאית ותחפש נקודות מול יריבות מהליגה שלה .
 מאמן מכבי חיפה ,  אלישע לוי ,  היה כמובן שבע רצון בסיום : " חשוב מאוד כל הזמן לחשוב קדימה ולעשות הכל כדי לנצח .  היה לנו קשה מאוד בהתחלה ,  אחרי הגול הראשון השתחררנו .  בחצי השני לא היינו צריכים להוריד רגל מהגז ואת זה אנחנו צריכים לדעת לעשות יותר טוב ". 
על שי מימון שביקש לעזוב ,  אמר המאמן : " זה דברים שאנחנו עדיין לא שמענו ,  לא קיבלנו רשמית פניה כזאת .  כל מה שקוראים ושומעים לא מעניין אותי ,  שיהיה משהו רשמי נדע להתייחס .  כל אחד צריך לדעת לעשות הכל כדי להשתייך לקבוצה כמו שלנו ". 
הקפטן יניב קטן ,  שכבש למעשה את השער שפתח את המשחק ,  אמר : " אנחנו קבוצה טובה ואנחנו יודעים להגיע מוכנים לכל משחק .  זה היה מגרש לא קל בכלל עם תנאים לא טובים .  יכולנו לנצח אפילו בפער יותר גדול ,  אבל הכי חשוב זה עוד שלוש נקודות ". 
מאמן הפועל עכו ,  ירון הוכנבוים ,  לא הסתיר את אכזבתו : " בהתחלה הייתי מרוצה ,  נראינו טוב יחסית ,  אבל אז הגיעו השערים ונגמר המשחק .  עושים טעויות ,  ויש מהצד השני קבוצה מהרמה הכי גבוהה ,  זה לא מקרי שהיא ניצחה לפני זה 14 משחקים .  הם ידעו לנצל טוב מאוד כל טעות ,  וזה ההסבר ". 

אלישע לוי : " השתחררנו אחרי השער הראשון "
 מאמן מכבי חיפה מרוצה מהניצחון על עכו ,  אך יודע : " אסור להוריד רגל מהגז ".  קטן : " הגענו מוכנים ".  הוכנבוים : " הם ניצלו טעויות "
 
