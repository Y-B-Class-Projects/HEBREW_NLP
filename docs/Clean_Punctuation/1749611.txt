ליגת העל :  מ.ס .  אשדוד הביסה 0:3 את בית"ר ירושלים
המארחים פירקו את ההגנה החלשה של בית"ר תוך שבע דקות וחגגו ניצחון ביתי ראשון זה חצי שנה .  מלמיליאן כבר אובד עצות
אורי מלמיליאן אמר השבוע שצריך לשפוט את בית"ר ירושלים החל מהמחזור הרביעי .  אם כך ,  במבט חטוף אפשר להבחין כי הקבוצה ניצחה מאז פעם אחת בלבד ובשלושת המשחקים האחרונים כבשה שער בודד .  זה לא מאזן שאפשר להתגאות בו ,  אבל שיא השפל הגיע הערב  ( שבת )  ,  כאשר מ.ס .  אשדוד ביכולת בינונית פירקה את ההגנה העלובה של הירושלמים תוך שבע דקות וניצחה 0:3 משערים של משה אוחיון  ( 63 )  ,  ניר ביטון  ( 68 )  ודימיטאר מקרייב  ( 70 )  .  חבל שבניצחון הבית הראשון של אשדוד זה חצי שנה ,  לא היו אוהדים ביציע עקב העונש שהוטל על הקבוצה בבית הדין .
 מה נגיד על בית"ר ?  מלמיליאן ביצע זעזוע כשהרכיב את דריו פרננדז ושי חדד על חשבון עידן טל והקפטן אבירם ברוכיאן ,  אבל הקבוצה שלו הציגה יכולת עלובה מלבד מספר מצבים בודדים במחצית הראשונה ,  אותם עצר יוסי שקל המצוין .  לאחר ההפסקה זו כבר הייתה ההגנה החלשה בליגה שהופיעה במלוא פגיעותה  ( 16 שערי חובה העונה )  .  כריסטיאן גונזאלס הכבד הוכיח לג'ון גרגורי כי לא טעה כשוויתר עליו ,  כריסטיאן אלברז העייף רחוק שנות אור מאותו מגן דינמי של עונת האליפות ,  ואריאל הרוש סובל מתסמונת העונה השנייה ונמצא במשבר עמוק .  כולם חלק מחוליה שמהווה נקודת תורפה של ממש .  וההתקפה ?  היא העניקה לאשדוד משחק ראשון העונה ללא ספיגה .
 אשדוד ,  כאמור ,  לא הבריקה .  המארחים אמרו תודה על המתנות שחילקו שחקני ההגנה של בית"ר ,  כשמי שפתח את מסכת הכיבושים היה הקפטן משה אוחיון ,  שחקן בית"ר לשעבר ,  עם בעיטה חופשית מוצלחת בדקה ה-63 שהעלתה את מאזן שעריו לשישה שערים העונה .  במשחק כזה ,  גם דימיטאר מקרייב הצליח לצאת מהתקופה הרעה עם בישול נהדר לניר ביטון  ( 68 )  ושער נגיחה שתי דקות לאחר מכן  ( 70 )  .  אשדוד עם ניצחון ליגה שני העונה חלפה על פני בית"ר האומללה בטבלה .  מלמיליאן ושחקניו יכולים להתנחם בכך שהקהל שלהם לא היה עד לביזיון .
 דקה 7 :  פרננדז סובב כדור חופשי מזווית אלכסונית ,  מעט מעל המשקוף של שקל .
 דקה 17 :  חדד שלח בכדור עומק מצוין את יבואה ,  שמ-10 מטרים בעט חלש לרגליו של שקל שהדף לקרן .
 דקה 24 :  סארקי הגביה מימין ,  הרוש עשה רושם כאילו הוא קולט בקלות את הכדור ,  אך שמט במפתיע ולמזלו הבעיטה של שריקי חלפה מעט מעל השער .
 דקה 31 :  סארקי מצא את מקרייב ,  שמ-16 מטרים סובב כדור שהחטיא בסנטימטרים את המסגרת .
 דקה 35 :  יבואה העביר כדור למרכז הרחבה ,  אמברוז ביצע טעות חמורה ושקל בהצלה גדולה הדף את הניסיון של בן שושן לקורה .
 דקה 56 :  מקרייב השאיר מאחור את גונזאלס ששגה ,  אבל הרוש עצר אותו .  סארקי הגיע לריבאונד ומול שער חשוף בעט החוצה מ-14 מטרים .
 דקה 63 :  גול !  משה אוחיון סובב כדור חופשי בימין מ-20 מטרים ,  הרוש זינק מאוחר ורק נגע בכדור בדרכו לרשת .  שער שישי העונה לקפטן המקומי ,  0:1 לאשדוד .
 דקה 68 :  גול !  מקרייב השפיל את גונזאלס עם תרגיל מבריק באגף המשאלי ,  נכנס לרחבה והעביר כדור רוחב ששריקי פספס וביטון שלח בשמאל אל הרשת .  0:2 לאשדוד .
 דקה 70 :  גול !  צ'קול שוב התנהל בחופשיות באגף שמאל ,  הגביה לרחבה ומקרייב נגח בקלות פנימה ,  כששוב הרוש רק נוגע בדרך לרשת .  0:3 מדהים לאשדוד תוך שבע דקות .
 דקה 74 :  סטיבן כהן ניסה בימין מ-20 מטרים ,  שקל קלט .
 דקה 90 :  שוב סטיבן כהן עם בעיטה טובה מהאוויר ,  שקל הדף מצוין לקרן .
 מ.ס אשדוד :  יוסי שקל ,  עופר ורטה ,  אפה אמברוז ,  מתן אוחיון  ( ישראל ראש ,  41 )  ,  רחמים צ'קול ,  ניר ביטון ,  משה אוחיון ,  סטפן קינגווה ,  עמנואל סארקי ,  עידן שריקי  ( אמיר לביא ,  77 )  ,  דימיטאר מקרייב  ( איציק כהן ,  88 )  .
 בית"ר ירושלים :  אריאל הרוש ,  כריסטיאן אלברז ,  כריסטיאן גונזלס ,  משה מישאלוב ,  אבי ריקן ,  דן איינבינדר ,  דריו פרננדז ,  שי חדד  ( אבירם ברוכיאן ,  59 )  ,  סטיבן כהן ,  עמית בן שושן  ( חן עזריאל ,  67 )  ,  סמואל יבואה .
 
ליגת העל :  מ.ס .  אשדוד הביסה 0:3 את בית"ר ירושלים
המארחים פירקו את ההגנה החלשה של בית"ר תוך שבע דקות וחגגו ניצחון ביתי ראשון זה חצי שנה .  מלמיליאן כבר אובד עצות

