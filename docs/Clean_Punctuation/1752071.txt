יאיר לפיד :  גלנט קיבל שטח במנהל לא תקין 
כוכב ערוץ 2 יאיר לפיד מחמם מבערים ותוקף את הרמטכ"ל הבא על התנהלותו האישית ואת הבדואים בנגב על גניבת אדמות מדינה .  גם המתנחלים והחרדים עדיין על הכוונת .  תגובת דובר צה"ל : " הדברים אינם ראויים להתייחסות "
 העיתונאי ומגיש הטלוויזיה יאיר לפיד ,  מי ששמו שב ועולה כמועמד אפשרי בבחירות הבאות לכנסת ,  השתתף אמש  ( חמישי )  בפורום חינוך באשקלון .  הרצאתו של לפיד עסקה בנושאי חינוך אך תוך כדי דבריו בחר כוכב ערוץ 2 למתוח ביקורת קשה על הרמטכ"ל הבא יואב גלנט ,  על אוזלת ידה של המדינה מול השתלטות הבדואים על אדמות הנגב ועל היחס המועדף לו זוכים מתנחלי חברון .  
לפיד אמר באירוע בו נכח כתב וואלה !  חדשות כי בעבר  " יכולנו לדבר על שליחות של מורים במדינה שבה הנשיא גר בצריף ,  ראש הממשלה גר בנגב והרמטכ"ל ,  כשהיה יוצא לשישי-שבת היה עובד בפאלחה בקיבוץ ",  היום לעומת זאת טוען מגיש מהדורת ערב שבת בחדשות 2 , " המורים שלנו חיים במדינה שבה שר הביטחון גר במגדלי אקירוב ,  לראש הממשלה יש וילה בקיסריה והרמטכ"ל החדש מקבל שטחים במנהל לא תקין ממנהל מקרקעי ישראל ".  
בהמשך טען לפיד כי אלא ניתן לדבר על  " המשמעת של ילדינו ",  כאשר ,  לדבריו ,  הילדים גדלים במדינה שאיבדה את יכולתה לתפקד בתור ריבון . " זו מדינה שבה שבטים בדואים פשוט החרימו 800 אלף דונם בנגב .  כאילו יש לנו 800 אלף דונם לתת .  אבל המדינה לא עושה כלום פשוט כי הוא פוחדת ..  .  היא פוחדת מהם כמו שהיא פוחדת מהמתנחלים בחברון ,  כי בפעם האחרונה שניסו לעצור יהודי שזרק אבנים על חיילים בחברון ,  עשרות מתנחלים קמו והרביצו לחיילי צה"ל ,  שהם הילדים שלי ושלכם ,  ונגד המתנחל לא הוגש עד היום כתב אישום .  70 אחוזים מחוקי המדינה לא נאכפים ,  אז למורים ולמנהלים אין סמכות ,  כי לאף אחד כאן אין סמכות ". 
בסוגיית תקציב המדינה טען לפיד כי  " הכסף לחינוך הילדים שלנו קבור בחינוך הפרטי ,  אצל החרדים ",  והגדיר את שיטת הממשל בישראל כמטורפת . " תוך 15 שנה החלפנו עשרה שרי חינוך ",  אמר מגיש הטלוויזיה הבכיר , " תוך עשר שנים החלפנו 13 שרי תיירות ועוד 11 שרי משפטים ,  ואם לא תשתנה שיטת המשטר המטורפת שלנו למשהו שמאפשר משילות בסיסית ,  אז השרים ימשיכו להתחלף ,  ואם הם מתחלפים אז מי ששולט הם דרגי הביניים במשרדים הממשלתיים ,  הרי הם שם לתמיד ".  
אם היה ספק ,  לפיד הדגיש בפני הנוכחים היכן המקום לשנות את הדברים . " כל תיקון במדינה הזאת צריך להתחיל בחינוך ,  אבל אם אתם רוצים לעשות שינוי אמיתי ,  אז אתם צריכים לדעת שזהו מאבק פוליטי ,  שמתנהל בשדה פוליטי ורק בתוך הפוליטיקה אפשר לתקן את זה ". 
מדובר צה"ל נמסר בתגובה : " אם אכן הדברים נאמרו ,  הרי שהם אינם ראויים להתייחסות שכן העתירה בעניין זה נידונה בבג"ץ ביולי 2009 וזה דחה את העתירה וחייב את העותרים לשלם לאלוף יואב גלנט 7,500 ש"ח הוצאות .  הכסף נתרם על ידי האלוף לאגודה למען החייל .  היועץ המשפטי לממשלה וועדת טירקל בחנו את הנושא ונמצא כי האלוף פעל ללא כל דופי ואישרו את החלטת שר הביטחון למנותו לתפקיד הרמטכ"ל הבא ". 
נעם ארנון ,  מראשי היישוב היהודי בחברון ,  אמר כי  " דבריו של לפיד הם הזויים לחלוטין .  אם המשטרה חושבת שיש צורך לעצור מישהו ,  וברגע מסוים היא איננה מסוגלת לעשות זאת ,  היא יכולה בקלות לבוא אליו למחרת ,  לדפוק אצלו בדלת ולעצור אותו ".  ארנון הוסיף כי  " לפיד מטיף לשנאה בכדי להמשיך על גבה אל עבר הגל הבא .  הסיפורים של לפיד ,  שכבר הודה בעבר שהגירוש מגוש קטיף נועד לדעתו רק כדי לפגוע במתנחלים ולא ולהשיג שום דבר אחר ,  הם הזויים ,  ולצערי הוא ממשיך באובססיה של שנאה ושקר ,  כנראה על מנת לזכות בתועלת פוליטית ". 
ח"כ טלב א-סנע אמר כי  " לפני שיאיר לפיד חלם להגיע לכאן ,  הבדואים היו בנגב .  לא מתנחלים ולא מהגרים הם תושבי הנגב אלא ילידים .  המדינה הפקיעה יותר מתשעים אחוז מאדמותיהם ,  הזניחה והפלתה אותם ולמרות זאת הם שומרים על נאמנות לחוקי המדינה .  חבל שיאיר לפיד ,  שרוממות זכויות אדם ואזרח בגרונו ,  מתעלם מרמיסת זכויות שיטתית לאוכלוסיה הבדואית ". 
איברהים אל-ווקילי ,  ראש המועצה לכפרים הבלתי מוכרים בנגב ,  אמר לוואלה !  חדשות כי בדבריו של לפיד יש ניחוח של הסתה וגזענות . " סך כל השטחים שנמצאים בחזקת הבדואים בנגב ,  כולל הכפרים הלא-מוכרים ,  הוא 240 אלף דונם .  הכי קל לבוא ולהכפיש אותנו כאילו אנחנו משתלטים על 800 אלף דונם ולתפוס בכך כותרות על גבינו .  אם מדברים על השתלטות על קרקע ,  שידבר על חוות הבודדים שהממשלה הכשירה בנגב .  לדבר זה קל אבל לרדת לשטח ולראות מקרוב זה אחרת ". 
לפניות לכתב :  joshjosh@walla.com
ניר יהב סייע להכנת הכתבה

יאיר לפיד :  גלנט קיבל שטח במנהל לא תקין 
כוכב ערוץ 2 יאיר לפיד מחמם מבערים ותוקף את הרמטכ"ל הבא על התנהלותו האישית ואת הבדואים בנגב על גניבת אדמות מדינה .  גם המתנחלים והחרדים עדיין על הכוונת .  תגובת דובר צה"ל : " הדברים אינם ראויים להתייחסות "
 
