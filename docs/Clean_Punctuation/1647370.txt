דורי מדיה עברה להפסד של 2.6 מיליון דולר ב-2009 בעקבות השקעה חדשה באינטרנט ופחת גבוה
ההכנסות ירדו ב-3.4% ל-48.7 מיליון דולר ;  מנכ"ל החברה : " למרות ההפסד ,  ביחס לעולם התוצאות טובות "
 חברת  ,  הנסחרת בבורסה בלונדון ,  פרסמה היום את דו"חותיה והציגה מעבר להפסד ב-2009.הכנסות החברה ירדו אמנם ב-3.4% בלבד בשנת 2009 לעומת השנה הקודמת והסתכמו ב-48.7 מיליון דולר ,  אך עליה בעלויות הייצור ביחס לשנים הקודמות הובילה את החברה להציג רווח תפעולי של 1.6 מיליון דולר- ירידה של 75% לעומת 2008 .  בשורה התחתונה ,  הציגה החברה הפסד של 2.6 מיליון דולר המיוחס לבעלי המניות ,  לעומת רווח של 3.2 מיליון דולר בשנה שעברה.למרות המעבר להפסד ,  החברה הציגה ebitda  ( רווח לפני הוצאות ריבית ,  מיסוי ומחיקות )  חיובי של 12.2 מיליון דולר ב-2009- ירידה של 14.7% לעומת השנה הקודמת .  על כן ,  החברה תולה את המעבר להפסד בשלושה גורמים ." 2.2 מיליון דולר המחושבים בסעיף עלויות ההכנסה נובעים מההשקעה בפעילות האינטרנט הנמצאת בפיתוח .  התחלנו להפעיל אתר מדיה חברתי באמריקה הלטינית המתמקד בטלנובלות ומסתמן כבעל פוטנציאל להצלחה גדולה .  זו השנה הראשונה שהשקעה זו מתבטאת בדו"ח שלנו ,  ואנו צופים כי התחום יעביר אותנו לרווח בשנת 2012 "  מסביר נדב פלטי ,  מנכ"ל החברה ומבעליה.גורם נוסף שמציינת החברה הוא כי נרשמו בספרים 3 מיליון דולר יותר מאשר ב-2008 בסעיף הפחתות על תכנים .  פלטי מסביר כי  " יש לנו ספריה של 4000-5000 שעות טלויזיוניות וכאשר מתווספים תכנים הפחת גדל- וזהו שווי חשבונאי .  אנחנו צופים שהפחת יפסיק לגדול ב-2013-2014 ויתאזן ". הסיבה השלישית שמציין פלטי היא ההבדל בין הפעילות בישראל ובחו"ל . " ישראל כמעט ולא נפגעה מהמשבר ביחס לעולם .  למרות שהרווחנו בארץ הפסדנו בעולם ואנחנו לא יכולים לקזז את ההפסדים מהרווחים ." הירידה בהכנסות מוסברת על ידי החברה במכירת זכויות השידור והפורמאטים של טלנובלות ,  13.1 מיליון דולר  ( לעומת 18.4 מיליון דולר )  הכנסות מווידאו ,  תקליטורי מוסיקה ועסקי המסחור הנלווים אליהם ,  0.7 מיליון דולר  ( בהשוואה ל-1.9 מיליון דולר )  ,  בשל הזהירות שנוקטים רוכשי התוכניות באקלים הכלכלי הנוכחי של אי-וודאות ; מזומני החברה שנבעו מפעילות שוטפת הסתכמו ב-5.6 מיליון דולר- ירידה של 32% לעומת 2008 .  בסוף 2009 ,  הצטמקה קופת המזומנים של החברה ל-643 אלף דולר ,  לעומת 2.4 מיליון דולר בתחילת השנה .  סך התחייבויות החברה לזמן ארוך עומדות על 11.7 מיליון דולר בסוף דצמבר 2009 ,  לעומת 4.5 מיליון דולר בסוף 2008 .  דורי מדיה היא קבוצת מדיה בינלאומית ,  הנמצאת בשליטת מפל תקשורת  ( 36% )  השייכת לתמי מוזס בורוביץ' ונדב פלטי ,  המשמש גם כמנכ"ל הקבוצה .  19% נוספים מוחזקין על ידי מיאלה של אפי ארזי ועו"ד יודי לוי ,  10% על ידיד קרן קטליסט של יאיר שמיר ואדי קוקרמן ,  6.7% על ידי איש היהודים היהודי בריטי ,  פויו זבלודוביץ' ,  ו-4.5% על ידי יאיר דורי.החברה עוסקת בהפקה ,  הפצה ושידור של טלנובלות .  בישראל מחזיקה דורי מדיה בדורי מדיה פארן ודורי מדיה דרסט ,  המפיקות סדרות לשוק הישראלי .  בנוסף מפיקה ומפעילה החברה 10 מערוצי hot ומפעילה את ערוצי ויוה וויוה פלטינה .  מוזס בורוביץ' היא אחותו של נוני מוזס מו"ל  " ידיעות אחרונות ",  כאשר ידיעות הוא גם בעל מניות דומיננטי ב-hot . " זו לא השנה הטובה ביותר שהייתה לנו ."  מסכם פלטי  " מצד אחד יש ירידה שאנחנו לא גאים בה ,  אבל אם אנחנו מסכלים על מה שקרה בעולם בשנה הזאת התוצאות טובות .  2008 הייתה שנת שיא ".  בהתייחסה ל-2010 ,  צופה החברה כי תוכניות כמו  " לה לולה "  וטלנובלות חדשות כגון  " אמנדה או " " צ'אמפס 12 ",   " קופידון :  עסק של אהבה ",   " דייט בליינד ",   " הקוסמת ",   " חצויה "  הישראלית ופורמט הריאליטי החדש  " מגודלים "  יתרמו הכנסות גבוהות למכירות ב-2010.עוד הודיעה החברה היום כי חתמה על חוזה עם חברת ttnet הטורקית לשידור ערוץ ג'ינקס ,  ערוץ משחקי וידאו בינלאומי .  הערוץ יעלה במסגרת פלטפורמה חדשה שתושק בקרוב ע"י חברת ttnet בטורקיה ,  במסגרתה תספק החברה תוכן ואפשרויות צפייה דרך האינטרנט לגולשים .  העסקה תכניס כמה מאות אלפי דולרים בשנה לחברה ,  והחוזה לתקופה של שלוש שנים .
 
דורי מדיה עברה להפסד של 2.6 מיליון דולר ב-2009 בעקבות השקעה חדשה באינטרנט ופחת גבוה
ההכנסות ירדו ב-3.4% ל-48.7 מיליון דולר ;  מנכ"ל החברה : " למרות ההפסד ,  ביחס לעולם התוצאות טובות "
 
