המבקר :  דרושה תכנית לאומית לבריאות התלמיד
דו"ח מבקר המדינה מצביע על כרסום במימון הממשלתי שניתן לשירותי הבריאות בבתי הספר וממליץ לגבש תכנית לאומית בנושא .  בנוסף ,  מאשים המבקר את האוצר בעיכוב הסיוע ליצואנים 
" על שר הבריאות ,  שר האוצר ,  שר החינוך וקופות החולים לבחון במשותף את האפשרות להכין 'תוכנית לאומית לבריאות התלמיד ".  כך קבע מבקר המדינה מיכה לינדנשטראוס בדו"ח מבקר המדינה ,  שהתפרסם אחר הצהרים  ( רביעי )  .  עוד כתב המבקר ,  כי על הגורמים הללו לבחון העברת כלל הטיפול במתן שירותי הבריאות לתלמידי ישראל לאחריות קופות החולים
מהדו"ח עולה כי בשנים האחרונות חל כרסום ניכר בהקצאות הכספיות לתחום שירותי הבריאות לתלמיד .  בשנת 2001 הוקצו 79 מיליון שקלים לנושא ,  ובשנת 2006 הוקצו 60 מיליון שקלים בלבד ,  אף שמספר התלמידים גדל בעשרה אחוזים .  הקטנת התקציב הביאה לצמצום תקני האחיות והרופאים ,  וחל פיחות בפעילויות שנהגו לעשות בעניין .  בעוד התקן הרצוי הוא אחות לכל 1,500 תלמידים ,  מספר התלמידים לאחות גדל ל- 2,480 בשנת 2005 ,  מה שמהווה גידול של 46% .  בעקבות זאת נפגעו תפקידים מסוימים שממלאות האחיות ,  כמו ביקורי בית אצל הסובלים מבעיות בריאות ,  נוכחות בבתי ספר לצורך מתן עזרה ראשונה ועוד .
 בשנת 2006 משרד האוצר החליט להעביר את שירותי הבריאות לתלמיד לידי גוף חיצוני .  אלא שלטענת המבקר ,  לא נערכה עבודת מטה מספיקה לפני העברת השירותים לגוף חיצוני ,  והשיקול היחיד בו התחשבו היה החיסכון הכספי הצפוי של שבעה מליוני שקלים בשנה .  אלא שבגלל עבודת מטה לא נכונה ,  נגרמה הוצאה של 20 מליוני שקלים לשנה ,  משום שהיה צורך לחתום עם מד"א על הסכם לאספקת שירותי עזרה ראשונה לתלמידים .  כך שעלות הבריאות בבתי הספר גדלה לאחר העברת השירותים לגוף חיצוני .
 עוד קובע המבקר כי האחריות על עיכוב של שמונה חודשים בפתיחת הדיונים לתוכנית הסיוע ליצואנים ,  מיוני 2007 עד פברואר 2008 ,  חלה על משרד האוצר .  בדו"ח נכתב כי , " עקב התנגדות משרד האוצר ,  העלה משרד התמ"ת את הצעת ההחלטה לדיון בממשלה ,  חמישה חודשים לאחר שהצעה זהה הועברה למזכירות הממשלה .  משרד האוצר התעכב עוד שלושה חודשים לפחות במינוי נציגיו לצוות שגיבש המלצות תוכנית סיוע ליצואנים ".  
בדו"ח נכתב עוד כי אחרי שצוות היישום התכנס ,  הוא לא כלל נציגים של מינהל המימון במשרת התמ"ת ושל החשב הכללי ,  אף שמרבית התקציב של תכניות הסיוע יועד לפעולות בתחום אחריותם .  לטענת המבקר , " חלק הארי של תקציב תוכנית הסיוע  ( כ- 64% )  יועד לאמצעי סיוע לא אפקטיבי  קרן הלוואות שפעילותה היתה דלה ,  והשינויים שבוצעו בה לפי התוכנית לא הצדיקו את הכפלת תקציבה פי ארבעה ". 
מבקר המדינה חשף עוד בדו"ח ,  כי אף שבמחצית השנייה של 2008 התמתנה העלייה במדדי הפעילות של בתי המלון ,  ואף כי משרד התיירות היה מודע לירידה בתיירות הנכנסת לישראל כתוצאה מהעלאה בערכו של השקל ,  הוא לא יזם תוכניות סיוע .  תחת זאת ,  הוא בחר לסמוך על משרדי התמ"ת והאוצר שיספקו גם את צרכיהם של נותני שירותי התיירות .  בדיעבד התברר שאלה אינם רשאים להשתמש באמצעי הסיוע של התמ"ת והאוצר ,  וכך הם נותרו ללא סיוע .
 המבקר דורש ממשרדי הממשלה לנוכח הממצאים  " לבצע הערכה מחודשת בדבר אפקטיביות אמצעי הסיוע העומדים לרשות היצואנים ". 

המבקר :  דרושה תכנית לאומית לבריאות התלמיד
דו"ח מבקר המדינה מצביע על כרסום במימון הממשלתי שניתן לשירותי הבריאות בבתי הספר וממליץ לגבש תכנית לאומית בנושא .  בנוסף ,  מאשים המבקר את האוצר בעיכוב הסיוע ליצואנים

