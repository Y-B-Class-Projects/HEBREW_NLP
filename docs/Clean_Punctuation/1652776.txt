מנהלי ההשקעות לא מזהים בועה בתל אביב ומוצאים מקום לעליות נוספות
סבב שיחות עם מנהלי השקעות בבורסה של תל אביב מעלה כי גם אם הבורסה גילתה הססנות מסוימת בשבוע האחרון - האופטימיות מידבקת .  רובם מסכימים שהכסף ימשיך לזרום אל הבורסה ומאמינים בהמשך העליות - לפחות בטווח הקרוב .  מעטים מהם מזהירים מפני בועה
 >  >   " העליות שאנחנו רואים כעת בשווקים יימשכו עד סוף הרבעון השני של 2010 .  אין דבר שיכול למנוע אותן .  כיום אין חלופות למניות ושם המשחק הוא הבריחה הגדולה מהמזומן .  הריביות בעולם נמוכות - והן לא צפויות לעלות בקרוב .  גם בישראל הריבית תישאר באזור שהיא נמצאת בו כיום ,  אין סיבה להעלות אותה .  אין לחצים אינפלציוניים ,  והנגיד בישראל לא יכול לפתוח פער מול השווקים האחרים "  - כך מעריך שלמה מעוז ,  הכלכלן הראשי של בית ההשקעות אקסלנס .  הבורסה של תל אביב מתחילה הבוקר שבוע חדש - כשהיא קרובה לשיא של כל הזמנים .  כבר בשבוע שחלף נדמה היה כי מחסום ה-1,230 נקודות של תל אביב יישבר .  אבל נדמה כי המשקיעים נתקפו פיק ברכיים וחשו כי האופוריה אינה מוצדקת .  הסיבה לפחד יכולה להיות גשם ההנפקות ,  והעובדה כי כמעט כל חברה כבר מרגישה שהיא יכולה לבוא לבורסה ולגייס כסף ללא בסיס מספק .  אולי זו הגיאות בתחום חיפושי הגז והנפט - שגם היא אינה בעלת כיסוי פיננסי מלא ;  ואולי אלה פשוט עליות השערים הרצופות בשבועיים האחרונים שהביאו לפחד .  אלא שלקראת השבוע החדש ,  סבב שיחות עם מנהלי ההשקעות בתל אביב מעלה כי מרביתם אופטימיים .  שלמה מעוז : " הציבור עדיין לא נכנס "" מצב כזה של ריבית נמוכה ורווחיות גבוהה לא משאיר ברירה מלבד מניות ",  אומר מעוז . " עם זאת ,  הכסף שנכנס הוא בעיקר של מוסדיים .  הציבור עדיין לא שם - אפשר למצוא אותו פה ושם בשוליים ".  מעוז לא רואה במחירי המניות כיום סוג של בועה : " המכפיל של מדדי המניות בישראל עדיין נמוך לעומת המכפיל של המק"מ שהוא 50 .  זו נקודת ההתייחסות שצריכה להיות כיום .  תיקון יכול לקרות לקראת סוף הרבעון ".  לדבריו ,  העליות חוצות ענפים : " אני לא רואה תחום שיש בו בעיה ".  על אפיק האג"ח מתקשה מעוז להביע דעה ברורה : " זהו אפיק מאוד קשה כיום .  אין משהו גורף .  זו אחת הסיבות שגורמות לעליות המתמשכות בשוק המניות - שבו הדברים פשוטים יותר ".  על רקע העלייה במתיחות סביב הנושא האיראני ,  רואה מעוז טעות בהטיית המקומיות של מנהלי ההשקעות במשק הישראלי : " הנטייה להשקיע בבית היא מאוד חמורה .  צריך לצאת לעולם - יש שם הרבה מדינות במצב אטרקטיבי .  ארה"ב היא מאוד זולה ".  עדי גוברמן : " עדיין יש מקום לעליות "" עיקר האפקט בשוק המניות ב-2009 היה תיקון לנפילה של 2008 .  הרי הנפילה בישראל היתה מוגזמת ביחס למצב הכלכלי ,  שהתברר שלא נפגע בצורה קיצונית .  לא הגענו לפגיעות חמורות במאקרו ,  בשונה מארצות במזרח ומערב אירופה .  גם אחרי אפקט התיקון ,  שהחזיר אותנו לרמות בשוק של לפני שנתיים ,  יש מקום לעליות שערים ,  אך בקצב מתון יותר מקצב העליות ב-2009 ",  אומר עדי גוברמן ,  יו"ר ועדת ההשקעות של חברת כלל פיננסים . " להערכתי ,  בטווח של חמש שנים משקיע בשוק המניות צפוי לקבל תשואה גבוהה יותר משמעותית ממשקיע באיגרות חוב ממשלתיות - עד פי חמישה יותר .  אם התחזיות לגבי רווחיות עתידית של החברות יתקיימו ,  אז אין ספק שהשקעה במניות עדיפה על פני השקעה בנכסים האלטרנטיביים ",  מוסיף גוברמן .  רון אייכל : " עוד 10% למעלה זה סביר"רון אייכל ,  כלכלן ואסטרטג ראשי של מיטב ,  לא רואה בחציית רף ה-1,200 תמרור כלשהו : " שוק המניות בתל אביב לא מפחיד .  אנחנו צופים שהמחזור בו יגדל וילך בשנים הקרובות ,  ככה שלשנים אלה האפיק המנייתי הוא בהחלט המועדף עלינו ולא כדאי להיות מחוץ אליו ".   " אני לא רואה שהשוק מתאפיין במחירי בועה ",  אומר אייכל . " הציפייה היא שדו"חות 2010 יהיו טובים .  גם סביבת המאקרו טובה :  ריבית נמוכה ,  אינפלציה רגועה והאבטלה ממשיכה לרדת - ככה שעוד 10% תשואה במדדים המובילים זה דבר סביר ".  אייכל מציין שני סוגים של חברות שבהן הוא ממליץ להשקיע כיום :  האחד הוא חברות בעלות פוטנציאל צמיחה ושיעור חוב נמוך ,  כמו חברות טכנולוגיה שונות  - " אלו חברות שאם הסביבה הכלכלית תהיה פחות טובה ,  אז הפגיעה שלהן תהיה מצומצמת ";  הסוג השני של חברות שהוא ממליץ עליהן ,  הן חברות שמייצרות דיווידנדים רציפים : " חברות כאלה ,  על אף שבדרך כלל הן בעלות פוטנציאל צמיחה קטן ,  יש בהן משהו ודאי לתקופה של אי ודאות ".   " גם אם צמיחת הכלכלה העולמית תתמהמה ותידחה ל-2011 ,  ישראל יכולה לצלוח את 2010 בצמיחה גבוהה מ-3% ",  אומר אייכל . " זאת כל עוד לא יהיה מדובר בחזרה של ארה"ב למיתון .  בכל מקרה אנחנו מאמינים כי העולם ימשיך במסלול של התאוששות ".  אייכל טוען כי  " בעיות המאקרו של אירופה יהיו כאן גם בשנתיים הבאות ,  אבל לא בגללן העולם יחזור למיתון .  העולם יודע להתנהל גם עם תרחיש של תת-צמיחה באירופה ".  לדבריו ,  למרות שהתמונה הכללית בשוק האג"ח היא סבירה ,  פוטנציאל יצירת השווי שם הוא צנוע : " בתסריט הכי טוב ,  האג"ח הממשלתית תניב תשואה של 5% והקונצרנית עוד 2% ".  אייכל מגלה כי באחרונה ,  בשקט רב ,  בתי השקעות מכינים את עצמם גם לתרחיש של התגברות העימות עם איראן . " אפשר לראות יותר ויותר שמגדילים בתיקי ההשקעות שהם מנהלים את רכיב החו"ל .  זה נובע גם משיקולים של תשואה ,  אך גם מאסטרטגיה של פיזור .  אנחנו בהחלט לוקחים בחשבון בעיות כאלה ,  ושומרים על רכיב מט"ח גדול בתיק בעיקר על ידי השקעה באג"ח חו"ל ".  לדבריו ,  בשלב זה האסטרטגיה הזו דווקא מיתנה קצת את התשואה בתיק בשל ביצועי חו"ל הנחותים יותר והתחזקות השקל , " אך זהו מחיר שצריך לשלם בשביל ההגנה ".  רמי דרור : " מחירי המניות לא גבוהים "" מחירי המניות אינם גבוהים ",  אומר רמי דרור ,  מנכ"ל הדס ארזים .  לדבריו ,  העליות בבורסה נובעות משיעורי צמיחה אמיתיים בסקטורים של הגז ,  הפיננסים והתקשורת ,  ומכסף שזורם לשוק בשל הריבית הנמוכה .  דרור אומר כי  " תגלית הגז היא תגלית משמעותית ,  שתרמה לעליות במחירי המדדים .  בסקטור הבנקאות הבנקים צלחו את המשבר באופן מרשים ,  הן מבחינת מחיקות והן מאחר שלא נפלו כאן טייקונים .  מכפילי ההון עדיין נמוכים ,  וסובבים סביב 1-1.1 לעומת מכפילים שעמדו בשיא על 1.3-1.5 על ההון העצמי ,  ולכן גם בסקטור הפיננסי המחירים לא יקרים . " בסקטור התקשורת המשקיעים מצפים לדיווידנדים גדולים ,  ולכן מחירי מניות התקשורת עלו - אבל גם שם כלכלית המחירים אינם יקרים .  כל הגורמים האלה עדיין לא מיצו את עצמם ,  ולכן יש מקום להמשך עליות השערים בבורסה .  בנוסף שיעור הריבית עדיין נמוך וצפוי להישאר ברמות נמוכות גם בעתיד ,  כשהאינפלציה עדיין מצויה תחת שליטה .  כששיעורי הריבית נמוכים ,  שווי החברות הנגזר מהיוון תזרימי מזומנים - גבוה יותר ".  אלי צחור : " מחירי המניות כן גבוהים "" כמות הכסף גדולה על השוק .  גם העובדה שהשוק המקומי הוכיח עצמו יחסית לעולם ,  דוחפת אנשים להישאר בבית עם ההשקעות ",  אומר אלי צחור ,  מנכ"ל בית ההשקעות ברומטר .  צחור זהיר יותר מרבים מעמיתיו : " זו לא בועה מטורפת ,  אבל המחירים כן גבוהים .  מחירי האג"ח גבוהים בחלק מהמקומות .  זה זמן טוב להקטין פוזיציות . " בחלק מהמקרים המחירים לא משקפים את הסיכון .  יש מחסור מאד גדול באיגרות חוב בשוק .  לדעתי ,  פישר חושב על זה .  זה לא מספיק כדי להביא להעלאת הריבית ,  אבל הוא מותח את הקו יותר מדי .  קורים פה דברים שזה קצת יותר מדי .  זורמת כמות מטורפת של כסף ,  נאלצים לקנות ",  אומר צחור .  צחור טוען כי  " חזרנו לימים של אמצע 2008 ,  שבדיעבד היתה אז ביקורת מאוד גדולה על מנהלי ההשקעות שהסכימו לגייס כסף במחיר כזה .  חלק מזה חוזר - כאילו לא למדו כלום .  אין ברירה .  מה שמכתיב הרבה פעמים את ניהול ההשקעות הוא הרי העדר .  העדר מוביל אותנו .  אנחנו נאלצים להגדיל סיכונים כשלא צריך ,  ולהקטין סיכונים כשלא צריך .  כשהכסף מדבר כולם שומעים ".  עופר מריאש : " אם להסתכן - אז במניות"עופר מריאש ,  מנכ"ל מרכנתיל קרנות נאמנות ,  מציין בהתייחסו לגל העליות האחרון והתקרבות מדד מעוף לרמת שיא ,  כי מדובר בטרנד בישראל ובעולם ,  המושפע מהחזרת כספים לשווקים ,  ולא רק ממוסדיים ,  עקב תמונת מאקרו ההולכת ומשתפרת וללא קשר לרמת מדד זו או אחרת .  מריאש מסביר כי כל עוד השיפור בנתוני המאקרו קיים ,  השווקים לא יעצרו ויעלו גם מעל לרמת השיא ,  כמו שמדד המעו"ף חלף על פני רמת 1,200 נקודות .  מריאש מוסיף כי המשקיעים מבינים שרמות המחירים הנוכחיות הן גבוהות ,  אך החדשות הטובות מהעולם ייצרו את המומנטום ,  שקשה כרגע לחזות מתי ייפסק .  מריאש סבור כי אם המשקיע מחליט לקחת סיכונים ,  אז עדיף שיעשה זאת דרך האפיק המנייתי ולא באג"ח קונצרנית ,  אך באופן סלקטיבי .  כמו כן ,  הוא ממליץ להתחיל להוריד את רמת הסיכון בטווח הקצר ,  למשל באמצעות מעבר למניות דיווידנד הדפנסיביות יותר .  בטווח בינוני-ארוך ,  לדבריו ,  יש להביא בחשבון גורמי חוץ ,  כלומר ,  את רמת הריביות ורמות המחירים בעולם .  גיל נויברגר : " התלות בשוקי העולם חזקה"ואולי הסיפור הוא האופטימיות הקוסמית - ולא סיפור מקומי ,  כפי שחושב גיל נויברגר ,  מנכ"ל רוטשילד קרנות נאמנות . " לשוק מקומי יהיה קשה לחצות את רמת השיא ,  אלא בעזרת דחיפה חזקה משווקי חו"ל ",  אומר נויברגר .  הוא סבור כי  " השוק בישראל ינסה לשבור את השיא ,  אך כמה זמן זה ייקח לו - תלוי בשוקי חו"ל ".  נויברגר מניח כי לא קל יהיה לחצות את רמת השיא הקודם ,  כי קיימת תלות חזקה במה שקורה בשווקי העולם ,  והוא אינו צופה כי זה יקרה בטווח המיידי .  כמו כן ,  הוא אינו מזהה הבדל מהותי בין פוטנציאל ההשקעה במניות קטנות  ( מדדי יתר ,  למשל )  לבין השקעה במניות המובילות ,  עקב דמיון רב באופן התנהגותן .
 
מנהלי ההשקעות לא מזהים בועה בתל אביב ומוצאים מקום לעליות נוספות
סבב שיחות עם מנהלי השקעות בבורסה של תל אביב מעלה כי גם אם הבורסה גילתה הססנות מסוימת בשבוע האחרון - האופטימיות מידבקת .  רובם מסכימים שהכסף ימשיך לזרום אל הבורסה ומאמינים בהמשך העליות - לפחות בטווח הקרוב .  מעטים מהם מזהירים מפני בועה

