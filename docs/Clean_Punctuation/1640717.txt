 " אם יימשך הקיפאון ,  לא יהיה שלום בדורנו "
 מלך ירדן ,  עבדאללה מאיים שהמשך הקיפאון המדיני יוביל את האזור אל פי תהום : " אם ארה"ב לא תתניע את תהליך השלום בחודש הקרוב ,  הוא לא יקודם כלל ,  והדור שלנו לא יזכה בשלום "
 מלך ירדן ,  עבדאללה הזהיר אמש  ( ראשון )  מפני השלכות חמורות לאזור ,  אם הקפיאון המדיני יימשך . " אם האמריקאים לא יקדמו את תהליך השלום בחודש הקרוב ,  אני לא בטוח שנצליח לקדם אותו כלל ".  
" האתגר המרכזי עבור ירדן והקהילה הבינלאומית הוא להציג לציבור הישראלי את היתרונות של פתרון שתי המדינות .  אם נאבד את ההזדמנות הזו ולא יושג שלום בתוך שנה או שנתיים ,  אני סבור שהדור שלנו לא יזכה בשלום ",  אמר עבדאללה .  עבדאללה טען עוד שכדור בידי ארה"ב ,  ודרש ממנה להעניק לקונפליקט  " את תשומת לבה המלאה ".  לטענתו , " הציבור אינו משוכנע בהצלחת התהליך והאמינות של ארה"ב עומדת בסימן שאלה ". 
בראיון לרשת CNN ציין המלך הירדני כי ישנם שני פתרונות אפשריים לסכסוך :  מדינה דו-לאומית או שתי מדינות לשני העמים . " הפתרון הראשון מאיים באופן קיצוני על הציבור הישראלי ",  אמר .  
לפיכך , " הפתרון היחידי הוא של שתי מדינות ,  שייתן לישראלים ולפלסטינים את האפשרות לחיות יחד ,  ובפרט - יאפשר לערבים ולמוסלמים לחתום הסכמי שלום עם ישראל .  57 מדינות ,  כשליש מהמדינות החברות באו"ם ,  אינן מכירות בישראל ,  כך שהבידוד של ישראל הוא בעיה אמיתית עבורה ". 
עבדאללה התייחס גם לאפשרות של מעורבות ירדנית בשליטה בגדה המערבית .  לדבריו ,  קיימים גורמים בממשלה הישראלית המבקשים  " לדחוף את ירדן למלא תפקיד מרכזי בגדה ".  זה לא הולך לקרות ",  הצהיר , " לירדן אין שום עניין בגדה ".  

" אם יימשך הקיפאון ,  לא יהיה שלום בדורנו "
 מלך ירדן ,  עבדאללה מאיים שהמשך הקיפאון המדיני יוביל את האזור אל פי תהום : " אם ארה"ב לא תתניע את תהליך השלום בחודש הקרוב ,  הוא לא יקודם כלל ,  והדור שלנו לא יזכה בשלום "
 
