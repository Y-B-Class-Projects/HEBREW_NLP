מסע הכסף המסתורי :  שישה מקומות נבחרים של כלכלה ישראלית
בעקבות עלייתו למסכים בישראל של סרטו של מייקל מור על הקפיטליזם האמריקאי ,  ליאור פרידמן שאל שישה אנשי כלכלה וחברה ישראלים מה המקומות המייצגים בעיניהם את כלכלת השוק כחול-לבן 
" ההפרטה והקפיטליזם הדורסני מפוררים את העבודה המאורגנת ודוחקים יותר ויותר ישראלים ממצב של העסקה בלתי בטוחה להעסקה פוגענית . 

" אפשר לראות את זה בשורה של הסדרים חדשים כמו במפעלים שלעובדיהם היה הסכם קיבוצי .  הסכמים אלה נסגרו לעובדים חדשים .  כל עובד חדש מועסק בתנאים חדשים ,  פחותים בהרבה מאלה של חבריו הוותיקים .  זה המקרה הטוב .  גרוע ממנו הוא מיקור חוץ והעסקת עובדי קבלן ,  וגרועים מאלה הם תנאי ההעסקה של העובדים הזרים .  כל הקשת הזאת הופכת יותר ויותר ישראלים למשוללי ביטחון תעסוקתי וכבוד תעסוקתי . 

" אמנם יש להם הגנות ,  אבל שימו לב שחוקי ההגנה באים במקום שלעובד אין בו זכויות .  אחרת לא היה צורך לעגן את הזכות לצאת לשירותים בזמן העבודה ,  או לשבת בעבודה בדלפק . 

" הריבוי של חקיקה להגנה על זכויות העובדים מעיד על הידרדרות המצב ולא צריך להתפעל ממנה .  המצב בארץ הגיע לידי כך ,  שארגוני העובדים נוטרלו ממאבק במהלכי ההפרטה .  בעולם לגיטימיות ההפרטה הולכת ומתערערת בעקבות המשבר הכלכלי ,  ואילו אצלנו המצב הפוך .  העבודה המאורגנת ,  באמצעות הנציג הרשמי שלה ,  ההסתדרות ,  נתנה אור ירוק להפרטה כמדיניות ". 

מסע הכסף המסתורי :  שישה מקומות נבחרים של כלכלה ישראלית
בעקבות עלייתו למסכים בישראל של סרטו של מייקל מור על הקפיטליזם האמריקאי ,  ליאור פרידמן שאל שישה אנשי כלכלה וחברה ישראלים מה המקומות המייצגים בעיניהם את כלכלת השוק כחול-לבן

