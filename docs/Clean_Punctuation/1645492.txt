מפרגנת
עופרי זוטא אופה שלישיית מתכוני פרג טריים וריחניים ,  שתוכלו לארוז למשלוח מנות אלטרנטיבי ובריאותי
בדרך כלל לא תתפסו אותי נכנסת למטבח רק לשם אפיית מתוקים ,  ובמיוחד בימים אלה של חמסינים הולכים ונשנים ,  שבהם הדבר האחרון שאני רוצה זה להדליק את תנור האפייה ולהעצים את הכבשן .  אבל בכל זאת ,  פורים ממש בפתח ,  ואין דבר משמח יותר מלהכין מאפים קטנים  ( או קטנים פחות )  ולתת באהבה משלוח מנות .
 משלוח המנות שלי השנה הוא בסימן של פרג ובריאות .  שניים מתוך שלושת המתכונים מכילים קמחים שונים ובטוח שיותר בריאים מקמח לבן :  קמח שיפון וקמח מלא חברו יחד לקרקרים מגונדרים ,  קמח הכוסמין יצר בצק פריך לעוגיות מגולגלות ,  והקמח הלבן - תדמיינו שהוא התחפש למשהו שמכיל בריאות נטו .
 והפרג ?  לקח לי זמן לאהוב אותו ,  ולו בגלל ששנים טעמתי מאפים שנאפו מפרג שנמכר בכל מרכול .  מה שלא בסדר עם הפרג הזה היא העובדה שהוא לא טרי ,  או ליתר דיוק ,  לא נטחן במקום ולא בסמוך למועד הכנת המאפה .  הוא מר וטעמו ,  איך לומר - לא משהו .  לפני כך וכך שנים ,  הודות לשוק לוינסקי הנפלא ,  הכרתי את הפרג הטרי בעל הגרגרים השלמים  ( כך ,  אגב ,  הם שומרים על תכונותיהם הבריאות )  ובמיוחד את מטחנת התבלינים הגדולה שטחנה לנגד עיניי את הפרג במקום ושינתה לצמיתות את דעתי עליו .  אוח ,  איזה ריח טוב .
 הפרג הוא אחד המזונות העשירים באבץ ובסידן  ( 100 גרם פרג מכיל כמות סיטונאית של 1500 מ"ג סידן )  ,  אך מצד שני  גם תועפות קלוריות  ( 499 ל-100 גרם ,  ליתר דיוק )  ו-45% שומן .  אני משתמשת בו כתבלין לכל דבר :  מוסיפה אותו לוויניגרט לסלט ,  מנקדת איתו את הלחם הכי פשוט שאפשר להכין ומעניקה לו תחפושת טעימה ,  מנמשת עוגת תפוזים ,  והכי הרבה ,  אני אוהבת להכין איתו קרקרים פריכים שאי אפשר להפסיק לאכול .  במקפיא היה לי פרג טחון וריחני שהספיק בדיוק מפתיע לכל שלושת המאפים האלו .  נס כד הפרג ,  ללא ספק .
 הכי חשוב  קונים פרג שנטחן במקום ,  טרי טרי .  אם יש לכם מטחנת תבלינים קטנה  ( או מטחנת קפה )  ,  מומלץ לקנות פרג שלם ולטחון אותו קרוב ככל האפשר למועד השימוש .
 פרג שלם  בדומה לשומשום ,  מתאים לקישוט מאפים .  אפשר להשתמש בו בתוך מאפים כשרוצים אפקט של מרקם שונה ומתפצפץ בפה  ( ראו מתכון לעוגת תפוזים )  .
 רוצים ארומה אגוזית יותר ?  קולים את הפרג השלם במחבת חמה  ( נטולת כל שומן )  ואז טוחנים .
 אחסון  פרג שלם יכול להישמר כשהוא סגור היטב כחודשיים-שלושה בארון חשוך .  פרג טחון נשמר טרי כיומיים במקרר או כחצי שנה במקפיא ,  כשהוא בשקית אטומה או בכלי סגור היטב .
 חומרים:½1 כוסות קמח שיפון½1 כוסות קמח מלא½ כוס שומשום ½ כוס פשתן/פרג טחון/קימל או שילוב שלהם½ כוס שמן קנולה ועוד טיפה1 כוס מים1 כף מלח
בנוסף:1 כוס גרעיני חמניה 
אופן ההכנה:1 .  מערבבים את החומרים היבשים ,  מוסיפים שמן ומים ומעבדים לבצק .
 2 .  מחלקים את הבצק לשני חלקים ומרדדים דק  ( אני מרדדת בין 2 ניירות אפיה )  .  חצי בצק מרודד מספיק לתבנית אפייה סטנדרטית .  אם רוצים להוסיף גרעיני חמניה ,  זה הזמן .  מפזרים את הגרעינים ומרדדים עוד קצת בעדינות כדי ש"יידבקו "  לבצק .
 3 .  חותכים בעדינות עם סכין ,  ריבועים או כל צורה אחרת שתרצו .
 4 .  אופים בחום של 180 מעלות במשך כ-25 דקות .
 המתכון המקורי מאת ג'ין הורנבי .  אני ערכתי בו מספר שינויים .
 חומרים לתבנית אינגליש קייק:4 כפות קונפיטורת תפוזים  ( אני השתמשתי ב"מעדן תפוז וג'ינג'ר "  של סאן דלפור ) ½ כוס יוגורט ביו2 ביצים2/3 כוס סוכר חום בהיר1/3 כוס שמן קנולה¼1 כוס קמח¼1 כפיות אבקת אפייהקליפת תפוז מגוררת3 כפיות פרג שלם קלוי על מחבת חמה ויבשה או 3 כפיות פרג טחון  ( יתקבל אפקט קצת שונה אבל עדיין טעים ) 
אופן ההכנה:1 .  מחממים תנור ל-180 מעלות .
 2 .  מחממים את הריבה על אש נמוכה  ( או במיקרו ל-30 שניות )  ,  עד שהיא הופכת לנוזלית .  מערבבים היטב .
 3 .  מצננים ,  מוסיפים את היוגורט ומערבבים היטב ,  ואז מוסיפים את הקמח ואבקת האפיה .
 4 .  במיקסר :  מקציפים ביצים עם סוכר כ-2 דקות .  מוזגים את השמן באיטיות .  מוסיפים לסירוגין את הקמח ואת תערובת הריבה והיוגורט .
 5 .  משמנים תבנית אינגליש קייק ,  יוצקים את הבלילה ואופים כ-45-50 דקות עד למבחן הקיסם .
 אפשר למלא במלית הפרג המוצעת כאן או במלית תמרים
חומרים:לבצק:2 כוסות קמח כוסמין מלא1/3 כוס ועוד קצת שמן קנולה4 כפות סילאן טבעי  ( לא ממותק )  או סירופ אגבה1-2 כפות מים קרים
למלית פרג:1 כוס פרג טחון1/3 כוס חלב 1 כפית סוכר חום בהיר½ כפית דבש1 כפית חמאה
אופן ההכנה:1 .  מכינים את הבצק :  מעבדים את כל החומרים עד לקבלת בצק נעים ואחיד .
 2 .  עובדים עם הבצק הזה מיידית :  מרדדים בין שני ניירות אפייה לקבלת עלה בגודל 20 * 30 .
 3 .  מחממים תנור ל-170 מעלות ועוברים להכנת המלית :  בסיר קטן מבשלים את כל המרכיבים פרט לחמאה על אש נמוכה .  מערבבים היטב .
 4 .  מסירים מהאש ומוסיפים את החמאה ,  תוך כדי ערבוב ,  עד שהיא נמסה .  טועמים .  אם הבלילה לא מספיק מתוקה לטעמכם ,  אתם מוזמנים להוסיף עוד קצת דבש או סוכר .  מצננים .
 5 .  מורחים את המלית על הבצק .  מגלגלים את הבצק בזהירות ,  בעזרת נייר האפיה התחתון .  
6 .  מעבירים את הרולדה  ( עם הנייר )  בזהירות לתבנית או לרשת ופורסים בעזרת סכין חדה .
 7 .  אופים במשך 20 דקות .  מוציאים מהתנור ,  משלימים את החיתוך ומפרידים את החתיכות אחת מהשנייה .  אופים כ-5 דקות נוספות ומצננים .
 
מפרגנת
עופרי זוטא אופה שלישיית מתכוני פרג טריים וריחניים ,  שתוכלו לארוז למשלוח מנות אלטרנטיבי ובריאותי

