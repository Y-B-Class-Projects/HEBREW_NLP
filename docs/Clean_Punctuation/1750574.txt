עו"ד מרידור נגד קן :  יש להשאיר את חברת החדשות בבעלות קשת ורשת 
" אם אחת מהזכייניות תצטרך להקים חברה חדשה ,  מאיפה יבוא הכסף ?  יהיו פחות הפקות מקור ?  יפטרו טכנאים ?  "
 עורכי דין במגזר הפרטי סבורים כי חברת החדשות המשותפת לזכייניות קשת ורשת צריכה להישאר מאוחדת לאחר הרפורמה בשוק שידורי הטלוויזיה .  עמדה זו סותרת את עמדת רשות ההגבלים העסקיים ,  בראשות רונית קן ,  כפי שהוצגה על ידי היועץ המשפטי של הרשות ,  בועז גולן ,  במכתב רשמי לשר התקשורת ,  בו קבע ,  כי יש לפרק את השותפות בין קשת לרשת בחברת החדשות אם הרפורמה תיושם.עו"ד מתן מרידור ממשרד אגמון ושות' המתמחה בהגבלים עסקיים סבור ,  כי שר התקשורת צריך לשקול שיקולים רחבים משיקול התחרות בבואו להכריע בשאלת עתיד חברת החדשות המשותפת . " משרד התקשורת שוקל שורת שיקולים ,  שהתחרות היא אחד מהם ",  אמר מרידור . " שיקול נוסף הוא הצורך לייצר כמה שיותר חדשות .  האינטרס הדמוקרטי הוא שיהיו שכמה שיהיו יותר קולות ",  הוסיף.לדבריו ,  משרד התקשורת רוצה בנוסף שערוצי התקשורת יהיו יציבים . " ערוצים אלה חייבים לשדר חדשות ,  כיוון שבלי חדשות אין בישראל קיום לערוץ תקשורת .  בלי הזרקה לווריד של חדשות כל חמש דקות אנחנו לא פותחים טלוויזיה .  זה אומר ,  שקשת או רשת יקחו את חברת החדשות והשנייה תצטרך להקים חברה חדשה .  מאיפה יבוא הכסף ?  יהיו פחות הפקות מקור ?  יפטרו טכנאים ?  או שקשת תגיד שהיא עושה ערוץ בלי חדשות ,  ואז מנענו מהן לשדר אותן חדשות ולא הרוחנו עוד חדשות .  כל אל שיקולים שההיבט התחרותי בהם הוא לדעתי מישני ",  אמר מרידור .  לדבריו , " אין ספק ,  שהדמוקרטיה תיפגע כשיהיו פחות כלי תקשורת חדשותיים .  אנחנו מעדיפים הרבה ערוצי תקשורת על פני חדגוניות מחשבתית שעלולה להיות מסוכנת לדמוקרטיה .  בשיקולים של משרד התקשורת לגבי איך ייראה שוק העתונות ,  השיקול הדמוקרטי חשוב בעיניי משיקול התחרות ". מרידור הגיב למכתב גולן לשר התקשורת ,  בו ציין ,  כי  " אחת התכליות המרכזיות של הצעת החוק ,  אם לא המרכזית שבהן ,  היא הגברת התחרות בתחום ערוצי הברודקסט ",  כתב גולן . " ניתן לצפות ,  כי עם כניסת התיקון לתוקף תהפוכנה שתי הזכייניות לשני ערוצי ברודקסט נפרדים המתחרים האחד בשני יום-יום שעה-שעה .  הפרדה זו צפויה להועיל בראש ובראשונה לציבור הצופים ,  שייהנה מהיצע תכניות מגוון יותר ". לדבריו , " התרת בעלות משותפת בחברת החדשות מותירה את הזכייניות כשותפות בנכס אסטרטגי ,  בעל חשיבות מרכזית להתנהלותן העסקית והמקצועית .  המשך הבעלות המשותפת בעידן שלאחר תיקון החוק ימנע את התפתחות התחרות המתבקשת ויקל עליהן לתאם התנהלותן מול ערוצי ברודקסט אחרים ". 

עו"ד מרידור נגד קן :  יש להשאיר את חברת החדשות בבעלות קשת ורשת 
" אם אחת מהזכייניות תצטרך להקים חברה חדשה ,  מאיפה יבוא הכסף ?  יהיו פחות הפקות מקור ?  יפטרו טכנאים ?  "
 
