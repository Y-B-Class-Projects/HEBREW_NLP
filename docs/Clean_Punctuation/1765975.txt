עובד שנעדר ממקום העבודה עקב פגעי מזג האוויר לא זכאי לשכר
במידה ואין אפשרות להגיע למקום העבודה יכול המעסיק להכריז מראש על יום העבודה כעל יום חופשה
לאחר חודש נובמבר חם ויבש ,  החל משבת צפויים גשמים עזים וסופות ,  כולל חשש לשטפונות והצפות .  ייתכן שחלק מהעובדים יתקשו להגיע לעבודתם בשל כך .  עמי ברגמן ,  מנכ"ל משותף בחברת עוקץ מערכות ,  העוסקת בשכר וזכויות עובדים ,  אומר כי עובד הנעדר ממקום עבודתו בשל פגעי מזג האוויר ,  אינו זכאי לשכר בגין ההיעדרות מהעבודה .  היעדרות זו מנוכה מימי החופשה המגיעים לו על פי החוק ." במידה ואין אפשרות להגיע למקום העבודה ,  מחמת הצפות ,  שלגים ועוד ,  יכול המעסיק להכריז מראש על יום העבודה כעל יום חופשה ,  שינוכה מימי החופשה של העובד ",  אומר ברגמן . " כל זאת ,  בתנאי שההודעה על יום החופשה נמסרה לעובדים לפני הגעתם למקום העבודה .  לעומת זאת ,  אם העובדים כבר התייצבו במקום העבודה ורק אז המעסיק מסר להם שהוא הכריז שבמקום העבודה הושבת בשל פגעי מזג האוויר ,  העובדים זכאים לקבל את מלוא שכרם עבור אותו יום עבודה.ישנם מקומות עבודה המשלמים לעובדיהם שכר מלא או חלקי ,  ללא ניכוי ממכסת ימי החופשה ,  גם כשפגעי מזג האוויר מונעים מהעובדים להגיע וגם במקרים בהם המעסיק נתן לעובדים הודעה מראש על יום חופשה.בנוסף לכך ,  אומר ברגמן ,  בשנים האחרונות יותר ויותר ארגונים מאפשרים לעובדיהם לעבוד מהבית . " במקרים אלה ,  אם מהות העבודה מאפשרת עבודה מהבית ,  ניתן היערך מראש לאפשרות זו ,  כדי להמשיך בעבודה השופטת .  בין השאר ניתן לעשות שימוש בשעוני נוכחות סלולריים לרישום שעות העבודה ". 

עובד שנעדר ממקום העבודה עקב פגעי מזג האוויר לא זכאי לשכר
במידה ואין אפשרות להגיע למקום העבודה יכול המעסיק להכריז מראש על יום העבודה כעל יום חופשה

