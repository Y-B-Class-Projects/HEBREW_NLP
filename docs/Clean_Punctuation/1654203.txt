ה"גוגל פון "  מסתמן ככישלון :  עד כה מכרה גוגל רק 135 אלף יחידות של נקסוס וואן
מכירותיו של הנקסוס וואן ב-74 ימיו הראשונים בשוק מהוות כשמינית ממכירותיו הראשוניות של האייפון
נקסוס וואן ,  הטלפון החכם שהשיקה גוגל בתחילת השנה ,  מתברר ככישלון מסחרי לאחר שרשם מכירות מאכזבות בלבד ב-74 הימים לאחר השקתו - כך דיווחה אתמול חברת המחקר פלרי  ( flurry )  ,  שציינה כי עד כה מכרה כשמינית מכפי שמכרו האייפון של אפל והדרואיד של מוטורולה בשבועות הראשונים שלהם בשוק.עד כה ,  לפי נתוני פלרי ,  מכרה 135 אלף יחידות בלבד מהנקסוס וואן ,  לעומת 1.05 מיליון יחידות דרואיד שמכרה מוטורולה ב-74 הימים הראשונים לאחר השקת המכשיר ומיליון יחידות אייפון שמכרה ב-74 הימים הראשונים לאחר שהטלפון החכם הפופולרי שלה הגיע לראשונה למדפים .  מחשב הטאבלט החדש של אפל ,  האייפד ,  נמכר עד רק ברשת וכבר מכר כ-150 אלף יחידות בשלושה הימים הראשונים שלו .  כדי לחשב את מכירות הטלפון התבססה פלרי על מספר האפליקציות שהורדו עבור המכשיר ." למרות שהנקסוס וואן הוא הטלפון המתקדם ביותר המבוסס על מערכת ההפעלה אנדרואיד ,  ונהנה מבאזז משמעותי לפני השקתו ,  הוא סבל ממכירות נמוכות מהצפוי ",  אמר פיטר פראגו ,  סמנכ"ל השיווק של פלרי ,  שהגדיר את הנקסוס וואן כ"פלופ מסחרי ".  פראגו הוסיף כי  " בשעה שגוגל ואפל ממשיכות להילחם על נתח בשוק סלולר ,  הנקסוס וואן עשוי להיזכר כניסוי גדול וכושל ,  או כניסוי שבסופו של דבר לימד את גוגל משהו חשוב לעתיד ". עם זאת ,  ציינה פלרי כי בניגוד לאייפון ,  שעלה 600 דולר כשהגיע לראשונה למדפים ונמכר דרך at & t ,  והדרואיד שעלה 200 דולר כשיצא ושווק באגרסיביות דרך  ,  הנקסוס וואן נמכר באופן מקוון בלבד ,  ישירות על ידי גוגל ,  וזמין רק דרך טי-מובייל ,  מפעילת סלולר קטנה בהרבה .  בשבועות הקרובים צפוי הנקסוס וואן להגיע גם ל-at & t ו-ורייזון.את הנקסוס וואן ,  שיוצר על ידי htc הסינגפורית וזכה בתקשורת לכינוי  " גוגל פון ",  השיקה גוגל בינואר .  כניסתה של ענקית החיפושים המקוונים לתחום הסלולר לוותה בביקורות מעורבות ,  ובתחילתה של מלחמה בין גוגל לבין אפל ,  שחשה כי גוגל מנסה להתחרות בה בשוק הטלפונים החכמים והגישה תביעה נגד htc בטענה כי הפרה פטנטים של אפל .  בשיחה עם עובדי אפל ,  אמר מנכ"ל החברה סטיב ג'ובס כי  " גוגל מנסה להרוג את האייפון ".  השקת המכשיר לוותה גם במבוכה עבור גוגל ,  לאחר שהבלוג הטכנולוגי cnet דיווח כי מסכו של ה"גוגל פון "  נסדק בקלות .
 
ה"גוגל פון "  מסתמן ככישלון :  עד כה מכרה גוגל רק 135 אלף יחידות של נקסוס וואן
מכירותיו של הנקסוס וואן ב-74 ימיו הראשונים בשוק מהוות כשמינית ממכירותיו הראשוניות של האייפון

