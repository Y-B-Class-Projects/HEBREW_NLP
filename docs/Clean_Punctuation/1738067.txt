שופט בדימוס נקנס ב-20 אלף שקל לאחר שעבר על חוק האיסור להלבנת הון 
בלעדי גל גוטזגן ,  המוציא לפועל של צוואת סמי שמעון ,  נתפס לפני כחודשיים בנתב"ג עם המחאות לא מדווחות בסך 1.6 מיליון שקל
 >  >  קנס של 20 אלף שקל הוטל על שופט בית המשפט השלום לענייני משפחה בדימוס ,  גל גוטזגן ,  עקב עבירת אי-דיווח על פי חוק איסור הלבנת הון .  השופט לשעבר נתפס לפני כחודשיים כשחזר מחו"ל כשברשותו המחאות בנקאיות בסך 1.6 מיליון דולר ,  עליהן לא הצהיר כנדרש .  גוטזגן מונה על ידי בית המשפט להוציא לפועל את ירושתו של איש העסקים ,  סמי שמעון ,  מיכין חק"ל .  גוטזגן עזב את ישראל לפגישה בלונדון כשברשותו המחאות בנקאיות בסך 10 מיליון דולר .  ואולם מסתבר ,  כי שניים מהיורשים לא הגיעו לפגישה בבבריטניה ולכן חזר עם ההמחאות .  כששב לישראל עבר במסלול הירוק ונעצר באופן אקראי לבדיקה על ידי אנשי המכס ,  שמצאו ברשותו את ההמחאות הבנקאיות .  הוא נחקר באזהרה ביחידת הסמים במכס נתב"ג בחשד לעבירת אי דיווח על פי חוק איסור הלבנת הון .  לפי חוק זה קיימת חובת דיווח ביציאה ובכניסה לישראל על סכומי כסף של יותר מ-90 אלף שקל ,  אם מדובר בכסף מזומן ,  המחאות או המחאות בנקאיות .  עניינו הובא בפני הוועדה לעיצום כספי - ועדה הקובעת אם להטיל על החשוד עונש כספי בדומה לכופר קנס על עבירות מכס ,  או להגיש כתב אישום .  הועדה החליטה להסתפק בהטלת הקנס הכספי ,  משום שלא היתה כוונת זדון במעשיו אלא עבירה טכנית .  ברשות המסים אישרו בתגובה את הפרטים .
 
שופט בדימוס נקנס ב-20 אלף שקל לאחר שעבר על חוק האיסור להלבנת הון 
בלעדי גל גוטזגן ,  המוציא לפועל של צוואת סמי שמעון ,  נתפס לפני כחודשיים בנתב"ג עם המחאות לא מדווחות בסך 1.6 מיליון שקל

