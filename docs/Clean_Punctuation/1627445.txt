משרד התחבורה :  ירידה בנפגעים בכבישים ;  אפשר לבטל את עצמאותה של הרשות הלאומית לבטיחות בדרכים
לפי נתוני המשטרה ,  הירידה במספר הההרוגים היא בזכות מכוניות בטוחות יותר ולא בשל מניעת תאונות
משרד התחבורה כינס היום מסיבת עיתונאים כדי לסכם את השנה בתאונות הדרכים ,  והנתונים מפתיעים לטובה .  שר התחבורה ,  ישראל כץ ,  אמר כי הוא אינו אחראי לכל הרוג ,  אך הוא אחראי לכך שכל הגופים יעבדו כמיטב יכולתם .  הרשות הלאומית לבטיחות בדרכים ,  אגף התנועה במשטרת ישראל ,  החברה הלאומית לדרכים ואגפי התשתיות והרכב במשרד פירטו את פעילותם בשנה האחרונה.חלה ירידה של 18% במספר התאונות הקטלניות ,  שעמד השנה על 18% .  עד כה ,  נהרגו השנה 348 בני אדם ,  ירידה של 22% לעומת השנה שעברה .  מספר ההרוגים הוא הנמוך ביותר מאז 1975 ,  אז החלה מדידה מקיפה של תאונות הדרכים .  גם בפילוח של הנתונים לפי סוג התאונה ומקומה ,  חלה ירידה בכל הפרמטרים .  מס' ההרוגים בעיר ירד ב-24% ומחוץ לערים ,  ב-22% .  ירידה חלה במספר ההרוגים בין הולכי הרגל ,  הילדים ,  הקשישים ורוכבי האופנוע .  רק במספר רוכבי האופניים שנהרגו השנה לא חל שינוי ,  והוא עומד על 13 הרוגים.לפי נתוני המשטרה ,  במספר תאונות הדרכים חל שיפור קטן יותר ,  של 4% בלבד ,  דבר המעיד על כך שהרבה חיים ניצלו בזכות מכוניות בטוחות יותר ולא בשל מניעת תאונות .  בכבישים בינעירוניים אף חלה עלייה של 3% במספר התאונות .  אחת הבעיות היא בתאונות שמעורבים בהן הולכי רגל .  על אף הירידה לעומת השנה שעברה ,  33% מכלל ההרוגים בתאונות דרכים הם הולכי רגל ,  נתון גבוה יותר מזה של כל מדינות אירופה המערבית.החדשות לשנה הבאה טובות פחות .  משרד התחבורה התחייב להמשיך ולהוריד את מספר ההרוגים ,  לפחות ב-6% .  האמצעים לכך ,  לפי שר התחבורה ,  הם החמרת הענישה ושינויים מבניים ברשות הלאומית לבטיחות בדרכים .  הגוף שאמור היה להיות אוטונומי ,  ולפקח על ביצוע שיפורים בתשתיות ובאכיפה וכן לבקר את משרד התחבורה ,  יעבור רוויזיה ב-2010 וכוחו ייחלש .  השר כץ אמר כי  " קיבלתי גוף עם ליקויים "  ותיקונם ייעשה דרך הכפפת הרשות למנכ"ל משרד התחבורה ,  שיסייע בבחירת דירקטוריון ומנכ"ל .  נראה כי מגוף האחראי על המחקר והביצוע לבטיחות הדרכים בישראל ,  תהפוך הרשות הלאומית לגוף העוסק בעיקר בהסברה .  נציג הרשות במסיבת העיתונאים היה המדען הראשי שלה ,  והדבר מצביע כנראה על העתיד לבוא .
 
משרד התחבורה :  ירידה בנפגעים בכבישים ;  אפשר לבטל את עצמאותה של הרשות הלאומית לבטיחות בדרכים
לפי נתוני המשטרה ,  הירידה במספר הההרוגים היא בזכות מכוניות בטוחות יותר ולא בשל מניעת תאונות

