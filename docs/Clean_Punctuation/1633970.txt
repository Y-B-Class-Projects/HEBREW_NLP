קרנות המנוף תוקפות את שלמה דברת :  קרן פלנוס רוצה למנוע תחרות עמה בשוק האשראי ומונעת מאינטרס צר
קרנות המנוף הגישו היום תגובה לעתירה של פלנוס המבקשת מבית המשפט לעצור את התוכנית להרחבת פעילותן
המלחמה בין קרן פלנוס לבין קרנות המנוף מתחממת .  שלוש קרנות המנוף - קרן בראשית ,  קרם kcps וקרן אוריגו מסרו היום לבית המשפט את תגובתם לעתירה שהגישה פלנוס מקבוצת ויולה של שלמה דברת לבית המשפט לפני כעשרה ימים .  בעתירה שהגישה פלנוס נגד המדינה ונגד קרנות המנוף היא דרשה לעצור את השינוי שמתכנן האוצר לערוך בפעילות הקרנות כך שיוכלו להשקיע גם בחברות שלא גייסו חוב בשוק ההון הישראלי .  פלנוס טענה כי תנאי המכרז המקוריים  ( ובהם בין היתר האיסור על קרנות המנוף להשקיע בחברות שלא הנפיקו אג"ח בשוק ההון המקומי - ש.ש )  השפיעה על החלטתה שלא להשתתף במכרז על קרנות הנמוף שערך האוצר ב-2009 .  בתגובה שהגישו קרנות המנוף באמצעות משרד עורכי הדין ארדינסט בן נתן הן טוענות כי  " המטרה היחידה שמניעה את פלנוס היא למנוע מקרנות המנוף להתחרות עם הקרנות שתחת ניהולם בשוק האשראי החוץ-בנקאי ".   " אינטרס צר זה ",  טוענים בקרנות המנוף , " הינו התכלית היחידה לעתירה וראוי היה לפלנוס לגלות אינטרס זה באופן ברור ומשלא עשו כן ,  הרי שיש בכך כדי להשליך על תום-ליבם ".  בשבוע שעבר נחשפו ב-themarker לראשונה דוחו"ת קרן פלנוס הפעילה בישראל כבר קרוב לעשור .  על פי הדוחות פלנוס מנהלת כ-320 מיליון דולר בארבע קרנות שונות אשר הגדולה שבהן הושקה ב-2007 ומנהלת סכום של כ-120 מיליון דולר - רובו בכספי משקיעים מוסדיים ישראלים .  פלנוס אינה פועלת במתכונת של קרן השקעות רגילה אלא על ידי מתן הלוואות לחברות שונות .  קרנות המנוף הוקמו במהלך 2009 בעקות מכרז שערך משרד האוצר .  הקרנות גייסו כ-4 מיליארד שקל - כאשר רבע מהשקעה זו אמורה להגיע מהמדינה .  המטרה של משרד האוצר היתה להקל על חברות שמתקשות להשיג מימון ופעילות בישראל .  אלא שכעבור פחות משנה כבר ברור שהמטרה הזו  " התפספסה "  כאשר רוב ההשקעות של הקרנות עד כה - בהיקף כולל של פחות ממיליארד שקל - היה בחברות שאינן זקוקות לסיוע .  כך למשל קרן בראשית השקיעה בחברת גילץ של רוני בירם וגיל דויטש אשר אין לה כל בעיית מימון ואשר אגרו החוב שלה נסחרות בתשואה חד ספרתית נמוכה .  השקעות נוספות של הקרנות כללו את הום סנטר ,  חברת הנדל"ן חנן מור ועוד .  לאחרונה הביעו במשרד האוצר חוסר שביעות רצון מהשקעות קרנות המנוף וקראו למנהליהן לשיחה והדגישו כי הם מצפים לראות יותר השקעות בחברות תעשיה ופחות השקעות בנדל"ן .
 
קרנות המנוף תוקפות את שלמה דברת :  קרן פלנוס רוצה למנוע תחרות עמה בשוק האשראי ומונעת מאינטרס צר
קרנות המנוף הגישו היום תגובה לעתירה של פלנוס המבקשת מבית המשפט לעצור את התוכנית להרחבת פעילותן

