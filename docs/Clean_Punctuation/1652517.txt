10,000 עובדים בגראונד זירו יקבלו 657.5 מ' ד' פיצויים מעיריית ניו יורק
העובדים תובעים פיצויי נזיקין בגין מחלות שנגרמו להם בעבודתם בפינוי אתר הריסות מגדלי התאומים
עיריית ניו יורק הגיעה להסכם לתשלום פיצויים בסך 657.5 מיליון דולר לאלפי עובדי ההצלה והניקוי והפינוי של גראונד זירו ,  שתבעו את העירייה בגין הנזק שנגרם לבריאותם .  במסגרת ההסכם ,  כ-10,000 תובעים יפוצו בהתאם לחומרת הפגיעה הבריאותית שלהם והחשיפה לחומרים מזוהמים באתר מרכז הסחר העולמי לשעבר ,  שנחרב בעת התקפות ה-11 בספטמבר 2001.פרקליטי שני הצדדים נפגשו ביום חמישי עם השופט אלווין הלרשטיין מבית המשפט המחוזי של ניו יורק ,  על מנת לדון בתנאי ההסכם .  התשלומים יגיעו מחברת ביטוח ממשלתית המבטחת את העיר ,  ולה כספים בסך כ-1.1 מיליארד דולר .  לפחות 95% מהתובעים צריכים להסכים לתנאים ,  על מנת לתת להסכם תוקף .  אם 100% מהתובעים יסכימו לתנאים ,  יגיע ההסכם ל-657.5 מיליון דולר .  סכום זה יצטמצם ל-575 מיליון דולר אם רק 95% מהתובעים יסכימו לתנאים.פרקליטי התובעים מעריכים כי הסכומים שישולמו ינועו מאלפי דולרים בודדים ,  ליותר ממיליון דולר בגין הפציעות הקשות ביותר .  ההסדר ,  שגובש במשך שנתיים ,  מקרב את סוף התביעות נגד העירייה ,  שהיו מאוד טעונות פוליטיות .  העירייה הטילה ספק בנוגע לתוקפן של חלק מהתביעות ,  וטענה כי על העיר להיות חסינה במקרים כאלה ." מדובר בהסכם טוב ",  אמר מרק ברן ,  עורך דין בחברה המייצגת יותר מ-9,000 תובעים , " ואנחנו שמחים שאותם גברים ונשים שמילאו את חובותיהם בגבורה וללא התחשבות בהשלכות הבריאותיות עליהם עצמם ,  יקבלו סוף סוף פיצוי הולם על הכאב והסבל ,  השכר האבוד ,  הוצאות הבריאות ועלויות אחרות ,  כפי שהתכוון הקונגרס האמריקאי כאשר ייעד לכך את הכספים האלו ". בהצהרה ,  אמר ראש עיריית ניו יורק ,  מייקל בלומברג ,  כי מדובר ב"פתרון הוגן וסביר למערכת נסיבות מאוד מורכבת ". במסגרת ההסדר ימונה נציב תביעות על ידי הפרקליטים המעורבים בתביעות .  הנציב יחליט האם לתובע טענות תקפות ,  האם מגיע לו פיצוי ,  ואם כן ,  מה יהיה גובהו .  מדובר במערכת דומה לזו ששימשה לתשלום פיצויים למשפחות קורבנות ההתקפות של ה-11 בספטמבר.מאז 2003 ,  אלפי מכבי אש ,  שוטרים ,  עובדי בנייה ועובדי כוחות החירום בניו יורק ,  הגישו תביעות נגד 90 נאשמים ,  בהם עיריית ניו יורק והחברות הפרטיות שהיא שכרה על מנת לפנות את ההריסות בגראונד זירו .  התביעות נגעו למחלות שלדבריהם התפתחו בעקבות הזמן שבילו באתר  ימים ,  שבועות או חודשים.התובעים טענו כי מצבם הבריאותי  שלרוב כלל אסתמה ומחלות נשימה אחרות  נבעו מהתערובת הרעילה של חומרים מזהמים באתר ,  וכשלון הנאשמים בפיקוח הולם והגנה על העובדים באמצעות ציוד בטיחותי .  חלק מהתביעות נוגעות לאנשים שטרם חלו ,  אך חוששים כי יפתחו מחלות כמו סרטן .  ההסדר מבטיח 23.4 מיליון דולר לביטוח תביעות עתידיות שכאלו.עורכי הדין בתביעות יזכו לעמלה בשווי שליש מסכום ההסדר .  חברת הביטוח הממשלתית שילמה כבר יותר מ-200 מיליון דולר בגין העלויות המשפטיות של ההגנה על העירייה ועל קבלניות המשנה שלה .
 
10,000 עובדים בגראונד זירו יקבלו 657.5 מ' ד' פיצויים מעיריית ניו יורק
העובדים תובעים פיצויי נזיקין בגין מחלות שנגרמו להם בעבודתם בפינוי אתר הריסות מגדלי התאומים

