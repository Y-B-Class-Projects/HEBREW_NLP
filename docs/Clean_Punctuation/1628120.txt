צעיר מהצפון :  זכיתי בפיס ,  אך איבדתי הטופס
צעיר מהכפר אכסאל שבצפון טוען כי הוא הזוכה בפרס הגדול בלוטו בסך 74 מיליון שקלים .  הצעיר אמר כי מילא טופס בתחנת הלוטו בעפולה אולם כעת הוא אינו מוצא אותו
האם נמצא הזוכה הגדול בפרס הראשון בלוטו על סך 74 מיליון שקל ?  אתר האינטרנט הישראלי-ערבי  " פאנט "  דיווח בצהריים  ( ראשון )  כי צעיר בן 27 ,  תושב המועצה המקומית אכסאל שבצפון ,  טוען כי הוא מחזיק בטופס הלוטו הזוכה .  הצעיר מסר לכתבת האתר כי מילא טופס ביום שבת שעבר בתחנת הלוטו בעפולה אולם כעת הוא אינו מוצא את הטופס הזוכה .
" חיפשתי את הטופס הזוכה בכל מקום אך לא מצאתי אותו ",  סיפר . " ניגשתי אפילו לתחנת הלוטו בעפולה שבה מילאתי את הטופס ושם מסרו לי טופס המאשר שמילאתי שם את הטופס .  אבל כשהגעתי למפעל הפיס ,  הם ביקשו ממני להציג בפניהם את טופס הזכייה .  הם סירבו לתת לי את הפרס ".  עורך דינו ,  באסם שלבי ,  מסר עוד כי פנה למפעל הפיס על מנת שיבדקו את טענות מרשו .
 ממפעל הפיס נמסר כי  " אנחנו רגילים לפרצי יצירה ,  שמועות ואנשים שמגיעים לגבות את הזכייה .  כבר שמענו שהזוכה מנהריה ,  אחר כך מאזור הדרום .  נכון לעכשיו הזוכה בעל הכרטיס עוד לא הגיע .  ראוי לציין ,  כי לזכות הזוכה שישה חודשים להגיע לגבות את הזכייה כך שמבחינת לוחות הזמנים אין בעיה כל עוד הוא מגיע עם טופס הזכייה ". 
אך מסתבר כי הצעיר מהצפון לא לבד .  במפעל הפיס כבר שמעו לא מעט סיפורים על אנשים המחזיקים בידם את הטופס הזוכה ,  לכאורה . " הסיפור הכי יצירתי בסבב זה הוא שהזוכה הוא בכלל אסיר שכלוא וממתין לשחרור שופט על מנת להגיע לגבות את הזכייה ". 

צעיר מהצפון :  זכיתי בפיס ,  אך איבדתי הטופס
צעיר מהכפר אכסאל שבצפון טוען כי הוא הזוכה בפרס הגדול בלוטו בסך 74 מיליון שקלים .  הצעיר אמר כי מילא טופס בתחנת הלוטו בעפולה אולם כעת הוא אינו מוצא אותו

