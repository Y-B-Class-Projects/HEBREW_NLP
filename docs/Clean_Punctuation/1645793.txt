בריינסטורם שבן זקן מושקע בה חתמה עם ביה"ח הדסה על הסכם לביצוע ניסויים 
 >  >  חברת הביוטכנולוגיה בריינסטורם חתמה בסוף השבוע האחרון על ההסכם עם חברת הדסית - חברת יישום הטכנולוגיות של בי"ח הדסה - לביצוע ניסויים קליניים משותפים בחולי als  ( ניוון שרירים )  .  ההסכם לביצוע ניסויים משותפים בבני אדם נחתם לאחר שוועדת הלסינקי  ( המאשרת ניסויים בבני אדם )  הפנימית של בית החולים אישרה את ביצוע הניסויים .  הניסויים הקליניים יחלו לאחר שוועדת הלסינקי של משרד הבריאות תאשר את הבקשה של הדסה ובריינסטורם .  בריינסטורם נמצאת בשליטת איש העסקים החרדי חיים לייבוביץ' .  על פי ההסכם שנחתם ,  בית החולים הדסה יעמיד לרשות בריינסטורם את מיטב מומחי הדסה בתחום הנוירולוגיה ותאי הגזע .  חלקה של בריינסטורם במימון הניסויים יהיה כ-5 מיליון שקל .  הטיפול שמפתחת בריינסטורם ,  שנוסה בבעלי חיים וסיפק תוצאות משביעות רצון ,  מבוסס על פטנט של פרופ' מלמד ופרופ' אופן ,  שבמסגרתו מבודדים תאי גזע ממוח העצם של החולה עצמו ,  ולאחר טיפולים ,  ריבויים והפיכתם לתאי עצב במעבדה ,  הם מוזרקים בחזרה לחולה ואמורים לעכב ואף לבלום את המשך ניוון העצבים .  רמי אפרתי ,  מנכ"ל בריינסטורם טוען כי : " שיתוף הפעולה עם הדסה עשוי להפוך את בריינסטורם לחברה המבטיחה ביותר בעולם כיום בטיפול במחלת ה-als ,  כשפריצת דרך תאפשר לנו להציג לראשונה טיפול למחלה חשוכת המרפא הזאת ,  ומשם להמשיך ליישום הפטנט הייחודי גם בחולי פרקינסון ובמחלות ניווניות נוספות ".  בריינסטרום נסחרת בניו יורק לפי שווי שוק של 30 מיליון דולר .  מאז החלה בביצוע השלבים הפרה-קליניים האחרונים לקראת ניסויים בבני אדם בספטמבר האחרון ,  זינקה מניית החברה ב-600% .  תאי גזע נחשבים לדבר החם הבא בקהילייה הרפואית הבינלאומית ,  וכפריצת הדרך הגדולה ביותר לריפוי מחלות אחרי האנטיביוטיקה .  הצלחת הניסויים ב-als צפויה לפתוח לבריינסטורם את השער לשוק בשווי מיליארד דולר .  בשבוע שעבר נחשף ב-themarker כי אנשי העסקים ג'קי בן זקן ואברהם נניקשווילי ,  מבעלי השליטה בחברת מנופים פיננסיים ,  ישקיעו בחברה כ-10 מיליון שקל .
 
בריינסטורם שבן זקן מושקע בה חתמה עם ביה"ח הדסה על הסכם לביצוע ניסויים 
nan
