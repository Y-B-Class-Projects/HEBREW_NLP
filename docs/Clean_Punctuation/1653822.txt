הספרים של ניופאן נחשפים
ניופאן מפרסמת פרטים חדשים על הספר האלקטרוני שלה ,  וחושפת את ההוצאות לאור שמשתתפות במיזם
הספר האלקטרוני של ניופאן נחשף עוד יותר .  חברת ניופאן פרסמה היום פרטים חדשים אודות הספר האלקטרוני אותו היא תשיק בשיתוף עם רשת חנויות הספרים סטימצקי וחברת ידיעות טכנולוגיות מקבוצת ידיעות .  בין השאר ,  נחשף כי בחנות המקוונת של המכשיר יהיו ספרים של הוצאות כתר ,  עם עובד ,  ידיעות ספרים ,  אחוזת בית ,  קשת ,  עליית הגג ,  בבל ,  מטר ,  פן ,  גרף ,  אסטרולוג ,  סימנים וטל מאי .
 בניופאן אף פרסמו את התמונה של המכשיר הראשון שיושק כחלק משיתוף הפעולה .  מדובר בספר אלקטרוני עם מסך מגע בגודל 6 אינץ' ,  זכרון פנימי של 1.2 גיגהבייט ,  חריץ הרחבה לכרטיסי SD ,  תמיכה ב-Wifi ואפשרות ניגון קבצי MP3 .
 כמו כן ,  הודיעו בניופאן כי הספרים שיימכרו בחנות המקוונת כוללים מערכת נז"ק  ( ניהול זכויות קניין )  של חברת NDS .  עם זאת ,  המכשיר יוכל להציג קבצי PDF וקבצי epub לא מוצפנים .  בימים אלה מתחילה חלוקת המכשיר לאנשי החברות המעורבות בפרוייקט ,  כשבעתיד צפויה השקה גם לקהל הרחב .
 
הספרים של ניופאן נחשפים
ניופאן מפרסמת פרטים חדשים על הספר האלקטרוני שלה ,  וחושפת את ההוצאות לאור שמשתתפות במיזם

