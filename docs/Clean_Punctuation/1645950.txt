חוק הביציות אושר ע"י השרים - עובר לכנסת
ועדת השרים לענייני חקיקה אישרה את החלת דין הרציפות להצעת חוק הביציות .  ההצעה קובעת כי כל אישה בגילאי 21-35 תוכל לתרום ביציות .  ח"כ אדטו : " בשורה לזוגות שנאלצו לצאת לחו"ל לשם כך "
 ועדת השרים לענייני חקיקה אישרה היום  ( שני )  החלת דין רציפות להצעת חוק הביציות .  הצעת החוק מרחיבה את מעגל תורמות הביציות הפוטנציאליות וקובעת כי כל אישה בגילאי 21-35 תוכל לתרום ביציות .  
החוק החדש ישנה את המצב הקיים בו רק נשים שעברו הפריה חוץ גופית יכולות לתרום ,  דבר המצריך רבות מהן למצוא מזור לבעייתן בחו"ל .  הצעת החוק מגדירה כללים שימנעו בעיות הלכתיות עתידיות של נישואי אח ואחות .  
לדברי ח"כ רחל אדטו  ( קדימה )  ,  שליוותה את הצעת החוק מתחילת התהליך , " לאחר עשר שנים יצאה היום בשורה לכל אותם זוגות שנאלצו למצוא מענה בארצות מכר לטיפול בבעיית הפוריות .  כמי שהיתה שותפה לחוק זה מראשית חקיקתו לפני עשור אני שמחה שהיום ניתן אור ירוק על ידי הממשלה להביא את חוק הביציות לידי סיום ".  
גם ח"כ אריה אלדד  ( האיחוד הלאומי )  בירך על ההחלטה ואמר  " כמי שעסק בחוק הממשלתי הזה למעלה משנתיים כיו"ר ועדת משנה ,  ברורה לי חשיבות החוק ודחיפותו למאות רבות של נשים הממתינות להשתלת ביציות .  כשראיתי שהממשלה מתמהמהת כבר כשנה מלהחיל דין רציפות הגשתי  ( ביחד עם ח"כ אדטו )  הצעת חוק פרטית הזהה בניסוחה להצעת החוק הממשלתית .  אין לי ספק כי הממשלה קיבלה החלטה זו גם הודות לצעדי החקיקה הפרטית שהובלנו .  עתה ,  משקיבלה הממשלה להחיל דין רציפות על החוק שלה - אני משוכנע כי ניתן יהיה להשלים החקיקה בהליך קצר ". 
כעת ,  החלת דין הרציפות תגיע לאישור מליאת הכנסת ולאחר מכן ,  ועדת העבודה  ,  הרווחה והבריאות תדון בהצעה בהכנה לקריאה שנייה ושלישית .
 
חוק הביציות אושר ע"י השרים - עובר לכנסת
ועדת השרים לענייני חקיקה אישרה את החלת דין הרציפות להצעת חוק הביציות .  ההצעה קובעת כי כל אישה בגילאי 21-35 תוכל לתרום ביציות .  ח"כ אדטו : " בשורה לזוגות שנאלצו לצאת לחו"ל לשם כך "
 
