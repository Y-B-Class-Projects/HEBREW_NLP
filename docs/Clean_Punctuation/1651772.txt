הופסקו צעדי החירום ברשות השידור
מנכ"ל הרשות מוטי שקלאר הודיע על חזרה לשידור רגיל .  גורם ברשות :  אם לא תושג התקדמות במשא ומתן עד ה-21 במרץ ,  יוחרפו הצעדים בייתר שאת
רשות השידור הודיעה על הפסקת צעדי החירום ,  והשהיית כל הקיצוצים עליהם הוחלט במסגרתם ,  זאת בעקבות החלטת הועד המנהל מאתמול  ( שלישי )  ,  שהסמיכה את מנכ"ל הרשות מוטי שקלאר לסיים את הצעדים הללו  .
 מנכ"ל הרשות הורה למנהלי המדיה להשיב את מתכונת העבודה והשידורים לזו שהיתה טרם הנהגת תכנית הקיצוצים ובהתאם ישובו הועדים לעבודה .  הצעדים הוקפאו עד לבחינתם מחדש ב-21 במרץ ,  לאחר הפגישה עם יושב ראש רשות ההסתדרות עופר עיני .  גורמים ברשות ציינו כי אם עד אז לא תושג התקדמות במשא ומתן על הרפורמה ,  תחריף ההנהלה את צעדי החירום .  
הנהלת הרשות הביעה תקווה כי בפגישה עם עיני תושג הסכמה עקרונית על מתווה הרפורמה ובסוגיות עקרוניות שעוד נותרו במחלוקת .  הסכמה כזו תאפשר להתחיל במהלכים ליישום הרפורמה ותמנע את הצורך לשוב ולחדש את הגזירות והקיצוצים .
 אגודת העיתונאים הגיבה בשביעות רצון על החלטת הנהלת רשות השידור לחזור בה מהקיצוצים .  האגודה מציינת כי הלחץ שהופעל על הנהלת רשות השידור הביא לתוצאה הנכונה ולחזרתה של הרשות מתוכנית שלא הייתה צריכה להעלות כלל לדיון .  המשא ומתן בין נציגי אגודת העיתונאים בראשות דני זקן לבין האוצר נמשך היום .  

הופסקו צעדי החירום ברשות השידור
מנכ"ל הרשות מוטי שקלאר הודיע על חזרה לשידור רגיל .  גורם ברשות :  אם לא תושג התקדמות במשא ומתן עד ה-21 במרץ ,  יוחרפו הצעדים בייתר שאת

