סרקוזי לפפנדראו :  אירופה תסייע ליוון במידת הצורך ;  יו"ר הבנק המרכזי של יוון :  לא נזדקק לסיוע
נשיא צרפת :  ממשלות גוש היורו עובדות על מספר צעדים ספציפיים לטיפול במשבר החובות של יוון
ממשלות אירופה מוכנות לסייע ליוון לצאת מהמשבר הכלכלי  " במידת הצורך "  - כך אמר נשיא צרפת ניקולא סרקוזי ביום ראשון לאחר פגישתו עם ראש ממשלת יוון ." אני רוצה להיות ברור מאוד .  במידת הצורך ,  ממשלות גוש היורו יממשו את המחויבות שלהם ולא יכול להיות שום ספק בכך ",  הדגיש סרקוזי במסיבת עיתונאים משותפת עם חורחה פפנדראו . " אם יוון תזדקק לנו ,  נהיה שם ". נשיא צרפת אמר כי ממשלות 16 מדינות גוש היורו עובדות על  " מספר צעדים ספציפיים "  לטיפול במשבר החובות של יוון ,  אך לא מסר פרטים .  אולם סרקוזי ציין כי  " כיום ,  יוון אינה צריכה מימון ",  מה שמעיד על כך שחבילת חילוץ אירופית אינה עומדת על הפרק ." ממשלת יוון נקטה בצעדים שציפינו ממנה .  ממשלות גוש היורו חייבות כעת להיות מוכנות לנקוט פעולה ",  הוסיף נשיא צרפת.מנהיגי האיחוד האירופי סירבו עד כה להעניק ליוון סיוע כספי ,  והורו לממשלתה לצמצם את הגירעון התקציבי שלה ,  הגבוה מבין מדינות האיחוד האירופי ,  בעצמה .  למרות דבריו של פפנדראו ,  כי בזכות הצעדים בהם נקט בשבוע שעבר לקיצוץ הגירעון ,  מגיע ליוון סיוע מהאיחוד האירופי ,  אמר אתמול שר החוץ הגרמני גווידו וסטרוולה ,  כי ארצו  " אינה מתכוונת לכתוב צ'ק פתוח ".  פפנדראו עורך בימים אלה סבב ביקורים בלוקסמבורג ,  ברלין ,  פאריס וושינגטון ,  לאחר שממשלתו אישרה בשבוע שעבר תוכנית לקיצוצים בסך 4.8 מיליארד יורו  ( 6.5 מיליארד דולר )  .  קנצלרית גרמניה אנגלה מרקל ,  שנועדה אתמול עם פפנדראו ,  אמרה כי סוגיית חילוצה של יוון  " כלל לא עלתה ",  וכי צעדי הקיצוץ של ממשלת יוון גורמים לה להיות אופטימית ,  ולהאמין כי אין צורך בחילוץ ." לא נזדקק לסיוע חיצוני"יוון לא תזדקק לסיוע חיצוני בהתמודדות עם משבר החוב שלה ,  כך אמר יו"ר הבנק המרכזי של יוון ,  יורגוס פרובופולוס ,  בראיון שפורסם היום בעיתון גרמני.פרובופולוס אמר ל"פייננשל טיימס דויטשלנד "   ( ftd )  ,  כי הביקוש הגדול לאג"ח ל-10 שנים ,  שמכרה ממשלת יוון בשבוע שעבר ב-5 מיליארד יורו  ( 6.8 מיליארד דולר )  הראה כי מסוגלת לגייס את הכסף שהיא צריכה בשווקים הפיננסיים.יוון אמנם נאלצה לשלם מחיר גבוה כדי למכור את האג"ח ,  אמר פרובופולוס ,  אך הוסיף כי הוא בטוח כי  " מעתה ואילך הלחץ יפוג ". פרובופולוס אמר כי הוא מצפה מיוון לצאת מהמשבר בכוחות עצמה . " תרחיש שבו נזדקק לעזרה לא ייהפך למציאות ",  אמר .  לדבריו ,  הוא  " אינו מצפה להפתעות נוספות "  בכל הנוגע לדירוג האשראי של יוון . " אינני מודאג מכך שמודי'ס תוריד את דירוג האשראי של יוון שוב ". סוכנות דירוג האשראי מודי'ס מחזיקה בדירוג אשראי a2 ליוון ,  עם תחזית שלילית .  מודי'ס הזהירה כי אם יוון לא תיישם את תוכנית הצנע שלה במלואה ,  היא עלולה לספוג הורדה נוספת בדירוג .  בשבוע שעבר אישר הפרלמנט היווני תוכנית לקיצוצים בסך 4.8 מיליארד יורו  ( 6.52 מיליארד דולר )  ,  במטרה לצמצם את הגירעון בתקציב ,  אשר נכון ל-2009 היה בגובה של 12.7% מהתמ"ג - הגבוה ביותר מבין מדינות האיחוד האירופי.על אף התנגדותו לסיוע ,  אמר פרובופולוס ,  כי אם יוון תקבל סיוע ,  הוא לא צריך להגיע מקרן המטבע הבינלאומית  ( imf )  ,  אלא משכנותיה . " יוון היא חלק ממשפחת היורו ואם היא תזדקק לסיוע ,  מתפקידו של גוש היורו לספק אותה ". 

סרקוזי לפפנדראו :  אירופה תסייע ליוון במידת הצורך ;  יו"ר הבנק המרכזי של יוון :  לא נזדקק לסיוע
נשיא צרפת :  ממשלות גוש היורו עובדות על מספר צעדים ספציפיים לטיפול במשבר החובות של יוון

