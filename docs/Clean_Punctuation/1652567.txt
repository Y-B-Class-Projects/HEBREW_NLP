פינק פלויד זכתה בתביעה נגד EMI :  לא ניתן יהיה למכור את שיריה בנפרד באינטרנט
בית משפט בלונדון פסק כי ניתן למכור את אלבומי הלהקה באינטרנט אך ורק בשלמותם
להקת הרוק הבריטית ,  פינק פלויד ,  זכתה בתביעה נגד חברת התקליטים שלה ,  emi ,  לפיה ייאסר למכור את שירי הלהקה בנפרד ,  אלא אך ורק כאלבומים שלמים .  תוצאות המחלוקת בנוגע לתמלוגים להם זכאית הלהקה לא ידועים ,  כיוון שחלק זה של הפסיקה נותר חסוי .  לדברי מקור המקורב ללהקה ,  מגעים בנושא עדיין נמשכים.לדברי עורכי דין ,  זו הפעם הראשונה שמחלוקת בנוגע לתמלוגים בין אמנים לבין חברות התקליטים שלהם נותרת חסויה .  emi דרשה איסור פרסום בנושא בשל  " חיסיון מסחרי ".  החברה ניסתה להקל בחשיבות הפסיקה ומסרה כי  " מדובר בתביעה הנמשכת כבר יותר משנה ,  ומרבית נקודות המחלוקת הוסדרו .  השימוע השבוע נגע לשתי נקודות חוזיות הקשורות בשיווק הדיגיטלי של שירי פינק פלויד .  הדיונים בנושא עוד צפויים להימשך זמן מה ". הפסיקה בבית המשפט בלונדון היא מכה נוספת ל-emi ,  הנאבקת כיום על קיומה ,  ומנסה להשיג מימון חדש על מנת להימנע מהפרת תנאים על הלוואות .  טרה פירמה ,  חברת ההשקעות הפרטית המחזיקה בבעלות על emi ,  נמצאת כעת בסכסוך משפטי עם סיטי בנוגע לייעוץ ולמימון שסיפק הבנק לחברה לשם רכישת emi ב-2007.לפי דיווחים ,  כמה מהשמות הגדולים בחברת התקליטים - כמו פינק פלויד ולהקת קווין - נמצאים במגעים עם חברות מתחרות ,  בעקבות הפרישה של רולינג סטונס ורדיוהד .  אך emi הוסיפה בהצהרה כי  " אנו מעריצים גדולים של פינק פלויד ,  שאת הקטלוג הנפלא שלהם אנחנו מייצגים כבר יותר מ-40 שנה ,  ונמשיך לייצג באופן בלעדי ובינלאומי ". הקטלוג של פינק פלויד הוא אכן סחורה מבוקשת .  חברי הלהקה - רוג'ר ווטרס ,  דיוויד גילמור וניק מייסון - הופיעו כולם ברשימת עשירי בריטניה של  " סאנדיי טיימס "  ב-2009 ,  עם הון מוערך בסך 85 מיליון ליש"ט ,  78 מיליון ליש"ט ו-50 מיליון ליש"ט ,  בהתאמה.השופט אנדרו מוריט קיבל את טענת פינק פלויד כי emi חתומה על חוזה האוסר על מכירת אלבומי הלהקה שלא בשלמותם וללא הסכמה בכתב .  השופט אמר כי מטרת הסעיף ,  שנכתב לפני למעלה מעשור ,  הייתה  " שימור השלמות האמנותית של האלבומים ".  פינק פלויד טענה כי emi איפשרה הורדות של שירים בודדים ,  ואף חלקים משירים לשימוש כרינגטונים.emi טענה ,  באמצעות פרקליטתה אליזבת ג'ונס ,  כי המילה 'אלבום ' " נוגעת למוצר הפיסי ,  וכי אין שום עדות המצביעה כי הסעיף מתייחס גם להפצה מקוונת ".  השופט הורה ל-emi לשלם את הוצאות המשפט של פינק פלויד - כ-60 אלף ליש"ט ,  לפי הערכות - ולא איפשר לחברה להגיש ערעור בנושא .
 
פינק פלויד זכתה בתביעה נגד EMI :  לא ניתן יהיה למכור את שיריה בנפרד באינטרנט
בית משפט בלונדון פסק כי ניתן למכור את אלבומי הלהקה באינטרנט אך ורק בשלמותם

