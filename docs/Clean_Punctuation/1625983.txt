המטבע הגרוע ביותר ברבעון האחרון :  הקרונה השוודית - תזנק ב-2010 ב-10% מול היורו
הקרונה נסחרת כעת ב-46% מתחת לשווייה על פי כח קנייה ,  לפי נתוני בלומברג
הקרונה השוודית ,  שהיתה המטבע הגרוע ביותר בביצועיו מול הדולר בין 16 המטבעות הראשיים בעולם ,  תתאושש ב-2010 מול הדולר והיורו במקביל להתאוששות הכלכלה השוודית ועליית הריבית .  הקרונה נסחרת כעת ב-46% מתחת לשווייה על פי כח קנייה ,  לפי נתוני בלומברג .  לפי ממוצע תחזית של 23 סוחרי מט"ח ,  הקרונה תעלה ל-9.88 קרונה ליורו עד יוני ול-9.60 קרונה ליורו עד סוף 2010 ,  משער נוכחי של 10.47 קרונה ליורו .  זוהי תשואה של 9% מול היורו עד סוף 2010.ubs ואוניקרדיט הם בין הבנקים הממליצים למכור את היורו כנגד הקרונה .  דויטשה בנק מעריך כי המטבע השוודי יזנק ב-6.6% מול היורו עד סוף מארס .  האסטרטגים מעריכים כי ריקסבנק ,  הבנק המרכזי של שוודיה ,  יעלה את הריבית דרמטית במחצית השנייה של 2010 ,  ובכך יעניק תמריץ להשקיע בקרונה .  הקרונה ירדה ב-4.2% מול הדולר ברבעון הרביעי של 2009 וב-2.7% מול היורו .  כלכלת שוודיה נסוגה ב-4.7% השנה לעומת 2008 לפי הערכות .  אולם היא חזויה להתאושש במהירות בשנה הקרובה בזכות התאוששות היצוא .  הבנק המרכזי מעריך כי הצמיחה ב-2010 תהיה 2.7% בעוד שקרן המטבע צופה גידול של 1.2% .
 
המטבע הגרוע ביותר ברבעון האחרון :  הקרונה השוודית - תזנק ב-2010 ב-10% מול היורו
הקרונה נסחרת כעת ב-46% מתחת לשווייה על פי כח קנייה ,  לפי נתוני בלומברג

