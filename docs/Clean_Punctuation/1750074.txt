יורגן מלצר זכה בטורניר וינה
האוסטרי המשיך בשנה הנפלאה שלו כשניצח 7:6 ,  6:7 ,  4:6 את בן ארצו אנדראס היידר מאורר בתום דרמה של 2:47 שעות
השנה הגדולה בקריירה של יורגן מלצר לא נעצרת .  היום  ( ראשון )  זכה האוסטרי המדורג במקום ה-12 בעולם בטורניר הבית שלו בווינה מסבב ה-250 ,  כשחזר מפיגור מערכה ל-7:6 ,  6:7 ,  4:6 מול בן ארצו אנדראס היידר מאורר .  מלצר הנפלא שמר על התואר שלו מהשנה שעברה והשיג תואר שלישי בקריירה ,  כשהראשון שלו היה בבוקרשט 2006 .  
מי שחשב שהמפגש מול המדורג 147 בעולם יהיה טיול עבור מלצר ,  התבדה מהר מאוד .  היידר מאורר גרם למלצר לעבוד קשה ,  גרר אותו לשובר שוויון דרמטי בסיומו ניצח אותו 10:12 .  היידר מאורר הריח כבר את הסנסציה כשהוביל 4:5 והגיש כדי לזכות בתואר ,  אך יריבו בן ה-29 הצליח לשבור אותו בדרך לניצחון בשובר שוויון .  גם המערכה השלישית הייתה צמודה ומותחת כשבסיומה ניצח מלצר 4:6 ,  שמר על התואר שלו בטורניר וינה ולקח הביתה המחאה על סך 145 אלף דולר .  היידר מאורר יסתפק במחמאות ו-76 אלף דולר .
  * גאל מונפיס זכה בטורניר מונפילייה לאחר ניצחון קשה ודחוק 2:6 ,  7:5 ,  1:6 מול איבן ליוביצ'יץ' הקרואטי .  
 *  מיכאיל קוקושקין זכה בטורניר סנט פטרסבורג לאחר 3:6 ,  6:7 על מיכאיל יוז'ני .
 
יורגן מלצר זכה בטורניר וינה
האוסטרי המשיך בשנה הנפלאה שלו כשניצח 7:6 ,  6:7 ,  4:6 את בן ארצו אנדראס היידר מאורר בתום דרמה של 2:47 שעות

