השר ישי הורה להקים נקודת כיבוי ברמת חובב
כפי שפורסם בוואלה !  ,  כבר ביוני פנו הרשויות ברמת חובב בבקשה להקים תחנת כיבוי באזור התעשייה .  כעת ,  אחרי השריפה בכרמל ובעקבות הלחץ הורה שר הפנים להציב במקום כבאית וציוד כיבוי 
שר הפנים ,  אלי ישי ,  הורה השבוע על הקמת נקודת משנה לכבאות באזור התעשייה ברמת חובב על מנת למנוע סיכון בטיחותי במקרה של שריפה במקום .  בישיבה שהתקיימה בלשכת השר ,  הציג יו"ר המועצה המקומית התעשייתית רמת חובב ,  אנדריי אוזן ,  את הצורך בהקמת נקודת משנה לכבאות באזור התעשייה מחשש לסכנה בטיחותית .  ישי הנחה לתת עדיפות ראשונה במעלה להקמת תחנת המשנה והצבת הכבאית וציוד הכיבוי במקום ,  וזאת במסגרת ההיערכות המחודשת בנושא הכבאות באמצעות התקציב המיוחד להצטיידות וגיוס כוח אדם בהיקף של 300 מיליון שקלים שהוקצה לאחרונה בתאום בין שר הפנים לשר האוצר .
 באזור התעשייה ברמת חובב ממוקמים 19 מפעלים כימיים שונים ,  ביניהם טבע-טק ,  כימגיסט ,  ברום ומכתשים-אגן .  בהתאם לרישיון העסק ,  האחריות לטיפול בחומרים מסוכנים הינו באחריות המפעלים עצמם ,  אולם במקרה של שריפה נעזרים המפעלים כיום בשירותי הכבאות של העיר באר שבע הנמצאים במרחק נסיעה של כ- 15 דקות מהמקום .
 בחודש יוני השנה פנה אוזן ,  זמן קצר לאחר כניסתו לתפקיד ,  לסגן שר הביטחון לצורך גיבוש תכנית להיערכות בחירום ברמת חובב .  בעקבות פנייה זו הטיל סגן שר הביטחון על ראש רח"ל  ( רשות חירום לאומית )  לטפל בנושא .  לאחר בחינת הנושא קיים ראש רח"ל דיון מיוחד במשרד הביטחון בעניין היערכות רמת חובב לחירום .  בדיון השתתפו כל הגורמים הנוגעים בדבר והוחלט על מינוי יועץ מיוחד שיכין תוכנית חירום בתוך 60 יום .  
דיון נוסף בנושא התקיים לפני כחודש ובסיומו הודיע ראש רח"ל ,  זאב צוק-רם כי הוא מסכים עם תביעתו של ראש המועצה להקים תחנת כיבוי ותחנת משטרה שיפעלו בנוסף לתחנת מד"א שכבר קיימת במקום .
 
השר ישי הורה להקים נקודת כיבוי ברמת חובב
כפי שפורסם בוואלה !  ,  כבר ביוני פנו הרשויות ברמת חובב בבקשה להקים תחנת כיבוי באזור התעשייה .  כעת ,  אחרי השריפה בכרמל ובעקבות הלחץ הורה שר הפנים להציב במקום כבאית וציוד כיבוי 

