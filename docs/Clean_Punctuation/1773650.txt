צפו בליברפול מצדיעה לאבי כהן
האדומים כיבדו את שחקן העבר וקיימו טקס ההצדעה באנפילד לפני המשחק נגד וולבס .  שחקני הקבוצות עונדים סרטים שחורים
באדיבות ספורט 1 ,  עריכת וידאו :  עידן גוראל
ליברפול נתנה הערב  ( רביעי )  כבוד לשחקן העבר אבי כהן ז"ל ,  שהלך הבוקר לעולמו .  האדומים כיבדו את כהן במשחק הליגה הביתי מול וולבס באנפילד ,  וכאן בוואלה !  ספורט העברנו את הטקס בשידור חי בשיתוף ספורט1 .
 הכרוז הציג את אבי כהן ,  שרשם 36 הופעות בליברפול בין 1979 ל-1981 וזכה עם הקבוצה באליפות ובגביע אירופה לאלופות .  שחקני הקבוצות עונדים במשחק סרטים שחורים וכיבדו את זכרו של כהן ,  שהיה הישראלי הראשון ששיחק בליברפול ,  עם מחיאות כפיים במשך דקה ,  כנהוג באנגליה .  45 אלף צופים נכחו הערב באנפילד ,  כשבין הנוכחים ביציע היו שחקני עבר ששיתפו עם כהן פעולה כמו איאן ראש ופיל תומפסון .
 במהלך מחיאות הכפיים הראתה המצלמה אוהד שמניף שלט ועליו הכיתוב : " אבי כהן ,  זוכרים אותך תמיד 1956 - 2010 ".  בנוסף לכהן ,  ציינו בליברפול גם את מותו של שחקן העבר ביל ג'ונס ,  שמת מוקדם יותר היום בגיל 89 .  ג'ונס ערך 277 הופעות בקבוצה הבוגרת של ליברפול בין השנים 1940 ו-1950 .
 
צפו בליברפול מצדיעה לאבי כהן
האדומים כיבדו את שחקן העבר וקיימו טקס ההצדעה באנפילד לפני המשחק נגד וולבס .  שחקני הקבוצות עונדים סרטים שחורים

