חשד :  שכב עם בתו הלוקה בנפשה
האב נעצר לאחר שהבת ,  בשנות ה-20 לחייה ,  התלוננה כי הוא קיים עמה יחסי מין .  האב נעצר ובחקירתו קשר עצמו לאירוע .  היום הוא יובא להארכת מעצרו
חשד למקרה חמור של התעללות מינית .  אתמול  ( חמישי )  התקבלה בתחנת משטרת שכונות בדרום תל אביב תלונתה של צעירה בשנות ה-20 לחייה הלוקה בנפשה ומתגוררת אצל קרובת משפחה במרכז הארץ .  בתלונתה סיפרה הצעירה כי בעת שאביה ביקר אותה הוא קיים איתה יחסי מין .  
החוקרים איתרו את האב ,  בשנות ה-40 לחייו ועצרו אותו .  בחקירתו קשר עצמו האב למעשים המיוחסים לו .  הוא יובא היום להארכת מעצר בבית משפט השלום בתל אביב .  
בתוך כך ,  השבוע גזר בית המשפט המחוזי בתל אביב 18 שנות מאסר על גבר בן 46 מתל אביב ,  שהורשע באונס בתו כשהיתה בת 13 .  כתוצאה ממעשי האונס נכנסה הבת להיריון ,  וכך נחשף המקרה .  אמה של הילדה היתה אף היא בהיריון באותו הזמן .  בנוסף נגזרו עליו שנתיים מאסר על תנאי וכן פיצויים כספיים בגובה 50 אלף שקל .
 
חשד :  שכב עם בתו הלוקה בנפשה
האב נעצר לאחר שהבת ,  בשנות ה-20 לחייה ,  התלוננה כי הוא קיים עמה יחסי מין .  האב נעצר ובחקירתו קשר עצמו לאירוע .  היום הוא יובא להארכת מעצרו

