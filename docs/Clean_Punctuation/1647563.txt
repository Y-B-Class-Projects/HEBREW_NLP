אובריאליטי
השבוע נוצר ז'אנר קולנועי חדש :  מציאות-על .  יוצרי סרט החיסול של אל-מבחוח בדובאי הצליחו ליצור באזז היסטרי ומאות מיליוני צפיות .  השאלה היא מי יהיה הראשון שיעשה מזה מיליונים
 >  >  הסרט הטוב בעיר אינו מוקרן בתלת-ממד או מועמד לפרס האוסקר .  למעשה ,  את שמם האמיתי של שחקניו הראשיים לא נדע לעולם ,  המפיקים מעדיפים לא להיחשף והבמאי יזכה לכל היותר בג'וב טוב יותר בממשל דובאי .  הסרט  " חיסול אל-מבחוח :  גרסת מצלמות האבטחה ",  הוא חלוץ סוגה  ( ז'אנר )  קולנועית חדשה - אובריאליטי .  מציאות-על .  את  " חיסול אל-מבחוח ",  המגולל את עלילות חוליית מתנקשים מרגע הגיעה לדובאי ועד שעות לאחר החיסול של בכיר בארגון טרור פלסטיני ,  ראו בשבוע הראשון להקרנתו יותר מ-100 אלף צופים .  הגרסה המלאה  ( 30 דקות בשלושה פרקים )  מוקרנת ביוטיוב ,  אך מאות מיליונים נחשפו לטריילרים  ( ה"בקרוב ")  שלו .  בלי גב של אולפן הוליוודי או חברת הפצה מסודרת ,  יצר הסרט באזז היסטרי שכלל דיווחים במהדורות החדשות של כל אמצעי התקשורת בעולם .  מאחורי ההפקה עומד דאחי חלפן  ( המשמש גם מפקד משטרת דובאי )  ,  שעשה שימוש נועז בחומרים אותנטיים ,  כפי שנקלטו במצלמות האבטחה  ( cctv )  במדינה .  אף כי זהו הפרויקט הקולנועי הראשון שלו ,  חלפן לא חשש לחזור לאבני היסוד של הקולנוע ,  ובהיעדר פסקול אחר ,  בנה דרמה באמצעות כתוביות ששולבו ברצף הסרט .  הסגנון הכמו-דוקומנטרי ,  זוויות הצילום המפתיעות ואיכותו הירודה תורמים לאמינות ומייצרים בצופה הזדהות עם הדמויות המובילות .  נקודות זכות ראוי להעניק גם לצוות הסטיילינג של הסרט ,  שבחר פאות נכונות ומסגרות משקפיים תואמות .  יתר על כן ,  הסרט כולל מסגרת עלילתית בסיסית בלבד ,  ובניית התסריט מתרחשת תוך כדי הצפייה - במוחו של הצופה .  אפילו רגע השיא ,  חיסול אל-מבחוח ,  לא נראה על המרקע .  הצופים משלימים את הסצינה בדמיונם .  בעקבות חשיבה מוקדמת ולאחר הצלבת מאות פריטי מידע ,  בחר הבמאי לעקוב אחר קבוצה של כעשרה אנשים שנעו בין נמל התעופה של דובאי לבין בתי מלון שונים ברחבי המדינה .  בעבודת עריכה גאונית תפר סביבם סיפור מסגרת חדשותי . " חיסול אל-מבחוח "  עומד בכבוד לצד שוברי קופות שסללו את הדרך בעבורו ,  כמו המוקומנטרי  " פרויקט המכשפה מבלייר ",  או  " תופעות על-טבעיות "  שהופקו בתקציבים זעומים ,  אך גרפו הכנסות אדירות .  אין ספק שבשנה הקרובה נזכה לגל של סרטים בסגנון אובריאליטי שייצאו נגד הפקות הענק ההוליוודיות דוגמת  " אווטאר ".  השאלה הגדולה היא אם ומתי תכיר הוליווד בז'אנר החדש ומי יהיה הבמאי הראשון שגם יעשה ממנו מיליונים . " חיסול אל-מבחוח :  גרסת מצלמות האבטחה "( דובאי/ישראל ,  2010 )  במאי :  דאחי חלפן מפיק :  מוסד הפקות שחקנים ראשיים :  פלוני אלמוני ,  ג'ון דו ,  ג'יין דו אורך הסרט :  30 דקות הפצה :  יוטיוב ציון :   *   *   *   *   * 

אובריאליטי
השבוע נוצר ז'אנר קולנועי חדש :  מציאות-על .  יוצרי סרט החיסול של אל-מבחוח בדובאי הצליחו ליצור באזז היסטרי ומאות מיליוני צפיות .  השאלה היא מי יהיה הראשון שיעשה מזה מיליונים

