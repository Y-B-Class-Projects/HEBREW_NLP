אל קאעדה ,  סניף תימן
באביב האחרון ביקרתי בתימן .  היה זה ביקור שלישי במדינה שעברה בשנים האחרונות מטמורפוזה :  מתפקיד של ניצב קיבלה פתאום תימן תפקיד של כוכב בעולמנו .  אבל הכוכב הרע ,  אם למישהו היה בכלל ספק .
 כמעט שבוע לקח לי אז ,  אני נזכר ,  כדי לצאת ולסייר מחוץ לבירה ,  כמעט כמו משך זמן שהייתי צריך לבלות בבידוק בכל ערב כששבתי למלון .  אל ? קאעדה שידרגו את הסניף שלהם בתימן והפכו את המדינה לאפגניסטן 2 .  בתור אחד שביקר לאחרונה גם באפגניסטן ,  אני חייב להודות שתימן היום מלחיצה יותר .  אמנם אין טליבאן ,  אבל יש מורדים בצפון ,  מהפכנים בדרום וטרוריסטים של אל ? קאעדה בשאר האזורים .  
זה מספר שבועות שהעולם כולו בכוננות פיגוע שאותו רוקחים כנראה אי שם בפרברי צענא .  את הפיגוע שסוכל בחג המולד  ( המחבל הניגרי בטיסה לדטרויט )  ,  כמו זה של סוף השבוע ,  תיכננו במדינה שסיבכה בזמנו אפילו את נאצר . " עד לא מזמן האמריקנים בקושי שמעו על תימן השוממה ,  מדינה השווה בגודלה לטקסס ,  בצפון חצי האי ערב ",  סיפר אתמול העיתון  " ניו יורק טיימס ".  פתאום תימן הפכה לסמל .
 בשוק המרכזי של צענא מכרו פוסטרים של הנשיא אובמה בלבוש עממי מקומי .  את האמריקנים אמנם לא אוהבים ,  אבל את אובמה אימצו התימנים .  האם סניף של אל ? קאעדה בתימן כל כך  " אוהב "  את אובאמה עד שסידר לו אתמול שתי חבילות מתקתקות לקראת הבחירות של אמצע הקדנציה ?  האם החליטו דווקא לסייע לנשיא באזכור האיום החיצוני ? 
סביר להניח שאובמה לא ייצא נשכר מסיכול הפיגוע האחרון נגד בתי כנסת בשיקגו .  הסקרים מאוד לא מחמיאים לנשיא שאמור לחטוף בגלל פצצה אחרת שנחתה עליו שלשום בדמות נתונים כלכלים שפורסמו בארה"ב :  9.6 אחוזי אבטלה ,  שני אחוזי צמיחה ,  סגל כלכלי בבית הלבן שנוטש האחד אחר השני ואסטרטגיה כלכלית בדמות חידה .  כל אלה מצביעים על תבוסה שבדרך ובעיקר על אובדן כיוון של הנשיא .  רבים משווים אותו לנשיא קלינטון ,  שב ? 94 הפסיד את בחירות אמצע הקדנציה אך דהר הלאה ל ? 4 שנים נוספות בבית הלבן בהמשך .  קיים רק הבדל אחד גדול :  לקלינטון היתה תוכנית ברורה וכלכלה צומחת .
 לא קל מצבו של הנשיא יומיים לפני הבחירות :  ארגוני הטרור לא חסים על אישיותו ולא מתחשבים בסגנון ובטרמינולוגיה החדשה שאימץ הממשל שלו שלא מאפשרים שימוש בביטוי  " איסלמי ",  ואילו הכלכלה האמריקנית אכזרית לא פחות גם אם דווקא לה אין קשר לתימן .
 אובמה יכול להתנחם בקומיקאי ג'ון סטיוארט ,  שאירגן יחד עם חבורת הליברלים שלו כינוס תמיכה גדול למחנה הנשיא בוושינגטון .  ביום רביעי נדע אם זה היה כינוס שאירגן ג'ון סטיוארט או  " סטיוארט ליטל ". 

אל קאעדה ,  סניף תימן
nan
