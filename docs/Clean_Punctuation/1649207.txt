העזים שמסתתרות בהצעה של yes 
חוויית צרכן
 >  >  שירות ה-vod של hot הוא מקור לגאווה בחברת הכבלים ,  ובצדק .  החברה היתה חלוצה עולמית בשירות שהושק לפני חמש שנים ,  ועד עכשיו צברה בו החברה כ-450 אלף לקוחות ,  שכל אחד משלם לה 16.90 שקל לחודש .  התשלום הזה הוא לפני הזמנת תוכן נוסף ,  וסך הכול ה-vod מייצר ל-hot הכנסה שנתית של כ-150 מיליון שקל .  ה-vod של hot היה הג'וקר שלה מול - yes אך לא עוד .  yes משיקה שירות vod חדש ,  שכל מי שהתנסה בו אומר הלל .   כל מי שמתבלט אם לרכוש את שירות ה-vod החדש של yes צריך לשים לב לכמה עיזים .  ראשית ,  ה-vod לא נמכר לבדו אלא רק למי שרוכש את שירותי הממיר המקליט של החברה  ( yesmax )  וכן חבילת ערוצי hd .  ככזה ,  שירות ה-vod של yes הוא מוצר פרימיום ,  שיגרור עלייה של 49 שקל בחודש למרבית לקוחות החברה .  עז שנייה מסתתרת מאחורי הדרישה לחיבור לאינטרנט מהיר .  שירות ה-vod של yes מבוסס על חיבור האינטרנט הביתי .  בתחשיב הכדאיות הצרכנית הלקוח צריך להביא בחשבון גם את שדרוג מהירות הגלישה שיידרש לבצע על מנת לקבל vod באיכות צפייה טובה ,  ללא המתנה מההזמנה עד לצפייה .  למרות העיזים ,  אין ספק ש-yes משיקה היום מוצר מעולה מבחינת הלקוח ,  ומעולה מבחינת שורת ההכנסה של החברה .  מבחינה טכנולוגית ,  yes פוגשת את עולם הטלוויזיה על גבי האינטרנט לראשונה ,  והדבר פותח בפניה הזדמנות לשירותים חדשים רבים ,  שהיא צפויה להשיק בשנים הקרובות .  אל תתפלאו אם הממיר של yes יתחיל בעתיד לספק חיבוריות לתוכנות צ'אט ,  לפייסבוק או למשחקי רשת .
 
העזים שמסתתרות בהצעה של yes 
חוויית צרכן

