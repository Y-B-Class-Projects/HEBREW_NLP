משחקי שעשוע
שעות מתות מול מחשב ודיכאון קיומי מרוב שעמום ?  מאי פלטי ,  שועלת אינטרנט ,  עם תוכנית פעולה מנצחת לגלישה מוצלחת
כולנו מכירים את התחושה האובדנית בה אנחנו עייפים ,  משוטטים מול המחשב שעות על גבי שעות ,  בודקים מייל שש פעמים בדקה ושוקלים ברצינות מרוב שעמום להיכנס לצ'אט תפוז ,  להתחזות לבלונדינית בת 14 ולעשות סייבר עם פדופיל חולה צהבת במעצר בית .  אבל אני ,  שועלית אינטרנט מנוסה  ( שיודעת לשחק במחשב אך לא יודעת להפעיל אנטי וירוס  אל תשפטו אותי ,  תנו לי יד )  כבר למדתי להרכיב לעצמי תכנית פעולה מנצחת לשעות הגלישה בהן השעמום אופף את המוח ,  עובר אבולוציה והופך לדיכאון קליני עמוק .  הפעם  משחקים .  במיוחד אם אתם לא פריקים של משחקי מחשב ,  אולי עם אלה מאד תיהנו .  
אי אפשר שלא להזכיר את הבאבלס המוכר והאהוב כשמדברים על משחקים שעוזרים להפיג שעמום .  אמנם החיים שלי די סוערים  ( באופן יחסי ,  נו )  אבל חיי השתנו מאז הורדתי את משחק הבאבלס לפלאפון ,  והחלתי במרתונים אל תוך הלילה .  כשאתם משחקים באבלס אתם יכולים לעשות הכל תוך כדי .  לדבר עם בן הזוג ,  לאכול ארוחת ערב ,  להיות בשירותים ,  לזכות בפרס אוסקר או בפרס נובל לספרות ,  לחשוב על עתידכם  לאן באתי ולאן אני הולך  ואפילו לגלות באמצע שהחיים בעצם לא עד כדי כך נוראיים .  יש אנשים בעולם הזה שלא רק שאין להם מחשב או באבלס ,  גם אין להם קורת גג והם אולי גרים במלאווי בזרועות נמר מוזר שחושב שהוא אמא שלהם .  
אני לא יודעת אם זה בגלל האנימציה המושקעת ,  הדינמיקה המדליקה ,  העובדה שנועדתי להכין לאנשים נקניקיות והמבורגרים או זה שיש לי תודעת שירות מפותחת  אבל משחק הנקניקיות של בוש הוא משחק כיפי במיוחד .  העלילה מגוללת את סיפורו של ג'ורג' בוש אשר הפך למוכר נקניקיות .  יש לו מספר יעדים ,  ואילו המספר הסופי הוא חללית  (  !  )  .  במהלך המשחק ישנה אפשרות לעלות בשלבים ובכל פעם פריט חדש מתווסף .  שתייה ,  צ'יפס ,  חרדל וכו' .  חושבים שאני מפגרת ?  ובכן ,  האם אי פעם הייתם בחללית ?  האם אי פעם הייתם ג'ורג' W בוש ?  בדיוק .  
אמנם גיטר הירו זה המשחק השווה ביותר בעולם כשאתה מול מסך טלוויזיה ומחזיק גיטרה ביד ,  אבל גם מי שאין לו יכול ליהנות מההמצאה בעזרת משחק מחשב שמזכיר את האפקט .  אמנם לא מדובר במבחר שירים גדול ,  אבל כן הנאה מובטחת לכמה דקות נכבדות .  ואתה אפילו יכול לבחור לעצמך את הגיטרה ,  שזו כבר פריווילגיית על ,  במיוחד אם הדבר היחיד שאתה יודע לנגן זה יונתן הקטן בתיפוף על השולחן וגם זה כשאתה ממש ממש מרוכז .
 למשחק האולדסקול הקלאסי אין מתחרים .  אם גם אני יכולתי לאכול רוחות רפאים ,  גם אני הייתי עושה זאת כל היום .  גם אם אתם נפסלים אחרי שני ניסיונות ,  זה לא משנה .  רוחו של הפקמן תמשיך לקנן בכם גם אחרי שעה ,  שעתיים או מספר מאות שנים טובות .  אני לא הראשונה ולא האחרונה שאמרה את זה .  

משחקי שעשוע
שעות מתות מול מחשב ודיכאון קיומי מרוב שעמום ?  מאי פלטי ,  שועלת אינטרנט ,  עם תוכנית פעולה מנצחת לגלישה מוצלחת

