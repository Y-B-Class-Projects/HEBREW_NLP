מדליית ארד לבת אל גטרר באליפות ארה"ב הפתוחה
שלושה חודשים לפני אליפות אירופה ,  לוחמת הטאקוונדו נראתה טוב וסיימה שלישית בלאס וגאס .  אניה מירקין סיימה תשיעית 
שלושה חודשים לפני אליפות אירופה בטאקוונדו הלוחמת הישראלית ,  בת אל גטרר ,  גילתה יכולת מצוינת וזכתה במדלית הארד באליפות ארצות הברית הפתוחה בלאס וגאס .  גטרר ,  שהתחרתה במשקל של עד 57 ק"ג ,  ניצחה יריבות מארצות הברית ,  ברזיל ומקסיקו בדרך לחצי הגמר .  
בחצי הגמר פגשה גטרר את האמריקאית דאינה לופז ,  אלופת עולם ומדליסטית הארד מהמשחקים האולימפיים בבייג'ינג .  הייתה זו הפעם הראשונה שגטרר נפגשת עם לופז והקרב היה צמוד וטקטי כאשר הישראלית מצליחה לקרא את הטקטיקה של לופז ולמנוע ממנה לעשות את הפעולות הרגילות שלה .  לופז עלתה ליתרון 0:3 ומכאן נכנסה לטקטיקה של הגנה והימנעות מקרב ,  גטרר המשיכה לתקוף ולצמצם את הפער ל-3:2 ולא יותר ,  לופז הצליחה לצבור עוד נקודה עד לסיום הזמן החוקי ולנצח 2:4 .  
אניה מירקין שהתחרתה במשקל של עד 53 ק"ג הסתפקה במקום התשיעי .  גטרר ומירקין ישובו מחר  ( שלישי )  לישראל ובעוד שבועיים ייצאו למחנה אימונים במכסיקו יחד עם נבחרת הנוער ,  שם ישתתפו בסלקציות למשחקים האולימפיים לנוער שיתקיימו בקיץ הקרוב בסינגפור .  גטרר ומירקין ימשיכו לסבב תחרויות באירופה כהכנה לאליפות אירופה שתתקיים בחודש מאי .
 
מדליית ארד לבת אל גטרר באליפות ארה"ב הפתוחה
שלושה חודשים לפני אליפות אירופה ,  לוחמת הטאקוונדו נראתה טוב וסיימה שלישית בלאס וגאס .  אניה מירקין סיימה תשיעית 

