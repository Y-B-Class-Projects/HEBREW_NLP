בגדת באשתך ?  גם המדע קובע שאתה דביל
מחקר חדש מצא שגברים בוגדים הם בעלי מנת משכל נמוכה יותר מגברים נאמנים .  חוקרי אבולוציה טוענים כי  " יחסים מונוגמים הם חידוש אבולוציוני וגברים שממשיכים לבגוד לא התפתחו "
 לנשים יש הרבה כינויים לגברים בוגדים ,  ועכשיו הן יכולות להוסיף גם את המילה טיפש .  מחקר חדש מצא כי לגברים שבוגדים בתדירות גבוהה יש מנת משכל נמוכה יותר .  ד"ר סאטושי קאנאזווה ,  פסיכולוג אבולוציוני מה"לונדון סקול אוף אקונומיקס "  מצא שככל שהגבר אינטילגנטי יותר הסיכוי שיבגוד בבת זוגו נמוך יותר .  
במחקר ,  שיפורסם בגיליון החדש של  " הרבעון לפסיכולוגיה חברתית ",  נבדקו שני סקרים מקיפים בארצות הברית בנוגע לגישות חברתיות ואיי קיו של אלפי בני נוער ובוגרים .  ד"ר קאנאזווה הסיק מניתוח הסקרים  " שגברים אינטליגנטים יותר נוטים להעריך יותר מונוגמיות מאשר גברים פחות אינטליגנטים ".  לדבריו ,  הקשר בין השניים מקורו בהתפתחות אבולוציונית של בני האדם .  
לטענת ד"ר קאנאזווה ,  מערכת יחסים מונוגמית היא חידוש אבולוציוני ,  מכיוון שבתקופות קדומות הגבר היה מתוכנת להיות מופקר מבחינה מינית .  אולם בעולם המודרני ,  להתנהגות כזאת אין עוד יתרון .  לכן ,  במקרה של נאמנות לבת הזוג ,  גברים שלא השכילו להסתגל למציאות החדשה וממשיכים להיכנע לפיתויים ולבגוד ,  סביר שיהיו טיפשים יותר .  התיאוריה הזאת לא תקפה לגבי נשים ,  מכיוון שלפי ד"ר קאנאזווה ,  תמיד היה מצופה מנשים להיות נאמנות לבן זוג אחד .
 עוד עולה ממחקרו של ד"ר קאנאזווה ,  שדעות אינטרסנטיות ושמרניות הן פרימיטיביות במונחים אבולוציוניים ,  בעוד שדעות ליברליות ולא-אנוכיות הן מתקדמות יותר וגם קשורות לאינטליגנציה .  מהמחקר עולה כי אנשים אינטליגנטים נוטים להיות פתוחים יותר לרעיונות חדשים ,  ובני אדם פחות אינטליגנטים נאחזים באמונה באלוהים ,  שריד של העבר .  
ד"ר קאנאזווה : " בני אדם בנויים מבחינה אבולוציונית להיות פרנואידים והם מאמינים באלוהים כי הם פרנואידים .  הנטייה המובנית לפרנויה שירתה את בני האדם כאשר שימור עצמי והגנה על המשפחה והשבט היתה תלויה בערנות לגבי כל הסכנות הפוטנציאליות ". 

בגדת באשתך ?  גם המדע קובע שאתה דביל
מחקר חדש מצא שגברים בוגדים הם בעלי מנת משכל נמוכה יותר מגברים נאמנים .  חוקרי אבולוציה טוענים כי  " יחסים מונוגמים הם חידוש אבולוציוני וגברים שממשיכים לבגוד לא התפתחו "
 
