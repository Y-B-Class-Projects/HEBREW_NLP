גם ניסאן ,  סוזוקי ודייהטסו חוזרות למוסך
אפקט טויוטה :  ניסאן ,  סוזוקי ודייהטסו מחזירות מכוניות לתיקון בטיחותי .  ניסאן תחזיר לתיקון 76 אלף מכוניות ביפן ,  וכ-2,000 מכוניות נוספות ברחבי העולם
יצרנית הרכב היפנית ניסאן ,  צפויה לקרוא להחזרתן של 76,415 מכוניות ביפן מעשרה דגמים שונים ,  לצורך תיקון בטיחותי  ( ריקול )  ,  בשל חשש מתקלה שעלולה להביא לכשל במנוע - כך עולה ממסמכים שהגישה החברה למשרד התחבורה של יפן .  דובר ניסאן אמר לרויטרס ,  כי החברה תחזיר לתיקון 2,300 מכוניות נוספות במדינות ברחבי בעולם .
 בנפרד ,  הודיעו גם סוזוקי ודייהטסו על החזרת מכוניות לתיקון בטיחותי .  סוזוקי קוראת להחזרתן של 432,366 מכוניות מדגמי מיניקאר ביפן ,  ודייהטסו קוראת להחזרתן של 60,774 מכוניות מארבעה דגמים שונים של מיניקאר ביפן .
 ההחזרות בסוזוקי הן לאחר שדווח על שני מקרים ,  שבהם תקלה במיזוג האוויר ככל הנראה גרמה להצתת אש בדגמי מיניקאר .  במכוניות ניסאן ודייהטסו לא דווח על תקריות יוצאות דופן .  דגמי המיניקאר ,  אשר בהן מנוע של 660 סמ"ק ,  נמכרות רק ביפן .
 
גם ניסאן ,  סוזוקי ודייהטסו חוזרות למוסך
אפקט טויוטה :  ניסאן ,  סוזוקי ודייהטסו מחזירות מכוניות לתיקון בטיחותי .  ניסאן תחזיר לתיקון 76 אלף מכוניות ביפן ,  וכ-2,000 מכוניות נוספות ברחבי העולם

