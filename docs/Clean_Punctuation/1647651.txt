סיסה : " אני חושב שנתתי את התשובה לדומנק "
 למרות הצמד שכבש נגד רומא ,  חלוץ פנאתינייקוס עדיין מאוכזב שלא קיבל זימון למשחק נגד ספרד בחודש הבא : " זה היה נורא "
 לג'יבריל סיסה יש הרבה סיבות להיות מאושר ,  אבל אחת כדי להיות מאוכזב מאוד .  שחקנה המצטיין של פנאתינייקוס היה ציר מרכזי בניצחון של הירוקים על רומא ובהדחה המפתיעה של האיטלקים מהליגה האירופית .  הצרפתי כבש צמד אתמול  ( חמישי )  ב-2:3 ודאג בעיקר להקדיש את שני השערים שלו למאמן נבחרת צרפת ,  ריימונד דומנק ,  שבחר לא לזמן אותו לנבחרת לקראת משחק הידידות נגד ספרד ב-3 במרץ .  לסיסה יש כבר 23 שערים העונה ביוון ,  אחרי שבקיץ הוא עבר ממארסיי ,  אבל כאמור זה לא הספיק לדומנק .
" אני אומר לך בכנות ,  זה פשוט היה נורא לא לקבל זימון ",  אמר סיסה בכאב . " חשבתי שעשיתי מספיק עבודה טובה לפחות כדי להיות מועמד .  התשובה שלי היא מה שעשיתי הערב .  אני מקווה שההופעה שלי נראתה פה היטב ".  למרות שלא קיבל את הזימון ,  סיסה משוכנע שלא מדובר בסוף הסיפור . " אני לא אהיה שם נגד ספרד אבל אנחנו נראה בתום העונה מה יהיה .  אני לא אתן לזה לברוח .  אני יכול להבטיח לך שאני אמשיך להוסיף שערים בחודשיים הקרובים .  לדעת שהמאמן עדיין חושב עליי זה משהו שנותן לי יותר רעב ". 

סיסה : " אני חושב שנתתי את התשובה לדומנק "
 למרות הצמד שכבש נגד רומא ,  חלוץ פנאתינייקוס עדיין מאוכזב שלא קיבל זימון למשחק נגד ספרד בחודש הבא : " זה היה נורא "
 
