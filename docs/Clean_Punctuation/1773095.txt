תביעה נגד אפל :  מאפשרת לאפליקציות אייפד ואייפון להעביר מידע פרטי על המשתמשים למפרסמים
באמצעות תוכנות מזהות יכולים מפרסמים לעקוב אחר מידע כמו מיקום המשתמשים ,  מוצאם האתני ונטייתם המינית
תביעה הוגשה השבוע נגד אפל ,  יצרנית האייפון והאייפד ,  בטענה כי אפשרה לאפליקציות במכשירים אלה להעביר מידע פרטי על המשתמשים לחברות פרסום ,  ללא הסכמתם ,  דיווחה סוכנות בלומברג .  לקוח של אפל ,  אשר מבקש להגיש תביעה ייצוגית נגד ענקית הטכנולוגיה ,  טוען כי האייפון והאייפד מוטבעות תוכנות מזהות ,  שבעזרתן מפרסמים מסוגלים לעקוב אחר האפליקציות שמשתמשים מורידים ,  התדירות שבה הם משתמשים בכל אפליקציה ומשך זמן השימוש . " חלק מהאפליקציות מוכרות מידע נוסף לרשתות הפרסום ,  כולל מיקום ,  גיל ,  מין ,  הכנסה ,  מוצא אתני ,  נטיה מינית ואף דעות פוליטיות ",  לפי התביעה .  התביעה ,  שהוגשה בקליפורניה בשמו של ג'ונתן לאלו ,  הוגשה גם נגד החברות האחראיות לאפליקציות המדוברות ,  ביניהן פנדורה ,  פייפר טוס ,  ות'ר צ'אנל ו-dictionary.com .  לפי התביעה ,  המשתמשים לא יכולים לחסום את תוכנות הזיהוי המוטבעות במכשירי האייפון והאייפד .  אפל טוענת בתגובה כי היא מפקחת על כל האפליקציות בחנות האפ-סטור ואינה מאפשרת להן להעביר מידע פרטי ללא רשות המשתמשים .
 
תביעה נגד אפל :  מאפשרת לאפליקציות אייפד ואייפון להעביר מידע פרטי על המשתמשים למפרסמים
באמצעות תוכנות מזהות יכולים מפרסמים לעקוב אחר מידע כמו מיקום המשתמשים ,  מוצאם האתני ונטייתם המינית

