עתירה לבג"ץ :  לשחרר ממעצר טירון ששיחק בנשק
הסנגוריה הצבאית עתרה בדרישה לשחרר טירון בנח"ל שנעצר לצורך הרתעת חיילים אחרים ומואשם בשימוש בלתי חוקי בנשק .  לטענתה ,  מעצרו עד תום ההליכים מנוגד לחוק יסוד כבוד האדם וחירותו
בצעד חריג החליטה הסנגוריה הצבאית להגיש עתירה לבג"ץ נגד בית הדין הצבאי לערעורים ונגד מפקד כלא צבאי ,  בדרישה לשחרר טירון שנכלא לצורך הרתעת חיילים אחרים .  העתירה הוגשה אתמול  ( ראשון )  בשמו של טירון בנח"ל ,  המואשם בעבירה של שימוש בלתי חוקי בנשק ,  לאחר שטען את נשקו ונמנם באוהל בו שהו חבריו .  
אף שהחייל וחבריו ששהו באוהל העידו כי מדובר היה בטעות רגעית וכי הדבר לא נבע מוויכוח שהיה ביניהם ואף שהחייל עצמו ניגש למפקדיו ודיווח על האירוע ,  הוא נעצר עד להגשת כתב האישום נגדו .  אף שהתנצל וחזר בו מהמעשה ובתי הדין הצבאיים הודו כי לא נשקפת מסוכנות מהחייל ,  הוא נעצר עד תום ההליכים וזאת בשל  " עילת צבאית ייחודית ",  המאפשרת לצבא לעצור חייל לצורך הרתעת חיילים אחרים .  
לטענת נציגי הסנגוריה הצבאית שהגישו את העתירה ,  ההחלטה מנוגדת לחוק יסוד כבוד האדם וחירותו . " כולם מסכימים שמדובר בחייל טוב וממושמע עם המון מוטיבציה שעשה טעות ,  אך אי אפשר להפיל על גבו את כל משחקי הנשק בצה"ל ",  אומרת סרן עו"ד עדי ליבוביץ' ,  אחת ממגישות העתירה . " בג"ץ כבר אמר את דברו בהחלטה אחרת כשאסר על המדינה לעצור אויבים לצרכי הרתעה ולמען 'יראו וייראו' .  האם המסר שרוצים להעביר במקרה שכזה הוא שאסור לעצור אויב על מנת להרתיע אחרים ,  אך מותר לעשות זאת לחייל שרוצה לתרום למדינה ?  "
 לטענת הסנגוריה הצבאית ,  עילת המעצר איננה חוקתית . " אף שכבר בערב בו קרה המקרה ,  כל החיילים קיבלו תדריך על משחקים בנשק ,  והחייל עצמו התנצל ומבין את הטעות הקשה שעשה ,  מבקשים להשתמש בחייל ולמנוע את חירותו רק כדי להשתמש בו כשלט אזהרה לאחרים ",  אמרה סרן ליבוביץ' ,  שהגישה את העתירה ביחד עם עו"ד רס"ן לילך רובין .  
שופט בית המשפט העליון יצחק עמית הורה לצה"ל להשיב לעתירה עד לתחילת חודש פברואר .
 מדובר צה"ל נמסר כי  " לחייל מיוחס אישום של שימוש בלתי חוקי בנשק .  מעשים מסוג זה הם חמורים ביותר וכפסע ביניהם לבין אובדן חיים .  המדיניות העקבית וארוכת השנים של הפרקליטות הצבאית היא להגיש כתבי אישום בגין אירועים חמורים מעין אלה .  הפסיקה מלמדת כי בתי הדין הצבאיים נוהגים להורות על מעצרם של חיילים בגין מעשים דומים .  עמדת הפרקליטות תובא בפירוט בפני בית המשפט העליון במסגרת הדיון המשפטי ". 
לפניות ליהושע בריינר :  joshjosh@walla.com

עתירה לבג"ץ :  לשחרר ממעצר טירון ששיחק בנשק
הסנגוריה הצבאית עתרה בדרישה לשחרר טירון בנח"ל שנעצר לצורך הרתעת חיילים אחרים ומואשם בשימוש בלתי חוקי בנשק .  לטענתה ,  מעצרו עד תום ההליכים מנוגד לחוק יסוד כבוד האדם וחירותו

