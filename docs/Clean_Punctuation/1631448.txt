הסיעה את ילדיה ללא רישיון בדרך לטסט
שוטרים עצרו לבדיקה נהגת שהסיעה את ארבעת ילדיה כשהם לא חגורים .  במהלך הבדיקה התברר כי לנהגת אין רישיון נהיגה . " רציתי לפזר את הילדים בגן ,  יש לי טסט ביום חמישי "
 סיירת מרכז של משטרת התנועה הארצית עצרה הבוקר  ( שלישי )  לבדיקה בעיר טייבה ,  נהגת תושבת העיר .  במהלך הבדיקה התברר לשוטרים כי האישה שנהגה ברכב מסוג פיאט אונו ,  הסיעה מאחור את ארבעת ילדיה כשהם אינם חגורים .  בבדיקת מסוף נמצא כי לרכב אין רישוי מזה כשנה וכי הוא הושבת כבר לפני מספר חודשים .  
בנוסף התברר לשוטרים כי הנהגת מעולם לא הוציאה רישיון ושהיא נתפסה בגין עבירה דומה לפני מספר חודשים .  האישה טענה בפני השוטרים כי היא היתה  " חייבת לפזר את הילדים לגן "  והוסיפה : " אני לומדת נהיגה וביום חמישי אני אפילו ניגשת לטסט ".  הנהגת תזומן לבית המשפט והרכב הושבת ל-90 יום בהתאם .
 אתמול עצרו שוטרי התנועה של תחנת טייבה רכב אשר נסע באופן חשוד בעיר .  השוטרים ביקשו מהרכב לעצור בצד ומצאו כי ילד בן 13 נוהג ברכב כאשר אמו ,  אשר גם לה אין רישיון ,  יושבת לידו ומתפקדת בתור  " מורה לנהיגה ".  לשאלת השוטרים לפשר המעשה השיבה האם : " בסך הכל יצאנו לעשות סיבוב שהילד ילמד לנהוג ".  האם קיבלה זימון למשטרה והרכב הושבת .
 
הסיעה את ילדיה ללא רישיון בדרך לטסט
שוטרים עצרו לבדיקה נהגת שהסיעה את ארבעת ילדיה כשהם לא חגורים .  במהלך הבדיקה התברר כי לנהגת אין רישיון נהיגה . " רציתי לפזר את הילדים בגן ,  יש לי טסט ביום חמישי "
 
