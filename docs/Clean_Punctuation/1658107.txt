פשרה בנתיב המהיר לת"א :  העבודות יחודשו בתוך שבוע
ברגע האחרון הסכימה המדינה לפצות את הזכיינית בכ-10 מיליון שקל .  הפרויקט יושלם בדצמבר 2010
 >  >  ארבעה חודשים לאחר הפסקת העבודות בפרויקט הנתיב המהיר לתל אביב ,  נחתם אתמול הסכם הפשרה בין המדינה לבין זכיינית הפרויקט ,  שפיר הנדסה ,  והמממנים - חברת הביטוח מגדל ובנק לאומי .  ההסכם נחתם בתום משא ומתן ממושך ורב תהפוכות שנמשך עד הרגעים שלפני החתימה .  במסגרת הסכם הפשרה ,  סוכם על חידוש העבודות בפרויקט בתוך שבוע .  לפי הפשרה ,  המדינה תסכים לדחות את מועד סיום הפרויקט ל-1 בדצמבר 2010 ולהגדיל את רשת הביטחון שתעניק לזכיינית ולמממנים בעקבות קיצור 600 מטר מתוואי הנתיב .  בנוסף ,  תפצה המדינה את שפיר זאת ,  בגין עיכוב בפרויקט בכארבעה חודשים - בסכום המוערך ב-10 מיליון שקל .  בתמורה לכך ,  האופציה שניתנה לשפיר לביצוע פרויקט הנתיב המהיר לירושלים תידחה בשנה אחת  ( לאמצע 2011 )  ,  ושפיר תוותר על הגשת תביעות עתידיות נגד המדינה .  אם המדינה תיאלץ לבטל את האופציה להקמת נתיב מהיר גם בכניסה לירושלים ,  היא תפצה את שפיר בסכום שווה ערך לאובדן שמונה שנות רווח מפרויקט זה .  בתחילת ינואר נחשף ב-themarker כי שפיר ביקשה להתיר לה לבטל את חוזה הזיכיון שעליו חתמה עם המדינה לביצוע הפרויקט - זאת ,  שנתיים לאחר שהחלה בעבודות להקמת הפרויקט בהיקף של כ-580 מיליון שקל וארבעה חודשים לפני שהנתיב אמור היה להיפתח לתנועה .  מדובר בפעם הראשונה שבה זכיין פרויקט בשיתוף פעולה ציבורי-פרטי  ( p.p.p )  מבקש לאפשר לו להכריז על ביטול הסכם זיכיון - זכות השמורה למדינה בלבד .  הבקשה של שפיר גררה פתיחת הליך בוררות ,  בעוד שבמקביל הודיעה המדינה על ביטול הסכם הזיכיון של שפיר בפרויקט אחר שלה - סלילת כביש 531 .  לאחר שהצדדים הגיעו להסכמות בתיווכו של עו"ד משה שחל ,  הפתיעה דווקא חברת מגדל ,  כשדרשה לייקר את ריבית האשראי לפרויקט ,  ולקבע אותה סביב 6% למשך כל תקופת הזיכיון  ( כ-20 שנה )  .  דרישה זו הביאה לעיכוב נוסף בחתימה על הסכם הפשרה - עד שהחברה נסוגה ממנה בעקבות העלאתו חזרה של דירוג החוב בפרויקט ,  וסללה בכך את הדרך לחתימה .
 
פשרה בנתיב המהיר לת"א :  העבודות יחודשו בתוך שבוע
ברגע האחרון הסכימה המדינה לפצות את הזכיינית בכ-10 מיליון שקל .  הפרויקט יושלם בדצמבר 2010

