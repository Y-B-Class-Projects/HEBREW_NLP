טרי : " כולנו צריכים לשכוח מזה עכשיו "
 אחרי הניצחון על מצרים ,  בלם נבחרת אנגליה מנסה לשים את פרשת ווין ברידג' מאחוריו : " הראנו שהרוח הקבוצתית לא נפגעה "
 נבחרת אנגליה הציגה יכולת לא רעה בכלל במשחק הידידות מול מצרים לפני יומיים .  החבורה של פביו קאפלו ניצחה 1:3 ,  אלא שהסיפור המרכזי המשיך להיות זה של ג'ון טרי .  בלם צ'לסי לבש את המדים הלאומיים לראשונה מאז פרשיית ווין ברידג' ,  וחלק מהקהל בוומבלי קיבל אותו בקריאות בוז .  עם זאת ,  טרי עצמו דווקא יצא מחוזק מהמשחק . " הראנו שהרוח הקבוצתית שלנו לא נפגעה ,  הראנו שהשחקנים ,  האוהדים והמדינה כולה מאוחדת מאחורי הנבחרת ",  אמר הבוקר  ( שישי )  טרי ,  באחת ההתייחסויות הראשונות לפרשה .
" הרוח בין החבר'ה היא פנטסטית ,  והוכחנו שאנחנו יכולים לחזור מפיגור של שער נגד נבחרת טובה מאוד .  נתרכז באנגליה ובגביע העולמי ,  ואם נשחק ככה יש לנו סיכוי טוב מאוד להמשיך ולהתקדם .  לפני 18 חודשים אמרנו שאנחנו צריכים להשתפר ,  ועשינו את זה ".  כאמור ,  חלק לא קטן מהקהל לא ממש עמד לצידו של טרי ,  אך חלק אחר עודד אותו ,  והבלם אסיר תודה על כך . " אני מודה לקהל שהראה את התמיכה שלו אחרי המשחק ,  זה חשוב מאוד ,  כולנו צריכים לשכוח מזה עכשיו ". 
פרנק למפארד ,  חברו של טרי לנבחרת ולצ'לסי ,  המשיך את הקו של הבלם . " ניסינו לאטום רגשות שליליים .  השחקנים מבינים את קריאות הבוז ,  אבל בין אם זה נוגע לעניינים שעל המגרש או מחוצה לו ,  זה לא עוזר .  אנחנו צריכים להתרכז בלעמוד מאחורי הנבחרת ולהוקיע את השליליות ,  כי זה יכול להשפיע על אנשים .  אני חושב ששמנו את זה מאחורינו .  הראנו קשיחות ורוח קבוצתית על כר הדשא ",  הוסיף הקשר .
 
טרי : " כולנו צריכים לשכוח מזה עכשיו "
 אחרי הניצחון על מצרים ,  בלם נבחרת אנגליה מנסה לשים את פרשת ווין ברידג' מאחוריו : " הראנו שהרוח הקבוצתית לא נפגעה "
 
