התאונה בבית יהושע :  מנכ"ל הרכבת לשעבר מואשם בהריגה
כפי שפורסם ב-TheMarker דחתה הפרקליטות את טענות עופר לינצ'בסקי ושני בכירים ותאשים את הנהג שגרם לתאונה
3.5 שנים לאחר תאונת הרכבת הקטלנית במפגש בית-יהושע - מגיעה שאלת האחראים לתאונה לפתחו של בית המשפט :  מנכ"ל אפי אירופה ומנכ"ל רכבת ישראל לשעבר ,  עופר לינצ'בסקי ,  סמנכ"ל ההפעלה ברכבת ישראל ,  הראל אבן ,  והממונה הארצי לשעבר בתחום דרכים והסדרי תנועה ברכבת ,  יובל בלום - הואשמו היום בבית המשפט המחוזי בפתח תקווה בעבירות של גרימת מוות ברשלנות וגרימת חבלה ברשלנות.נהג הרכב הפרטי שנתקע על מפגש מסילת הברזל והביא לתאונה ,  יונתן ועדיה ,  הואשם בהריגה ,  גרימת חבלה של ממש ,  נהיגה בשכרות ,  נהיגת רכב בקלות ראש או ברשלנות ,  שימוש בסם מסוכן לצריכה עצמית וניפוק תכשיר מרשם שלא לפי מרשם .  כפי שפורסם ב-themarker ,  ההחלטה על הגשת כתבי האישום התקבלה בפרקליטות מחוז מרכז בתום הליך שימוע שנערך לארבעה משך כשנתיים .  במהלך השימוע הוגשו חוות דעת של מומחים מטעם הנאשמים - ואולם לאחר בחינתן ,  החליטה הפרקליטות לדחות את טענות ההגנה.ביוני 2006 פגעה רכבת נוסעים ברכב פרטי שנתקע על המסילה ,  כתוצאה מתאונה קודמת שבה היה מעורב .  כתוצאה מהתאונה התהפכו הקטר ושני קרונות נוספים ,  חמישה מנוסעי הרכבת נהרגו וכ-80 נוסעים נפצעו בדרגות חומרה שונות.לפי כתב האישום ,  אותו הגיש עו"ד אור ממון מפרקליטות מחוז מרכז ,  למרות שתי תאונות קודמות ,  ברבדים ובאחוזם ,  לא ביצעה הרכבת בחינה מערכתית של המענה המיידי לסיכון של מכשול במפגש מסילה-דרך ,  לא גובשו נהלים או הנחיות שעניינם טיפול ומניעת תאונות ,  לא סופקו פתרונות ביניים לסכנה שבמפגשים  ( עד מציאת פתרונות קבע )  ,  לא בוצע מיפוי של המפגשים בהם לא קיימת התראה מוקדמת לנהג הרכבת ולא ניתן מענה למפגשים שבהם קיימת מגבלת ראות .  זאת ,  למרות שמפגש בית יהושע אופיין כבעל הרמה הגבוהה ביותר מבחינת הסיכוי להתרחשות תאונה בין רכבת לרכב.מכתב האישום עולה כי שלושה חודשים לפני התאונה ,  ביצעה הרכבת סקר תחזוקת מפגשים אשר הצביע על כך ש"במפגש בית יהושע עצי אקליפטוס גדולים ומיקום המפגש בקשת מגבילים את שדה הראיה ".  עוד עולה ,  כי אתר זה היה אחד מארבעה מפגשים בהם החליט לינצ'בסקי לבחון ישימותה של מערכת רדאר מתוצרת סימנס ,  שמטרתה לאתר מכשול במפגש לאחר שהופעלה מערכת המחסום ועצירת הרכבת המתקרבת.כמו כן ,  הזמין לינצ'בסקי מסמך המלצות לפיקוח אנושי על רכבות ב-37 מפגשים בעלי סיכון גבוה .  מסמך זה כלל המלצה להצבת משגיח במפגש בית יהושע בין השעות 06:00-22:00 .  יחד עם זאת ,  בדיון שנערך באפריל 2006 הורה לינצ'בסקי להציב משגיח ב-19 מפגשים בלבד - ובשעות הבוקר  ( 6-10 )  ואחה"צ  ( 15-22 )  בלבד .  זאת ,  כך נטען בכתב האישום , " מבלי שנערך דיון מעמיק בנושא ,  מבלי שנבחן מדוע יש לסטות מהמלצות ישראל מרקו ומבלי שניתן מענה חלופי באותם מפגשים ושעות בהם הוחלט שלא להציב משגיח ".  התאונה בבית יהושע אירעה בשעה 11:56.הרכבת ,  עליה ארבעה קרונות עמוסי נוסעים ,  נסעה מדרום לצפון במהירות של כ-140 קמ"ש .  למרות ששדה הראייה במפגש מאפשר לקראות את הרכב התקוע ממרחק של כ-295 מטר - החל נהג הרכבת בבלימה רק 125 מטר ,  ובמהירות של 134 קמ"ש .  במהירות זו ,  מרחק הבלימה של הרכבת מרגע לחיצה על ידית בלימת החרום הוא כ-1,000 מטר.יש לציין ,  כי בספטמבר 2008 הוגש לבית משפט השלום באשקלון כתב אישום נגד הרכבת ושלושה מבכיריה ,  בהם גם אבן ,  בגין אחריותם לתאונות הרכבת שאירעו ברבדים ובאחוזם ביוני וביולי 2005 .  ברבדים ,  פגעה רכבת במשאית ,  נהרגו שבעה בני אדם ונפצעו 248 ,  ובאחוזם פגעה רכבת ברכב משא ,  נפצעו נהג הקטר ו-63 נוסעים .  הבכירים הואשמו בגרימת מוות ברשלנות ובגרימת חבלה חמורה .
 
התאונה בבית יהושע :  מנכ"ל הרכבת לשעבר מואשם בהריגה
כפי שפורסם ב-TheMarker דחתה הפרקליטות את טענות עופר לינצ'בסקי ושני בכירים ותאשים את הנהג שגרם לתאונה

