ארדן : " ישראל יכולה למנף את הידע שלה בטיהור מים ,  חקלאות ואנרגיה להובלת הכלכלה הירוקה "
  >  >   " משבר האקלים ישנה את הכלכלה בדורות הבאים ,  ויש לחברות הזדמנות חדשה .  כבר כיום חברות משנות את הליך הייצור ומאמצות סטנדרטים חדשים ,  וחברות בישראל אינן שונות "  - כך אמר אתמול השר לאיכות הסביבה גלעד ארדן בפאנל שדן בכלכלה ירוקה .  עוד אומר ארדן כי ישראל יכולה למנף את הידע שצברה ,  בעיקר בתחומי טיהור מים ,  חקלאות ואנרגיה ,  כדי להוביל את היווצרותה של הכלכלה הירוקה .  כלכלה זו תתמקד בצורך של ארגונים וחברות לייעל את צריכת האנרגיה ולצמצם את פליטות הפחמן .  המשרד לאיכות הסביבה מתכנן רפורמה לטיפול בפסולת שתובא להצעה בכנסת בשבועות הקרובים .  תכלית הרפורמה היא להעביר את האחריות על המוצרים ,  גם בתום חיי המוצר  ( end of life )  ,  אל החברות ,  כך שהממשלה או האזרחים לא יספגו עלויות אלה .  פרט להעברת האחריות על המוצרים לחברות המייצרות ,  ארדן מתכנן ליצור באמצעות רגולציה שווקים חדשים למוצרים משומשים או ממוחזרים ,  החל בנייר ועד לצמיגים .  משתתף נוסף בפאנל ,  ג'ון אנטואנידיס ,  מנכ"ל חברת ההשקעות רוזבאד אנרג'י הגרמנית ,  אמר כי חקיקה ירוקה יוצרת שווקים חדשים והזדמנויות חדשות עבור יזמים .
 
ארדן : " ישראל יכולה למנף את הידע שלה בטיהור מים ,  חקלאות ואנרגיה להובלת הכלכלה הירוקה "
 nan
