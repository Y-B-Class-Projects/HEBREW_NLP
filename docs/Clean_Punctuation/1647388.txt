לאומית :  נמשך עמאשה לליגת העל
עמאשה הוביל את קרית שמונה לניצחון 1:3 על אשקלון ,  ועשה עוד צעד בדרך לעלייה .  0:2 לרמת השרון השנייה על נס ציונה
מוליכת הליגה הלאומית ,  עירוני קרית שמונה ,  ברחה מיריבותיה במחזורים האחרונים ונראה כי העניין בלאומית עובר לקרב על הפלייאוף .  מי שדאגה לנסות ולשמור על מתח היא עירוני רמת השרון ,  ששמרה על המקום השני אחרי שערן קוליק השיג ניצחון בכורה בקבוצה החדשה שלו ,  0:2 על סקציה נס ציונה ,  שנעצרה .  משה בן לולו ורועי בקל סידרו שלוש נקודות חשובות לרמת השרון ,  שנותרה בפער שמונה מהמוליכה עירוני קרית שמונה .
 הפועל ראשון לציון המשתפרת מצליחה להתקרב לשישייה הראשונה במשחקה הביתי מול הפועל ירושלים אחרי ניצחון ביתי 0:1 על הפועל ירושלים .  מכבי הרצליה ,  שפגשה את הפועל מרמורק האחרונה ,  התפרקה עליה עם 0:4 קטלני ,  כשאמברוס אודינקה סיים עם צמד .  במשחק המרכזי בשבת גברה עירוני קרית שמונה 1:3 על הפועל אשקלון הלוהטת ושמרה על יתרונה בפסגה .  במשחק נוסף ,  הכח עמידר רמת גן חזרה עם 1:1 ממשחק החוץ מול בית"ר שמשון תל אביב והורידה את הפועל ירושלים אל מתחת לקו האדום .
 הופעת הבכורה של ערן קוליק כמאמן רמת השרון הסתיימה ב-1:1 ביתי מול בני לוד ,  אבל בשישי המאמן הוותיק הצליח להשיג ניצחון בכורה במגרש של נס ציונה נגד הקבוצה ,  שרצף המשחקים שלה ללא הפסד הסתיים כעת אחרי שעמד על שמונה .
 אחד השחקנים החמים של נס ציונה בתקופה האחרונה הוא הגאורגי גאגה צ'קטיאני ,  שפתח את העונה ברמת השרון ,  אבל נגד האקסית הוא החמיץ פעם אחר פעם במהלך המחצית הראשונה ,  והתקשה לסדר למאמן שלו ,  רפי כהן ,  שער .  אחת ההחמצות הגדולות הייתה בדקה ה-30 אחרי שקיבל כדור מצוין ,  עבר את מנחם קורצקי והעיף מול שער חשוף מעל השער במקום לבעוט לפינה הרחוקה .
 רמת השרון לא נבהלה מצרור ההחמצות ובדקה ה-42 היא הכריעה את המשחק ,  כששוער נס ציונה ,  שלומי בן חמו ,  סחט הצלה כפולה מדודו אברהם וממשה בן לולו ,  שגם המשיך את הריבאונד בפעם השלישית והכניע את נס ציונה .  בתוספת הזמן מתפרצת של רמת השרון הסתיימה עם השני ,  כשכדור עומק של אורן ניסים הגיע למשה בן לולו ,  שפרץ מימין והוציא רוחב לרועי בקל ,  ששיחרר כדור מצוין פנימה .
 אחרי השבועות הלא יציבים של מכבי הרצליה ועל ההתקפה שלה ,  נראה שמשהו בכל זאת השתחרר שם עם תצוגת כדורגל משכנעת נגד הקבוצה החלשה ביותר בליגה .  שני שערים בלבד כבשה המארחת ב-11 משחקי הליגה האחרונים שלה ,  כשאחד מהם אף היה עצמי ,  אבל הרצליה ידעה לעשות את הסוויץ' והפעם היא שחררה כמות כפולה .  רצף התוצאות השליליות ערער מאוד את מעמדו של המאמן סלובודאן דראפיץ' והשבוע פורסמו ידיעות לפיהן הבעלים אריאל שיימן לקח את המושכות באימונים ,  כפי שעשה בעונה שעברה בתקופת כהונתו של אייל לחמן ,  אבל אולי עכשיו הסדר יחזור לשרון .
 אחרי מחצית ראשונה מאופסת ,  אמברוס אודינקה החל עם השער הראשון בדקה ה-52 .  אופיר חיים כנראה קיבל ממנו השראה שלוש דקות לאחר מכן אחרי בישול של אודינקה ,  שהשלים את הבליץ עם שער נוסף בדקה ה-65 .  אנתוני פארקר סגר את הסיפור עם שער נוסף בדקה ה-80  ( שוב בישול לאודינקה )  ,  שהנחיל למרמורק של עופר פביאן משחק שמיני ברציפות עם הפסד ונראה שקבוצתו בדרך הבטוחה בחזרה לליגה א' .
 ביום שני האחרון גברו הכתומים 0:3 על מרמורק במשחק החוץ שנערך בראשון לציון והיום הם חזרו בפעם השלישית ברציפות לאיצטדיון הסופרלנד וצלחו בהשגת ניצחון חשוב נוסף .  אז אחרי שהשחקנים של יעקב הלל ויציק מרקל התרחקו מהתחתית ,  הם דאגו גם לסבך עוד יותר את הפועל ירושלים המסכנה ,  שעדיין מחפשת ניצחון ראשון אחרי עשרה מחזורים .  גם יהודה זגורי ,  שמונה במקום שלומי עמר שסיים את תפקידו ,  לא הצליח להושיע .
 כבר אחרי שמונה דקות הובקע השער היחיד במשחק ,  עליו חתום רוברטו סאנצ'ז ,  שחקנה הפרגוואי של הפועל ראשון לציון ,  שהצטרף לאחרונה ,  כבש כבר נגד מרמורק והשלים היום שער שני בארבעה משחקים .  הבעיטה של סאנצ'ז מתוך הרחבה של ירושלים הטעתה את השוער אחרי שפגעה באחד משחקני ההגנה ,  ונכנסה פנימה .
 המשחק המרכזי של המחזור ה-24 נערך בקרית שמונה ,  הפגיש את שני הלהיטים הגדולים של הלאומית ולא איכזב .  מוליכת הליגה הלאומית מביאה בשבועות האחרונים את עליונות הסגל שלה לידי ביטוי ,  ועשתה זאת גם הערב ,  למרות הפתיחה הרעה שלה למשחק .  אשקלון ,  שהבהירה בשבועות האחרונים כי הדרך היחידה לנצח אותה היא בבית הדין של ההתאחדות ,  עלתה ליתרון מוקדם משער של שי פטלק בדקה הראשונה ,  אבל למעשה רק הרגיזה את קרית שמונה .
 החלוץ המקדוני זוראן בלדובלייב ,  שהוסיף המון מאז הצטרף בפגרת ינואר ,  כבש בדקה ה-17 וראה את שותפו להתקפה ,  סאלח חסארמה ,  מחקה אותו ומשלים מהפך בפנדל בדקה ה-25 .  עמאשה המשיך את המוטמנטום בדקה ה-28 וחתם את תוצאת המשחק כשהמחוג עדיין לא הראה על חצי שעה .  קרית שמונה בדרך הבטוחה בחזרה לליגת העל .
 שתי הקבוצות הגיעו למשחק כשהן בתקופה לא טובה ואחרי שתי תוצאות תיקו מאופסות .  הערב הן התקדמו ל-1:1 .  מאמן הסגולים רונן ויינשטיין פגש את הקבוצה איתה היה שותף לסנסציית הגביע לפני שנתיים ואילו מאמן בית"ר שמשון לופא קדוש התמודד מול הקבוצה בה שיחק ואימן בעבר .  הכח ,  ששוב חסרה את קובי חסן המורחק ,  שיוועה לניצחון שירחיק אותה מהקו האדום והשיגה יתרון משער של עדי סלוניקי בדקה ה-48 ,  אבל המארחים חזרו עם שער של עידו אקסברד בדקה ה-60 .  הכח עלתה מעל הקו האדום ,  אך היא מקדימה רק בהפרש שערים את הפועל ירושלים

לאומית :  נמשך עמאשה לליגת העל
עמאשה הוביל את קרית שמונה לניצחון 1:3 על אשקלון ,  ועשה עוד צעד בדרך לעלייה .  0:2 לרמת השרון השנייה על נס ציונה

