הגירעון לוחץ על תעש :  תפטר 500 עובדים
התעשייה הצבאית החליטה על פיטוריהם של העובדים במהלך 2010 ,  ועל קיצוצים בהוצאות במטרה לשפר את תזרים המזומנים של החברה
התעשייה הצבאית החליטה היום  ( רביעי )  על פיטוריהם של 500 עובדים במהלך 2010 ,  ועל קיצוצים בהוצאות במטרה לשפר את תזרים המזומנים של החברה ,  כך מסרו מקורבים לחברה .  החלטות יוצאו לפועל כבר בימים הקרובים .
 דירקטוריון החברה אישר היום את הצעדים ,  על מנת להתמודד עם הגרעון התזרימי הצפוי ב-2010 בהיקף של 250 מיליון שקל .  על הצעדים הוחלט בעקבות מבוי סתום בתוכנית ההפרטה של החברה ובעקבות דרישת רשות החברות הממשלתיות להציג תוכנית התייעלות אגרסיבית .  
לפני כשבוע הציגה תעש תוכנית שכללה חיסכון של 20 מיליון שקל בהוצאות ,  שלא סיפקה את מנהל רשות החברות הממשלתיות ,  דורון כהן .
 בד בבד קרא דירקטוריון החברה לממשלה לקדם את תוכנית הפרטת החברה ,  במיתווה עליו הוסכם בעבר .  עיקרו  הנפקה של עד 49% ממניותיה בבורסה ובהמשך ,  מכירת הייתרה למשקיע .  כהן אינו תומך בהנפקה בנימוק שתוצאותיה העסקיות של החברה לא יאפשרו אותה .  ועד העובדים ויו"ר ההסתדרות עופר עיני ,  דורשים להנפיק את החברה כערובה להתחייבות הממשלה להשאיר אותה נקייה מחובות ועם הון עצמי חיובי .
 
הגירעון לוחץ על תעש :  תפטר 500 עובדים
התעשייה הצבאית החליטה על פיטוריהם של העובדים במהלך 2010 ,  ועל קיצוצים בהוצאות במטרה לשפר את תזרים המזומנים של החברה

