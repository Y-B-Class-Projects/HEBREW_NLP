פיטר ג'קסון יחל בצילומי  " ההוביט "  בתלת ממד בתחילת השנה הבאה
לאחר חודשים של עיכובים ,  אולפני הקולנוע וורנר ברדרס ו-MGM קרובים להסכם פיננסי להפקת הסרטים
אחרי חודשים של מו"מ ועיכובים ,  אולפני הקולנוע וורנר ברדרס ומטרו-גולדווין-מאיירס קרובים להסכם שיאפשר לבמאי פיטר ג'קסון להתחיל לצלם את גרסתו של  " ההוביט "  של ג'יי ר' ר' טולקין בתחילת השנה הבאה .  הסרט מתוכנן לצאת בשני חלקים.בימים הקרובים צפויה להתגבש העסקה הפיננסית בין שני האולפנים ,  כך מסרו מספר אנשים המקורבים לדיונים.סרטי  " ההוביט "  הם הרחבה של זיכיון  " שר הטבעות ",  הטרילוגיה המצליחה המבוססת על ספריו של טולקין שייצרה הכנסות של כ-3 מיליארד דולר ברחבי העולם עבור ניו ליין סינמה ,  שכעת שייכת לוורנר .  הסרטים יצולמו בתלת ממד ,  למרות שלא תוכננו כך במקור .  ב-2009 ,  סיפרו גורמים המקורבים להפקת הסרט כי היות ומדובר בסרטים אינטימיים יותר מסרטי  " שר הטבעות ",  פורמט הדו ממד יהיה מתאים יותר .  אך הצלחת  " אוואטר ",   " אליס בארץ הפלאות ",  ואפילו  " התנגשות הטיטנים "  שנקטל בביקורות הבהירה כי הצופים מוכנים לשלם יותר עבור תכני תלת ממד.במידה ולא יהיו עיכובים נוספים ,  הסרט הראשון בסרט  " ההוביט "  צפוי לעלות לאקרנים בדצמבר 2012 ,  והשני יצא שנה לאחר מכן.דוברים מטעם mgm ,  וורנר ,  ניו ליין וג'קסון סרבו להתייחס לידיעה .
 
פיטר ג'קסון יחל בצילומי  " ההוביט "  בתלת ממד בתחילת השנה הבאה
לאחר חודשים של עיכובים ,  אולפני הקולנוע וורנר ברדרס ו-MGM קרובים להסכם פיננסי להפקת הסרטים

