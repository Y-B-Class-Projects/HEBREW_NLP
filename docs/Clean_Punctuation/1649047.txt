קליין : " צריך לדחות את המפגש ביום או יומיים "
 נבחרת הדייויס תתאחד בקוקימבו רק ברביעי בצהריים ,  כ-36 שעות לפני המפגש מול צ'ילה .  יו"ר האיגוד ממתין להחלטה בעניין
נבחרת הדייויס של ישראל ממשיכה לשוטט בדרכים ,  ונראה שהמסע שלה לעבר אתר התחרות בקוקימבו עוד ארוך מאוד .  רק מחר  ( רביעי )  בשעות הצהריים צפויים חברי הנבחרת להתאחד ולהתחיל בהכנות המסודרות למפגש שיתקיים בסוף השבוע הקרוב נגד צ'ילה .
 רוב חברי הנבחרת ,  בהם אייל רן ,  דודי סלע ,  יוני ארליך והראל לוי ,  שנחתו ביום שבת במיאמי ,  אחרי שלא התאפשר להם לנחות בצ'ילה עקב רעידת האדמה ,  החלו במסע לכיוון ארגנטינה ,  שם הם ינחתו בבואנוס איירס .  משם הם אמורים להמריא מחר בשעות הבוקר לעיר המארחת של המפגש .  במקביל ,  אנדי רם ,  שדווקא נמצא בצ'ילה ,  החל במסע אחר לגמרי ברכב שכור מסנטיאגו לקוקימבו ,  כשהוא אמור להגיע לפני חבריו .
 על רקע המסע הארוך ,  מצפים באיגוד הטניס שה-ITF יקבל החלטה לשנות את מועד תחילת המשחקים . " הציפייה שלי מה-ITF היא לקבל החלטה נבונה ",  אמר הערב  ( שלישי )  יושב ראש האיגוד ,  מיכאל קליין . " החלטה כזו מדברת על דחיית המפגש ביום או יומיים .  אם החלטה כזו לא תתקבל ,  יכול להיות שנערער עליה .  ב-ITF צריכים להבין שאי אפשר לקיים מפגש במסגרת בית עליון כשהנבחרת מגיעה רק 36 שעות לפני שהמשחקים מתחילים ". 
לשאלה מדוע אין הוא יוזם פנייה כזו להתאחדות הטניס העולמית ,  משיב קליין : " אני לא חושב שאני צריך לבוא ולהגיד מה הם צריכים לעשות .  ברגע שאני אגיש בקשה ,  אני אהיה מקובע אליה .  אם ההחלטה תהיה לטעמי ,  אני אזרום איתה .  ברגע שה-ITF יראו בעיניים שכל השחקנים הישראלים הגיעו ,  הם יקבלו החלטה כיצד לנהוג ". 

קליין : " צריך לדחות את המפגש ביום או יומיים "
 נבחרת הדייויס תתאחד בקוקימבו רק ברביעי בצהריים ,  כ-36 שעות לפני המפגש מול צ'ילה .  יו"ר האיגוד ממתין להחלטה בעניין

