אנגליה :  קרלוס יצא לקרוע את העיר
שלושער נהדר של קרלוס טבז העניק למנצ'סטר סיטי ניצחון 1:4 על בלקבורן ,  והעלה אותה אל המקום הרביעי בטבלה
אחרי שלא מעט משחקים מהמחזור האחרון בוטלו ,  וכל הליגה סבלה מהקור הנורא ,  חזרה מנצ'סטר סיטי מהחופשה שלה ,  והשיגה ניצחון ביתי 1:4 על בלקבורן ,  הרביעי ברציפות שלה בליגה .  קבוצתו של רוברטו מאנצ'יני המשיכה את הכושר הטוב שלה בתקופה האחרונה ,  ואחרי הניצחון במחזור הקודם על ווסטהאם ,  השיגה 3 נקודות נוספות בעיקר תודות לשלושה שערים של קרלוס טבז ,  שהציג יכולת נהדרת הערב  ( שני )  .  סיטי עולה אל המקום הרביעי בטבלה ,  לפני טוטנהאם ,  אסטון וילה וליברפול .  
כבר בדקה ה-7 עלו המארחים ליתרון ,  כשערבוביה ברחבה מצאה את ירכו של קרלוס טבז ,  וזו הפנתה את הכדור אל הרשת ,  כדי להעלות את קבוצתו ליתרון .  בלקבורן לא הצליחה לסכן רבות את שערו של שי גיבן ,  ובדקה ה-39 ניצלה הסיטי את החולשה של האורחים ועלתה ל-0:2 .  התקפה מתפרצת נהדרת של מיקה ריצ'ארדס הגיעה אל בנג'אני ששלח את הכדור אל הקורה ,  ועל הריבאונד השתלט לא אחר מאותה ריצ'ארדס שכבש מקרוב .  
בלקבורן קיוותה לשנות את המומנטום במחצית השניה ,  אבל 4 דקות מהתחלתה היא כבר ספגה את השלישי ,  כששוב טבז מקבל את הכבוד .  בנג'אני בנה מצויין את המהלך ,  והעביר כדור לארגנטינאי שסובב את הכדור אל הרשת .  האורחים התנחמו בשער מצמק בדקה ה-71 כשטעות הגנתית של הסיטי איפשרה למורטן פדרסן להכניע את גיבן .  אלא שהרגע היפהפה ביותר הגיע רק לקראת הסיום :  בדקה ה-90 קיבל טבז את הכדור מחוץ לרחבה ,  ומהמקום שלח כדור חכם שהפתיע את פול רובינסון ,  ונכנס פנימה .
 
אנגליה :  קרלוס יצא לקרוע את העיר
שלושער נהדר של קרלוס טבז העניק למנצ'סטר סיטי ניצחון 1:4 על בלקבורן ,  והעלה אותה אל המקום הרביעי בטבלה

