סיטי דיווחה על הפסד של 7.6 מיליארד דולר ברבעון הרביעי עקב החזרת כספי הסיוע לממשל 
בשנת 2009 כולה רשמה הפסד של 1.6 מיליארד דולר
ענקית הפיננסים דיווחה היום על הפסד של 7.6 מיליארד דולר ברבעון הרביעי של 2009 ,  בהתאם לתחזיות האנליסטים ,  בין היתר בשל הוצאות הקשורות להחזר הסיוע הממשלתי שקיבלה במהלך המשבר הפיננסי העולמי .  בשנת 2009 כולה רשמה החברה הפסד של 1.6 מיליארד דולר.סיטי ,  שהחזירה סיוע בסך 20 מיליארד דולר שקיבלה מהממשל במהלך המשבר ,  רשמה הפסד של 7.6 מיליארד דולר או 33 סנט למניה ברבעון הרביעי ,  לעומת הפסד של 17.24 מיליארד דולר או 3.40 דולר למניה ברבעון המקביל שנה קודם לכן .  לא כולל כספי הסיוע המוחזרים ,  רשמה סיטי הפסד של 1.4 מיליארד דולר ,  או 6 סנט למניה ,  במהלך הרבעון.סיטי קיבלה סיוע בסך 45 מיליארד דולר מהממשל האמריקאי ,  המחזיק ב-27% ממניות החברה .  במהלך הרבעון הרביעי הפרישה החברה 8 מיליארד דולר כדי להחזיר בדצמבר סיוע בסך 20 מיליארד דולר ,  לאחר שמרבית מתחריו החזירו גם את כספי הסיוע שקיבלו .  משלמי המסים האמריקאים עדיין מחזיקים ב-7.7 מיליארד מניות של סיטי ,  שמנייתה נפלה ב-89% בשנתיים האחרונות .  מנכ"ל סיטי ,  ויקראם פנדיט ,  הוביל בשנה האחרונה תהליך של מכירת נכסים במטרה לממן את החזרת כספי הסיוע שקיבלה סיטי ולקצץ עלויות .
 
סיטי דיווחה על הפסד של 7.6 מיליארד דולר ברבעון הרביעי עקב החזרת כספי הסיוע לממשל 
בשנת 2009 כולה רשמה הפסד של 1.6 מיליארד דולר

