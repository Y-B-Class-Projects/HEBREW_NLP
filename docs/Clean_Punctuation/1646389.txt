דו"ח התנועה הפך לחילוץ מושתל כבד
אל שוטר תנועה שהיה עסוק במתן דו"ח תנועה ניגש אזרח שטען כי כרגע הודיעו לו שנמצא כבד מתאים להשתלה .  השוטר החליט לזנוח את הדו"ח ולהעניק ליווי משטרתי בדרך לביה"ח
במהלך פעילות אכיפה שגרתית בצומת קצימה סמוך לנתניה ,  עזב שוטר את כל מעשיו ויצא לנסיעה בהולה ,  זאת כדי לסייע לאזרח להגיע לבית החולים ולקבל השתלת כבד לה חיכה תקופה ארוכה .
 השוטר ,  שהיה במהלך פעילות אכיפה שגרתית של משטרת התנועה במחוז השרון ,  היה עסוק בכתיבת דו"ח לנהגת שעברה במקום ,  כאשר לפתע עצר אזרח לצידו וסיפר לו כי הרגע קיבל טלפון מבית החולים איכילוב בו נמסר לו שנמצא כבד המתאים להשתלה בגופו ,  זאת לאחר תקופה ארוכה בה הוא ממתין להשתלה .  בטלפון שקיבל נמסר כי עליו להגיע לבית החולים תוך חצי שעה ,  אחרת הכבד המיועד יינזק .  
השוטר ,  שהיה בתחילתו של רישום דו"ח לנהגת אחרת ,  עזב את כל מעשיו ולקח את האזרח בניידת אל בית החולים ,  תוך שהוא פותח אירוע במוקד אגף התנועה ומבקש אישור לנהיגה מיוחדת ומבצעית ,  וכשמסר למוקדנית בגל הקשר את פרטי האזרח לשם רישום האירוע ,  הופתעה השוטרת לגלות כי מדובר בקרוב משפחתה .  
במקביל ,  פנתה דבורה שרר מהמרכז הלאומי להשתלת איברים אל משטרת התנועה הארצית בבקשה לסיוע בהול בהעברת הכבד המדובר המיועד להשתלה מבית החולים בילינסון אל איכילוב ,  ואף ציינה כי האזרח הזקוק להשתלה ,  עושה את דרכו לניתוח וכי מדובר בהעברה דחופה הדרושה להיעשות תוך פרק זמן קצר של רבע שעה מטעמים רפואיים ,  זאת אל מול העומסים בכבישים באותה שעה .  
למשימה נרתמה ניידת נוספת ממחוז תל אביב ,  אשר נשלחה למען העברת הכבד לתל אביב .  הניידת הגיעה לביה"ח בילינסון ואספה את נציג המרכז עם הכבד בצידנית .
 
דו"ח התנועה הפך לחילוץ מושתל כבד
אל שוטר תנועה שהיה עסוק במתן דו"ח תנועה ניגש אזרח שטען כי כרגע הודיעו לו שנמצא כבד מתאים להשתלה .  השוטר החליט לזנוח את הדו"ח ולהעניק ליווי משטרתי בדרך לביה"ח

