יעקב ויונית עוד יחלקו מונית
ב-2012 יארזו ,  בעל כורחם ,  אנשי חדשות ערוץ 10 את מטלטליהם ויעברו לשדר את המהדורה כמה עשרות מטרים מהמתחרים - בנוה אילן ,  כפי שדורש חוק הרשות השנייה .  האם זה מה שישפר את הסיקור החדשותי ? 
 >  >  השבוע הוחלט כי חברת החדשות של ערוץ 10 תעבור עד 2012 לירושלים - כפי שדורש חוק הרשות השנייה מ-92' ,  שקבע כי  " מקום מושבם של הרשות ,  מוסדותיה וחברות החדשות הוא בירושלים ".  אה ,  סליחה ,  בעצם החברה תעבור לנוה אילן .  אמנם בית המשפט קבע בזמנו שנוה אילן נמצא במחוז ירושלים ,  אך כל מי שעשה אי פעם את הדרך לבירה יודע שהמרחק בינה לנוה אילן הוא כ-20 ק"מ .  מועצת הרשות השנייה אף קבעה השבוע כי 12.5% מעובדי חברת החדשות של ערוץ 10 יצטרכו להיות תושבי ירושלים .  המשמעות :  כעת ייתכן שחברת החדשות של ערוץ 10 תיאלץ לפטר חלק מהעובדיה ,  כשכל חטאם הוא שאזור החיוג שלהם אינו 02 .  בנוסף ,  המעבר ,  מעריכים בערוץ ,  יעלה כ-40 מיליון שקל ,  לא כולל העלויות השנתיות של הנסיעות .  זה לא שצריך לרחם על ערוץ 10 .  הוא זילזל כל השנים במחויבויות רבות אחרות שלו :  הוא לא השקיע בתחום הקולנוע כנדרש ,  לא הפיק ושידר תוכניות סוגה עילית מסוג דרמה ותעודה וגם לא שילם את דמי הזיכיון והתמלוגים שהושתו עליו .  לכל אחד ממחדלים אלה יש נפגע - ענף הקולנוע לא קיבל את הכסף המגיע לו מהערוץ ,  יוצרי הדרמה והתעודה לא זכו למספיק עבודה מהערוץ ,  הזכייניות האחרות מימנו את פעילות הרשות השנייה בגלל דמי הזיכיון החסרים ואילו בקופת המדינה חסר הכסף שהערוץ לא שילם עבור תמלוגים .  אבל נשאלת השאלה :  מי נפגע מזה שחדשות ערוץ 10 משודרות מגבעתיים ?  חברת החדשות של ערוץ 2 עומדת בחוק ומשדרת מנוה אילן מ-2000 ,  אבל האם הדבר משדרג את המהדורה שלה באופן כלשהו ?  מדובר בחוק שרירותי שלא ברור מה התועלת שלו .  בכיר בחברת החדשות של ערוץ 2 הסביר כי עובד המגיע למשמרת של תשע שעות נאלץ לבלות בדרכים עוד שעתיים ,  ומעבר לעלות הנסיעות הגבוהה ולהגברת הזיהום הסביבתי ,  הדבר גם מביא לשחיקה של העובדים .  גם אם על פניו ניתן לחשוב כי הדבר יביא לגיוון הרקע של עובדי החברה ,  הרי שהתוצאה היתה הפוכה - עובדים הגרים בגוש דן וירושלים מצליחים להתמודד עם ההסעות לנוה אילן ,  ואולם עובדים המתגוררים ביישובים יותר מרוחקים כמו אשדוד או נתניה ,  פשוט מתייאשים מהדרך הארוכה .  האם אוויר ההרים הצלול כיין אכן מסייע לעשייה של מהדורת חדשות איכותית ונשכנית יותר ?  מצד אחד ,  גם בגליל העליון יש אוויר הרים לא רע ,  אבל מצד שני ,  גם את  " האח הגדול "  מצלמים בנוה אילן .  קשה להכריע .  ואסור גם להתעלם מכך שהחוק מביא את שתי מהדורות החדשות המרכזיות בישראל לדור בכפיפה אחת בתוך מתחם מבודד שגודלו כ-60 דונם .  נדמה שזאת לא הנוסחה המושלמת לייצור חדשות בלתי תלויות ,  עצמאיות ומקוריות .  לא קשה לשער כי עיתונאים מתחנות מתחרות עוד יחלקו מוניות בדרך חזרה לתל אביב .  אז למה בעצם ההתעקשות על שידור החדשות מירושלים ?   " ירושלים יותר חשובה לי מערוץ 10 ",  הצהיר בפאתוס ח"כ זבולון אורלב ,  במסגרת הדיון בעניין בוועדת הכלכלה .  כנראה שעוד לא נולד הח"כ שיצביע בעד שינוי חקיקה שלכאורה פוגע במעמדה ירושלים ,  גם אם אין לה צידוק אמיתי .
 
יעקב ויונית עוד יחלקו מונית
ב-2012 יארזו ,  בעל כורחם ,  אנשי חדשות ערוץ 10 את מטלטליהם ויעברו לשדר את המהדורה כמה עשרות מטרים מהמתחרים - בנוה אילן ,  כפי שדורש חוק הרשות השנייה .  האם זה מה שישפר את הסיקור החדשותי ? 

