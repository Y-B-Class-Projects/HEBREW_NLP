הסטארט-אפ של ראש אמ"ן יחליף את השומר בבנייני היוקרה של מנהטן
אהרון זאבי-פרקש ,  ראש אמ"ן לשעבר ,  עבר מאבטחת המדינה לאבטחת דיירים .  הסטארט-אפ שהקים משווק טכנולוגיה שמזהה אנשים לפי פרצופם ,  קולם ודפוסי ההתנהגות שלהם .  תכירו את הדורמן המודרני
 >  >  בקרוב יוכלו חברי הכנסת המבקשים להיכנס למשכן עם רכבם להזדהות באמצעות תווי הפנים ,  תוך וידוא לוחית הרישוי של המכונית .  גם דיירי מגדל w ,  מגדל המגורים הגבוה בישראל שמוקם בפארק צמרת בתל אביב ,  צפויים לעשות שימוש בטכנולוגיה דומה .  כך גם מעבר לים ,  בארה"ב ,  במגדלי המגורים במרכז טיים סקוור בניו יורק .  מי שאחראית לכך היא חברת fst21 של אלוף במילואים אהרון זאבי-פרקש ,  לשעבר ראש אמ"ן .  בשנה האחרונה השלימה fst21 את המערכת הטכנולוגית שפיתחה ,  שמאפשרת זיהוי דיירים באמצעות שורה של טכנולוגיות .  המוטו של החברה הוא לא עוד מפתחות ומנעולים .  כל דייר הוא הוא המפתח לדירתו בעצמו .  אבטחה באמצעות אמצעים ביומטריים ,  כמו זיהוי קול או תווי פנים ,  היא טכנולוגיה ותיקה .  לכן fst21 לא מתיימרת להמציא את הגלגל .  החידוש שלה הוא בכך שהיא אורזת את כל אותן טכנולוגיות למוצר אחד שמציע לדיירים בגורדי שחקים חוויית כניסה אחרת .  fst21 פיתחה באמצעות כ-20 מומחים ,  רובם יוצאי יחידות מודיעין טכנולוגיות ,  מערכת טכנולוגית שמזהה את הדייר ,  אך גם לומדת את דפוסי ההתנהגות שלו ובאמצעותם מקטינה את הסיכוי לזיהוי שגוי .  טכנולוגיה זו משלבת בין אמצעים ביומטריים לטביעת קול .  היתרונות לדיירים ברורים .  מאחר שהמערכת מזהה את הדיירים כבר בכניסה לחניון לפי תווי פניהם וזיהוי לוחית הרישוי ,  גניבת רכב מהחניון נהפכת למשימה קשה יותר .  דיירי המגדלים יוכלו בזכות המערכת לעבור בחופשיות בכל הכניסות ברגל וברכב ,  והמערכת של fst21 תוכל לזהות אותם כשהם מתקרבים ולפתוח את הדלת .  אין צורך לשאת אמצעי זיהוי או להזדהות בפני השומר .  גם אורחים יוכלו להיכנס ביתר קלות במידה שהדיירים מאשרים זאת מראש .  המערכת תאפשר להם כניסה מכל אחת מהדלתות החיצוניות .  ולבסוף ,  גם השומר בכניסה יוכל להעניק לדיירים שירות טוב יותר ,  כי יהיה עסוק פחות בנושאי ביטחון .  בין שאר תפקידיו בצה"ל ,  שימש זאבי-פרקש גם ראש אגף הטכנולוגיה והלוגיסטיקה  ( אט"ל )  ומפקד יחידת 8200 - כך שהקשר עם עולם הטכנולוגיה לא זר לו . " סיימתי את תפקידי כראש אמ"ן בינואר 2006 .  במסגרת תפקידי לא אחת הגיע אלי מידע שארגון אל-קאעידה מתכנן הרג רב באמצעות פגיעה במגדלים .  לא רק באמצעות פגיעה על ידי מטוסים ,  כפי שקרה ב-11 לספטמבר 2001 .  אלא גם על ידי הנחת מטענים .  מגמה נוספת בשנים האחרונות היא מעבר של אוכלוסייה למגורים בערים .  עד 2040 ,  80% מאוכלוסיית העולם תגור בערים .  לתופעה זו מתחברות בעיות כמו פשע וטרור .  אחד הצרכים הבסיסיים של בני אדם הוא תחושת ביטחון .  לכן חשבתי שסטארט-אפ שיאפשר מניעת טרור ופשעים באמצעות טכנולוגיה ייחודית יכול להצליח ,  ולבצע מהפכה באופן שבו דיירים נכנסים למגדלים ובניינים ",  מסביר פרקש את הרציונל שמאחורי הקמת החברה .  גל פריצות הוביל להקמת הסטארט-אפ  " במקביל ביליתי תקופה בקרן אוורגרין הישראלית ,  שם למדתי במה עוסקות חברות היי-טק "   ( אחד המנהלים באוורגרין הוא בועז דינטי ,  לשעבר לוחם בסיירת מטכ"ל ,  ג.ג )  ,  מספר זאבי-פרקש .  הוא מדגים באמצעות סיפור אישי למה בעצם החל במסע להקמת הסטארט-אפ שלו . " הייתי שכן של איזי שרצקי  ( הבעלים של איתוראן ,  ג"ג )  בבניין בן שש קומות בצפון תל אביב .  לא היה שומר בכניסה מכיוון שלדיירים לא היה מספיק כסף לכסות את עלותו .  אבל לבסוף הבנתי שצריך פתרון מסוים ,  בייחוד לאור הפריצות לכלי רכב בבניין ,  כולל פריצה לרכב של אשתו של שרצקי ".  זאבי-פרקש אומר כי היתרון במוצר של fst21 הוא שהוא משלב טכנולוגיות שונות - כך שהדבר מגביר את הזיהוי הוודאי של הדייר . " החלטנו לא לפתח טכנולוגיות לזיהוי פנים או קול אלא לרכוש אותן מהחברות המובילות ,  ובמקביל לפתח מערכת שלומדת דפוסי כניסה של הדיירים ",  הוא מספר .  בתחום זיהוי פנים נעזרת fst21 בחברת קוגניטק .  בתחום זיהוי קול וזיהוי מלים היא רוכשת טכנולוגיות מחברת פרסיי הישראלית ומניואנס האמריקאית .  את טכנולוגיית זיהוי לוחות הרישוי של כלי רכב היא מקבלת מחברת היי-טק סולושן .  מי שהאמין בחזון של פרקש הוא איתן ורטהיימר ,  בעל השליטה לשעבר בישקר .  ורטהיימר השקיע החל מספטמבר 2007 3.5 מיליון דולר ב-fst21 .  זאבי-פרקש אסף מהנדסים מובילים בתחום זיהוי פנים וזיהוי קול . " לא השתמשנו במודעות בעיתון ,  אלא בחרנו אותם בפינצטה ",  אומר שחר בלקין ,  המנהל הטכנולוגי של החברה ,  והמייסד לשעבר של חברת ozvision .  אנשי מפתח נוספים בחברה הם :  אופיר פרידמן ,  סגן נשיא ומנהל המו"פ בחברה ,  שהוביל בעבר קבוצות פיתוח בנוקיה סימנס ולוסנט ;  דון ויינטראוב ,  שמשמש סגן נשיא ומנהל שיווק ומכירות ,  שהיה אחראי בעבר למכירות גלובליות של 60 מיליון דולר בחברת ייצור מוצרי אבטחה ;  וד"ר נאווה שקד ,  מומחית vui  ( voice user interface - חוויית משתמש קולית )  ,  שהיתה אחראית על פרויקט זיהוי דיבור ביבמ .  שקד אחראית לכך שהמערכת של fst21 תבין שפה חופשית מצד הדיירים והאורחים המגיעים למגדלים ,  ומצד שני תשמור על חזות מכובדת שאמורה לייצר תחושה של שומר וירטואלי שניצב בכניסה .  30 נתונים לגבי התנהגות הדייר המערכת של fst21 יודעת לזהות את לוחית הרישוי ולהתאימה לתווי הפנים של הנהג .  לאחר כניסת הרכב לחניון היא מניחה בהסתברות גבוהה שבמהלך שלוש דקות הקרובות אותו דייר ייכנס לבניין .  כשהדייר מגיע ללובי ,  המצלמה מנתחת את תווי פניו ומאפשרת לו להיכנס .  בכל פעם שדייר נכנס לבית היא שומרת את הנתונים על אופן הגעתו ,  מתי הגיע ,  היכן הוא עמד ועוד נתונים .  בסך הכל נלקחים בחשבון כ-30 נתונים לגבי דפוס הכניסה של הדייר לבניין .  המערכת מייצרת פרופיל של דפוס כניסה ,  שמאפשר לה לדעת בכל פעם שהדייר נכנס אם הוא מתאים לפרופיל או לא .  בשילוב עם זיהוי ביומטרי של תווי הפנים וטביעת הקול  ( כולל הבנת השם של הדייר )  ,  היא מסוגלת לספק זיהוי נכון באחוזים גבוהים מאוד .  ואולם גם אם הזיהוי שגוי ב-1% מהמקרים בלבד ,  עדיין מדובר בבעיה של ממש .  במגדל של 1,000 דירות ,  מצב שבו עשרה מהדיירים לא מזוהים אינו מתקבל על הדעת .  בייחוד כשהמערכת של fst21 מתחרה מול טכנולוגיה מדהימה ומיוחדת בזכות עצמה - בני אנוש ,  השומרים . " אתה לא מאמין כמה פרטים יודע עליך שומר בן 75 שנמצא בכניסה לבית .  הוא יודע לזהות את הדייר .  הוא לומד להכיר מתי אתה נוהג להיכנס לדירה .  הוא יודע לשאול אותך שאלות ,  למשל מה קרה שבאת מוקדם .  הוא יודע מי החברים או קרובי המשפחה שלך .  ואת כל זה המערכת הממוחשבת שלנו צריכה ללמוד ",  אומר פרקש . " הבנו שהמערכת שלנו מתחרה במשהו מוחשי מאוד .  במנעול ומפתח .  את הדיירים לא מעניין שזו מערכת ממוחשבת .  הם רוצים אמינות ואיכות .  מערכת שתזהה אותם בוודאות ותאפשר להם להיכנס במהירות .  אף אחד לא יסבול זיהוי לא נכון או לחכות שתיים-שלוש דקות בכניסה לביתו .  אין לנו אפשרות שהמערכת לא תעבוד אפילו ב-1% מהמקרים .  לכן השקענו הרבה כסף ומאמץ בשילוב הטכנולוגיות השונות שיאפשרות זיהוי בוודאות של 99.9% ",  מסביר פרקש .  מה קורה כשהמערכת לא יודעת לזהות את האדם שניצב ממול ?  אז מגיע תורו של המוקדן האנושי .  המערכת של fst21 מחוברת למוקד אנושי ,  ואם המערכת הממוחשבת לא מצליחה לתת מענה בתוך 15 שניות ,  הוא עולה על הקו ונותן פתרון במקום .  כניסת דייר לבניין מתבצעת בתחילה לפני זיהוי פנים .  אם המערכת לא מזהה את הדייר ,  היא שואלת אותו לשמו .  יחד עם זיהוי דפוסי הכניסה של כל דייר ,  היא מכריעה אם לאפשר כניסה או לא .  המערכת כבר עובדת בימים אלה במסגרת פיילוט בבית הספר בית יעקב לוס אנג'לס .  במקרים מסוימות מודרכות התלמידות להשיר מבט למצלמה כדי לאפשר זיהוי .  כל דייר יכול להודיע על כניסת אורחים ,  חברים ,  קרובי משפחה או אנשי שירות .  האורח נשאל לשמו ואת מי הוא מעוניין לבקר .  בשלב הבא המערכת בודקת אם הדייר אכן אישר את הגעת האורח .  אם לא ,  השיחה עוברת לטיפול המוקד האנושי .  מקרה מורכב יותר הוא דייר שמגיע עם קבוצת אנשים שלא מוכרת למערכת .  במקרה הזה המערכת של fst21 עוברת לבדיקה אם האורחים מאיימים על האורח ,  ולכן גם שואלת שאלה שאמורה להפתיע את הדייר .  אם יש חריגה בטביעת הקול ,  המערכת מתריעה .  חיסכון של עד 250 אלף דולר בשנה פרקש אומר כי המערכת לא מיועדת רק לעשירים : " אנו מכוונים לכל משפחה שמרוויחה 75 אלף דולר בממוצע בשנה ".  לדבריו זה משתלם כשהאלטרנטיבה היא שומר יקר בכניסה . " עלות של שומר אנושי שמועסק 24 שעות ביממה ,  שבעה ימים בשבוע ,  יכולה להגיע ל-250 אלף דולר לשנה בניו יורק ",  אומר זאבי-פרקש .  לדבריו ,  מגדלי מגורים חוסכים בזכות המערכת בהעסקת עובדים יקרים ,  ומשפרים את הרווחים מהשכרת דירות בזכות הכנסת המערכת ,  שנחשבת מותג יוקרתי .  החברה חתמה עד כה על הסכם עם חברת related ,  שמנהלת נכסי נדל"ן בשווי 15 מיליארד דולר .  related צפויה להתקין את המערכת של fst21 במשרדיה ברחוב 55 ,  במגדלי מגורים בטיים וורנר ובמגדלים שברחוב מנטה ריי . " במגדלי המגורים בטיים וורנר יש צוות של 15 עובדים במשמרת .  הם אמרו לנו שאם הם חוסכים אפילו משכורת של עובד אחד משתלם להם להכניס את המערכת .  שלא לדבר על כך שהיא משפרת את האבטחה ,  ומייצרת מותג איכותי שמאפשר להם לשווק את הבניין בצורה טובה יותר .  זה גם מסייע בהקטנת עלויות החלפת המנעולים .  מדובר בחיסכון של 200 אלף דולר לשנה לבניין ",  אומר זאבי-פרקש .  הסכמים גם עם בניינים של אוכלוסיות חלשות חברה נוספת שחתמה על הסכם לשילוב הטכנולוגיה במגדלי המגורים שלה היא waterton ,  שמנהלת 15 אלף יחידות מגורים .  הסכם נוסף שמתהווה הוא עם michael construction ,  שמנהלת 30 אלף יחידות דיור .  זאבי-פרקש אומר כי michael construction שונה לעומת לקוחות אחרים ,  בכך שהיא חברה אשר מנהלת דירות עבור אוכלוסייה שבחלקה מקבלת סיוע בשכר דירה מהממשלה .  מדובר באוכלוסייה נזקקת ,  והדיירים שלה הם בעיקר קשישים . " בתחילה התפלאנו כשהם הגיעו אלינו ,  אבל המנכ"ל שלהם הסביר לנו שבעצם חברות מהסוג שלו הם השוק שאליו אנו צריכים לכוון ,  שכן בניינים כאלה נמצאים במקומות שזקוקים לאבטחה .  הממשל האמריקאי מסייע להתקין את המערכת כי יש חוק שקובע שבסוג כזה של בניינים הממשל משתתף במחצית מעלות שיפוץ ",  מסביר זאבי-פרקש .  בעתיד החברה מתכננת לבצע אינטגרציה עם מעליות .  המערכת תזהה את הדייר ותזמין לו מעלית אשר תחכה לו בכניסה .  זאבי-פרקש אומר כי חלום היזמות מדהים ,  ולכן הוא אינו מתחרט על המסלול שבחר - בניגוד לאלופים אחרים שפרשו ונהפכו למנהלים או פוליטיקאים . " זה כיף .  אתה אדון לעצמך .  אתה מגשים חלום ". 

הסטארט-אפ של ראש אמ"ן יחליף את השומר בבנייני היוקרה של מנהטן
אהרון זאבי-פרקש ,  ראש אמ"ן לשעבר ,  עבר מאבטחת המדינה לאבטחת דיירים .  הסטארט-אפ שהקים משווק טכנולוגיה שמזהה אנשים לפי פרצופם ,  קולם ודפוסי ההתנהגות שלהם .  תכירו את הדורמן המודרני

