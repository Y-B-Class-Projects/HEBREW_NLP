גיא לוזון : " רעבים לחזור לנצח "
 מאמן בני יהודה ,  שלא ניצחה שני משחקים ,  פיתח תיאבון .  בנו של היו"ר מגן ישמש שוער השני כשאיינוגבה ישהה באליפות אפריקה 
" אין ספק שאנחנו צריכים לחזור לנצח ,  אנחנו מאוד רעבים לחזור לנצח ",  כך אמר הערב  ( חמישי )  מאמן בני יהודה גיא לוזון לקראת משחק הקבוצה ביום ראשון נגד מכבי נתניה בבלומפילד במחזור ה-15 שיינעל את הסיבוב הראשון בליגת העל . " אם בשני המשחקים האחרונים ספגנו ארבעה שערים אז כנראה שלא עבדנו טוב מבחינה הגנתית ,  ונהיה חייבים להיות יותר מסוכנים בהתקפה .  אנחנו רוצים ליצור יותר מצבי הבקעה ולראות יותר שחקנים שלנו ברחבת היריב ",  הוסיף המאמן .
 בשבועות האחרונים נראה שמשהו במכונה הזהובה לא דופק כראוי ,  ולוזון לא התכחש : " באופן טבעי כשאין תוצאות כל מה שיאמרו נכון .  תוצאות וניצחונות הם תרופת הפלא הכי טובה עבורנו .  אני אף פעם לא מתייחס לשחקן כזה או אחר ושלם עם כל הרכב שאני עולה איתו במאת האחוזים ". 
גם הפעם ,  כמו לפני כל משחק ,  לא התייחס לוזון לזהות היריבה : " אנחנו חוזרים לבלומפילד ,  ונצטרך להיות מאוד מרוכזים ב-90 הדקות .  כבר אמרתי שאין משחק קל בליגה .  נהיה חייבים להיות מאוד אגרסיביים כשהכדור אצל היריב ומאוד קרים ושקטים כשהכדור אצלנו ". 
הערב ערכה הקבוצה אימון נוסף לקראת המשחק .  בשל שזרוע החורף הנוסף במגרש בשכונת התקווה התאמנו הזהובים במגרש בספורטק דרום .  הקשר הקרואטי סיניסה ליניץ' קיבל היום זריקה לטיפול בכאבים בברכו ולא נטל חלק באימון .  ליניץ' ינסה להתאמן בשישי ,  אולם כרגע הוא בספק גדול למשחק .  מאימון הערב נעדר גם הקשר ג'ורג' אמסיס ,  שסובל מפציעה בקרסולו ונצטווה לנוח שלושה ימים על ידי רופא הקבוצה ,  גם אמסיס בספק גדול .  הבלם הקולומביאני איבן גארידו קיבל שחרור מהאימון כדי שיוכל לחגוג את הכריסמס עם משפחתו .  ניתוח האורתוסקופיה בברכו של הבלם אביב חדד נדחה לשבוע הבא .  אחרי הניתוח ייעדר חדד לתקופה של כשישה שבועות .
 בשכונה נערכים לנסיעתו הצפויה של השוער הניגרי דלה איינוגבה לאליפות אפריקה עם נבחרתו .  איינוגבה ימריא למחנה האימון של ניגריה ב-30 לחודש דצמבר ,  והוא צפוי להיעדר כשלושה שבועות .  מי שימלא את מקומו בין הקורות הוא שוער המשנה רן קדוש ,  כאשר מי שיתפוס את מקומו של קדוש כשוער המחליף הוא מיקי מגן ,  בוגר מחלקת הנוער של המועדון ובנו של יושב הראש חזי מגן שחזר השבוע לפעילות אחרי שהחלים לחלוטין מפציעה קשה בברכו .  מגן ג'וניור החל השבוע להתאמן במדי הזהובים ,  והוא יהיה בסגל הקבוצה לאורך כל חודש ינואר כשוער שני של הקבוצה .
 
גיא לוזון : " רעבים לחזור לנצח "
 מאמן בני יהודה ,  שלא ניצחה שני משחקים ,  פיתח תיאבון .  בנו של היו"ר מגן ישמש שוער השני כשאיינוגבה ישהה באליפות אפריקה

