4 הרוגים ו-5 פצועים בתאונה בצומת הנגב
הקטל בכבישים נמשך :  בתאונה בה היו מעורבים ארבעה כלי רכב נהרגו אחר הצהרים ארבעה בני אדם ,  ככל הנראה בני אותה משפחה .  בכך עלה ל-9 מספר ההרוגים בתאונות ביממה האחרונה
הקטל בכבישים אינו פוסק :  תשעה בני אדם נהרגו בתאונות במהלך היממה האחרונה ,  אחרי שארבעה בני אדם ,  ככל הנראה בני משפחה אחת ,  נהרגו אחרי הצהריים  ( ראשון )  בתאונת דרכים שאירעה בצומת הנגב סמוך לירוחם .  בתאונה היו מעורבים ארבעה כלי רכב ,  מתוכם שני כלי רכב צבאיים .  חמישה בני אדם נוספים נפצעו ,  כולם חיילי צה"ל - אחד באורח קשה מאד וארבעה באורח קל .  כולם פונו באמצעות מסוק של צה"ל ואמבולנסים של מד"א לבית החולים סורוקה בבאר שבע .  המשטרה פתחה בחקירת נסיבות התאונה הקשה .  
התאונה אירעה בשעה שכלי רכב שיצא לעקיפה התנגש במכונית אחרת ,  ואז התנגשו בהם שני כלי הרכב הנוספים . " ראיתי את ההתנגשות מול העיניים וראיתי איך אחד הרכבים מתחיל לבעור ",  סיפרה לוואלה !  חדשות רינה בן עמי ,  עדת ראייה לתאונה .
 כוחות הצלה רבים הוזעקו למקום ,  ביניהם מסוק שהוזעק לסייע בפינוי הפצועים .  בן עמי ,  שנסעה לדבריה מאחורי אחד מכלי רכב שהיה מעורב בתאונה סיפרה על המחזה : " עצרתי מיד ועשינו הכול כדי להזעיק צוותי חירום כדי לחלץ ולטפל בנפגעים ".  שמעון אבוטבול ,  שהגיע למקום זמן קצר אחרי שהתאונה התרחשה ,  סיפר כי  " ניסינו לכבות את האש ברכב הבוער ,  אך לא הצלחנו .  הבאנו מים ומטפי כיבוי אבל אי אפשר היה לכבות את הרכב והוא נשרף כליל .  הצלחתי לזהות שבתאונה היו מעורבות ארבע מכוניות ,  בהן שני כלי רכב צבאיים  משאית וכן רכב מסחרי ורכב פרטי ". 
לאחר בדיקה ראשונית בשטח ,  סבורים חוקרי המשטרה שהתאונה אירעה מאחר שמשאית צבאית ורכב צבאי גדול נוסף שנסעו אחד מול השני התנגשו זה בזו .  הרכב הצבאי שהגיע מדרום הסתחרר ופגע בשני רכבים פרטיים שהגיעו מכיוון באר שבע ,  בהן כלי הרכב שעלה באש בו התנגש כלי הרכב השני .  שתי המכוניות הועפו לשולי הכביש .  
נהג אחת המשאיות סיפר לבוחני התנועה שהרכב שהגיעו מולו התנגש בו בחוזקה וגרם לו להסתובב ולעצור , " מיד יצאתי מן המשאית והבחנתי בתוצאות התאונה - שני הרכבים התנגשו ,  ואחד עלה באש .  לא האמנתי למראה עיני נוכח המראה מחריד הזה ",  אמר הנהג .
 שלושה בני אדם נהרגו אמש בתאונת דרכים חזיתית בכביש 90 בחלק שבין מלונות ים המלח לצומת זוהר באזור הערבה .  צוות של מגן דוד אדום שהוזעק למקום קבע את מותם של ההרוגים .  עוד דווח שגופותיהם של שלושת ההרוגים נמצאו במרחק רב זה מזה .
 מוקדם יותר ,  שני בני אדם נהרגו בתאונת דרכים שאירעה ברחוב מנחם בגין בתל אביב .  על פי החשד ,  הרכב בו נהגו השניים היה גנוב .  הרכב התקדם במהירות ברחוב מנחם בגין בסמוך לשעה 2:00 בלילה .  בסמוך לסמטת יהודית ,  ליד בנין עזריאלי ,  התנגש הרכב בעמוד תאורה וכל צדו נמעך .  ככל הנראה ,  השניים ניסו להימלט מרכב משטרה שדלק בעקבותיהם ,  ובמהלך המרדף הנהג איבד שליטה ברכב .
 עדכון ראשון - 18:01

4 הרוגים ו-5 פצועים בתאונה בצומת הנגב
הקטל בכבישים נמשך :  בתאונה בה היו מעורבים ארבעה כלי רכב נהרגו אחר הצהרים ארבעה בני אדם ,  ככל הנראה בני אותה משפחה .  בכך עלה ל-9 מספר ההרוגים בתאונות ביממה האחרונה

