ראגבי :  יזרעאל-גלבוע תקבל את ההזדמנות שלה
אס"א תל אביב ניצחה בחצי גמר הגביע את חיפה 16:33 ,  ותפגוש את יריבתה ממשחק האליפות ,  שניצחה טכני את אשקלון
אס"א תל אביב ניצחה היום  ( שבת )  בספורטק את מועדון ראגבי חיפה 16:33 בחצי גמר גביע המדינה לגברים .  שחקני חיפה הגיעו נחושים לנצל את הזכיה של תל אביב באליפות בשבוע שעבר ,  והמאמן-שחקן עופר המבורגר הביע בהם אמון כאשר סיפסל את עצמו על מנת להתמקד בתפקידו כמאמן .  מאוחר יותר ,  כאשר נכנס כמחליף ,  פתח המבורגר את עינו ,  אך המשיך לשחק .
 בתחילת המשחק עלתה תל אביב להפרש גבוה ,  אך חיפה לא נכנעה והצליחה לצמצם אותו עד לכדי ארבע נקודות .  אז לחצה תל אביב על הדוושה וקבעה את תוצאת הסיום .
" יכול להיות שהיתה אצלנו ירידת מתח ",  אומר מאמן תל אביב רענן פן , " אבל לא כל שבוע ,  חודש ,  או אפילו חצי שנה יש בארץ משחק אינטנסיבי כמו שהיה לפני שבוע .  חמישה-שישה שחקני הרכב שלנו היו פצועים היום .  שיחקנו טוב והיה יכול להיות הפרש גבוה יותר ,  אבל עשינו כמה טעויות מול קבוצה שנלחמה ".  לאחר המשחק הלכו יחד שני המאמנים והשופט עידן זילס לארוחה .
 למשחק חצי הגמר השני שהיה אמור להיערך בקיבוץ יזרעאל החליטה הפועל אשקלון ,  בפעם השלישית העונה ,  לא להגיע .  במנהלת הליגה נרשמה התמרמרות על כך ,  ונטען כי אשקלון אינה טורחת לנסוע למשחקי חוץ בהם היא צפויה להפסיד .  המשמעות :  בעוד שבועיים ישוחזר בגמר הגביע גמר הליגה מלפני שבוע בין יזרעאל לתל אביב .
 אורטל הלוי ,  הכוכבת העולה של חיפה ,  נבחרה לשחקנית השנה של אתר איגוד הראגבי הישראלי . " אין לי מושג איך קיבלתי כל כך הרבה קולות ",  היא הצטנעה . " בטח חברים שלי הפיצו את זה ". 
אתמול עלה לאתר ,  בכתובת rugby.org.il ,  הסקר לבחירת ציטוט השנה מבין 12 הציטוטים הגדולים והקורעים ביותר מליגות הגברים ,  הנשים ,  הנוער והותיקים .  הפיבוריט בסקר הוא כמובן אמיר בויטלר ,  ששולח אליו שלושה ציטוטים .  עוד מועמדים בסקר מיקי ויצמן  ( 2 )  ,  סטס גורטובוי ,  ליאת גלר ,  לורן פטריק ,  דימיטרי סקובלב ועוד .
 
ראגבי :  יזרעאל-גלבוע תקבל את ההזדמנות שלה
אס"א תל אביב ניצחה בחצי גמר הגביע את חיפה 16:33 ,  ותפגוש את יריבתה ממשחק האליפות ,  שניצחה טכני את אשקלון

