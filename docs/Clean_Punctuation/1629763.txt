איים לרצוח יהודים והורד מטיסה לדטרויט
נוסע פלסטיני תושב העיר טולדו שבאוהיו נעמד במטוס לפני ההמראה וצעק כי הוא רוצה לרצוח את כל היהודים .  הנוסע התנגד למעצר והשוטרים השתלטו עליו באמצעות שוקר חשמלי
ארבעה נוסעים הורדו היום  ( חמישי )  מטיסה של חברת נורווסט אירליינס על ידי משטרת מיאמי ,  לאחר שאחד מהם נעמד במרכז המטוס לפני ההמראה וצעק : " אני פלסטיני ואני רוצה לרצוח את כל היהודים ".  הנוסע ,  שזוהה כמנסור מוחמד אסד ,  תושב העיר טולדו שבאוהיו ,  הורד מהטיסה לאחר מאבק עם שוטרים מקומיים ,  שאף השתמשו בשוקר בכדי להשתלט עליו .  
המקרה אירע בטיסה ממיאמי לדטרויט .  הקברניט החזיר את המטוס לשער עקב המהומה וקציני ביטחון הגיעו כדי ללוות את האנשים לחקירה .  לאחר שהמטוס נבדק עם כלבי גישוש ,  ונוסעיו הורדו ועברו בדיקה נוספת ,  הוא קיבל אישור להמריא ליעדו .  על פי דיווחים של משטרת מיאמי ,  במהלך החקירה של אסד בתא המעצר בנמל התעופה הוא עבר גם בדיקה גופנית והחל להתנהג באגרסיביות כלפי החוקרים ,  הכוללת השמעת ביטויים גזעניים וקריאות בשפה זרה .  מאוחר יותר אסד נעצר והואשם בהפרת הסדר הציבורי ,  בהתנגדות למעצר והשמעת איומים נגד עובד ציבורי .  שלושת הנוסעים האחרים גם נחקרו .
 
איים לרצוח יהודים והורד מטיסה לדטרויט
נוסע פלסטיני תושב העיר טולדו שבאוהיו נעמד במטוס לפני ההמראה וצעק כי הוא רוצה לרצוח את כל היהודים .  הנוסע התנגד למעצר והשוטרים השתלטו עליו באמצעות שוקר חשמלי

