הסכסוך ברשות השידור :  היועץ המשפטי לממשלה יידרש למסור עמדתו על החלטות הקיצוצים של הוועד המנהל
עובדי רשות השידור פנו לבית הדין לעבודה בדרישה שאין לוועד מנהל חסר סמכות להחליט על קיצוצים
היועץ המשפטי לממשלה מני מזוז יידרש לסוגיית הסמכות של הוועד המנהל של רשות השידור .  מאז התפטרותם לפני כחצי שנה של יו"ר רשות השידור הקודם משה גביש ,  סגניתו דורית ענבר וחבר הוועד דורון צברי ,  נשארה הרשות ללא יו"ר ועם ועד הנהלה חסר.הנושא התעורר כעת עם פניית עובדי רשות השידור לבית הדין על מנת לצאת נגד צעדי הקיצוץ ברשות השידור ,  ושופטת בית הדין לעבודה שרה שדיאור החליטה היום  ( שלישי )  כי בית המשפט יבקש את עמדת מזוז בסוגייה ,  האם הנהלה כה חסרה יכולה בכלל לקבל החלטה על צעדי קיצוץ חריפים ברשות השידור .  בית הדין לא החליט על עצירת הצמצומים ולכן הם יימשכו נכון לכרגע.יש להניח כי במידה ויוחלט כי אין בסמכות הוועד לקבל החלטה כזו ,  הדבר ישפיע על החלטות נוספות של הנהלת הרשות אשר עלולות לאבד מתוקפן .  לאחר התפטרות גביש הודיע השר הממונה על רשות השידור יולי אדלשטיין כי הוא מעוניין למנות את איש העסקים אמנון דיק לתפקיד יו"ר רשות השידור ,  אך דיק הסיר מועמדותו לאחרונה בשל העיכוב המתמשך במינוי.בית הדין דן בעניין לאור פניית האיגוד הארצי של העיתונאים נגד צעדי הקיצוץ של הנהלת הרשות אשר נחשפו ב-themarker וכוללים בין השאר סגירת אולפנים ,  קיצוץ מהדורת מבט ,  צמצום ניידות וצוותי שידור ,  צמצום שעות נוספות ,  כוננויות ועוד .  הדבר צפוי להביא לפגיעה במוצר אשר רשות השידור מספקת לצופי ערוץ 1 ולמאזינים לתחנות הרדיו של קול ישראל .  בית הדין ביקש מהצדדים לנסות להגיע להסכמה על משא ומתן בזמן ביצוע צעדי החירום ,  אך הצדדים לא הגיעו להסכמות כאלה.אגודת העיתונאים הודיעה לחבריה לאחר הדיון כי  " לאור עמדת הרשות ובית הדין על כך שיש לצמצם את הפגיעה בשכר העובדים ככל האפשר ,  תבחן אגודת העיתונאים בשבועיים הקרובים מהן ההשלכות בפועל של צעדי ההנהלה על העובדים העיתונאים ותפעל בהתאם ". 

הסכסוך ברשות השידור :  היועץ המשפטי לממשלה יידרש למסור עמדתו על החלטות הקיצוצים של הוועד המנהל
עובדי רשות השידור פנו לבית הדין לעבודה בדרישה שאין לוועד מנהל חסר סמכות להחליט על קיצוצים

