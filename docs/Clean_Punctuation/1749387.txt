אחרי השרב ,  גשם החל לרדת ברחבי הארץ
אחרי יום שרבי ,  החל לרדת גשם מקומי ברחבי הארץ .  הטמפרטורות צפויות להמשיך לרדת והרוחות יתחזקו .  הרחצה בחופי הים התיכון תהיה מסוכנת ביממה הקרובה
לאחר מזג האוויר השרבי ששרר אתמול ברחבי בארץ ,  הגשם חוזר .  ברחבי הארץ החל לרדת גשם מקומי .  הגשם צפוי להתפשט עד לצפון הנגב .  בשירות המטאורולוגי מזהירים כי הרחצה בחופי הים התיכון תהיה מסוכנת ביממה הקרובה .
 ברמת הגולן ירדו הטמפרטורות במהלך היום ל-23 ובלילה הם תצנחנה ל-14 בלבד ,  בכנרת הטמפרטורות ינועו בין 28 ביום ל-20 בלילה ,  בחיפה יגיעו מעלות החום ל-26 ביום והן ירדו ל-21 במהלך הלילה ,  בתל אביב 27-20 ,  בירושלים יגיעו מעלות החום ל-23 במהלך היום ול-13 במהלך הלילה ,  בבאר שבע הטמפרטורות יהיו זהות לאלו שבתל אביב ובאילת ינועו הטמפרטורות בין 32 ביום ל-20 בלילה .
 מזג האוויר החורפי ימשיך ללוות אותנו בימים הקרובים .  ביום שבת תחול ירידה נוספת בטמפרטורות והן יהיו נמוכות מהרגיל לעונה ,  במיוחד בהרים ,  ובצפון הארץ ומרכזה יימשכו הגשמים אולם הם יחלשו בהדרגה .  ביום ראשון יעלו הטמפרטורות במקצת וייעשה מעונן חלקית .  כמו כן ,  יתכן גשם קל בצפון הארץ ולאורך מישור החוף .
 
אחרי השרב ,  גשם החל לרדת ברחבי הארץ
אחרי יום שרבי ,  החל לרדת גשם מקומי ברחבי הארץ .  הטמפרטורות צפויות להמשיך לרדת והרוחות יתחזקו .  הרחצה בחופי הים התיכון תהיה מסוכנת ביממה הקרובה

