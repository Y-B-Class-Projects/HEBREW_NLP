איטליה :  אינטר ויובנטוס נפרדו בתיקו 0:0 
אחרי שהפסידה לרומא במחזור הקודם ,  האלופה סיימה ב-0:0 ביתי מאכזב מול יובנטוס המגמגמת ,  במשחק שסגר את מחזור 6
מה שבטוח ,  התסריט של העונה הקודמת בליגה האיטלקית לא יחזור על עצמו .  הדאבליסטית אינטר ,  שדרסה את הליגה בחצי הראשון של אותה עונה והגדילה את הפער בדרך לאליפות ,  רשמה הערב  ( ראשון )  משחק שני ברציפות ללא ניצחון ,  כשהפעם היא נפרדה מיובנטוס בתיקו 0:0 בדרבי ד'איטליה .  בעקבות התיקו הזה ,  אינטר מדורגת בסיומו של המחזור השישי במקום השני ,  עם מספר נקודות זהה לשלישית נאפולי ולרביעית מילאן .  לאציו מובילה עם שתי נקודות יותר .  יובנטוס לעומת זאת ,  טיפסה בזכות הפרש שערים בלבד למקום השביעי בטבלה .  
אינטר שלטה במשחק בכל מה שקשור להחזקת הכדור ,  אבל שחקני הגברת הזקנה הגיעו ללא מעט מצבים במשחק הזה ,  וגם היו קרובים להכניע אותו .  10 הדקות האחרונות אפיינו למעשה את מה שקרה במשחק הזה ,  כשמצד אחד אלסנדרו דל פיירו החמיץ בעיטה מחוץ למסגרת בדקה ה-82 ,  ושתי דקות לאחר מכן היה זה דייגו מיליטו שהחמיץ הזדמנות פז מחמישה מטרים ,  וחתם למעשה על חלוקת הנקודה בין שתי הקבוצות .  
שתי הקבוצות ייצאו כעת לפגרת הנבחרות ,  כאשר בעוד שבועיים אינטר תצא למשחק חוץ נגד קליארי ,  בעוד שיובנטוס תארח את לצ'ה ,  ותזכה בהזדמנות מצויינת לחזור לעצמה גם בטבלה .
 
איטליה :  אינטר ויובנטוס נפרדו בתיקו 0:0 
אחרי שהפסידה לרומא במחזור הקודם ,  האלופה סיימה ב-0:0 ביתי מאכזב מול יובנטוס המגמגמת ,  במשחק שסגר את מחזור 6

