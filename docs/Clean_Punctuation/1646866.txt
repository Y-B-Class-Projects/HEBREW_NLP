 " האח הגדול "  בעולם שותף של  " האח הגדול "  בישראל :  ינון קרייז רכש חצי מקופרמן הפקות 
קרייז ,  אחד הישראלים החזקים בעולם הטלוויזיה הבינ"ל ,  קנה חצי מקופרמן הפקות  " כדי לקדם פעילות שלה בחו"ל "
" האח הגדול "  העולמי ו"האח הגדול "  הישראלי הם כעת שותפים עסקיים :  ינון קרייז ,  מנכ"ל ויו"ר אנדמול ,  בעלת הזכויות העולמית על תוכנית הראיליטי האחד הגדול ,  רוכש 50% מחברת קופרמן הפקות ,  מי שמפיקה בישראלית את התוכנית עבור קשת.עם חתימת העסקה יחזיק כל אחד מהצדדים בחצי מהחברה .  אלעד קופרמן ימשיך לשמש מנכ"ל החברה וינון קרייז ישמש כיו"ר .  ינון קרייז הוא מנכ"ל ויו"ר חברת אנדמול  ( endemol )  העולמית .  ההשקעה של ינון בקופרמן הפקות הינה השקעה פרטית ואינה חלק מפעילותו באנדמול.גורמים המקורבים לצדדים אמרו כי מטרת העסקה להרחיב את פעילותה של קופרמן הפקות מעבר לגבולות ישראל . " קרייז הוא אחד הישראלים החזקים בעולם הטלוויזיה הבינלאומי ,  וקנה חצי מקופרמן הפקות כדי לקדם פעילות שלה בחו"ל ". קרייז מסר כי  " זהו חלק מאסטרטגיית החברה להמשיך ולהוביל את שוק הטלוויזיה בישראל וכן להרחיב את הפעילות הבינלאומית של החברה ". קופרמן מסר כי  " מבחינתי זהו יום מרגש וכבוד גדול שינון קרייז בחר להשקיע בנו .  אני מאמין שכניסתו של ינון תבסס אותנו בישראל ותגרום לקופרמן הפקות להרחיב את פעילותיה לשוק הבינלאומי ". כיום משודרים במספר רשתות שידור בעולם פורמטים שיצאו מבית קופרמן הפקות ,  ביניהם : " אורי גלר מחפש את היורש "  ששודר בארה"ב ,  רוסיה ,  יוון ,  גרמניה טורקיה ,  הונגריה ובימים אלה עלתה בהולנד העונה השלישית .  הסדרה  " רמזור "  עושה בימים אלו את צעדיה הראשונים להתאמתה לשוק האמריקאי ,  זאת לאחר שערוץ fox רכש את את האופציה לעשות בה שימוש .  ינון קרייז ,  מי שהיה מנכ"ל ויו"ר פוקס קידס אירופה בעבר ,  משמש היום מנכ"ל ויו"ר חברת ההפקות אנדמול ,  חברת ההפקה הגדולה והמובילה בעולם .  קרייז החל את דרכו כאשר סיים את לימודיו במינהל עסקים באוניברסיטת ucla בקליפורניה ,  והשתלב בקבוצת סבן קפיטל גרופ בראשות המיליארדר חיים סבן .  לימים הקים יחד עמו את חברת פוקס קידס אירופה שהפכה לאחד מערוצי הטלוויזיה המצליחים ובעקבות הצלחתה נקנתה החברה על ידי קבוצת דיסני .

" האח הגדול "  בעולם שותף של  " האח הגדול "  בישראל :  ינון קרייז רכש חצי מקופרמן הפקות 
קרייז ,  אחד הישראלים החזקים בעולם הטלוויזיה הבינ"ל ,  קנה חצי מקופרמן הפקות  " כדי לקדם פעילות שלה בחו"ל "
 
