תמונות מהמאה הקודמת 
עמירם כהן נזכר ברגעים היפים והיפים פחות של חייו בקיבוץ
דת העבודה בארבע אחר הצהריים ,  שלחו אותנו המטפלות לבילוי היומי  ( "הקמה ")  אצל ההורים בצריפים .  בשש בערב החזירו אותנו ההורים לבית הילדים לארוחת ערב ובשמונה השכיבו אותנו המטפלות לישון .  את הלילה עברנו בחשכה מוחלטת ,  בלוויית זאבים טורפים ,  נמרים שואגים ומפלצות משונות שהציצו עלינו מהחלונות .  אבא שלי היה חייל בבריגדה שלחמה בגרמנים באיטליה ואמא שלי היתה רפתנית .  ארבע אחר הצהריים היתה שעת חליבה ,  כך שאיש לא חיכה לי בצריף והמטפלת היתה שולחת אותי לרפת .  הייתי אז בן ארבע ,  פחדן גדול וטרדן לא קטן והפרות הענקיות שגעו מ-ו-ו-ו הפחידו אותי מאוד .  אמי הושיבה אותי על גדר הרפת כדי שהצרחות שלי לא יפריעו לפרות לתת חלב לדלי .  כל עבודה ,  ובמיוחד ברפת ,  נקראה עבודה יצרנית והיתה מקור לגאווה בתקופה שבה שלטה  " דת העבודה ",  ולא היה בה מקום לילד צרחן .  אחד הרפתנים ,  ישראל חצרוני ,  בוגר ישיבה שחזר בשאלה והלך לקיבוץ ,  מצא עצה :  הוא לימד אותי לחלק חציר לפרות .  כשאתה עובד ,  גם אם אתה בן ארבע ,  ומחלק חציר לפרות שמלקקות לך את היד בתודה ,  אתה שוכח לצרוח . " אתה תהיה רפתן כשתגדל ",  הבטיח לי חצרוני .  אבל איכזבתי אותו .  הורה קידוח במלחמת השחרור  " שוחררו "  גם קרקעות הערבים ממזרח לקיבוץ ובעליהן לא הורשו לעבדן .  האדמות הופקעו ונמסרו לקיבוצי האזור .  הקיבוץ שלנו זכה בקרקע אדומה ,  כבדה ופורייה ,  אך חסרו מים להשקיה .  היו סימנים שבעומק של כמה מאות מטרים יש מים בשפע ,  והוחלט על קידוח .  הקידוח החל להפיק בוץ וסימני המים גברו מיום ליום .  ערב שבת אחד הודיעו הקודחים כי המים עשויים לפרוץ בכל רגע והקיבוץ נתפס תזזית ;  חברים וחברות מיהרו אל הקידוח לחזות בפלא .  אותנו ,  הילדים ,  הסיעו בעגלה רתומה לשתי פרדות ,  שצלחה בקושי את הדרך הבוצית .  כשהגענו השמחה היתה בעיצומה .  סילון מים פרץ מחור הקידוח ויצר סביבו שלולית ענקית של מים ובוץ .  בתוך הבוץ ,  בתחתונים בלבד ,  רקדו החברים הורה ,  התיזו בוץ זה על זה ועל החברות שעמדו מסביב ומחאו כפיים .  מי שלא ראה את השמחה הזו לא ראה את שמחת בית השואבה מימיו .  לאחר כמה ימים התברר שהמים מלוחים מדי להשקיה .  נבחרת להיות סנדלר בקיבוצים של המאה הקודמת לא עלה על הדעת לרצות .  החבר ,  בעיקר הצעיר ,  היה כלי ל"הגשמה ".  להגשים את הציונות ,  את יישוב הארץ ,  רצוי בנגב ,  לשרת בצנחנים או בשריון ,  עדיף להיות טייס ,  להדריך בתנועת הנוער ,  לצאת לעזור לקיבוצים צעירים ובעיקר לעבוד איפה שיגידו לך .  כשחזרתי מהצבא הדרכתי בתנועה וכשסיימתי את ההדרכה קראו לי לוועדת עבודה : " החלטנו לשבץ אותך לעבודה בסנדלרייה .  מישהו מהצעירים צריך ללמוד את המקצוע ואנחנו חושבים שאתה הכי מתאים להחליף בעתיד את אברמל'ה ".  לא היתה השפלה גדולה מזאת לצעיר בקיבוץ ,  אבל אי אפשר היה לסרב .  נחלצתי בעור שיניי מהסנדלרות באמתלה רפואית .  סיפרתי שיש לי כאבים בצוואר מהצבא ושתהיה לי בעיה לדפוק מסמרים כל היום . " אז במטע תוכל לעבוד ?  "  שאלו בזהירות .  המטע היה נחשק פחות מעבודה כדייג ,  אבל ידעתי שרשימת המועמדים לדיג כבר מלאה לשני עשורים לפחות ושגם פרוטקציה לא תעזור .  הלכתי למטע .  היו שם מאות עצים שהיה צריך לתמוך אותם בסנדה כדי לישרם .  מה אתם רואים  " מה אתם רואים ?  "  שאל נדב את ישי ואותי במטע בוקר אחד ,  כשהתאמצנו ליישר עץ כבד במיוחד השוקע על צדו . " מה זאת אומרת מה רואים ,  מה צריך לראות ?  "  לא הבנו אותו .  נדב היה קצת משורר וקצת הוגה וקצת רוחני ,  אז לא לגמרי הופתענו .  הוא עזב את התמיכה והשאיר אותנו לקרוס עם העץ : " אתם רואים את מה שאני רואה ?  "  הבטנו מסביב .  אולי צפע מסתתר מאחורי עץ .  אבל ראינו רק עצים ועלים וענפים . " זה מטע ",  ניסינו , " אז ברור שרואים עצים וחבושים ועלים וממטרות ".  נדב נעמד במקום . " זהו בדיוק !  יש פה עצים ועצים ועצים .  אבל מה אני עושה פה ?  " " מה זאת אומרת ?  סידרו אותנו לעבוד פה ".   " אני הולך ",  אמר נדב . " מה ,  באמצע העבודה ?  יעשו לך בירור .  אולי תדבר עם ועדת עבודה ?  ",  הצענו .  נדב לא היה אחד שמדבר עם ועדות .  למחרת בחמש בבוקר הוא יצא לכביש ועזב את הקיבוץ .  ישי נפטר מדום לב בגיל 54 ,  כשהיה בשליחות מקצועית בגרמניה מטעם מפעל האריזות של הקיבוץ .  נדב ,  בן זוגה לחיים של חווה אלברשטיין ,  משורר ,  סופר ובמאי קולנוע ,  נפטר בתל אביב לפני חודש וחצי בגיל 67 ממחלה קשה .  אסף הלך ללמוד רפואה אסף ,  שהיה דייג ורקדן ,  התייצב יום אחד בוועדת עבודה ,  או בוועדת השתלמות ,  או בוועדה לצעירים ,  לכל עניין היתה ועדה ,  ואמר שהוא רוצה ללמוד רפואה .  את התדהמה שאחזה בנו לא ניתן לבטא .  מה זאת אומרת ללמוד רפואה ?  ממתי הקיבוץ שולח ללמוד רפואה ?  אסף היה תמיד קצת חריג .  אבל רופא ?  הקיבוץ שלנו לא צריך רופא .  למה לא תלמד ברופין  " משק העופות "  או  " משק החלב ",   " גידול דגים "  או להיות מורה ?  כשעלה הנושא בשיחת קיבוץ ,  הוא עף מכל המדרגות .  לקח הבחור את אשתו ונסע לאיטליה ומימן בעצמו את לימודיו ,  אולי בסיוע צנוע של הקיבוץ .  הוא חזר לישראל ולקיבוץ ,  עבד ברמב"ם ,  עזב את הקיבוץ ,  חזר בתשובה התמחה בפסיכיאטריה והיה פסיכיאטר של חרדים .  לפני כמה חודשים הוא נפטר מדום לב .  אסף הוא הראשון בקיבוץ שלנו

תמונות מהמאה הקודמת 
עמירם כהן נזכר ברגעים היפים והיפים פחות של חייו בקיבוץ

