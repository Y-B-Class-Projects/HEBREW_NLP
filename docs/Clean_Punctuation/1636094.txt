תגובות להחלטת הריבית :  רפי גוזלן :  הריבית תעלה ל-2.5% ;  אורי יהודאי :  אין הצדקה להמשיך בהעלאת הריבית
בנק ישראל החליט הערב להותיר את הריבית ללא שינוי ברמה של 1.25% - בהתאם להערכות הכלכלנים
בנק ישראל הכריז הערב כי הריבית במשק תשאר ללא שינוי ברמה של 1.25% לאחר שבחודש שעבר הועלתה ב-0.25% .  הודעת הבנק היתה בהתאם להערכת מרבית הכלכלנים המקומיים והזרים :  אתמול פירסמה ספקית המידע הפיננסי ,  בלומברג ,  סקר שכלל 15 כלכלנים כאשר 14 כלכלנים מתוכם סברו כי הריבית תוותר ללא שינוי .  הבנק היחיד שהעריך כי הריבית תעלה היה גולדמן סאקס .  ברקליס קפיטל - שלא השתתף בסקר - העריך גם הוא שריבית בנק ישראל תעלה ב-0.25% .  תמיר פורת :  התנהלות בנק ישראל שקופה וברורהתמיר פורת ,  סמנכ"ל השקעות ומחקר בכלל פיננסים מציין בתגובה לפרסום הריבית כי ההחלטה לא היתה מפתיעה ,  במיוחד לאחר שסקר החזאים הצביע על הערכות להותרת ריבית .  ההחלטה נבעה משני גורמים עיקריים .  אחד הוא מדד המחירים האחרון הנמוך יחסית שהפתיע כלפי מטה והנמיך את ציפיות האינפלציוניות לשנת 2010 עד לרמת 2-2.2% .  גורם נוסף הוא היסוף של השקל טרם הכרזת הריבית .  פורת מסביר ומוסיף כי לאחר שתי העלאות רציפות אחרונות של הריבית ,  הרמה הנוכחית מגולמת בעקום התשואה של אג"ח ממשלתי שקלי .  כמו כן ,  בנק ישראל לא ממהר להעלות את הריבית לאחר שנהיה ברור כי לא צפויים שינוים ברמת ריבית בארה"ב עוד זמן ממושך יחסית.פורת מציין כי התנהלות של בנק ישראל הינה שקופה וברורה יחסית לפני קהל המשקיעים המקומיים ,  והשינויים הצפויים כבר גלומים בעקום התשואה .  תחזית של כלל הינה העלאות ריבית בערך כל חודשיים עד שנגיע לרמה של 2.5-3% עד סוף שנת 2010.אורי יהודאי :  מברך על החלטת הנגידאורי יהודאי ,  יו"ר ועדת הכלכלה בהתאחדות התעשיינים ונשיא פרוטרום ,  מברך על החלטת הנגיד להותיר את הריבית ללא שינוי . " אין הצדקה בעת הזו להמשיך בהעלאת הריבית זאת לנוכח האינפלציה הנמוכה הצפויה בחודשים הקרובים ,  ולאור זאת שהאינפלציה צפויה השנה להיות בטווח היעד .  שער החליפין הוא האיום המהותי כיום להתאוששות המשק הישראלי ,  זאת לצד סיכונים רבים נוספים להמשך התאוששות הכלכלה הישראלית והעולמית ,  ולכן יש להיזהר מהעלאות ריבית נוספות ,  בטרם עת ". רפי גוזלן :  הריבית תעלה ל-2.5% בשנה הקרובהאסטרטג המאקרו של לידר שוקי הון רפי גוזלן ,  כתב כי הריבית לחודש פברואר נותרה כצפוי ללא שינוי ברמה של 1.25% .  אין שינוי בכללי המשחק כלומר תוואי הריבית עדיין כלפי מעלה והשיקולים המרכזיים נותרים ההתאוששות הגלובלית ,  וסביבת האינפלציה והפעילות המקומיים .  הירידה בסביבת האינפלציה מקנה לבנק מרווח תמרון גדול יותר .  מרווח זה חשוב מאוד לנוכח אי הוודאות לגבי עוצמת ההתאוששות הגלובלית ,  ובוודאי שבעת זו הבנק לא מעוניין להגדיל באופן מואץ את פערי הריביות ולחזק את השקל .  נזכיר כי בהודעת הריבית הקודמת הדגיש הבנק לראשונה את עליית מחירי הדיור כשיקול מרכזי בהעלאת הריבית כך שההפתעה במדד דצמבר ובפרט הירידה בסעיף הדיור בהחלט מעודדים מבחינתו .  אנו מוסיפים להעריך כי הבנק ישאף בשלב הראשון להוצאת הריבית הריאלית מהטריטוריה השלילית ,  מטרה שתושג לדעתנו באמצעות העלאת הריבית ל-2.5% בשנה הקרובה .
 
תגובות להחלטת הריבית :  רפי גוזלן :  הריבית תעלה ל-2.5% ;  אורי יהודאי :  אין הצדקה להמשיך בהעלאת הריבית
בנק ישראל החליט הערב להותיר את הריבית ללא שינוי ברמה של 1.25% - בהתאם להערכות הכלכלנים

