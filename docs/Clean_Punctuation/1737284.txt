 " לאנשים אין אמון ב-IPO .  להשלים הנפקה בתקופה הזו - זו הצלחה אדירה "
 בשבועות שלחפו מאז הונפקה בנאסד"ק זינקה מדיהמיינד הישראלית ביותר מ-30% .  בראיון ראשון אומר המנכ"ל גל טריפון כי המשקיעים ראו בהנפקה הזדמנות ומדבר על הנכס העיקרי של החברה הנייטרלית היחידה בענף הפרסום :  העצמאות שלה
 >  >  כחודש חלף מאז הושלמה ההנפקה המשמעותית ביותר של חברת טכנולוגיה ישראלית בנאסד"ק בשנים האחרונות :  מדיהמיינד ,  לשעבר אייבלסטר ,  גייסה בהנפקה כ-58 מיליון דולר לפי שווי של 206 מיליון דולר .  ההנפקה של מדיהמיינד הגיעה בתום תהליך ממושך .  החברה - ספקית פתרונות פרסום דיגיטליים שפיתחה פלטפורמה לניהול קמפיינים באינטרנט - היתה על סף הנפקה לפני פרוץ המשבר הכלכלי בסוף 2008 ,  אבל דחתה אותה כמה פעמים בשל המשבר .  ההנפקה באוגוסט לא עמדה בציפיות השוק .  זאת ,  מכיוון שהכוונה היתה לגייס כ-90 מיליון דולר לפי מחיר של 14-16 דולר למניה ,  בעוד ההנפקה נסגרה במחיר של 11.5 דולר למניה .  ההפתעה הטובה למשקיעים הגיעה דווקא לאחר ההנפקה - מניית החברה זינקה ב-30.4% מאז ההנפקה ,  והיא נסחרת כיום במחיר של 14.74 דולר .  מדד נאסד"ק ,  שבו נסחרת המניה ,  עלה באותה התקופה ב-7.8% .  נראה שבניגוד למסורת ההנפקות הישראליות בארה"ב עד כה ,  ההנפקה של מדיהמיינד הזיקה למי שהשקיע בחברה לפני מחיר ההנפקה - והועילה למי שטיפס על העגלה לאחר ההנפקה .  עם זאת ,  לא נראה שמי שהשקיע במדיהמיינד לפני ההנפקה מתכוון לממש את השקעתו בתקופה הקרובה .  כמה מהמשקיעים אף הגדילו את חלקם בהנפקה ,  רכשו מניות בהיקף של כ-10 מיליון דולר והצטרפו לנהנים מהתשואה . " המשקיעים ראו בהנפקה הזדמנות ",  אמר מנכ"ל מדיהמיינד ,  גל טריפון ,  בתחילת ספטמבר ל-themarker ,  ביום שבו החברה ערכה את מסיבת ה-ipo שלה בנמל תל אביב . " יכולנו להשיג את הביקוש ממקומות אחרים ,  אבל המחיר היה אטרקטיבי .  אני חושב שההנפקה היתה הצלחה גדולה מאוד מכיוון שרוב החברות שרוצות להנפיק כרגע לא מצליחות .  הדינמיקה של שוק ההנפקות השתנתה .  קשה להנפיק ,  קשה לקבוע פגישות עם משקיעים ולאנשים אין אמון ב-ipo .  להשלים הנפקה בתקופה הזו - זו הצלחה אדירה ",  אמר .  למה היה חשוב לכם להשלים את ההנפקה ?  למה להגיע לבורסה ?   " ההנפקה מדגישה את העמדה העצמאית שלנו .  כל החברות שפעלו בתחום שלנו נרכשו מוקדם .  דווקא בהנפקה אנחנו מראים שיש לנו ראייה לטווח ארוך ושאנחנו לא בדרך להימכר .  עובדי החברה מכירים בכך ,  וגם בעלי המניות .  אף אחד לא ראה בזה אסטרטגיה של אקזיט ".  אתה מרגיש שהחתמים מבטיחים שווי בתחילת ההנפקה ואחר כך הם לא מסוגלים לעמוד בו ,  וחברה שכבר החלה את התהליך נאלצת לבצע את ההנפקה לאחר הוצאות של מיליוני דולרים ?   " במשך הזמן אתה לומד להתייחס לדברים האלה בגישת כבדהו וחשדהו .  רמת הוודאות שיש היא נמוכה מאוד .  כשהיינו ברוד שואו היה עניין גבוה מאוד .  היו ימים של שמונה-תשע פגישות ביום .  אבל הדינמיקה השתנתה כי חברות נסחרות כיום במחיר ההנפקה או פחות מכך לאורך זמן - וזה הפקטור הכי משמעותי בשוק ההנפקות . " אין למשקיעים לחץ זמן - להבדיל מתקופות אחרות שבהן יש מומנטום חיובי .  אם לא היתה לנו את הגמישות הפיננסית ,  כמו חלק מהחברות שצריכות להחזיר חובות ,  ההנפקה היתה קשה יותר .  היה לנו מזל שלא היתה לנו רגישות מוגזמת למחיר .  יש המון חברות שלא יכולות להרשות לעצמן להמשיך את התהליך .  כשאתה רוצה לקבוע פגישות עם המשקיעים זה מאוד קשה .  אבל קרן גידור שרוצה כיום להשקיע במדיה דיגיטלית - האפשרויות שלה מוגבלות ".   " עוזרים לתעשייה לפעול בצורה יעילה "" מדיהמיינד עוזרת לתעשייה לפעול בצורה יעילה יותר ",  אומר טריפון .  החברה לא קונה מדיה ולא מוכרת אותה .  היא מציעה ללקוחותיה עזרה בזיהוי סוג הקמפיינים והפרסומות שיהיו האפקטיביים ביותר בעבורם . " אנחנו רוצים לספק אופטימיזציה של ביצועים למפרסמים - שכל דולר יתועל נכון .  שהמפרסמים יוכלו לזהות איפה חסר פרסום ואיפה הוא יעיל יותר ",  אומר טריפון .  מדיהמיינד הוקמה ב-1999 על ידי ארבעה יזמים :  המנכ"ל טריפון ,  סמנכ"ל הפתרונות הטכנולוגיים עופר צדיקריו ,  וניר בן-צבי ואמיר הרדוף ,  שמאז עזבו את החברה .  מערכת ניהול הקמפיינים שפותחה בחברה מאפשרת לעקוב אחר קמפיינים אינטרנטיים בזמן אמת ,  להסיק מסקנות בנוגע למידת האפקטיביות שלהם ,  ובעקבות המסקנות לשנות את פרישת המדיה אם מתברר שהקמפיין אינו משיג את התוצאות המבוקשות .  למעט כמה מפרסמים גדולים ,  רוב פעילות החברה נעשית דרך סוכנויות פרסום ומשרדי פרסום .  פעילות החברה מציבה אותה ,  אם כך ,  בין הענקים הטכנולוגיים הגדולים ביותר בשוק .  בין חברות כמו גוגל ויבמ ,  שמשמשות בו זמנית כפלטפורמות פרסום וכמנועים שדרכם הגולש אמור למצוא פרסומות .  אפשר לומר שהכסף הגדול בתעשייה נמצא משני הצדדים שלכם - המפרסם ופלטפורמת הפרסום - ולא אצלכם . " נכון ,  אבל מכיוון שמדובר פה במאות מיליונים - נתח קטן מאוד מזה יספיק בשביל לקיים את המודל העסקי שלנו ".  המודל העסקי של מדיהמיינד מתבסס על כך שבעוד ש-50% מהמדיה בעולם נצרכת כיום באמצעים דיגיטליים ,  רק 14% מתקציבי הפרסום מופנים לאפיק זה .  אחת הסיבות לפער היא התחרות החריפה שיש ברשת על תשומת לבו של הגולש . " קשה למפרסמים למצוא את קהל היעד שלהם ",  מסביר טריפון . " קשה להם להתחרות באפקטיביות על תשומת הלב של הגולשים ,  וקשה להם לשפר את יעילותם ".  מודל ההכנסות של החברה מבוסס על תשלום תמורת חשיפות לפרסומת שמנוהלת על ידי הפלטפורמה .  ב-2009 הפלטפורמה של החברה שימשה לפרסום כ-7,000 מותגים של 3,350 סוכנויות מדיה בכ-5,150 אתרי אינטרנט מ-55 מדינות .  כ-50% מהכנסות החברה מגיעות מאירופה ,  כ-30% מההכנסות מגיעות מארה"ב ו-20% מגיעות מהמזרח הרחוק . " בארה"ב יש הזדמנויות צמיחה ",  אומר טריפון , " ובדרום אמריקה אנחנו מצליחים מאוד .  אנחנו פועלים באופן עצמאי גם בסין .  מזרח אירופה דווקא אטית בכניסה לתחום ".  נקודה נוספת שבה הפלטפורמה של מדיהמיינד מסייעת למפרסמים היא הבקרה על השימוש במדיה .  לעתים כחלק מקמפיינים משרדי פרסום רוכשים מראש כמות מסוימת של חשיפות והקלקות על הבאנר שלהם .  בשיטה זו ,  כשגולשי האתר ממלאים את המכסה ,  הקמפיין מסתיים .  אלא שבפעמים מסוימות קצב החשיפות והלחיצות מתברר כגבוה מדי ,  והמשמעות היא שהקמפיין יסתיים מוקדם ממה שתוכנן במשרד הפרסום .  הפלטפורמה של מדיהמיינד מאפשרת למשרדי פרסום לעקוב אחר קצב החשיפה וההקלקות ובמידת הצורך להשהות את הקמפיין - אם מתברר שהקצב מהיר מדי .  בנוסף ,  כמה מהמפרסמים כיום מפרסמים בכמה מדינות ,  והמערכת של מדיהמיינד מאפשרת להם לעקוב אחר כל הקמפיינים שלהם .  את 2009 סיימה מדיהמיינד עם הכנסות של 65.1 מיליון דולר ורווח נקי של 8.2 מיליון דולר .  בסוף השנה היו בקופתה 33.7 מיליון דולר במזומן והשקעות לטווח קצר ,  כך שהגיוס לא נעשה מלכתחילה על רקע הצורך של החברה במזומנים ,  אלא במטרה לבצע כמה פעולות אסטרטגיות ,  כמו הרחבת יכולות השיווק של החברה או רכישת חברות נוספות בתחום .  מדיהמיינד לא מוכרת את הפלטפורמה שלה ישירות בישראל ,  אך טריפון אומר שיש כמה סוכנויות מקומיות שעובדות אתה . " יש לנו שותף שמוכר בישראל ",  הוא אומר . " אנחנו מכירים את הלקוחות שלנו בישראל ועובדים אתם ".  במגרש של גוגל ,  אפל ומיקרוסופט אחד האתגרים שעמם מתמודדת מדיהמיינד הוא התחרות בענקיות כמו גוגל ומיקרוסופט ,  שבשנים האחרונות העמיקו את פעילותן בתחום ניהול הקמפיינים .  ב-2007 רכשה גוגל את חברת הפרסום דאבלקליק ,  המתחרה במדיהמיינד ,  תמורת ל-3.1 מיליארד דולר ,  ומיקרוסופט רכשה את aquantive תמורת כ-6 מיליארד דולר .  מדיהמיינד לא התעלמה מהבעיה בתשקיף המדף שלה וכתבה כי לגוגל ומיקרוסופט יש יתרונות טכניים ושיווקיים עליה ,  ויכולת טובה יותר למשוך ולשמר לקוחות בעקבות כמה יתרונות תחרותיים ,  ובהם כמה פתרונות שמדיהמיינד אינה מציעה .  החשש הוא שגוגל ומיקרוסופט יהפכו את ניהול הקמפיינים ל-loss leader - כלומר ,  שהן יספקו את השירות שמדיהמיינד מספקת במחיר עלות או אף במחיר הפסד במטרה למשוך לקוחות אליהן . " התעשייה שלנו היא גדולה עם הרבה מאוד שחקנים ",  אומר טריפון , " לאורך השנים מדיהמיינד היתה היחידה שפיתחה אסטרטגיה עצמאית ,  בעוד המתחרים שלה עברו קונסולידציה .  התעשייה מרוויחה מהנייטרליות שלנו וההנפקה שמה דגש על הפוזיציה העצמאית של החברה .  רוב החברות שאנחנו מתחרים בהן נרכשו בשלב מוקדם ,  אבל אנחנו מראים שיש לנו אופק ".  אתה לא חושש מהתחרות נגד גוגל ומיקרוסופט ?   " הדגש שלהם הוא לא להתחרות בנו .  גוגל קנתה את דאבלקליק במטרה למכור יותר מדיה ".  אתה לא חושש ממערכות פרסום סגורות כמו זו של אפל שיקטינו את הצורך במוצר כמו שלכם ?   " בסופו של דבר יש פרק זמן שמערכות כאלה יכולות להישאר סגורות .  אם אפל לא תפתח את המערכות זה יצמצם מאוד את קהל היעד .  ברגע שהם רוצים להיות חלק מהקוקטייל הפרסומי הרחב הם פותחים את המערכת ".  מה לגבי העובדה שחלק מהלקוחות שלכם מתחרים ביניהם ?   " אנחנו מאפשרים ללקוחות שלנו להציע פרסומות ,  אבל אנחנו לא חולקים מידע בין הלקוחות ".  איך ייראה העתיד של החברה ?   " אנחנו מצפים לקבל יותר קמפיינים מכל מפרסם שאיתו אנחנו עובדים .  שולי הרווח ישתפרו .  אנחנו חושבים שאנחנו יכולים להמשיך לצמוח יותר מהשוק שלנו ,  עוד ועוד מדיה נהפכת לדיגיטלית ,  וכל תעשיית המגזינים עוברת מהפכה מאוד דומה .  הסיכוי שבעוד חמש שנים רוב המדיה לא תופץ באופן דיגיטלי הוא קטן מאוד ".  מיליונרים חדשים מחזיקי המניות הגדולים במדיהמיינד כיום הם קרן סיקמור של אלי ברקת ,  המחזיקה ב-26% מהחברה ורכשה מניות בהנפקה ;  וקרן אינסייט ,  המחזיקה ב-17% מהחברה ואף היא רכשה מניות בהנפקה .  במקביל הוליד הגיוס שביצעה מדיהמיינד כמה מיליונרים ישראליים חדשים ,  לפחות על הנייר .  מרבית המניות של הבכירים בחברה עדיין חסומות לתקופה הקרובה ,  אך שוויין כבר מסתכם במיליוני דולרים .  טריפון מחזיק במניות ,  ששוויין מסתכם ב-.17.3 מיליון דולר .  שותפו להקמת החברה ,  עופר צדיקריו ,  מחזיק כמניות ,  ששוויין לפי מחיר המניה הנוכחי הוא 12.6 מיליון דולר .  אמיר הרדוף ,  שכבר אינו נמצא בחברה והיה שותף להקמתה ,  מחזיק במניות בשווי 11.2 מיליון דולר .  שרית פירון ,  סמנכ"ל הכספים של החברה ,  מחזיקה במניות ,  ששוויין מסתכם ב-2.4 מיליון דולר .  עמית רהב ,  סמנכ"ל השיווק ,  מחזיק במעט פחות מאחוז מהמניות ,  ששוויין מסתכם ב-2.2 מיליון דולר .  ג'ו גירלינג ,  המשמש כסמנכ"ל המכירות הבינלאומי ,  מחזיק במניות בשווי 3.1 מיליון דולר .

" לאנשים אין אמון ב-IPO .  להשלים הנפקה בתקופה הזו - זו הצלחה אדירה "
 בשבועות שלחפו מאז הונפקה בנאסד"ק זינקה מדיהמיינד הישראלית ביותר מ-30% .  בראיון ראשון אומר המנכ"ל גל טריפון כי המשקיעים ראו בהנפקה הזדמנות ומדבר על הנכס העיקרי של החברה הנייטרלית היחידה בענף הפרסום :  העצמאות שלה

