חמאס מתרברב :  יש לנו מוניטין מתאבדים עולמי
שר הפנים בממשלת חמאס בעזה דחה את הטענות ,  לפיהן לארגון אל-קאעדה יש נוכחות ברצועה .  השר הבהיר כי הארגון מנוסה בביצוע פיגועי התאבדות ומי שרוצה לסייע לו - עדיף שישלח צ'ק
שר הפנים בממשלת חמאס ברצועת עזה פתחי חמאד הבהיר הבוקר  ( שני )  כי ארגון אל-קאעדה אינו פעיל ברצועה .  בראיון לעיתון  " אל-חיאת "  הרואה אור בלונדון נשאל חמאד האם קיימות חוליות של אנשי אל-קאעדה ברצועה . " אין אנשי אל-קאעדה ברצועת עזה .  איננו זקוקים ללוחמים או לנשק .  המוניטין של חמאס בביצוע פיגועי התאבדות ידוע בעולם כולו .  מי שרוצה לתמוך בנו ,  שולח לנו כסף ".  בנוסף הדגיש כי חמאס אינו ארגון קיצוני .  
חמאד נשאל מהו הסיוע שמעבירה אירן לממשלת חמאס ברצועת עזה ומה התמורה שמעניקה לה ממשלתו . " איני חושב שאירן שולחת כסף לממשלת חמאס .  אירן תומכת בחמאס אך אין לה השפעה בעזה .  כשהתחלנו לשתף פעולה עם אירן ,  חמאס היה כבר אז ארגון חזק עם שורשים בקרקע .  המדיניות שלנו עצמאית - אנחנו אומרים 'לא' לארה"ב וישראל .  אין שום מדינה - יהא מעמדה אשר יהא - שיש לה השפעה עלינו ". 
בעניין עסקת שליט חמאד אמר כי ישראל מעוניינת להשלים את העסקה אולם תמורת המחיר הנמוך ביותר מבחינתה . " יש אסירים פלסטינים שנמצאים בבית הכלא 25-30 שנה ,  ישראל רואה בהם אנשי טרור ",  אמר חמאד , " אלא שמצבם הבריאותי קשה ואין שום אפשרות שהם יהיו פעילים פוליטית אחרי שחרורם .  מצבם הבריאותי פשוט לא מאפשר זאת .  בסופו של דבר ישראל תשלם את מחיר העסקה ".  לדבריו ,  העסקה היתה על סף ביצוע אבל ראש הממשלה נתניהו נסוג בו ברגע האחרון .
" ישראל פועלת כל הזמן להסלים את המצב בעזה כדי לפתוח במלחמה .  אנחנו לא חוששים ממלחמה וצופים שתפרוצנה מלחמות .  יחד עם זאת ,  המצב בזירה הבינלאומית והאזורית אינו מתאים למלחמה בשלב הזה ",  אמר . " אם ישראל תפתח במלחמה בעזה ,  אני משוכנע שננצח כפי שניצחנו במלחמה הקודמת ".  בנוסף אמר כי ישראל מעודדת את ארה"ב לתקוף באירן .
 
חמאס מתרברב :  יש לנו מוניטין מתאבדים עולמי
שר הפנים בממשלת חמאס בעזה דחה את הטענות ,  לפיהן לארגון אל-קאעדה יש נוכחות ברצועה .  השר הבהיר כי הארגון מנוסה בביצוע פיגועי התאבדות ומי שרוצה לסייע לו - עדיף שישלח צ'ק

