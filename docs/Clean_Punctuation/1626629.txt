שר הביטחון ברק קיבל איומים על חייו
בימים האחרונים הוכפל מספר המאבטחים סביב שר הביטחון בעקבות איומים שקיבל על חייו .  מדובר במכתב דומה לזה שקיבל מפכ"ל המשטרה בשבוע שעבר
האבטחה על שר הביטחון אהוד ברק תוגברה בימים האחרונים ,  בעקבות איומים מפורשים שהתקבלו על חייו .  כך דווח הערב  ( שלישי )  בערוץ 2 .  על פי הדיווח ,  גורמים בימין הקיצוני שלחו מכתב איומים לברק ,  שדומה למכתב שנשלח בשבוע שעבר למפכ"ל המשטרה ,  רב ניצב דודי כהן .  
עוד נמסר בדיווח כי בעקבות קבלת המכתב ,  הוחלט בשירות הביטחון הכללי להכפיל את מספר המאבטחים שינועו עם ברק ויגנו עליו ,  לפחות במהלך התקופה הקרובה .  
לפני כשבועיים הגיב ברק למחאת המתנחלים ,  שפעלו ברחבי הגדה כדי למנוע את כניסת פקחי המנהל האזרחי ליישוביהם .  ברק אמר כי  " הקפאת הבנייה היא החלטה שנאכוף בלי לגמגם ובלי למצמץ .  אנחנו מצפים מאזרחים לא להפריע לכוחות הביטחון ועובדי מדינה .  אנחנו בממשלה כדי לעשות .  בפנינו שנה לא פשוטה של עשייה .  מחכות לממשלה החלטות לא פשוטות בתחום המדיני ". 
גורם בישיבות ההסדר ,  שהתייחס לפני כשבועיים להתנהלות של השר ברק מול ישיבות ההסדר אמר כי  " צעקנו והתרענו על התנהלותו הפירומנית של ברק בעניין ישיבת הר ברכה ,  שעלולה להדליק את כל השטח .  מישהו חייב להתעשת ולמנוע את הקרע שברק מייצר בין צה"ל לציונות הדתית ". 
בתחילת השבוע דווח כי האבטחה סביב מפכ"ל המשטרה כהן ,  תוגברה בעקבות איומים על חייו .  במכתב נאמר בין היתר כי  " אתה סומנת לעולם הבא "  וכי  " יום הדין שלך קרב ".  כיוון החקירה המרכזי של השב"כ ,  שחוקר את הפרשה ,  מתרכז בימין הקיצוני .  זאת ,  בעקבות דברים שאמר המפכ"ל באחרונה נגד המתנחלים שפועלים נגד הקפאת הבנייה ,  ולפיהם  " הפורעים חצו הפעם קו אדום ". 

שר הביטחון ברק קיבל איומים על חייו
בימים האחרונים הוכפל מספר המאבטחים סביב שר הביטחון בעקבות איומים שקיבל על חייו .  מדובר במכתב דומה לזה שקיבל מפכ"ל המשטרה בשבוע שעבר

