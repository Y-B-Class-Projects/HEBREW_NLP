גרמניה :  שוב במקומה הטבעי
באיירן מינכן עלתה לפסגה אחרי ניצחון מצוין ,  2:3 על ורדר ברמן .  שאלקה איבדה יתרון כפול וצ'אנס להיות ראשונה ,  ב-2:2 בבוכום
חמשת המוליכות של הבונדסליגה הצפופה חזרו בצורה נפלאה מהפגרה עם ניצחונות והן מוכנות לעוד מחזור מסקרן ,  שכרגיל מבטיח דרמות ושערים .  המוליכה לברקוזן תשחק רק ביום ראשון ואחת מיריבותיה ניצלה זאת על מנת להחליף אותה בראשות הטבלה .
 שאלקה יצאה לרוהר סטדיון למפגש מול השכנה בוכום ,  וכבר הרגישה את הפסגה בידיה ,  אך בוכום כבשה פעמיים לקראת הסיום וסחטה 2:2 שמנע מפליקס מגאת' ושחקניו להתייצב בראש .  באיירן מינכן יצאה גם היא למשחק חוץ ,  קשה הרבה יותר ,  אבל אספה את שלוש הנקודות במשחק מצוין שהסתיים עם ניצחון 2:3 על ורדר ברמן ,  ובהפתעה מסוימת מבחינתה ..  .  גם במקום הראשון .  דורטמונד הרביעית גם היא חזק בתמונה ,  אחרי 0:1 בקרב צמרת מול המבורג .
 המחזור ה-19 נפתח כבר אתמול  ( שישי )  כאשר פרייבורג אירחה את שטוטגארט לקרב תחתית ונוצחה בביתה 1:0 .  עוד בתחתית ,  בורוסיה מנשנגלדבאך נפרדה ב-0:0 מהרטה ברלין ,  לאחר שלא ניצלה פנדל אותו סחט רוברטו קולאוטי .
 בתחילת העונה ,  המארחת נראתה כמו המרענן הרשמי של הבונדסליגה .  עם ילדים מוכשרים כמו מסוט אוזיל ,  מרקו מרין וארון הונט ,  ברמן הפתיעה ואף כבשה את הפסגה .  אלא שאז הגיע המשבר .  תומאס שאף ספר חמישה משחקים ללא ניצחון  ( מהם שלושה הפסדים רצופים )  שהורידו את קבוצתו למקום השישי ,  והערב הוא התרחק עוד יותר בעקבות הפסד ביתי לבאיירן מינכן בתום משחק מצוין .
 האופוריה בקרב הבווארים ,  שהתחילו נהדר עם כדור לקורה של אריאן רובן ,  כובתה לרגע בדקה ה-10 ,  כאשר מרקו מארין העביר כדור רוחב לעבר ארון האנט ,  שמ-12 מטרים שלח עם החלק החיצון של רגל שמאל לחיבורים של האנס יורג בוט .  באיירן הגבירה את הלחץ על שערה של ברמן בעקבות הספיגה ,  ובדקה ה-25 הגיע השיוויון מרגלי תומאס מולר ,  אחרי בישול של בסטיאן שוויינשטייגר .  עשר דקות חלפו והמהפך הושלם ,  כשאיביצ'ה אוליץ' הנהדר המשיך את הכושר הנפלא עימו יצא לפגרה .
 במחצית השנייה התנהל משחק שקול עם הזדמנויות בשני הצדדים ,  אבל בדקה ה-75 הצליח הוגו אלמיידה לאזן את התוצאה עם בעיטה בשמאל אל הרשת ,  אחרי בישול שני במשחק של מארין .  אלא שבאיירן ,  כמו באיירן ,  המתינה רק שלוש דקות ואז כדור חופשי של אריאן רובן הסתובב נהדר ומצא את הרשת של טים ויסה ההמום .  ניצחון גדול לבווארים ,  השישי שלהם ברציפות .
 לאחר ארבעה ניצחונות רצופים ללא ספיגה ,  ולמרות שהקבוצה שלו הייתה רחוקה מלהרשים ב-0:1 על נירנברג בשבוע שעבר ,  פליקס מגאת' ידע שאסור לשמוט נקודות מול קבוצת התחתית של הייקו הרליך ,  אחת האגרסיביות בליגה שמחפשת להמשיך ולברוח מהתחתית הצפופה .  בוכום חזרה למגרשה הביתי לאחר שני ניצחונות חוץ רצופים ,  אבל למרות שלא השכילה לרשום ניצחון בית ראשון מאז המחזור השלישי ,  קטעה את הדהירה של שאלקה ומנעה ממנה לעלות לפסגה .
 חמש דקות בלבד הספיקו לשאלקה כדי לתפוס את ההובלה .  ג'פרסון פרפאן הגביה לרחבה והאורוגוואי ויסנטה סאנצ'ז כבש מקרוב את השני שלו העונה ,  בפעם השנייה בלבד בה קיבל את חולצת ההרכב .  שאלקה המשיך לגלות עליונות במגרש ,  ובדקה ה-42 שוב פרפאן היה בתפקיד המבשל וקווין קוראני שלח לרשת את העשירי שלו העונה .  ואהיד השמיאן האירני צימק בדקה ה-82 ,  ובדקה ה-90 הדהים את האורחים עם בישול לסטניסלב ססטאק שנגח לרשת .  שאלקה שוב בועטת בדלי .
 עבור מאמן שטוטגארט כריסטיאן גרוס פרייבורג היא יריבה מוכרת .  ב-10 שנותיו כמאמן באזל ,  פגש גרוס פעמים רבות את פרייבורג ,  שממוקמת בסמוך לגבול השוויצרי ,  למשחקי אימון .  הפעם ,  הוא פגש את הקבוצה לדרבי תחתית חם ביותר .
 שער אחד במשחק ,  שנפל בדקה ה-41 עשה את ההבדל והוא מפריד בין קבוצה שיכולה להסתכל למעלה כעת - שטוטגארט - לבין קבוצה שצריכה להביט בחשש מטה - פרייבורג .  ציפריאן מאריקה חתום על שער הניצחון של האורחים ,  כאשר קיבל כדור מאלכסנדר חלב ומשבעה מטרים לבד מול השוער לא התקשה לכבוש .  אגב ,  זה לא היה השער היחיד במשחק ,  שניים נוספים הובקעו ,  אחד לכל צד ,  אלא שהם נפסלו .
 שטוטגארט פתחה את הסיבוב השני כמו שסיימה את הראשון ,  בניצחון שהמשיך את הבריחה שלה מהתחתית ,  ושלוש נקודות שהיא השיגה בפתיחת המחזור ה-19 מול הקבוצה של רובין דוט ,  מאפשרות לשוואבים להסתכל קדימה אל עבר הכרטיס לאירופה .  פרייבורג ,  שנמצאת מקום אחד מעל הקו האדום ,  ממשיכה רצף לא מחמיא בן חמישה שחקנים ללא ניצחון .
 11 משחקים רצופים ללא הפסד ,  מתוכם חמישה ניצחונות רצופים ,  הפכו את דורטמונד ללהיט של הבונדסליגה .  ממרומי המקום החמישי ,  הצהובים-שחורים של יורגן קלופ רוצים להוכיח כי הם מועמדים טבעיים לאליפות ,  והנה הם כבר במקום הרביעי ,  רק שלוש נקודות מהמוליכה החדשה ממינכן ושתיים פחות מהיריבה השנואה שאלקה .
 המבורג ,  אליה יצטרף בימים הקרובים רוד ואן ניסטלרוי ,  הגיעה אחרי שלושה ניצחונות רצופים ,  אך לא יכלה להתלהבות הגדולה של המארחים ,  למרות משחק שקול בסך הכל .  לוקאס באריוס הארגנטינאי ,  האיש החם של דורטמונד שגם האריך את חוזהו במועדון ,  היה הסכנה העיקרית מבחינת המבורג ,  אבל את שער הניצחון כבש דווקא נלסון ואלדז .  הפראגוואי התייצב בדקה ה-37 על סף הרחבה ,  ושלח כדור חופשי נהדר לרשת של פרנק רוסט .  המבורג ניסתה לחזור למשחק ,  אבל מרכוס ברג ומלאדן פטריץ החמיצו וסידרו חגיגה גדולה אצל דורטמונד .
 המארחת הראתה סימני התאוששות עם 0:3 בהאנובר בשבוע שעבר ,  במה שהיה בסך הכל הניצחון השני שלה העונה ,  וקיוותה לזכות בעוד שלוש נקודות חשובות מול גלאדבך שעדיין קרובה לחלק התחתון .  רוברטו קולאוטי החלים מפציעה בשריר וחזר להרכב ,  ובדקה ה-42 אף הוכשל ברחבה על ידי הקפטן המקומי ארנה פרידריך וסחט פנדל .  חואן ארנגו ,  כוכב נבחרת ונצואלה ,  ניגש אל הנקודה הלבנה ,  אבל נעצר על ידי ירוסלאב דרובני וביזבז הזדמנות נהדרות לשנות את המשחק .  קולאוטי סיים את תפקידו על המגרש בדקה ה-65 ,  כשהוחלף על ידי פטריק הרמן ,  והתוצאה נותרה בעינה עד שריקת הסיום .
 משחקים נוספים :
 נירנברג - פרנקפורט 1:1לנירנברג :  כריסטיאן אייגלר  ( 27 )  .  לפרנקפורט :  בנג'מין קולר  ( 40 ) 
מיינץ - האנובר 0:1למיינץ :  אנדרה שרל  ( 4 ) 

גרמניה :  שוב במקומה הטבעי
באיירן מינכן עלתה לפסגה אחרי ניצחון מצוין ,  2:3 על ורדר ברמן .  שאלקה איבדה יתרון כפול וצ'אנס להיות ראשונה ,  ב-2:2 בבוכום

