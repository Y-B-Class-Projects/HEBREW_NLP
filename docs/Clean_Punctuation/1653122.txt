המפכ"ל :  להימנע מאמירות שיגררו הסלמה בי-ם
מפכ"ל המשטרה דודי כהן אמר כי  " ההתבטאויות הקיצוניות והמסיתות אינן תואמות את המצב העובדתי בשטח ".  הוא קרא לגורמים השונים לגלות אחריות כדי למנוע הסלמה
 ( הערוץ הראשון ) 
מפכ"ל המשטרה רנ"צ דודי כהן התייחס הערב  ( ראשון )  בסיום הערכת המצב בנוגע להיערכות משטרת ישראל בירושלים ,  למתיחות השוררת בעיר .  כהן אמר כי הוא  " מצפה מכלל הגורמים השונים בעת הזו לגלות אחריות למתן אמירות שעלולות להביא להסלמה מיותרת בעיר ".  
המפכ"ל הוסיף כי  " ההתבטאויות הקיצוניות והמסיתות אינן תואמות את המצב העובדתי בשטח .  יחד עם זאת ,  משטרת ישראל ערוכה ופרוסה בי-ם בכוחות מתוגברים כדי להתמודד עם כל תרחיש אפשרי .  אני סומך על המפקדים והשוטרים לגלות סבלנות ,  אורך רוח ובעת הצורך נחישות מול מתפרעים והפרות סדר ולאפשר קיום חופש הפולחן הדתי ושגרת החיים בירושלים ". 
בתוך כך ,  חגגו היום מאות מתפללים את הכנסת ספר התורה לבית הכנסת  " החורבה "  בעיר העתיקה בירושלים .  מחר יתקיים טקס חנוכת בית הכנסת בהשתתפות יו"ר הכנסת ראובן ריבלין ,  שר הבינוי והשיכון אריאל אטיאס ,  הרבנים הראשיים ואישים נוספים .
 מוקדם יותר היום הוטחו חילופי דברים קשים בנושא בין יו"ר בל"ד ח"כ ג'מאל זחאלקה לח"כ אורי אריאל  ( האיחוד הלאומי )  ,  במהלך דיון בוועדת הפנים של הכנסת שעסק בנושא  " אי ביצוע הריסת מאות בתים באזור כפר סילוואן ".  הוויכוח בין השניים התלהט לאחר שאריאל אמר כי  " נושא שכונת סילוואן ,  זה גובל בהתפרעות ".  זחאלקה השיב : " למה ,  זה של אבא שלך ?  ירשת ממנו ?  ".  אריאל אמר בתגובה כי  " זה של אבא שלי שקוראים לו אברהם אבינו ".  בתגובה ,  זחאלקה הוסיף : " אז תוציא את כולנו מפה ".  אריאל לא נשאר חייב ואמר : " זה מה שצריך ,  גיס חמישי ".  זחאלקה הגיב ואמר כי  " כל המזרח התיכון יבער .  אתם זורקים גפרור בוער לשדה קוצים יבש ".  
בפתח הדברים אמר יו"ר הוועדה דוד אזולאי  ( ש"ס )  כי  " הוועדה קיימה סיור במקום ,  קיבלנו נתונים ,  ראינו את הדברים בעינינו ,  וההתרשמות היא שיש בנייה בלתי חוקית באזור סילוואן ,  כאשר במשך שנים השתוללה שם הפקרות בלתי מוסברת .  איך ייתכן שנבנו מאות בתים בשטח ירוק ללא אישור ?  כנראה שמישהו נרדם בשמירה או שהיתה יד מכוונת שאפשרה את ההתפרעות של בנייה בלתי חוקית ".  זחאלקה השיב : " מי שבונה בית לא מתפרע ,  מתפרע מי שכובש בית .  מה זה התפרעות ?  זה הבית שלהם .  זה שוד ".  אריאל הגיב ואמר : " בוקר טוב ,  אדוני הגיס החמישי ". 

המפכ"ל :  להימנע מאמירות שיגררו הסלמה בי-ם
מפכ"ל המשטרה דודי כהן אמר כי  " ההתבטאויות הקיצוניות והמסיתות אינן תואמות את המצב העובדתי בשטח ".  הוא קרא לגורמים השונים לגלות אחריות כדי למנוע הסלמה

