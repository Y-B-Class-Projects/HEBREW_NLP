המסחר בבורסה ננעל בעליות קלות
מדד ת"א 25 הוסיף 0.2% ומרוחק רק 4.5% משיאו בנובמבר 2007 .  מדד מניות הבנקים עלה ב-0.9% ומדד מניות הנדל"ן הוסיף 0.6%
יום המסחר השני של השבוע ננעל בסימן עליות השערים שנרשמו אתמול ולאחר שבוע המסחר המוצלח שנרשם בשבוע שעבר .  מדד תל אביב 25 הוסיף 0.3% וננעל ברמה של 1,176.5 נקודות ומדד תל אביב 100 עלה ב-0.5% וננעל ברמה של 1,110.0 נקודות .  כעת מרוחק מדד תל אביב 25 רק 4.5 מרמת השיא שרשם בנובמבר 2007 .  מתחילת 2010 עלה מדד תל אביב 25 ב-2.7% .  מדד מניות הבנקים הוסיף 0.9% ומדד מניות הנדל"ן עלה ב-0.6% .  מחזורי המסחר הסתכמו ב-1.6 מיליארד שקלים .  
בורסות אסיה נסחרו היום בעליות השערים החדות ביותר זה שלושה חודשים  ( כ-2.5% )  בעקבות עליית מחירי הנפט והיחלשות הין ועל רקע הערכות כי יו"ר הבנק הפדרלי ברננקי יאותת על הותרת הריבית בארה"ב בשפל לזמן ממושך .  המסחר בארה"ב יתחדש הערב לאחר העליות שנרשמו בשבע שעבר :  בסיכום שבועי ,  התחזק דאו ג'ונס ב-3% ,  נאסד"ק עלה ב-2.8% ו-S & P 500 הוסיף 3.1% .  סמוך לתום שעות המסחר בתל אביב הצביעו החוזים העתידיים על עליות של עד 0.5% במדדים המובילים .  
היום בשעה 17:30 צפוי בנק ישראל להכריז על גובה הריבית במשק ורוב הכלכלנים מעריך כי זו תישאר ללא שינוי ברמה של 1.25% .  הסיכויים להעלאת ריבית פחתו משמעותית לאחר שלפני 6 ימים נודע כי מדד המחירים לצרכן לחודש ינואר צנח ב-0.7% .  כלכלנים העריכו כי המדד יירד רק ב-0.4% בממוצע .  
כלכלנים מעריכים כי גם בחודשים הקרובים צפוי מדד נמוך יחסית .  בעקבות המדד הנמוך והתחזיות לנתונים דומים בחודשים הקרובים ,  קטנים הסיכויים שבנק ישראל יבחר להעלות את הריבית שכן העלאת ריבית נחשבת לצעד שמטרתו לרסן אינפלציה .
 
המסחר בבורסה ננעל בעליות קלות
מדד ת"א 25 הוסיף 0.2% ומרוחק רק 4.5% משיאו בנובמבר 2007 .  מדד מניות הבנקים עלה ב-0.9% ומדד מניות הנדל"ן הוסיף 0.6%

