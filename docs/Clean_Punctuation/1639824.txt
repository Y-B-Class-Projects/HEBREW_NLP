אלפנט פרייד  - " Grand Opening "
 צמד האינדי של עדו פלוק ואסטל ברוך חוגג אלבום שני ,  שאולי לא הוקלט בחדר השינה שלהם כמו הקודם אבל הוא עדיין עצמאי לחלוטין .  ולא ,  הם לא מתחרטים על השיר שמכרו לקסטרו
גם אחרי שמכרו את אחד השירים שלהם לפרסומת לקסטרו והפכו אותו לרינגטון מצליח למדי ,  האלפנט פרייד  ( עדו פלוק ואסטל ברוך )  מתעקשים שהם עדיין אינדי .  בכל זאת ,  הם הקליטו את האלבום הראשון שלהם בחדר השינה בדירתם בברוקלין והם אחד מההרכבים החביבים על הקומיקאית שרה סילברמן .  כעת ,  ארבע שנים מאז הגיחו לעולם ,  מוציאים צמד האינדי הישראלי/ אמריקאי את האלבום השני שלהם , " Home ",  ובו  כך הם טוענים  דבר לא השתנה . 
" כל השירים באלבום החדש ,  בדיוק כמו קודמו ,  הוקלטו בלפטופ ,  בחדרים ביתיים ,  ועם אותה תוכנה חינמית ומיקרופון פלסטיק בעזרתם הקלטנו את הראשון ",  אומר פלוק בראיון לוואלה !  תרבות . " כשרצינו להקליט חצוצרה לא נכנסנו לאולפן ,  אלא ביקשנו מאחותה של אסטל בפלורידה שתקליט לנו בבית חצוצרה .  אותו הדבר היה לגבי התופים  כתבנו למריו לופז ,  מתופף מפילדלפיה שעבד עם אסטל בעבר ,  וביקשנו שיקליט לנו ביט והוא עשה את זה בבית שלו .  שיטת העבודה נשארה מאוד צנועה ,  ולא ישבנו לרגע באולפן ".  
" השינוי העיקרי היה שהיינו טיפה יותר מנוסים והבנו פתאום איזה עולם של אפשרויות עומד בפנינו .  ולכן השירים באלבום הזה קצת יותר מפותחים ,  עם יותר כלים ושכבות של סאונד "
" אני לא חושב שמי שיבקר יהיה צבוע .  למעשה ,  אבין אותו לגמרי .  זה טבעי .  גם אני משתדל להסתכל על כל דבר שאנחנו עושים עם הרבה ביקורת עצמית .  אבל אין מה לעשות - הרי ברדיו לא ישמיעו אותנו ". 
פלוק הוא לא רק מוזיקאי אלא גם שולח ידו בקולנוע ,  וגם בתחום זה בחר לא להיות כמו כולם בנוגע למימון הסרט שלו .  פלוק פרסם מכתב שבו הוא הציע לכל מי שרק רוצה להשקיע סכום של מאה שקלים בסרטו החדש ואם הסרט ירוויח ,  כל המשקיעים יחזירו את השקעת בתוספת אחוזי רווח תואמים .  ההיענות לפי פלוק ,  היא יותר ממרשימה . 
" אני מאוד ,  מאוד מרוצה ",  הוא אומר . " המבצע עצמו הצליח .  הצטרפו אלינו יותר מ-200 משקיעים וחלק מהם השקיע הרבה יותר מ-100 שקלים .  בזכות המבצע גם קיבלנו ציוד מצוין ובארטרים נוספים שהפכו את ההרפתקה הזו לאפשרית .  אני אסיר תודה בעניין הזה לשני אנשים :  הראשון הוא גל גרינשפן ,  המפיק של הסרט והשותף שלי במסע הזה .  השני הוא גיא אסיף ,  שיזם והגה את המבצע ,  ובלעדיו זה לא היה מתרומם ".  
" בסך הכל אני משתדל לעשות קולנוע כמו שאני עושה מוזיקה ,  וחושב שהמוזיקה שלנו מאוד קולנועית .  אני לא רואה אותם כעולמות נפרדים ,  אלא כשני אמצעים שונים לביטוי של אותן תמות ". 


אלפנט פרייד  - " Grand Opening "
 צמד האינדי של עדו פלוק ואסטל ברוך חוגג אלבום שני ,  שאולי לא הוקלט בחדר השינה שלהם כמו הקודם אבל הוא עדיין עצמאי לחלוטין .  ולא ,  הם לא מתחרטים על השיר שמכרו לקסטרו

