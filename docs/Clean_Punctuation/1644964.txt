זה כן כל כך נעים לראות ערוץ סגור
הפיאסקו סביב המשחק של הפועל ת"א בקאזאן מוביל למסקנה אחת :  עדיף ערוצים בתשלום .  ככה לפחות נדע בוודאות שיש שידור
זה כבר קרה פעם או פעמיים במשחקים של הפועל תל אביב בליגה האירופית השנה .  תחילה ,  כולם יודעים שיהיה שידור ,  זאת אומרת ,  מניחים שיהיה .  יש עוד שלושה ימים ,  יומיים ,  ארבע שעות לשריקת הפתיחה ואף אחד לא הודיע עדיין שהוא משדר .  נותרו רק שעות ספורות ויכול להיות שלא נראה את ההתמודדות .  שלוש שעות לפני בעיטת הפתיחה נמסרת הודעה בהולה שמבשרת היכן ישודר המשחק .  האח ,  הידד .  
עם המשחק בקאזאן לא היו אמורות להיות בעיות ,  שכן ערוץ 10 רכש את הזכויות מצ'רלטון והפציץ פרומואים .  כולם  ערוץ 10 ,  הפועל תל אביב וצופי הכדורגל בארץ  היו ערוכים לשני תסריטים עיקריים  קיום המשחק בשעה היעודה ,  20:00 ,  בקאזאן או בעיר אחרת ,  או הזזתו למועד אחר .  הפיתרון שמצאה אופ"א ,  הקדמת ההתמודדות בארבע שעות ,  היה קצת מפתיע ודחק את ערוץ 10 לפינה .  ארבע היא שעה מחורבנת ,  בלי מפרסמים וללא רייטינג .  לכן החזירו בערוץ ,  בצדק מבחינתם ,  את הזכויות לצ'רלטון  ( זה מותר ,  לאור הנסיבות הבלתי תלויות שגרמו לשינוי )  והעבירו את הכדור לידי מועצת הכבלים והלוויין .  
במועצה הבינו שיש פה בעיה .  לצ'רלטון יש זכויות ,  אבל ספורט1 הוא ערוץ סגור ולפי התקנות ,  משחק של קבוצה ישראלית חייב להיות משודר בערוץ פתוח .  ערוץ 1 היה אולי רוכש את הזכויות בימים אחרים ,  אבל בוודאי שלא בזמנים של עיצומים .  ערוץ 2 לא היה נוגע בשרץ הזה מאותן סיבות שבגללן ויתר ערוץ 10 .  ערוץ הספורט אולי יכול היה לרכוש את הזכויות לו היה בידיו די זמן או לו היה מסיק שהמחיר המוצע הוגן  ( ויש מספיק סיבות מדוע גם להם המחיר הזה יכול להיות גבוה מדי )  .  נשארנו עם שתי אפשרויות :  ספורט1 או שאין שידור בכלל .  המועצה התכנסה והחליטה להפעיל את התקנה שהתקבלה ברפורמה האחרונה  אם הוכח שהערוץ הסגור ניסה למכור את הזכויות במחיר סביר ללא הצלחה ,  הוא יוכל להעביר בעצמו את המשחק .  וכך ,  רק באחת ,  שלוש שעות לפני ההתמודדות ,  התקבלה ההחלטה  ספורט1 הוא שישדר .  
כדי לחזור לנקודת המוצא של הסיפור הזה ,  צריך ללכת ליולי 2007 ,  אז שיחקה בית"ר ירושלים בקופנהגן .  ההתמודדות הזו במסגרת מוקדמות ליגת האלופות הועברה בסופו של דבר על ידי 5+ לייב .  צעקה גדולה קמה ,  גם מכיוון שלא היה מנגנון וגם משום שעבור העקרונות ,  המנהל התקין וקטיעת  " מדיניות העושק של ערוצי הספורט ",  עדיף היה ,  לכאורה ,  שהמשחק לא ישודר כלל .  אלא שהמציאות היום שונה בתכלית ,  ואת החותמת הסופית למציאות הזו תרמה גם הנסיגה של ערוץ 10 מהשידור בקאזאן .  פניית הפרסה הייתה כשרה ,  מנומקת ונכונה מבחינת הערוץ ,  אולם העידה שוב שהמחויבות היחידה שיש היום להעברת שידורי ספורט ישירים היא של ערוצי הספורט ,  ובכללם הערוצים בתשלום .  לגבי כל השאר ?  תלוי בנסיבות ,  במזג האוויר ובימים שבהם אלין מ"האח הגדול "  שמה ליפסטיק ורוד .  
עכשיו ,  אם נחזור לנקודת ההתחלה ,  השאלה מבחינת הציבור ,  שלא מודע לכל הניואנסים ולא מתעניין במאבקים שמאחורי הקלעים ,  היא מה עדיף :  להילחם על העקרונות כמו ביולי 2007 או לנשום לרווחה כשיש שידור ,  ולא משנה היכן ,  כמו בפברואר 2010 .  ההתפתחות מהימים האחרונים רק מלמדת שאת העקרונות עדיף לשמור למלחמות אחרות ,  כי אם הבחירה היא בין שידור או מסך שחור ,  עדיף שהמשחק כבר ישודר .  האם זה משמח או מעציב ?  תלוי איך אתם מסתכלים על העניין .  יש רק מסקנה אחת שעולה מהמקרה שממנו למדנו השבוע ואיתה קצת קשה להתווכח  :  בערוצי הספורט תמיד יהיה לכם שידור .  מה שאי אפשר לומר על הערוצים המסחריים .
 
זה כן כל כך נעים לראות ערוץ סגור
הפיאסקו סביב המשחק של הפועל ת"א בקאזאן מוביל למסקנה אחת :  עדיף ערוצים בתשלום .  ככה לפחות נדע בוודאות שיש שידור

