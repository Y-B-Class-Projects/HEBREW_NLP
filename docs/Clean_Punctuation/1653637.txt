המשבר הפיננסי - מנקודת המבט של המשקיעים שהרוויחו ממנו 
בספרו החדש ,  בנקאי ההשקעות לשעבר מייקל לואיס ,  לא מנסה להציג תמונה כוללת של המשבר הכלכלי אלא להתמקד בסיפוריהם של משקיעים יוצאי דופן - שהרוויחו כשגילו מוקדם שהמערכת רקובה
ניו יורק טיימס  >  >  המשבר הפיננסי העולמי של 2008 ,  שכלכלנים העריכו כי עלול להביא להפסדים של כמה טריליוני דולרים ושעלה למשלמי המסים בארה"ב מיליארדי דולרים בשל החילוצים הממשלתיים ,  לא נגרם כתוצאה ממלחמה או מיתון .  הוא נגרם בגלל מכונת כסף מטורפת מעשה ידי אדם ,  שנבנתה על בסיס מודלים מתמטיים שגויים - שרוב הבכירים בחברות הפיננסיות לא ממש הבינו בעצמם .  הבנקים בוול סטריט ,  שהיו תאבי בצע וחסרי אחריות ,  הפכו משכנתאות סאבפריים למוצרים פיננסיים אקזוטיים ורעילים .  בהלבנת מוצרים אלה ומכירתם הם עשו הון ,  וכל זה התאפשר להם בזכות סוכנויות דירוג האשראי שהיו אמורות לפקח על הסיכונים .  הטירוף שבמסחר בנגזרים נמשך גם כשאיכות ההלוואות נהפכה למפוקפקת ,  וגם שכבר היה ברור שבועת הנדל"ן האמריקאית עומדת להתפוצץ .  את הסכנה הברורה והמיידית ,  שנשקפה מהבניין המפואר שנבנה על יסודותיהן המעורערים של המשכנתאות ,  בכירי הבנקים הגדולים בארה"ב לא ראו - וכך גם הרגולטורים ,  בכירי משרד האוצר או הבנק הפדרלי .  מי שכן הבחין בה היו כמה משקיעים ,  שהוכו בתדהמה לנוכח השיגעון שראו בוול סטריט .  סיפוריהם של משקיעים אלה ,  שנעזרו בידע שלהם והצליחו להרוויח מהמפולת הפיננסית ,  עומדים במרכז ספרו של בנקאי ההשקעות שנהפך לעיתונאי ,  מייקל לואיס  - " the big short "   ( "מכירת החסר הגדולה ")  .  איש לא כותב על כסף ופיננסים בביטחון נראטיבי גדול יותר מזה של לואיס ,  מחברו של הספר  " פוקר של שקרנים "  המתאר את שנות ה-80 בוול סטריט .  ספרו החדש והמבדר לא מנסה להציג תמונה כוללת של המשבר הכלכלי ,  אלא פותח צוהר קטן באמצעות סיפוריהם של כמה יוצאי דופן שהרוויחו מכך שגילו מוקדם שהמערכת רקובה .  בכך נוגע לואיס בסוגיה שעליה כתב עיתונאי ה"וול סטריט ג'ורנל "  גרגורי צוקרמן בספרו the greatest trade ever ,  שבו התמקד בג'ון פולסון ,  מנהל קרנות הגידור שהרוויח 15 מיליארד דולר ב-2007 כשהימר על נפילת שוק הנדל"ן .  הבעיה היא שהכותב שם את הקוראים בעמדה המריעה לאנשים ,  שאמנם היו חכמים ובעלי ראייה לטווח ארוך יותר מאלה שהביאו למשבר ,  אך הרוויחו כשהימרו על בריאותה של המערכת הפיננסית האמריקאית .  מאורת הנחשים של שוק האג"ח עם זאת ,  לואיס מציע ניתוח חריף כשהוא ממחיש באמצעות הסיפורים את תאוות הבצע ,  הטיפשות והצביעות של המערכת ,  שהיתה ללא פיקוח של מבוגר אחראי ,  מערכת שהיתה מלאה חברות ש"בזו לצורך בפיקוח ממשלתי בזמנים טובים ",  אך  " התעקשה על החילוץ הממשלתי בזמנים רעים ".  לואיס טוען ששורשי המשבר של 2008 נעוצים בשנות ה-80 וב"פוקר של שקרנים "  - תקופה שבה פותחו מוצרים פיננסיים מורכבים כמו נגזרי משכנתאות .  הוא גם מציע שהמכשירים הפיננסיים האלה ,  שנשאו שמות כמו  " cds סינתטיות מגובות משכנתאות ",  נהפכו לעמומים ולמורכבים מכדי לטשטש את העובדה שנבנו על בסיס הלוואות חשודות ,  שהצריכו מעט מאוד מסמכים ,  ומשכנתאות בריבית נמוכה שהתנפחו שנתיים לאחר מכן ,  שחלקן ניתנו לעובדים זרים ומהגרים עניים שבקושי ידעו אנגלית .  לואיס מתאר בססגוניות לקורא הממוצע את העולם הדרוויניסטי של שוק האג"ח : " משקיע שעבר משוק המניות לשוק האג"ח ",  הוא כותב , " היה כמו יצור קטן ושעיר שגדל על אי בודד והועבר למאורת נחשים ".  באותה ססגוניות הוא מתאר את הדמויות המרכזיות בסיפור שלו .  כולם ,  הוא מציין ,  היו בודדים או אאוטסיידרים - אנשים שחושבים מחוץ לקופסה וכל אחד מהם ,  לדבריו , " סיפר משהו על מצבה של המערכת הפיננסית ,  בדיוק כפי שניצולי תאונת מטוס מספרים על התאונה ".  אחד הסיפורים שמציג לואיס הוא של סטיב אייזמן ,  שהחל כ"רפובליקן נלהב "  והיה בדרך ליהפך לסוציאליסט הראשון של השווקים הפיננסיים ,  בשל אמונתו ש"תעשיית הצרכנות הפיננסית כולה קיימת רק כדי לעשוק אנשים ".  לאייזמן ולאנשיו היתה הבנה יסודית של שוק הנדל"ן האמריקאי ושל וול סטריט ,  כותב לואיס ,  ומתאר כיצד בזכות ניתוח אשראי בסיסי הבינו כי הם יכולים לעשות הון אם יהמרו על התרחיש הגרוע ביותר .  ישנה גם  " הלהקה המתחילה של קרנות הגידור ",  שהוקמה על ידי ג'יימי מאי וצ'רלי לדלי ב-2003 עם סכום התחלתי של 110 אלף דולר .  לדלי האמין ,  כותב לואיס ,  כי  " הדרך הטובה ביותר לעשות כסף בוול סטריט היא למצוא מה הדבר שוול סטריט חושבת לתרחיש שהכי פחות סביר שיקרה ,  ולהמר על התרחשותו ".  ארבע וחצי שנים לאחר מכן ,  הכלכלה האמריקאית היתה בצרות צרורות וכפי שלואיס מתאר ,  הקרן שניהלו לדלי ,  מאי ,  וחברם בן הוקט ,  גרפו יותר מ-80 מיליון דולר .
 
המשבר הפיננסי - מנקודת המבט של המשקיעים שהרוויחו ממנו 
בספרו החדש ,  בנקאי ההשקעות לשעבר מייקל לואיס ,  לא מנסה להציג תמונה כוללת של המשבר הכלכלי אלא להתמקד בסיפוריהם של משקיעים יוצאי דופן - שהרוויחו כשגילו מוקדם שהמערכת רקובה

