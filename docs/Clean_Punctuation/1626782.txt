עירק :  לפחות 20 הרוגים בפיגוע התאבדות כפול
שני מחבלים מתאבדים פוצצו את עצמם בזה אחר זה במחוז אנבר במערב המדינה ,  בפיגוע שכוון נגד בכירים מקומיים .  מושל המחוז ,  שמיהר להגיע לזירה לאחר הפיצוץ הראשון ,  נפצע בפיצוץ השני .  בפיגוע אחר נהרגו 7 עולי רגל שיעים בפיצוץ מטען חבלה
 ( צילום :  רויטרס .  עריכה :  דורון שטיין ) 
שני מחבלים מתאבדים פוצצו את עצמם הבוקר  ( רביעי )  בעיר רמאדי שבמחוז אנבר במערב עירק ,  הרגו לפחות 20 בני אדם ופצעו כ-100 נוספים ,  ביניהם גם מושל המחוז .  רשת הטלוויזיה  " אל עירקייה "  דיווחה בתחילה כי המושל ,  קוסיים מוחמד ,  נהרג בתקיפה אולם סגנו הודיע לאחר מכן שהוא רק נפצע בפיגוע ופונה לבית חולים מקומי .  לפי אחד הדיווחים שהגיעו מהמקום ,  בין ההרוגים נמצאים חבר במועצה המחוקקת המקומית וסגן מפקד משטרת המחוז וכי רבים מהפצועים הם אנשי כוחות הביטחון המקומיים .
 משטרת רמאדי דיווחה ,  כי התקיפה בוצעה בצורה משולבת ,  כאשר בפיצוץ הראשון פוצץ עצמו מחבל מתאבד במכונית ממולכדת ומיד לאחר מכן פוצץ עצמו מחבל נוסף שעמד סמוך לכוחות שהגיעו לזירת האירוע .  גורם בבית החולים המקומי סיפר כי משול המחוז הגיע לזירה לאחר הפיצוץ הראשון ונפצע בשני .
 מחוז אנבר היה מרכז ההתנגדות הסונית לאחר הפלישה האמריקאית לעירק והפך לאזור רגוע ,  יחסית ,  לאחר שהחלה שהמנהיגים המקומיים החלו לשתף פעולה עם כוחות בנות הברית שלחמו באנשי אל קאעדה במהלך שנת 2006 .
 בארוע טרור נוסף שהיה היום ,  נהרגו לפחות שבעה עולי רגל בפיצוץ של מטען חבלה ,  בזמן שהיה בדרכם חזרה מפסטיבל שיעי בעיר חאליס ,  צפונית לבגדד .  המשטרה המקומית מסרה כי לפחות 25 עולי רגל נוספים נפגעו בפיצוץ .
 
עירק :  לפחות 20 הרוגים בפיגוע התאבדות כפול
שני מחבלים מתאבדים פוצצו את עצמם בזה אחר זה במחוז אנבר במערב המדינה ,  בפיגוע שכוון נגד בכירים מקומיים .  מושל המחוז ,  שמיהר להגיע לזירה לאחר הפיצוץ הראשון ,  נפצע בפיצוץ השני .  בפיגוע אחר נהרגו 7 עולי רגל שיעים בפיצוץ מטען חבלה

