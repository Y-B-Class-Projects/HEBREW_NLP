אריסון ואלוביץ' לא מוותרים על השוק הסיטוני
מוכרי המתחם הנכסף מבהירים כי קבוצת גינדי ורבוע כחול נדל"ן לא תנהל משא ומתן בלעדי לרכישת השטח .  המשמעות :  קבוצת סוהו עוד יכולה להפתיע
מוכרי השוק הסיטונאי מבהירים הבוקר כי קבוצת גינדי ורבוע כחול נדל"ן לא תנהל משא ומתן בלעדי לרכישת השטח .  זאת בהמשך להצעה המשופרת שהגישה הקבוצה ביום חמישי בלילה המסתכמת בתמורה כוללת של 1.4 מיליארד שקל .  המשמעות :  קבוצת סוהו יכולה עוד להפתיע .
 הצעתה של גינדי למוכרי השוק הסיטונאי עומדת נכון להיום על 950 מיליון שקל ,  ובנוסף לכך תמורה עתידית מתקבולים בגין מכירת דירות הנאמדת ב-400 מיליון שקל .  
ההצעה היוותה תפנית בהליך המשא ומתן לרכישת המתחם כאשר בחודש האחרון הובילה במשא ומתן קבוצת סוהו הכוללת את שיכון ובינוי ,  אביב ,  אמות ,  יורוקום וקנדה ישראל .  
הקבוצה ניהלה משא ומתן בלעדי וכמעט חתמה על הסכם ,  אך העסקה התפוצצה בשל פערים של 50-100 מיליון שקל בין הצדדים .  
גורמים בסוהו טענו אתמול עם היוודע על הצעתה של גינדי כי הקבוצה עדיין לא אמרה את המילה האחרונה .  הודעת המוכרים הבוקר כי לא תנהל משא ומתן בלעדי עם קבוצת גינדי ורבוע כחול מחזקת את האפשרות כי במכרז הגדול והמורכב ביותר שנערך בישראל אי פעם ,  הכל עוד יכול להשתנות .
 
אריסון ואלוביץ' לא מוותרים על השוק הסיטוני
מוכרי המתחם הנכסף מבהירים כי קבוצת גינדי ורבוע כחול נדל"ן לא תנהל משא ומתן בלעדי לרכישת השטח .  המשמעות :  קבוצת סוהו עוד יכולה להפתיע

