זרים ברכבת האינטרנט
Chat Roulette הפך מאתר פרטי של צעיר רוסי ללהיט רשת בינלאומי .  מה מושך אליו רבבות משתמשים ,  ומה הם עושים שם ? 
כשאנדריי טרנובסקי ,  צעיר רוסי בן 17 ,  הקים את האתר צ'ט רולט  ( Chat Roulette )  הוא בסך הכל רצה לכייף קצת .  נמאס לו לצ'טט עם אותם חברים מוכרים בתוכנת הסקייפ ,  ולכן החליט לגוון ולמצוא חדשים .  טרנובסקי כתב כמה שורות קוד פשוטות למדיי ,  העלה את האתר לרשת ופרסם את הלינק בקרב מכריו .  לא היה לו מושג שהצ'ט הסמי-פרטי שיצר יגדל במהירות מסחררת ויהפוך לשיחת היום ברשת .
 צ'ט רולט עלה לרשת בנובמבר 2009 .  מדובר באתר בעל עיצוב מינימליסטי ,  המאפשר לנהל שיחה פרטית עם אדם זר .  אתם לא בוחרים עם מי תדברו ,  מאיזו מדינה יגיע המשוחח השיני ומה יהיה צבע עורו .  הכל רנדומלי לחלוטין .  את התפקיד הדומיננטי מכל משחקת בצ'ט רולט מצלמת הרשת .  היכולת לראות את מראהו של הזר איתו אתה משוחח ,  אבל עדיין לא לדעת עליו שום דבר ,  מסתמנת כסוד הקסם של השירות .
 האנונימיות של צ'ט רולט היא מעין תנועת מטוטלת קיצונית לכיוון הנגדי לזה אליו הולכת הרשת כיום .  עידן הרשתות החברתיות הפך את ההזדהות ברשת לסטנדרט .  אחרי שנים של ניקים והתחבאויות ,  פתאום זה הכי אלמנטרי לחשוף בפייסבוק את שמך המלא ,  פרטיך האישיים והתמונות ממסיבת הפורים בה חגגת לאחרונה .  נדמה כי צ'ט רולט הוא סוג של תרבות נגד .  הוא הולך למקומות אפילו קדומים יותר מאלו של הצ'טים הותיקים ,  דוגמת ה-IRC .  בממלכת האנונימיות ההיא ,  אפשר איכשהו לעשות סדר בבלאגן .  אנשים משתמשים לרוב בכינויים קבועים ונמצאים באותם חדרי שיחה .  
השיחות בצ'ט רולט ,  לעומת זאת ,  הם סוג של שיוט בחלל בין אלפי כוכבים ,  שברגע שעברת אותם  ברור שלא תזכה לראותם שוב .  אפילו לאחר צ'ט מוצלח שמשאיר טעם של עוד ,  אין דרך לזהות ולסמן את הצד השני ולדאוג להיתקל בו בביקור הבא באתר .  אם לא תחליף איתו פרטים  לא תוכל להגיע אליו שוב לעולם .  וזה מה שהופך את צ'ט רולט למקום חסר העכבות שהוא .
 בחור אמריקאי בשם קייסי נייסטאט יצר סרטון קצר המתעד את ההתנסות שלו בצ'ט רולט .  נייסטאט פילח את המשתמשים לשלושה סוגים עיקריים :  גברים  ( 75 אחוזים )  ,  נשים  ( 15 אחוזים )  ו .. .סוטים  ( 14 אחוזים )  .  ב"סוטים "  כלל נייסטאט את אלו המתערטלים מול המצלמה .  כמעט תמיד מדובר בגברים ,  שלרוב בוחרים להתנהג בחיבה רבה כלפיי איבר מסוים בגופם .  ההערכה של נייסטאט נדמית כמבוססת .  בניסוי משלנו במערכת וואלה !  זכינו להיחשף למציאות הזאת פעם אחר פעם ,  עם ממוצע של מתערטל אחד על כל עשרה קליקים .  אותם מאוננים מיהרו לנתק כשראו שמולם בצ'ט נמצא בחור .
 אליק אוסטר ,  משתמש בן 27 בצ'ט רולט ,  מאשר שכך גם המצב אצלו . " כמעט כולם שם גברים ,  ונדמה שמחצית מהם מאוננים מול המסך .  כמעט כולם מאוכזבים לגלות שהקהל שלהם הוא גבר נוסף  ואז מעבירים הלאה .  יש בזה משהו משעשע ,  וכמעט מרתק :  לחשוב כמה גברים מאוננים סביב העולם בכל רגע נתון ".  מצלמה המופנית אל בחורה ,  לעומת זאת ,  מהווה בדרך כלל תעודת ביטוח לכך שהצ'ט לא ינותק מטעמו של הצד השני .  נהפוך הוא - לרוב ניסו המאוננים אף לפתח את הסיטואציה ,  ודרשו מהגברת שבצד השני של הצ'ט : " תראי את הציצים ".  
" השיא שלי זה ארבעה מאוננים ברצף ",  מספרת דנה ,  פרסומאית בת 27 במשרד אינטראקטיב ,  המבקרת בחודש האחרון בצ'ט רולט . " ברור שגם היו כאלה שהציעו לי להתערטל .  מלבד המאוננים הרגילים גם יש את אלו שיושבים מול המצלמה עירומים ,  אבל מוסיפים איזו תחפושת לעירום שלהם .  בדרך כלל ,  אם נופלים עלי יותר מדי סקס פריקס  אני יוצאת מזה ".  
דנה נחשפה ללהיט החדש דרך חברים באינטרנט . " מישהו זרק איזה משפט על זה בגוגל באזז ,  אז נכנסתי לראות במה מדובר ".  מאז ,  היא נכנסת לצ'ט כמעט מדי יום לכמה דקות . " זה סתם צחוקים לרגע עבורי .  אני כמעט ולא מדברת שם ,  בטח לא נכנסת לשיחות עומק .  אני לא מאלה שמחליפים דעות על אמנות .  מקסימום שיחה שטחית מאוד עם מישהו ,  פחות משתי דקות ,  ואז  Next .  אני אף פעם לא מצ'וטטת לבד .  בדרך כלל אני עם חבר אחד או יותר מול המצלמה .  זה בילוי מבחינתי ,  וכשיש חברים אז צוחקים יותר .  כך גם עם הצד השני  כשבצד השני יש מלא אנשים זה הכי נחמד ."  .
 אליק : " זה ממכר נורא .  אולי החיפוש המאיר אריאלי אחרי 'מקרה שיקרה אם אפשר במקרה' .  אולי זה שכל העניין נראה כאילו הוא לקוח מקומדיית דייטים אמריקאית :  שוטים קצרים ,  מתחלפים ,  של אנשים שונים .  כובעים ,  חולצות ,  לילה ,  יום ,  שולחן אוכל ,  אצבע משולשת .  יש אנשים שנודדים על פני הרשת רק כדי לקלל אותך ולברוח .  זה מצחיק ".  
דנה : " זה מחזיר את המהות של האינטרנט מפעם .  גם ככה אנחנו טובעים היום באנשים שרוצים לדבר איתנו בפייסבוק ובטוויטר .  כאן זה אחרת .  זו חוויה מאוד מסוימת .  זה משעשע ,  מפתיע ,  חצי מביך .  אצלי עיקר החוויה זה הזפזופ בין המצ'וטטים ,  הרנדומליות .  אתה לא יודע מה הולך להיות .  זה כמו להעביר תחנה ברדיו בלי לדעת מה אתה הולך לקבל .  עולים על תדר ורואים מי עולה מולנו .  הקטע הויזואלי מאוד מרכזי ,  וכל השאר זניח .  יש ,  למשל ,  את אלו שמתחפשים כדי לתפוס תשומת לב .  כשאני מבינה שנפלתי על מישהו שהוא סתם ,  רגיל כזה  אני עושה Next ". 
ה"לעשות נקסט "  הזה הוא ,  כנראה ,  הפעולה החשובה ביותר בצ'ט רולט .  הרצון לדעת מי מסתתר מעבר לפינה ואם הוא עדיף על מי שנפלת עליו עכשיו  גורם ליד להיות קלילה מאוד על הדק העברת השיחה . " זו הפונקציה המרכזית ביותר בשירות ",  אומר אליק . " אתה יכול לנקססט אנשים ,  ואנשים מנקססטים אותך מהר מאוד .  מבט ,  חצי מבט ,  קטעי ניבים סתומים  ואתה נעלם .  אין רגשות אשם ,  אין אי נעימויות ולא תפגוש את האיש שמולך שוב לעולם ".  
" האינטראקציה הבסיסית בצ'ט רולט היא בת כשלוש שניות :  הערכת הצד השני ,  אינטראקציה מינימלית ולחיצה על Next ",  איבחן העיתונאי סם אנדרסון בכתבה מקיפה שפרסם על השירות ב"ניו-יורק מגזין ".   " 18 האנשים הראשונים שראו אותי  ניתקו לי מיד .  הם הופיעו על המסך ,  ובכל פעם הייתה בי תחושה קטנה של התרגשות .  בכל פעם הם עזבו מבלי להגיד דבר .  לפעמים אפילו יכולתי לראות אותם מושיטים את היד לכפתור ולוחצים Next ",  סיפר בזעזוע .  גם קייסי נייסטאט מספר בסרטון שלו שרוב האנשים בחרו שלא לדבר איתו . " בשלב מסוים 19 מתוך 20 איש העבירו אותי הלאה ",  הוא אומר ,  ומגלה כי הפעולה הזאת כבר הספיקה להפוך למושג בתרבות הרשת : " Getting Nexted זה כשאדם זר לוחץ על Next מיד אחרי שראה אותך ",  הוא מעדכן ,  ומגלה שבצורה לא מפתיעה  כאשר העביר את מושכות הצ'ט לחברתו המצודדת  השתנה היחס באופן קיצוני ,  ו-9 מתוך 10 מצ'וטטים טרחו לדבר עמה לפחות שתי דקות .  נייסטאט לא באמת מתלונן על חוסר הפופולריות שלו . " גם אני עצרתי רק על בחורות יפות ",  הוא מודה בסרטון .  דנה אומרת שלא חוותה יותר מדי ניתוקים בפרצוף . " לא יוצא לי שיעשו עלי הרבה Next ,  אולי כי אני בעצמי מזפזפת במהרה ,  ולא עוצרת הרבה .  אולי זה גם כי אני אף פעם לא לבד מול המצלמה ,  וחבורה של אנשים נראית יותר מעניינת ותופסת תשומת לב ". 
- איך היית מגדירה את האנשים שמצ'וטטים שם ?  
" משועממים תהיה מילה מתאימה .  גם אצל הרציניים ביניהם אתה רואה את השעמום העמוק בעיניים ". 
ואכן ,  שימוש בצ'ט רולט יכול להביא את הבן-אדם למסקנות עצובות לגבי השעמום והבדידות האנושית .  אחד אחרי השני מופיעים מולך אנשים עם מבט כבוי .  חלקם מביטים למצלמה בחוסר עניין וחשק ,  אחרים בכלל שוכבים במיטה ,  מכוסים בשמיכה  ( כל נטבוק בסיסי מגיע היום עם מצלמת רשת מובנית )  ולא ברור אם הם ישנים או ערים .  נדיר לפתח שם שיחה של ממש וגם ניסיונות לאחת כזו נתקעים לרוב בדרך ללא מוצא . " פעם ב-30 אנשים אתה פוגש איש משועמם או חביב כמותך ,  שרק מבקש לנהל שיחה סקרנית .  במרבית המקרים תגלו שעם כל הרצון הטוב ,  אין לכם על מה לדבר .  מאיפה אתה ?  וואו ,  רחוק .  וואו ,  קר .  מה השעה אצלך ? וואלה .  אוקיי .  Next ",  מאבחן אליק . " כל העניין בדיאלוגים האלה הוא שהם קצרים וחתוכים .  אם לפני הפעם הראשונה אתה קצת לחוץ ,  כמו לפני שיחת טלפון ראשונה עם מישהי או לפני דייט ,  אחרי זה אתה מבין בדיוק איך זה עובד ואת חשיבותו של כפתור ה-Next ",  הוא מוסיף .
 סם אנדרסון דווקא מתפעל במאמרו ב"ניו-יורק מגזין "  מהפנים הרבות להן נחשף בצ'ט רולט . " מדובר בכניעה אקסטטית למגוון המופלא ולשפע של המין האנושי ",  הוא מגדיר את החוויה . " היה שם איש שחבש ראש של צבי ,  אחד שהופיע כאשר הוא מענג ראש של חסה וחבורה של אנשים הלבושים כנינג'ות ".  כמו דנה ,  גם אנדרסון רואה הבדל ניכר בין להשתמש בצ'ט לבד לבין לעשות זאת עם עוד חברים לצידו .  בעוד שטיסת הסולו שלו השאירה אותו  " מרוסק ",  לדבריו ,  בשל הדחיות הרבות ,  סשן שעשה עם חבר התגלתה ככייפי למדי . " החוויה בשניים הייתה שונה .  הדחיות היו פחות טעונות ,  והיה קל להשתעשע מהן .  דיברנו שם ,  רקדנו ,  התחברנו והתנתקנו במשך ארבע שעות .  צ'יטטנו עם סטודנטים ,  עם אדם שישב על האסלה ,  עם איש שנפנף מולנו באקדח וסכין .  ראינו צעירים סינים באינטרנט-קפה וצעירים בריטים שותים בירה ".  
" אני כבר לא בטוח מה זה צ'ט רולט כרגע ",  הודה יוצר האתר אנדריי טרנובסקי בראיון לניו-יורק טיימס . " כל אחד מוצא את הדרך שלו להשתמש באתר .  חלק חושבים שזה משחק ,  אחרים חושבים שזה עולם לא נודע ,  אחרים חושבים שזה שירות היכרויות .  נראה לי מגניב שקונספט כזה פשוט יכול להיות יעיל לכל-כך הרבה אנשים .  יש את אלו שמשתמשים בו בצורה לא נאה ,  אבל אחרים עושים שם דברים מדהימים :  הם ממציאים שירים על זרים ושרים להם אותם ,  או מציירים אותם או משדרים מוזיקה ".  
הגולש אליק חושב שצ'ט רולט  " הצליחה במידה מסוימת לפצח את הפתרון לקשרים האנושיים ",  לא פחות . " זה העתיד .  אנשים מחלצים אותך מן הבדידות ולא דורשים דבר בתמורה .  אין מחויבות .  אין אי נעימות .  אתה יכול לקלל ואז לחייך ,  לשתות תה או להתפשט ,  ותמיד ללחוץ Next ולהעלים את מי שמולך מבלי לראות אותו שוב .  פייסבוק הצליח להפוך את החברים שלך לזמינים מבלי שתצטרך להשקיע בקשר ,  להתקשר לאחל שנה טובה או פסח שמח ולדבר על כלום במשך רבע שעה .  צ ? ט רולט מקבץ סביבך אנשים מבלי שתצטרך להשקיע כלל .  לא להתחכם ,  לא להיות מעניין לאורך זמן ,  לא להתעניין בשום דבר .  זה העתיד ". 
האם עכשיו ,  לאור ההצלחה ,  קצרה הדרך להפיכתו של צ'ט רולט לאתר מסחרי ?  טרנובסקי לא פוסל זאת . " אני מתכנן להוסיף בקרוב שרתים ,  ולהכניס פיצ'רים שיהפכו את האתר ליותר מעניין ומוזר  ( במובן חיובי )  .  אני יודע שהאתר פופולרי בארצות הברית .  נראה לי שיהיה הכי טוב אם צ'ט רולט תהיה חברה אמריקאית ",  אמר לניו-יורק טיימס .  בעיתונות המחשבים ,  לעומת זאת ,  לא בטוחים שיהיה קל כל-כך להפוך את צ'ט רולט לאתר מסחרי לכל דבר ,  שכן לא ברור כמה חברות ישמחו לשים מכספן ולפרסם באתר המכיל תכנים שחלקם הגדול מיני ובעייתי . " אני משארת שמהר מאוד כל מה שיהיה שם זה רק סקס ."  אומרת דנה . " במצב כזה לא בטוח שאשאר שם הרבה זמן .  לאנשים כמוני כבר לא יהיה מה לחפש שם ". 

זרים ברכבת האינטרנט
Chat Roulette הפך מאתר פרטי של צעיר רוסי ללהיט רשת בינלאומי .  מה מושך אליו רבבות משתמשים ,  ומה הם עושים שם ? 

