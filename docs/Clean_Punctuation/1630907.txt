אנליסטים בארה"ב :  הבנקים ירשמו את העליות החדות ביותר ברווחיהם מבין החברות במדד S & P 500
ב-2011 צפויים הבנקים לשלש את רווחיהם ולרשום צמיחה הגדולה פי ארבעה מרווחי החברות במדד
כל הגידול ברווחי החברות במדד s & p 500 ברבעון הרביעי של 2009 הגיע מבנקים ,  וב-2011 רווחי הבנקים ישולשו ,  וצמיחתם תהיה גדולה פי ארבעה מרווחי החברות במדד ,  כך מעריכים אנליסטים מחברת המידע הפיננסי בלומברג .  אם יתממשו התחזיות ,  יהיה מכפיל הרווח של המניות נמוך ב-15% מהמדד ,  לפי נתוני בלומברג.בינתיים זה לא מספיק למשקיעים ,  שנכוו מירידה של 84% במניות בין פברואר 2007 למארס 2009 ,  ומסגירתם של יותר מ-160 בנקים בשנתיים האחרונות .  חברות פיננסיות הן בין המניות הפחות מועדפות על משקיעים ,  על פי סקר שערך בנק אוף אמריקה בקרב משקיעים ." המניות כבר יותר מדי זולות ",  אמר מארק ג'יאמברונה ,  מנהל השקעות שרכש מניות של בנק אוף אמריקה עבור חברת usaa אינווסטמנט מנג'מנט ,  המנהלת נכסים בשווי 74 מיליארד דולר . " יתכן שיהיו מהמורות לאורך הדרך ,  אולם רוב הזמן הן באות לידי ביטוי בשווי ".  אנליסטים אופטימיים יותר לגבי מניות הבנקים במדד s & p 500 ,  מאשר לגבי כל מגזר אחר ,  בהתבסס על התחזיות למחיריהן ,  אשר צופות עליה של 14% ,  על פי נתוני בלומברג .  עליה זו ,  אם תתממש ,  תמשיך זינוק של 145% במניות הבנקים מאז מארס ,  שהתרחש בעקבות השיפור בנתונים המקרו-כלכליים והסיוע שהעניקה ממשלת ארה"ב לחברות פיננסיות .
 
אנליסטים בארה"ב :  הבנקים ירשמו את העליות החדות ביותר ברווחיהם מבין החברות במדד S & P 500
ב-2011 צפויים הבנקים לשלש את רווחיהם ולרשום צמיחה הגדולה פי ארבעה מרווחי החברות במדד

