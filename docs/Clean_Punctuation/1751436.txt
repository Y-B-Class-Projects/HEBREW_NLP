בעזה מנסים להבין :  האם הרכב שפוצץ הגיע מישראל ? 
פעיל בארגון  " צבא האיסלם "  נהרג בפיצוץ רכב בעזה .  ברצועה נפוצו שמועות כי הרכב החדש הוכנס ע"י ישראל ,  שעומדת מאחורי מילכודו ,  אולם בעזה מכחישים וטוענים כי מדובר בכלל במכונית ישנה
 ( צילום :  רויטרס ,  עריכת וידאו :  גדי וינסטוק ,  קריינות :  אביב אברמוביץ' ) 
ברצועת עזה עדיין לא מצליחים להבין מה עומד מאחורי הפיצוץ במכונית היום בבוקר  ( רביעי )  בסמוך למטה המשטרה של חמאס ,  שכתוצאה ממנו נהרג בכיר הארגון  " צבא האיסלם ",  ג'מאל נמנם .  למרות השמועות על כך שהרכב שהתפוצץ הוא אחד מעשרות המכוניות שכניסתן הותרה השבוע על ידי ישראל במסגרת ההקלות בסגר על עזה ,  ברצועה מכחישים וטוענים כי מדובר במכונית ישנה .
 לטענת גורמים בעזה ,  המכונית שהתפוצצה הבוקר היא מסוג פיאט משנות התשעים ואילו המכוניות שהכניסה ישראל לתוך הרצועה הן מכוניות משנים 2007-2010 .  ברצועה מבהירים היום כי אף מכונית מסוג פיאט לא הוכנסה על ידי ישראל לתוך הרצועה .  אלא שלמרות הטענות הללו ,  גורמים אחרים בעזה גורסים כי מדובר דווקא במכונית חדישה ,  שהוכנסה על ידי ישראל וייתכן כי זו מילכדה אותה .  על אף האשמות מצד חמאס ויתר הארגונים החמושים ,  לפיהן ישראל תקפה בטילים את הרכב וכתוצאה מכך נהרג הפעיל ,  רבים ברצועה דווקא מספקים גרסה אחרת ,  לפיה מקור הפיצוץ הוא ברכב עצמו .  דובר שירותי הרפואה בעזה ,  ד"ר אדהם אבו סלמיה ,  חיזק את הטענה שמדובר בפיצוץ פנימי באמרו כי אירע  " פיצוץ מסתורי ברכב אזרחי מסוג פיאט ". 

בעזה מנסים להבין :  האם הרכב שפוצץ הגיע מישראל ? 
פעיל בארגון  " צבא האיסלם "  נהרג בפיצוץ רכב בעזה .  ברצועה נפוצו שמועות כי הרכב החדש הוכנס ע"י ישראל ,  שעומדת מאחורי מילכודו ,  אולם בעזה מכחישים וטוענים כי מדובר בכלל במכונית ישנה

