שוק הפשפושים
מדור 'חולצת רשת' קופץ ראש אל האתר המושקע של פוש גירל וינטג' ,  וחוזר עם שמלות יד שנייה משנות ה-20 במחירים שווים לכל נפש נוסטלגית
שם :  פוש גירל וינטג'
לוקיישן :  http :/ /www.poshgirlvintage.com/
ז'אנר :  אתר קניות אונליין המציג פרטי לבוש ואביזרי וינטג' החל מ-1920 ועד שנות השבעים של המאה הקודמת .
 לבריג'ט מדרום קליפורניה הייתה תמיד חיבה מיוחדת לבגדי וינטג' .  בתור ילדה צעירה היא הסתובבה בחנות הבגדים המשפחתית ,  חלק מרשת חנויות אופנה שניהלה סבתה ,  שאף הייתה בצעירותה הדוגמנית של סדרת סבוני  " לוקס "  המפורסמת .  בשנותיה הבוגרות עבדה בריג'ט בתעשיית הקולנוע ונחשפה שם לתלבושות יוצאות דופן .  האהבה הזו ,  בשילוב העובדה שלא הצליחה למצוא באינטרנט פרטי וינטג' ראויים בעיניה ,  הביאה אותה להקים את אתר הקניות המקדש את האהבה לוינטג' שזכה לאוהדים רבים בשנים האחרונות .
 באתר כאמור בגדים משנות ה-20'-70' ומספר פרטים מצומצם משנות ה-80' .  אפשר למצוא באתר פריטים של מעצבים ידועים לצד אוספים פרטיים לא ממותגים .  הפריטים כולם לבישים ,  באיכות טובה ומוצגים באתר באופן קל לשימוש .  כל הפריטים באתר נבדקים ביסודיות ובגדים שנמצאים בהם פגמים קלים מוצגים באתר בקטגוריית ה-discount .
 באתר נמכרים בעיקר בגדי נשים המחולקים לקטגוריות שונות עם חיבה בולטת לשמלות - השמלה השחורה הקטנה ,  שמלות ושמלות כלה ונשף .  קטגוריות בולטות אחרות הן התיקים והאביזרים .  בקטגוריה הראשונה  " השמלה השחורה הקטנה "  מוצגות מאות שמלות  בכל עמוד מוצגת תמונה נקייה של השמלה עם פרטים המתארים את המבנה ,  החומרים ,  הגזרה ,  הלייבל וכמובן השנה שבה יוצרה .  כל שמלה היא ייחודית ומידתה מצוינות לפרטי פרטים ;  כדי למנוע שברון לב מהמתעניינות אפשר למצוא בכל עמוד טבלת מידות והסברים מאוירים כיצד למדוד את היקף הירכיים .
 רוב השמלות באתר מקורן בשנות ה-50-60 וכמו אצל חובבי וינטג' אחרים ,  רוחה של אודרי הפבורן שורה על הפריטים הנאספים באתר .  קטגוריית שמלות החתונה מעניינת במיוחד ויש בה מאות פרטים מיוחדים שנראה כאילו נלקחו מאגדה .  על פרטים רבים באתר מצוין הסימון המבאס  " sold ",  אך ישנה אפשרות לסמן את הבגד המבוקש ואם עיצוב דומה עולה לאתר  תתקבל התראה לתיבת המייל .  התראה תגיע גם במקרה שהמכירה המקורית לא יצאה אל הפועל .
 בעלת האתר מציינת כי חשוב לה למכור את הפריטים במחירים רגילים ולא גבוהים .  המחירים מגוונים מאוד ,  שמלות ערב נמכרות בטווח של 200-500$ וכך גם התיקים .  שמלות הכלה נמכרות במחירים זולים יחסית בהשוואה לשוק הכלות המקומי.יונת דואר :  יש .  אפשר לקבל מידע על פריטים חדשים שעתידים לעלות באתר .
 החוויה הישראלית :  יש משלוח לארץ .
 
שוק הפשפושים
מדור 'חולצת רשת' קופץ ראש אל האתר המושקע של פוש גירל וינטג' ,  וחוזר עם שמלות יד שנייה משנות ה-20 במחירים שווים לכל נפש נוסטלגית

