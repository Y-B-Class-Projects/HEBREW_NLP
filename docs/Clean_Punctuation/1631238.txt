 " הפגיעה בכלכלת ישראל ובעתיד הילדים שלנו מפחידה מכדי שניתן לזה לעבור כך "
  >  >   " היחלשות הדולר מזיקה לכלכלת ישראל בשני תחומים עיקריים :  הראשון ,  היצואנים משלמים שכר ושכירות בשקלים ומנגד מקבלים פחות שקלים עבור כל מוצר מיוצא .  השני נוגע למרכזי הפיתוח הגדולים שהוקמו בישראל על ידי חברות כמו מיקרוסופט ,  יאהו ,  גוגל ווריפון ,  שמחזיקה בישראל 200 מהנדסים .  הבעיה היא שהמהנדס הישראלי מקבל כסף בשקלים ,  אך החברה האמריקאית רואה ששכרו עולה במונחים דולריים מבלי שהתפוקה שלו עולה "  - כך אומר מנכ"ל וריפון ישראל ,  לייזי ינאי .   לדבריו ,  46% מהיצוא נשען על היי-טק ,  שמציע כוח אדם מוכשר תמורת שכר בשקלים .  מדוע אתה לא מגן על עצמך מפני שינויים בשער החליפין ?   " אנחנו בהחלט מגדרים את החשיפה לדולר ,  אבל יש גבול לגידור .  אי אפשר לגדר כנגד תנועת דולר כה חזקה למטה "  ינאי מוסיף כי  " זה נכון שגמישות המחשבה של המהנדס הישראלי עדיפה על פני מהנדסים אחרים ,  אבל אם הדולר ישוב לרמה של 3.2-3.3 שקלים ,  זה יהיה בלתי אפשרי להמשיך .  ישראל תיהפך למקום שלא שווה לעשות בו עסקים - לא יעבירו לישראל מרכזי פיתוח ותהיה פגיעה קשה במפעלים ".  מה צריך לעשות ,  לדעתך ?   " ראשית ,  יש לתמוך במדיניות של בנק ישראל לקנות דולרים ,  ושנית יש לשקול תקנה או חקיקה נגד ספקולנטים .  כלומר תקנה שתבנה חסם נגד אלה שמשחקים במטבע שלנו .  הפגיעה בכלכלת ישראל ובעתיד הילדים שלנו מפחידה מכדי שניתן לזה לעבור כך ".  

" הפגיעה בכלכלת ישראל ובעתיד הילדים שלנו מפחידה מכדי שניתן לזה לעבור כך "
 nan
