יורוקאפ :  קאזאן ניצחה את הפועל ירושלים 71:78
הפועל ירושלים הגיעה אחרי 2 ניצחונות רצופים ביורוקאפ ,  אבל שוב לא הצליחה לנצח ברוסיה והפסידה 78:71 לקאזאן
בפעמיים האחרונות שהגיעה הפועל ירושלים לרוסיה ,  זה נגמר בתבוסה כואבת במיוחד .  הערב  ( שלישי )  הגיעו האדומים אחרי שהשיגו ניצחון חוץ מפתיע מאוד מול ולנסיה בספרד ,  ואחרי שגברו על גלטסראיי במלחה .  אבל עם כל הכבוד לספרד ,  ברוסיה העניינים כאמור תמיד מסתבכים לירושלים ,  והערב היכולת של נעימי וחבריו פשוט לא הספיקה .  ירושלים נכנעה 78:71 בעקבות משחק גדול של מרקו פופוביץ' ,  ורשמה הפסד ראשון שלה בשלב הטופ 16 של היורוקאפ .  למרות ההפסד ,  נראה גם גודס ידע היטב שניצחון חוץ נוסף יהיה בגדר משימה קשה במיוחד ,  ועתה תהיה חייבת ירושלים לשמור על משחקי הבית שלה בשביל להעפיל לשלב הבא .  
קאזאן לעומתה הגיעה למשחק כשהיא גוררת הפסד ביתי לאותה ולנסיה ,  וידעה שהפסד ביתי שני ברציפות עלול לפגוע מאוד בסיכוייה להעפיל ל-8 האחרונות .  עם הידיעה הזו ברקע ,  פתחו הרוסים טוב ונטלו את ההובלה ,  אבל רבע ראשון מוצלח של נעימי ,  והרבה אנרגיה וקליעה מדוייקת של שרון ששון ברבע השני ,  הביאו אותה לפיגור מינימלי במחצית של נקודה בלבד .  יכולת טובה של אורי קוקיה בפתיחת הרבע השלישי העבירה את היתרון לאורחים ,  אבל אז התעורר מרקו פופוביץ' ,  והוביל ריצה נהדרת של קאזאן ,  שהובילה אותם ליתרון 9 .  
הרוסים כבר עלו ליתרון 12 ,  אבל התעוררות טובה של קווין פינקני ברבע האחרון כבר החזירה את ירושלים עד פיגור 5 בלבד .  אלא שפופוביץ' לא התכוון לוותר בקלות ,  ו-9 נקודות רצופות שלו ברבע האחרון ,  סגרו את ניסיון הקאמבק של האורחים ,  ואף הגדילו את הפער שעשוי להיות משמעותי במידה ושתי הקבוצות יסיימו במאזן זהה .
 הפועל ירושלים העלתה בחמישייה את יובל נעימי ,  טרה סימונס ,  דיז'ון תומפסון ,  ליאו ליונס וקווין פינקני .
 קאזאן העלתה בחמישייה את איגור זאמניסקי ,  ארטם קוזיאקין ,  טיירל ליידי ,  מאצ'יי לאמפה ,  ו-ולאדימיר ורמינקו .
 קאזאן פתחה מהר מאוד ,  כשזאמינסקי ולאמפה מעלים אותה ליתרון 0:4 מהיר .  נעימי ופינקני העלו את הירושלמים על הלוח ,  ושלשה של נעימי קבעו פיגור נקודה בלבד ,  8:7 .  לידיי המשיך להקשות על הגנת האורחים ,  חטף שוב ושוב ,  ושלשה שלו העלתה את הרוסים ליתרון 9:14 .  נעימי המשיך להיות האיש של גודס ,  ו-4 נקודות רצופות שלו שוב קירבו את ירושלים ,  ונקודות של סימונס קבעו שיוויון 16:16 .  הרוסים שוב נטלו את ההובלה ,  אבל ליונס בנקודות ראשונות שלו במשחק העביר את היתרון לאורחים ,  ויוגב אוחיון שבדיוק נכנס סיים טוב מתפרצת כדי לקבוע 17:20 ,  ופופוביץ' הוריד ל-21:19 לירושלים בסוף הרבע הראשון .
 זאמנסקי פתח את הרבע השני עם נקודות מהקו שקבעו שיוויון ,  אבל שרון ששון קבר שלשת פתיחה .  קאזאן הגיבה בשתי שלשות של מרקו פופוביץ' ,  שאיפס את היד והעלה את קאזאן ל-24:27 .  לאמפה ושטומברגס המשיכו את הקצב ,  אבל שלשה נוספת של ששון ,  יחד עם נקודות של קוקיה ותומפסון קבעו 32:33 לאורחים .  קאזאן הלכה פנימה אל ורמינקו וקיבלה ממנו 6 נקודות רצופות ,  בדרך ליתרון 5 .  סימונס וג'טר הצליחו לצמק מעט ,  ובמחצית הוליכה קאזאן 39:40 .
 גודס העלה את אורי קוקיה בפתיחת הרבע השלישי ,  והפורוורד הגיב מיד ב-5 נקודות רצופות ,  שהעלו את המארחים ל-42:44 .  לאמפה הגיב מן העבר השני עם 4 רצופות משלו ,  ושלשה של פופוביץ' קבעה 46:50 לרוסים .  פינקני מצא מקודות נדירות מצידו ,  אבל פופוביץ' בדאנק גדול ,  וזאמניסקי בשלשה משמעותית הקפיצו את המארחים ליתרון הגדול במשחק ,  48:57 .  שחקניו של גודס שוב לא מצאו את עצמם בהתקפה ,  ורק שתי קליעות של פינקני בצירוף עוד סל שדה ,  הורידו ל-59:52 לזכותה של קאזאן בסיום הרבע השלישי .
 קאזאן לא נתנה לרישולים להתקרב גם בפתיחת הרבע האחרון ,  כשזאמניסקי מטביע לאורחים על הראש ,  ושלשה של לידיי כבר העלתה את המארחים ליתרון 12 .  גודס לקח פסק זמן ,  וחזר עם סימונס ,  אבל בעיקר עם פינקני ,  שהמשיך להחזיק את קבוצתו בתמונה ,  ושלשה שלו הורידה את הפער ל-67:61 בלבד .  פופוביץ' שוב העניש מבחוץ ,  ובהתקפה הבאה סחט עבירה ו-3 זריקות מהקו ,  והעלה את קבוצתו ל-63:73 .  שלשה של דיז'ון תומפסון דקה לסיום עוד צימקה שוב ל-6 ,  אבל זה כבר היה מעט מדי ,  מאוחר מדי .
 קלעו לקאזאן :  מרקו פופוביץ' 26  ( 5 מ-10 לשלוש )  ,  טרל לידיי 12 נקודות ,  5 אסיסטים ו-5 חטיפות ,  ולאדימיר ורמינקו 11 ו-10 ריבאונדים ,  איגור זאמנסקי 9 ,  מצ'איי לאמפה 8 ו-13 ריבאונדים ,  שטומברגאס 5 ,  ארטם קוזיאקין 4 ,  קרסימיר לונצ'אר 2 ,  פטר סאמוליינקו 1 .  
קלעו לירושלים :  די'זון תומפסון  ( 8 ריבאונדים )  וקווין פינקני 13 נקודות כל אחד ,  יובל נעימי 12 נקודות ו-5 אסיסטים ,  אורי קוקיה 10 ו-8 ריבאונדים ,  שרון ששון וטרה סימונס  ( 6 ריבאונדים )  8 כל אחד ,  ליאו ליונס 3 ,  יוגב אוחיון ופו ג'טר 2 כל אחד .
 
יורוקאפ :  קאזאן ניצחה את הפועל ירושלים 71:78
הפועל ירושלים הגיעה אחרי 2 ניצחונות רצופים ביורוקאפ ,  אבל שוב לא הצליחה לנצח ברוסיה והפסידה 78:71 לקאזאן

