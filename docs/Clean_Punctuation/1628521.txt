להרוג דיל טורקי ולנוח
נתוני רשות שדות התעופה מראים על ירידה של 34% בתיירות לטורקיה ב-2009 ,  שמקורם בעיקר בחרם של ועדי העובדים - מאז אוקטובר 2009 ועד היום לא יצא למדינה אף ועד עובדים
נתוני רשות שדות התעופה מראים על ירידה של 34% בתיירות לטורקיה ב-2009 ,  שמקורם בעיקר בחרם של ועדי העובדים - מאז אוקטובר 2009 ועד היום לא יצא אף ועד עובדים אחד לטורקיה .
 את ההסבר נתן יעקב אלוש ,  מנכ"ל חברת ועדים המרכזת את המידע על הפעילות הכלכלית-חברתית של ועדי העובדים בישראל .
 לדבריו ,  בעקבות סידרת אירועים שכללו התבטאויות פומביות של ראש ממשלת טורקיה כנגד ישראל ,  כמו גם ביטול השתתפות צה"ל בתרגיל הצבאי משותף בין הצבאות וסדרת הטלוויזיה האנטי ישראלית בטלוויזיה הטורקית ,  החליטו מרבית ראשי הוועדים במשק להחרים את טורקיה ולהימנע מלשלוח עובדים לנפוש בערי הקיט של הרפובליקה הטורקית .
 ועד בנק לאומי אף ביטל טיסה שלמה שהיתה אמורה לצאת ערב ההכרזה של הוועדים על החרם .  גם ארגוני הגמלאים של מקומות העבודה הגדולים הצטרפו לחרם נמנעים מלשלוח גמלאים לטורקיה .
 ב-20 בינואר מתכנס פורום ראשי הוועדים הגדולים בארץ בהם יו"ר הארגון הארצי של עובדי חברת חשמל ,  מזכיר נציגות העובדים באל על ,  יו"ר ועד הבנק הבינלאומי ,  יו"ר הוועד הארצי של אגד ,  יו"ר מועצת העובדים של האוניברסיטה העברית ירושלים ועוד .  לדברי אלוש ,  אין זה מן הנמנע כי נושא החרם יידון שם .
 
להרוג דיל טורקי ולנוח
נתוני רשות שדות התעופה מראים על ירידה של 34% בתיירות לטורקיה ב-2009 ,  שמקורם בעיקר בחרם של ועדי העובדים - מאז אוקטובר 2009 ועד היום לא יצא למדינה אף ועד עובדים

