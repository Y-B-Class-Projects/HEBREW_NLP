מניית אינספייר מזנקת ב-16% - בעקבות הסכם ההלוואה של 80 מיליון שקל מקרן המנוף אוריגו
ההלוואה תשמש לפירעון של כ - 36 מיליון שקל למחזיקי אג"ח מסדרה ב' ;  25 מ' ש' יוזרמו לחברות שבשליטתה
יממה אחרי שפרשה מן המרוץ על רכישת השליטה בחברת הנדל"ן אנגל משאבים ,  מבצעת קרן המנוף אוריגו בראשות גבי טרבלסי וגיא זוקין עסקה חדשה .  חברת אינספייר השקעות ,  שבשליטת אבי ורטהיים  ( אחיינו של מוזי וורטהיים ,  מבעלי השליטה בבנק מזרחי טפחות והחברה המרכזית למשקאות קלים )  אשרה את הפרסום הבלעדי ב- themarker לפני חודש וחצי ודיווחה כי חתמה על מזכר הבנות עם אוריגו להעמדת ההלוואה .  ההלוואה תשמש את אינספייר לפירעון תשלום ראשון של קרן בהיקף של כ- 36 מיליון שקל למחזיקי אג"ח מסדרה ב' ,  הזרמה של 25 מיליון שקל לחברות שבשליטתה - רבינטקס תעשיות ותדירגן - באמצעות הנפקת זכויות המתוכננת בחברות הללו ,  וכן לצורך פרעון מוקדם של 10 מיליון שקל לבנק מתוך הלוואה של כ- 130 מיליון שקל.במסגרת ההסכם בין הצדדים תעמיד אוריגו לאינספייר הלוואה של 80 מיליון שקל ,  צמודת מדד ,  שתישא ריבית שנתית של 6.9% ,  בעלת מח"מ  ( משך חיים ממוצע )  של 4.6 שנים ,  ותפרע ב- 3 תשלומים .  התשלום הראשון של 10 מיליון שקל יתבצע בסוף דצמבר 2012 ,  תשלום שני של 10 מיליון שקל בסוף יוני 2014 והתשלום האחרון בסוף מארס 2015.כמו כן סוכם בין הצדדים כי במועד השלמת העסקה תקבל אוריגו עמלה חד פעמית בשיעור של 1% מהיקף ההלוואה  ( בתוספת מע"מ )  מהיקף ההלוואה ,  כלומר 800 אלף שקל ,  לצרכי הקמת ההלוואה וכיסוי הוצאות וכן תהא אוריגו זכאית לדמי ניהול שנתיים צמודי מדד בשיעור של 0.9%  ( בתוספת מע"מ )  מיתרת הקרן הבלתי מסולקת ,  כלומר בהתאם לתנאי ההלוואה תקבל אוריגו במהלך כל אחת מן השנים 2012 דמי ניהול שנתיים של 720 אלף שקל ,  בשנת 2013 630 אלף שקל ,  ובשנת 2014 סכום של 540 אלף שקל.בנוסף לכך ,  סוכם עוד כי אוריגו תקבל 15.2 מיליון אופציות הניתנות למימוש עד לפרעון מלוא ההלוואה ,  למניות אינספייר לפי מחיר מימוש של 1.5 למניה ,  כלומר האופציות מצויות כיום מחוץ לכסף ,  שכן מניית אינספייר נסחרת לפי מחיר של שקל למניה .  סוכם עוד כי כמות האופציות תגדל במידה ומחיר המניה בפועל של אינספייר בעת המימוש יעמוד על 4.5 שקל למניה או פחות ,  כך שאם מחיר המניה יעמוד על 3.5 שקל למניה כמות האופציות תגדל ל- 25.2 מיליון ,  ובמידה ומחיר המניה יהיה בטווח של בין 3.5 ל- 4.5 שקל למניה כמות האופציות תגדל ל- 20.2 מיליון.במסגרת העסקה תעניק אינספייר לאוריגו שעבוד ראשון על מחצית מאחזקות החברה ברבינטקס  ( 30.5% )  ותדירגן  ( 32.55% )  המשועבדות כיום לבנק .  בהתאם לשווי שוק הנוכחי של רבינטקס ותדיר גן ,  מדובר בביטחונות בשווי של 30.5 מיליון שקל .  רבינטקס עוסקת בייצור ושיווק מוצרי מיגון ומוצרי טקסטיל צבאיים וכן במיגון לכלי רכב .  תדיר גן עוסקת בייצור ושיווק מכלולים מאלומיניום ,  בעיקר לתעשיית הרכב ,  ומוצרים מסגסוגת אבץ ומגנזיום .  בנוסף לכך ,  יינתן לאוריגו שעבוד שני על חלק מנכסיה של אינספייר המשועבדים לבנק,בהם האחזקות בחברות כמו קפרו תעשיות ורימוני תעשיות.נכון להיום חייבת אינספייר כ- 100 מיליון שקל למחזיקי אג"ח מסדרה ב' .  בעקבות התמורה שתתקבל מאוריגו ,  מתכוונת אינספייר לפנות למחזיקי האג"ח ,  בהצעה לשינוי לוח הסילוקין של החוב ,  כך שהתשלום הראשון של כ-33 מיליון שקל ,  שהיה אמור להתבצע בסוף דצמבר 2010 ,  יוקדם לחודש מארס הקרוב ,  ושני התשלומים הנוספים יאוחדו לתשלום אחד שיפרע בנובמבר 2012 .  אינספייר הנה חברת אחזקות ,  המתמקדת בעיקר בהשקעות בתחומי תעשייה המיועדת בעיקר לייצוא ,  ומעסיקה באמצעות חברות שבשליטתה כ - 1,500 עובדים שרובם מרוכזים באזורי הפריפריה בעיקר בצפון הארץ.באינספייר רואים בעסקה זו הבעת אמון בקבוצה ובעיקר בפעילותן של החברות הבנות רבינטקס ותדירגן  .
 
מניית אינספייר מזנקת ב-16% - בעקבות הסכם ההלוואה של 80 מיליון שקל מקרן המנוף אוריגו
ההלוואה תשמש לפירעון של כ - 36 מיליון שקל למחזיקי אג"ח מסדרה ב' ;  25 מ' ש' יוזרמו לחברות שבשליטתה

