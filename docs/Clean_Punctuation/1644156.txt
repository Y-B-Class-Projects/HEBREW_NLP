היורו נולד בחטא
בניגוד לאמונה הרווחת ,  המשבר באירופה לא נגרם בגלל ממשלות חסרות אחריות תקציבית ,  אלא כי אירופה אימצה את המטבע האחיד הרבה לפני שהיתה מוכנה .  ספרד היא הדוגמה המוכיחה זאת
 >  >  בכותרות החדשות הפיננסיות בשבועות האחרונים מככבות יוון ואומות אחרות בשולי אירופה .  מה שמטריד אותי הוא שהדיווחים מתמקדים בעיקר בחובות ובגירעונות של המדינות ,  שיוצרים את הרושם שמדובר אך ורק בבזבזנות הממשלות - והם מתדלקים את המתנגדים לגירעון של ממשלת ארה"ב ,  שרוצים לקצץ בהוצאות על אף האבטלה הגבוהה ,  ומשתמשים ביוון כלקח למה שיקרה אם לא נעשה כך .  ואולם האמת היא שהיעדר משמעת תקציבית אינו הגורם המלא ,  או אפילו המרכזי ,  בצרות של אירופה - אפילו לא ביוון ,  שממשלתה אכן התנהגה בחוסר אחריות  ( והסתירה את חוסר האחריות הזה באמצעות חשבונאות יצירתית )  .  הסיפור האמיתי שמאחורי בעיות גוש היורו אינו בזבזנות של פוליטיקאים כי אם היהירות של האליטות - בפרט האליטות שדחפו את אירופה לאמץ מטבע אחיד הרבה לפני שהיבשת היתה מוכנה לניסוי שכזה .  קחו לדוגמה את ספרד ,  שבערב המשבר נראתה כמו דוגמה ומופת לאחריות תקציבית .  חובותיה היו נמוכים ב-43% מהתמ"ג ב-2007 ,  לעומת 66% בגרמניה ;  היא ניהלה עודף תקציבי והרגולציה הבנקאית שלה היתה למופת .  ואולם בשל חופיה החמימים ספרד נהפכה לפלורידה של אירופה - וכמו פלורידה ,  היה בה שגשוג בתחום הבנייה .  המימון לבועה זו הגיע בעיקר מחוץ לספרד - בפרט מגרמניה .  כשהבועה פקעה האבטלה הרקיעה שחקים התוצאה היתה צמיחה מהירה המשולבת באינפלציה משמעותית :  בין 2000 ל-2008 מחירי המוצרים והשירותים המיוצרים בספרד עלו ב-35% ,  לעומת עלייה של 10% בלבד בגרמניה .  בשל העלייה במחירים ,  היצוא הספרדי איבד את תחרותיותו ,  ואולם צמיחת שוק העבודה היתה חזקה הודות לפריחה בתחום הדיור .  כשהבועה פקעה ,  האבטלה בספרד הרקיעה שחקים והתקציב נכנס לגירעון עמוק .  אך הגירעונות הגדולים - שנגרמו בשל הירידה בהכנסות בגלל המשבר ובשל הוצאות החירום הממשלתיות שנועדו לבלום את המחיר הכבד ששילמו האזרחים - היו תוצאה ,  ולא הגורם ,  לבעיות של ספרד .  ממשלת ספרד לא יכולה לעשות הרבה כדי לשפר את המצב .  בעיית הליבה בכלכלת ספרד היא שהמחירים זינקו הרבה יותר מבשאר מדינות אירופה .  אם ספרד עדיין היתה משתמשת במטבע הקודם שלה ,  הפזטה ,  היא היתה יכולה לתקן את הבעיה במהירות באמצעות פיחות של ,  למשל ,  20% בערך הפזטה כנגד מטבעות אירופיים אחרים .  ואולם לספרד כבר אין מטבע משלה ,  ויכולתה להשיג תחרותיות היא רק באמצעות תהליך אטי ומכאיב של דפלציה .  אם ספרד היתה מדינה בארה"ב ולא באירופה ,  מצבה לא היה כל כך גרוע .  המחירים לא היו יוצאים כל כך משליטה :  פלורידה ,  שהצליחה למשוך עובדים ממדינות אחרות ולרסן את הוצאות השכר שלהם ,  מעולם לא חוותה את האינפלציה שעברה על ספרד .  בנוסף ,  פלורידה נהנית מהתקציב הפדרלי שממשיך לממן את הוצאות הביטוח הלאומי והרפואי של אזרחיה .  ואולם ספרד אינה מדינה בארה"ב ,  וכתוצאה מכך היא שקועה בצרות צרורות .  יוון ,  כמובן ,  שרויה בקשיים גדולים אף יותר מכיוון שהיוונים ,  בניגוד לספרדים ,  אכן היו חסרי אחריות תקציבית .  יוון היא כלכלה קטנה ,  שצרותיה מעניינות את העולם רק בגלל שהן זולגות לכלכלות גדולות יותר ,  כמו ספרד .  אי גמישותו של היורו ,  ולא הגירעון התקציבי ,  הוא בלב המשבר .  שום דבר מזה לא מפתיע .  עוד הרבה לפני הולדת היורו ,  הכלכלנים הזהירו שאירופה אינה מוכנה למטבע אחיד .  ואולם אזהרותיהם לא נשמעו - והמשבר היכה .  מה יקרה עתה ?  פירוק גוש היורו כמעט אינו עולה על הדעת ,  מסיבות מעשיות .  כפי שבארי אייכנגרין מברקלי ניסח זאת ,  ניסיון להחזיר את המטבעות הלאומיים  " יעורר את אם כל המשברים הפיננסיים ".  כך שהדרך היחידה היא רק קדימה :  כדי לגרום ליורו לתפקד כראוי ,  אירופה צריכה לפעול לאיחוד אירופי פוליטי הדוק יותר ,  כך שהמדינות השונות בה יתחילו לתפקד יותר כמו מדינות בארה"ב .  זה לא יקרה בקרוב ,  ומה שצפוי בשנים הקרובות הוא תהליך כואב של דשדוש :  חילוצים מלווים בדרישות לצנע חמור .  וכל זה על רקע אבטלה גבוהה מאוד ודפלציה שרק תחמיר את המצב .  זוהי תמונה מכוערת ,  אך חשוב להבין את טבעו של הכשל הקריטי של אירופה .  כן ,  היו כמה ממשלות לא אחראיות ,  ואולם הבעיה העיקרית היתה ההיבריס - האמונה היהירה שאירופה תוכל לאמץ בהצלחה מטבע אחיד על אף שהיו סיבות טובות להאמין שאינה מוכנה לו .
 
היורו נולד בחטא
בניגוד לאמונה הרווחת ,  המשבר באירופה לא נגרם בגלל ממשלות חסרות אחריות תקציבית ,  אלא כי אירופה אימצה את המטבע האחיד הרבה לפני שהיתה מוכנה .  ספרד היא הדוגמה המוכיחה זאת

