רון לשם : " לא בטוח שהפרויקט עם יונית לוי יהפוך לסרט "
 באירוע  " שבתרבות "  שהתקיים בבאר שבע ,  סיפר הסופר ואיש התקשורת כי הוא עובד ביחד עם מגישת החדשות על תחקיר שעוסק בעיתונאיות אמריקאיות שסיקרו את מלחמת העולם השנייה
הסופר ואיש התקשורת רון לשם חשף היום  ( שבת )  פרטים נוספים על הפרויקט שעליו הוא עובד עם מגישת החדשות של ערוץ 2 ,  יונית לוי .  על פי דברים שאמר לשם באירוע  " שבתרבות "  בבאר שבע ,  הפרויקט עוסק בעיתונאיות אמריקאיות שסיקרו את מלחמת העולם השנייה על אף שמעמד הנשים בחברה האותה תקופה היה נחות והגישה לחזית למעשה נאסרה עליהן . 
" היתה קבוצה של 107 נשים שהחליטו שזה האירוע הגדול ביותר של האנושות ולכן גם האירוע הגדול בתולדות העיתונות ",  אמר לשם . " הנשים פרצו את הדרך והסתננו לחזית והחליטו לדווח משם ודרך העבודה הזאת הצליחו להציל מחדש את העיתונות .  בעוד הגברים נצמדו לגנרלים והביאו מהם כותרות ,  הנשים נצמדו ללוחמים והביאו קולות מהשטח .  הן היו הרבה יותר רגישות לפרטים וגם היו פחות מחויבים לדוברים של הצבא .  לדוגמה ,  אחד העיתונאים עמד על נושאת המטוסים וחיכה לחומר מאשתו ,  מרתה ,  שהסתננה בתוך תא שירותים של ספינת בית החולים וכך היתה הראשונה שהגיעה לחופי נורמנדי ".   
" הנשים היו אלה שהביאו את הסקופים הגדולים בתולדות המלחמה ",  המשיך לשם , " למשל ,  המגע הראשון בין הצבא האמריקאי לרוסי .  ובכל זאת רגע ,  אחרי המלחמה ,  הן חזרו לארצות הברית ובעוד כל העיתונאים הגברים הפכו למנכ"לים של רשתות גדולות ולמגישים ,  הן עזבו את הבמה .  חלקן הועפו וחלקן בחרו לעזוב את זה ".   
" אנחנו מתעסקים בזה כרגע כמחקר אקדמי ",  הבהיר לשם . " עדיין לא ברור אם זה יהיה סרט .  אנחנו לומדים מתוך עניין ,  כי שנינו עיתונאים ושנינו חובבי היסטוריה ". 
לשם ,  אחד הסופרים המצליחים בישראל ,  התבטא גם בנושא שוק הספרות התחרותי הקיים בישראל . " יורם קניוק עובד על ספר חמש שנים ומצליח להרוויח בקושי 5,000 שקלים על ספר .  זוהי סיטואציה בלתי נסבלת ",  אמר לשם ,  שהוציא את ספרו האחרון , " מגילת זכויות הירח "  בהוצאת כנרת זמורה-ביתן ,  שבבעלותה נמצאת רשת צומת ספרים והקשר ביניהן נמצא במרכז הסכסוך בין הסופרים ,  המו"לים והרשתות . 
" המצב של השוק הזה דורש טיפול רגולטורי ",  הוסיף לשם . " הסיבה ,למשל ,  שיש כל כך הרבה מחזאות ישראלית היא שכיום הכתיבה לתיאטרון היא ההכנסה הטובה ביותר לכותבים ,  יותר מקולנוע וטלוויזיה .  הפרנסה הכי טובה הוא התיאטרון בגלל שהמדינה חייבה את התיאטראות להפריש 10% מהמחזור של כל הצגה לכותב ".  עם זאת ,  הבהיר לשם ,  הוא אינו מתנגד למבצעי ה-"4 במאה ",  המתקיימים ברשת שבבעלות המו"ל שבו הוא מוציא את ספריו .
 
רון לשם : " לא בטוח שהפרויקט עם יונית לוי יהפוך לסרט "
 באירוע  " שבתרבות "  שהתקיים בבאר שבע ,  סיפר הסופר ואיש התקשורת כי הוא עובד ביחד עם מגישת החדשות על תחקיר שעוסק בעיתונאיות אמריקאיות שסיקרו את מלחמת העולם השנייה

