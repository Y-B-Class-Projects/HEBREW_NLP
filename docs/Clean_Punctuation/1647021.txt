מתמודד ב"כוכב נולד "  תובע :  השופטים השפילו אותי
מתמודד בעונה השביעית של התוכנית הגיש תביעת נזיקין ולשון הרע בסך מיליון שקלים נגד השופטים וטדי הפקות ,  בגין עלבונות שספג מצוות התוכנית .  טדי : " הוא בחר להגיע לתוכנית עם שיעול "
 האם שופטי  " כוכב נולד "  עברו את הגבול ?  אליעזר ללום ,  בן 18 תושב העיר חדרה ומתמודד בעונה השביעית של התוכנית  " כוכב נולד "  הגיש תביעת נזיקין ולשון הרע בסך של מיליון שקלים נגד צוות השופטים וההפקה של התוכנית  " כוכב נולד ",  צביקה הדר ,  דנה אינטרנשיונל ,  מרגלית צנעני ,  צדי צרפתי ,  גל אוחובסקי וצביקה פיק וכן הגופים העומדים מאחוריה - טדי הפקות ,  שידורי קשת והרשות השניה לטלוויזיה ולרדיו .
 על פי כתב התביעה ,  המקרה אירע בשנה שעברה :  ללום ,  שהצליח לעבור את שני האודישנים הראשונים בתוכנית ,  ניגש אל האודישן השלישי כשהוא סובל מהתקפי שיעול והחליט לגשת בכל זאת אל האודישן ושם לטענתו עבר מסכת השפלות ,  כאשר החל להשתעל וזכה לכאורה למטר של ההעלבות מצד השופטים .  
לטענת ללום ,  הראשונה לפגוע בו היתה אינטרנשיונל ,  שכיסתה את פניה ואמרה  " רק שלא ידביק אותנו "  וכן קראה  " לזרז את האודישן ".  צנעני מצידה אמרה שהיא הולכת ,  פנתה ללום ואמרה כי  " אני רוצה להגיד לך משהו .  זו היתה שירה דלקתית וחיידקית ביותר .  אני יושבת פה ורועדת ".  לטענת ללום ,  בשלב זה החל לשיר לשיר כשגבו לשופטים בעוד הם חובשים על פניהם מסיכות מנתחים מאולתרות .  
על פי התביעה ,  בפרומואים לתוכנית הדר ציין כי  " שבע שנים של כוכב נולד ואפשר להגיד שהשופטים האמיצים שלנו כבר לא מפחדים מכלום - חוץ משפעת .  האם המתמודד שלנו חזר זה עתה ממקסיקו "?  .  ללום טוען בכתב התביעה כי בעקבות הפרומו  (  ששודר בתקופה שבה התפרצה שפעת החזירים במקסיקו א.ד )  ,  החלו אנשים לחשוש להתקרב אליו מחשש שידביק אותם בשפעת החזירים .  
בכתב התביעה ,  שהוגש באמצעות עורכת הדין אודליה שפירא נטען כי  " צוות השופטים צחקו על התובע ,  לעגו לו והשפילו אותו לעיני המצלמות ,  תוך שהם מנצלים את חוסר האונים של התובע ,  בין היתר ,  למטרות רייטינג ". 
מטדי הפקות ושידורי קשת נמסר בתגובה : " מר ללום החליט על דעת עצמו לשיר באודישן בפני שופטי התוכנית כשהוא משתעל קשות .  הפניית העניין לבית המשפט מיותרת וחבל .  בלית ברירה ,  טדי הפקות ושידורי קשת ישיבו לתביעה ". 

מתמודד ב"כוכב נולד "  תובע :  השופטים השפילו אותי
מתמודד בעונה השביעית של התוכנית הגיש תביעת נזיקין ולשון הרע בסך מיליון שקלים נגד השופטים וטדי הפקות ,  בגין עלבונות שספג מצוות התוכנית .  טדי : " הוא בחר להגיע לתוכנית עם שיעול "
 
