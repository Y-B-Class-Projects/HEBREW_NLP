פרס : " הפלסטינים צריכים להילחם בחמאס "
 נשיא המדינה נאם בכנס הרצליה והטיח בפלסטינים כי  " האויב שלהם הוא יותר חמאס מאשר ישראל ומי שצריך להילחם בחמאס זה הם ,  לא אנחנו ".  פרס הציע גם לשלב תואר ראשון במהלך השירות הצבאי
נשיא המדינה שמעון פרס נאם היום  ( שלישי )  בכנס הרצליה שנערך במרכז הבינתחומי בעיר .  פרס אמר במהלך נאומו כי  " האויב של הפלסטינים זה יותר חמאס מישראל ומי שצריך להילחם בחמאס זה הם ,  לא אנחנו .  חמאס הוא גם האויב של הירדנים ושל המצרים ".  פרס התייחס גם לאיום האירני ואמר כי  " במזרח התיכון עדיין טוענים כי ישראל היא הסכנה הגדולה אבל בליבם הם יודעים שהאויב הוא אירן .  המצב הוא שישראל מוכנה לפנות שטחים ואירן רוצה להשתלט על המזרח התיכון ".  
הנשיא התייחס לנושא השירות בצה"ל ואמר כי לדעתו יש  " להפוך את צה"ל לאוניברסיטה שכל נערה ונער ייצאו ממנו עם תואר ראשון .  אין סיבה שכל נערה ונער בישראל לא ייצאו עם תואר ראשון במקביל לסיום השירות הצבאי .  הצבא הסכים והתחיל לעשות פיילוט ראשון בחודש יוני .  אני חושב שזה יהיה יפה מאוד שישראל תהיה הראשונה בעולם שתשלב אוניברסיטה עם אימונים צבאיים .  גם המלחמות השתנו מהתנגשות בין כוחות להתנגשות בין מוחות ".  
פרס התנבא כי העשור הבא יהיה הסנסציוני ביותר בתולדות האדם . " תהיה התפרצות מדעית חסרת תקדים .  כל מה שנעשה עד עכשיו יחוויר בהשוואה למה שיקרה ",  אמר נשיא המדינה .
 
פרס : " הפלסטינים צריכים להילחם בחמאס "
 נשיא המדינה נאם בכנס הרצליה והטיח בפלסטינים כי  " האויב שלהם הוא יותר חמאס מאשר ישראל ומי שצריך להילחם בחמאס זה הם ,  לא אנחנו ".  פרס הציע גם לשלב תואר ראשון במהלך השירות הצבאי

