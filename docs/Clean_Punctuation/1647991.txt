הגשר של סרטי הסטודנטים לטלוויזיה
5 סרטי סטודנטים יוקרנו בפריים טיים של ערוץ yes דוקו במסגרת שיתוף פעולה עם קרן גשר .  זיו נווה ,  מנהלת הקרן ,  מקווה שזהו תחילתו של שיתוף פעולה רב-שנתי
5 סרטי סטודנטים יוקרנו בערוץ yes דוקו במסגרת שיתוף פעולה ראשון בין הערוץ לקרן גשר לקולנוע רב תרבותי .  הסרטים יוקרנו במשבצת שבועית מיוחדת לקראת חודש יולי וישובצו בפריים טיים .  הסרטים שנבחרו הם  " לאב דווקא "  של רונה סופר מבית הספר סם שפיגל , " אגון ואוויצ'קה "  של רוני גפן מאוניברסיטת תל אביב , " אתה בן 50 ואני בן 15 "  של נועה יהב ממכללת ספיר , " הודים "  של רועי וונדר ותלמה שוויצר מסם שפיגל ו"סבתא "  של אביב אור משולם ממכללת בית ברל . 
" מדובר בשיתוף פעולה ראשון מסוגו ,  במסגרתו סטודנטים לקולנוע יוכלו לשווק את סרט הבכורה שלהם לגוף שידור מרכזי כבר בשלבים המוקדמים של היצירה ",  אומרת מנהלת הקרן ,  זיו נווה . " כמי שמלווה את התחום במהלך חמש השנים האחרונות ,  אני יכולה להעיד כי משנה לשנה אנו פוגשים ביצירה קולנועית מרתקת של יוצרים מוכשרים בקרב הסטודנטים הזוכים להצלחות בפסטיבלים בארץ ובעולם .  אני מאמינה ומקווה כי הצלחת רצועה זו תאפשר להפוך את שיתוף הפעולה המתקיים זו השנה הראשונה לשיתוף פעולה קבוע ורב שנתי ".   
" בשנים האחרונות החלו בתי-הספר לקולנוע בארץ לשים דגש מיוחד על היצירה הדוקומנטרית ,  וכתוצאה מכך אנו עדים לשפע של סרטי תעודה ברמה גבוהה ,  עם סיפורים יחודיים וחזקים ,  שנעשים ע"י סטודנטים ",  אומר מנהל ערוץ ,  גיא לביא . " השנה החלטנו לחבור ליוזמה המבורכת של קרן גשר ולהציע תמיכה לפרוייקטים נבחרים עוד בשלבי ההפקה המוקדמים .  אני מקווה שאותם סטודנטים צעירים שאנו נותנים להם במה היום ,  יהוו את חוד החנית של היצירה הדוקומנטרית של המחר ". 

הגשר של סרטי הסטודנטים לטלוויזיה
5 סרטי סטודנטים יוקרנו בפריים טיים של ערוץ yes דוקו במסגרת שיתוף פעולה עם קרן גשר .  זיו נווה ,  מנהלת הקרן ,  מקווה שזהו תחילתו של שיתוף פעולה רב-שנתי

