למה בירת קנזס שינתה את שמה ל"גוגל "? 
בירת קנזס שבארה"ב מאוד רוצה לקבל אינטרנט במהירות שיא ,  אז היא שינתה את שמה מטופיקה ל"גוגל "  כדי לשכנע את החברה לקיים בשטחה ניסוי בשירות האינטרנט החדש שלה
ראש עיריית טופיקה ,  בירת קנזס ,  חתם אתמול על החלטה שמשנה את שמה של העיר למשך חודש מרץ ל"גוגל ,  קנזס  עיר הבירה של הסיבים האופטיים ".  זהו אינו שינוי חוקי של השם אלא רק קמפיין שנועד לגרום לאנשים לכנות את העיר בשם  " גוגל "  במטרה לשכנע את ענקית הטכנולוגיה להפוך את טופיקה למוקד הניסוי שלה בתשתית אינטרנט המאפשרת מהירות גלישה גבוהה במיוחד ,  כך דיווח אתמול  ( שני )  העיתון  " טופיקהקפיטל ג'ורנל ".  
בחודש שעבר גוגל הודיעה כי בכוונתה למכור תשתית אינטרנט שתאפשר מהירות גלישה של 1 ג'יגהבייט לשניה  בערך פי 100 ממהירות הגלישה הנפוצה היום בארה"ב .  בשלב ראשון ,  היא מתכננת לספק את השירות ל-50,000 עד 500,000 בתי אב .  כעת מקווה ראש העיר ביל באנטן כי היוזמה החדשה תבדיל את טופיקה מערים אחרות שנלחמות לקבל האינטרנט המהיר ,  ותמשוך את תשומת ליבה של החברה .  
זאת לא הפעם הראשונה שטופיקה משנה את שמה באופן זמני .  באוגוסט 1998 ראש העיר דאז אישר לשנות את השם ל"טופיקצ'ו ",  כמחווה לדמות מתוך הסדרה  " פוקימון ". 

למה בירת קנזס שינתה את שמה ל"גוגל "? 
בירת קנזס שבארה"ב מאוד רוצה לקבל אינטרנט במהירות שיא ,  אז היא שינתה את שמה מטופיקה ל"גוגל "  כדי לשכנע את החברה לקיים בשטחה ניסוי בשירות האינטרנט החדש שלה

