בעקבות ירידה בביטחון הצרכנים בארה"ב :  הזהב נפל השבוע ב-2.5%
הנפט הגולמי איבד 1% ונסגר מעל 81 דולר לחבית ,  לאחר שבמהלך המסחר נפל בקרוב ל-2%
מחירי הנפט והזהב ירדו היום ,  בדרכם לירידה שבועית .  זאת ,  בעקבות ירידה מפתיעה בביטחון הצרכנים בארה"ב .  החוזים על הנפט הגולמי למסירה באפריל נסגרו במחיר של 81.24 דולר לחבית - ירידה של 1% - בבורסת הסחורות של ניו יורק ,  לאחר שבמהלך המסחר נפל מחירם בכמעט 2%.בסיכום שבועי ירד מחיר הנפט ב-0.4% .  החוזים על הזהב למסירה באפריל נסגרו בניו יורק במחיר של 1,101.7 דולר לאונקייה - ירידה של 0.6% .  בסיכום שבועי נפל מחירם ב-2.4%.ביטחון הצרכנים בארה"ב ירד במפתיע בשליש הראשון של מארס על רקע המשך החששות לגבי מצב שוק התעסוקה .  מדד ביטחון הצרכנים של ספקית המידע הפיננסי רויטרס ואוניברסיטת מישיגן ירד בתחילת מארס לרמה של 72.5 נקודות לעומת 73.6 נקודות בפברואר - ירידה חודשית שנייה ברציפות .  כלכלנים צפו עלייה של המדד לרמה של 74 נקודות .
 
בעקבות ירידה בביטחון הצרכנים בארה"ב :  הזהב נפל השבוע ב-2.5%
הנפט הגולמי איבד 1% ונסגר מעל 81 דולר לחבית ,  לאחר שבמהלך המסחר נפל בקרוב ל-2%

