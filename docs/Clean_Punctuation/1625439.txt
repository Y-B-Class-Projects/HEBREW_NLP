הפועל ת"א ניצחה 0:3 את הפועל ר"ג
שלושה שחקני הגנה של הפועל תל אביב כבשו בניצחון 0:3 על הפועל רמת גן ,  שסידר ניצחון שמיני רצוף וצמצום הפער ממכבי חיפה לשש נקודות .  בן דיין  ( 23 )  ,  אניימה בפנדל  ( 45 )  ודה סילבה  ( 53 )  חגגו עוד משחק קליל
מי שמנסה לחשוב מתי הפועל תל אביב אמורה להיעצר ותהה אם זה עשוי לקרות נגד הפועל רמת גן ,  כדי שיחשוב על זה פעם נוספת .  האדומים לא איפשרו לשחקניו של יובל נעים לערער להם על רצף הניצחונות המצוין ,  שעומד כעת על שמונה ,  לאחר עוד משחק קליל ו-0:3 חלק על העולה החדשה .  להפועל תל אביב יש כעת מאזן של 0:5 נגד העולות החדשות ומאזן שערים מפחיד של 1:17 .  ביום שלישי ,  אגב ,  היא תשלים את משחקה נגד הפועל עכו ,  שתנסה לערער על מאזן האימים הזה .
 אחרי החמישייה לרשת של הפועל רעננה בשבוע שעבר ,  בהפועל תל אביב בנו על ניצחון קליל נוסף .  למרות פתיחה מהוססת ,  מהר מאוד היה ברור לאן הרוח נושבת אחרי שדדי בן דיין המשיך עם היכולת ההתקפית המצוינת שלו מהשבועות האחרונים וכבש את הראשון בדקה ה-23 .  בתוספת הזמן של המחצית הראשונה שטות של אסי דומב ,  שנגע בכדור בידו ברחבה ,  הובילה לפנדל שוינסנט אניימה כבש .  השלישי נולד בדקה ה-53 אחרי שגם דגלאס דה סילבה הצטרף לחגיגה .
 כעת הראש של הפועל תל אביב ,  שנהנית מתקופה מצוינת מבחינתה ושוכחת לגמרי את משבר עמרי קנדה ,  נמצא בעכו ,  כשלאחר המשחק הזה הפער עשוי לקטון עד שלוש נקודות במידה ומכבי חיפה תפסיד בדרבי החיפאי .  בכל מקרה כרגע הפער עומד על שש נקודות ,  מה שבוודאי מלחיץ את הירוקים ,  שמבינים שהפועל תל אביב נמצאת בכושר מצוין .  מנגד ,  בהפועל רמת גן קיוו שאחרי ההפסד לבית"ר ירושלים תבוא עקיצה מול סגנית האלופה ,  אבל הפערים בין שתי הקבוצות הם כה גדולים וגם ברמת גן הבינו שהליגה האמיתית מבחינתה לא שוחקה הערב .
 לפני המשחק נערך טקס פרידה לבן לוז ,  שתלה לאחרונה את הנעליים ונפרד מהכדורגל אחרי שנפצע במדי הפועל רמת גן .  שתי הקבוצות ,  בהן שיחק ,  העניקו לו מתנת פרידה .
 דקה 5 - סרג' איילי שבר את מלכודת הנבדל כשקיבל כדור עומק ושעט לבד לעבר השער ,  אבל הבעיטה שלו מול וינסנט אניימה נהדפה על ידי השוער הניגרי לקרן .
 דקה 23 - גול !  ביברס נאתכו הרים כדור קרן ,  דגלאס דה סילבה הוריד עם הראש לדדי בן דיין ,  שהמשיך עם הנגיחה פנימה וקבע 0:1 להפועל תל אביב .
 דקה 45 - הלחץ של הפועל תל אביב נמשך כשגילי ורמוט נותר לבד מול ארקין הצעיר אחרי שאיתי שכטר הוריד לו עם הראש ,  אבל הכדור של הקשר הלך לקורה ,  שהצילה את הפועל רמת גן .
 דקה 45 - גול !  בתוספת הזמן של המחצית נגיעת יד של אסי דומב ברחבה הובילה לפסיקה על בעיטת עונשין מ-11 מטר .  אניימה בעצמו ניגש לבעוט ושלח את הכדור לפינה השמאלית וקבע 0:2 להפועל תל אביב .
 דקה 48 - ערן זהבי העלה כדור מצוין ליבואה ,  שעשה את הסיבוב אבל הבעיטה שלו לשער מול ארקין הייתה רעה והלכה לידיים של השוער .
 דקה 53 - גול !  ורמוט הרים כדור מצד שמאל אל הראש של דגלאס דה סילבה ,  שנותר בלתי מכוסה ונגח פנימה את השלישי ,  0:3 להפועל תל אביב .
 דקה 84 - כדור קרן להפועל תל אביב הסתיים עם השמטת כדור של ארקין ,  אבל הכדור החוזר של איתי שכטר הלך החוצה .
 דקה 89 - ורמוט קיבל כדור ושלח בעיטה מקצה הרחבה ,  שהורחקה על ידי ארקין לקרן .
 הפועל רמת גן :  איתי ארקין ,  קובי מוסא ,  וויליאם סוארס ,  אסי דומב ,  תמיר בן עמי ,  הרוויה קובאצ'ביץ' ,  שי חדד  ( אלי לוי 60 )  ,  תומר תייר ,  קובי חסן ,  מור גולן  ( ג'ורג' דאטורו 45 )  ,  סרג' איילי  ( ולדימיר רוזנפלד 72 )  .
 הרכב הפועל תל אביב :  וינסנט אניימה ,  עמרי קנדה ,  דגלאס דה סילבה ,  וואליד באדיר ,  דדי בן דיין ,  אביחי ידין  ( זוראב מנטשאשווילי 76 )  ,  ביברס נאתכו ,  גילי ורמוט ,  ערן זהבי  ( מיכאל זנדברג 66 )  ,  איתי שכטר ,  סמואל יבואה  ( ויקטור מרעי 80 )  .
 
הפועל ת"א ניצחה 0:3 את הפועל ר"ג
שלושה שחקני הגנה של הפועל תל אביב כבשו בניצחון 0:3 על הפועל רמת גן ,  שסידר ניצחון שמיני רצוף וצמצום הפער ממכבי חיפה לשש נקודות .  בן דיין  ( 23 )  ,  אניימה בפנדל  ( 45 )  ודה סילבה  ( 53 )  חגגו עוד משחק קליל

