גארי פורבס במו"מ עם עירוני רמת גן
חברו של סטפון לאזמה למסצ'וסטס עשוי להחליף את מקאלו בקבוצה של יניב בורגר .  גם רוב בראון מהפועל חיפה מועמד
עירוני רמת גן נמצאת במגעים מתקדמים להחתמתו של הגארד-פורוורד האמריקאי גארי פורבס ,  שנחתך באמצע החודש שעבר מקבוצת קרמונה מהליגה האיטלקית הראשונה .  אם הצדדים יגיעו לכדי סיכום ,  יהיה פורבס הזר השמיני של רמת גן מתחילת העונה ,  ויחתום את מצבת הזרים של הקבוצה העונה .
 שם נוסף שעלה ברמת גן בימים האחרונים הוא רוב בראון ,  שחקנה של הפועל חיפה ,  ששיחק במועדון בעבר ועזב אחרי התקרית המפורסמת עם המאמן לשעבר רובי בלינקו .  פורבס או בראון יגיעו על חשבונו של טאג' מקאלו ,  שעזב את הקבוצה אחרי הניצחון המפתיע על ברק נתניה ,  לטובת ריגה הלטבית .
 גארי פורבס  ( 24 ,  2.01 )  ,  בוגר מכללת מסצ'וסטס משנת 2008 ,  אליה הגיע לאחר ששיחק שנתיים במדי מכללת וירג'יניה .  פורבס שיתף פעולה במדי מסצ'וסטס עם סטפון לאזמה ,  שחקנה של מכבי תל אביב ,  וטוני גפני ,  שנחתך בתחילת העונה מגלבוע/גליל .  בעונתו האחרונה במכללה רשם פורבס 19.2 נקודות ו-7.5 ריבאונדים למשחק .  את העונה שעברה היה אמור לפתוח בנאפולי ,  אך נחתך לפני תחילת העונה ואת יתר העונה העביר בליגת הפיתוח כשבחודש מאי הספיק לשחק בליגות של ונצואלה והפיליפינים .  את העונה הנוכחית פתח כאמור בקרמונה מתחתית הליגה האיטלקית הראשונה ,  וב-15 משחקים רשם 13.3 נקודות ו-4.5 ריבאונדים למשחק .
 
גארי פורבס במו"מ עם עירוני רמת גן
חברו של סטפון לאזמה למסצ'וסטס עשוי להחליף את מקאלו בקבוצה של יניב בורגר .  גם רוב בראון מהפועל חיפה מועמד

