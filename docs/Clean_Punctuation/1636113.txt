הליגה נגד השמצה :  עצוב שכומר פולני מדבר כאנטישמי
אייב פוקסמן ,  ראש הליגה היהודית נגד השמצה בארצות הברית ,  הגיב היום  ( שני )  לדבריו של הבישוף הפולני תדאוש פירונק שאמר כי  " השואה ,  כמו שהיא ,  היא המצאה יהודית ".  פוקסמן אמר כי  " זה עצוב מאוד ש-65 שנים אחרי שחרור אושוויץ ,  כומר פולני עדיין מתעסק ברטוריקה אנטישמית ,  בגלל שכל כך הרבה יהודים שפכו דם על אדמת פולין ".  גם ליאון פסרמן ,  לשעבר נשיא יהדות רומא ומי שהיה אחראי על ביקור האפיפיור בנדיקטוס ה-16 בבית הכנסת ברומא בתחילת החודש הגיב לדברים ואמר כי הוא  " בהלם מוחלט מהדברים האלה ,  בייחוד אם הם הגיעו מחבר בהנהגת הכנסייה ".  פיוטר קדליק ,  ראש הקהילה היהודית בפולין אמר לאחר פרסום הדברים כי הוא מקווה שהמחלוקת סביב הפרסום לא תפגע באירועים לציון יום השואה הבינלאומי . " ללא ספק זה גרר הרבה תגובות משני הצדדים וזה מראה כמה שביר דו השיח בין שתי הדתות ,  ולכן זה מדאיג מאוד ".  

הליגה נגד השמצה :  עצוב שכומר פולני מדבר כאנטישמי
nan
