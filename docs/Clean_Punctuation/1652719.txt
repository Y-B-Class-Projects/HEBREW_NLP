טל בן חיים : " לא חושב שהיה משחק פח "
 שחקן מכבי פ"ת סבור שהדרבי ,  שהסתיים ב-0:0 ,  לא היה רע .  מחפוד : " זה עדיף מלתפוס את הראש ".  זעם בהפועל על תבריזי
צילום וידאו :  טל אנגלנדרעריכת וידאו :  עידן גוראל
במלאבס קיוו שהדרבי הפתח תקוואי בין מכבי להפועל יהיה מרתק ,  רב שערים ואירועים ,  אבל כמעט כלום מזה לא קרה ,  כאשר המשחק במסגרת המחזור ה-26 של ליגת העל הסתיים ב-0:0 .  האירוע אולי הכי מסקרן במשחק היה הכרטיס האדום שקיבל שגיב כהן ,  לאחר התחזות שלו ,  כך החליט השופט איתן תבריזי ,  שריקה שגררה ,  כמובן ,  הרבה טרוניות מצד הפועל .  האירוע הכי מעניין אחרי המשחק הייתה אי לחיצת היד של שני המאמנים ,  אלי מחפוד ופרדי דוד .
 הדרבי בין הקבוצות היה אולי האחרון באצטדיון האורווה ,  שעם כל הכבוד למיתולוגיה סביבו ,  הגיע הזמן שלא יארח משחקים .  אלי גוטמן היטיב לבטא בשבוע שעבר את המגרש  " כארג חול ",  וזה כבר לא נראה רק צירוף מקרים שהשערים ממעטים ליפול באורווה .  אגב ,  זה יהיה באמת הדרבי האחרון בתנאי כמובן שהאצטדיון החדש שמקום בפתח תקוה יהיה מוכן עד העונה הבאה וכן ששתי הקבוצות לא תהיינה באותו פלייאוף .
 בהפועל פתח תקוה היו מעורבים לגבי התוצאה .  מחד ,  הקבוצה הגיעה במומנטום לאחר שלא נוצחה זה שמונה משחקים וכן לאחר התיקו המצוין שלה  ( 1:1 )  נגד הפועל תל אביב .  מאידך ,  הקבוצה של אלי מחפוד לא כבשה שער כי כנראה שקצת קשה לעשות זאת באורווה וכאשר מעלים הרכב ללא חלוצים טבעיים .
" זה היה משחק דרבי טיפוסי ",  אמר בסיום אלי מחפוד . " באנו עם ציפיות ,  התאכזבנו ואכזבנו את הקהל המדהים שלנו שנתן תצוגה .  הגענו בכושר טוב ,  אבל לא נכנסו טוב למשחק .  במחצית השנייה בה הכנסתי חלוצים ,  נראינו טוב יותר .  אי אפשר לומר שהייתה רק קבוצה אחת על המגרש ,  המשחק היה יחסית מאוזן ,  גם אם מכבי הגיעו ליותר הזדמנויות .
" ברגע ששגיב  ( כהן - ד.ב .)  הורחק התחלנו לסגת קצת אחורה ואיבדנו את המומנטום כי היה לנו חשוב לא להפסיד בגלל שבמצבנו אסור לנו לאבד נקודות ובדרבי אסור להפסיד ",  הוסיף מחפוד . " זה בטח עדיף מאשר ללכת הביתה ,  לתפוס את הראש ולהגיד :  'יו ,  איך הפסדתי בדרבי' .
 השוער יוסי שקל : " אני שמח אישית שלא ספגתי ,  היה משחק טוב אבל זה בטח לא רק אני .  מלפניי יש עוד 10 לוחמים שעושים הכול כדי להגן .  אני מאמין שנישאר בליגה .  כרגע אנחנו עדיין במצב רגיש אפילו שיש פער מסוים ,  אבל אחרי הקיצוץ זה יכול להיות מסוכן .  בכל אופן ,  אני מאמין בשחקנים שלנו ויחד עם האוהדים אני מאוד אופטימי ". 
בהפועל זועמים על השופט תבריזי על כך שהוציא צהוב שני לשגיב כהן על התחזות ברחבה כיוון שלטענתם היה פנדל ברור .  בכל מקרה ,  בקבוצה טוענים כי גם אם לא היה בפנדל ,  השחקן אכן נפל באופן טבעי ו"לא יכול להיות שעל זה מוציאים צהוב שני ". 
בפתח תקוה הוסיפו ואמרו שכל השבוע הם התריעו מפניו של השופט וששיבוצו  " לא נכון ",  וכעת הם הוכיחו שהם צדקו .  עם זאת ,  יש לציין כי מחפוד ניסה להרגיע את הרוחות כשאמר : " נראה בטלוויזיה אם אכן היה פנדל ,  אם לא היה אולי תבריזי צדק ,  אני באופן אישי חושב שהיה לו משחק לא רע ". 
מאמן מכבי פתח תקוה פרדי דוד המשיך גם בדרבי הזה את המסורת שלו - לא לנצח בדרבי .  דוד לא השכיל להשיג שלוש נקודות בשבעת משחקיו בתור מאמן הפועל והפעם הוא הוסיף עוד אחד לרזומה הלא משמח שלו .
 בסיום התייחס דוד לעובדה המצוינת לעיל : " אמנם עדיין לא ניצחתי דרבי בבוגרים ,  אבל אני לא מתעסק בעצמי .  אני חושב שהמשכנו את המומנטום מהשבועות האחרונים .  אני מאוכזב כי בדרך כלל בדרבי אנחנו לא מגיעים להרבה מצבים כמו שהגענו היום ולא השכלנו לנצח .  לאחר ההרחקה של שגיב כהן היינו צריכים להביא אינטיליגנציה למשחק שלנו ,  אבל לא הבאנו ". 
לחלוץ טל בן חיים לא היה ספק מי הקבוצה ששלטה במגרש ולמי הגיע הניצחון . " אני לא חושב שאפשר להגיד שהיה משחק פח ",  אמר בן חיים . " הוא אמנם לא התעלה לרמות גבוהות ,  אבל הוא בטח לא היה פח .  אפשר להגיד שהייתה רק קבוצה אחת על המגרש ,  זאת אנחנו כמובן אבל לא הצלחנו לכבוש ". 

טל בן חיים : " לא חושב שהיה משחק פח "
 שחקן מכבי פ"ת סבור שהדרבי ,  שהסתיים ב-0:0 ,  לא היה רע .  מחפוד : " זה עדיף מלתפוס את הראש ".  זעם בהפועל על תבריזי

