2010 נגמרת ,  וטוב שכך
אסף לבנון מברך על סיום 2010 ,  ונזכר בכמה מהתופעות המעצבנות ביותר של השנה הזאת
מה שהיה אמור להיות התשובה של גוגל לפייסבוק ולטוויטר התברר מהר מאוד יותר כתשובה של החברה לק.ג.ב .  קבלו שירות חברתי שמספר לכולם בדיוק מי נמצא בפנקס הכתובות שלכם בג'ימייל ומחליט על דעת עצמו שאתם שמחים לעקוב אחריהם .  ובסוף ,  נשארנו עם שירות שלאף אחד לא ברור למה צריך אותו
הדפדפן הוותיק של מיקרוסופט אמנם מתדרדר באחוזי השימוש שלו בעולם ,  אבל עדיין ממשיך להוביל את הטבלה .  גרסה 9 שתצא בשנה הבאה אמורה להיות מבטיחה ולהביא איתה שיפורים רבים .  נקווה שאחד מהם יהיה בעניין האבטחה .  אם בחצי מהפעמים בהם אתם מפעילים את הווינדווס הוא מודיע על צורך בעדכון מערכת  בחצי מהעדכונים האלו מדובר בעוד טלאי לדפדפן ששמו השני הוא כנראה  " פרצת אבטחה ". 
רופרט מרדוק הוא איש עם המון כוח .  לכן ,  כאשר אחד כמוהו מחליט שחסל סדר החינם ומעכשיו בבקשה להתחיל לשלם על התוכן באתרים שלו  אנחנו אולי עדיין לא משקשקים מפחד ,  אבל לכל הפחות מתחילים לשים לב .  לך תדע ,  אולי המיליארדר הזה יצליח ,  ויהפוך את המודל לסטנדרט ברשת .
 גם בסוף שנת 2010 אין בישראל יבוא רשמי של אקס-בוקס ,  אין גישה לHulu ,  אין לנו נטפליקס ,  אין iTunes ,  אין חיבור אינטרנט במהירות 100 מגה בכל בית .  אין LTE ,  אין WiMax .  עצוב ! 
הרשת החברתית לא ממש מתאמצת לשמור על המידע שלנו .  שוב ושוב השנה גילינו שהאתר שינה את חוקי המשחק לגבי התוכן הפרטי שלנו .  פתאום מה שהיה רק לחבר'ה  הפך לנחלת הכלל .  לא במקרה נאמר לאחרונה שההבדל בין ג'וליאן אסאנג' מוויקיליקס למארק זאקרברג הוא שהראשון נותן לנו מידע סודי של ממשלות בחינם ונאלץ לברוח מצווי מעצר ,  בעוד שהשני נותן לתאגידים את המידע האישי שלנו תמורת תשלום  ומקבל את  " איש השנה "  של המגזין טיים .
 פייסבוק גם הוסיפה השנה את כפתור ה"לייק ",  שבמהרה הפך לחלק בלתי נפרד מהאינטרנט .  כמעט ואין אתר  מאתר תוכן גדול ועד עמוד בית של רואה חשבון ,  שלא משלב את הכפתור הזה ומאיץ במבקריו לתת את לחיצת הקסם .  אם פעם רייטינג אינטרנטי היה נמדד דרך מספר כניסות  היום סופרים לא פחות את מספר ה"לייקים "   ( אותה גם יכולים לראות כולם )  .  נכון ,  השיטה הוויראלית הזאת מוסיפה לאתרים צפיות רבות ,  אבל זה עדיין קצת מוזר ללחוץ  " לייק "  על כתבה אודות אושוויץ .
 אחת מהדרכים להבהיר לישראל שהיא לא ממש אהודה בעולם התבטא השנה בספורט האקרי חדש שעניינו גניבת מסדי נתונים של אתרים מקומיים ופרסומם ברבים .  וכך ,  שם המשתמש והסיסמה שלכם לאתר הומלס ,  למשל ,  הפכו לידע כללי ואילצו אתכם למהר ולהחליף ,  לפני שמישהו יבדוק אם זו במקרה גם הסיסמה של האי-מייל שלכם ושל הפייסבוק .  וגם ,  סיסמה מתוחכמת לא תעזור אם ההאקר גונב אותה ישירות מהאתר שהיה אמור לשמור עליה היטב .
 האינפלציה בשירותים חברתיים שונים יצרה אינפלציה גם באנשים שמתיימרים להיות מאסטרים בהם .  או במילים אחרות :  כל מי שלחץ פעמיים  " לייק "  בפייסבוק והגיע ל-15 עוקבים בטוויטר בטוח שמדובר במעמד מספיק מרשים כדי להתחיל לייעץ לאנשים אחרים איך לעשות את זה ברשת בעידן של שיתוף .  זכור במיוחד מש"ק סושייל מדיה כזה שנהג להפיץ בטוויטר לינקים לכתבות באתר שהעסיק אותו בעזרת משפט גנרי : " מעוניין להמליץ לך על מאמר זה ". 

2010 נגמרת ,  וטוב שכך
אסף לבנון מברך על סיום 2010 ,  ונזכר בכמה מהתופעות המעצבנות ביותר של השנה הזאת

