יוון :  פתיחה חלקה לבלאט
אריס סלוניקי גברה 58:71 על קבאלה בבכורה של המאמן הישראלי .  אולימפיאקוס שמרה על הבכורה עם 59:87 על לאריסה
יממה אחרי שהוצג רשמית כמאמנה החדש של אריס סלוניקי רשם הערב  ( ראשון )  דייויד בלאט ניצחון ראשון בקבוצתו החדשה ,  שניצחה את קבאלה 58:71 במחזור ה-12 בליגה היוונית .  אריס ,  שהובכה במחזור הקודם עם הפסד ביתי 60:48 לפנליניוס ונפרדה ממאמנה פוטיוס קציצריס השבוע למרות הניצחון על הפועל ירושלים ,  לא הסתבכה מול היריבה מהתחתית ,  ועלתה למאזן של 6:6 ,  שהותיר אותה במקום השישי .
 במחצית הראשונה עמדה קבאלה בקצב של אריס וירדה להפסקה בפיגור 27:26 בלבד ,  אבל ברבע השלישי הגיעה הבריחה של המקומיים ,  בראשות אנדרו בטס  ( 18 נקודות )  וג'רמי ריצ'רדסון  ( 16 נקודות )  ,  שהכריעו את המשחק הרבה לפני סיומו .
 אחרי שדרסה במחזור האחרון של שלב הבתים הראשון ביורוליג את פרטיזן בלגרד והביסה אותה ב-21 הפרש ,  בדרך למקום הראשון בבית ,  המשיכה אולימפיאקוס את הכושר המעולה גם בליגה .  קבוצתו של ינאקיס יצאה למשחק חוץ מול לאריסה ,  ולא התחשבה באוהדים המקומיים ,  בדרך לניצחון מוחץ ,  59:87 .  לאריסה איבדה את המשחק כבר ברבע הראשון ,  אז נתקעה על 16 נקודות בלבד לעומת 28 של האורחים ,  ובמחצית זה כבר 14 הפרש .  
אולימפיאקוס לא הורידה את הרגל מהגז ,  ואפילו ברבע האחרון ,  שהיה גארבג' טיים בלבד ,  עצרה את המארחים על 10 נקודות בלבד ,  בדרך ל-30 הפרש .  ג'וש צ'ילדרס הוליך את קלעי אולימפיאקוס עם 14 נקודות בעוד ג'יאניס בורוסיס וליינס קלייזה הוסיפו 11 כל אחד .  יותם הלפרין שם משחק בינוני עם 5 נקודות ב-17 דקות .  ללאריסה :  כריסטוף מאסי 12 .  בכך שמרה אולימפיאקוס על המקום הראשון ,  עוד לפני משחקה של יריבתה לצמרת ,  פנאתינייקוס ,  מחר מול אא"ק אתונה .
 ועתה כדאי לאוהדי מכבי תל אביב לשים לב :  ריאל מדריד ,  הקבוצה שעשויה לפגוש את הצהובים בשלב הבא ביורוליג ,  דרסה הערב ללא קושי את סביליה בליגה הספרדית .  שחקניו של מסינה רשמו רבע ראשון בלתי נתפס ,  במהלכו עצרו את סביליה על 8 נקודות בלבד ,  לעומת 28 שלהם .  הרבע השני היה המשך ישיר ,  כשריאל ממשיכה להתעלל ביריבתה ,  ובמחצית הפער עמד על 31 .  מאותו רגע איפשרו המארחים לצמק מעט ,  בדרך לניצחון גדול 61:81 ,  כשהאורחים לא ראו אפילו שחקן אחד שקולע בדאבל פיגרס בקבוצתם .  נוביצ'ה וליקוביץ' הוליך את קלעי ריאל עם 16 נקודות ,  בעוד דאריוס לאברינוביץ' הוסיף 15 .  לסביליה :  טיירון אליס 9 .
 
יוון :  פתיחה חלקה לבלאט
אריס סלוניקי גברה 58:71 על קבאלה בבכורה של המאמן הישראלי .  אולימפיאקוס שמרה על הבכורה עם 59:87 על לאריסה

