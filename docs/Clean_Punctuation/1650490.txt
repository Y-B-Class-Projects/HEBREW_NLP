בכרי לפסטיבל הסרטים בפריז : " אל תזמינו את לבנת "
 איש הקולנוע מוחמד בכרי פרסם מכתב נגד החלטת פסטיבל הסרטים הישראלי בפריז לארח את שרת התרבות לימור לבנת באירוע הפתיחה . " אין כבוד בהזמנתה של לבנת "
 על רקע המהומה שעוררו דבריו של במאי עג'מי לפיהם הוא לא מייצג את ישראל ,  מפרסם היום  ( ראשון )  ,  איש הקולנוע מוחמד בכרי מכתב נגד החלטת פסטיבל הסרטים הישראלי בפריז לארח את שרת התרבות לימור לבנת באירוע הפתיחה .  בכרי היה אמור להציג בפסטיבל את סרטו הדוקומנטרי  " זוהרה ".  
" כיוצרים אנחנו שמחים על כל הזדמנות להראות את סרטינו ",  כתב בכרי במכתב משותף יחד עם מייסדת הוצאת הספרים  " אנדלוס ",  יעל לרר שהוזמנה אף היא לפסטיבל ." לצערנו ,  למדנו בימים האחרונים כי הפסטיבל מאורגן בשיתוף משרד החוץ הישראלי וכי את פתיחתו תכבד שרת התרבות והספורט ,  לימור לבנת .  בהזמנתה של לבנת לפתיחת הפסטיבל אין שום כבוד ,  לא למארגניו ולא לנו ". 
עוד כתבו השניים כי  " אותה שרת תרבות שאומרת כי 'הקולנוע הישראלי מוכיח שוב ושוב שהתרבות היא השגרירה הטובה ביותר של המדינה' ,  הראתה למה היא מתכוונת בכך כאשר תקפה את חלקנו ,  על התנגדותנו לכיבוש ולאפרטהייד ועל שאיפתנו לשוויון ולצדק ,  ואמרה :  'על חבורת הבמאים הזו נאמר 'מהרסייך ומחריבייך ממך ייצאו' ".  דבריה של לבנת מיוחסים להענקת פרס דב הפלטינה לבכרי במהלך פסטיבל ברלין ,  כפי שפורסם לראשונה בוואלה !  תרבות .  
לדבריהם , " משרד התרבות ,  כמו משרד החוץ הישראלי ,  מתעניין ביצירה שלנו ,  ובקולנוע שנעשה בישראל בכלל ,  רק כאשר הוא מנסה להשתמש בנו כחלק ממכונת תעמולה שמטרתה ליצור לישראל תדמית של מדינה דמוקרטית ונאורה ולכסות בכך על פשעי מלחמה ,  הפרדה ,  כיבוש ודיכוי ". 
מעדי צור ,  דוברת הפסטיבל נמסר בתגובה ,  כי  " אנו שמחים על כך שהשרה לבנת תכבד אותנו בהשתתפותה בפסטיבל .  יתרה מכך ,  משרד התרבות תרם רבות לקיומו של הפסטיבל שחוגג השנה עשור .  באשר לעצומה ,  מר בכרי יודע מזה מספר חודשים כי הפסטיבל זוכה לתמיכה מטעם מדינת ישראל ,  הדבר גם פורסם מזה זמן באתר הרשמי ולפיכך מועד פרסום המחאה מעורר תמיהה ,  לשון המעטה . 
 " העצומה ,  ששלח בשיתוף עם יעל לרר ,  היא חלק מהתנהלות אינטלקטואלית לא ישרה הנהוגה במחוזותינו כשמצד אחד מלינים ומתלוננים על תמיכה ממשלתית ובה בעת ,  ביד שנייה ,  מתפרנסים מהמדינה הן דרך מסגרות אקדמיות או באמצעות עמותות משניות ".  
ממשרד התרבות סירבו להגיב

בכרי לפסטיבל הסרטים בפריז : " אל תזמינו את לבנת "
 איש הקולנוע מוחמד בכרי פרסם מכתב נגד החלטת פסטיבל הסרטים הישראלי בפריז לארח את שרת התרבות לימור לבנת באירוע הפתיחה . " אין כבוד בהזמנתה של לבנת "
 
