עוד דרך לפגוע בערביי ישראל 
תוכנית ויסקונסין
 >  >  לקראת הדיון בממשלה על הרחבת תוכנית ויסקונסין  ( אורות לתעסוקה )  ,  התכסתה העיתונות במודעות ענק לקידום התוכנית ,  כשמשרד התמ"ת עצמו מעסיק יחצ"נים לקידום המדיניות שלו עצמו .  גם כתבים נחלצו לקידום ,  בהם מירב ארלוזורוב  ( "תוכנית ויסקונסין - פתרון אלגנטי לבעיה הדמוגרפית ",  themarker ,  23.12.2009 )  ,  שזה זמן רב כותבת על נפלאות התוכנית .  נראה שכלו הנימוקים ,  ועכשיו צריך לתבל אותם במנה של הפחדות דמוגרפיות .  איך הצליחה ארלוזורוב לחבר בין תוכנית ויסקונסין לפחד מערבים ?  לצורך העניין היא מגייסת את הסכנה הדמוגרפית .  הסכנה ,  כך היא מסבירה ,  היא שעוד כמה שנים יהיו יותר מדי ערבים בשטחים ובישראל ,  ויש לה מענה מקורי :  תוכנית ויסקונסין .  תוכנית ויסקונסין ,  לא פחות ,  תקדם את הנשים הערביות ,  ואלה ,  כאשר יראו את האור - יפסיקו לעשות הרבה ילדים .  אין ויכוח שיש לקדם את הנשים ואת כלל האוכלוסייה הערבית בישראל .  מערכת החינוך הערבית מופלית לרעה זה שנים ויש להזרים אליה כספים שהובטחו מזמן ;  יש צורך עצום בהשקעה ציבורית בתשתיות ביישובים הערביים ,  ביצירת מקומות עבודה בכפרים ובפיתוח התחבורה הציבורית בהם ;  וכבר מזמן הגיע הזמן לאשר תוכניות בנייה ולאפשר הקמת ערים ערביות וכפרים חדשים ,  יחד עם אזורי תעשייה בתוך היישובים הערבים ,  מה שללא ספק יקל באמת על תעסוקת נשים .  בנוסף ,  יש צורך באוניברסיטה ערבית ,  כזו שסטודנטים ערבים יוכלו ללמוד בה בשפת אמם .  זהו עניין בסיסי שיועיל לחברה ולכלכלה - של הערבים ושל כלל אזרחי המדינה .  אבל תוכנית ויסקונסין ?  אין לה כל קשר לכך ,  היא לא משיגה דבר מכל אלה ,  וזו גם לא כוונתה .  תוכנית ויסקונסין היא עוד דרך לפגוע באוכלוסייה הפגועה והפגיעה ביותר במדינה ,  ובתוך כך להעביר עוד כמה מיליוני שקלים לכיסן של קומץ חברות ענק .  התוכנית מתמחה בדחיפת האזרחים לשוק עבודה פוגעני ,  ורובם מושמים במשרות חלקיות וזמניות .  אם התמזל מזלם ,  הם נהפכים מסתם עניים - לעניים עובדים ,  שמשתכרים שכר מינימום ואף פחות ממנו .  תוכנית ויסקונסין מעבירה מסר חד וחלק לעובדים במדינת ישראל :  אל תרימו ראש ,  אל תדרשו תנאים הוגנים ,  אל תרגיזו את המעסיקים ,  כי אין לכם על מי להישען - המדינה כבר לא תדאג לכם .  המשתתפים בתוכנית ויסקונסין נשלחים להכשרות  " רכות ",  שאינן מקדמות את סיכוייהם להיקלט בעבודה יציבה .  היא לא מוסיפה לנשים ולגברים המשתתפים בה שנות לימוד ולא הכשרה מקצועית ,  אלא מלמדת אותם  " להתנהג יפה ",  לכתוב קורות חיים ולהיכנע לשרירות לב של פקידי החברות הפרטיות המפעילות אותה .  הנתונים הרשמיים עצמם מראים כי התוכנית אינה מחלצת מעוני .  66% מאלה שהושמו לעבודה באמצעות התוכנית מרוויחים פחות מ-3,000 שקל בחודש ,  ורק 6% מרוויחים יותר מ-5,000 שקל בחודש .  הכנסתם הכוללת של המשתתפים בתוכנית כמעט שלא עלתה .  הכותב הוא מרצה להיסטוריה באוניברסיטת תל אביב ופעיל חברתי

עוד דרך לפגוע בערביי ישראל 
תוכנית ויסקונסין

