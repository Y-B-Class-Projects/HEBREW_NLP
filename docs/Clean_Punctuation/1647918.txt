חוזרים לאדום :  הבורסות בארה"ב סגרו שבוע שלילי ראשון זה שלושה שבועות 
האג"ח של ממשלת ארה"ב רשמו את השבוע הטוב ביותר שלהן מאז אוגוסט 2009
 >  >  בורסות וול סטריט רשמו ביום שישי מגמה חיובית בתום יום מסחר הפכפך ,  על רקע נתוני מקרו נתונים כלכליים מעורבים שפורסמו בסוף השבוע בארה"ב והפסד רבעוני גדול מהצפוי של חברת הביטוח aig .  עם זאת ,  המדדים השלימו ירידה שבועית ראשונה זה שלושה שבועות .  בסיכום חודשי המדדים עלו .  עליות חדות נרשמו ביום שישי בשוק האג"ח הממשלתיות האמריקאיות .  מדד דאו ג'ונס עלה קלות ל-10,325 נקודות ,  אך ירד בסיכום שבועי ב-0.7% .  בפברואר עלה המדד ב-2.6% .  מדד נאסד"ק עלה ב-0.2% ל-2,238 נקודות ,  אך איבד 0.3% בסיכום שבועי ועלה ב-4.2% בפברואר .  מדד 500 s & p הוסיף 0.1% ל-1,104 נקודות ,  אך ירד ב-0.4% בשבוע עבר ועלה ב-2.8% החודש .  שוק האג"ח הממשלתיות האמריקאיות רשם עליות חדות ביום שישי והשלים את הזינוק השבועי החד ביותר מאז אוגוסט 2009 .  התשואה על האג"ח ל-10 שנים נפלה ב-0.047% ל-3.6% .  בסיכום שבועי נפלה התשואה בכמעט 0.2% - הנפילה השבועית החדה ביותר מאז אוגוסט .  האג"ח הממשלתיות עלו ב-0.1% בפברואר ,  לפי מדד בנק אוף אמריקה מריל לינץ' ,  בהמשך לעלייה של 1.6% בינואר .  התוצר המקומי הגולמי  ( gdp )  של ארה"ב צמח ברבעון הרביעי של 2009 בקצב שנתי של 5.9% ,  השיעור הגבוה ביותר זה יותר משש שנים ,  מסר מוקדם יותר משרד המסחר האמריקאי .  ב-2009 כולה נפל התוצר של ארה"ב ב-2.9% - הנפילה השנתית החדה ביותר מאז 1946 .  מדד מנהלי הרכש של אזור שיקאגו בארה"ב עלה בפברואר במפתיע לשיא של חמש שנים .  המדד עלה החודש ל-62.6 נקודות ,  הרמה הגבוהה ביותר מאז 2005 .  קריאה של המדד מעל לרמה של 50 נקודות מצביעה על צמיחה בפעילות הכלכלית ,  ואילו קריאה של המדד מתחת לרמה זו משקפת ירידה בפעילות .  מדד אמון הצרכנים של רויטרס ואוניברסיטת מישיגן ירד בפברואר ל-73.6 נקודות ,  לעומת 74.4 נקודות בינואר .  המדד נותר כמעט ללא שינוי בששת החודשים האחרונים ,  לאחר שבנובמבר 2008 נפל ל-55.3 נקודות - שפל של המדד במיתון הנוכחי .  מנגד סיפק שוק הדיור בארה"ב נתונים עגומים ,  לאחר שמכירות בתים קיימים רשמו בינואר את הנפילה השנייה החדה מעולם ,  והשלימו בכך ירידה חודשית שנייה ברציפות .  מכירות בתים קיימים בארה"ב צנחו ב-7.2% בינואר ,  הנפילה השנייה החדה מעולם ,  לקצב שנתי של 5.05 מיליון בתים ,  המבטא שפל של שבעה חודשים .  בדצמבר 2009 נרשמה נפילה של 16.2% במכירות - הנפילה החדה מעולם .  aig דיווחה ביום שישי על הפסד רבעוני ענק של כמעט תשעה מיליארד דולר עקב הוצאות הקשורות להחזר חובותיה לממשל .  aig ,  לשעבר חברת הביטוח הגדולה בעולם ,  רשמה ברבעון הרביעי הפסד של 65.51 דולר למניה .  ההפסד התפעולי הסתכם ב-52.23 דולר למניה - הפסד גדול לאין ערוך מתחזית האנליסטים שצפו הפסד של 3.94 דולרים למניה .  aig ,  שחולצה בידי הממשל בארה"ב בעלות של יותר מ-182 מיליארד דולר ואשר 80% ממניותיה הן בבעלות הממשל ,  גם הזהירה כי בהיעדר סיוע ממשלתי נוסף  ( בדומה לזה שקיבלה בסתיו שעבר )   " עלול בעתיד להתעורר ספק משמעותי לגבי יכולתה להמשיך לפעול כעסק חי ".  עם זאת ,  החברה הוסיפה יש לרשותה די נזילות כדי  " לממן ותפעל את עסקיה ולהמשיך לפעול כעסק חי במשך לפחות 12 חודשים ".  מניית aig נפלה ב-10% .  רוזטה סטון דיווחה כי רווחיה ברבעון הרביעי רשמו קפיצה של יותר מפי שניים ומנייתה זינקה ב-27% .  טאואר זינקה ב-11% ביום חמישי ,  אך ביום שישי היא איבדה 5.3% .  זאת על רקע המלצה חיובית שקיבלה מקרדן קפיטל .  בית ההשקעות נקב לחברה מחיר יעד של 3 דולרים .
 
חוזרים לאדום :  הבורסות בארה"ב סגרו שבוע שלילי ראשון זה שלושה שבועות 
האג"ח של ממשלת ארה"ב רשמו את השבוע הטוב ביותר שלהן מאז אוגוסט 2009

