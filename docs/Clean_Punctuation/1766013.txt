דיפ פרפל חוזרים לישראל
הרכב הרוק הכבד הוותיק והמצליח יגיע לאמפיתיאטרון של קיסריה ב-14 במאי ,  שנתיים אחרי ביקורו האחרון בישראל
דיפ פרפל חוזרים לישראל :  אחת הלהקות הוותיקות והאגדתיות בתולדות הרוק תופיע ב-14 במאי באמפיתיאטרון של קיסריה .  מכירת הכרטיסים תחל הערב  ( חמישי )  במשרד הכרטיסים של הקסטל בתל אביב .  
זהו ביקור ראשון של הלהקה מאז המיני-סיבוב הופעות המצליח למדי שערכה בישראל בשנת 2008 .  אז ,  הופיעה הלהקה בישראל ארבע פעמים ,  כשלכל ההופעות נמכרו כל הכרטיסים מראש ,  במחירים גבוהים למדי .  גם הפעם מחיר הכרטיסים לא רגיל - בין 360 שקלים לכרטיס הזול ביותר ועד ל-810 שקלים לכרטיס היקר ביותר .  
כיום ,  חברים בלהקה הסולן המפורסם איאן גילן ,  הבסיסט רוג'ר גלובר ,  המתופף איאן פייס ,  הקלידן דון איירי והגיטריסט סטיב מורס .  לאחרונה ,  רמזו חברים בלהקה כי הם עשויים להקליט אלבום חדש בחורף ובעקבותיו לצאת לטור .  עתה ,  נראה שאחד הלוקיישנים שלהם יהיה ישראל .
 
דיפ פרפל חוזרים לישראל
הרכב הרוק הכבד הוותיק והמצליח יגיע לאמפיתיאטרון של קיסריה ב-14 במאי ,  שנתיים אחרי ביקורו האחרון בישראל

