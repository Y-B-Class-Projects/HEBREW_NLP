מזכ"ל ה-OECD לנשיא פרס :  ישנה התקדמות משמעותית בשטח בכניסת ישראל לארגון
אנחל גורייה לפרס :  הארגון פועל מול משרדי הממשלה הרלוונטיים כדי להתגבר על הפערים
נשיא המדינה שמעון פרס נועד היום עם מזכ"ל ארגון המדינות המפותחות  ( oecd )  אנחל גורייה .  גורייה הגיש לנשיא דו"ח אחרון שערך הארגון הנוגע לכלכלת ישראל ולשוק העבודה שלה .  הדו"חות מציגים את הפערים האחרונים עליהם יש לגשר לקראת הצטרפותה של ישראל ל-oecd.גורייה אמר לנשיא כי הארגון פועל מול משרדי הממשלה הרלוונטיים בישראל ,  כדי להתגבר על הפערים הנותרים והודה : " זהו הליך מרגש בעבורנו ורצינו לדווח לך כי ישנה התקדמות משמעותית בשטח ".  ב-oecd חברות כיום 31 מהמדינות המפותחות בעולם ,  שהתל"ג שלהן מהווה כשני שליש מהתל"ג העולמי .  ישראל מועמדת מובילה להצטרף לארגון ,  ככל הנראה במאי 2010.פרס אמר כי ישראל נערכת להצטרפות לארגון  - " באמצעות הארגון נוכל להציג את ישראל האחרת ,  החדשנית ,  המובילה ,  הטכנולוגית ,  המדעית ,  הדואגת לכל אזרחיה ויש לכך חשיבות עליונה ".  פרס הציג למזכ"ל שורה של תחומים בהם ניצבת ישראל לצד המדינות המובילות בעולם והדגיש כי הוא  " משוכנע שביום שבו יושג שלום בין ישראל לשכנותיה ,  התל"ג לנפש יעלה מרמתו הנוכחית ל-35 אלף דולר לנפש ". בעניין התחייבות ישראל להרחבת מעגל העבודה ושילוב סקטורים נוספים בכלכלה הישראלית ,  בכללם החרדים והערבים ,  הציג פרס למזכ"ל שורה של דוגמאות קונקרטיות לשיפור חברתי-כלכלי .  בין היתר סיפר לו על אוטובוס המנכ"לים ,  בהשתתפות בכירי המשק בישראל ,  שהצטרפו אליו בביקורו בשבוע שעבר בנצרת ,  על מנת לחשוף אותם לניצני פעילות היי-טק בחברה הערבית .
 
מזכ"ל ה-OECD לנשיא פרס :  ישנה התקדמות משמעותית בשטח בכניסת ישראל לארגון
אנחל גורייה לפרס :  הארגון פועל מול משרדי הממשלה הרלוונטיים כדי להתגבר על הפערים

