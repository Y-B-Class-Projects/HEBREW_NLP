ליגה א' :  עירוני אום אל פאחם כבשה את הפסגה
ניצחה 0:2 את ג'ת ומקדימה אותה בזכות הפרש שערים .  דרום :  השקמה כפתה 1:1 על הפועל הרצליה ,  0:1 לחדרה על קרית גת
המחזור ה-19 בליגה א' עמד היום  ( שישי )  בסימן התחממות בצמרת .  בצפון ניצחה עירוני אום אל פאחם את מכבי עירוני ג'ת 0:2 במשחק שעמד במוקד משחקי המחזור .  בזכות הניצחון חלפה אום אל פאחם על ג'ת בטבלה ,  והיא מקדימה אותה בזכות הפרש שערים בלבד .  
עירוני אום אל פאחם - מכבי עירוני ג'ת 0:2
לעיני כ-8,000 צופים קבע וואהב ברכאת 0:1 לעירוני אם אל פאחם כשנגח פנימה כדור קרן של מוחמד ג'מאל .  בדקה-73 הורחק אילן טל האורח לאחר שפלט מילים מיותרות לעברו של השופט ,  ובדקה ה-77 היה זה אורן זילכה שעלה דקה קודם לכן כמחליף ונעץ את השני ,  שהבטיח מעשית את הניצחון לקבוצתו של סמיר עיסא .
 מכבי צור שלום - מכבי עירוני טירה 0:4
שער בודד של אלירן אלקובי מהנקודה הלבנה בדקה ה-22 לאחר הכשלה של דודו בן שושן ברחבה הפרידה בין שתי הקבוצות במחצית הראשונה .  בשנייה חל המפנה כשדודי יאיר האורח הורחק בצהוב שני ואחריו גם דוד דינטו .  מול 9 שחקנים לא התקשתה צור שלום ועלתה ל-0:2 עם שער של יוסי ואנונו .  דודו בן שושן קבע 0:3 ואת התוצאה חתם אלקובי בשערו השני במשחק .  
הפועל עפולה - הפועל כפר כנא 2:3
מהפך עפולאי שהציב אותה חזק במקום השלישי .  דאוד עליסאת כבש את השער היחיד במחצית הראשונה בדקה ה-25 .  הוא גם היה זה שקבע 0:2 בדקה ה-49 .  דקתיים לאחר מכן צימק יקי ויצמן .  ניר כהן קבע 2:2 בדקה ה-72 ואת המהפך השלים בצורה הכי דרמטית שאפשר ,  מתן נמני בדקה ה-93 .
 הפועל בני טמרה - עירוני קרית אתא 3:3
בליץ של טמרה הוליך אותה ליתרון מבטיח של 0:3 בדקה ה-38 משערים של מאהר חוסין ,  עבד מורג'ן והילאל מוסא .  על סף המחצית צימק שי דהן .  עוד משה צימק ל-3:2 ואת התוצאה חתם עדן אדרי בדקה ה-80 .  
הפועל אסי גלבוע - מכבי טמרה 0:2
שערים של אפי סבג ואמיר דיאב במחצית הראשונה הכריעו את המשחק לטובת חניכיו של טל בניה שעשו עוד צעד בדרך להבטחת ההישארות .
 מכבי כפר כנא - מכבי אום אל פאחם 0:2
לאחר מחצית ראשונה חלשה העלה עימאד וואהדני שנכנס כמחליף דקה קודם לכן את המקומיים ליתרון בבעיטה מ-20 מטר .  וואהדני היה זה שביסס אותו בדקה ה-88 מבישול של נור עודה .  בדקה ה-90 זכתה מכבי פאחם בכדור 11 אולם את בעיטתו של אחמד עארף עצר השוער גל מסיקה .
 עירוני טבריה - מ.ס כרמילא/צפת 3:0
לאחר מחצית ראשונה מאופסת העלה בריאן נגמן את האורחים ליתרון .  עבד דנדאן הצעיר קבע 0:2 ואת התוצאה חתם נגמן בשערו השני במשחק .
 מכבי כפר קרע - בני ג'דידה 0:0
גם בחזית הדרום מתחממים העניינים ,  כשהשקמה/רמת חן כפתה 1:1 על הפועל הרצליה ,  ובעקבות כך השנייה בטבלה ,  הפועל חדרה ,  צימקה את הפער מהמוליכה בזכות ניצחון 0:1 בחוץ על קרית גת .  
מכבי השקמה/רמת חן - הפועל הרצליה 1:1
במחצית הראשונה שלטה השקמה והוליכה משער של לירון וילנר בדקה ה-33 .  בשנייה הרצליה הייתה טובה יותר והשוותה משער של עופר סער בדקה ה-52 .  
מכבי קרית גת - הפועל חדרה 1:0
היה זה אחד המשחקים היותר חלשים של חדרה העונה ,  אבל גם מזה היא ידעה לצאת עם שלוש נקודות .  שער בדקה ה-2 של עידן דוד בבעיטה חופשית מ-19 מטר הכריע את ההתמודדות .  בהמשך רשם שוער חדרה ,  נמרוד כהן ,  שתי הצלות של שערים בטוחים מול שחקני קרית גת .
 הפועל מבשרת ציון - הפועל נחלת יהודה 2:1
נחלת שברה את בצורת ההבקעות לאחר שלושה משחקים מאופסים .  עידו ישראלי קבע 0:1 בדקה ה-50 ,  ציון עזרא הכפיל את התוצאה בדקה ה-62 ובדקה ה-74 חזרה מבשרת למשחק עם שער מצמק של מוטי מנחם מהנקודה הלבנה לאחר נגיעת יד של שחקן נחלתי ברחבה .  מבשרת לחצה אך לא הצליחה להשוות .
 הפועל ערד - מכבי קרית מלאכי 1:1
תיקו שביעי ברציפות לערד .  אלירן גבאי העלה את ערד ליתרון בדקה ה-59 ,  יוני רביבו השווה בדקה ה-80 בבעיטה חופשית .  בדקה ה-90 נרשם אירוע שנוי במחלוקת שהשופט הורה על פנדל לערד וביטל אותו לאחר התייעצות עם הקוון מה שעורר את חמתם של המקומיים .  
מכבי יבנה - הפועל כפר שלם 1:1
אורי קרגולה העלה את המקומיים ליתרון כבר בדקה ה-12 ,  אורן דיין השווה שש דקות מאוחר יותר ולאחר מכן שיחקו הקבוצות יותר כדי לא להפסיד מאשר להכריע את המשחק .
 בית"ר כפר סבא - שמשון בני טייבה 1:1
משחק תחתית שלא התעלה לרמה גבוהה .  אוהד צור כבש בנגיחה את שער היתרון של כפ"ס בדקה ה-15 .  חיים ירמיהו השווה בדקה ה-67 .
 צפרירים חולון - מכבי עירוני נתיבות 0:0

ליגה א' :  עירוני אום אל פאחם כבשה את הפסגה
ניצחה 0:2 את ג'ת ומקדימה אותה בזכות הפרש שערים .  דרום :  השקמה כפתה 1:1 על הפועל הרצליה ,  0:1 לחדרה על קרית גת

