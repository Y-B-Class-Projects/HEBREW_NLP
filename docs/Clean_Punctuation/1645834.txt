כלכלת תאילנד צמחה ב-5.8% ברבעון הרביעי ,  הודות לעלייה חדה ביצוא
ממשלת תאילנד צופה כי השנה תצמח כלכלתה בשיעור של 3.5%-4.5%
כלכלת תאילנד צמחה ברבעון הרביעי בשיעור חד מהצפוי ,  בעקבות עלייה ביצוא ותמריצי הממשלה ,  ולמרות אי היציבות הפוליטית ששררה בתאילנד בשנה האחרונה ואיימה על התאוששות הכלכלה.התמ"ג של תאילנד צמח ברבעון הרביעי ב-5.8% ,  לעומת הרבעון המקביל שנה קודם לכן ,  ועלה בכך על תחזיות אנליסטים שצפו עלייה של 4.3% .  במהלך 2009 נרשמה צמיחה שלילית של 2.3% בתמ"ג של תאילנד .  בהשוואה לרבעון השלישי צמח התמ"ג ב-3.6%.עלייה בייצוא היתה הגורם העיקרי שעודד את הצמיחה .  היצוא מתאילנד ,  המהווה 60% מהכלכלה ,  עלה בינואר בשיעור החד ביותר זה שנה וחצי .  היצוא לסין עלה ב-94% בינואר ,  בעוד שהיצוא לארה"ב ויפן עלה ב-16% .  הייצוא למדינות דרום מזרח אסיה זינק ב-67%.אי היציבות הפוליטית בתאילנד עדיין מאיימת על הכלכלה ,  לאחר שתומכי ראש הממשלה המודח ,  תקסין שינווטרה ,  הגבירו את צעדי המחאה נגד הממשלה ,  כך אמר היום שר האוצר התאילנדי ,  קורן צ'אטיקוואניג'.התמ"ג של תאילנד - הכלכלה השנייה בגודלה בדרום מזרח אסיה - עשוי לצמוח השנה בשיעור של 3.5%-4.5% ,  אמר היום אמפון קיטימפון ,  מזכ"ל המועצה הכלכלית המייעצת לממשלת תאילנד .  בנפרד ,  אמר קורן כי הצמיחה ברבעון הנוכחי עשויה להגיע ל-5%.בורסת תאילנד עולה ב-1.2% ,  לאחר שבחודש ינואר - שהיה הגרוע ביותר עבור הבורסה מאז אוקטובר 2008 - איבדה 5.2% .
 
כלכלת תאילנד צמחה ב-5.8% ברבעון הרביעי ,  הודות לעלייה חדה ביצוא
ממשלת תאילנד צופה כי השנה תצמח כלכלתה בשיעור של 3.5%-4.5%

