בריאנט : " זה צלצול השכמה עבורנו "
 הכוכב סבור שהלייקרס חייבים להתעורר .  ג'קסון על הקהל שהתפרע : " מעולם לא ראיתי אותו כך ".  לברון : " שלחנו מסר חזק "
 חתיכת משחק העניקה ליגת ה-NBA לצופיה בחג המולד ,  כאשר שתיים מהמועמדות הבכירות לאליפות נפגשו בסטייפלס סנטר הלילה  ( בין שישי לשבת )  כשלוס אנג'לס לייקרס אירחה את קליבלנד קאלבירס .  הקבוצה של פיל ג'קסון ,  עם המאזן הטוב בליגה ,  ביקשה להנחיל הפסד תשיעי ללברון ג'יימס וחבריו ,  אבל האורחים נתנו להם בראש 87:102 .  לקאבס שמונה הפסדים אמנם ,  אבל הם אט אט סוגרים פערים מהמוליכות .
" זה היה משחק עם הרבה טעם ",  אמר לברון ,  שקלע 26 נקודות באחוזים לא רעים  ( 9 מ-19 ל-2 ,  2 מ-7 ל-3 ,  6 מ-11 מהקו )  . " שתי הקבוצות היו פיזיות מאוד וככה זה צריך להיות .  זה לא היה עניין של לשלוח מסר ללייקרס ,  שלחנו מסר חזק לעצמנו ,  ריצנו לראות כיצד אנו מתמודדים עם הקבוצה הכי טובה ב-NBA .  זה מראה לנו מי אנחנו צריכים להיות .
" מבחינה הגנתית ,  ג'מאריו מון ואנתוני פארקר עשו עבודה גדולה על בריאנט ",  הוסיף קינג ג'יימס . " דבר אחד שניסינו לעשות זה לבנות חומה .  לבנות חומה מסביבו ולתת לו לראות פרצופים רבים מולו ".  לברון הוסיף על מו וויליאמס שנתן הצגה עם 28 נקודות : " הוא עשה מהלכים גדולים ,  הוא היה גדול מהשדה ".  
" זה צלצול השכמה עבורנו ",  אמר קובי .  בריאנט דפק שעון עם 35 נקודות באחוזים לא מזהירים  ( 11 מ-32 ,  1 מ-3 ל-3 ,  12 מ-12 מהקו )  ,  והוא וחבריו לא נראו טוב במשחק ,  דבר שהביא אותם להפסד החמישי שלהם בליגה .
 המשחק הפיזי גרר לא פחות מחמש שריקות טכניות בין היתר ,  כולן ללייקרס .  האלופה הצהובה חשה מקופחת מאוד על ידי השופטים במשחק ,  למאר אודום הורחק סמוך לסיום עם עבירה טכנית שנייה .  השחקנים של הלייקרס התגרו עוד ועוד בשופטים ,  כאשר ארבע דקות לסיום מי שנתנו אקורד צורם למשחק הם אוהדי הלייקרס ,  שהשליכו בקבוקים וחפצים מכל הבא ליד לפרקט . " אני אפילו לא רוצה לראות דבר כזה קורה ",  הוסיף בריאנט על התנהגות הקהל .
" מעולם לא ראיתי את הקהל שלנו מתנהג כך ",  אמר פיל ג'קסון בתדהמה . " אהבתי את ההתלהבות שלהם ,  אבל לא חיבבתי את זה שהם השליכו חפצים .  אין ספק שזו לא הייתה דרך נחמדה להעביר את חג המולד .  לגבי שחקנו לשעבר ,  שאקיל אוניל ,  הוסיף ג'קסון : " הוא בהחלט נוכח במשחק .  אני יודע שהוא השפיע על קובי ".  
" המשחק נגד אורלנדו היווה עבורנו נקודה קריטית כי דיברנו עליו הרבה מאוד ",  אמר לאחר הניצחון ריי אלן ,  הקלע המוביל של הסלטיקס עם 18 נקודות ו-6 ריבאונדים ב-43 דקות וחצי . " עשינו מה שהיינו צריכים ,  והשתלטנו על המשחק ". 
מאמן בוסטון דוק ריברס דיבר על השיטה בה נקטה הקבוצה נגד דוויט הווארד ,  ועל כך שהצליחה לעצור את סופרמן על חמש נקודות בלבד ב-44 דקות כמעט . " שיחקנו מולו באחד על אחד ,  מעבר לכך לא עשינו שום דבר מיוחד ",  אמר ריברס . " אנחנו ברי מזל שיש לנו את קנדריק פרקינס ,  ראשיד וואלאס וגלן דייוס .  הם שומרים מצוין באחד על אחד ".  על המשחק עצמו אמר : " זה לא היה המשחק היפה ביותר .  שתי הקבוצות נתנו הגנה נהדרת ".  
לאחר מכן הרגיע ריברס את אוהדי הסלטיקס שראו את קווין גארנט נופל חזק על הפרקט שתי דקות לסיום ולא חוזר עד הסיום ,  ואמר : " קווין בסדר גמור ,  הוא קיבל מכה בראש שלא הייתה כואבת לו כל כך אם הוא היה מגדל קצת שיער ,  אבל לא קרה לו כלום ".  
" יש לנו בעיה די קבועה עם ההתקפה שלנו נגד הסלטיקס ,  אנחנו לא מצליחים לשמור על רמה קבועה נגדם ",  אמר מאמן המג'יק סטן ואן גנדי . " היא קבוצה מצוינת מבחינה הגנתית ,  אבל יש דרך בה היינו יכולים לעשות זריקות קלות ". 

בריאנט : " זה צלצול השכמה עבורנו "
 הכוכב סבור שהלייקרס חייבים להתעורר .  ג'קסון על הקהל שהתפרע : " מעולם לא ראיתי אותו כך ".  לברון : " שלחנו מסר חזק "
 
