מכירות החגים הקמעוניות בארה"ב זינקו ב-5.5% - השיעור החד ביותר זה חמש שנים
מכירות החגים הסתמכו ב-584 מיליארד דולר ;  הרשתות הגדולות העלו את תחזיות המכירות
מכירות החגים הקמעוניות בארה"ב ב-2010 זינקו ב-5.5% ,  העלייה החדה ביותר זה חמש שנים ,  והסתכמו ב-584 מיליארד דולר לתקופה שבין ה-5 בנובמבר ל-24 בדצמבר ,  כך מסרה ספנדינג-פולס של מאסטרקארד ,  שעוקבת אחר מכירות הקמעונות .  בשנה שעברה נרשמה עלייה של 4.1%.השיפור בשוק העבודה האמריקאי שיפר את ביטחון הצרכנים .  הצריכה הפרטית בארה"ב מהווה 70% מהתמ"ג ,  והעלייה החדה היא אות חיובי לשנה הבאה ,  אמר מייקל מקנמרה ,  סגן נשיא ספנדינג-פולס ." העלייה בביטחון שחררה הכסף מהחסכונות ",  אמר מקנמרה . " נתון זה חותם עונה שהיתה חיובית למדי במגוון מגזרי קמעונות .  אנו מזהים מומנטום שנבנה ונשמר ". מכירות הבגדים רשמו את העלייה החדה ביותר ב-50 הימים שלפני חג המולד ,  עם עלייה של 11% ,  יותר מפי עשר לעומת העלייה שנרשמה בשנה שעברה .  מכירות התכשיטים טיפסו ב-7.2% ,  יותר מפי שניים לעומת העלייה שנרשמה ב-2009 ,  לפי מקנמרה.מכירות מוצרי הצריכה האלקטרוניים עלו ב-1.2% ,  לאחר שבשנה שעברה ירדו ב-4.6% ,  מכירות הריהוט טיפסו ב-3.8% ,  לאחר ירידה של 2.2% בשנה שעברה.טיפאני ,  קמעונית תכשיטי היוקרה השנייה בגודלה בעולם ,  צופה עלייה של 10% במכירות באמריקה השנה בעקבות ירידה של 11% ב-12 החודשים האחרונים .  מייסי'ס ,  רשת חנויות הכלבו השנייה בגודלה בארה"ב ,  העלתה ב-2 בדצמבר את תחזית המכירות לרבעון הרביעי שלה ,  וצופה כעת עלייה של 4.5% .
 
מכירות החגים הקמעוניות בארה"ב זינקו ב-5.5% - השיעור החד ביותר זה חמש שנים
מכירות החגים הסתמכו ב-584 מיליארד דולר ;  הרשתות הגדולות העלו את תחזיות המכירות

