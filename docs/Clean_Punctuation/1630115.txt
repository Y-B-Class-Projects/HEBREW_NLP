שיעור האבטלה בגוש היורו זינק ל-10% - רמתו הגבוהה מזה 11 שנים
שיעור האבטלה בספרד זינק לרמה של 19.4% ;  באירלנד עלה שיעור האבטלה ל-12.9%
שיעור האבטלה בגוש היורו עלה בנובמבר ל-10% ,  רמתו הגבוהה ביותר מזה 11 שנים ,  בעקבות המשבר הכלכלי העולמי שפגע קשות בחלק מ-16 כלכלות הגוש - כך דיווחה היום לשכת הסטטיסטיקה של האיחוד האירופי ,  יורוסטאט.שיעור האבטלה ב-16 מדינות הגוש עלה ל-10% בנובמבר ,  לעומת 9.9% באוקטובר ,  לאחר עלייה של 102 אלף במספר המובטלים .  בספרד ,  אחת הכלכלות הגדולות באירופה ,  זינק שיעור האבטלה ל-19.4% בנובמבר .  באירלנד עלה שיעור האבטלה ל-12.9% ,  בצרפת ל-10% ובאיטליה עמד שיעור האבטלה על 8.3% בנובמבר ,  לעומת 7.6% בגרמניה ,  הכלכלה הגדולה באירופה.בסך הכל ,  15.7 מיליון בני אדם מובטלים כיום בגוש היורו ו-22.9 מיליון מובטלים באיחוד האירופי כולו .  שיעור האבטלה באיחוד האירופי עמד בנובמבר על 9.5% .  היום הודיעה אנהויזר בוש-אינבב ,  יצרנית הבירה הגדולה בעולם ,  על תוכניתה לקצץ 10% מהכוח העבודה שלה באירופה ,  המסתכם ב-8,000 עובדים.כלכלת גוש היורו יצאה ברבעון השלישי של 2009 ממיתון ,  עם צמיחה כלכלית של 0.4% ,  אולם הצמיחה החלשה והמשך העלייה בשיעור האבטלה צפויים לפגוע בהתאוששותה של הכלכלה האירופית ולמנוע התאוששות בצריכה הפרטית .
 
שיעור האבטלה בגוש היורו זינק ל-10% - רמתו הגבוהה מזה 11 שנים
שיעור האבטלה בספרד זינק לרמה של 19.4% ;  באירלנד עלה שיעור האבטלה ל-12.9%

