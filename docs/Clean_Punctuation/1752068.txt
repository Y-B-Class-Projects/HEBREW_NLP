אינדונזיה :  הר הגעש התפרץ ,  לפחות 90 נהרגו
הר הגעש מראפי התפרץ הלילה שוב ופיזר ענני עפר שכיסו כפרים רבים באזור .  כ-75 אלף בני אדם פונו מבתיהם וצוותי החילוץ דיווחו כי גופות ההרוגים שרופות ללא היכר
 ( צילום :  רויטרס .  עריכה :  עידן גוראל ) 
יותר מ-90 בני אדם נהרגו הלילה  ( שישי )  בהתפרצות הר הגעש מראפי שבאינדונזיה .  עשרות נפגעו כתוצאה מההתפרצות וטופלו בשל כוויות ובעיות נשימה ,  לאחר שענן אפר כיסה כפרים רבים באזור .  כ-75 אלף בני אדם פונו מבתיהם .  
הר הגעש מראפי נמצא בלב אזור מאוכלס ביותר במרכז האי ג'אווה ,  שם גם שוכנת בירת אינדונזיה ג'קרטה .  ההר נחשב לאחד הפעילים ביותר בעולם .  ההתפרצות האחרונה שלו החלה ביום חמישי .  צוותי חילוץ באזור דיווחו כי כפרים באזור הר הגעש עולים באש וכי גופות ההרוגים שרופות ללא היכר .  
מממשלת אינדונזיה נמסר כי  " זו ההתפרצות הגדולה ביותר אי פעם .  ענני החום הגיעו למרחק של 13 קילומטרים מהר הגעש והפיצוץ נשמע למרחק של 20 קילומטרים ".  מדענים מזהירים מהתפרצויות נוספות בשבועות הקרובים .
 
אינדונזיה :  הר הגעש התפרץ ,  לפחות 90 נהרגו
הר הגעש מראפי התפרץ הלילה שוב ופיזר ענני עפר שכיסו כפרים רבים באזור .  כ-75 אלף בני אדם פונו מבתיהם וצוותי החילוץ דיווחו כי גופות ההרוגים שרופות ללא היכר

