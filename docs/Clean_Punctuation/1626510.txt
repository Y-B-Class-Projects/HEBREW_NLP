מי מת ? 
במשך ארבעה עשורים עסק האמן גדעון גכטמן במותו .  שנה לאחר שמת באמת ,  עולה תערוכה המציגה את השפעתו הנרחבת על האמנות הישראלית .  דניאל זילברברג חיה מתה
ב-1975 ,  פרסם האמן גדעון גכטמן בעיתון הארץ כמה מודעות אבל שבישרו על מותו .  המודעות עוררו סנסציה ,  לא רק כי היו שקריות כמובן אלא בעיקר כי נתפסו כהגדרה מחדש של גבולות מרחב התצוגה של האמנות .  כעבור 30 שנה ,  התראיין שוב לעיתון וסיפר שלפעמים הוא חולם שהוא הולך באוויר ושאף אחד לא רואה : " היי חבר'ה ,  אני הולך באוויר ",  הוא אמר בתסכול , " אתם לא רואים ,  אתם לא רואים שאני הולך באוויר ?  "  כעבור כמה חודשים ,  הוא מת  הפעם באמת .  
לאורך ארבעה עשורים ,  הציג גכטמן  שנלחם כל חייו בבריאותו הרופפת ועבר ארבעה ניתוחי לב פתוח ואינספור צנטורים  בעיקר מאוזוליאומים לעצמו .  מלחמת ההישרדות הפרטית שלו וההתמודדות עם גופו הפגיע ועם המוות הפכה למרכז יצירתו ,  החל מתיעוד ההכנות לאחד הניתוחים שעבר  עבודה שכללה גילוח של כל שיערות גופו ,  שימור דגימות שתן ופרסום דו"חות רפואיים  ועד תערוכה שהציג לזכר בנו יותם ,  שמת ממחלה קשה בגיל 26 .
 כעת ,  במלאת שנה למותו ,  עושה נירה יצחקי ,  האוצרת ובעלת גלריית שלוש  ( שהיתה גלריית הבית של גכטמן )  ,  צעד ראשון במה שהיא מכנה כ"שרשרת אירועים לשמירה והפצה על מורשתו "  ומעלה את התערוכה  " אתם לא רואים שאני הולך באוויר ?  ".  אלא שבמקום להתחקות אחר מותו  " המתמשך "  של גכטמן ,  החליטה יצחקי להתמקד דווקא בנוכחותו לאחר המוות ולחשוף ,  דרך עבודותיהם של אמנים אחרים ,  את השפעתו רבת ההיקף על האמנות הישראלית .
" רציתי להראות את האופן שבו אמנים מתכתבים עם העבודות של גדעון ",  מספרת יצחקי בשיחה עם וואלה !  תרבות לרגל פתיחת התערוכה , " ולהציג את הקונטקסט של העבודות שלו  איך הוא בעצם עדיין רענן ,  בועט ,  עכשווי וחשוב .  לכן ,  פניתי לאמנים שראיתי קשר בין העבודה שלהם לשלו ,  שקולעים למהות העבודות שלו ,  ששומרים על נאמנות ללא פשרות לאמת הפנימית שלהם אך גם למוטיבים המרכזיים בעבודות של גדעון ,  כמו מוות ,  זיכרון ,  גוף כחומר ,  זיוף מול אמת ,  שכפול ושעתוק ".  
האמנים שנבחרו לבסוף מתחלקים למעשה לשתי קבוצות :  אלה שהכירו את גכטמן ועבדו איתו בדיאלוג ישיר  כמו בן הגרי ,  שהיה תלמידו ,  גל וינשטיין ,  מוטי מזרחי ומירי סגל  ואלה שעבודותיהם מתכתבות באופן סמוי עם יצירותיו  כמו אורי דרומר ,  ארז ישראלי ,  הילה לולו לין ,  ומיקי קרצמן . 
" במקרה של מוטי ,"  מסבירה יצחקי , " הוא היה בן שכבה של גדעון והם היו חברים ,  אך לקחו את העיסוק בגוף לכיוונים שונים .  למשל ,  גדעון עסק בגוף באופן ישיר בעבודות שלו משנות ה-70 .  לעומת זאת ,  העבודה 'שנת היונה' של מוטי ,  שמוצגת בתערוכה ,  צולמה ב-1980 בתל חי .  רואים בה צילומים שלו משתין על הממטרות של אחד המקומות הסמליים ביותר בזהות הקולקטיבית הישראלית ,  הצברית  מבצר צבאי עם כל הקונוטציות שמתלוות לדבר ,  'מלח הארץ' כפי שאהבו לכנות את בניה הבריאים והלוחמים של המדינה .  תל חי סימלה את הניצחון הישראלי ומזרחי הראה את הגוף הפגום ,  החשוף ואת התוצרים שלו  שתן ,  למשל  באופן שמזכיר את העיסוק של גכטמן בגוף ". 
כך גם בעבודת הווידיאו של הילה לולו לין  " The Glamorous Blow Jobber ",  בה היא נראית בולעת שרשרת פנינים ובכך חוקרת את גבולות ההשחתה של הגוף .  כך גם גל וינשטיין ,  שמציג בתערוכה וידיאו של סיסמוגרף המודד רעידות בזמן שרשימיו עולים באש .  הנוכחות של העבודה גוברת ככל שהלהבה מכלה את הקווים הצפופים של הגרף ,  דבר הקושר בינה לבין עיסוקו המתמשך של גכטמן בהתכלות .  
עבודת האוצרות לא היתה פשוטה עבור יצחקי ,  שכן זו התערוכה הראשונה שאצרה לגכטמן מבלי שהוא עצמו ילווה את העבודה האופן צמוד . " הוא ידע בדיוק מה הוא רוצה ואיך הוא רוצה שהעבודות שלו ייראו בחלל ,  ובגלל זה כל הזמן חשבתי לעצמי מה גדעון היה חושב ?  במובן מסוים ,  גכטמן השאיר אחריו הוראות לאופן בו צריך לשמר את העבודות שלו ,  וכיוון שהם עסקו בחייו ,  בתיעוד ,  בחשיפה ובשימור שלהם ,  הוא היה אובססיבי לאופן שבו הדברים אמורים לצאת אל הפועל .  הוא הותיר אחריו חוברות המפרטות את האופן שבו צריך לשמר העבדות .  אני מקווה שהצלחתי לקלוע למה שרצה ושהצלחתי לקלוע למהות העבודות שלו ". 


מי מת ? 
במשך ארבעה עשורים עסק האמן גדעון גכטמן במותו .  שנה לאחר שמת באמת ,  עולה תערוכה המציגה את השפעתו הנרחבת על האמנות הישראלית .  דניאל זילברברג חיה מתה

