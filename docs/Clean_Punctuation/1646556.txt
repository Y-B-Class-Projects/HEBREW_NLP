הפעלת הרכבת הקלה בי-ם נדחתה לאפריל 2011
דוד ברודט ישמש כבורר בתביעה בין הזכיינית למדינה .  הבוררים המלווים לפרויקט : " מרבית העיכובים שנגרמו הינם באחריות משרדי הממשלה ועיריית ירושלים "
 פרויקט הרכבת הקלה בירושלים נדחה שוב בשבעה חודשים נוספים  ויופעל מסחרית רק ב-7 באפריל 2011  כך נודע ל-themarker .  זאת ,  לאחר שהבוררים המלווים את הפרויקט ,  השופט בדימוס בועז אוקון ועו"ד רם כספי ,  אימצו שלשום את המלצת היועץ ההנדסי לפרויקט ,  אבי אודווין ,  לדחות את הפרויקט לתקופה של 6-8 חודשים נוספים .
 זאת ,  לאחר שאודווין קבע כי מרבית העיכובים שנגרמו בפרויקט הינם באחריות משרדי הממשלה ועיריית ירושלים ,  ולפיכך ,  לא תוכל לעמוד זכיינית הפרויקט ,  קבוצת סיטי-פס ,  במועד הנוכחי להשלמת הפרויקט הקבוע ב-8 בספטמבר 2010 .  הבוררים קבעו כי העבודות בפרויקט יושלמו עד ה-22 בפברואר 2011  ובחלוף 45 יום של הרצת המערכת ,  תחל הפעלתה המסחרית של הרכבת הקלה .
 כפי שפורסם השבוע ב-themarker ,  בעקבות החלטה זו ,  חשופה המדינה לתביעת ענק מצד הזכיינית אשר עשויה להגיע לטווח 300-500 מיליון שקל .  בתביעה זו שטרם הוגשה ,  צפוי להכריע מנכ"ל משרד האוצר לשעבר ,  דוד ברודט ,  שישמש כבורר הפיננסי לפרויקט .
 פרויקט הרכבת הקלה בירושלים סובל מזה כשלוש שנים מעיכובים וממחלוקות נמשכות בין הזכיינית ,  עיריית ירושלים ומשרדי הממשלה .  זאת ,  על רקע טענות הדדיות בדבר קשיים שמערים כל צד על קידום הפרויקט .  לפני מספר חודשים הודיעה סיטי-פס כי לא תעמוד גם בלוח-הזמנים החדש לביצוע הפרויקט  וכי היא צופה איחור של תשעה חודשים נוספים ממועד השלמתו .  זאת ,  נוסף על דחייה של 19 חודשים עליה סיכמו המדינה והצדדים רק בחודש יוני אשתקד  ואשר בגינה נאלצה המדינה לפצות את סיטי-פס ב-150 מיליון שקל .  היועץ ההנדסי בדק את מצב הפרויקט ביחס לסטאטוס עבודות ההנדסה האזרחית ,  המערכות השונות  ( תנועה ,  כירטוס ,  ביטחון ,  גלאים ,  תמרורים וכו' )   וכן את נושא הרמזורים .  מחוות הדעת עולה כי עיקר הסיבה לעיכובים בפרויקט נובעת מאי-הבהירות סביב הסדרי התנועה בפרויקט ותכנון הרמזורים סביבו .  המדובר בתכנון 60 צמתים המצויים לאורך ציר הרכבת ,ו- 40 צמתים נוספים המצויים לצידי או בניצב לציר תנועת הרכבת .  חוזה הזיכיון קובע כי תכנון הרמזורים יבוצע בידי הזכיין ויאושר בידי המדינה .
 ואולם ,  מן הבדיקה עלה כי המדינה שינתה רק באחרונה את תצורת מערכת הבקרה  ( ממרכזית  למבוזרת )  ,  פרסמה את ההנחיות לתכנון הרמזורים רק שנתיים לאחר הסגירה הפיננסית  ( במרץ 2008 )  ,  וכי קיימת עדיין מחלוקת פרשנית בין המדינה לסיטי-פס על מתן העדיפות ברמזורים .
 עוד מצא הבודק כי משרד התחבורה קבע כי השימוש בתוכנת בקרת רמזורים מסוימת  ( "מערכת ענבר ")  יהיה בגדר חובה  אך משך תקופת הפרויקט עדכן אותה 35 פעמים ,  והשיב באיחור לשאלות הבהרה שהפנה הזכיין לגביה .  במהלך הבדיקה התברר עוד כי הוראת שינוי שנתנה המדינה לפני כארבעה חודשים בנוגע להנחת צנרת ברחוב יפו עשויה להביא לדחיית הפרויקט במספר שבועות .  בסיכומם של דברים ,  החליט הבודק להטיל את מלוא האחריות על המדינה בסוגיות מערכת בקרת התנועה וחלוקת היתרי העבודה  ולהטיל עליה 70% מן האחריות בסוגיית הרמזורים .
 מצוות אב לתחבורה נמסר בתגובה : " אנו שמחים על החלטת הבוררים שקבעו לראשונה תאריך סופי ומחייב לחברת סיטי-פס להפעלה מסחרית של הרכבת הקלה בירושלים .  מגיע לתושבים שסוף-סוף תסתיים תקופה ארוכה של עיכובים ". 

הפעלת הרכבת הקלה בי-ם נדחתה לאפריל 2011
דוד ברודט ישמש כבורר בתביעה בין הזכיינית למדינה .  הבוררים המלווים לפרויקט : " מרבית העיכובים שנגרמו הינם באחריות משרדי הממשלה ועיריית ירושלים "
 
