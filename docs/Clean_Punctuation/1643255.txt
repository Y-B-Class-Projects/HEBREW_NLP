מאוגוסט :  הלוך ושוב לז'נווה ב-70 יורו
בעקבות הצלחת הקו של איזיג'ט ללונדון - תשיק חברת הלואו-קוסט 4 טיסות שבועיות בכל כיוון בין ישראל לשווייץ .  בחברה מבטיחים שזו רק ההתחלה
חברת הטיסות המוזלות  ( Low Cost )  איזיג'ט תשיק ב-30 באוגוסט קו תעופה חדש בין ישראל לז'נווה שבשווייץ ,  בנוסף לטיסותיה מלונדון לנתב"ג .  איזיג'ט תפעיל בקו ארבע טיסות בשבוע .  
המהלך מתאפשר הודות להסכם התעופה החדש בין ישראל לשווייץ  .  המחיר ההתחלתי לטיסות הלוך ושוב מנתב"ג לז'נווה יהיה 67.98 יורו ,  כולל מסי נמל ,  ומז'נווה לנתב"ג 103.90 פרנקים שווייציים  ( כ-71 יורו )  ,  כולל מסי נמל .  
הטיסות יתבצעו בימים ראשון ,  שני ,  חמישי ושישי .  הטיסות מנתב"ג ייצאו ב-18:40 בערב וינחתו בז'נווה ב-22:15 זמן מקומי ;  הטיסות מז'נווה ייצאו ב-12:45 בצהריים ויגיעו לנתב"ג ב-17:50 .  
המנהלת המסחרית של איזיג'ט בבריטניה ,  סופי דקרס ,  אמרה : " אנו שמחים להרחיב את השירות שלנו בישראל ולהציע ללקוחותינו ליהנות מהמחירים הנמוכים ביותר ליעד אטרקטיווי כז'נווה .  אנו שואפים תמיד להציע יעדים נוספים ללקוחותינו ברחבי העולם ".  
איזיג'ט מפעילה כיום 182 מטוסים ב-504 קווים ל-118 נמלי תעופה ב-29 מדינות .  ב-12 החודשים האחרונים הטיסה החברה יותר מ-46 מיליון נוסעים .
 
מאוגוסט :  הלוך ושוב לז'נווה ב-70 יורו
בעקבות הצלחת הקו של איזיג'ט ללונדון - תשיק חברת הלואו-קוסט 4 טיסות שבועיות בכל כיוון בין ישראל לשווייץ .  בחברה מבטיחים שזו רק ההתחלה

