בואנוס איירס -לא רק סטייקים
אם אתם צמחונים וטבעונים - או סתם חובבי ירקות - שמבקרים בבואנוס איירס ,  תשמחו לשמוע שיש לה מה להציע לכם .  וזה אפילו טעים
ניו יורק טיימס כשעל השולחן הונח מרק בוטנים חריף-מתוק עם פסטו והואקטאי - נענע שחורה מהאנדים ,  הבנתי שסעודה צמחונית היא כבר לא צירוף גס בבואנוס איירס .  כצמחוני שמטייל במדינה שבה מככב בשר הבקר ,  ציפיתי כי הארוחות שלי יהיו מין אוסף של מנות תוספת - ירקות מאודים ותפוחי אדמה בדרך הכנה כלשהי ,  בתוספת חטיפי גרנולה מדי פעם .  עבור רבים ,  ואני ביניהם ,  צמחונות היא לא רק עניין של טעם ,  אלא דרך חיים .  אני שייך לדת הג'יין - דת הודית עתיקה שמעודדת אהימסה ,  כלומר התנהגות לא אלימה כלפי כל יצור חי .  כחלק מכך ,  הדיאטה שלי אוסרת על אכילת בשר ,  עוף ,  דגים ואפילו ביצים ,  אך היא מתירה אכילת חלב וגבינות .  בטיולי האחרון בבירת ארגנטינה הופתעתי לטובה כשגיליתי מסעדות חדשות רבות שמציעות מזון צמחוני טעים ובריא .  המסעדות מרוכזות בעיקר סביב רובע פלרמו הוליווד היוקרתי ,  ומגישות מאכלים ביתיים ופשוטים - המיועדים לסועדים שאינם נמנים עם חובבי הבשר .  קאסה פליקס :  אוכל לפי דרישה קאסה פליקס היא מסעדה פרטית המציעה חוויה קולינרית ייחודית בביתם של השף הארגנטינאי דייגו פליקס ואשתו ,  סנרה ,  בשכונת צ'קריטה .  הסועדים ,  כתריסר בכל ארוחה ,  מתבקשים להזמין מקומות מראש  ( בטלפון או במייל )  ולפרט את דרישותיהם המיוחדות :  אוכל צמחוני ,  ללא גלוטן וכל בקשה אחרת ,  שכן המקום מגיש גם מנות בשריות .  האווירה ידידותית ומספקת הזדמנות להכיר את הסועדים האחרים .  את הארוחה בת חמש המנות פתחתי בשיעור בוטניקה בחצר האחורית של פליקס ,  שם קטף השף סוגים שונים של עלים ושל תבלינים ,  ונתן לי לרחרח .  העשבים והירקות הגדלים בחצר היו הרכיבים העיקריים בארוחה .  ראשית הוגש מרק הבוטנים שהוזכר לעיל .  אף כי אני מעדיף שלא לערבב בין מתוק לחריף ,  המרק הקרמי ערב לחכי ,  והאיזון בין הטעמים היה מושלם .  המנה הבאה היתה הומיטה תירס וקישואים - מנה דרום אמריקאית בסגנון הטאמאלה המקסיקנית - שהיתה מנחמת ,  עסיסית וממלאת .  לאחר מכן הגיע הקינוח :  פיסות תפוח מושרות ברום ,  המוגשות עם מחית תמרים ושקדים ועם קרם תפוז סיני .  היא לא נשארה זמן רב על הצלחת .  casa felix ,   ( 54-11 )  4555-1882 ;  diegofelix.com ;  כ-80 דולר עבור ארוחה לשניים .  מרביליה :  ארוחות בוקר ארוכות מרביליה היא מאפייה ובית קפה אורגני בסגנון כפרי נינוח ,  מקום שבו ארוחות הבוקר נמשכות שעות והעיתונים נשארים על השולחנות עד הסגירה בשעות הערב המוקדמות .  ארוחות הבוקר מושכות בעיקר תיירים ;  המקומיים אינם נוהגים להשכים קום .  אך בצהריים המקום הומה תיירים ומקומיים כאחד .  את מרביליה הקימה מריאנה צ'אמי ,  31 ,  לאחר שסבלה מדלקת פרקים חריפה כילדה ובעצת רופאה עברה לצמחונות בהיותה בת 13 .  נראה כי הדיאטה ריפאה את מחלתה ,  ומאז לא פנתה לאחור .  כדי ליצור תפריט מזין ובריא ,  היא גייסה את השפית המוכשרת ג'וליאנה לופז מאי ,  ילידת בואנוס איירס .  פתחנו בקנקן לימונדת ג'ינג'ר ומנטה ,  שלא איכזבה .  לאחר מכן עברנו לכריך פלאפל ,  שהיה מעט יבש לטעמי ,  אך הסלט העשיר היה טעים מאוד ומתובל כהלכה .  כיף לאכול בריא .  meraviglia ,  gorriti 5796 ;   ( 54-11 )  4775-7949 ;  meraviglia.com.ar ;  כ-12 דולר עבור ארוחה לשניים .  בואנוס איירס ורדה :  שתו מיץ מסעדה חביבה זאת מעודדת סגנון חיים בריא - היא מציעה בין היתר תפריט מרשים של מיצים סחוטים עם תוספות כגון דגנים ועשב חיטה ,  ואף גישה רוחנית שלא פחות חשובה מהצמחונות .  התפריט כולל מנות לצמחונים ולטבעונים .  לדוגמה ,  מרק הדלעת בושל מבלי שיגיע לרתיחה ,  כדי לשמור על המרכיבים התזונתיים שלו .  המנה העיקרית ,  ריזוטו קינואה עם גזר ,  סלרי ,  גבינות ושמן שום - היתה חמה וקלילה ,  מעין גרסה משודרגת ובריאה למקרוני בגבינה .  כשהחלפנו דברים עם היושבים בשולחן לידנו ,  התברר כי הם חזרו מקבוצת מדיטציה בשם  " אמנות החיים ".  ניקי בינגהאם ,  ילידת בריטניה שעובדת במדריכה בקבוצה ,  אמרה כי היחס לצמחונים בעיר השתנה בשנים האחרונות : " במשך שנים ,  הרעיון של אוכל צמחוני שהוא גם טעים היה בלתי נתפש ".  buenos aires verde ,  gorriti 5657 ;   ( 54-11 )  4775-9594 ;  bsasverde.com ;  כ-23 דולר עבור ארוחה לשניים .  ארבליטו :  ביסטרו צנוע כרמן פז ,  הבעלים של הביסטרו הקטן והצנוע הזה ,  כינתה אותו על שם הרחוב שבו הוא שוכן בשכונת פלרמו הוליווד .  היא עומדת בדרך כלל מאחורי הדלפק ,  חותכת בצלים סגולים או גזרים ,  ועוצרת מדי פעם כדי לקדם את האורחים הקבועים בנשיקות וחיבוקים .  ארבליטו ,  שהשולחנות והצלחות בה אינם אחידים והשפים שלה נלהבים אך חסרי ניסיון ,  אינה מסעדה מתוחכמת .  בזכות האווירה החיובית והמזמינה שמקרינה פז ,  שבים האורחים ופוקדים את המקום .  התפריט היומי כולל חמש או שש מנות מתחלפות .  הזמנו פפרדלה תרד ואגוזים ומנת ירקות בנוסח פרו ,  עם שעועית שחורה ואורז .  תוך דקות הגיעה הפסטה ,  שהיתה אולי הפסטה הטרייה ביותר שאכלתי מעודי .  לאחר מכן הגיעה מנה של פלפלים ירוקים ואדומים ,  בצלים ותפוחי אדמה ,  שנשאה ארומה עזה של ג'ינג'ר .  על מצע הירקות הונח האורז הלבן ,  והמרכיבים השתלבו היטב והתאימו בשלמות .  arevalito ,  arevalo 1478 ;   ( 54-11 )  4776-4252 ;  כ-15 דולר עבור ארוחה לשניים .  ביזנס  &  פלז'רעמנואל גרינשפן מנהל ובעלים ,  ארנקי עמנואל גלידה שאסור לפספס  " un altra volta היא גלידרייה מפורסמת בבואנוס איירס .  יש לה כמה סניפים בעיר ,  והיא מציעה מגוון טעמים עשיר - כולם טעימים .  אסור לפספס את דולצ'ה ויטה ,  שהוא מהטעימים ביותר .  הסניף עצמו מרשים וממוקם במרכז הקניות pilar "   .  אתר הגלידרייה :  unaltravolta.com.ar משה אולדק מנכ"ל סופרגז הופעה וארוחה בכרטיס אחד  " אני ממליץ על מופע טנגו מדהים הכולל ארוחת ערב במקום שנקרא cafe de los angelitos בבואנוס איירס .  המחיר לארוחה ולהופעה הוא כ-155 דולר לזוג .  המשקאות חופשיים ,  ואפשר להזמין מקומות באתר של הקפה ".  cafedelosangelitos.com יוסי חן מנכ"ל מוביל ליס ארגנטינה אותנטית"למעוניינים לראות בבואנוס איירס חלקה אמיתית ולא ממוסחרת של ארגנטינה ,  מומלץ לבקר בשוק מטדרוס  ( mataderos )  ,  המוכר פחות מהשווקים של הרובעים לה בוקה ,  סן טלמו ורקולטה .  שם תוכלו לטעום מגוון של מאכלים ארגנטינאיים אותנטיים כמו מונדונגו ,  לוקרו ,  ריבות ,  ירקות מוחמצים ,  ליקרים ועוד ,  והכל תוצרת בית .  השוק פתוח בימי ראשון ,  מ-12:00 ועד 18:00 ". 

בואנוס איירס -לא רק סטייקים
אם אתם צמחונים וטבעונים - או סתם חובבי ירקות - שמבקרים בבואנוס איירס ,  תשמחו לשמוע שיש לה מה להציע לכם .  וזה אפילו טעים

