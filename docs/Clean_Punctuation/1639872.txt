רומניה :  נהיה חלק מתוכנית ארה"ב להגנה מטילים
נשיא רומניה הודיע כי מועצת ההגנה של ארצו אישרה להציב מערכת יירוט נגד טילים ,  כחלק מהמערכת ההגנה של ארצות הברית . " לא נכוון את הטילים לעבר רוסיה "
  ( צילום :  רויטרס .  עריכה :  דורון שטיין ) 
נשיא רומניה טריאן בססקו הודיע היום  ( חמישי )  כי ארצו הסכימה להציב בשטחה מערכות ליירוט טילים כחלק מהמערכת להגנה מפני טילים של ארצות הברית .  הנשיא אמר כי התוכנית אושרה על ידי המועצה העליונה לביטחון לאומי של רומניה ,  אולם עדיין צריכה לעבור את אישור הפרלמנט .  
הנשיא בססקו אמר כי המערכת החדשה  " תגן על כל שטחי רומניה ",  אולם הדגיש כי היא  " לא מכוונת נגד רוסיה ",  אלא נועדה להגן מפני  " התקפות אפשריות באמצעות טילים בליסטיים או רקטות לטווח בינוני .  מערכות יירוט יבשתיות ימוקמו בתוך השטח הלאומי שלנו ",  אמר בססקו ,  שציין כי המתקנים האמריקאיים צפויים להיות מבצעיים עד שנת 2015 .  
נשיא ארצות הברית ברק אובמה ביטל בשנה שעברה גרסה קודמת של התוכנית להגנה מפני טילים שנהגתה עוד בזמנו של קודמו ג'ורג' בוש .  התוכנית המקורית הייתה להציב מערכות הגנה מפני טילים בפולין ובצ'כיה ,  אולם היא זכתה להתנגדות ברוסיה ,  כאשר בכירי השלטון הרוסי הזהירו כי מדובר בפגיעה בביטחון הלאומי של ארצם ואיימו להציב מערכות טילים ליד גבולות המדינה .  כחלק מניסיונו של ממשל אובמה לשפר את מערכת היחסים עם רוסיה ,  הודיע אובמה בספטמבר האחרון כי הוא משנה את תוכנית ההגנה ,  וכי בכוונתו להציב מערכות יירוט יבשתיות וימיות קרוב יותר למפרץ הפרסי ,  בכדי להתמודד עם האיום האירני .
  ( עדכון ראשון :  16:30 ) 

רומניה :  נהיה חלק מתוכנית ארה"ב להגנה מטילים
נשיא רומניה הודיע כי מועצת ההגנה של ארצו אישרה להציב מערכת יירוט נגד טילים ,  כחלק מהמערכת ההגנה של ארצות הברית . " לא נכוון את הטילים לעבר רוסיה "
 
