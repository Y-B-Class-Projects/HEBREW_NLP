וולוו S60 מושקת בישראל
מאיר ,  יבואנית וולוו משיקה את מכונית הסאלון S60 החדשה בישראל .  המחיר ,  החל מ-239 אלף שקל
בסופה של המתנה ממושכת ,  וולוו S60 מגיעה לישראל ומושקת באירוע מיוחד בקיבוץ יקום .  מועד ההשקה נקבע לסוף השנה הנוכחית ולא לתחילת הבאה ,  משום שלדברי נציג מאיר ,  קשה היה להתעלם מחגיגת המכירות של המותגים האחרים כמו אודי עם ה- A4 ,  ובייחוד ביואיק עם הלה-קרוס החדשה .  כמו כן ,  המלאי של ה- S60 היוצאת אזל כבר לפני מספר חודשים כך שהם נותרו ללא מענה בסגמנט .  
המכונית החדשה שהוצגה בתערוכת ג'נבה 2010 מנסה לבטא שפת עיצוב חדשה של וולוו שעד כה מכוניותיה קיבלו עיצוב סולידי ,  אולי מדי ,  כך שהאס החדשה נראית רעננה מבעבר וקרובה יותר אל מתחרותיה מגרמניה .  תא הנוסעים הפך לשחור ומתכתי יותר ,  לעומת תאי הנוסעים הבהירים והקרירים מהעבר ,  לטובת התחושה הספורטיבית .
 במרכז הדשבורד ישנה מערכת אינפוטיינמנט חדשה שמאגדת את כל מערכות הרכב במקום אחד - בידור ,  מיזוג ,  בטיחות וכו' .  
כדי לגנוב לקוחות מהיריבות הגרמניות ,  בוולוו הבינו שההתנהגות לא יכולה להיות עוד פושרת ולדבריהם ,  ניתן דגש מיוחד לסעיף ההנאה מהנהיגה והביצועים .  ההיגוי מהיר בעשרה אחוזים ,  מוטות הקישור במתלים מעובים ,  הקפיצים הוקשחו והבולמים נבחרו להיות מרוסנים יותר ועוד .  אולם ,  לא תהיה שום פגיעה לדברי החברה ,  בסעיפי הבטיחות ונוחות הנסיעה שכה חשובים ללקוחותיה המסורתיים .  
האס 60 מוצעת בשלוש גרסאות :  פור סי ,  קומפורט ודינמיק ,  שבהן יש שינויים במבנה הרכב לרמות ספורטיביות ,  ולישראל נבחרה בשלב ראשון גרסת הקומפורט ויבוא האחרות ישקל בהמשך בהתאם לדרישת הלקוחות .  האס 60 מצוידת במערך מלא של מערכות עזר אלקטרוניות לבטיחות .  החל מבקרת יציבות אלקטרונית מתוחכמת ,  דרך מערכת לזיהוי הולכי רגל ושאר עצמים העומדים בדרכה של המכונית ובלימה אוטונומית במקרה חירום ובו הנהג אינו מגיב בעצמו .  זו אופציה שחלק מחבילת הבטיחות  ( כולל בקרת שיוט אקטיבית )  שתעלה בין 12 ל 14 אלף שקל ,  או תגיע כסטנדט ברמת T6 או ה- 2.0 טורבו הבכירה .
 בחזית ישכנו שני מנועים ,  הראשון 2.0 טורבו בהזרקה ישירה שלו 203 כ"ס ו- 32.6 קג"מ הזמין בהחל מ- 1,750 סל"ד והוא משודך לתיבת הילוכים אוטומטית עם 6 מהירויות .  את ההאצה ל- 100 קמ"ש היא תסיים תוך 8 שניות והמהירות המרבית תעמוד על 230 קמ"ש .  דגם זה יוצע בשלוש רמות גימור ומחיר ,  קינטיק ,  אקטיב ואקסטרים במחירים של 239,000 ,  279,000 ו- 329,000 בהתאמה .
 השני ,  שישה צילינדרים טורבו עם הספק כעת 304 כ"ס ו- 44.9 קגמ והעברת כוח לכל ארבעת הגלגלים באמצעות מערכת האלדקס .  דף הביצועים מדבר על האצה מעמידה ל- 100 קמ"ש תוך 6.1 שניות ומהירות מרבית של 230 קמ"ש .  צריכת הדלק הממוצעת עומדת על 9.8 ק"מ לליטר .  מנוע זה ישרת את גרסת הקצה של ה- S60 שתגיע ברמת אבזור גבוהה בלבד ומחירה 415,000 שקל .
 בינואר תגיע גרסת ה- V60 ספורט סלון עם מנוע ה- 2.0 טורבו עם 203 כ"ס ומחירה יעמוד על 259 שקל .  צפי המסירות לשנה מלאה ב- 2011 עומדות על 700 מכוניות מה- S60 וכ- 2,000 יחידות של מכוניות וולוו בשנת 2014 .
  .
 
וולוו S60 מושקת בישראל
מאיר ,  יבואנית וולוו משיקה את מכונית הסאלון S60 החדשה בישראל .  המחיר ,  החל מ-239 אלף שקל

