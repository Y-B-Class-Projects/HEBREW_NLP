אליפות אירופה לנוער דרג ב' תתקיים בתל אביב 
מזכ"ל פיב"א נאר זאנולין ,  השוהה בביקור בארץ ,  אישר את קיום הטורניר בסוף יולי .  20 נבחרות ו-400 שחקנים צפויים להגיע 
איגוד הכדורסל יארח זו השנה השנייה ברציפות את אליפות אירופה .  בשנה שעברה הייתה זו אליפות אירופה לנערות דרג ב' ,  שהתקיימה באילת והשנה זו אליפות אירופה לנוער דרג ב' שתתקיים בתל אביב .  
מזכ"ל פיב"א נאר זאנולין ,  שהגיע לישראל ביום חמישי האחרון ,  סייר באולמות הכדורסל ובבתי המלון בתל אביב ,  בהם יתארחו הנבחרות וישוחקו המשחקים .  זאנולין צפה בהיכל נוקיה ביום חמישי האחרון בניצחונה של מכבי תל אביב על סיינה ,  וכן נלווה אמש  ( שבת )  ליו"ר האיגוד ,  שי שני ,  לסיור בירושלים וצפייה במשחק הליגה בין הפועל ירושלים לברק נתניה .  הבוקר  ( ראשון )  הוא קיים פגישת עבודה עם ראשי איגוד הכדורסל בישראל .  
20 נבחרות ,  400 ספורטאים ומאמנים וכן כ-50 שופטים ואנשי צוות יגיעו לאליפות מרחבי אירופה .  במהלך השהות בישראל יטיילו הנבחרות ברחבי המדינה ובתל אביב ,  ויזכו להכיר ולטעום ממדינת ישראל .
 מנהל האליפות עמוס פרישמן אמר  : " אני מוקיר תודה גדולה לפיב"א על שנתנה לאיגוד הכדורסל את הזכות לארח בישראל את אליפות אירופה ,  זו השנה השנייה ברציפות .  האליפות תהיה מבחינה ארגונית ברמה גבוהה ביותר ונעשה את הכול על מנת שתהיה מוצלחת .  נהפוך את הנבחרות שבאו לשגרירים טובים של מדינת ישראל ונקווה שנבחרת ישראל תעפיל לדרג א' .  זה המקום לומר תודה גדולה והוקרה לעיריית תל אביב על העזרה הגדולה ושיתוף הפעולה ".  

אליפות אירופה לנוער דרג ב' תתקיים בתל אביב 
מזכ"ל פיב"א נאר זאנולין ,  השוהה בביקור בארץ ,  אישר את קיום הטורניר בסוף יולי .  20 נבחרות ו-400 שחקנים צפויים להגיע 

