משרד האוצר :  האינדיקטורים בשוק הנדל"ן מצביעים על האטה בפעילות ;  סך הדירות שנרכשו ירד ב-9%
בפעילות קבוצות הרכישה מסתמן גידול משמעותי ,  במיוחד באזור השרון החל מחודש ספטמבר 2009 
" האינדיקאטורים בשוק הנדל"ן מצביעים על האטה בפעילות "  כך כותב משרד האוצר בסקירת  " אורות אדומים "  השנתית  " במסגרת זאת ,  חלה ירידה בפעילות ענף הנדל"ן למגורים כאשר סך הדירות שנרכשו ירד בשיעור של כ-9% בהשוואה לדצמבר  ( הירידה ברכישת דירות חדשות נאמדת בכ-13% ) .רכישת דירות להשקעה ירדה בשיעור של כ-8% בחודש ינואר  ( לעומת דצמבר )  וקצב מכירת הדירות ע"י המשקיעים נותר על רמתו הגבוהה .  המחיר החציוני של דירות חדשות רשם בינואר ירידה בשיעור של 0.6% .  ירידה זו באה לידי ביטוי בירידה במספר חודשי העבודה הדרושים לרכישת דירה ,  זאת לאחר עליhה רצופה וחדה מאז יולי 2009.מנגד ,  בפעילות קבוצות הרכישה מסתמן גידול משמעותי ,  במספר אזורים ,  החל מחודש ספטמבר 2009 .  אזור השרון בולט במיוחד בפעילות של קבוצות רכישה .  יציבות כלכלית במשקבחודש ינואר נרשמה יציבות בפעילות הכלכלית במשק .  בפעילות הריאלית חל שיפור כאשר נתוני הצמיחה לרבעון הרביעי היו גבוהים .  כמו כן ,  מדד פדיון ענפי המסחר והשירותים רשם עלייה קלה .  בגביית המיסים חל שיפור בהשוואה לחודש הקודם והיא הייתה גבוהה מהתחזית בתקציב .  מדד המחירים לצרכן לחודש ינואר היה שלילי מעבר להערכות החזאים .  בהלכי הרוח של הציבור נרשם שיפור במהלך חודש ינואר ,  כאשר הן מדד מנהלי הרכש והן מדד אמון הצרכנים רשמו עליות.בסחר החוץ נרשמה מגמה מעורבת כאשר מחד ,  ביצוא הסחורות חלה ירידה קלה אך מאידך ביצוא השירותים וביבוא הסחורות נרשמו עליות חדות .  תהליכים אלה הובילו להתרחבות הגרעון המסחרי .  כמו כן ,  בתיירות הנכנסת נרשם שיפור חד .  האינדיקאטורים העולמיים מצביעים גם הם על תמונת מצב מעורבת .  החששות בנוגע לחובות הציבוריים של מספר מדינות באיחוד האירופי התגברו ובסין ננקטו צעדי הצרה מוניטארית .  מנגד ,  בארה"ב נרשמה ברבעון הרביעי צמיחה מהירה ,  הגבוהה ביותר בשש השנים האחרונות .  בשוק ההון נרשמו נתונים מעורבים .  אומנם חלה ירידה בהיקף האשראי למשק אך מדדי המניות המשיכו לעלות ונרשמה ירידה בתשואות על האג"ח הקונצרני .
 
משרד האוצר :  האינדיקטורים בשוק הנדל"ן מצביעים על האטה בפעילות ;  סך הדירות שנרכשו ירד ב-9%
בפעילות קבוצות הרכישה מסתמן גידול משמעותי ,  במיוחד באזור השרון החל מחודש ספטמבר 2009

