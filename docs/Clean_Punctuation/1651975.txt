וושינגטון בחובות :  שיא בגירעון של ארה"ב
הגירעון בתקציב ארה"ב זינק בפברואר לשיא של 221 מיליארד דולר .  הגירעון המצטבר בחמשת החודשים הראשונים של שנת התקציב - 652 מיליארד דולר
הגירעון בתקציב האוצר בארה"ב זינק בפברואר לשיא בעקבות הוצאות מוגברות של הממשל בניסיון לסייע להתאוששות הכלכלה .  הגירעון בתקציב האוצר הסתכם בחודש שעבר ב-221 מיליארד דולר ,  גירעון חודשי 17 ברציפות ,  לעומת גירעון של 194 מיליארד דולר בפברואר 2009 ,  כך מסר היום משרד האוצר האמריקאי .  הגירעון תאם את תחזיות הכלכלנים אשר צפו גירעון של 222 מיליארד דולר .
 הוצאות משרד האוצר גדלו ב-17% לעומת פברואר 2009 ,  והסתכמו ב-328 מיליארד דולר .  הכנסות האוצר בחודש שעבר גדלו ב-23% לעומת החודש המקביל ,  ל-107 מיליארד דולר .  הגירעון המצטבר בחמישה החודשים הראשונים של שנת התקציב שהחלה באוקטובר עומד על 652 מיליארד דולר ,  לעומת גירעון מצטבר של 590 מיליארד דולר בתקופה המקבילה בשנת התקציב הקודמת .  
בשנת התקציב האחרונה ,  שהסתיימה בספטמבר ,  הסתכם הגירעון בתקציב בשיא של 1.4 טריליון דולר .
 
וושינגטון בחובות :  שיא בגירעון של ארה"ב
הגירעון בתקציב ארה"ב זינק בפברואר לשיא של 221 מיליארד דולר .  הגירעון המצטבר בחמשת החודשים הראשונים של שנת התקציב - 652 מיליארד דולר

