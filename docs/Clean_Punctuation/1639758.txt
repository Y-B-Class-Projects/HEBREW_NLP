ארה"ב נלחמת באפגניסטן ,  וסין קונה אותה
חלק גדול ממרבצי המינרלים העשירים בעולם נמצאים בטריטוריות עוינות .  בעוד שמדינות אחרות רואות באזורים כאלה סיכון בטחוני ,  סין דווקא רואה בהם הזדמנות .  המטרה :  לסייע לצמיחתה הכלכלית של סין
החיילים הניצבים מאחורי גדר חשמלית ,  שקי חול ו-53 עמדות שיטור בעמק כ-32 ק"מ מדרום-מזרח לקאבול ,  בירת אפגניסטן ,  אינם נלחמים בטליבאן ואפילו לא נושאים רובים .  הם מתכוננים לכריית נחושת מאחד המרבצים הכי פחות מנוצלים בעולם .  למעשה ,  הם בכלל סינים ,  המשתתפים בהשקעה הזרה הגדולה ביותר באפגניסטן שסועת המלחמה .  לפני שנתיים ,  הציע צ'יינה מטאלורג'יקל גרופ ,  תאגיד בבעלות ממשלת סין ,  3.4 מיליארד דולר תמורת זכויות לכרייה במרבצים ליד הכפר עיינק - מיליארד דולר יותר מכל אחת ממתחרותיו מקנדה ,  מאירופה ,  מרוסיה ,  מארה"ב ומקזחסטן .  ב-25 השנים הבאות ,  התאגיד מתכנן להפיק מהאזור כ-11 מיליון טונות של נחושת ,  כמות השווה לשליש מעתודות הנחושת של סין .  בשעה שארה"ב מוציאה מאות מיליארדי דולרים על מלחמה עם הטליבאן ועם אל קאעדה ,  משיגה סין חומרי גלם לכלכלתה הצומחת .  המעצמה הגדולה בעולם מתמקדת בביטחון ,  ומתחרתה המהירה ביותר מתרכזת במסחר .  לדברי ס .  פרדריק סטאר ,  יו"ר המכון לחקר מרכז אסיה והקווקז ,  מכון עצמאי בוושינגטון ,  ספקנים עשויים לתהות אם וושינגטון ונאט"ו אינן מכשירות למעשה את הקרקע בלא יודעין לחדירתה הכלכלית של סין לאפגניסטן . " אנחנו עובדים קשה ,  והם קוטפים את הפירות ",  הוא אומר .  המציאות קצת יותר מורכבת מכך .  הסינים הציעו הרבה יותר מאחרים עבור הזיכיון למכרות בפרויקט עיינק ,  והבטיחו להשקיע עוד מאות מיליוני דולרים בפרויקטי תשתית הקשורים לכך .  זה מיזם מסוכן שעדיין לא הוכיח את כדאיותו הכלכלית ,  והוא כבר ספג האשמות בנוגע לשוחד .  ואולם ההשקעה בעיינק מדגישה עד כמה מנהיגיה של סין - הנהנים מכסף ומשליטה על הממשלה ועל התעשיות העיקריות במדינה - מערבבים אסטרטגיה ,  עסקים ופוליטיקה למקשה אחת .  בצעד בודד ,  חיזקה בייג'ין את שליטתה במשאב חיוני ,  הינדסה את ההשקעה הגדולה ביותר בהיסטוריה של אפגניסטן ,  הבטיחה ליצור אלפי משרות חדשות באפגניסטן וביססה עצמה כשותפה העסקית הבולטת של הממשלה האפגנית ,  וכמקור הבודד הגדול ביותר להכנסות ממסים .  זיווג גלובלי משונה אפגניסטן אינה המקום היחיד שבו ארה"ב וסין מוצאות עצמן מתחרות זו בזו בעולם שאחרי אירועי ה-11 בספטמבר 2001 .  סין משקיעה בשאיבת נפט בעירק יותר מכפי שמשקיעות חברות אמריקאיות .  היא השיגה הסכמים לטווח ארוך לקנות גז מאירן ,  גם כשזו היתה נתונה לסנקציות מצד המערב בשל תוכנית הגרעין שלה .  סין נהפכה למשקיעה דומיננטית גם בפקיסטן ובמדינות באפריקה .  אך אפגניסטן היא המקום שבו נכונותה של סין לקחת סיכונים על חשבון רווחים מסחריים ודיפלומטיים היא המדהימה ביותר .  צ'יינה מטאלורג'יקל גרופ  ( mcc )  תבנה תחנת כוח בת 400 מגה-ואט ,  שתספק חשמל למכרה הנחושת ולקאבול ,  הסובלת תדיר מהפסקות חשמל .  mcc תבנה מכרה פחם חדש כדי להזין את תחנת הכוח .  בנוסף ,  תבנה החברה מצרף לזיקוק עפרות נחושת ומסילת ברזל שתעביר פחם לתחנת הכוח ותשנע נחושת לסין .  אם אכן יתממשו כל התנאים בחוזה ,  תבנה mcc בעתיד בתי ספר ,  כבישים ואף מסגדים עבור האפגנים .  החיילים האמריקאים אינם מגנים על הסינים .  2,000 חיילים של צבא ארה"ב מוצבים במחוז לוגאר ,  שבו ממוקם עיינק ,  אך הם עורכים סיורים דרומית לאזור המכרה ,  ולא מספקים ישירות אבטחה למשקיעים ולעובדי המכרה הסינים .  עם זאת ,  המשטרה הלאומית של אפגניסטן ,  המגנה על המכרה ,  הוקמה ואומנה בכסף אמריקאי .  מכאן אפשר להסיק שהחיילים האמריקאים סייעו להפוך את אפגניסטן לבטוחה יותר עבור השקעות סיניות ,  ואף אחת מהממשלות לא תכחיש זאת .  דיפלומטים וחיילים מסכימים כי המלחמה באפגניסטן מעולם לא נבעה ממניעי סחר ,  אך אם חברה אמריקאית היתה זוכה במכרז הכרייה בעיינק ,  כפי שמעידים כמה אפגנים במרירות ,  מבקריה של ארה"ב היו מאשימים אותה בכך שפתחה במלחמה במטרה לכבוש משאבים .  יותר מכך ,  אם סין תמשיך לפתח את עיינק ותייצר הכנסות עבור הממשלה בקאבול ,  זה יסייע לאמריקאים להשיג את מטרתם .  הסינים ,  בינתיים ,  דחו בקשות להצטרף למלחמה באפגניסטן ,  בטענה שהמשטרה הלאומית של סין אוסרת על פעילות צבאית מחוץ למדינה ,  מלבד במקרים שבהם היא נעשית כחלק מכוח שמירה על השלום .  במקום זאת ,  מדיניות החוץ של סין מבוססת על מסחר .  החברות הממשלתיות חוטפות משאבי מינרלים ברחבי העולם כבר שנים ,  ומדהימות מתחרים בהצעות נדיבות .  שוחד במכרות ארה"ב רואה את דרום מערב אסיה בעיקר כסיכון בטחוני .  סין רואה את האזור הזה כהזדמנות .  כמה עשורים של שיתוף פעולה צבאי עם פקיסטן ,  שחולקת עמה יריבה משותפת בדמותה של הודו ,  הבשילו לכדי ברית כלכלית .  אפגניסטן ,  שגובלת באירן ובפקיסטן ,  לא עוררה עניין בסין עד אמצע העשור .  אוצרותיה של עיינק נודעו עוד בימים שבהם צבאותיו של אלכסנדר הגדול יצרו בהם נחושת ,  לפני 2,300 שנה .  כשבריה"מ פלשה לאפגניסטן ב-1979 ,  הגיאולוגים הרוסים נטלו דגימות ממרבץ עיינק ומיפו אותו ,  אך מעולם לא הצליחו להתחיל לכרות .  לאחר הסובייטים הגיע אוסמה בן לאדן ,  שהשתמש בעיינק כמחנה אימונים לקראת מתקפת הטרור של ה-11 בספטמבר .  לאחר הפלישה האמריקאית לאפגניסטן ,  הצילו גיאולוגים את הדגימות של הסובייטים מעיינק והחביאו אותן עד שיוכלו להתחיל לחקור אותן .  המחקר ,  שבוצע על ידי אמריקאים באמצע העשור ,  הראה שאפגניסטן הרבה יותר עשירה בנפט ,  בגז טבעי ,  בנחושת ובפחם מכפי שמישהו דימיין .  עיינק דורג כמרבץ ברמה עולמית ,  והממשלה בחרה בו כזיכיון המינרלים הראשון שיוצע למכירה .  כדי להפחית את השחיתות ,  החליטה ממשלת אפגניסטן ,  בעצת יועצים אמריקאים ,  לבקש מהבנק העולמי ומחברת ייעוץ מקולורדו לסייע לה לפקח על המכירה .  בתחקיר שפירסם העיתון  " וושינגטון פוסט "  בנובמבר ,  האשים בכיר אמריקאי את הסינים בכך שהשפיעו על המכירה בשוחד של יותר מ-20 מיליון דולר לשר הכרייה ,  מוחמד אברהים עאדל ,  שהודח באחרונה מממשלת אפגניסטן ,  בין היתר בשל האשמות אלה ,  שאותן הכחיש .  מומחים זרים טוענים שהאפשרות של מתן שוחד באפגניסטן ,  אחת המדינות המושחתות בעולם ,  היא סבירה בהחלט .  אך לדבריהם ,  ההצעה הסינית היתה כה גבוהה ביחס לאחרות ,  ולכן גם אם ניתן שוחד ,  הוא היה גורם שולי בתוצאות המכירה .  עבד אל רחמן אשרף ,  גיאולוג ותיק ויועץ בכיר בענייני כרייה לנשיא אפגניסטן חמיד קראזי ,  התערב ב-2002 כדי למנוע את מכירת הזיכיון על המכרה באופן לא חוקי לחברה קוריאנית .  לדבריו ,  סין זכתה במכרז מסיבה טובה :  היא הציעה עסקת חבילה שאף מתחרה לא יכול היה להשתוות לה .  רוב מרבצי המינרלים העשירים בעולם נמצאים בטריטוריות עוינות - ג'ונגלים מוכי מלריה ,  אזורי לחימה ומדינות לא יציבות שמחזיקות במשאבים עשירים ,  אך אין להן דרך להכניס אותם לשוק .  בגיבוי של כספי הממשלה ,  נוטלות החברות הסיניות סיכונים במקומות שאליהם אפילו הענקיות הפרטיות הגדולות ביותר לא מוכנות להיכנס ,  ומוסיפות לכך ממתיקים - מסלילת כבישים ועד להקמת מסגדים - שחברות כרייה סטנדרטיות לא מסוגלות לספק .  איש מהמומחים הזרים אינו יודע ,  כמובן ,  כמה מהמיזם של סין הוא אסטרטגיה מבריקה ,  וכמה ממנו הוא פשוט עסקה בעלת פוטנציאל הרסני שעשה תאגיד נלהב מדי .  האסטרטגיה של החברות הסיניות היא מעורפלת באותה מידה שהיא מדהימה .
 
ארה"ב נלחמת באפגניסטן ,  וסין קונה אותה
חלק גדול ממרבצי המינרלים העשירים בעולם נמצאים בטריטוריות עוינות .  בעוד שמדינות אחרות רואות באזורים כאלה סיכון בטחוני ,  סין דווקא רואה בהם הזדמנות .  המטרה :  לסייע לצמיחתה הכלכלית של סין

