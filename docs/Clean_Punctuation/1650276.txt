המדינה תפצה רוכשי בתים בשטחים ב-150 מיליון שקל
לפי סיכום בין ח"כ דני דנון למשרדי האוצר וראש הממשלה ,  המדינה תפצה קבלנים ורוכשי בתים שנפגעו מהקפאת הבנייה .  דנון דורש לפצות בנוסף רשויות מקומיות ויישובים בגין אובדן הכנסות מארנונה ;  הצעת החוק צפויה לעלות היום לדיון בוועדת השרים לענייני חקיקה
 >  >  הממשלה תפצה מתנחלים וקבלנים שנפגעו מהקפאת הבנייה בשטחים בסכום של 100-150 מיליון שקל - כך עולה מסיכום אליו הגיע בסוף השבוע האחרון ח"כ דני דנון  ( ליכוד )  עם משרדי האוצר וראש הממשלה .  הצעת חוק בעניין שהגיש דנון אמורה לעלות היום לדיון בוועדת השרים לחקיקה .  לפי הסיכום ,  מתנחלים שרכשו דירה וסבלו מעיכוב במסירתה יהיו זכאים לפיצוי מהמדינה בגובה שכר הדירה לתקופה הנוספת ,  כאשר הסכום ישולם בתוך 30 יום ממועד הגשת האישורים .  חישוב הסכום יחושב לפי שטח הבנייה המאושר של הדירה וסך הפיצוי לא יהיה יותר מ-150% משכר הדירה .  עוד סוכם שהקבלנים ייהנו מפיצוי לפי ההפרש בין הוצאותיהם להכנסותיהם בפרויקט שהוקפא בתוספת ריבית .  הקבלנים יקבלו גם פיצוי בגין הוצאות אחסון ,  שמירה ושכירות .  אך דנון לא מסתפק בכך ודורש שהממשלה תפצה גם רשויות מקומיות ויישובים בגין אובדן הכנסות מארנונה בגין הקפאת הבנייה ,  בסכום המוערך על ידו בעשרות מיליוני שקלים .  לפי הצעתו ,  תוקם ועדת תובענות שתסייע ותעביר פיצויים למתיישבי יהודה ושומרון .  בוועדה יהיו ארבעה חברים :  שופט בית משפט שלום - שימונה על ידי שר המשפטים בהתייעצות עם מנהל בתי המשפט - שיכהן כיו"ר הוועדה ,  נציג משרד ראש הממשלה ,  נציג משרד הפנים ונציג הציבור שימונה על ידי שר המשפטים ,  בהסכמת ראשי המועצות באזור .  הוועדה תהיה אחראית על ביצוע החוק ותקבע את זכאותו של תובע לפיצויים ,  את היקף הזכאות של התובע ואת סכום הפיצויים .  הוועדה תוקם לא יאוחר מ-60 יום לאחר היום הקובע את תחילת ההתליה והיא תפעיל אתר אינטרנט שדרכו תהיה אפשרות ליצור קשר עם הוועדה ,  לקבל פרטים אודותיה ,  לוחות זמנים ,  לצפות בהחלטותיה וכל עניין אחר שיקבע היו"ר .  עוד מוצע שכל תושב שנפגע מההתלייה יוכל להגיש תביעה לוועדה בכתב או דרך אתר האינטרנט של הוועדה .  המועד האחרון להגשת התביעות יהיה חמש שנים מהיום הקובע את תחילת ההתליה והוועדה תהיה מחויבת לשלם את סכום הפיצויים לתובע בתוך 60 יום מקבלת החלטה .  יוטל פיקוח על הוצאות שרים בחו"ל ועדת שרים לחקיקה תדון היום בהצעת חוק שלפיה שר האוצר יובל שטייניץ ,  באישור הממשלה ,  יקבע כללים לפיקוח על הוצאות שרים היוצאים לחו"ל במסגרת תפקידם .  ההצעה באה על רקע דו"ח מבקר המדינה שעסק בביקורו של שר הביטחון אהוד ברק בסלון האווירי בפאריס .  לפיו ,  שולם סכום של 20 אלף שקל ללילה בגין לינת ברק .  הצעת החוק הוגשה על ידי הח"כים נחמן שי ,  יואל חסון  ( קדימה )  ואריה אלדד  ( האיחוד הלאומי )  .  בהצעת החוק גם מוצע לקבוע סנקציה אישית לפיה אם שר חרג מהכללים מבלי לקבל מראש את אישור הממשלה לכך ,  הוא יישא באופן אישי בעלות החריגה .  בכנסת מובע ספק אם השרים עצמם יתמכו בהצעת חוק שתפקח על הוצאותיהם בחו"ל ,  או שהממשלה תבקש לקבוע זאת בעצמה בלי להיות כפופה לחוק שיחוקק על ידי הח"כים .  שי הסביר כי  " מינהל תקין מחייב כללים שיסדירו את הוצאות שרי הממשלה בעת שהותם בחו"ל כפי שקיים לגבי חברי כנסת ועובדי ציבור בכירים .  העובדה כי הדבר לא היה קיים עד היום היא מחדל זועק שיש לתקנו בדחיפות "  הצעת חוק נוספת שתוגש היום לוועדת השרים לחקיקה קוראת לחייב את הבנקים להנפיק למשקי הבית הקטנים צ'קים לא סחירים בלבד .  הקבוצה שמגישה את ההצעה ,  בראשות ח"כ פאינה קירשנבאום  ( ישראל ביתנו )  ,  טוענת שכיום הבנקים מנפיקים לחברות וארגונים ציבוריים פנקסי צ'קים שסחירותם מוגבלת מראש .  לדברי ח"כית קירשנבאום ,  צרכנים רבים מוצאים את עצמם חשופים לתביעות ודרישות משפטיות לפירעון צ'קים גם אם התובע אינו האדם שקיבל את הצ'ק וגם אם לא התקבלה התמורה עבור הצ'ק .  קירשנבאום הסבירה שקיימות עדויות רבות של צרכנים פרטיים ,  חלקם הגדול עולים חדשים או אזרחים ותושבים שאינם דוברים או קוראים עברית שרכשו מוצר בתשלומים או בצ'ק דחוי שסחירותו לא הוגבל .  המוכר פשט את הרגל או ברח מישראל אך את הצ'ק העביר לאדם שלישי המחזיק בו כדין ותובע את תמורתו .  לדעתה ,  הדרך הטובה כדי להימנע מכל אלה היא באמצעות הגבלת סחירות הצ'קים . " בדרך זו יפגעו פחות צרכנים ששילמו במיטב כספם עבור סחורה שלא סופקה להם והם עומדים בפני תביעות והליכים משפטיים רק בשל העובדה כי שילמו בצ'ק לא סחיר ",  היא הסבירה .
 
המדינה תפצה רוכשי בתים בשטחים ב-150 מיליון שקל
לפי סיכום בין ח"כ דני דנון למשרדי האוצר וראש הממשלה ,  המדינה תפצה קבלנים ורוכשי בתים שנפגעו מהקפאת הבנייה .  דנון דורש לפצות בנוסף רשויות מקומיות ויישובים בגין אובדן הכנסות מארנונה ;  הצעת החוק צפויה לעלות היום לדיון בוועדת השרים לענייני חקיקה

