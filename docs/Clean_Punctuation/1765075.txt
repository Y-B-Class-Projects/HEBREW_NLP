יורוליג :  צסק"א מוסקבה הולכת הביתה
הרוסים המאכזבים אמנם ניצחו את ולנסיה 63:73 ,  אך הניצחון של מילאנו על פילזן  ( 70:84 )  חרץ את גורלם ,  להוציא נס סטטיסטי
מחזור המשחקים השמיני ביורוליג יצא הערב  ( רביעי )  לדרך ,  והביא איתו את הבשורה אליה הכנו את עצמנו בשבועות האחרונים :  צסק"א מוסקבה ,  מהקבוצות המצליחות בתולדות המפעל ומי שהגיעה לפיינל פור בכל שנה מאז 2003 ,  פחות או יותר הודחה מהמפעל האירופי הבכיר כבר בשלב הבתים .  קבוצת הפאר הרוסית אמנם ניצחה היום את ולנסיה 63:73 ,  אך נצחונה של מילאנו 70:84 על אפס פילזן חרץ את גורלם של הרוסים המאכזבים ,  שעומדים כעת על מאזן מחפיר של 6:2 ,  וייאלצו לנצח את משחקיהם האחרונים ,  בצירוף שלל תוצאות שונות שקשה להאמין שיתקיימו .  
קבוצת עילית ביורוליג שדווקא לא מרבה לאכזב העונה היא סיינה ,  שגם הערב עשתה את העבודה בלי בעיות מיוחדות כאשר הביסה 66:82 את ציבונה בזאגרב .  במשחק נוסף בין שתי הקבוצות החלשות של בית ב' ניצחה שרלרואה את באמברג 61:75 .
 שרלרואה - באמברג 61:75
ערב המחזור עמדו שתי הקבוצות החלשות של בית ב' עם מאזן זהה - 5:2 ,  וסיכוי דומה להשתחל לטופ 16 .  לאחר המשחק אנחנו נפרדים מבאמברג החביבה ,  שנחלה הערב את הפסדה החמישי ברציפות באירופה ואיבדה כל סיכוי להעפיל לשלב הבא .  שרלרואה תילחם על חייה במחזורים שנותרו בנסיון לעלות .  הגרמנים עוד הוליכו למשך מרבית המחצית הראשונה ,  אלא שמחצית שניה מצוינת של הבלגים ,  שהידקו את ההגנה ,  סידרה להם את הניצחון .  דמונד מאלט היה המצטיין על הפרקט עם 26 נקודות  ( כולל 11 נסיונות מחוץ לקשת )  ,  ברנט רייט הוסיף דאבל דאבל של 19 נקודות ו-11 ריבאונדים .  את המפסידים הוליך טיבור פלייס עם 13 .
 ציבונה זאגרב - סיינה 82:66
שתי הקבוצות עם המגמות הכי הפוכות ביורוליג נפגשו באולם דראזן פטרוביץ' ,  ומה כבר אפשר לצפות ממפגש בין המוליכה ,  עם מאזן 1:6 ,  ונועלת הבית ,  עם מאזן 7:0 ?  נכון ,  תבוסה .  ציבונה ,  אחת ממאכזבות היורוליג העונה ,  נותרה היחידה שעדיין לא ניצחה העונה במפעל האירופי הבכיר ,  בעוד האלופה האיטלקית המצוינת עושה צעד נוסף אל עבר מסעה להבטחת ראשות הבית .
 אחרי עשר דקות צמודות סיינה פתחה מבערים ברבע השני ,  ועלתה ל-21:35 ,  הרבה בזכות רימאס קאוקינאס הנפלא .  הרבע השלישי המשיך במגמה דומה ,  וכמוהו גם האחרון :  ציבונה לא הצליחה להוריד את הפער לחד-ספרתי ,  והאורחים שייטו הלאה לנצחונם השביעי העונה .  קאוקינאס היה האיש של המשחק עם 20 נקודות ו-5 אסיסטים ,  בעוד קשישטוף לברינוביץ' הוסיף 16 .  את המפסידים הוליך לאון רדוסביץ' עם 20 נקודות ו-7 ריבאונדים .
 צסק"א מוסקבה - ולנסיה 63:73
ההשלכות מפתיחת העונה המסויטת של צסק"א מוסקבה העונה ביורוליג עדיין לא הגיעו לסיומן ,  כך זה נדמה .  לאחר שפיטרה את דושקו וויושביץ' מחפשת בשבועות האחרונים קבוצת הפאר הרוסית מאמן חדש שיוכל להרגיע בחזרה את המערכת .  הערב אמנם השיג עוזרו של דולה ,  דימיטרי שאקולין ,  את ניצחון הבכורה שלו כמאמן ראשי ,  63:73 על ולנסיה ,  אלא שגם זה לא הושיע אותם ,  ואלופת רוסיה ,  שהגיעה לפיינל פור היורוליג ברציפות מאז שנת 2003 ,  ככל הנראה הולכת הביתה כבר בשלב הראשון .  
עם מאזן מחפיר של 6:1 הרוסים הגיבו ,  לשם שינוי ,  למעמדם עם הגב אל הקיר ,  כשפתחו מצוין ועלו ל-12:20 בתום הרבע הראשון .  ולנסיה ההפכפכה ,  שפיטרה בעצמה מאמן בשלב מוקדם של העונה ,  הצליחה לחזור ואפילו להוביל 48:50 ,  9:30 דקות לסיום ,  אלא שברגע הזה נכנסו ג'מונט גורדון וג'יי אר הולדן לעניינים ,  והוליכו את צסק"א לניצחון החשוב .  
מילאנו - אפס פילזן 70:84
דווקא ללא יונאס מאצ'יוליס ומאריוס פטראביצ'יוס ,  הראתה הערב מילאנו כי היא בהחלט יכולה להוות פקטור ביורוליג העונה ,  כאשר המשיכה במנהג ההפכפך שלה :  מאז המחזור השלישי ניצחו המילאנזים ,  ומיד לאחר מכך הפסידו ,  וכך לסירוגין .  הערב הם הגיעו אחרי הפסד ללובליאנה ,  וזה כנראה מה שסידר להם את הניצחון הנאה על פילזן ,  שקירב אותם מאוד לטופ 16 ועל הדרך ,  גם סיים ככל הנראה את דרכה של צסק"א מוסקבה במפעל .
 המארחת הוליכה ביתרון דו-ספרתי כבר ברבע הראשון ,  ובעוד שפילזן הצליחה לחזור ואפילו לעלות ל-38:41 בפתיחת הרבע השלישי ,  ריצה גדולה של מילאנו העלתה אותה ל-49:63 ,  ומשם האלופה הטורקית כבר לא ידעה כיצד לחזור .  שתי הקבוצות נמצאות כעת במאזן 4:4 ,  ושתיהן צמודות במקומות 3 ו-4 בבית ד' המשוגע .  עדכון ראשון :  20:55

יורוליג :  צסק"א מוסקבה הולכת הביתה
הרוסים המאכזבים אמנם ניצחו את ולנסיה 63:73 ,  אך הניצחון של מילאנו על פילזן  ( 70:84 )  חרץ את גורלם ,  להוציא נס סטטיסטי

