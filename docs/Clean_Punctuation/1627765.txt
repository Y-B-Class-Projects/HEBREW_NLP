רצח הילד בדרום :  חשש לפגיעה במשפחת החשודים
בעקבות החשד לרצח הילד לאון קלנטרוב ביישוב בני עיי"ש ,  תגברה המשטרה סיוריה ,  מחשש לניסיונות פגיעה בבית משפחת התאומים החשודים במעשה .  אביו של לאון : " היה צריך לטפל בהם כבר מזמן "
" הייתי ליד הבית שלהם ולא שמתי לב .  איך לא שמתי לב שהילד שלי שם ,  איך לא הרגשתי .  אני אומר לכם ,  ואני קורא לכל ההורים ,  אל תעזבו את הילד שלכם לדקה ",  כך אמר היום  ( שבת )  ארתור קלנטרוב ,  אביו של לאון קלנטרוב ,  שנרצח על פי החשד ביישוב עיי"ש בידי תאומים .
" הילד שלי הלך לתאומים האלה כבר לפני כמה זמן ואמרנו לו שלא יעיז להתקרב אליהם יותר כי הם עלולים להיות מסוכנים אליו ",  המשיך האב . " אמרתי לו שאני לא יודע מה הם יכולים לעשות לו .  הזהרתי אותו כמה שאפשר אבל הם המשיכו לקחת אותו אליהם .  היה צריך לטפל בהם כבר מזמן .  הרבה אנשים התלוננו עליהם וחבל שהמשטרה לא עשתה שום דבר עם זה .  היה צריך לעשות עם זה משהו ".  
בעקבות המקרה ,  משטרת קרית מלאכי תגברה והרחיבה את הסיורים ליד בית משפחת התאומים החשודים ,  במטרה למנוע ניסיונות פגיעה בבית .  בתוך כך ,  גופת הילד עדיין לא נותחה כי משפחת שני האחים ביקשה שיהיה נציג מטעמם בנתיחה .  
אמש בית המשפט השלום בקרית גת האריך בשבוע את מעצרם של האחים התאומים נאור ואדיר סודמי ,  החשודים ברצח קלנטרוב במושב בני עי"ש .  עורך הדין ירון פורר המייצג את החשודים אמר בתום הדיון שהחשודים מכחישים כל קשר למעשה ושהעובדה שגופת הילד נמצאה בחדרם איננה אומרת כי הם ביצעו את המעשה .  
מוקדם יותר אתמול אמר דודם כי אחייניו  " זקוקים לטיפול במשך כל היום ובגלל מצבם ,  ההורים שלהם השגיחו עליהם ".  לדבריו , " הם סובלים ממוגבלות שכלית ולא מבינים מה הם עשו ".  הדוד הוסיף כי החשודים בני ה-20 נמצאים רוב שעות בביתם .  
לפני מספר חודשים הוגשה במשטרת לכיש תלונה נגד שני האחים ,  לאחר ששכניהם התלוננו כי השניים חשפו בפני ילדים את איבר מינם .  מהמשטרה נמסר כי תלונה זו נבדקת .  השכנים בבניין שבו נמצאה גופת הילד ,  טוענים כי מזה זמן רב נמסרו תלונות בנוגע לשני החשודים ברצח .  אייל צאלח ,  אחד השכנים אמר כי  " כבר מזמן שמענו על כך ששני האחים 'התעסקו' עם ילדים במהלך החודשים האחרונים .  בעקבות האירוע ,  אני מקווה שהמשטרה תטפל בהם שצריך ". 
 ( עדכון ראשון :  18:53 ) 

רצח הילד בדרום :  חשש לפגיעה במשפחת החשודים
בעקבות החשד לרצח הילד לאון קלנטרוב ביישוב בני עיי"ש ,  תגברה המשטרה סיוריה ,  מחשש לניסיונות פגיעה בבית משפחת התאומים החשודים במעשה .  אביו של לאון : " היה צריך לטפל בהם כבר מזמן "
 
