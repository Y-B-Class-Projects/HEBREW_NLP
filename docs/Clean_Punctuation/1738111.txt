פאר בגמר טורניר הזוגות בטוקיו
הישראלית ובת זוגתה הסינית יפגשו בגמר הטורניר היוקרתי את בנסונבה וסטריקובה הצ'כיות .  ארליך ומלצר בגמר טורניר בנגקוק
לאחר שניצלה את פרישתה של אגניישקה רדוואנסקה אמש כדי להעפיל לחצי גמר טורניר טוקיו  ( סך פרסים :  2 מיליון דולר )  ,  ניצחה הבוקר  ( שישי )  קרוליין ווזניאקי בכוחות עצמה והיא רחוקה כעת משחק אחד מהתואר המכובד .  הדנית המצוינת גברה בחצי גמר הטורניר 2:6 ,  7:6 ,  4:6 על ויקטוריה אזרנקה ,  ובשלב הבא היא תפגוש את אלנה דמנטייבה ,  שניצחה 4:6 ,  5:7 את פרנצ'סקה סקיאבונה האיטלקית .
" אחרי המערכה הראשונה הסט השני היה מאוד צמוד ",  הודתה ווזניאקי בסיום . " השגתי את השבירה במערכה השלישית ,  וזה היה משחק חדש ",  הוסיפה הדנית הצעירה ,  שנאלצה להתמודד עם טניס עצבני וקולני במיוחד של אזרנקה למשך שעה ו-51 דקות .  אם תזכה בטורניר טוקיו ותגיע לפחות לרבע גמר טורניר בייג'ינג שייצא לדרך בשבוע הבא ,  תעקוף ווזניאקי את סרינה וויליאמס בראש הדירוג העולמי .
  *  בגמר טורניר הזוגות עלו שחר פאר ופנג שוואי הסינית לגמר ,  לאחר שגברו 4:6 ,  7:5 ,  5:10 על ליזל הובר האמריקאית ויאן ז'נג הטייוואנית .  המשוכה הבאה שעומדת בפני הישראלית והסינית תהיה בדמות מפגש עם איבטה בנסובה בורבורה זלהובה סטריקובה הצ'כיות .  בשבוע הבא תפגוש פאר את סאן שנגן  ( 262 בעולם )  בסיבוב הראשון של טורניר בייג'ינג .  
 *  יוני ארליך ויורגן מלצר ,  שנאבקו במפגש הדייויס האחרון בין ישראל ואוסטריה ,  העפילו לגמר טורניר בנגקוק ,  כאשר ניצחו 1:6 ,  4:6 את רוסי דימיטרי טורסונוב הרוסי וטאופינג וואצ'יראמוונג התאילנדי .  בגמר יפגשו הצמד הישראלי-אוסטרי את ויקטור טרויצקי הסרבי וכריסטופר קאס הגרמני .
 
פאר בגמר טורניר הזוגות בטוקיו
הישראלית ובת זוגתה הסינית יפגשו בגמר הטורניר היוקרתי את בנסונבה וסטריקובה הצ'כיות .  ארליך ומלצר בגמר טורניר בנגקוק

