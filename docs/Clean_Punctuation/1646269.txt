האם דמשק תארח את פסגת הטרור בסוף השבוע ? 
חאלד משעל ,  חסן נסראללה ואחמדינג'ד ייפגשו בסוף השבוע בדמשק ,  כך מסרו מקורות לבנונים . " זהו מסר ברור שאירן תמשיך לעמוד לצד חיזבאללה וחמאס אם יותקפו על ידי ישראל "
 חברי ציר הרשע במזרח התיכון נפגשים ?  מקורות לבנונים המוגדרים  " מהימנים "  מסרו היום  ( שלישי )  לעיתון הסעודי  " עוכאז "  כי בסוף השבוע צפויה להתקיים בסוריה פגישה בין ראש הלשכה המדינית של חמאס ,  חאלד משעל ,  מזכ"ל חיזבאללה ,  חסן נסראללה ונשיא אירן מחמוד אחמדינג'ד שיבקר בדמשק באותו סוף שבוע .  במהלך ביקורו של אחמדינג'ד בדמשק ,  הוא צפוי גם להיפגש עם נשיא סוריה ,  בשאר אסד ,  ולדון עמו בהידוק היחסים בין שתי המדינות .
 המקורות מסרו עוד כי מנהיגים לבנונים מקואליציית השמינייה במרץ  ( קואליציה פוליטית בהנהגת חיזבאללה ,  הנהנית מתמיכת סוריה ואירן  נ.י )  צפויים אף הם להיפגש עם אחמדינג'ד במהלך ביקורו בדמשק בסוף השבוע . " פגישותיו הצפויות של אחמדינג'ד עם מנהיגים לבנונים ופלסטינים הן מסר ברור לפיו אירן תמשיך לעמוד לצד אותם מנהיגים וארגונים במקרה שיותקפו על ידי ישראל ",  הוסיפו .
 אתמול מסרו מקורות דיפלומטים לעיתון הסורי  " אל-ווטן "  כי ביקורו של אחמדינג'ד בסוריה נועד לחזק את התיאום ואת שיתוף הפעולה בין ההנהגה הסורית לאירנית . " אחמדינג'ד בא גם כדי להביע הזדהות עם כוחות ה'התנגדות' בסוריה ,  לבנון וביתר האזורים נגד ישראל ",  הוסיפו .  ביקורו צפוי להימשך יום אחד .
 לפני כשבוע וחצי שוחח נשיא אירן בטלפון עם עמיתו הסורי בשאר אסד ואמר לו כי יש להתנגד לישראל ולחסלה במידה שתפתח בעימות צבאי באזור . " יש ברשותנו מידע אמין ,  לפיו המשטר הציוני מחפש אחר דרך לפצות על תבוסותיו המשפילות שנחל מול תושבי עזה וחיזבאללה ",  אמר אחמדינג'ד . " אם המשטר הציוני יחזור על טעויותיו ויפתח בעימות צבאי ,  יש להתנגד לו בכל הכוח ולשים לו קץ אחת ולתמיד ",  אמר אחמדינג'ד .
 
האם דמשק תארח את פסגת הטרור בסוף השבוע ? 
חאלד משעל ,  חסן נסראללה ואחמדינג'ד ייפגשו בסוף השבוע בדמשק ,  כך מסרו מקורות לבנונים . " זהו מסר ברור שאירן תמשיך לעמוד לצד חיזבאללה וחמאס אם יותקפו על ידי ישראל "
 
