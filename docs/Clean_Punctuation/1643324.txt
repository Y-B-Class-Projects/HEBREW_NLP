ממ"י :  על ה"יורדים "  שלנו
ההצעה להעניק זכות בחירה לישראלים שהיגרו לארצות אחרות היא רעיון מצוין שעשוי לחסוך למדינה ממון רב .  קצת סבלנות ,  ותבינו למה .  בערב יום העצמאות של שנת 2007 פורסמו בעיתונות הישראלית נתונים על הירידה מהארץ .  מפרסומים אלה התברר כי כ ? 20 אלף אזרחים ישראלים מהגרים מדי שנה לארצות זרות .  חשבון פשוט מראה כי במשך כל שנות קיום המדינה יותר ממיליון ישראלים העבירו את מרכז חייהם לארצות אחרות .  כלומר ,  אחד מכל שישה או שבעה ישראלים חי בחו"ל .  חשבון פשוט מראה כי הכוח האלקטורלי של המהגרים מישראל לארצות זרות עשוי להגיע ל ? 15 מנדטים .
 זכות הבחירה במשטרים דמוקרטיים כוללת ,  כידוע ,  את הזכות לבחור ולהיבחר לבית המחוקקים של המדינה .  אם הכנסת תאשר את זכותם של המהגרים מישראל לקחת חלק בבחירות ,  היא עשויה לאשר בד בבד עם זאת את זכותם להיבחר לכנסת .
 הזכות להיבחר מתורגמת בדמוקרטיה שלנו לזכות להקים מפלגה שרצה בבחירות לכנסת .  חברו את הזכות הזאת לחוק השבות - שמעניק אוטומטית אזרחות וזכות בחירה לכל יהודי שמגיע ארצה ויכול מיד עם קבלת האזרחות הישראלית לחזור לארץ מוצאו - ותקבלו מפלגה שיכולה להגיע בקלות ל ? 20 מנדטים .  בעצם ,  למה 20 ?  25 .
 בעזרת קצת דמיון תוכלו לצייר לעצמכם מפלגת מהגרים ישראלים - נקרא לה ממ"י - אשר מצעה תובע ממדינת ישראל לממן את לימודיהם של ילדי המהגרים הישראלים עד גמר לימודיהם בקולג' .
 אפשרות הזויה ?  לא אם המפלגה הזאת מכניסה לכנסת 20 ח"כים שמוכנים להצטרף לכל קואליציה שראש ממשלתה יהיה מוכן לשלם לממ"י את המיליארדים הדרושים למימון החל"ם  ( חינוך לילדי מהגרים )  .  במערכת הבחירות ממ"י תוכל לפנות גם לעשרות אלפי הישראלים - כ ? 40 אלף בשנה - שמתכננים או חולמים להגר מהארץ .  הסיסמה תהיה : " דאג לעתיד ילדיך !  הצבע ממ"י והבטח להם חינוך חינם בקולג' אמריקני בלי בזבוז הזמן היקר והסיכון הכרוכים בשירות בצה"ל !  ". 
אם עדיין לא שמתם לב ,  בקואליציה הנוכחית כבר יושבת מפלגה כזו שמקבלת מיליארדים לחינוך ילדים וילדות שמובטח להם פטור מסכנת השירות בצבא ,  כך שהדברים לא כל כך הזויים כמו שהם נשמעים .
 מי שעוד לא השתכנע למה כדאי לנו להעניק זכות בחירה לפזורה הישראלית בארצות הגולה ,  שיחשוב על יתרון נוסף .  עם ממ"י בממשלה נוכל ,  לפי המפתח הנוכחי ,  להתהדר בעוד 15 שרים דוברי אנגלית ,  צרפתית וגרמנית רהוטות .  מאחר שהח"כים והשרים של מפלגת המהגרים הישראלים יושבים ממילא בחו"ל ,  לא נצטרך לממן להם טיסות במחלקת עסקים וגם לא שהות במלונות שעולים אלפי דולרים ללילה .
 הח"כים והשרים האלה יוכלו גם להמשיך להתגורר בארצות הגולה .  את נאומיהם יישאו ביו ? טיוב ,  קריאות ביניים יעבירו בטוויטר ,  ובנוגע להצבעות ?  הם פשוט יסמסו .  
בהמשך אולי נוכל ליהנות מרם עמנואל בתור שר החוץ שלנו ,  מג'ורג' סורוס בתור שר האוצר ומברנאר אנרי ? לוי בתפקיד שר התרבות .  הרבי מלובביץ' יוכל כמובן לכהן כראש הממשלה שלנו ,  כי חסידיו טוענים שהוא עדיין חי ,  אבל גם אם הם טועים - לא נורא .  כמו שזה נראה - התפקיד הזה בין כה וכה לא כל כך חשוב .
 
ממ"י :  על ה"יורדים "  שלנו
nan
