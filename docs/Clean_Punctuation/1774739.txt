מרקל מתחייבת להגן על היורו ;  סרקוזי : " סופו של היורו יהיה סופה של אירופה "
 בנאומם המסורתי לרגל השנה החדשה התחייבו מנהיגי אירופה להגן על המטבע המשותף ולחזק את הרגולציה
מנהיגי אירופה ,  בנאומים המסורתיים לאומה לרגל ראש השנה האזרחית ,  הדגישו את חשיבות היורו לכלכלותיהם והתחייבו לפעול כדי לחזק את המטבע המשותף ולשפר את הרגולציה ,  על רקע המשבר הכלכלי הקשה שפקד את אירופה בשנה האחרונה.קנצלרית גרמניה אנג'לה מרקל התחייבה להגן על היורו כ"בסיס "  לכלכלת גרמניה וקראה להגברת המאמצים לחיזוק המטבע ." אירופה נמצאת בעיצומו של מבחן אדיר ",  אמרה מרקל בנאום לאומה לרגל השנה החדשה . " אנחנו חייבים לחזק את היורו ". מרקל ומנהיגי 15 המדינות הנוספות החברות בגוש היורו מנסים בימים אלה לגבש מנגנון קבע להגנה על המטבע ,  שיותקן לאחר פקיעת קרן החירום שהוקמה השנה ב-2013 .  גרמניה ,  שהתחייבה למתן ערבויות בסך 123 מיליארד יורו ,  היא התורמת הגדולה ביותר לקרן ,  שכוללת כעת 440 מיליארד יורו.מנהיגת גרמניה אמרה כי היורו הוא  " הרבה יותר ממטבע ",  אלא  " הבסיס לשפע שלנו ".  בנפרד ,  נשיא צרפת ניקולא סרקוזי אמר ביום שישי כי סופו של היורו יהיה סופה של אירופה ." אירופה החזיקה מעמד ,  אירופה הגנה עלינו ",  במשבר הכלכלי ,  אמר סרקוזי בנאום המסורתי ששודר בטלוויזיה וברדיו . " סוף היורו יהיה סופה של אירופה .  אגן על היורו בכל כוחי ",  הוא אמר .  הוא הוסיף כי האיחוד האירופי לעיתים לא הגיב  " מהר מספיק "  במשבר שפקד את אירופה השנה.במסגרת הרוטציה ,  תחזיק צרפת ב-2011 הן ראשות קבוצת ה-g20 והן את ראשות קבוצת ה-g8 .  סרקוזי אמר כי צרפת  " תגן על הרעיון של רגולציה בינלאומית נוקשה יותר ",  ותשמור על האינטרסים הבינלאומיים .
 
מרקל מתחייבת להגן על היורו ;  סרקוזי : " סופו של היורו יהיה סופה של אירופה "
 בנאומם המסורתי לרגל השנה החדשה התחייבו מנהיגי אירופה להגן על המטבע המשותף ולחזק את הרגולציה

