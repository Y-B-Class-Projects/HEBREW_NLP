עשור לאחר רכישת AOL מנכ"ל טיים וורנר לשעבר מתנצל : " ניהלתי את העסקה הגרועה של המאה "
 בראיון ל-CNBC הודה ג'רלד לווין כי שגה ,  וייעץ למנכ"לים של ליהמן ברדרס ומריל לינץ' לעשות כמותו
עשר שנים לאחר מיזוגן של ו-aol ,  הודה אתמול ג'רלד לווין ,  מנכ"ל טיים וורנר לשעבר ,  בכך שהעסקה היתה טעות . " מסתבר שניהלתי את העסקה הגרועה ביותר של המאה ",  אמר לווין ביום שני ,  בהופעה נדירה ומשותפת לו ולמייסד aol ,  סטיב קייס ,  והוסיף כי ההתנצלות מצדו היתה צריכה להגיע כבר מזמן ." מן הסתם חשבתי הרבה על העניין הזה .  הייתי מנכ"ל ,  הייתי אחראי .  אני באמת מאוד מצטער על כל הכאב ,  הסבל וההפסדים שגרמתי ",  אמר לווין בראיון שהעניק לתוכנית הטלוויזיה  " squawk box "  של ערוץ cnbc ,  לרגל עשור למיזוג בין טיים וורנר ל-aol.ב-10 בינואר 2000 הודיעו לווין וקייס הודיעו על המיזוג בין aol ,  שהיה אחד המיזוגים הגדולים בענף המדיה ,  והוערך ב-164 מיליארד דולר .  במהלך העשור ,  הידרדרה מניית aol-טיים וורנר ב-90% ,  ובשנה שעברה הסתיים המיזוג בהנפקתה של aol .  שווייה של aol בפיצול נקבע ברמה של 2.5 מיליארד דולר - רסיס מהסכום ששילמה טיים וורנר בעת רכישת חברת האינטרנט בתחילת העשור.המיזוג בין שתי החברות ,  שגרם לטיים וורנר הפסדים גדולים ,  והביא לפיטוריהם של רבים ולקיצוצים בתוכניות הפנסיה של אחרים ,  כונה לא פעם  " העסקה הגרועה בתולדות ארה"ב ". "אני לוקח אחריות ",  אמר לווין ,  שעזב את טיים וורנר ב-2002 . " זה לא היה הדירקטוריון .  אלה לא היו עמיתיי בטיים וורנר .  אלה לא היו גם הבנקאים ועורכי הדין ;  והיו הרבה כאלה .  זו גם לא אשמתו של סטיב קייס ,  שהיה יזם דיגיטלי צעיר ומבריק ". לווין אמר שטיים וורנר התנהגה כמו קניון ענק ,  בשעה שהיתה צריכה להיות סופרמרקט ,  והשווה אותה  ,  aig וסיטי .  הוא קרא למנכ"לים נוספים שעשו שגיאות להודות בהן . " אנחנו צריכים לשמוע מליהמן ברדרס ,  בר סטרנס ,  מריל לינץ' ",  אמר . " אולי במקרה שלי זה מאוחר מדי ,  אך לפחות יש לי סיכוי להרהר בזה ".  כשנשאל מה השתבש ,  אמר לווין . " היתה לי התלהבות .  היתה לי קנאות מיסיונרית ,  אך לא היו לי מספיק חמלה והבנה לכל מי שהיה מעורב בעניין .  היו הרבה עניינים פסיכולוגיים ". "חזון הוא דבר אחד ,  אך יישומו הוא משהו אחר ",  הוסיף קייס . " אם היינו מחליפים את 100 המנהלים הבכירים של שתי החברות בקבוצה חדשה של אנשים ,  ללא היסטוריה ומטען ,  כנראה שהם היו עושים עבודה טובה יותר ". 

עשור לאחר רכישת AOL מנכ"ל טיים וורנר לשעבר מתנצל : " ניהלתי את העסקה הגרועה של המאה "
 בראיון ל-CNBC הודה ג'רלד לווין כי שגה ,  וייעץ למנכ"לים של ליהמן ברדרס ומריל לינץ' לעשות כמותו

