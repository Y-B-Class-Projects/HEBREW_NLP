המדינה תסביר מדוע מי השתייה בארץ מזוהמים
בג"ץ קבע כי על המדינה להשיב בתוך 5 חודשים מדוע לא יושמו המלצות ועדה שבחנה את איכות מי השתייה בישראל .  ארגון אדם טבע ודין ,  שהגיש את העתירה : " ביהמ"ש הוכיח שטובת הציבור לנגד עיניו "
 מדוע לא הוחמרו עד כה התקנים הקיימים בכל הנוגע להימצאות מזהמים במי השתייה בישראל ?  לשאלה זו תידרש המדינה להשיב בתוך חמישה חודשים .  כך קבע היום  ( ראשון )  בג"ץ בדיון שהתקיים בעקבות עתירת ארגון  " אדם טבע ודין ".  העתירה הוגשה בשל עיכוב ביישום ההמלצות שגיבשה ועדה בין משרדית שהוקמה כדי לבחון את איכות מי השתייה בישראל ודרכים לשיפורם .
 הוועדה הגישה את המלצותיה לשר הבריאות כבר בחודש מרץ 2007 .  בין היתר קבעה אז הוועדה כי יש להחמיר את התקנים הקיימים בכל הנוגע להימצאות מזהמים במי השתייה ואף להוסיף תקנים בנוגע למזהמים שלא נבדקו עד כה במי השתייה בישראל .  
כמו כן ,  קבעה הוועדה כי לאור העובדה שמי ים מותפלים עומדים להיות מקור שתייה משמעותי במדינת ישראל ,  יש להוסיף למים אלו מינרלים החיוניים לגוף האדם ,  דוגמת סידן ומגנזיום שנגרעים בתהליך ההתפלה .  למרות הזמן הרב שעבר מאז שהוגשו ההמלצות וההתקדמות שנעשתה בישראל בכל הנוגע להתפלת מים ,  עדיין לא יושמו ההמלצות .  כעת תאלץ המדינה לעדכן את בג"ץ בתוך חמישה חודשים על ההתקדמות בהתקנת התקנות .
 ציפי איסר- איציק ,  מנכ"ל אדם טבע ודין אמרה היום בעקבות החלטת בג"ץ ,  כי  " לאחר סחבת של שנים ביישום המלצותיה של הוועדה ,  ובעידן של משבר מים חמור ,  בג"ץ שוב הוכיח כי האינטרס הציבורי הוא שעומד מול עיניו .  למעשה ,  התקנות הנוכחיות הותקנו לפני כמעט 20 שנה והן מיושנות עד מאוד ומפגרות מול התקנים המחייבים באיחוד האירופי ,  בארה"ב ובארגון הבריאות העולמי ". 

המדינה תסביר מדוע מי השתייה בארץ מזוהמים
בג"ץ קבע כי על המדינה להשיב בתוך 5 חודשים מדוע לא יושמו המלצות ועדה שבחנה את איכות מי השתייה בישראל .  ארגון אדם טבע ודין ,  שהגיש את העתירה : " ביהמ"ש הוכיח שטובת הציבור לנגד עיניו "
 
