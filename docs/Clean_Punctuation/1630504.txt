הזמנות ראשונות למוצר ה-AAT של קמהדע בברזיל
מניית קמהדע עולה במסחר בשיעור של 5.75%
 מדווחת על הזמנות ראשונות בברזיל לתרופת ה-aat בעירוי ולחיסונים נגד מחלת דם בעוברים ,  בהיקף כולל של כ-15 מיליון שקל ,  להספקה ב-2010 .  המכירות הראשונות של התרופה בברזיל יתאפשרו לאחר קבלת אישור רשות הבריאות הלאומית בברזיל  ( anvisa )  .  בתגובה להודעת החברה עולה הבוקר מניית קמהדע במסחר בשיעור של 5.75%.דוד צור ,  מנכ"ל קמהדע אמר : " מכירות ה-aat בעירוי בברזיל מהוות עבורנו הכנה טובה לקראת הפעילות העסקית המרכזית של החברה ב-2010 - תחילת מכירות התרופה בשוק האמריקאי .  קמהדע צופה שרישוי התרופה בארה"ב יתקבל במהלך המחצית הראשונה של 2010 ותחילת המכירות תתאפשר כבר במחצית השנייה של 2010 ". קמהדע ,  מפתחת ,  מייצרת ומשווקת את מוצר האלפא 1 אנטיטריפסין  ( aat )  היחידי בעולם הנמצא במצב נוזל ומוכן לשימוש מיידי .  תרופת ה-aat נועדה לטיפול בחולים הסובלים מחוסר מולד בחלבון אלפא 1 הגורם ,  בין היתר ,  לפגיעה בלתי הפיכה ברקמת הריאה ,  למחלת ריאות קשה ואף למוות .  בנוסף ,  קמהדע מפתחת את תכשיר הדור הבא של ה aat בעירוי ,  המיועד לשימוש באינהלציה .  קמהדע נכנסה לאחרונה לשלב הניסוי הקליני האחרון לפני רישום תרופת ה-aat באינהלציה באירופה .  קמהדע מפתחת ומייצרת כ-10 תרופות המשווקות ביותר מ-15 מדינות בעולם ועושה שימוש בטכנולוגיה לטיהור והפרדת חלבונים .
 
הזמנות ראשונות למוצר ה-AAT של קמהדע בברזיל
מניית קמהדע עולה במסחר בשיעור של 5.75%

