פוטבול :  עמוד דום
חצאי גמר ה-NFC ייערכו באולמות סגורים .  דאלאס תתארח במטרודום של מינסוטה ,  אריזונה בסופרדום של ניו אורלינס
לפני שנתחיל בסקירת ה-NFC ,  הנה כמה רשמים ממה שראינו בשבוע שעבר .
 1 .  חבל שגרין ביי עפה ,  חבל בעיקר על ארון רוג'רס המדהים .
 2 .  טוב שגרין ביי עפה .  קבוצה בלי הגנה לא ראויה לחיות בינואר .
 3 .  טוב שגרין ביי עפה 2 ,  מה שמבטיח לנו שגם אם ברט פארב ינצח השבוע ,  הוא לא יפגוש בגמר החטיבה את הפאקרס  ( זכויות יוצרים :  אריאל גרייזס )  .
 4 .  עד לעבר הלא רחוק ,  עבדכם הנאמן התלבט בשאלת מקומו של קורט וורנר בהיכל התהילה .  ובכן ,  אין שאלה בכלל .  
5 .  וואו ,  איזה סופשבוע של פוטבול עומד להיות לנו ! 
לואיזיאנה סופרדום ,  ניו אורלינס ,  שבת ,  23:30 ,  METV
בעיקרון ,  קל לדעת מה נקבל במשחק הזה - טאצ'דאונים ,  טאצ'דאונים ועוד טאצ'דאונים .  אחת הסיבות לקריסה של הגנת אריזונה בשבוע שעבר היא דווקא ההתקפה - קורט וורנר הניע את הכדור במהירות מול האין-הגנה של גרין ביי ,  וכשאתה לא מקבל זמן לנוח מול קוורטרבק בקליבר של ארון רוג'רס ,  אתה נענש .  לא שהתוצאות היו בהכרח טובות יותר אילו היה לשחקנים חמצן ,  הכיסוי האווירי של מגני אריזונה לוקה גם כך ,  אבל העובדה שאריזונה היא לא קבוצה שאוכלת שעון מצד אחד והחוליה ההגנתית שלה לא הרמטית מהצד השני כמעט עקצה אותה בשבוע שעבר  ( ואל תשכחו את הסופרבול האחרון )  .  
אלא שהבעיה הגדולה יותר במשחק הזה היא של הסיינטס ,  בגלל לא מעט אספקטים .  המפגש עם דאלאס ב-20 בינואר היה המשחק האחרון שבו הקדושים שיחקו באינטנסיביות .  ההפסד ,  כך נדמה ,  הוציא את הרוח מהמפרשים והוביל להפסד ביתי נוסף לטמפה ביי .  המשחק מול קרוליינה פחות נחשב ,  כי שון פייטון הודיע מראש כי יתן לפותחים לנוח ,  אבל התוצאות פחות משנות ,  העובדה היא שניו אורלינס היא קבוצה הרבה פחות טובה מזו שהייתה באמצע אוקטובר משני עברי הכדור .  בהתקפה הקדושים חיים מהכדורים הארוכים של דרו בריס בעיקר לפרטנר הבכיר החדש שלו ,  רוברט מיצ'ם ,  ובהגנה ממהלכים גדולים של דארן שארפר .  
כל הרצים המובילים של הסיינטס נפצעו בשבועות המסיימים של העונה ,  כשפייר תומאס ,  הרץ הפותח ,  עדיין לא כשיר במאת האחוזים .  גם מגני הפינה לא בקו הבריאות ,  ובאימונים האחרונים של הקבוצה נראו לפחות עשרה שחקנים מוגבלים בתנועותיהם .  אבל לא הכל קודר בביג איזי .  מגני הפינה ג'בארי גריר וטרייסי פורטר חוזרים כדי למלא מחדש את ההגנה המרוקנת ,  וההגנה של הקרדינלס עשויה להתאים בדיוק לרג'י בוש ,  שחי מכניסה מאחור לשטחים פתוחים .  לשתי הקבוצות הגנת ריצה בינונית  ( אריזונה מקום 16 ,  ניו אורלינס 20 )  ,  אבל אל תצפו למלחמת חפירות גם במקרה של יתרון גדול לאחד הצדדים .  
אז מה יהיה ?  מומנטום משתנה במהלך המשחק ,  אבל קשה למחוק את החודש וחצי הבינוניים מינוס של ניו אורלינס .  הסיינטס לא מגיעים בפורמה הדרושה ,  בעוד הקרדינלס מפומפמים מהניצחון על גרין ביי .  נקודות יהיו ,  וגם ניצחון לאריזונה .
 המטרודום במינסוטה ,  ראשון ,  20:00 ,  FOX
למרות שלמפגש הזה יעלה לא סתם אקדוחן ,  אלא האיש שהמציא את הקשר האסוציאטיבי בין המילה לשימוש הפוטבול שלה ,  זה יהיה משחק שונה לחלוטין מזה שיתקיים בניו אורלינס .  ראשית ,  מדובר בקבוצות מאוזנות יותר ,  שמאמינות שהכדור צריך לעבור גם על הקרקע .  זאת ,  כמובן ,  אם ברט פארב לא יחליט בשלב מוקדם לקחת את המשחק על הכתפיים .  הגנות הריצה של השתיים הן מהטובות בליגה - הווייקינגס במקום השני והקאובויס ברביעי ,  אבל מצד שני ,  לשתי הקבוצות יש נשקים שיכולים לפרוץ מערכי הגנה מעובים .  במינסוטה אין צורך להציג את אדריאן פיטרסון ,  הבוקרים עובדים מצוין עם השילוש של מריון בארבר ,  פליקס ג'ונס וטשארד צ'ויס .  
בשני הצדדים יש הרבה מאוד אנשים שיש להם מה להוכיח .  טוני רומו והבויס הורידו את הקוף הגדול מהגב עם הניצחון על פילדלפיה ,  שהיה הראשון של דאלאס בפלייאוף ב-13 השנים האחרונות ,  אבל נשארו להם עוד כמה בבונים למגר ,  והם רוצים להראות שגם במטרודום הרועש הם מסוגלים לשחק את הפוטבול הדומיננטי שגילו מול ניו אורלינס ופילדלפיה .  
שתיים משלוש הופעות הפלייאוף האחרונות של פארב כללו הפסדים בגלל איבודים אוויריים שלו ,  ומספר 4 רעב לטבעת נוספת שתצטרף לאחת היחידה שיש לו .  בכלל ,  מינסוטה מגיעה במצב טוב יותר מניו אורלינס .  הווייקינגס היו ,  אמנם ,  במשבר בדצמבר ,  אבל ידעו לשנות כיוון בדיוק בזמן ,  עם ניצחון ענק על הג'איינטס .  זה היה ג'ק-פוט ,  כי הוא גם הבטיח את שבוע החופש וגם הכניס לגרוב הגנה שאיבדה הרבה מהביטחון שלה .  בהתחשב בעובדה שמינסוטה לא הפסידה העונה בבית ,  המשימה של וייד פיליפס ושחקניו לא תהיה קלה .  
אז מה יהיה ?  מבלי לזלזל בעונה של הווייקינגס ,  המומנטום של הקאובויס נראה יותר מדי טוב .  ניצחון לדאלאס .  

פוטבול :  עמוד דום
חצאי גמר ה-NFC ייערכו באולמות סגורים .  דאלאס תתארח במטרודום של מינסוטה ,  אריזונה בסופרדום של ניו אורלינס

