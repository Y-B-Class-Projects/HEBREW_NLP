מזור השלימה בהצלחה בדיקות של ה-FDA בדרך לשוק של 335 מיליון דולר 
 >  >  מניית מזור טכנולוגיות ניתרה ב-9.4% במחזור של 7.4 מיליון שקל אתמול ,  לאחר שהחברה עשתה צעד חשוב בדרך לקבלת אישור מרשות המזון והתרופות האמריקאית  ( fda )  לשווק משתלי lif-go שמיועדים לקיבוע חוליות בעמוד השדרה .  המשתלים של מזור נבדקו במעבדה בלתי תלויה ומוסמכת בידי ה-fda במסגרת בדיקות חוזק ויציבות ,  ובהתאם לדרישות שהעמיד ה-fda ,  וכן לאחר שהמשתלים נבדקו בהשוואה למוצרים הקיימים האחרים בשוק ומיושמים בייצוב חוליות עמוד השדרה בעת ניתוחי גב .  השלמתן בהצלחה של הבדיקות הביומכניות של משתלי ה-lif-go והוכחת עמידות המשתלים הן מרכיב הכרחי לצורך קבלת אישור fda ,  ויאפשרו למזור להגיש בקשה לאישור המוצר בארה"ב .  מנכ"ל מזור טכנולוגיות ,  אורי הדומי ,  ציין שהבדיקות נעשו בהתאם לדרישת ה-fda לפתח שתלים ייעודיים ולבדוק את עמידותם ,  שאינם נדחים בידי הגוף ,  וכן את התאמתם הביומכנית ,  כך שהמשתלים עומדים במספר הזעזועים שעובר עמוד השדרה במשך חיי אדם מבלי להישבר ומבלי לגרום נזק לחוליות .  הוא העריך שהבקשה תוגש בחודשים הקרובים ושתהליך האישור ייארך 3-6 חודשים - כך שמזור תוכל להתחיל לשווק את המוצר עוד ב-2010 .  המוצר lif-go ,  שפותח בידי cleveland clinic ,  מקבע חוליות בעמוד השדרה תוך שימוש ב-spine assist ,  שהוא רובוט מינאטורי שמסייע למנתח למקם במדויק את מיקום השתל .  משתלי lif-go שכבר קיבלו אישור שיווק מרשות הבריאות האירופית  ( ce )  ניתנים להחדרה לגוף המנותח בהליך זעיר פולשני מדויק ,  לעומת ניתוח פתוח שכולל חיתוך שרירים ,  חשוף לזיהומים ,  וכן כרוך באשפוז של 4-5 ימים ותהליך שיקום של שלושה חודשים .  הדומי ציין ש-500 אלף ניתוחי עמוד שדרה מתקיימים בארה"ב מדי שנה .  הוא העריך שמערכת lif-go לקיבוע חוליות רלוונטית ל-50-100 אלף מהם ,  כשההחזר שמשולם בידי חברות ביטוח הבריאות הוא 6,700 דולר לניתוח ,  כך שהפוטנציאל בארה"ב הוא 335 מיליון דולר בשנה .  לדבריו ,  החברה ביצעה עד כה 1,100 ניתוחים בעמוד השדרה אמצעות spine assist ב-15 בתי חולים בגרמניה ,  ישראל ורוסיה ,  ועד כה לא נגרם נזק לאף לא אחד מהמנותחים .  מזור - שמוחזקת בידי ג'ונסון אנד ג'ונסון  ( 5% )  ,  קרנות הון הסיכון alice ventures  ( 16.4% )  ומשקיעים מוסדיים מקבוצת מגדל  ( 15.1% )  - נסחרת בשווי שוק של 158 מיליון שקל .  זאת לאחר עלייה של 15.6% מתחילת 2010 .
 
מזור השלימה בהצלחה בדיקות של ה-FDA בדרך לשוק של 335 מיליון דולר 
nan
