 " ארקדי גאידמק לא הציג בדל ראיה להרעה במצבו הכלכלי "
  >  >  השופטת חיותה כוחן מבית המשפט המחוזי בתל אביב דחתה את בקשתו של ארקדי גאידמק להימנע מהגדלת סכום הערבויות שהוטלו עליו ב-3 מיליון דולר לשם הבטחת התייצבותו למשפטו ולהסתפק בערבויות שכבר הופקדו .  השופטת נתנה לגאידמק ארכה של עשרה ימים להמצאת יתרת הערבות .  השופטת קבעה כי מי שטוען להרעה במצבו הכלכלי שגורמת לכך שאינו יכול להפקיד ערבויות ,  צריך להתייצב בבית המשפט כדי להוכיח את טיעוניו . " לא זו בלבד שהדבר לא נעשה ,  אלא שבאי כוחו של גאידמק אף לא המציאו כל מסמך או בדל ראיה להוכחות השינוי שחל בכושרו הכלכלי ",  אמרה השופטת .  היא העלתה תהייה כיצד גאידמק הצהיר בחקירתו במשטרה בסוף 2005 כי שוויו הכלכלי הוא בין מיליארד וחצי ל-2 מיליארד דולר ,  וכיום טוען שאין ביכולתו לעמוד בהפקדת 3 מיליון דולר .  השופטת העלתה חשש כי גאידמק יימנע מלהגיע למשפטו בישראל מאחר שהוא מבוקש על ידי האינטרפול .  הילה רז 

" ארקדי גאידמק לא הציג בדל ראיה להרעה במצבו הכלכלי "
 nan
