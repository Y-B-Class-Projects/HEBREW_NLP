אחרי מאבק צמוד ,  פאר בחצי הגמר
הישראלית פיגרה נגד סוארז נבארו  ( 33 )  ,  אבל התעשתה ,  ניצחה 6:4 ,  6:7 ,  5:7 ועלתה שלב בהובארט .  אוקון הודח באוסטרליה
שחר פאר שוב הראתה שיש לה את האופי שממנו מגיעים הספורטאים האמיתיים .  הישראלית ,  שמדורגת 30 בעולם ושמקווה השנה לחזור לקדמת הסבב ,  עשתה צעד הכנה נוסף בדרך לטורניר בשבוע הבא באליפות אוסטרליה הפתוחה כשניצחה ברבע הגמר את קרלה סוארז נבארו הספרדיה ,  אותה היא ניצחה 6:4 ,  6:7 ,  5:7 .
 פאר ,  שספגה רק הפסד אחד העונה אחרי שבשבוע שעבר הגיעה לחצי הגמר בטורניר אוקלנד ,  פתחה את המשחק רע מאוד וסבלה מאחוזים נוראיים בהגשות .  במהלך המשחק מול הספרדיה ,  שמדורגת שלושה שלבים אחריה ,  היא נשברה לא פחות משש פעמים ,  אבל הצליחה להתייצב בהמשך ,  גילתה אופי והשלימה ניצחון ענק ,  שמסדר לה מפגש עם שרה אראני  ( 50 בעולם )  ,  שניצחה 3:6 ,  4:6 את קריסטן פליפקנס .
 דווקא כשנראה היה שפאר שיפרה את ההגשות שלה ותגיע איתנה לתחילת העונה ,  הישראלית נשברה פעם אחר פעם במערכה הראשונה ונשברה פעמיים בתחילת המשחק ,  אבל מנגד גם החזירה עם שתי שבירות .  בהמשך המערכה היא נשברה פעמיים נוספות ונכנעה 6:4 .
 גם בפתיחת המערכה השנייה פאר נשברה ופיגרה 3:1 ,  אבל בהמשך השיגה את השבירה וחזרה ל-4:4 .  ההמשך הצמוד נמשך והשתיים הלכו לשובר שוויון אחרי 6:6 .  גם בשלב הזה נותרו השתיים צמודות והגיעו ל-4:4 עד שפאר לחצה על הגז ,  ניצחה 4:7 והשלימה 6:7 במערכה כולה .
 במערכה המכרעת השתיים שמרו על ההגשות ,  אבל במצב של 2:2 פאר מצאה שבירה חשובה ובהמשך עלתה ל-2:4 .  מנגד ,  סוארז נבארו איבדה אמנם מספר הזדמנויות לשבור את ההגשות של יריבתה ,  אבל בסוף הצליחה וחזרה ל-4:4 ובהמשך הגיעה ל-5:5 .  בשלב הזה פאר מצאה שבירה חשובה ועלתה ל-5:6 ובכך השלימה את המהפך הגדול .  
מנגד ,  אכזבה נוספת נרשמה הבוקר באוסטרליה בגזרתו של הטניסאי הישראלי נועם אוקון ,  שהודח בסיבוב השני של מוקדמות אליפות אוסטרליה הפתוחה .  אוקון ,  המדורג 259 בעולם ,  נוצח על ידי מיקל פרז'יז'ני הפולני 2:6 ,  7:5 ,  6:1 וסיים את דרכו בטורניר .  אוקון ,  שהרשים אמש בניצחון על קאפדווילה הצ'יליאני ,  פתח גם היום מצוין וניצח את המערכה הראשונה ,  אך במצב של 5:5 במערכה השנייה איבד את ההגשה שלו ואת המומנטום ,  הפסיד את המערכה השניה 7:5 ,  ומשם כבר לא חזר לעצמו מול הפולני המדורג 190 בעולם .
 עדכון ראשון :  9:38עדכון אחרון :  13:05

אחרי מאבק צמוד ,  פאר בחצי הגמר
הישראלית פיגרה נגד סוארז נבארו  ( 33 )  ,  אבל התעשתה ,  ניצחה 6:4 ,  6:7 ,  5:7 ועלתה שלב בהובארט .  אוקון הודח באוסטרליה

