בן שמעון : " זה היה המשחק הטוב שלנו בשנתיים האחרונות "
 מאמן קרית שמונה התקשה להסביר איך איבדה קבוצתו יתרון כפול : " המזל ישתנה בקרוב ".  קשטן : " אני רואה שינוי לטובה "
 בקרית שמונה קיבלו באכזבה גדולה את ה-2:2 הביתי מול בני יהודה ,  שמנע מהקבוצה לשוב למקום הראשון .  המארחים כבר הוליכו 0:2 משערים של אלרואי כהן  ( 19 )  ועדי אלישע  ( 46 )  ,  אך פיני בלילי  ( 72 )  ומשה ביטון איזנו לזהובים .  אגב ,  היה זה המשחק הביתי השני ברציפות בו קרית שמונה לא מנצחת ומסיימת בתיקו 2:2 . 
" כמובן שאני מאוכזב ",  הודה רן בן שמעון בסיום . " מדהים אותי שאני מדבר על תיקו לאחר המשחק הטוב ביותר שלנו בשנתיים האחרונות .  שיחקנו טוב ונראינו טוב אז קשה לי להתלונן .  אני מאמין שהמזל ישתנה בקרוב כי הייתה תצוגת כדורגל מדהימה שלנו .  בדקות הכי טובות קיבלנו שער ואז המומנטום השתנה ". 
המאמן ניסה להסביר מדוע הוציא את המצטיין שלו ,  אלרואי כהן ,  לאחר שבני יהודה צימקה ל-2:1 : " אלרואי עבד קשה ולא ירד חזרה ,  הוא היה עייף .  לא בגלל החילוף בני יהודה כבשו ,  זה חלק מהחיים ". 
המאמן האורח דרור קשטן סיכם : " ברוב דקות המשחק הייתה קבוצה אחת על המגרש - קרית שמונה .  יש להם קבוצה דינמית וטובה ואנחנו נתנו להם מתנה עם התחלת המחצית השניה .  החל מהשער המצמק שלנו בני יהודה חזרה לעצמה ,  השווינו ולא היה חסר שננצח בדקות הסיום .  נהניתי מקריית שמונה ואני מסתפק בנקודה לאור מה שקרה על כר הדשא ". 
קשטן דיבר על השיפור ביכולת הקבוצה : " אני רואה שינוי לטובה בקבוצה .  זה נכון שלא חיברנו שני ניצחונות ,  אבל חזרנו מפיגור של שני שערים ,  הראינו אופי שזה דבר חיובי והתוצאות הטובות תגענה ". 
משה ביטון המחליף שכבש את השוויון הוסיף : " אנחנו גם מרוצים וגם מאוכזבים .  לא צריך להיות חזירים ,  חזרנו מפיגור 2:0 וכמעט הצלחנו לנצח .  אנחנו מודעים לחוסר היציבות ומקווים שזה ישתנה ".  

בן שמעון : " זה היה המשחק הטוב שלנו בשנתיים האחרונות "
 מאמן קרית שמונה התקשה להסביר איך איבדה קבוצתו יתרון כפול : " המזל ישתנה בקרוב ".  קשטן : " אני רואה שינוי לטובה "
 
