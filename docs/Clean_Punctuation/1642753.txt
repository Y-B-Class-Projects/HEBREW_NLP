גרנט : " זוהי המהות של הכדורגל "
 מאמן פורטסמות התרגש אחרי ה-1:4 על סאות'המפטון השכנה בגביע : " ניצחון כזה גורם ל-250 אלף איש להיות מאושרים "
 הדרבי הלוהט של דרום אנגליה איפשר הערב  ( שבת )  לפורטסמות להשאיר מאחוריה לערב אחד את הצרות הכלכליות ,  הקשיים בליגה והלחץ התקשורתי ,  ולחגוג ניצחון גדול 1:4 על השכנה השנואה סאות'המפטון שהעלה אותה לרבע גמר הגביע האנגלי .
 בעוד שבפרמיירליג שקועה פומפי עמוק במקום האחרון אחרי שמונה משחקים ללא ניצחון ,  ובבית המשפט מחכה לה דיון גורלי ביום שישי הקרוב שעשוי לגזור עליה הורדה של עשר נקודות ,  אבל מול הקדושים מהליגה השלישית חגגה קבוצתו של אברהם גרנט ונתנה לאוהדיה רגע נדיר של נחת ,  כשקווינסי אוסו אביי ,  ארונה דינדאן ,  נדיר בלחאדג' וג'יימי אוהרה השתתפו בחגיגת השערים באצטדיון סט מרי .
 האווירה הנרגשת בקרב אוהדי פורטסמות לא פסחה גם על גרנט ,  שאמר בסיום : " אני מאוד מתרגש ,  כי ניצחון כזה גורם ל-250 אלף איש להיות מאושרים .  זוהי המהות של הכדורגל ".  לגבי מאבקי ההישרדות של קבוצתו בליגה : " אני אמשיך להילחם עד הרגע האחרון ,  כל עוד יש לנו סיכוי להצליח במשימה שלנו על המגרש .  מה שקורה בבתי המשפט הוא לא בשליטתי .  לדעתי צריך להעניש רק מי שעשה משהו רע ,  אני לא יודע במי מדובר אבל אלה בטח לא אנחנו ". 
דייויד ג'יימס ,  השוער הוותיק של פורטסמות ,  ניסה לשדר גם הוא אופטימיות למרות העתיד המעורפל של המועדון : " האינסטינקטים שלי אומרים שהקבוצה תינצל ,  היא פשוט חשובה מדי ליותר מדי אנשים ,  ולענף כולו ,  שלא יכול להרשות לעצמו שקבוצה מהליגה הבכירה פשוט תיעלם ". 

גרנט : " זוהי המהות של הכדורגל "
 מאמן פורטסמות התרגש אחרי ה-1:4 על סאות'המפטון השכנה בגביע : " ניצחון כזה גורם ל-250 אלף איש להיות מאושרים "
 
