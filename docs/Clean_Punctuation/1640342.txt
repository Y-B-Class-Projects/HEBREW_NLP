השופט שאישר את היד של הנרי ישפוט במונדיאל
פורסמה רשימת 30 השופטים שישפטו בדרום אפריקה ,  בהם השבדי מרטין הנסון .  הקוון שטעה כשלא ראה את היד נשאר בבית
מי שחשב ששופט הכדורגל השבדי מרטין הנסון ,  שלא ראה את נגיעת היד של תיירי הנרי במשחק של צרפת נגד אירלנד בפלייאוף על העלייה למונדיאל ,  לא ישפוט זמן רב ,  כדאי שישמע את החדשות הבאות :  הנסון הוא בין 30 השופטים שישפטו בגביע העולמי בדרום אפריקה הקיץ ,  ומי יודע ?  אולי הוא יפגוש פעם נוספת את הנרי .
 כזכור ,  הנסון פספס את נגיעת היד הכפולה של הנרי בשער השוויון של צרפת נגד אירלנד ,  שאיפשר לנבחרת הטריקולור להעפיל לטורניר בזכות 1:2 בסיכום שני המשחקים .  השופט השבדי אמנם הודה זמן קצר לאחר המשחק בטעותו והתנצל על כך ,  אך שום דבר לא כיפר מבחינת האירים על עוגמת הנפש שנגרמה להם כתוצאה מהטעות הזו .
 מי שמשלם את מחיר הטעות הוא עוזרו של הנסון באותו משחק ,  פרדריק נילסון ,  שגם הוא לא ראה את היד ובכל מקרה הוא לא יהיה חלק מצוות השופטים שישפוט בדרום אפריקה .  בתקשורת האירית כבר חוגגים על המינוי ,  והבהירו בדיווח שלהם כי פיפ"א החליטה על רשימת 30 השופטים בהסתמך על תוצאותיהם לאורך זמן וההופעות שלהם על פני כמות ההרחקות שהם ספגו .
 אגב ,  הפילוח של השופטים במונדיאל הוא עשרה מאירופה ,  שישה מדרום אמריקה ,  ארבעה מאסיה ,  אפריקה ,  קונקקאף ושניים מניו זילנד .  לכל שופט יש שני עוזרים שנוהגים לעבוד איתו בשנתיים האחרונות .
 
השופט שאישר את היד של הנרי ישפוט במונדיאל
פורסמה רשימת 30 השופטים שישפטו בדרום אפריקה ,  בהם השבדי מרטין הנסון .  הקוון שטעה כשלא ראה את היד נשאר בבית

