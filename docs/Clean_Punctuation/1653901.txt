חריגות השכר בחברת החשמל יימשכו :  פוצץ המשא ומתן להפסקת העברת הטבות לעובדים
למרות הסיכום העקרוני - האוצר ,  ההסתדרות ועובדי חברת החשמל לא הגיעו להסכמה על הפסקת החריגות
פוצץ המשא ומתן להפסקת חריגות השכר בחברת החשמל ,  כך נודע ל-themarker .  למרות הסיכום העקרוני אליו הגיעו נציגי האוצר ,  ההסתדרות והעובדים ,  נכשלו בימים האחרונים הניסיונות להגיע לנוסח מוסכם של החלטת הפשרה .  מזכירות העובדים הארצית של חברת החשמל תתכנס מחר לדיון חירום .  מנגד ,  ידרשו באוצר לשקול האם להפחית מיידית את חריגות השכר ממשכורות החודש של העובדים .  לפני כחודש הגיעו הממונה על השכר במשרד האוצר ,  אילן לוין ,  יו"ר ההסתדרות עופר עיני ,  וכן יו"ר מזכירות העובדים הארצית בחברה ,  דוד  ( מיקו )  צרפתי ומנכ"ל החברה ,  עמוס לסקר לסיכום עקרוני לפיו חריגות השכר בחברת החשמל יופסקו החל בחודש פברואר והשבת כספי החריגות תגולם בשכר כלל העובדים בחברה.זאת ,  בתום משא ומתן שנוהל בין הצדדים מאז יוני 2009 סביב דרישת האוצר להפסיק הענקת הטבות שכר בגובה 175 מיליון שקל לעובדי החברה ,  והשבת סכום של כ-100 מיליון שקל בגין חריגות שכר ששולמו לעובדים מאז שנת 2004 .  במקביל ,  סוכם על הצמדת השכר הפנסיוני של עובדי החברה למדד תמורת פיצוי של 8%-12% .  משמעות הסדר זה הינה תשלום מיידי של כ-650 מיליון שקל לעובדים ,  ובמונחים אקטואריים ,  סכום המוערך ב-2.8-2.5 מיליארד שקל .
 
חריגות השכר בחברת החשמל יימשכו :  פוצץ המשא ומתן להפסקת העברת הטבות לעובדים
למרות הסיכום העקרוני - האוצר ,  ההסתדרות ועובדי חברת החשמל לא הגיעו להסכמה על הפסקת החריגות

