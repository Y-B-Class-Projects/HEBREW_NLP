ביונסה - אשת העשור של חברות התקליטים בארה"ב
הזמרת זכתה ביותר מכירות אלבומים ,  סינגלים ושימושים בסלולר על פי רשימה חדשה של איגוד חברות התקליטים במדינה .  האיגלס הם הלהקה המצליחה בעשור ,  מייקל ג'קסון הזמר המצליח ביותר
ביונסה הוכתרה כמוזיקאית המצליחה ביותר בעשור על פי איגוד חברות התקליטים בארצות הברית .  על פי רשימה חדשה ששחרר אמש  ( רביעי )  האיגוד ,  הזמרת זכתה ל-64  " תעודות "  של אלבומי זהב או פלטינה על מכירות אלבומים ,  שירים ושימושי סלולר בחנויות וברשת .  הלהקה המצליחה ביותר היא האיגלס ,  שזכתה ל-48 תעודות והזמר המצליח ביותר הוא מייקל ג'קסון ,  שזכה ב-44 תעודות .  
האלבומים הנמכרים ביותר על פי רשימה זו הם  " Speakerboxxx/The Love Below "  של אאוטקסט , " No Strings Attached "  של NSync ,  הרכב הבנים לשעבר של ג'סטין טימברלייק ו- "! Up "  של שאנייה טוויין .  
הרשימה של איגוד חברות התקליטים מתייחסת רק למוזיקה שיצאה בין השנים 2000-2009 ,  לכן למשל רשימת הרינגטונים המצליחים ביותר לא כוללת קלסיקות עבר .  לכן לא מפתיע בראש רשימת האמנים המצליחים ביותר ברינגטונים את הראפר T.I וכמובן את ביונסה .  הרינגטון הכי מצליח לשיר הוא הלהיט  " Lollipop "  של ליל' וויין ,  שהגיע למעמד של 5 פלטינות .
 
ביונסה - אשת העשור של חברות התקליטים בארה"ב
הזמרת זכתה ביותר מכירות אלבומים ,  סינגלים ושימושים בסלולר על פי רשימה חדשה של איגוד חברות התקליטים במדינה .  האיגלס הם הלהקה המצליחה בעשור ,  מייקל ג'קסון הזמר המצליח ביותר

