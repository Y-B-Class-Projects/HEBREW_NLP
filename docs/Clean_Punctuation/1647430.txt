הייאט מכה את התחזיות :  רשת המלונות של משפחת פריצקר צימצמה ההפסד הרבעוני ל-12 מיליון דולר
בתקופה המקבילה רשמה הרשת הפסד של 142 מיליון דולר ;  עלתה על תחזיות האנליסטים ב-8 סנט למניה
רשת המלונות הייאט  ( סימול h )  ,  אשר הפכה לחברה בורסאית בנובמבר ונמצאת בשליטת משפחת פריצקר משיקגו ,  דיווחה היום על צמצום הפסדיה ברבעון הרביעי של 2009 ל-12 מיליון דולר ,  או 7 סנט למניה ,  לעומת הפסד של 142 מיליון דולר ,  או 1.11 דולר למניה ,  בתקופה המקבילה בשנה הקודמת .  בניכוי הוצאות חד פעמיות ,  הגיעה החברה לאיזון ברבעון - תוצאה טובה יותר מתחזיות האנליסטים להפסד של 8 סנט למניה .  הכנסות החברה בתקופה המדווחת הסתכמו ב-889 מיליון דולר ,  עלייה קלה לעומת 886 מיליון דולר ברבעון הרביעי של 2008.הייאט הפכה לחברה בורסאית בנובמבר לאחר שגייסה 950 מיליון דולר בהנפקה הראשונה לציבור - ה-ipo השלישית בגודלה בארה"ב ב-2009 .  משפחת פריצקר ,  אחת המשפחות העשירות בארה"ב ,  מכרה במסגרת ההנפקה 38 מיליון מניות קלאס a של הייאט במחיר של 25 דולר למניה - קרוב לקצה העליון של טווח מחיר היעד של 23-26 דולר .  ההנפקה כללה מכירה של מניות קלאס a בלבד של הייאט ,  אשר מעניקות רק עשירית מזכות ההצבעה של מניות קלאס b ,  בהן תמשיך משפחת פריצקר להחזיק .  לפני ההנפקה החזיקה משפחת פריצקר ב-85% ממניות הייאט ,  ותמשיך להחזיק בשליטה בחברה גם לאחר ההנפקה.משפחת פריצקר ,  השותפה של משפחת עופר בחברת שיט התענוגות רויאל קריביאן ,  ייסדה את רשת מלונות הייאט ב-1957 .  החברה הפכה לחברה בורסאית בשנת 1962 ,  בטרם משפחת פריצקר הפכה אותה לחברה פרטית ב-1979 .  רשת הייאט מפעילה כיום 413 מלונות ברחבי העולם ,  הכוללים כ-120 אלף חדרים ,  ומעסיקה 46 אלף עובדים.בשנת 2007 מכרה המשפחה נתח של כ-15% ממניות החברה תמורת מיליארד דולר .  בין הרוכשים היו בנק ההשקעות גולדמן סאקס  ( 7.5% )  וחברת ההשקעות מדרון קפיטל  ( 6.1% )  ,  הנמצאת בשליטת רוב וולטון ,  יו"ר ענקית הקמעונאות וול מארט.פני פריצקר ,  בת המשפחה ,  שימשה כמגייסת הכספים הארצית הראשית של מטה ברק אובמה במהלך מסע הבחירות שלו .  בהמשך עלה שמה כמועמדת לשמש בתפקיד שרת המסחר בממשל ,  אולם בסופו של דבר העדיף אובמה מועמד אחר.בשנים האחרונות ,  מאז פרוץ משבר משכנתאות הסאבפריים בארה"ב ,  טענו מומחי בנקאות ועיתונאים כי משפחת פריצקר היתה האחראית על יצירת המשבר בשוק הסאבפריים בארה"ב ,  וכי בנק סופיריור - בנק הלוואות באזור שיקגו שהיה בשליטת משפחת פריצקר - היה חלוץ בתחום של מכירת אג"ח מגובות משכנתאות סאבפריים ,  אשר היו אחראיות ליצירת המשבר בשוק המשכנתאות בארה"ב.סופיריור נסגר בקיץ 2001 בהוראת רשויות הבנקאות בארה"ב לאחר שנמצא אשם במדיניות הלוואות לוקה ,  פיקוח לא נאות על עובדים וניהול חשבונות לא תקין .  משפחת פריצקר שילמה עוד קודם לכן לרשויות בארה"ב קנס של 100 מיליון דולר והסכימה לשלם 335 מיליון דולר נוספים ,  ללא ריבית ,  על פני תקופה של 15 שנים ,  על מנת להימנע מעונש בגין קריסת הבנק .  בעלי חשבונות בבנק לא היו כה בני מזל ,  וכ-1,400 בעלי פקדונות איבדו את מרבית חסכונותיהם .  קריסת הבנק עלתה לחוסכים ולקופת האוצר האמריקאי כחצי מיליארד דולר .
 
הייאט מכה את התחזיות :  רשת המלונות של משפחת פריצקר צימצמה ההפסד הרבעוני ל-12 מיליון דולר
בתקופה המקבילה רשמה הרשת הפסד של 142 מיליון דולר ;  עלתה על תחזיות האנליסטים ב-8 סנט למניה

