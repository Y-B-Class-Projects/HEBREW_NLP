נפתחת עונת התרמילאות :  40 אלף יטוסו למזרח בחברות תעופה ערביות
כ-70% מהתרמילאים הם בגילאי 20-24 ,  כלומר מטיילים את הטיול הגדול של אחרי הצבא
כ-40,000 תרמילאים יצאו בתקופה הקרובה למזרח הרחוק ,  אוסטרליה ,  דרום ומרכז אמריקה .  תופעת התרמילאות בהיקפיה הכה גבוהים ,  ייחודית לישראלים .  כשליש מהתרמילאים טסים למזרח באמצעות חברות תעופה ערביות.מרבית התרמילאים מתחילים את מסעם בחודשים אוקטובר-דצמבר .  הסיבה העיקרית היא מחזורי השחרור הגדולים בחודשים אוגוסט ונובמבר וכן מזג האוויר האידיאלי לטיול בחודשים אוקטובר-אפריל בדרום אמריקה ובמזרח.רונן קרסו ,  סמנכ"ל השיווק של איסתא ,  מעריך כי 40,000 תרמילאים יוצאים מידי שנה לטיול מוצ'ילרים ,  מרביתם טסים לתקופות של 4 חודשים עד שנה .  כ-60% מהתרמילאים טסים למזרח הרחוק ,  30% לדרום ולמרכז אמריקה ו-10% לאוסטרליה ,  ניו זילנד ואפריקה .  לדברי קרסו ,  עבור רבים זהו הטיול של החיים ,  אליו נערכו והתכוננו תקופה ממושכת .  לדבריו מוצ'ילרים שמצבם הכלכלי טוב יותר ,  יעדיפו את דרום אמריקה שיקרה יותר מהמזרח הרחוק.קרסו מוסר גם ששליש מהתנועה למזרח היא באמצעות חברות תעופה ערביות .  בין אלו שטסים בחברות הערביות ,  מרביתם טסים בחברה הירדנית  " רויאל ג'ורדנייאן ",  אך יש שטסים עם  " קטאר איירוויס "  דרך דוחא בקטאר ,  ועם  " איתיחאד "  דרך האמיריות  ( אבו דאבי ) .מחירי הטיסות בחברות הערביות זולים בכ-30% ממחירי חברות אירופאיות ואל על .  כך למשל טיסה ב"רויאל ג'ורדנייאן "  לתאילנד עולה 950 דולר לעומת מחיר של 1,299 דולר באל על .  בעבר היו גם שנסעו עם  " אימירייט איירליינס "  דרך דובאי ,  אך לאחר פרשת החיסול פסקה התנועה של התרמילאים בחברה זו.כ-70% מהתרמילאים הם בגילאי 20-24 ,  כלומר מטיילים את הטיול הגדול של אחרי הצבא .  כ-10% מהתרמילאים נשארים במזרח או בדרום אמריקה לתקופות ארוכות של כשנה.טיולי התרמילאים נהפכו למסורת ישראלית החל מאמצע שנות השמונים .  מאז ועד היום נרשם גידול מתמיד במספר התרמילאים היוצאים .  טיול ממוצע לדרום אמריקה נפתח בצ'ילה או פרו ,  ממשיך בבוליביה וקולומביה על מנת להגיע בפברואר לקרנבל בברזיל .  לאחר מכן ממשיכים למרכז אמריקה ,  בעיקר לקוסטה ריקה ,  מקסיקו וגווטאמלה .  רבים מעדיפים גם לעבוד תחילה בארצות הברית לחסוך כסף ואז לטייל בדרום אמריקה .  טיול טיפוסי למזרח הוא לתאילנד ,  נפאל  ( טרקים )  והודו .  חובבי הטבע מעדיפים לטוס לטיולי סאפרי ארוכים באפריקה .  אלו שנוסעים לאוסטרליה וניו זילנד ,  עובדים בדרך כלל במדינות אלה ונוסעים לטיולים ארוכים ברכב  " לחרוש "  את המדינה .  עשרת היעדים הפופולריים ביותר של התרמילאים  ( על פי סדר ההעדפה )  :  תאילנד ,  הודו ,  ברזיל ,  נפאל ,  פרו ,  מקסיקו ,  אוסטרליה ,  סין ,  קובה ,  ארגנטינה .  ישראלים רבים טסים גם ליפן ,  בעיקר לעבוד על מנת לממן טיול ארוך במזרח.איסתא ,  מהיותה חברה בכל ארגוני העל של הצעירים והסטודנטים בעולם ,  מציעה לתרמילאים תעודות סטודנט או צעיר בינלאומיות ,  המקנות הנחות בטיסות ,  תחבורה ציבורית ,  רכבות ,  מוזיאונים ואלפי בתי עסק ברחבי העולם .  מידי שנה מנפיקים תעודות אלו 8 מיליון צעירים וסטודנטים ברחבי העולם.עלות התעודה 50 שקל.באיסתא ניתן גם להנפיק את כרטיס האכסניות הבינ"ל של hi אשר מעניק הנחות במאות אלפי הוסטלים ברחבי העולם ופופולרי מאוד בקרב הנוסעים לדרום אמריקה ,  סין ,  אוסטרליה וניו זילנד .
 
נפתחת עונת התרמילאות :  40 אלף יטוסו למזרח בחברות תעופה ערביות
כ-70% מהתרמילאים הם בגילאי 20-24 ,  כלומר מטיילים את הטיול הגדול של אחרי הצבא

