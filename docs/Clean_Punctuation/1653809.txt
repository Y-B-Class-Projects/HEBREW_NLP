ערוץ שידורי הקונגרס האמריקאי ,  C-Span ,  העלה את כל הארכיונים שלו לאינטרנט
הארכיונים מקיפים היסטוריה של 23 שנים ו-5 ממשלים שונים המתועדים בוידאו
חוקרים וסאטיריקנים שימו לב :  c-span ,  ערוצי השידורים החיים של עולם הפוליטיקה האמריקאי ,  העלה את כל הארכיונים שלו לאינטרנט .  הארכיונים של סי-ספאן מקיפים היסטוריה של 23 שנים ו-5 ממשלים שונים מתועדים בוידאו ,  ויכולים לשמש לחוקרים ,  פוליטיקאים ,  פרשנים וסאטיריקנים.סי-ספאן צפויה להודיע על השלמת המהלך של העלאת הסרטים - כמעט כל דקה שתיעד מהבית הלבן והקונגרס - ל-c-spanvideo.org במהלך היום.הגישה החופשית ליותר מ-160 אלף שעות סי-ספאן היא  " כמו האפשרות לגגל היסטוריה פוליטית בעזרת כפתור  " יותר מזל משכל "  של גוגל ,  אומרת רייצ'ל מאדו ,  מגישה ב-msnbc . " מדובר בצילום גולמי של השחקנים הפוליטיים בסביבתם הטבעית ,  ללא תיווך אנשי המדיה ",  אמרה .  אד מוריסי ,  מהכתבים הבכירים של הבלוג השמרני hotair.com ,  אמר כי  " החנון שבי רוצה למצוא תירוץ להתחיל לחפור שם ". אף ערוץ כבלים אחר אינו צפוי להעלות את הארכיונים יקרי הערך שלו לאינטרנט בחינם .  אך סי-ספאן הוא יחיד מסוגו ,  תוצר של ענף הכבלים המתעד כל מושב קונגרס ,  כל הודעה של הבית הלבן ועוד אירועים רשמיים בוושינגטון.הארכיונים המקוונים מחזקים את מה שמכונה היתרון הגדול ביותר של הרשת :  היכולת לתעד ולהזכיר כל הצהרה או כתם .  יתרון זה מתחזק עוד יותר כאשר הצופה יכול לצפות בוידאו שוב ושוב .  בינתיים ניתן לראות את הקבצים רק בסטרימינג ,  אך בעתיד שוקלת החברה לאפשר גם הורדת קבצים.מייסד סי-ספאן ,  בריאן למב ,  אמר בראיון לניו יורק טיימס בשבוע שעבר כי הארכיונים הם חלק מהמחוייבות של החברה לשירות הציבור . " כאן נמצא את ההיסטוריה ",  אמר למב .  סי-ספאן מעלה את סרטיה כבר במשך כמה שנים ,  בדרכה להעלות את כל הוידאו שתועד מאז 1987 ,  אז הוקמו הארכיונים באוניברסיטת פרדו .  סי-ספאן הוקמה למעשה ב-1979 ,  אך רק מעט מההקלטות מהתקופה המוקדמת שרדו .  ההקלטות ששרדו ,  בהן נאומיו של רונלד רייגן בקמפיין הנשיאותי שלו ,  יועלו בקרב לאתר אף הן.צוות הארכיון ,  המסיים כעת להעלות את ארכיוני 1987 ,  פועל במתחם משרדי בווסט לפאייט באינדיאנה ,  שם שני מכשירים יכולים להפוך 16 שעות הקלטה לקבצים דיגיטליים מדי שעה .  עד כה ,  סי-ספאן מממן את פעילותו ,  בהיקף של כמיליון דולר בשנה ,  באמצעות מכירת קלטות וידאו ודי-וי-די לעיתונאים ,  פעילים פוליטיים ואחרים .  רוברט בראונינג ,  מנהל הארכיונים ,  מודה כי מכירות הוידאו נחלשו מאז שיותר אנשים צופים בסרטונים ברשת . " אך מצד שני ,  יש הרבה דברים שאנשים צופים בהם כיום ,  ולעולם לא היו רוכשים ". 

ערוץ שידורי הקונגרס האמריקאי ,  C-Span ,  העלה את כל הארכיונים שלו לאינטרנט
הארכיונים מקיפים היסטוריה של 23 שנים ו-5 ממשלים שונים המתועדים בוידאו

