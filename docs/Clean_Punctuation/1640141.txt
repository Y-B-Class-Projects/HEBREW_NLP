מכבי נתניה - מכבי פ"ת :  עטר והאימפרוביזציה
מאמן נתניה חסר את כל הקשרים האחוריים שלו וייאלץ לאלתר נגד המלאבסים  ( ש' ,  19:00 )  .  אצל האורחים טראינוב חוזר להרכב
לאחר שהצליחו לאבד יתרון של שלושה שערים בבלומפילד שבוע לאחר שאיבדו יתרון של שני שערים בבית ,  במכבי נתניה מקווים להצליח לעלות ליתרון מול מכבי פתח תקוה  ( שבת ,  19:00 ) וגם לשמור עליו .  בסיבוב הקודם הצליחה נתניה לרשום ניצחון בכורה לעונה זו על מכבי פתח תקוה ויצאה לדרך חדשה לאחר פתיחת עונה נוראית ,  היהלומים מקווים לשחזר את ההיסטוריה גם הפעם .
 אם במחזור הקודם נאלץ ראובן עטר להסתדר ללא קלמי סבן ,  אריסטיד זוגבו וביוון פרנסמן ,  הפעם צמד האפריקאים חוזרים ,  אך לצד סבן שמרצה עונש הרחקה על צהובים ישבו ביציע גם רביד גזל המוצהב ואלמוג כהן שהורחק מול הפועל ת"א ,  כשלמעשה לראובן עטר אין אף קשר אחורי טבעי בסגל כשגם טל מעבי ,  שיכול להכנס לעמדה הזו ,  עדיין פצוע ולא יהיה בסגל .  אוראל דגני שמצטיין העונה כבלם יוסת ימינה למלא את מקומו של סבן ,  כשלצד ליאוניד קרופניק יפתח ביוואן פרנסמן שחזר מעונש הרחקה ועמרי בן הרוש הצעיר ימשיך באגף השמאלי .
 בקישור יאלץ עטר לאלתר ,  ופבריציו קבראל הברזילאי ושלו מנשה יפתחו בעמדות אחוריות יותר ממה שהתרגלו אליהן ,  כשמלפניהם ישחקו דלה ימפולסקי ושניר גואטה .  בחוד ימשיכו פיראס מוגרבי ודיוויד גומז .
 בנתניה לא טעמו ניצחון כבר שלושה מחזורים ,  בשלושתם כאמור איבדו יתרון .  מול רעננה יתרון של שער אחד ,  מול הפועל רמת גן של שניים ומול הפועל תל אביב של שלושה .  שחקנים בקבוצה התלוצצו על כך שעדיף שלא יעלו מחר ליתרון בן ארבעה שערים .  מכבי פתח תקוה עושה לנתניה חיים קשים בשנים האחרונות כשבעונה שעברה לא הצליחה נתניה כלל לנצח את המלאבסים והניצחון האחרון של הנתנייתים באורווה התרחש לפני קרוב לשנתיים .
 הרכב משוער :  ארסטיד זוגבו ,  עמרי בן הרוש ,  ביוואן פרנסמן ,  ליאוניד קרופניק ,  אוראל דגני ,  שלו מנשה ,  פבריציו קאברל ,  שניר גואטה ,  דלה ימפולסקי ,  פיראס מוגרבי ,  דיוויד גומז .
 במכבי פתח תקוה מקווים לחזור לרצף המשחקים ללא הפסד ,  עד המשחק מול מכבי חיפה .  המאמן פרדי דוד לא מתכוון לערוך שינויים מיוחדים פרט להחזרתו של ונצ'ו טריאנוב להרכב הראשון .  מי שצפוי לשלם את המחיר בעקבות ההפסד למכבי חיפה הוא דן רומן .  הקשר האחורי סבסטיאן סנסוני ימשיך לקבל קרדיט בהרכב לצדו של אסי משיח .  חיים מרגלשווילי ,  שהציג יכולת פושרת מול חיפה ,  יפתח גם הוא על הספסל .
 פרדי דוד ימשיך לפתוח במערך שכולל שלושה בלמים ,  שמצליחה בהשוואה לשיטה הקודמת .  החלוץ טומיסלאב בוסיץ' לא ייכלל בסגל גם במשחק הזה ,  זאת בעקבות הפציעה ממנה הוא סובל .  המאמן פרדי דוד מתח במהלך השבוע ביקורת על היכולת של הקבוצה מול מכבי חיפה .  שחקנים בקבוצה אמרו : " ראינו למה נתניה מסוגלת לעשות גם לקבוצות כמו הפועל תל אביב .  זה משחק מאוד חשוב עבורנו .  ניצחון ואנחנו מתקרבים לחלק העליון .  הפסד ואנחנו שוב מסתבכים בתחתית ". 
הרכב משוער ,  מכבי פתח תקוה :  דרגוסלאב יבריץ' ,  אורי אוזן ,  ניצן דמארי ,  מורד מגמאדוב ,  אבי יחיאל ,  קובי גנון ;  סבסטיאן סנסוני ,  אסי משיח ,  ונצ'ו טריאנוב ,  טל בן חיים ;  עומר דמארי .
 
מכבי נתניה - מכבי פ"ת :  עטר והאימפרוביזציה
מאמן נתניה חסר את כל הקשרים האחוריים שלו וייאלץ לאלתר נגד המלאבסים  ( ש' ,  19:00 )  .  אצל האורחים טראינוב חוזר להרכב

