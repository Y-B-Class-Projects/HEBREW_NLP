הפועל ת"א מצאה מנהיג
אניימה קטע את אסיפת הוידאו לקראת נתניה : " אנחנו צריכים להראות יותר מחויבות ,  בעיקר בהגנה ".  אבוטבול עשוי לפתוח
הפועל תל אביב ערכה היום  ( שישי )  את האימון המסכם שלה לקראת משחק הליגה מחר  ( שבת ,  19:30 ,  ספורט2 )  נגד מכבי נתניה בקופסה .  על פי האימון נראה שהמאמן ,  אלי גוטמן ,  יערוך מיני מהפכה בהרכב .  
גוטמן אמנם לא תרגל הרכב באימון ,  אך שוחח עם דדי בן דיין על האפשרות שהוא יירד לספסל .  בן דיין הציג יכולת חלשה מאוד בתקופה האחרונה וגל שיש ,  שהיה טוב בהזדמנויות שקיבל ,  עשוי לפתוח במקומו .  עוד בחולייה האחורית :  עומרי קנדה ודני בונדר נאבקים על עמדת המגן הימני ,  כשביוואן פרנסמן צפוי לפתוח במרכז ההגנה לצידו של וואליד באדיר ובמקומו של דגלאס דה סילבה המורחק .  
בקישור מתלבט גוטמן האם להרכיב את שי אבוטבול על חשבון רומן רוקי המאכזב ,  ובנוסף הוא שוקל את האפשרות לפתוח עם יוסי שבחון על חשבונו של ערן זהבי .  ההתלבטות האחרונה היא בין טוטו תמוז לבן סהר בחוד .  גוטמן יחליט על ההרכב רק מחר .   עוד לפני האימון ערך גוטמן אסיפה לשחקנים ובה הוא הקרין לשחקנים את המשחק של נתניה נגד בית"ר ירושלים בפתיחת העונה  ( 1:4 לנתניה )  ושם דגשים מקצועיים על היריבה .  במהלך הצפייה נעמד וינסנט אניימה בספונטניות ואמר לחבריו : " אנחנו צריכים להראות יותר מחויבות ,  בעיקר בהגנה .  צריך לשכוח את מה שהיה ולחזור ליכולת מהעונה שעברה .  אנחנו משחקים טוב בהתקפה ,  אבל משהו לא טוב קורה בהגנה ". 

הפועל ת"א מצאה מנהיג
אניימה קטע את אסיפת הוידאו לקראת נתניה : " אנחנו צריכים להראות יותר מחויבות ,  בעיקר בהגנה ".  אבוטבול עשוי לפתוח

