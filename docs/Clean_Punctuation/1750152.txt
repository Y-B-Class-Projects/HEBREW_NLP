פגישתם של עיני והממונה על השכר במשרד האוצר הסתיימה ללא הסכמה ;  איום על שביתה כללית ביום שלישי
הסתדרות המורים אינה מצויה בסכסוך עבודה עם המדינה - ולפיכך בתי הספר יפעלו בכל מקרה כרגיל
ללא הסכמה הסתיימה הערב פגישתם של יו"ר ההסתדרות ,  עופר עיני ,  והממונה על השכר במשרד האוצר אילן לוין ,  שמטרתה היתה לגשר על פני המחלוקות בין הצדדים בנוגע לתוספת השכר לעובדי המגזר הציבורי.לפיכך ,  איומה של ההסתדרות לקיים שביתה במגזר הציבורי החל מיום שלישי ב-06:00 ,  עומד בעינו.מחר בערב  ( ב' )  יקיימו עיני ושר האוצר יובל שטייניץ פגישה שהוגדרה כ"מכרעת ",  במטרה לגבש פתרון שימנע את מימוש האיום של ההסתדרות לקיים את השביתה.עופר עיני ויובל שטייניץ ;  צילום :  ניר קידרהיום הודיעה הסתדרות המורים שהיא לא תשתתף בשביתה .  הסיבה :  הסתדרות המורים אינה מצויה בסכסוך עבודה עם המדינה ,  ושביתה מצדה עשויה שלא לעמוד במבחן משפטי .  לפיכך בתי הספר יפעלו בכל מקרה כרגיל.בפגישה הערב בבית ההסתדרות בתל אביב חזרו עיני ויו"ר האגף לאיגוד מקצועי ,  עו"ד אבי ניסנקורן ,  על דרישתם ולפיה 750 אלף עובדי המגזר הציבורי יקבלו תוספת שכר בשיעור של 3.5% לשנה למשך 3 שנים ,  ובסך הכל תוספת של 10.5% .  האוצר הציע תוספת 0.5% לשנה ובסך הכך 1.5% למשך תקופת ההסכם .
 
פגישתם של עיני והממונה על השכר במשרד האוצר הסתיימה ללא הסכמה ;  איום על שביתה כללית ביום שלישי
הסתדרות המורים אינה מצויה בסכסוך עבודה עם המדינה - ולפיכך בתי הספר יפעלו בכל מקרה כרגיל

