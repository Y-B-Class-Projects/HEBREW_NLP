שופרסל מורידה מהמדפים שימורי טונה של המותג הפרטי שלה 
 >  >  שופרסל הודיעה אתמול כי הוא אוספת מהמדפים שימורי טונה בשמן ובמים של מותג  " שופרסל ",  מתוצרת תעשיות פילטונה .  מדובר במוצרים מתאריך ייצור 17.1.2010 ,  שתאריך תפוגתם הוא 17.1.2014 .  מבדיקת themarker עולה כי התקלה התגלתה בזכות צרכנים שפנו לשופרסל וטענו כי קופסאות הטונה שרכשו נפתחות מאליהן .  כך הבינה החברה שבאותו תאריך נוצרה בעיה באחד התנורים בקו הייצור ,  המשמשים לעיקור הקופסאות ,  וכתוצאה מכך הן נפתחו .  כרגע נבדקת השאלה האם קיימת סכנה בריאותית שעלולה להיגרם כתוצאה מאכילת המוצר הפגום .  החברה מבקשת מצרכנים שקנו את המוצר שלא לצרוך אותו ולהחזירו לאחת מחנויות שופרסל ,  ולקבל זיכוי כספי או מוצר חלופי .  שופרסל הודיעה על התקלה למשרד הבריאות .  החברה מבהירה כי לא נמצאה כל תקלה במוצרי טונה בשמן ובמים של מותג שופרסל מתוצרת ויליגר תעשיות .
 
שופרסל מורידה מהמדפים שימורי טונה של המותג הפרטי שלה 
nan
