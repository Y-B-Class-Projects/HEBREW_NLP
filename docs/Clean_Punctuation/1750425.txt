פייסבוק השעתה מפתחי יישומים שהעבירו מידע מזהה של משתמשים
באתר הרשתות החברתיות הודו כי חלק מהמפתחים מסרו מידע לחברת איסוף נתונים
כשבועיים לאחר חשיפת  " וול סטריט ג'ורנל "  לפיה כמה ממפתחי היישומים המובילים בפייסבוק מעבירים מידע באופן המנוגד לתקנון הפרטיות של האתר ,  הודיעו בחברה כי בעקבות חקירה שביצעה ,  התגלה כי חברת איסוף נתונים שילמה למפתחי היישומים עבור מידע מזהה של משתמשי הרשת החברתית.בפייסבוק הוסיפו כי מספר מפתחי יישומים הושעו מהאתר בשל השתתפותם בנוהג זה .  מדובר בפחות מתריסר מפתחים ,  אשר לאף אחד מהם אין יישומים בעשירייה המובילה באתר .  בכתבת התחקיר של ה"ג'ורנל "  זוהו גם כמה מהיישומים הפופולריים ביותר באתר כמפרים את מדיניות החברה ,  וכמה מהם הפסיקו לפעול למשך כמה שעות לאחר פרסום הכתבה.בפייסבוק ציינו כי הם מנסים למצוא פתרון טכני שימנע בעתיד ממפתחי יישומים את האפשרות להעביר נתונים שכאלה .  בנוסף שינתה פייסבוק את מדיניותה ,  וכעת היא דורשת ממפתחי יישומים להשתמש אך ורק במזהים אנונימיים כאשר הם עובדים עם מפרסמים .
 
פייסבוק השעתה מפתחי יישומים שהעבירו מידע מזהה של משתמשים
באתר הרשתות החברתיות הודו כי חלק מהמפתחים מסרו מידע לחברת איסוף נתונים

