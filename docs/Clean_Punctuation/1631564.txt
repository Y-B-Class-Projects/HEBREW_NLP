קיל סגר ביל
מנהל התפעול של מעריב כתבי עת ליאור קיל פוטר מתפקידו לאחר שנה וחצי בלבד .  גם מנהל מחלקת המחשוב המסחרי ומנהל מחלקת ההפצה עוזבים את העיתון
מנהל התפעול של מעריב כתבי עת ליאור קיל פוטר מתפקידו לאחר כשנה וחצי בלבד .  לוואלה !  ברנז'ה נודע ,  כי לאחרונה הודיעה הנהלת העיתון לקיל על סיום העסקתו .  קיל החל לעבוד במעריב לפני כשלוש שנים ועבד כסגנה של יעל נמרודי-גילת ,  מנכ"ל מעריב כתבי עת דאז ,  שהודיעה על עזיבתה ביולי 2008 לאחר כחצי שנה בלבד בתפקיד ועם עזיבתה מונה למנהל תפעול שלצדו מנהלים נוספים .  נמרודי-גילת מונתה לתפקיד לאחר עזיבתו של רונן שקולניק בתום שלוש שנים .  קיל ,  עורך דין בהכשרתו ,  עסק במקצוע לפני הגעתו למעריב .  במסגרת ניהול תפעול קבוצת כתבי העת היה אחראי על המגזין  " רייטינג ",   " את ",   " מעריב לנוער "  ומגזינים נוספים שמפיצה הקבוצה .  כפי שפורסם לראשונה בוואלה !  ברנז'ה המגזין  " רייטינג "  נדרש לאחרונה לקצץ כ-7% מתקציבו ,  קיצוץ שלישי בתוך שנה בלבד .  
ליאור קיל אישר את הפרטים ומסר : " אני מאחל למעריב הצלחה ". 
עזיבות נוספות במעריב :  ראובן רוזנבלום ,  מנהל מחלקת המחשוב המסחרי ,  עוזב את העיתון לאחר כ-30 שנים בתפקיד ומנהל מחלקת ההפצה אלי בר עוזב לאחר למעלה מ-25 שנים .  השניים הגיעו לאחרונה להסדר פרישה מוקדמת בהסכמה ויסיימו בקרוב את תפקידיהם .  טרם מונו להם מחליפים .
 אוה מדז'יבוז' ,  מנכ"ל קבוצת מעריב מסרה : " אני מבקשת להודות לליאור ,  ראובן ואלי על תרומתם הנכבדת למעריב ,  ומאחלת להם הצלחה רבה בהמשך דרכם ". 

קיל סגר ביל
מנהל התפעול של מעריב כתבי עת ליאור קיל פוטר מתפקידו לאחר שנה וחצי בלבד .  גם מנהל מחלקת המחשוב המסחרי ומנהל מחלקת ההפצה עוזבים את העיתון

