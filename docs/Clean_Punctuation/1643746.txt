הנפט הציל את כלכלת רוסיה
המשבר הכלכלי חשף את הפגיעות של רוסיה לתנודות במחירי הנפט - עמוד השדרה האמיתי של כלכלתה .  ההתאוששות שבפתח וההשקעות שמתחילות לחזור מבטיחות למדינה גירעון ממשלתי נמוך מהצפוי
אי-פי  >  >  כלכלת רוסיה התלויה בנפט מתאוששת מהנסיגה החמורה ביותר שנרשמה במדינה בעשור האחרון :  העלייה במחירי הנפט וצמיחת ההשקעות הזרות חיזקו את הבנקים ,  את התקציב הממשלתי ואת הבורסות במדינה .  סוכנות הדירוג פיץ' הצטרפה לסטנדרד אנד פור'ס בשבוע שעבר והעלתה גם היא את דירוג האשראי של רוסיה .  הסוכנות מסרה כי העלאת הדירוג מ"שלילי "  ל"יציב "  משקפת ביטחון רב יותר בכלכלת רוסיה וביציבותה הכלכלית ,  בעוד שהשקעות זרות רבות יותר נכנסות למדינה ומשנות את מגמת בריחת ההשקעות ,  שיצרה בהלה בשוק בתקופת המשבר .  כעת נוהרים המשקיעים בחזרה אל השוק הרוסי ,  שהוערך בחסר בתחילת 2009 לאחר שאיבד 74% ב-2008 .  הזינוק בשוק הרוסי ב-2009 היה שני רק לברזיל ;  מדד micex הנקוב ברובל זינק ביותר מכפליים מאז ינואר 2009 ועלה בכ-600 נקודות ל-1,410.38 ביום שישי האחרון ,  על אף שהוא עדיין נמוך בהרבה משיאו .  לפני שנה היתה רוסיה קרובה לקריסה כלכלית ולקריסת המטבע .  הרובל איבד בכל יום 2% מערכו מול הדולר האמריקאי ,  שעה שהממשלה הוציאה בכל שבוע מיליארדי דולרים מעתודותיה - שנצברו מרווחי הנפט בשנים טובות יותר - כדי לגבות את המטבע שלה .  המשקיעים חששו שרוסיה תשרוף את עתודות החיסכון שלה ושהרובל ייפול בשיעור חד .  אך הבנק המרכזי של רוסיה הצליח להפחית בהדרגה את שער החליפין של הרובל ולהימנע מירידה חדה כמו זו של 1998 ,  שהובילה את המדינה לחדלות פירעון .  עם התאוששות מחירי הנפט ,  התחזק הרובל בכ-10% אל מול הדולר מאז סוף ינואר 2009 . " היו חששות בשוק שהבנק המרכזי לא יצליח לייצב את הרובל ויבזבז את כל העתודות שלו ",  אומרת יוליה טסיפליאיבה ,  כלכלנית בכירה במריל לינץ' במוסקווה . " כיום התמונה שונה לחלוטין ".  המפתח לכך היה הנפט .  מחיר הנפט הגולמי זינק משפל של 45 דולר לחבית ב-2008 ל-83 דולר החודש .  בנוסף ,  רוסיה דיווחה על זרימת השקעות פרטיות בסך 11.6 מיליארד דולר ברבעון הרביעי של 2009 כנגד יציאה של 33.4 מיליארד דולר ברבעון השלישי ,  והבנק המרכזי צופה כי 42 מיליארד דולר יוזרמו למדינה השנה .  אף כי התמ"ג של רוסיה נסוג ב-7.9% ב-2009 ,  הכלכלה צמחה במשך שני רבעונים רצופים וצפויה לצמוח ב-3% לפחות ב-2010 .  כשהבנק האירופי לשיקום ולפיתוח העלה ביום שישי את תחזית הצמיחה שלו לרוסיה מ-3.1% לשנה זו ל-3.9% ,  נשמעו בשוק חששות לגבי הלוואות לא מתפקדות שעדיין מהוות כ-20% מתיקי ההלוואות של הבנקים ,  אך נראה כי כעת המדינה ערוכה טוב יותר להתמודד עם הבעיות .  סוכנות פיץ' מסרה בדו"ח שלה מיום שישי כי  " הסיכונים למגזר הבנקים ברוסיה פחתו במידה מסוימת בזכות התייצבות הכלכלה והשיפור ביכולת ספיגת ההפסדים של הבנקים ".   " גם אם שיעור ההלוואות הלא מתפקדות גבוה ,  לממשלה יש משאבים להזרים הון למערכת הבנקאות ",  אומרת טסיפליאיבה .  ממשלת רוסיה דיווחה כי הגירעון התקציבי ב-2009 היה 5.9% מהתמ"ג בהשוואה לתחזית של 7.7% .  לפני שישה חודשים צפו מרבית האנליסטים כי הגירעון יגיע ל-10% או יותר .  מודרניזציה של הכלכלה ירוסלב ליסובוליק ,  כלכלן בכיר בדויטשה בנק במוסקווה ,  סבור כי הדבר ממחיש כי הממשלה לא רק הצליחה לשפר את ההכנסות ,  אלא גם לרסן את ההוצאות .  ההאטה חשפה את הפגיעות של רוסיה לתנודות במחירי הנפט - עמוד השדרה האמיתי של כלכלתה .  הנשיא דמיטרי מדוודב הדגיש שוב ושוב את הצורך להתנער מהתלות בנפט ולגוון את הכלכלה ,  אך לא הרבה נעשה בכיוון זה .  ליסובוליק טוען כי צריך לתת לממשלה זמן וכי בראש סדר העדיפויות שלה ,  עם ציון שנה למשבר ,  עומדת הפחתת השפעות המיתון . " כעת ,  כשהמשבר מתחיל להתפוגג ,  אפשר לצפות כי הממשלה תתחיל במאמצי מודרניזציה של הכלכלה ".  ב-2009 הודיעה רוסיה כי תגייס כסף מחוץ למדינה - לראשונה מזה עשור - כדי לכסות את הגירעון התקציבי שלה .  אף כי התקציב ידרוש פחות כסף משהוערך בתחילה ,  הממשלה צפויה לשוב לשוק האג"ח בהמשך השנה .  שר האוצר הרוסי אלכסיי קודרין שיבח את סוכנות פיץ' ביום שישי ואמר כי הדבר יסייע לרוסיה ללוות בעלות נמוכה יותר בשוקי העולם .  ליסובוליק חזה כי רוסיה צפויה ללוות פחות משהוערך בתחילה ,  אך עדיין תצטרך לעשות זאת ,  לפחות כדי לקבוע אומדן לגיוסים עתידיים . " הדבר יקל במידה מסוימת על חברות רוסיות ללוות כסף בעולם ",  אמר .  טסיפליאיבה מסכימה כי גיוס כספים יהיה רעיון חכם ,  משום שהוא יאפשר לממשלה לשמור על עתודותיה בהיקף של 60 מיליארד דולר למקרה שמחירי הנפט ירדו .  בזמן שכמויות קטנות יותר של כסף מוזרמות לכלכלות ברחבי העולם ,  הכלכלנים במוסקווה חוששים כי התאוששות רוסיה תיפגע עקב האטה בהתאוששות העולמית ,  שתפיל את מחירי הנפט .
 
הנפט הציל את כלכלת רוסיה
המשבר הכלכלי חשף את הפגיעות של רוסיה לתנודות במחירי הנפט - עמוד השדרה האמיתי של כלכלתה .  ההתאוששות שבפתח וההשקעות שמתחילות לחזור מבטיחות למדינה גירעון ממשלתי נמוך מהצפוי

