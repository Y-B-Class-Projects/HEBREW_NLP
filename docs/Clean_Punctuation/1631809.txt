התחממות גלובלית
רגע לפני נאומי התודה לאלוהים בגלובוס הזהב ,  קבלו את הסרטים והסדרות שטרם עלו בארץ והגיע הזמן להכיר .  כפר גלובלי ,  בכל זאת
גלובוס הזהב הוא לא רק טקס הפרסים השני בחשיבותו אחרי האוסקר ,  אלא למעשה טקס הפרסים הרציני הראשון בעונת הפרסים של השנה החדשה .  כבכל שנה ,  גם בגלובוס הזהב 2010 מתמודדים מספר סרטים וסדרות זרות שבמקרה הטוב לא הגיעו עדיין לישראל ובמקרה הרע גם לא ייזכו להקרנות מסודרות בבתי הקולנוע .  השנה ,  לכמה מהם יש סיכוי לא רע בכלל להפתיע בטקס ולכן ,  לקראת האירוע הגדול ב-17 בינואר ,  קבלו סקירה קצרה של כמה מהשמות הבולטים בטקס .
 מתמודד מול : " אווטאר ",   " למעלה באוויר ",   " ממזרים חסרי כבוד "  ו"Precious "  בקטגורית הדרמה .  
קטגוריות נוספות בהן מתמודד :  הבמאית הטובה ביותר  ( קת'רין ביגלו )  ,  התסריט הטוב ביותר  ( מארק בול )  .  
 על מה ולמה : " The Hurt Locker "  הוא חביב המבקרים הבלתי מעורער של 2009 .  סרטה של ביגלו עוסק ביחידת עלית של צבא ארצות הברית - שמומחיותה הוא נטרול פצצות בשדה הקרב הבוער של עיראק - והתמודדותה עם ההליכה על החבל הדק שבין החיים למוות .  הביקורות סביב הסרט יצאו מגדרן ורוב איגודי המבקרים בארצות הברית העניקו לסרט את פרס הסרט הטוב ביותר של השנה ולביגלו את פרס הבמאית הטובה ביותר של השנה .  הניצחון של הסרט היה כה גורף ,  עד שלא מעט הערכות לגבי גלובוס הזהב השתנו לטובתו ,  בקרב הצמוד ממילא מול  " אווטאר "  ו"למעלה באוויר ".  בקטגוריית הבימוי ,  מדובר בקרב מרתק פעמיים :  תא המבקרים הזרים צריך לבחור גם בין ריאליזם חודרני לפנטזיה יוצאת מהכלל ,  וגם בין בעל ואישה לשעבר ,  שכן ביגלו היתה נשואה לבמאי  " אווטאר ",  ג'יימס קמרון ,  עד 1991 .  
סיכוי לזכות בקטגוריה הראשית :  סביר .  ההייפ סביב  " למעלה באוויר "  צולל ,  אבל  " אווטאר "  בדרך להיות הסרט המצליח ביותר בכל הזמנים . " The Hurt Locker ",  הסרט שעל פי כל המבקרים צריך לזכות ,  כנראה יישאר גם הוא בידיים ריקות .  
הסרט אגב ,  ישודר בערוץ yes1 במהלך חודש פברואר .
 מתמודד מול :  מורגן פרימן  ( "אינוויקטוס ")  ,  טובי מגווייר  ( "אחים ")  ,  קולין פירת'  ( "סינגל מן ")  וג'ורג' קלוני  ( "למעלה באוויר ")  .
 קטגוריות נוספות לסרט :  השיר הטוב ביותר , " The Weary Kind "  של ריאן בינגהאם וטי בון ברנט .  
על מה ולמה : " Crazy Heart "  הוא סרטו של סקוט קופר המבוסס על ספר שחיבר תומאס קוב בשנת 1987 .  בסרט משחק ברידג'ס את באד בלייק ,  מוזיקאי אלכוהוליסט שמנסה לצאת ממסלול חייו ההרסני דרך מערכת יחסים עם עיתונאית צעירה ממנו  ( מגי ג'ילנהול )  ודרך הדרכתו ליוצר קאנטרי בתחילת דרכו  ( קולין פירת' )  .  הופעתו של ברידג'ס סחפה את בלוגרים ,  היפסטרים ,  חובבי קולנוע ,  מבקרים אנינים יותר ואנינים פחות ,  שהאמינו בהתחלה שהפרס יוענק לקלוני ,  אולם לא פסקו מלדחוף את מועמדותו של ברידג'ס .  הפעם ,  אחרי שלוש מועמדויות לגלובוס הזהב ,  ייתכן וזה יקרה .  
הסיכויים :  טובים למדי .  מיקי רורק בשנה שעברה ,  ג'ף ברידג'ס השנה .
 מתמודדת מול :  פנלופה קרוז  ( "Nine ")  ,  ורה פרמינגה ואן קנדריק  ( "למעלה באוויר ")  וג'וליאן מור  ( "סינגל מן ")  .
 קטגוריות נוספות לסרט :  סרט הדרמה הטוב ביותר והשחקנית הטובה ביותר  ( גבי סידיבה )  .
 על מה ולמה :  מוניק לקטגורית שחקנית המשנה היא מה שכריסטוף וולץ מ"ממזרים חסרי כבוד "  הוא לקטגורית שחקן המשנה הטוב ביותר - קונצנזוס בין המבקרים על כך שלא רק שמגיע לה לזכות ,  אלא שהיא הכוכבת האמיתית של  " Precious ",  אחד הסרטים המדוברים של השנה .  בסרט משחקת מוניק את תפקידה של מרי לי ג'ונסטון ,  אמה המתעללת של גיבורת הסרט ,  הילדה המכונה  " Precious "  הנאנסת על ידי אביה  ( ונכנסת ממנו פעמיים להריון )  .  מוניק זכתה על תפקידה ברוב פרסי המבקרים השנה ונחשבת למועמדת הבלתי מעורערת בקטגוריה .  
סיכויים לזכות :  טובים מאוד - שחקנית עם קונצנזוס ביקורתי כזה יכולה להפסיד רק אם מריל סטריפ הייתה שחקנית משנה מתישהו בקריירה שלה .
 מתמודדת מול : " המשרד ",   " Glee ",   " הפמליה "  ו"רוק 30 ". 
קטגוריות נוספות בהן מתמודדת :  אין
על מה ולמה :  הסדרה הקומית החדשה הזו מציגה שוב את אד אוניל ,  אל באנדי המיתולוגי מ"נשואים פלוס ",  כראש משפחה לא מתפקדת ,  אך מורחבת בהרבה מהמשפחה הלא מתפקדת ההיא .  הסדרה עלתה לאוויר בספטמבר 2009 ברשת ABC וכבר זכתה להכרה הוליוודית עם מועמדות בגלובוס וכן בטקס פרסי ה-SAG .  
סיכויים לזכות :  כנראה שאין סיכוי .  עם כל הכבוד ,  טינה פיי עוד חיה ונושמת וגם אם שיאה מאחוריה,Glee כבשה את לב המעריצים .
 קטגוריות נוספות לסדרה :  אין
מתמודד מול :  אלק בולדווין  ( "רוק 30 ")  ,  סטיב קארל  ( "המשרד ")  ,  דיוויד דוכובני  ( "קליפורניקיישן ")  ומת'יו מוריסון  ( "Glee ")  .  
על מה ולמה :  רק על האומץ לשחק גבר גרוש +2 שיורד לזנות אחרי שנשרף לו הבית ,  מגיע לתומאס ג'יין להיות מועמד לפרס .  ג'יין ,  הזכור ככוכב הסרט  " המעניש ",  עושה בדרמה הקומית של HBO פריצת דרך רצינית שהמועמדות הזו היא רק הצעד הראשון בה .  הסדרה כבר זכתה לאמון רשת הכבלים שהזמינה עונה שנייה והיא תשודר לקראת קיץ 2010 .  
סיכויים לזכות :  אין כאלה .  עם כל הכבוד ,  אלק בולדווין חי ונושם וגם אם שיאו מאחוריו ,  סטיב קארל מחכה לרגע הזה המון זמן .
 מתמודדת מול :  גלן קלוז ,   ( "דמג'ס ")  ,  אנה פקווין  ( "דם אמיתי ")  ,  ג'נוארי ג'ונס  ( "מד מן ")  וקירה סדג'וויק  ( "המפענחת ") 
קטגוריות נוספות לסדרה :  אין
על מה ולמה :  מרגוליס היא כמובן דמות מוכרת למדי עוד מימיה כאחות האת'ווי ב"אי.אר "   ( ותפקיד אורח בלתי נשכח ב"סופרנוס ")  ,  אך הסדרה בזכותה היא מועמדת עלתה לראשונה לאוויר בספטמבר 2009 ,  ברשת CBS ,  ובמונחי גלובוס הזהב היא חדשה מדי .  מרגוליס משחקת עורכת דין שבעלה  ( כריס נות' ,  מיסטר ביג בשבילכם )  נשלח לכלא בעקבות שערוריית מין ושחיתות .  מרגוליס שבה לקריירה המשפטית כדי להשיב את כבודה האבוד והיא כנראה עושה זאת כל כך טוב ,  עד שזכתה למועמדות היוקרתית .  
סיכויים לזכות :  קלושים - במקרה ותא המבקרים לא יבין כמה פרסים אפשר עוד לתת לגלן קלוז על  " דמג'ס ". 

התחממות גלובלית
רגע לפני נאומי התודה לאלוהים בגלובוס הזהב ,  קבלו את הסרטים והסדרות שטרם עלו בארץ והגיע הזמן להכיר .  כפר גלובלי ,  בכל זאת

