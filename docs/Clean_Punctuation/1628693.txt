2009 :  השנה שהיתה 
אירועי השנה במשפט ובטכנולוגיה
חוק המאגר הביומטרי .  פיילוט רחב היקף ?  חוק על תנאי ?  חוק וולונטרי ?  דומה שאף אחד לא מבין מה בדיוק הוחלט לבסוף לגבי המאגר הביומטרי .  למרות שהכנסת העבירה את החוק ,  כמה מהחברים שלכם כבר נרשמו ?  לא בטוח שעוד שנתיים התשובה תהיה שונה .  מעניין אם מאיר שטרית נתן את טביעת האצבע שלו ,  ואם כן ,  האם אפשר כבר למצוא אותה באינטרנט .  פסק דין הפרמייר ליג .  כי מציון תצא תורה ודבר מהפכת זכויות המשתמשים מירושלים .  השופטת מיכל אגמון-גונן קובעת שהזרמת שידורי כדורגל מהליגה האנגלית ברשת אינה מהווה הפרה של זכויות יוצרים .  השופטת מפליגה בעקבות גורו האינטרנט לארי לסיג ושאר הרובין הודים של האינטרנט ,  מפרשת בצמצום את זכות היוצרים ובהרחבה את זכויות הגולשים .  אם פסק הדין לא ייורט על ידי בית המשפט העליון ,  הוא עשוי להפוך לתקדים חשוב בקנה מידה עולמי .  פסק דין לביב נגד גוגל .  גוגל לא אחראית לתוכן שאליו היא מפנה ,  המהווה לשון הרע ,  אם הסירה את הקישור מיד עם קבלת תלונתו של העיתונאי יגאל לביב ,  שטען שמאמרים שפורסמו באתר החדשות  " מחלקה ראשונה ",  מהווים פגיעה בשמו הטוב .  אבל רגע - מה עם מבחן  " ודאות הפגיעה "?  דווקא התעלמותה של השופטת אביגיל כהן מהמבחן החשוב יוצרת  " אפקט מצנן "  על חופש הביטוי ,  בבחינת  " רוצה להפשיר ויוצא מצנן ".  פסק דין riaa נגד טננבוים .  ג'ואל טננבוים המסכן .  חטף קנס של 675,000 דולר על הורדת 31 שירים מהאינטרנט .  כך ייעשה לאיש שלקח את הפרופסור שלו להגן עליו בבית משפט .  השופטת התעצבנה על ההתחכמויות של המרצה מהרווארד ,  ועורכי הדין של חברות התקליטים צחקו כל הדרך אל הבנק .  הסכם הפשרה של גוגל בוקס .  סרגיי ברין מבטיח גישה לכל יצירה ספרותית שנכתבה אי-פעם .  כך הוא תופס חסות על מיליוני  " יצירות יתומות "  שמיקום בעל הזכויות בהן לא נודע .  מפלצת רומסת זכויות יוצרים או נציג זכויות המשתמשים ?  הגישה כלפי ברין וגוגל היא עניין של טעם אישי .  הגבלים עסקיים :  מיקרוסופט אאוט ,  אינטל אין .  באותו יום שהנציבות האירופית סוגרת את תיק ההגבלים העסקיים הוותיק נגד מיקרוסופט ,  מגישה ה-ftc  ( רשות הסחר האמריקאית )  בארה"ב תביעה כנגד ענקית השבבים אינטל .  מיקרוסופט הסכימה שלא לקשור את דפדפן האקספלורר למערכת ההפעלה .  אינטל ,  מצידה ,  רומסת על פי הטענה את מתחרתה העיקרית amd ,  באמצעות איומים על לקוחותיה העיקריים דל ,  ibm ו-hp .  פרטיות בפייסבוק .  עוד שערוריית פרטיות בפייסבוק  ( מישהו סופר ?  )  .  האתר השיק שינויים למדיניות הפרטיות -והגולשים קיבלו הודעה שדורשת לבחור עם מי הם חולקים מידע .  ארגוני הזכויות :  התוצאה של שינוי המדיניות - הרבה יותר מידע יהיה גלוי להרבה יותר גולשים .  - ד"ר טנא הוא מרצה למשפטים במסלול האקדמי המכללה למינהל

2009 :  השנה שהיתה 
אירועי השנה במשפט ובטכנולוגיה

