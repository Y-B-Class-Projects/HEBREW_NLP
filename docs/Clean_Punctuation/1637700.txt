נפלו קורבן למתיחה :  שוואב ,  קלינטון ובלנקפיין  " תקפו "  הקפיטליזם
קבוצת יס מן הקימה אתר דמה והפיקה סרטונים בהם נראים כביכול בכירים קוראים לשינוי השיטה הכלכלית העולמית
 המתיחה עוררה זעם מצד מארגני הפורום הכלכלי העולמי .  דוברת הפורום ,  אנריאן מונק ,  רק אמרה בתגובה כי  " ההגנה היחידה לסאטירה היא שכל ישר !  ". אין זו הפעם הראשונה בה מבצעת קבוצת יס מן מתיחות מסוג זה .  בחודש שעבר ,  בועידת האקלים בקופנהגן ,  גרמה מתיחה שביצעה הקבוצה לתוהו ובוהו במשלחת הקנדית ,  לאחר שהוציאה הודעה מזויפת לעיתונות שנשלחה כביכול על ידי המשרד לאיכות הסביבה של קנדה ,  ואשר בה נאמר כי חל מהפך בעמדת ממשלת קנדה ביחס לשינויים אקלימיים .  פחות מחודשיים קודם לכן ,  ביצעה קבוצת יס מן מתיחה דומה כאשר אנשיה קיימו מסיבת עיתונאים בניו יורק בה התחזו לנציגי לשכת המסחר של ארה"ב ,  והכריזו כי זו נסוגה בה מהתנגדותה לחקיקה לבלימת שינויים אקלימיים שמקדם הקונגרס בארה"ב - מהלך שסימן היפוך כביכול בעמדתה .  במסיבת העיתונאים הפרודית - שעליה דיווחו שורה של אמצעי תקשורת אשר בהמשך נאלצו לתקן את הדיווחים - הכריז אנדי ביכלבאום מקבוצת יס מן ,  שהתחזה לנציג לשכת המסחר : " יש רק דרך אחת לעשות עסקים ,  והיא לאשר במהירות את הצעת החוק לגבי שינויים אקלימיים כדי שהנשיא ברק אובמה יוכל לנסוע בדצמבר לקופנהגן ולנהל שם משא ומתן מתוך עמדה חזקה ". כעשרים דקות לאחר תחילת מסיבת העיתונאים ,  פרץ בסערה לאולם דובר של לשכת המסחר תוך שהוא צועק שמדובר במתיחה .  עם זאת ,  בשלב זה כבר דיווחו על ההודעה הדרמטית כביכול של לשכת המסחר שורה של אמצעי תקשורת ,  בהם ספקית המידע הפיננסי רויטרס ,  אשר הדיווח שלה הועלה גם לאתרי העיתונים  " ניו יורק טיימס "  ו"וושינגטון פוסט ",  וכן ערוצי הטלוויזיה לעסקים cnbc ופוקס ביזנס .  במקרה של פוקס ,  הפרשה הובילה לאירוע משעשע במיוחד ,  כאשר מגיש החדשות של פוקס ביזנס ,  קיבל בשידור חי את הודעת ההכחשה על הדיווח ,  ולאחר שהסביר בפירוט את ההשלכות של ההחלטה הדרמטית ,  נאלץ לסגת מהסיפור.קבוצת יס מן ,  אשר ספר וסרט תיעודי אודותיה פורסמו בשנת 2004 ,  חתומה על שורה של מתיחות נוספות בעבר ,  בהן התחזות לנציגי רשות הדיור הפדרלית באירוע שנערך בעיר ניו אורלינס לאחר פגיעת סופת ההוריקן קתרינה ,  במסגרתו הודיעו כביכול על פתיחת כל מבני הציבור בפני אלפים מתושביה העניים של העיר שבתיהם נהרסו בסופה.בחודש נובמבר 2008 הוציאה הקבוצה מהדורה סאטירית של העיתון  " ניו יורק טיימס ",  אשר הופצה בחינם ב-1.2 מיליון עותקים ברחבי ארה"ב - תפוצה גבוהה באופן ניכר מתפוצתו של הטיימס האמיתי .  הכותרת הראשית של המהדורה הפרודית היתה : " המלחמה בעיראק הסתיימה ".  המהדורה ,  אשר הקיפה 14 עמודים ונשאה את התאריך ה-4 ביולי  ( יום העצמאות האמריקאי )  2009 ,  כללה גם כותרות דוגמת  " אושר חוק שכר מקסימום ",   " מגזר הנפט המולאם יממן את המאמצים לבלימת שינויים אקלימיים "  ו"ממשלת ארה"ב מתכננת לבסס כלכלה שפויה ".  העיתון כלל גם מודעה מזויפת של ענקית הנפט אקסון מוביל ,  המתפרשת על פני עמוד שלם ,  בה החברה משבחת את סיום המלחמה בעיראק ,  וקובעת כי  " שלום הוא רעיון שהעולם יכול להרוויח ממנו ".  כמו כן ,  כללה המהדורה כתבה שנכתבה כביכול על ידי העיתונאי תום פרידמן ,  בה הוא הביע חרטה על תמיכתו בפלישה לעיראק ,  והכריז כי לעולם לא יכתוב עוד באף עיתון .
 
נפלו קורבן למתיחה :  שוואב ,  קלינטון ובלנקפיין  " תקפו "  הקפיטליזם
קבוצת יס מן הקימה אתר דמה והפיקה סרטונים בהם נראים כביכול בכירים קוראים לשינוי השיטה הכלכלית העולמית

