התקשורת באיטליה :  ליפי יעזוב אחרי גביע העולם
לפי ה"קוריירה דלו ספורט ",  מאמנה של נבחרת איטליה יסיים את תפקידו בקיץ בגלל מחלוקות עם ראשי ההתאחדות האיטלקית
לפי התקשורת האיטלקית ,  המונדיאל יהיה שירת הברבור של מאמן נבחרת איטליה מרצ'לו ליפי ,  מבלי שום קשר למה שתשיג אלופת העולם בדרום אפריקה 2010 .  ה"קוריירה דלו ספורט "  דיווח היום  ( שלישי )  כי מחלוקת בין ליפי לבין התאחדות הכדורגל האיטלקית ,  תסלול את דרכו של המאמן החוצה בקיץ הקרוב ,  וככל הנראה הוא יחזור לאמן את יובנטוס .  
ברקע ,  השפעתו של ליפי על החתמות שונות ביובנטוס .  נשיא ההתאחדות האיטלקית מאוד לא אהב את העובדה שליפי ייעץ ליובה להחתים את אנטוניו קנדרבה מיובנטוס ,  כאשר הייתה לו השפעה גם על חזרתם של פאביו קנבארו ופאביו גרוסו בקיץ שעבר .  בנוסף ,  בזמן כהונתו השניה של ליפי כמאמן הנבחרת הופנו לעברו לא מעט ביקורות על יחסיו עם אנשי ההתאחדות ועל ההחלטות המקצועיות שלו .  
כפי שפורסם ב"קוריירה דלו ספורט ",  המועמד המועדף על ידי ההתאחדות האיטלקית להחליף את ליפי בתום המונדיאל הוא קרלו אנצ'לוטי ,  אלא שהמעבר שלו לצ'לסי פגע בסיכויים שזה יקרה .  נאמנותו של אנצ'לוטי לצ'לסי ומשכורתו המנופחת הפכו את מאמן פיורנטינה צ'זארה פראנדלי למועמד המוביל לתפקיד ,  נכון לעכשיו .  עם זאת ,  נראה כי בפיורנטינה לא מתכוונים לשחרר אותו ,  כדי שימשיך את הפרוייקט שהחל שם .  מאמנה של רומא ,  קלאודיו ראניירי ,  נחשב למועמד המוביל והחם כיום ,  בזכות הנסיון הרב שלו .
 
התקשורת באיטליה :  ליפי יעזוב אחרי גביע העולם
לפי ה"קוריירה דלו ספורט ",  מאמנה של נבחרת איטליה יסיים את תפקידו בקיץ בגלל מחלוקות עם ראשי ההתאחדות האיטלקית

