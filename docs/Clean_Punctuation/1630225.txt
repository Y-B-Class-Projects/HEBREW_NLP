מצרים לחמאס : " כנופיה ,  שימחתם את ישראל "
 מעמיק המשבר ביחסי חמאס מצרים .  לאחר שביום רביעי נהרג חייל מצרי מאש פלסטינים ,  השתלחו עיתוני מצרים והאימאמים במסגדים בחמאס : " העם הפלסטיני בעזה מורעב והנהגתו שבעה "
 בעקבות העימותים שפרצו ביום רביעי בין חמאס למצרים לאחר שקהיר מנעה ממשלחת סיוע להיכנס לרצועת עזה ועל רקע בניית גדר הפלדה בגבול עזה-מצרים ,  המתיחות בין מצרים לחמאס רק הולכת וגוברת .  במצרים זועמים על מותו של חייל מצרי מידי צלף פלסטיני במהלך המהומות ,  והבוקר  ( שבת )  דיווח העיתון  " אל-קודס אל-ערבי "  כי אימאמים ממסגדים רבים במצרים תקפו קשות בדרשות ים השישי את חמאס והאשימו אותו במצור על עזה .  
על פי העיתון ,  האימאם של מסגד א-רחמה טען כי חמאס הוא הסיבה למצור על הפלסטינים ברצועת עזה והוסיף כי מנהיגי הארגון מעוניינים להישאר בשלטון  " אפילו במחיר של הרעבת עמם וגירושם ".  האימאם ציין כי החייל המצרי שנהרג הוא  " שהיד "  ומי שהרג אותו חייב לכפר על מעשיו כדי לא להגיע לגהנום .
 בעיתון נכתב כי המסגדים שהשתתפו במתקפה כפופים למשרד הדתות המצרי וכי המתקפה נגד חמאס תוכננה על ידי השלטונות .  האימאם של מסגד עבאד א-רחמן בקהיר תאר את הריגתו של החייל המצרי כ"אסון "  והפנה שאלה לצלף הפלסטיני שהרג אותו : " מה תגיד מחר לאלוהיך ?  ".  
גם מאמר המערכת בעיתון הממסדי המצרי  " אל-אהראם "  לקח חלק במתקפה החזיתית המצרית נגד חמאס .  במאמר תחת הכותרת  " הרג המצרים לא ישחרר את פלסטין "  נכתב כי  " זהו בדיוק מה שישראל רוצה .  כמה שהיא שמחה כעת ".  בהמשך מזהיר המאמר את חמאס ורומז כי הארגון פועל עבור האינטרסים של אירן : " למצרים לא מגיע לקבל את כל השנאה מכם ,  אלא אם כן יש לכם אג'נדה סמויה שבעזרתה אתם משרתים מטרות של גורמים אחרים ". 
עיתון מצרי נוסף  - " אל-גומהורייה "  - תאר במאמר המערכת את חמאס במילה  " כנופיה "  וציין כי הארגון שולט  " באמצעות ברזל ואש "  ברצועת עזה .  לדברי העיתון , " העם הפלסטיני בעזה מורעב והנהגתו שבעה ,  העם הפלסטיני רועד מקור אך הנהגתו לובשת פרווה .  בהיסטוריה לא קרה מעולם שכנופיה כופה את דעתה על מדינה ". 
במהלך העימותים ביום רביעי הפגינו מאות מתומכי חמאס באזור הגבול ,  ומהלכן נפצעו עשרות אנשים ונהרג ,  כאמור ,  חייל מצרי .  בחמאס טענו כי החייל נהרג בשוגג .  לאחר העימותים גינה משרד החוץ המצרי את חמאס והבהיר לו כי יש גבול לסבלנות המצרית .  בנוסף הכריזה מצרים על ראש משלחת הסיוע לעזה ,  חבר הפרלמנט הבריטי ג'ורג' גאלווי ,  כאישיות בלתי רצויה במדינה .
 
מצרים לחמאס : " כנופיה ,  שימחתם את ישראל "
 מעמיק המשבר ביחסי חמאס מצרים .  לאחר שביום רביעי נהרג חייל מצרי מאש פלסטינים ,  השתלחו עיתוני מצרים והאימאמים במסגדים בחמאס : " העם הפלסטיני בעזה מורעב והנהגתו שבעה "
 
