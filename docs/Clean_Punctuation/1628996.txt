מינהל מקרקעי ישראל נגד הקיבוצים :  יעניק היתרי בניה לדירות רק בתנאי שלא יושכרו
הכנסות הקיבוצים מהשכרת דירות נאמדות בכ- 20 מיליון שקל בשנה
מינהל מקרקעי ישראל מתנה לאחרונה מתן היתרי בנייה למגורים בקיבוצים בחתימה על תצהיר ,  לפיו הקיבוץ אינו משכיר דירות והבנייה החדשה אינה מיועדת להשכרה .  עשרות קיבוצים שפנו למינהל בבקשה להיתרים ,  נדרשו לחתום על תצהירים כאלה .  בתגובה מסרו כמה קיבוצים כי הם בוחנים נקיטת צעדים משפטיים כנגד המינהל ,  בטענה שהמדיניות החדשה בה נקט המינהל נעדרת כל עיגון בחקיקה ,  בפסיקה או בהחלטה כלשהי של מועצת מקרקעי ישראל ובכל מקרה אין לו סמכות להתנות מתן היתרי בנייה בהתחייבות שלא להשכיר דירות.לטענת המינהל השכרת דירות בקיבוצים מנוגד לחוזי החכירה שנחתמו עם המינהל ,  לפיהם אין לעשות שימוש לא חקלאי בקרקעות המדינה ולפיכך מקפיד המינהל כי בדירות אלה יתגוררו חברי קיבוץ בלבד והן לא ישמשו להשכרה לשוכרים חיצוניים.ענף השכרת דירות בקיבוצים הפך בשני העשורים האחרונים לאחד הענפים הרווחיים ביותר .  אף שהשכרת דירות בהיקף קטן הייתה קיימת בקיבוצים מזה עשרות שנים ,  התופעה תפסה תאוצה רבה בעקבות המשבר הכלכלי שפגע בקיבוצים בשנות ה-80 ,  משבר שגרר עזיבות רבות של חברים שדירותיהם נותרו ריקות .  הקיבוצים החלו להשכיר את הדירות וגם הפכו מבנים ציבוריים לדירות להשכרה ,  בעיקר בתי ילדים שנותרו ריקים.השכרת דירות בקיבוצים הוא ענף רווחי מאוד מפני שמדובר בעיקר בנכסי דיור קיימים ,  שההשקעה בהם בוצעה לפני עשרות שנים וברוב המקרים רבים גם ההפחתה המאזנית הסתיימה ,  כך שניצולם של הנכסים הללו להשכרה אינו מחייב השקעות נוספות ,  או מחייב השקעות קטנות בלבד.על פי הערכות בתנועה הקיבוצית כ-100-150 קיבוצים משכירים דירות כשמחירי ההשכרה נעים בין 3,500 שקל לחודש לדירת 3 חדרים במרכז הארץ ל-1,500 שקל לחודש לדירת 3 חדרים בפריפריה .  ההכנסה הכוללת לקיבוצים מהשכרת דירות נאמדת ב-15-20 מיליון שקל בשנה .  יש קיבוצים שאף בנו דירות המיועדות להשכרה.עו"ד פלג רחמן משרד עוה"ד שלמה כהן המייצג קיבוצים רבים : " המינהל אישר במפורש ,  שלא אכף מזה עשרות שנים את טענותיו לגבי השכרת דירות בקיבוצים .  על כן ,  גם אם ניתנה הנחיית אכיפה חדשה ,  הרי שההנחיה הזו וההחלטה לגביה נעשו בניגוד לנוהלי המינהל ,  ללא החלטת מועצת המינהל וללא דיון מסודר בהנהלת המינהל ,  אשר גם בהן אין די מבחינת דרישות ההסמכה ". יתר על כן ,  אומר פלג ,  גם אם יטען המינהל כי יש לו ,  לכאורה ,  טענות תקפות כנגד השכרת דירות בקיבוצים ,  הרי שאין לו כל סמכות ,  לא חוזית ולא מנהלית ,  לעכב או להתנגד למתן היתרי בנייה לקיבוצים עד הסדרת הטיפול בעניין ההשכרות .
 
מינהל מקרקעי ישראל נגד הקיבוצים :  יעניק היתרי בניה לדירות רק בתנאי שלא יושכרו
הכנסות הקיבוצים מהשכרת דירות נאמדות בכ- 20 מיליון שקל בשנה

