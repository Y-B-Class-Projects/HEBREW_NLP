יעקב טייטל יישאר במעצר עוד 19 יום
מעצרו של  " המחבל היהודי ",  הנאשם ברצח פלסטינים ובהנחת מטעני חבלה ,  הוארך כדי לאפשר לעורך דינו החדש ללמוד את חומר החקירה נגדו
 ( צילום :  גדעון צנטנר ,  עריכה :  ענת ברק ) 
בית המשפט המחוזי בירושלים האריך היום  ( חמישי )  ב-19 יום את מעצרו של ג'ק טייטל ,  הנאשם בשני מקרי רצח ושורה ארוכה של עבירות נוספות ,  זאת כדי לאפשר לפרקליטו החדש ללמוד את חומר החקירה נגדו .  
התובע במשפט ,  עורך הדין שגיא אופיר מפרקליטות ירושלים ,  אמר בדיון כי הוא מבקש להורות כבר עכשיו על מעצרו של טייטל עד תום ההליכים המשפטיים נגדו , " הואיל ובסופו של יום ,  ולדעתי קשה שלא להבחין בכך ,  התשתית הראייתית בנויה על הודאות מפורטות במעשים חמורים ,  לרבות מספר חיזוקים חיצוניים שקיימים ".  הוא הוסיף שטייטל יוכל לערער על ההחלטה לאחר לימוד החומר .
 פרקליטו של טייטל ,  עורך הדין שאול עזרא מהסניגוריה הציבורית ,  אמר כי הוא מונה לתפקיד רק שלשום ,  ולכן יזדקק לפחות לעשרה ימים כדי ללמוד את החומר .  השופטת גילה כנפי-שטייניץ קיבלה את הבקשה ודחתה את המשך הדיון .
 כתב האישום שהוגש נגד טייטל מייחס לו שתי עבירות של רצח בכוונה תחילה ,  שלוש עבירות של ניסיון רצח ,  הצתה ,  הסתה חמורה לגזענות ,  החזקת נשק וייצור נשק .  כאשר הוגש כתב האישום אמר טייטל כי  " זה היה תענוג וכבוד לשרת את אלוהיי .  אלוהים גאה במעשיי .  אין לי חרטות ". 

יעקב טייטל יישאר במעצר עוד 19 יום
מעצרו של  " המחבל היהודי ",  הנאשם ברצח פלסטינים ובהנחת מטעני חבלה ,  הוארך כדי לאפשר לעורך דינו החדש ללמוד את חומר החקירה נגדו

