גרשון : " הייתה לנו הזדמנות בלתי חוזרת לנצח פה "
 מאמן מכבי ת"א התאכזב מההחמצה בטורקיה .  וויז'נייבסקי : " מרוצים מההפרש ,  זו הייתה אחת המטרות במקרה של הפסד "
 מכבי תל אביב החמיצה הערב  ( רביעי )  הזדמנות גדולה להשיג ניצחון חוץ בשלב הטופ 16 כשהצליחה לגרור את אפס פילזן לקרב חפירות צמוד ,  אך סבלה מיום חלש של אלן אנדרסון  ( 7 נקודות )  וצ'אק איידסון  ( 2 נקודות בלבד )  ,  וראתה את הטורקים קוטפים לא פחות מ-15 ריבאונדים בהתקפה ומצליחים לגרד ניצחון במשחק קשוח ואיטי ,  בסיומו נותר המצב בבית ו' על כנו ,  כשכל הקבוצות שמרו עד עתה על הביתיות ואף ניצחון חוץ לא הושג .
" עשינו 50 אחוז מהעבודה ",  אמר פיני גרשון בחיוך בסיום . " הייתה לנו הזדמנות בלתי חוזרת לנצח פה .  התסריט שלי היה ידוע מראש ,  לצערי אני הייתי כנראה המפיק אבל לא הבמאי ,  אם הייתי הבמאי הייתי מסיים את זה קצת אחרת .  היינו במשחק ,  ידעתי שזו תהיה פחות או יותר התוצאה בסוף הרבע השלישי ,  אבל החטאנו יותר מדי זריקות פנויות ואיבדנו כדורים לא מחויבי המציאות .  היינו יכולים לשחק יותר טוב ,  שמרנו לא רע ,  הכרחנו אותם לזריקות שרצינו ,  אבל הם עשו 15 נקודות מריבאונד התקפה .  אי אפשר לבקש הכל ". 
גרשון התייחס גם לטבלת הצפופה של הבית ולכך שהצהובים אמנם הפסידו ,  אבל לפחות עשו את זה בפחות מ-9 נקודות ,  ההפרש בו ניצחו את הטורקים בבית : " אם כל הקבוצות ישמרו על הבית לפחות לגבי פילזן אנחנו במצב טוב כי הפסדנו בשבע .  העבודה עוברת לשבוע הבא .  נצטרך לנצח את סיינה ב-5 הפרש ואז נהיה מינימום במקום השני בבית ". 
על תצוגת הנפל של איידסון אמר גרשון : " זה לא היה רק בהתקפה ,  פעמיים-שלוש הוא גם לא סגר בריאונד וקיבלנו על זה סלים .  החטאנו זריקות טובות מה-3 שאנחנו קולעים בדרך כלל .  לאנדרסון ופרקינס היו 8 איבודי כדור ביחד .  זה יותר מדי ".  על היכולת של רביב לימונד אמר גרשון : " רביב התחיל היום תהליך שהוא כבר עושה מצוין בליגה התחיל די טוב ,  אבל בדקות האחרונות של המשחק אתה רוצה שחקנים שמתורגלים לשחק ביחד .  רביב הלך לסל וקיבל גג ,  חשבתי שזה יוריד לו מהביטחון והעליתי שחקנים שבעיקר בהגנה שומרים טוב ,  הבעיה היתה שבהגנה הצלחנו ובהתקפה לא ". 
דורון פרקינס ,  שניסה לקחת אחריות והחזיק את הצהובים לעניינים ברבע השני אך היה חלש כמו יתר חבריו ברבע האחרון ,  אמר בסיום : " היה משחק קשה .  פספסנו הרבה זריקות .  בהתחלה לא נכנסו טוב למשחק ,  אבל אחרי זה שיחקנו חזק וטוב .  הצלחנו להציג הגנה טובה ולעצור אותם .  ההחטאות הפסידו לנו את המשחק .  ההפרש או המשחק האישי שלי לא מנחם אותי ". 
רביב לימונד ,  ששיחק 13 דקות והוסיף הרבה התלהבות למשחק עם שלוש חטיפות ,  אמר : " חבל על המשחק .  היינו במשחק כל הדרך והפסדנו על השטויות .  יש גם ימים כאלה שהכדורים לא נכנסים .  הגענו למצבים טובים ולא הצלחנו לקלוע .  יצאנו עם חלק מהמטרה כשהפסדנו בפחות מ-10 וגם זה משהו .  כיף לשחק במשחק כזה ולתרום ,  אבל זה עצוב שלא ניצחנו כי הניצחון היה יותר חשוב .  אני מקווה שבפעם הבאה גם נשחק טוב וגם ננצח ". 
אנדרו וויז'נייבסקי ,  שהיה חלש עם חמש נקודות בלבד ,  אמר : " זה היה משחק עם סקור נמוך .  אנחנו החטאנו והם החטיאו זריקות .  הצלחנו גם להשוות וגם לעלות ליתרון ,  ואולי אם היינו קולעים אז גם היינו מנצחים .  אני חושב ששתי הקבוצות לא היו טובות היום ולא הצליחו באמת לנצל מומנטומים .  הם עשו כמה התקפות יותר טובות מאיתנו וזה מה שניצח להם את המשחק .  ברור שאנחנו מרוצים מההפרש ,  זו הייתה אחת המטרות שלנו במקרה של הפסד ". 
המאמן המנצח ,  ארגין עתמאן ,  אמר במסיבת העיתונאים לאחר המשחק : " השגנו ניצחון מאוד חשוב הערב .  בפתיחה שיחקנו כפי שרצינו ,  ושמרנו היטב לאורך רוב שלבי המשחק .  מכבי ניסתה להאט את הקצב והצליחה בכך במחצית השנייה .  ברבע השני הם צברו מומנטום ואנחנו נלחצנו בגלל החשיבות של המשחק ,  ולצערנו החטאנו 20 זריקות חופשיות לגמרי ,  אבל עשינו עבודה טובה בריבאונדים ".  
" השחקנים שלי קפצו על כל כדור ",  המשיך עתמאן . " הם עשו כל מה שהם היו יכולים לעשות .  בסופו של דבר מה שחשוב הוא שניצחנו ,  למרות שרצינו לנצח בפער של יותר מעשר נקודות ,  אבל גם פער של שבע נקודות זה בסדר .  עכשיו יש לנו עוד משחק חשוב מאוד בבית נגד ריאל מדריד בשבוע הבא ,  אותו אנחנו מתכננים נצח ואז להגיע לסיינה למחזור האחרון כשהיתרון בידינו ". 

גרשון : " הייתה לנו הזדמנות בלתי חוזרת לנצח פה "
 מאמן מכבי ת"א התאכזב מההחמצה בטורקיה .  וויז'נייבסקי : " מרוצים מההפרש ,  זו הייתה אחת המטרות במקרה של הפסד "
 
