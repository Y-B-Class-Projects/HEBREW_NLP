2009 :  שנת השפל של אירופה
ירידה של 13 אחוזים במספר המכוניות שיוצרו באירופה בשנה החולפת ביחס לקודמתה ,  מציגה חזרה למספרים של 1996
המשבר הכלכלי שפקד את העולם בשנתיים האחרונות גרר את יצרניות הרכב באירופה לשפל שלא נראה כדוגמתו מאז 1996 ,  כך עולה מנתונים שמפרסם איגוד יצרניות הרכב האירופי ה-ACEA .  בשנה החולפת יוצרו 13.4 מיליון מכוניות ביבשת ,  ירידה של 13 אחוזים לעומת 2008 ו-18 אחוזים לעומת 2007 .  
יחד עם מכוניות המיוצרות מחוצה לה ,  בשנת 2009 נמסרו בסך הכל 14.1 מיליון יחידות המהוות ירידה של 1.3 אחוזים ביחס ל-2008 .  אולם ,  במדינות רבות  ( גרמניה ,  צ'כיה ,  צרפת ועוד )  נרשמה דווקא עלייה שנתית ,  חלקה בשל תוכניות הגריטה שהופעלו בכמה מהן .  עלייה של 59 אחוזים נרשמה בביקוש למכוניות קטנות הפולטות 120 גק"מ CO2 ומטה ,  ואלה מהוות רבע מכלל השוק .
 היצרנית הגדולה ביותר באירופה היא גרמניה שייצרה 5.2 מיליון יחידות בשנה שעברה  ( ירידה של 13.8 אחוזים )  .  ספרד תופסת את מקומה של צרפת כשנייה בגודלה לאחר שייצרה בתחומה 2.2 מיליון .  עם קצת מעל למיליון מכוניות בריטניה מדורגת רביעית ואחריה צ'כיה ופולין עם 975 ו-879 אלף בהתאמה .  המפסידה הגדולה היא איטליה שיורדת למקום השביעי .  
בקרב יצרניות המשאיות הירידה חדה יותר ועומדת על 64 אחוזים .  יש לציין כי מספר המשאיות הנמכרות משקף את המצב הכלכלי ,  שכן אלה נועדו לשימושים מסחריים בעיקר ולא פרטיים .  בסך הכל ,  בחישוב מלא הכולל מכונית פרטיות ,  משאיות ואוטובוסים שיוצרו בכמות של 15.2 מיליון יחידות ,  מדובר על ירידה של 17.3 אחוזים ביחס ל-2008 ו-23 אחוזים ביחס ל-2007 .
 
2009 :  שנת השפל של אירופה
ירידה של 13 אחוזים במספר המכוניות שיוצרו באירופה בשנה החולפת ביחס לקודמתה ,  מציגה חזרה למספרים של 1996

