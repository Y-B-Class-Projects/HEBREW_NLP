הפועל עכו - הפועל חיפה :  רק שמזג האוויר לא יהרוס
בעכו רוצים להמנע ממאבקי התחתית ומאמינים בניצחון על חיפה  ( שבת ,  19:00 )  .  העיקר שהשופט מקפריסין ייאשר את המגרש
הפועל עכו סיימה היום  ( שישי )  את הכנותיה לקראת המשחק החשוב מחר  ( 19:00 )  מול הפועל חיפה ,  שייערך באצטדיון גרין בנצרת עילית .  בעכו זוכרים היטב את המפגש בין שתי הקבוצות בסיבוב הראשון ,  אז הם רשמו את ניצחונם הראשון העונה מול אותה חיפה ,  וכעת המגמה היא לשחזר את אותו ערב ,  מתוך ידיעה כי כל תוצאה פרט לניצחון תסבך את הקבוצה הצפונית עוד יותר בקרבות ההשרדות בתחתית .  
באסיפת הקבוצה היום אמר המאמן ירון הוכנבוים לשחקניו : " אנחנו צריכים לשחק אגרסיבי בהגנה ולשמור על השער שלנו .  אלה הדברים שהביאו לנו את הנקודות בסיבוב הראשון והם יביאו לנו אותם גם מחר ".  בצד המקצועי ,  הוכנבוים יחסר את הבלם המוביל של הקבוצה ,  גבע ברקאי ,  שייעדר בגלל צבירת חמישה כרטיסים צהובים .  במקומו של ברקאי יעלה איציק כהן למרכז ההגנה וישחק לצידו של רון בן נחום .  גם אדק מב'ה הפצוע ייעדר מחר מהסגל של עכו ואת מקומו יתפוס החלוץ רועי דיין .  שינוי נוסף שמתכנן הוכנבוים הוא הצבתו של בן בנימין בקישור האחורי במקומו של אבי אלפסי שפתח במשחק הקודם .  
בעכו מקווים כי למרות מזג האויר הסוער הצפוי בסוף השבוע ,  לא ייאלץ השופט שהגיע מקפריסין לדחות את המשחק בגלל תנאי המגרש ,  כפי שכבר קרב העונה במשחק נגד הפועל תל אביב .  
הרכב משוער :  דודו גורש ,  ליאור ראובן ,  איציק כהן ,  רון בן נחום ,  דודי פדלון ,  עמנואל אמנגואה ,  בן בנימין ,  שחר סימנטוב ,  איברהים עבדול ראזאק ,  רועי דיין ,  אבודו אוקצ'ה
לאחר הניצחון בשבת האחרונה על בית"ר ירושלים ,  הפועל חיפה מגיעה למפגש מול עכו במצב רוח מרומם יחסית לשבועות הקודמים .  עם זאת ,  אצל האדומים מהכרמל יודעים כי הפסד יחזיר את הקבוצה למשבר שפקד אותה מאז הדרבי החיפאי במחזור ה-15 .  נתון שמעודד את חיפה היא שאת מרבית ניצחונותיה העונה עשתה הקבוצה מחוץ לקרית אליעזר .  שלומי דורה ערך היום אסיפת קבוצה ובה דיבר בעיקר על חשיבות ביצוע ההוראות והעמידה במגרש ,  לאחר מכן אמר דורה לשחקניו : " אנחנו מגיעים במומנטום חיובי וחשוב לשמור עליו .  עכו עדיין לא ניצחה בבית ואנחנו לא רוצים להיות הראשונים שהיא תעשה להם את זה ,  כי אם כן הניצחון מול בית"ר לא שווה הרבה ". 
אחרי שסביטי ליפנייה נפצע השבוע באחד האימונים ויוסי דורה ועדן בן בסט גם היו בספק למשחק ,  היום ערכו כל השחקנים אימון מלא והפועל אמורה להתייצב עם סגל מלא למשחק .  שינוי אחד שאמור דורה לבצע הוא החזרתו של אייל טרטצקי לעמדת המגן לאחר שבוע שעבר עלה כקשר שמאלי והחזרתו של שרון לוי לספסל .  את מקומו של לוי אמור לתפוס בריאן חרסיסיץ' שיעלה בקישור אחורי וישחק לצידו של דורה .  רן אבוקרט ככל הנראה ימשיך לשבת על הספסל גם השבת בעוד שגל אראל אמור לפתוח בהרכב .  
הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  בריאן חרסיסיץ' ,  גל אראל ,  ערן לוי ,  עדן בן בסט ,  ירו בלו .
 
הפועל עכו - הפועל חיפה :  רק שמזג האוויר לא יהרוס
בעכו רוצים להמנע ממאבקי התחתית ומאמינים בניצחון על חיפה  ( שבת ,  19:00 )  .  העיקר שהשופט מקפריסין ייאשר את המגרש

