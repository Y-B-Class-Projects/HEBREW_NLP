במאי  " עג'מי ":   " האוסקר נועד לתעשייה בלבד "
 במאי הסרטים המועמדים לאוסקר בקטגורית הסרט הזר פגשו זה את זה בקבלת הפנים המסורתית והסכימו שהפרס הוא לא הדבר החשוב באמת .  מחר בערב ,  הם כנראה יחשבו אחרת לגמרי
צילום :  רויטרס ,  עריכת וידאו :  עידן גוראל ) 
ירון שני וסכנדר קובטי ,  במאי הסרט  " עג'מי "  פגשו אמש  ( שישי )  את ארבעת הבמאים המתחרים מולם על האוסקר לסרט הזר הטוב ביותר - מיכל האנקה  ( "סרט לבן ")  ,  ז'אק אודיאר  ( "נביא ")  ,  קלאודיה יוסה  ( "חלב הצער ")  וחואן חוזה קמפנלה  ( "הסוד שבעיניים ")  .  
החמישה החליפו חיוכים ולחיצות ידיים מנומסות ודיברו על חוסר החשיבות של הפרס לאיכותו של הסרט . " אין דבר כזה 'הסרט הטוב ביותר' ",  אמר שני באירוע . " סרט הוא משהו מאד אישי שלא ניתן למדוד .  אבל ,  באופן הוגן ,  פרסים מוענקים בגלל שה'תעשייה' צריכה דלק וכך זה נעשה וזהו חלק מהמשחק ".  
גם האנקה ,  שסרטו נחשב לאחד המועמדים לזכייה ,  הסכים עם דבריו של שני . " אני חושב שזה מביא לסרט יחסי ציבור וכתוצאה מכך ,  יותר אנשים הולכים לצפות בסרט ",  אמר האנקה . " הסרט זוכה להכנסות גבוהות יותר בקופות וזה הופך את המפיצים לשמחים ,  את המפיקים וגם את הבמאי ".  כשנשאל כיצד הוא נערך לאפשרות שיזכה ,  אמר האנקה  " אני אתן לעצמי להיות מופתע .  איני יכול לעשות יותר מזה ". 
הבמאית הפרואנית קלאודיה יוסה הזכירה בדבריה קצת מהגישה עמה הגיעו בעבר במאים ישראלים למעמד ,  בטרם הימים בהם ישנו סרט ישראלי בטקס שנה שלישית ברציפות : " זו הפעם הראשונה שסרט פרואני מועמד ,  כך שכולנו חוגגים את עצם העובדה שאנחנו כאן ",  אמרה יוסה . " אנחנו מאד שמחים ומקווים שזה יביא עוד הזדמנויות לבמאים פרואנים ולתעשייה שלנו ,  כדי לחזק אותה ".  
למרות ירידת קרנה של הקטגוריה בשנים האחרונות ,  הבמאים כולם מודעים שמעבר ליוקרה ,  במועמדות לאוסקר נמצא גם באפשרויות הכנסה נוספות לסרט .  הבמאי חואן חוזה קמפנלה ,  שרבים מהמרים שסרטו  " הסוד שבעיניים "  יזכה מחר ,  ניסח זאת היטב : " מועמדות לאוסקר מאריכה את חיי הסרט ",  אמר קמפנלה . " היא פותחת דלתות שלא היו פתוחות שם קודם ומעל הכל - הוא מעורר עניין בציבור ללכת ולראות את הסרט .  יותר מכל פרס אחר ,  זוהי תעודת איכות לסרט .  זה אולי לא הוגן ,  אבל זה המצב ". 

במאי  " עג'מי ":   " האוסקר נועד לתעשייה בלבד "
 במאי הסרטים המועמדים לאוסקר בקטגורית הסרט הזר פגשו זה את זה בקבלת הפנים המסורתית והסכימו שהפרס הוא לא הדבר החשוב באמת .  מחר בערב ,  הם כנראה יחשבו אחרת לגמרי

