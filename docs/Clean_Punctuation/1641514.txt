מכבי באר שבע - בית"ר ירושלים :  הנאחס ייגמר בנגב ? 
אחרי התקופה הרעה שעוברת עליה ,  מחזיקת הגביע תנסה לצאת מהמשבר  ( ד' ,  18:45 ,  5+ לייב )  .  טל ובנאדו צפויים לקבל מנוחה
עם שתי זכיות ברצף ,  תחל מחר  ( רביעי ,  18:45 ,  שידור ישיר ב-5+ לייב )  בית"ר ירושלים במסע לשמירה על התואר ותנסה להפוך לקבוצה הראשונה מאז הפועל תל אביב  ( ב-1939 )  שמצליחה לזכות בתואר שלוש פעמים ברצף .  בית"ר אמנם תשחק מול מכבי באר שבע ממרכז הטבלה בלאומית ,  אך בקבוצה מעט חוששים מהפתעה על חשבונם וזוכרים כי בשנה שעברה הפועל עכו כמעט והביכה אותם בסיבוב ט' .
 במהלך השבוע תירגל יצחק שום בעיקר ניצול מצבים מול השער לאחר שבשני המשחקים האחרונים הגיעה הקבוצה לאינספור מצבים אך התקשתה לתרגם זאת לשערים ,  כשבשיא התרגולים הציב שום את שחקניו מול שער ריק . " אתם מגיעים להמון מצבים אבל לא מנצלים אפילו עשרה אחוז ",  אמר המאמן לשחקניו . " חשוב לדעת לנצל מצבים בעיקר במשחקי גביע ". 
על אף הדריכות הגבוהה ,  שום צפוי לתת מנוחה לעידן טל ולאריק בנאדו לקראת משחק הליגה מול מכבי חיפה בשבוע הבא .  פאולו דה לה האסה פצוע ויחמיץ את המשחק ,  כשקובי מויאל יתפוס את מקומו .  פרט לכך לא מתכנן שום שינויים ,  כשאריאל הרוש יפתח בשער ,  אלירן דנין וחן עזריאל כמגנים ,  תומר בן יוסף יפתח לצד שמעון גרשון במרכז ההגנה .  סבסטיאן ואסקז צפוי לערוך הופעת בכורה בהרכב כשיחליף את עידן טל במרכז הקישור לצד קובי מויאל ,  כשלפניהם ימשיכו עידן ורד ,  אבירם ברוכיאן ,  ברק יצחקי וטוטו תמוז .
 הרכב משוער ,  בית"ר ירושלים :  אריאל הרוש ,  חן עזריאל ,  תומר בן יוסף ,  שמעון גרשון ,  אלירן דנין ,  קובי מויאל ,  סבסטיאן ואסקז ,  אבירם ברוכיאן ,  עידן ורד ,  ברק יצחקי ,  טוטו תמוז .
 מכבי באר שבע עלתה לראשונה בתולדותיה לליגה השנייה רק לפני כחצי שנה ,  ורוצה לרשום היסטוריה נוספת בדמות עלייה לראשונה לשמינית גמר גביע המדינה ,  על אף היריבה הקשה . " נכון שמבחינת כדורגל בית"ר הרבה יותר טובה מאיתנו ,  אבל גם לנו יש מה למכור ",  סיפר מאמן מכבי באר שבע ,  שרון אביטן ,  שזכה בגביע כשחקן עם הסינדרלה הגדולה מכולם - הפועל רמת גן .
" אנחנו לא ריאל מדריד ואפילו לא הפועל באר שבע ,  אבל ננסה להיכנס בדלת שבית"ר תפתח לנו ,  ואנחנו יודעים שעכשיו הדלת בבית"ר די פרוצה ",  התייחס המאמן ליכולת הרעה שמציגה מחזיקת הגביע בליגה .
 אביטן יאלץ להסתדר ללא אחד הכוכבים שלו ,  שחקן בית"ר לשעבר ,  אופיר עזו ,  שיחמיץ את המשחק בעקבות צהובים ,  אך למרות זאת המאמן שומר על אופטימיות . " אנחנו קבוצה וננסה לנצח כקבוצה .  אם נדע לנצל את הפתחים שבית"ר יתנו לנו ,  יש פה אפשרות להפתעה .  נקווה שאוהדי הפועל באר שבע יבואו לתמוך בנו כנציגת העיר ובגלל השחקנים הרבים שגדלו אצלם ". 
הרכב משוער ,  מכבי באר שבע :  אורי מכלוף ,  רן מלכה ,  תומר חליבה ,  סטיבן אופיי ,  מיקי עטיה ,  אבי מלכה ,  אורן חזן ,  יוסי אלקיים ,  ינון ברדה ,  ערן זגר ,  חוזה מרטינז גומז .
 
מכבי באר שבע - בית"ר ירושלים :  הנאחס ייגמר בנגב ? 
אחרי התקופה הרעה שעוברת עליה ,  מחזיקת הגביע תנסה לצאת מהמשבר  ( ד' ,  18:45 ,  5+ לייב )  .  טל ובנאדו צפויים לקבל מנוחה

