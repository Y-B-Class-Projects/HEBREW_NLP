מטראצי : " הדלת פתוחה ,  באלוטלי לא חייב להישאר "
 בלמה של אינטר יוצא נגד החלוץ ,  שהודח מההרכב לפני המשחק מול צ'לסי : " הוא צריך להגיד לנו תודה שהעלנו אותו לרבע הגמר "
 באינטר לא ממש אהבו את ההתנהגות של מריו באלוטלי ,  שהודח מהסגל של הקבוצה לפני המשחק בשמינית הגמר השבוע נגד צ'לסי אחרי שהסתכסך עם ז'וזה מוריניו .  מרקו מטראצי יוצא כנגד התנהגותו של החלוץ ושולח מסר עוקצני כשאמר לו : " הדלת פתוחה ",  זאת במידה והוא יהיה מוכן לעזוב .
 שאלות לא מועטות לגבי עתידו של באלוטלי החלו לבקוע לאחרונה כאשר לא מן הנמנע שהוא יעזוב הקיץ את המועדון .  סוכנו של באלוטלי ,  מינו ראיולה ,  אמר לחלוץ : " אתה חייב תמיד להתנהג כמו מקצוען "  ואילו מטראצי התראיין ואמר של החלוץ לשנות את התנהגותו .
 כשנשאל מטראצי אם יש לו מסר להעביר לבאלוטלי ,  הוא ענה : " אני חושב שהוא עצמו צריך לשלוח לנו מסר ולהודות לחברים שלו לקבוצה שהעלו אותו לרבע הגמר .  אם הוא רוצה להיות חלק מהקבוצה ,  נשמח מכיוון שהוא שחקן ממש חזק ,  אבל אם הוא רוצה ללכת למקום אחר ,  הדלת פתוחה .  הנשיא כבר הוכיח שהוא לא יחזיק אף אחד שרוצה לעזוב ". 
על היחסים הבעייתיים עם השחקן ,  אמר הבלם : " זה לא נכון שאנחנו לא אוהבים אותו .  אנחנו אוהבים אותו קצת יותר מדי .  הוא חייב להיות אוהד של הקבוצה מכיוון שהנשיא מטפל בו כמו בן ,  וכך גם אני .  זו הקבוצה שלנו ,  אם הוא רוצה להיות חלק ממנה ". 
גם הנשיא ,  מאסימו מוראטי ,  גיבה את ההחלטה של מוריניו להדיח את השחקן מהסגל ,  אבל הדגיש שעתידו של באלוטלי שייך לאינטר . " מוריניו קיבל את ההחלטה הנכונה ",  אמר מוראטי . " המשמעות היא שמישהו אחר לא עשה את הדבר הנכון עבור המועדון .  כפי שאני מעריך ,  באלוטלי יהיה כישרון עצום ,  אני משוכנע שהוא ישתפר והוא מקצוען נהדר ומוריניו ישמח להרכיב אותו שוב ". 

מטראצי : " הדלת פתוחה ,  באלוטלי לא חייב להישאר "
 בלמה של אינטר יוצא נגד החלוץ ,  שהודח מההרכב לפני המשחק מול צ'לסי : " הוא צריך להגיד לנו תודה שהעלנו אותו לרבע הגמר "
 
