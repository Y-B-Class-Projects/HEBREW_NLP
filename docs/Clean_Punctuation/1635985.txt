מהדי כרובי :  אחמדינג'ד הוא הנשיא הנבחר
נשיא אירן אחמדינג'ד מקבל תמיכה מכיוון לא צפוי - מהדי כרובי ,  ממנהיגי המחנה הרפורמיסטי ,  אמר כי  " על אף שהיו מספר בעיות בבחירתו לנשיא ,  אני מכיר באחמדינג'ד כנשיא הלגיטימי "
 מכה למחנה הרפורמיסטי באירן :  מהדי כרובי ,  ממנהיגי האופוזיציה הבכירים והחשובים באירן ,  מכיר במעמדו של מחמוד אחמדינג'ד כנשיא המדינה .  כך אמר היום  ( שני )  בנו של כרובי לסוכנות הידיעות הצרפתית .  הבן ציטט את דבריו של אביו ,  שאמר : " אני עדיין שומר על דעתי שהבחירות לא היו תקינות וזויפו באופן נרחב .  אבל מכיוון שהמנהיג העליון האייתוללה עלי חמינאי תמך בניצחונו של אחמדינג'ד ,  אני מאמין שהוא הנשיא ". 
כרובי עצמו נשאל על ידי כתב סוכנות הידיעות האירנית  " פארס "  אם הוא מכיר בניצחונו של מחמוד אחמדינג'ד בבחירות לנשיאות אירן .  בתשובה ענה : " על אף שאני עדיין משוכנע שהיו מספר בעיות בבחירתו לנשיא ,  אני מכיר באחמדינג'ד כנשיא הלגיטימי של העם האירני ".  כרובי התמודד לנשיאות במערכת הבחירות השנויה במחלוקת ,  והגיע למקום הרביעי .  עד כה לא נמסרה תגובתו של מנהיג המחנה הרפורמיסטי מיר חוסיין מוסאווי לדברי כרובי .  
בתחילת החודש דיווח אתר אינטרנט המזוהה עם מפלגתו של כרובי כי הוא ניצל מירי שבוצע לעבר רכבו המשוריין .  באתר צוין כי אלמונים ביצעו את הירי בזמן שכרובי נסע עם רכבו בעיר קזוין בצפון המדינה .  כתוצאה מהירי נגרם נזק לשמשת הרכב .  כרובי הגיע לעיר כדי להשתתף בטקס אבלות לזכרו של מפגין שנהרג במהלך המהומות במדינה .  
עד ראייה סיפר כי  " כ-500 מפגינים המזוהים עם משמרות המהפכה ותושבים מקומיים הקיפו את המבנה בו שהה כרובי והשליכו לעבר המבנה אבנים ".  לאחר כארבע שעות הצליח כרובי להימלט וברגע שרכבו החל להתרחק מהאזור ,  פתחו אלמונים בירי .
 
מהדי כרובי :  אחמדינג'ד הוא הנשיא הנבחר
נשיא אירן אחמדינג'ד מקבל תמיכה מכיוון לא צפוי - מהדי כרובי ,  ממנהיגי המחנה הרפורמיסטי ,  אמר כי  " על אף שהיו מספר בעיות בבחירתו לנשיא ,  אני מכיר באחמדינג'ד כנשיא הלגיטימי "
 
