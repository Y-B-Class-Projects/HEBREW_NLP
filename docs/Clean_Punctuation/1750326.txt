אישום :  השתתפו במירוץ מכוניות - והרגו תינוק
שני צעירים מהצפון מואשמים בהריגה ,  לאחר שהשתתפו במירוץ מכוניות ופגעו ברכב שנסע ליד היישוב טמרה שבגליל .  כתוצאה מהפגיעה נהרג תינוק בן חודשיים
כתב אישום הוגש היום  ( שני )  לבית המשפט המחוזי בחיפה נגד אחמד יאסין בן 25 ומוחמד הואש בן 22 מטמרה ,  בגין הריגת הפעוט מוחמד אבו אל-הג'א בן החודשיים בתאונת דרכים שאירעה בכניסה ליישוב לפני כשבועיים .  
לפי כתב האישום ,  יאסין נהג במכונית בה היה גם חברו .  השניים השתתפו במירוץ מכוניות והתחרו בצעיר אחר .  במסגרת המרוץ ,  התנגשו השניים עם רכבם במכונית בה היו התינוק ובני משפחתו .  כתוצאה מכך ,  התינוק נהרג ובני משפחתו נפצעו באורח קל-בינוני .  
השניים מואשמים בעבירות של הריגה ,  סיכון חיי אדם בנתיב תחבורה וכן בעבירות נוספות .  נהג הרכב מואשם גם בהפקרת פצוע ,  בנהיגה ללא רישיון ובנהיגה תחת השפעת אלכוהול .  פרקליטות מחוז חיפה ביקשה מבית המשפט להורות על מעצרם של השניים עד תום ההליכים המשפטיים נגדם .
 התאונה אירעה כשרכב מסוג B.M.W נסע בכביש המוביל לטמרה ,  ומסיבה שאינה ברורה התנגש עם חלקו הקדמי ברכב מסוג סובארו שנסע לפניו .  ברכב שנפגע היו שלושה מבוגרים ושני ילדים :  זוג הורים ,  ילדה בת שלוש ,  תינוק בן חודשיים וכן אחותה של האם ,  בת 26 .  
כתוצאה מהפגיעה הסתחרר רכב הסוברו .  התינוק נפצע באורח אנוש ומת במהלך פעולות ההחייאה .  הילדה בת השלוש נפצעה באורח קשה ושלושת המבוגרים נפצעו באורח קל  בינוני .  כולם פונו לבית החולים .
 
אישום :  השתתפו במירוץ מכוניות - והרגו תינוק
שני צעירים מהצפון מואשמים בהריגה ,  לאחר שהשתתפו במירוץ מכוניות ופגעו ברכב שנסע ליד היישוב טמרה שבגליל .  כתוצאה מהפגיעה נהרג תינוק בן חודשיים

