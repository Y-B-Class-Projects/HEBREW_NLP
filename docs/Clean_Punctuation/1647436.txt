יבואני פולקסווגן ,  טויוטה וסוזוקי לא ישתתפו השנה בתערוכת אוטומוטור : " ההשקעה לא מצדיקה את עצמה "
 לקסוס ומרצדס יסתפקו בתצוגה מצומצמת ;  לעומתם ,  ב.מ.וו תשיק בתערוכה את ה-5 החדשה
תערוכת אוטומוטור ,  שתיפתח בעוד כחודש בגני התערוכה בתל אביב ,  מיועדת להיות גדולה ועשירה מתמיד .  עם זאת ,  כמה יבואנים בחרו שלא להשתתף השנה בתערוכה.צ'מפיון מוטורס ,  יבואנית קבוצת פולקסווגן  ( הכוללת גם את אאודי ,  סיאט וסקודה )  תיעדר מהתערוכה וכמוה גם מכשירי תנועה ,  יבואנית סוזוקי ,  קבוצת קרייזלר ופורשה ויוניון מוטורס ,  יבואני טויוטה .  חברות אחרות ,  ובהם לקסוס ומרצדס ,  יסתפקו בתצוגה מצומצמת ." ההשקעה באוטומוטור לא מצדיקה את עצמה ",  אומר בכיר באחד היבואנים  " דוכן עולה לפחות 150 אלף שקל ,  אבל הוא לא מקדם מכירות .  קהל היעד שקונה מכונית חדשה לא מבקר בתערוכה .  אנשים פשוט מצטלמים על המכוניות בלי לדעת איזו מכונית זאת ". לעומתם ,  יש גם יבואנים שמשקיעים רבות בתצוגה שלהם .  ב.מ.וו תשיק בתערוכה את ה-5 החדשה גם באירוע ללקוחות ,  umi תציג את שברולט קמארו ואולי גם את הוולט החשמלית-היברידית ,  פיאט ואלפא רומיאו יחשפו את דגמים אבארת הספורטיביים ,  דוד לובינסקי יציגו לקהל את מכונית הקופה פיז'ו rcz ואת דגמי mg של היצרנית הסינית saic ,  ששיווקם בישראל יחל בעתיד ,  וביגואר יחשפו את ה-xj החדשה .  התצוגה תכלול גם אופנועים ובגני התערוכה אף יוקם אוהל ענקי ,  בו יוצגו מותגי קרסו  ( רנו ,  ניסאן אינפיניטי ) .רב מוטור ,  מארגני התערוכה ,  מסרו בתגובה כי עם כמה מהיבואנים עדיין מתנהל משא ומתן .
 
יבואני פולקסווגן ,  טויוטה וסוזוקי לא ישתתפו השנה בתערוכת אוטומוטור : " ההשקעה לא מצדיקה את עצמה "
 לקסוס ומרצדס יסתפקו בתצוגה מצומצמת ;  לעומתם ,  ב.מ.וו תשיק בתערוכה את ה-5 החדשה

