כיל תשלם מענקים של עד 15 מ' ש' לעובדיה
העיצומים ננקטו על ידי העובדים בדרישה לקבל חלק מההטבות שכיל שילמה לעובדים הבכירים
העיצומים והפסקות העבודה שנקטו בשבועות האחרונים עובדי המפעלים של בנגב הסתיימו בהישג לעובדים .  750 עובדי מפעל תרכובות ברום יקבלו מההנהלה 10,000 שקל כל אחד כמענק חד פעמי לשנת 2009 בשל  " תרומתם להתייעלות המפעל והעלאת תפוקותיו ",  בנוסף לכך ,  כל אחד מ-150 עובדי מפעל פריקלאס של כיל יקבל מענק בסכום דומה .  עובדי שני המפעלים יקבלו את המענק לפני פסח ,  בנוסף לשי הרגיל הניתן להם בכל שנה לקראת החג .  כמו כן יועבר סכום של כמה מיליוני שקלים למועצות העובדים בשני המפעלים ,  שישמשו להטבות שונות עבור העובדים ,  כגון הלוואות ואירועים חברתיים.ההסכמים בין הצדדים נחתמו אתמול בין יו"ר ההסתדרות במרחב הנגב ,  מאיר בביוף להנהלת כיל .  בביוף העריף שהעלות של שני ההסכמים מגיעה ל-10 עד 15 מיליון שקל .  העיצומים והשביתות ,  שפגעו בייצור ובשיווק של תרכובות ברום ופרילאס ,  ננקטו על ידי העובדים בדרישה לקבל חלק מההטבות שהחברה שילמה לעובדים הבכירים ,  בסך יותר מ-100 מיליון שקל .  השיבושים ננקטו בלא שההסתדרות נתנה להם את תמיכתה ובלא שהוכרז על סכסוך עבודה במפעלי כיל כחוק.בביוף ציין כי  " אף שלא תמכנו בשיבושים ,  אני מברך את ההנהלה שנהגה בתבונה ומנעה את גלישת השביתות למימדים חמורים יותר ,  שהיו מחייבים אותנו לתת להם את חסותנו .  זהו שי ראוי לעובדים על תרומתם לחברה ". 

כיל תשלם מענקים של עד 15 מ' ש' לעובדיה
העיצומים ננקטו על ידי העובדים בדרישה לקבל חלק מההטבות שכיל שילמה לעובדים הבכירים

