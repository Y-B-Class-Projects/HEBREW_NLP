הסקורפיונס בישראל : " שמחים לחזור לכאן "
 חברי להקת  " הסקורפיונס "  קיימו מסיבת עיתונאים לקראת הופעתם בהיכל נוקיה במסגרת סיבוב ההופעות האחרון שלהם כלהקה . " אנחנו מאוד אוהבים את ישראל ושמחים לחזור לפה "
 הסקורפיונס בישראל :  חמש שנים לאחר שהרעידו את אצטדיון בלומפילד ,  נחתו הערב  ( ראשון )  חברי להקת  " הסקורפיונס "  בישראל לקראתם הופעתם מחר בהיכל נוקיה ביד אליהו בתל אביב .  זהו סיבוב ההופעות העולמי והאחרון של הלהקה שהודיעה על סיום פעילותה לאחר ארבעים שנה .
" אנחנו מאוד אוהבים את ישראל ושמחים לחזור לפה ",  פתח סולן ההרכב קלאוס מיינה את מסיבת העיתונאים שהתקיימה במלונה של הלהקה בתל אביב באיחור של כמעט שעתיים בשל עיכוב בטיסתם .  מתיאס יאבס הגיטריסט הוסיף : " אנחנו חוגגים ארבעים שנה יחד ,  40 שנה של קריירה מדהימה .  זה לא הזמן להיות עצובים ".  
הוא סיפר שהלהקה מגיעה לאחר הופעה באיסנטנבול כאשר קודם לכן היא קיימה סיבוב הופעות בארצות הברית ובדרום אמריקה .  לדבריו , " זה מסע הופעות של פרידה ,  זו חגיגה של קריירה מפוארת ."  
מיינה דיבר על ההחלטה להפסיק את פעילותה של הלהקה ואמר . " היינו חייבים למעריצים וחייבים לעצמנו לפרוש כל עוד אנחנו בטופ של המשחק ".  לדבריו , " פירוק זו מילה קשה .  החלטנו לסיים באקורד גבוה .  אני ורודולף שנקר הגיטריסט כבר בני שישים וחמש ,  כך שאנחנו רוצים להמשיך לחגוג כמו הוריקן לפני שהוא יהפוך לסופה טרופית ".  
בהופעה הקודמת של הלהקה בישראל ב-2005 ,  ביצעה הזמרת הישראלית ליאל קולט יחד עם הלהקה מספר שירים .  מיינה אמר שזו היתה  " חוויה נהדרת .  נהנינו מאוד לשתף איתה פעולה ".  אולם הוא הוסיף כי כרגע אין בכוונתם לשתף פעולה עם אמנים ישראלים אחרים .
 
הסקורפיונס בישראל : " שמחים לחזור לכאן "
 חברי להקת  " הסקורפיונס "  קיימו מסיבת עיתונאים לקראת הופעתם בהיכל נוקיה במסגרת סיבוב ההופעות האחרון שלהם כלהקה . " אנחנו מאוד אוהבים את ישראל ושמחים לחזור לפה "
 
