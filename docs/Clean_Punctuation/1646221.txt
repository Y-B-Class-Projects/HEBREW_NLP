מי יקנה נמל מפסיד ? 
לקראת ההפרטה הצפויה במאי נחשפים הנתונים של נמלי ישראל :  נמל אשדוד הציג הפסד תפעולי של 35 מיליון שקל בתשעת החודשים של 2009
 הדו"חות של נמלי הים הגדולים של ישראל - נמל חיפה ונמל אשדוד - שהגיעו ל-themarker חושפים תוצאות עלובות במיוחד בשלושת הרבעונים הראשונים של 2009 .  
נתוני הדו"חות חושפים תוצאות תפעוליות עלובות ביחס לסדר הגודל של ההכנסות של הנמלים .  נמל חיפה רשם רווח תפעולי קטן של 16 מיליון שקל בינואר-ספטמבר 2009 ,  ואילו נמל אשדוד הציג הפסד תפעולי של 35 מיליון שקל באותה תקופה .  
בשורה התחתונה נרשם שיפור בתוצאות הנמלים ,  בעקבות סעיף הכנסות אחרות ,  הכולל הכנסות שלא ממקורות הפעילות הרגילה .  נמל אשדוד הרוויח 22 מיליון שקל והרווח הנקי של נמל חיפה הסתכם ב-37 מיליון שקל .  אלא שנתון מעניין מהדו"חות של נמל חיפה מעלה כי הרווח הנקי של הנמל דומה להפליא להכנסות שלו ממסים ,  שהסתכמו באותה התקופה ב-34 מיליון שקל .  
בשני הנמלים מדובר בשיעורי רווחיות מאוד נמוכים .  הכנסות נמל אשדוד בינואר-ספטמבר 2009 הסתכמו ב-736 מיליון שקל ,  כלומר רווחיות של 3% .  בנמל חיפה ההכנסות הסתכמו ב-504 מיליארד שקל ,  רווחיות של 7.3% ,  שחלק גדול ממנה מגיע כאמור מהכנסות ממסים .  
נתוני הנמלים ל-2009 נחשפים בראשונה לקראת הפרטתם הצפויה במאי .  כבר זמן רב שהמדינה מתכננת למכור 15% מהנמלים .  ואולם בימים אלו ההפרטה צברה תאוצה ,  כשרשות החברות הממשלתיות פנתה לחתמים בבקשה להציע הצעות לעמלת החיתום שהם מציעים לגבות בהפרטה .  
ההנפקה של הנמלים לציבור בבורסה של תל אביב תיעשה בדומה להפרטת בתי הזיקוק ,  כלומר בשני מכרזים נפרדים .  העובדים יקבלו ,  כמו בהפרטות אחרות ,  10% מהיקף ההנפקה של המדינה ,  כלומר 1.5% ,  ובהנחה של 30% על מחיר ההנפקה .  
נמל אשדוד סיים את הרבעון השלישי של 2009 עם הון עצמי של 1.425 מיליארד שקל ומאזן של 3.3 מיליארד שקל .  נמל חיפה סיים את התקופה עם הון של 1.672 מיליארד שקל ומאזן של 2.57 מיליארד שקל .  לפי הערכות ,  השווי של הנמלים יהיה לא פחות מההון העצמי שלהם והיקף הגיוס המוערך הוא כ-500 מיליון שקל .
 
מי יקנה נמל מפסיד ? 
לקראת ההפרטה הצפויה במאי נחשפים הנתונים של נמלי ישראל :  נמל אשדוד הציג הפסד תפעולי של 35 מיליון שקל בתשעת החודשים של 2009

