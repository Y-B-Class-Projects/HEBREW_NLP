הסכם קיבוצי וצו הרחבה
כולנו נתקלים בחיי היום יום במילים  " הסכם קיבוצי "  ו"צו הרחבה ",  אבל מי מאיתנו יודע האם הסכם או צו הרחבה כלשהו חל עליו ומה בעצם ההבדל ביניהם ,  והאם הוראה של חוזה העבודה האישי גוברת על ההסכם הקיבוצי או להפך
נכיר תחילה נסדיר את ההבדלים בין צו הרחבה לבין הסכם קיבוצי .  מעביד שהוא חבר בארגון מעבידים ,  יחול עליו באופן אוטומטי הסכם קיבוצי שעליו חתם ארגון המעבידים אליו המעביד משתייך ,  וזאת לפי הענף שאליו הוא משתייך .  
לעומת זאת ,  צו הרחבה הם הוראות מורחבות שחלות באופן אוטומטי על מגזר / ענף מסויים וזאת נוכח כך ששר העבודה והרווחה החליט להרחיב הוראה או מספר הוראות של ההסכם הקיבוצי על ענף מסויים או על כלל המשק .
 קיים מבחן שעוזר לנו להגיע למסקנה אם חל עלינו הסכם קיבוצי או צו הרחבה כלשהו ,  וזאת לפי ענפי עבודה .  לכאורה ,  המבחן נראה פשוט - לפי ענפי עבודה .  בפועל ,  לעיתים מתעוררות שאלות ,  לדוגמה  במקרה של מפעל אלומיניום שמבצע גם עבודות בנייה  אילו הסכמים חלים עליו ?  הסכם קיבוצי וצו הרחבה של ענף הבנייה או של ענף המתכת  ? 
במקרה זה נקבע בפסיקה  ( דב"ע נב/ 4 - 6 קרן הביטוח והפנסיה של פועלי בניין נ .  חברת תריסי חן פד"ע כה ( 3 )  329 )  כי אין לפרק את המפעל לגורמים ויש להתייחס עליו כיחידה אחת .  
במקרה של פסק הדין הנ"ל נקבע כי אף שהמפעל מבצע לעיתים עבודות בבניינים חדשים ,  הרי שעיקר פעילותו היא ייצור אלומיניום .  כמו כן במקרה דנן ,  המפעל היה חבר באיגוד התעשיינים ולכן לא יחול עליו צו הרחבה של ענף הבנייה .
 במקרה אחר  ( ע.ב ת"א 5495/07 התאחדות המלאכה והתעשייה בישראל נ' לוין שאול  כיפות לוין מיום 20/8/2009 )  נקבע ,  כי על המעביד לשלם דמי ארגון להתאחדות התעשייה והמלאכה לפי מספר עובדיו וגובה הכנסותיו של המעביד ,  שכן טענתו שהוא רק  " מייבא ומשווק "  לא התקבלה .  
במקרה זה טען המעביד כי עיקר עבודתו הינה בשיווק וייבוא תשמישי קדושה כמו כיפות ,  ציציות ,  נרתיקים לטלית ותפילין ,  המיוצרים על ידי אחרים ו/או מיובאים על ידו מחו"ל ,  כך שאין צורך להחיל עליו צו הרחבה של ענף הטקסטיל ו/או הרקמה .  מנגד ,  בית הדין לעבודה קבע כי לפי מבחן הסיווג האחיד של משלחי היד שנקבע על ידי הלשכה המרכזית לסטטיסטיקה ולפי מבחנים של תקנות הביטוח הלאומי  ( ביטוח מפני פגיעה בעבודה )  ,  אופן הצגת פרטי המעביד באתר האינטרנט שלו ,  נראה כי עיקר עיסוקו ופעילותו של המעביד היא ייצור כיפות ,  ציציות וכיוצ' ולכן חלים עליו ההסכמים וצווי ההרחבה של הענף .
 להלן כמה לתת דוגמאות של זכויות מיוחדות ,  שמטיבות עם העובד ,  במגזרים שונים .  
חשוב להדגיש כי במקרים בהם חל צו הרחבה או הסכם קיבוצי ,  המעביד מחויב לתת לעובד את הזכויות המטיבות אפילו שאין הזכויות מופיעות במפורש בחוזה העבודה האישי של העובד .  
לדוגמא :
 עובדי מוסכים / מוסך זכאים לקרן פנסיה בשיעור שלא יפחת מ-6% על חשבון המעביד ,  זכאים לימי שמחה במקרה של נישואין של העובד או ילדו .  
גם עובדי ניקיון ותחזוקה זכאים להפרשות פנסיוניות של 6% וימי שמחה לפי צו ההרחבה שחל על הענף משנת 1979 .  
בענף החקלאות ,  גננות נוי ומשתלות חל צו הרחבה שקובע כי עובד יהיה זכאי ל-175% בעד שעות עבודה בשבת ,  וכן 150% באם העובד נדרש לעבוד במהלך יום שישי ולאחר שהשלים עבודה בימים א'-ה' באותו שבוע .  כמו כן צו ההרחבה מחייב את המעביד להשתתף במעונות ילדי העובד במקרים מסוימים ,  פנסיה בשיעור של 6% ועוד זכויות רבות שחלק מהעובדים לא מודעים להן .
 גם לעובדים המועסקים בבתי קולנוע מגיע לקבל פנסיה בשיעור של 6% על חשבון המעביד .  
צו ההרחבה שחל על עובדי שמירה ואבטחה מעניק לעובדים תוספת של 2.5% לשכר המינימום וזאת בפריסה של שנה ממועד הוצאת הצו  ( 6/2009 )  .  בנוסף צו ההרחבה הסדיר את הנשיאה בעלויות המעביד עבור מטווחים ורישיון נשק שעד אז גולגלו לא אחת על העובדים ,  הסדר פנסיוני של 6% לטובת תגמולי מעביד לפנסיה וזאת למעט הפרשות המעביד לפיצויים .
 לסיכום ,  המעביד צריך למצוא את צו ההרחבה ה"זול "  ביותר שהוא יכול להחיל במידה והוא נדרש לשלם דמי ארגון בשל השתייכותו לענף מסוים ,  בעוד שהעובדים צריכים לממש את זכויותיהם עפ"י צווי ההרחבה וההסכמים הקיבוציים ,  אפילו אם בחוזה העבודה האישי שלהם לא מופיעות הזכויות הנ"ל .
 
הסכם קיבוצי וצו הרחבה
כולנו נתקלים בחיי היום יום במילים  " הסכם קיבוצי "  ו"צו הרחבה ",  אבל מי מאיתנו יודע האם הסכם או צו הרחבה כלשהו חל עליו ומה בעצם ההבדל ביניהם ,  והאם הוראה של חוזה העבודה האישי גוברת על ההסכם הקיבוצי או להפך

