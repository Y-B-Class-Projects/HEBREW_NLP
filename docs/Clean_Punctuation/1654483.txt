בכיר ברשות המסים :  חשבתי שיש שיקולים זרים בהחלטות של מצא
פקיד השומה אלי יצחקי העיד אתמול במשפט המתנהל נגד מנהל רשות מסים לשעבר ג'קי מצא : " מצא היה רגיש במיוחד בנוגע לחקירות נגד עורכי דין ורואי חשבון "
  >  >   " נלקחו שיקולים שחשבתי שהם לא נכונים .  אני חשבתי שיש שיקולים זרים בהחלטות של ג'קי מצא "  - כך אמר אתמול אלי יצחקי ,  פקיד שומה ירושלים 3 ,  בעדותו במשפט השוחד ברשות המסים .  לדבריו ,  בהיותו סמנכ"ל חקירות ,  היה מצא רגיש במיוחד בנוגע לפתיחת חקירות נגד עורכי דין ורואי חשבון  ( מייצגים )  . " ההסבר של ג'קי היה שזה רגיש ,  והמייצגים הם חלק מאתנו ",  אמר יצחקי . " היו מקרים חריגים ,  עד שחשתי שאני לא מקבל מספיק גיבוי ופניתי לפרקליטות מיסוי וכלכלה .  ואז מצד אחד ,  הפרקליטות נותנת הוראה לחקור ,  ומצד אחר ,  ג'קי אומר לא לחקור .  היו כל הזמן דיאלוגים כאלה .  בשלב מסוים ,  הגעתי למסקנה שאני צריך לעבוד יותר עם הפרקליטות כדי לברר שאני לא טועה ".  במשפט - המתנהל בפני שופט בית המשפט מחוזי מרכז ,  זכריה כספי - מואשם מצא ,  לשעבר מנהל רשות המסים ,  בעבירות שוחד הקשורות במינויים ברשות .  לצדו מואשמים אנשי העסקים קובי בן גור ויורם קארשי וכן ארבעה בכירים לשעבר ברשות ,  בהם סמנכ"ל מינהל שמואל בוברוב .  יצחקי ,  שהיה עד התביעה המרכזי בדיונים אתמול ,  עובד במס הכנסה מאז 88' .  ב-2003 מונה לפקיד שומה חקירות תל אביב .  כשנכנס לתפקיד התגלעו עימותים לא מעטים בינו לבין סמנכ"ל החקירות דאז ,  ג'קי מצא . " היתה טענה שיש יותר מדי אקטיביזם .  אני סברתי שצריך לפעול בנחישות ולא לעשות חשבון מול מי אנו פועלים .  זה היה לצנינים גם בעיני אנשים במגזר הפרטי ",  אמר בעדותו הראשית ,  בתשובות לשאלותיו של התובע עו"ד יוסי אלון .  בהמשך אמר : " כשנכנסתי הדברים תחילה רצו ועבדנו בסדר .  ואולם ,  היו צמתים מסוימים שהרגשתי שההחלטות שלו אינן נכונות .  חשבתי שהיו מקרים שדרך ההתנהלות לא נכונה ואנו פועלים מול המגזר הפרטי בכפפות של משי .  היו מקרים שביקשנו לפתוח בחקירה וסורבנו .  ביקשנו הסבר .  טענתי לא פעם בפניו שאני נחסם בהיבטים מסוימים ".  אחת מפרשיות כתב האישום מתארת לחץ למינוי המפקח עמוס שמעונוב ב-2006 לתפקיד של רכז חוליה בחקירות תל אביב בתקופה שבה יצחקי היה מנהלה .  לפי כתב האישום ,  שמעונוב פנה לגיסו ,  אברהם נתן ,  לשעבר נציב שירות המדינה ולאחר מכן יו"ר רשות השידור ,  וביקש להביא לכך שימונה לתפקיד .  נתן ,  כך נטעו ,  פנה לחברו בן גור שניסה ללחוץ דרך מצא ובוברוב להשגת המטרה .  בדיון הושמעו כמה שיחות שנקלטו בהאזנות סתר .  באחת מהן ממארס 2006 לוחץ בן גור על מצא למינוי של שמעונוב במכרז .  בשיחה נשמע בן גור אומר למצא : " אמרתי לך שהוא  ( שמעונוב )  הלך למכרז וליצחקי יש מישהו אחר .  אז אמרת לי דבר עם שמוליק  ( בוברוב )  .  הוא לא יודע מכלום .  המכרז הוא מחר .  שלא יהיה פנצ'ר ..  .  זה יעשה לי פנצ'ר גדול ".   " תן לי להרים טלפון .  אני לא מבטיח ",  ענה מצא בשיחה . " טפל בזה ותחזור אלי בכל מקרה שלא אהיה מופתע ",  הורה לו בן גור .  מנגד טען יצחקי בעדותו אתמול שלא הכיר לחצים לפני המכרז . " היו רחשים כמו בכל מכרז ",  הפטיר .
 
בכיר ברשות המסים :  חשבתי שיש שיקולים זרים בהחלטות של מצא
פקיד השומה אלי יצחקי העיד אתמול במשפט המתנהל נגד מנהל רשות מסים לשעבר ג'קי מצא : " מצא היה רגיש במיוחד בנוגע לחקירות נגד עורכי דין ורואי חשבון "
 
