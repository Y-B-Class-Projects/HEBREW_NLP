המשקיע הבריטי גאי הנדס : " הגלובליזציה מעבירה את הכוח הכלכלי מהמערב למזרח "
" מספר העניים במערב ילך ויגדל ;  הצעירים במדינות המערב ישלמו את המחיר ",  כתב הנדס במכתב השנתי למשקיעים
מומחה ההשקעות הממונפות הבריטי גאי הנדס הזהיר כי תהליך הגלובליזציה מביא להעתקת מוקד הכוח הכלכלי מהמערב למזרח ,  במכתב השנתי למשקיעים ,  דיווח העיתון  " וול סטריט ג'ורנל ".   " עלינו לפקפק בהנחה המקובלת כי שוק גלובלי אמיתי מיטיב עם כל אזרחי המדינות המערביות המפותחות ",  כתב הנדס ,  בעליה של חברת ההשקעה הפרטית טרה פירמה . " למעשה ,  אני חושב כי עם הזמן ,  נראה כי הגלובליזציה היא גורם שמניע העתקה עצומה של הכוח הכלכלי מהמערב למזרח ". "בטווח הארוך התוצאה תהיה שכבה הולכת ומתרחב של אנשים החיים בעוני במדינות המערב .  אני צופה כי בוגרים חדשים ילכו ויתקשו למוצא משרות שתואמות את כישוריהם .  הצעירים והעניים במערב הם אלו שישלמו את מחיר תחרות משאבי האנוש הגלובלית ",  כתב הנדס .  הנדס התייחס במכתב למשקיעים גם למדיניות השכר של המגזר הבנקאי . " לא ייתכן להמשיך עם מערכת שמאפשרת נטילת סיכונים מתוך ידיעה ,  שאם הדברים יתנהלו נכון ,  הבנקאים יקבלו בממוצע 60%-80% מהרווחים באמצעות בונוסים ,  וכי אם הדברים לא ינהלו טוב ,  אשר בעלי המניות ,  ובסופו של דבר הממשלה ,  יצטרכו לשאת בעלויות ",  כתב הנדס .
 
המשקיע הבריטי גאי הנדס : " הגלובליזציה מעבירה את הכוח הכלכלי מהמערב למזרח "
" מספר העניים במערב ילך ויגדל ;  הצעירים במדינות המערב ישלמו את המחיר ",  כתב הנדס במכתב השנתי למשקיעים

