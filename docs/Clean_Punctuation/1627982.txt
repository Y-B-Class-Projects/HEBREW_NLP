מיטב בית השקעות :  יציאה מהירה מהמשבר וחזרה הדרגתית לשגרה - סיכום 2009 והערכות לשנת 2010
רון אייכל :  כבר בתחילת 2010 יהיה עדכון של התחזיות כלפי מעלה ,  עם זאת ,  עדיין יישאר פער צמיחה משמעותי בין המצוי לרצוי  ( פוטנציאל לטווח הארוך )  "
 הסביבה העולמית - יציאה מהירה מהמשבר ,  חזרה איטית לשגרהבהשפעת אירוע פשיטת הרגל של בנק ההשקעות lehman brothers בחודש ספטמבר 2008 ,  חלה תפנית חדה מאוד בכלכלה העולמית אשר כאילו עצרה מלכת .  כך לדוגמא ,  ברבע האחרון של 2008 הייצור התעשייתי של יפן התכווץ ב-30% .  יצוא הסחורות של ארה"ב פחת ב-25% באותה התקופה .  עצמת ההידרדרות הייתה מהירה וחריפה ביותר.בכדי לאושש את הפעילות הכלכלית ועל רקע ניסיון העבר ,  פעלו בנקים מרכזיים וגם ממשלות במדיניות מרחיבה מאוד .  חלק מהמדינות פעלו בעוצמה שלא הייתה כדוגמתה אף פעם.כתוצאה ,  נרשמה ,  בצורה מהירה למדי ,  תפנית בפעילות הכלכלית ברחבי העולם .  כך לדוגמא ,  המשק האמריקאי אשר התכווץ ברבע הראשון של השנה ב-6.4%  ( לעומת הרבע הראשון ,  במונחים שנתיים ובמחירים קבועים )  ,  רשם ברבע השלישי התרחבות של 2.2% .  המשק היפני שהתכווץ ברבע הראשון ב-12% ,  התרחב בשני ב-2.7%.זווית אחת הממחישה את המגמות המהירות בפעילות הכלכלית היא הייצור התעשייתי במדינות ה-oced .  בחודשים אוקטובר 2008 עד ינואר 2009 נרשמה בכל חודש עלייה במידת ההתכווצות של הייצור התעשייתי .  זאת ,  עד לכדי התכווצות של יותר מ-4% בינואר 2009.בחודשים פברואר ומארס 2009 נרשמה עדיין התכווצות ,  אך בשיעור הולך ופוחת .  מחודש אפריל שב הייצור התעשייתי במדינות ה-oecd להתרחב.לאור זאת ,   ( וחרף נתון שלילי קל של 0.1%- בחודש אוקטובר )  ברור כי הכלכלה העולמית שבה להתרחב .  לפיכך ,  השאלה המרכזית הנותרת כיום היא מהי עצמת ההתאוששות ?  או מהו פרק הזמן שיידרש עד אשר השווקים המפותחים יחזרו לצמוח בהתאם לפוטנציאל ? כאן ,  נראה כי התשובה היא פחות אופטימית.הן המשק האמריקאי והן האירופי צפויים לצמוח בשנת 2010 בשיעור הנמוך מן הפוטנציאל .  המשק האמריקאי צפוי להציג תת-פעילות מפאת העובדה כי מצבו של הצרכן האמריקאי רחוק מלהיות אופטימלי .  השוק האמריקאי מתאפיין במחנק אשראי ,  וכ-20% מהמשכנתאות גבוהות מאשר שווי הבתים.שיעור האבטלה מנמצא ברמה גבוהה מאוד של 10% ושוק העבודה עדיין גורע מקומות תעסוקה .  מעבר לכל ,  הצרכן האמריקאי החל לחסוך .  ככל הנראה ,  הפגיעה בשווי הנכסי  ( ני"ע+נדל"ן )  והצפי העגום למדי לגבי מצב התעסוקה הביאו אותו לצמצם את ההוצאה ולהגביר את החיסכון.עקב כך ,  קשה לראות את הצרכן האמריקאי חוזר לצרוך בקצב אשר אפיין אותו טרם המשבר .  כלומר ,  הואיל וצרכן האמריקאי הוא ליבו של המשק  ( כ-70% מהתוצר )  והחלק הארי של הכלכלה האמריקאית צפוי לקרטע בשנה הבאה אזי זו לא תממש את מלוא פוטנציאל הצמיחה שלה.כך ,  לפי תחזית קרן המטבע הבינלאומית  ( imf )  ,  צפויים המשקים המפותחים לצמוח בשנת 2010 בשיעור צנוע למדי של 1.3% .  רון אייכל ,  כלכלן ואסטרטג ראשי במיטב בית השקעות : " להערכתנו ,  המשך הדיווחים החיוביים ביחס למשק העולמי ,  יביא כבר בראשית 2010 לעדכון של התחזיות כלפי מעלה ,  עם זאת ,  עדיין יישאר פער צמיחה משמעותי בין המצוי לרצוי  ( פוטנציאל לטווח הארוך )  ". לעת עתה ,  צופים בקרן המטבע הבינלאומית כי הכלכלה האמריקאית תתרחב בשיעור של 1.5% בשנת 2010 .  ביחס לגוש היורו בקרן צופים לצמיחה בשיעור נמוך מאוד של 0.3% .  רק ביחס ליפן ,  קיימת מעט יותר אופטימיות  ( צפי לצמיחה של 1.7% בשנת 2010 )  וזאת על רקע הקרבה והיקפי הסחר הענפים של יפן עם מדינות מזרח אסיה ובראשן סין.כידוע ,  בשנה שחלפה עלה יצוא הסחורות של יפן לסין על זה שלארה"ב .  יתר על כן ,  הביקושים מסין צומחים בקצב מהיר באופן משמעותי בהשוואה לאלו שבארה"ב  ( בשנת 2009 נמכרו בסין יותר מכוניות מאשר בארה"ב )  .  עדות מסוימת לכך שיש מקום לאופטימיות ניתן למצוא ביחידת המחקר של ה"אקונומיסט "   ( ה-eiu )  הצופה כי ב-2010 הכלכלה האמריקאית והאירופית יצמחו בקצב של 2.5% ו-0.8% ,  בהתאמה ,  כאשר סין צפויה להתרחב ב-8.9%.חרף החזרה האיטית לשגרה של המשקים המפותחים ,  בשנת 2010 צפויים המשקים המתעוררים להוביל את רכבת הצמיחה העולמית .  בראשם ,  ימצאו השווקים הדרום-מזרח אסייתיים .  הביקושים הפנימיים החזקים של סין והעלייה מחודשת במחירי הסחורות תומכים במיוחד בשווקים המתעוררים המייצאים סחורות אלו.בקרן המטבע העולמית צופים כי השווקים המתעוררים האסייתיים יצמחו בשנת 2010 בשיעור של 7.3% .  באמצע ,  יימצאו המשקים מאמריקה הלטינית  ( 2.9% )  ובסוף השיירה ,  המתעוררים המזרח האירופיים ,  אשר צפויים לסבול מחולשה בסחר החוץ עקב הקשרים הענפים עם המשקים המפותחים האירופיים .  כך ,  לדעת הקרן ,  צפויים המשקים המתעוררים האירופיים להתרחב בשנת 2010 בשיעור של 1.8% בלבד.היעדר יציבות פיסקליתחשוב להדגיש את הבעיה הפיסקלית הקיימת בחלק ממדינות אירופה ,  אך לא רק בהן .  יוון ,  אירלנד וספרד מתנהלות עם גירעונות פיסקליים גבוהים מאוד  ( יותר מ-10% מהתוצר )  וצפויים להתנהל כך גם בשנת 2010 .  האיחוד האירופי כבר הביע מידה של מיליטנטיות כנגד ההחרפה המהירה שחלה ביציבות הפיסקלית ביוון ,  שגרמה לירידה בדירוג החוב של המדינה .  כפי הנראה ,  שנת 2010 תתאפיין במסים נוספים ובקיצוץ תקציבי ,  בכדי להשיב את היציבות למדינה .  כידוע ,  גם בארה"ב וביפן התמונה הפיסקלית אינה טובה למדי.ביפן ,  בכדי לעזור לפעילות הכלכלית הממשל השיק תוכניות סיוע בהיקף של מעל ל-300 מיליארד דולרים  ( 6% מהתוצר )  ,  במהלך המשבר .  המימון נעשה באמצעות הנפקות חוב שחצו את היקף הכנסות המדינה ממסים .  אלו ,  יובילו את החוב הציבורי במדינה לרמה של 200% מהתוצר ב-2010.כל זאת ,  כאשר לאחרונה ,  בראשית דצמבר ,  החליטה הממשלה היפנית החדשה להזרים למשק חבילה נוספת בהיקף של 81 מיליארד דולר שהם כ-1.6% מהתוצר היפני .  תוכנית זו ,  באה לאחר שהבנק המרכזי הודיע שהוא ימשיך לפעול בהרחבה כמותית .  נציין ,  כי הבנק המרכזי ביפן הזרים ,  לאורך המשבר ,  מיליארדי דולרים למערכת הפיננסית ורכש אג"ח ממשלתי וקונצרני במטרה להפשיר את הקיפאון בשוק האשראי.הסביבה העולמית - השווקים הפיננסיםשוקי המניות - מבט לשנת 2010לאחר 7 חודשים של ראלי בשוקי המניות בעולם ,  ברבע האחרון של 2009 הורגשה עלייה משמעותית במידת ההססנות של המשקיעים באפיק המנייתי .  כך ,  התשואות במדדי המניות בעולם כמעט והתאפסו .  התוצאה של התפתחות זו היא עלייה ברמת הפסימיות של המשקיעים בכל האמור לעצמת ההתאוששות בעולם ובמיוחד בארה"ב .  יתר על כן ,  עליית המחירים המהירה שנרשמה בחודשים מארס עד אוקטובר הפכה את המשקיעים להיות זהירים ,  תוך שהם אחוזי תזזית ומגיבים בעצמה לכל דיווח כלכלי ,  במיוחד לפסימיים שבהם.יחד עם זאת ,  גם בנקודת הזמן הנוכחית אנחנו נותרים אופטימיים במיוחד ביחס לשוק המניות האמריקאי ובמידה גם כלפי העולמי .  זאת ,  מהסיבות הבאות:1 .	 בסך הכל ,  הכלכלה הריאלית מפתיעה .  אמנם ,  גורמים רשמיים בארה"ב ובמיוחד ב-fed יוצקים מידה של פסימיות בכל האמור למחזור העסקים הכלכלי ,  עדיין התמונה הכללית היא סבירה למדי והמשק האמריקאי ממשיך להראות סימנים של צמיחה נמשכת .  כל זאת ,  גם לאחר סיום תוכניות הסיוע הפסקליות.2 .	 כלומר ,  הפירמות האמריקאית שעברו תהליכי התייעלות משמעותיים וייעלו את פונקצית ההוצאה ייהנו בשנת 2010 מעלייה משמעותית בהיקף ההכנסה ,  בהשוואה לרמת ההכנסה בשנת 2009 .  לפיכך ,  אפשר לצפות כי קצב צמיחה הרווחים של הפירמות האמריקאיות יגדל בשיעור דו-ספרתי לעומת רמתו בשנת 2008.נציין כי הערכת השוק עומדת על כך שבשנת 2010 יגדלו רווחי חברות ה-s & p 500 ב-24.3% ,  לעומת רמת הרווח בשנת 2009.3 .	 שיעור העלאות הדירוג של חוב קונצרני ביחס להפחתות החוב נמצא בעלייה .  היסטורית ,  יחס זה מצביע בצורה טובה על מגמות המסחר בשוק.4 .	 שוק המניות העולמי עדיין זול למדי .  לפי מודל השווי ההוגן של מיטב לשוק העולמי ,  נמצא כי שוק המניות העולמי זול ב-27% ,  לעומת שוויו ההוגן.השוק הסולידי - העולמי והמקומי ,  מבט ל-2010לעומת 2008 ,  שנת 2009 לא הייתה מוצלחת במיוחד למרבית איגרות החוב הממשלתיות בעולם ,  ובמיוחד לאלו שלהן טווח ארוך לפדיון .  כך לדוגמא ,  איגרות החוב של ממשלת ארה"ב שלהן טווח לפדיון הגדול מ-10 שנים רשמו הפסד הון המתקרב לכדי 13% בשנה שחלפה .  האג"ח האנגלית המקבילה רשמה הפסד של כ-5%  ( במונחי מטבע מקומי )  ומחיר של האג"ח האוסטרלית ירד ב-כ-9%.יתר על כן ,  בעוד שהערכות לכדי יציבות של הריבית המוניטרית במשק האמריקאי הביאה לכדי יציבות ואפילו לרווחי הון בתשואות של איגרות החוב שלהן טווח קצר לפדיון ,  בטווחים הארוכים נרשמה עליית תשואות במהלך השנה .  התפתחות זו הייתה שילוב של מספר גורמים והם:1 .  אינדיקטורים סבירים למדי לפעילות הכלכלית .  אמנם ,  האינדיקטורים לפעילות הכלכלית הלכו והשתפרו .  עם זאת ,  הבנק המרכזי האמריקאי שידר כי הדרך עד להעלאת הריבית הראשונה היא עוד ארוכה.2 .	 עלייה בסביבה האינפלציונית ,  שהיא אינה חיובית לאיגרות החוב הנומינליות .  בשלהי 2008 נרשמו בארה"ב מדדי מחירים שליליים במיוחד .  זאת ,  כתוצאה מהמשבר והירידה במחירי הסחורות .  הדבר הביא את האינפלציה בארה"ב  ( 12 החודשים האחרונים )  לטריטוריה שלילית .  במהלך השנה חזרו מחירי הסחורות לעלות וגם הפעילות חזרה להתגבר.לפיכך ,  ברור כי הסביבה האינפלציונית מתגברת וזו אינה תומכת במחיריהן של איגרות החוב הבינוניות והארוכות הנומינליות שנסחרו לעתים בפער שלילי אל מול איגרות החוב הצמודות למדד  ( tips ) .3 .	 הנפקות אדירות של אג"ח ממשלת ארה"ב .  הגידול האדיר בהוצאות הממשלה בכדי לתמוך בכלכלה הביא לכדי גידול עצום בסך החוב של ממשלת ארה"ב שגדל בשלהי השנה לכדי 7.2 טריליון דולר או ב-23% ב-12 החודשים האחרונים.הסקירה נכתבה על ידי רון אייכל ,  כלכלן ואסטרטג ראשי במיטב בית השקעות .
 
מיטב בית השקעות :  יציאה מהירה מהמשבר וחזרה הדרגתית לשגרה - סיכום 2009 והערכות לשנת 2010
רון אייכל :  כבר בתחילת 2010 יהיה עדכון של התחזיות כלפי מעלה ,  עם זאת ,  עדיין יישאר פער צמיחה משמעותי בין המצוי לרצוי  ( פוטנציאל לטווח הארוך )  "
 
