חב' החשמל :  כך מנפחים פנסיה ב-9 מיליארד ש"ח
דו"חות החברה שפורסמו הבוקר בעיכוב של חצי שנה חושפים לראשונה את  " ניפוח "  ההתחייבויות הפנסיוניות של החברה ,  אשר עברה להפסד של 52 מיליון שקלים במחצית הראשונה
לאחר עיכוב של חצי שנה  מתפרסמים הבוקר דו"חותיה הכספיים של חברת החשמל לרבעון השני של 2009  וחושפים לראשונה רשמית את שורת הדיווחים אודות  " הניפוח "  לכאורה של התחייבויותיה הפנסיוניות של החברה .  מתוצאות ההצגה מחדש  ( רה סטייטמנט )  של דו"חות החברה ,  כתוצאה מביטול ההנחות האקטואריות השרירותיות לכאורה ,  עולה כי התחייבויותיה הפנסיוניות של חברת החשמל קטנו ב-8.8 מיליארד שקל ,  הרכוש הקבוע גדל במיליארד שקל  והונה העצמי של החברה גדל ב-4.4 מיליארד שקל  ( נטו ,  לאחר מס )  .  
כפי שפורסם ב-themarker ,  תפריש החברה 1.88 מיליארד שקל בגין הפער שבין תעריפי החשמל לבין ההפרשות ביתר  ואולם אין בדעת החברה להשיב את הכספים לציבור ,  אלא לקזזם מדרישותיה התעריפיות מרשות החשמל .  יש לציין ,  כי חתימה על הסכם פנסיה חדש עם עובדי החברה ,  במסגרתו תוצמד החבות הפנסיונית למדד  יביא להגדלת ההתחייבויות הפנסיוניות בשני מיליארד שקל .  
הסכסוך המתמשך בין החברה ,  האקטואר ורואה-החשבון  נתן אותותיו גם בדו"חות עצמם ,  בהם הסתייג האקטואר מן ההנחיות שקיבל לרישום מחדש את התחייבויותיה הפנסיוניות של החברה ,  וגרר התנגדות להערותיו מצד רואה החשבון המלווה ,  פירמת דלויט-ברייטמן-אלמגור .
 את הרבעון השני של 2009 סיימה חברת החשמל בצניחה של 23% בהכנסות ל-4.25 מיליארד שקל .  זאת ,  כתוצאה מירידה בהכנסה הממוצעת לקווט"ש ומירידה בצריכת החשמל אשר פחתה במחצית 2009 ב-6% .  הרווח הגולמי צנח ב-40% והסתכם ב-714 מיליון שקל .  הרווח התפעולי ירד ב-44% מ-800 מיליון שקל ל-450 מיליון שקל  ואת הרבעון השני סיימה חברת החשמל ברווח נקי של 80 מיליון שקל בלבד  לעומת רווח נקי של 409 מיליון שקל ברבעון המקביל אשתקד  ( צלילה של 80% )  .  
את המחצית הראשונה של 2009 סיימה החברה בירידה של 16.2% בהכנסות  ובמעבר להפסד של 52 מיליון שקל ,  לעומת רווח של 463 מיליון שקל במחצית הראשונה של 2008 .
 
חב' החשמל :  כך מנפחים פנסיה ב-9 מיליארד ש"ח
דו"חות החברה שפורסמו הבוקר בעיכוב של חצי שנה חושפים לראשונה את  " ניפוח "  ההתחייבויות הפנסיוניות של החברה ,  אשר עברה להפסד של 52 מיליון שקלים במחצית הראשונה

