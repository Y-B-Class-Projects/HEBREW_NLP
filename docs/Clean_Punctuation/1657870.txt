מתשואה של 70% לתשואה של 2% בתוך שנה :  שלמה אחזקות רושמת רווח תפעולי של 343 מיליון שקל
עלות שכר בכירי הקבוצה :  13.6 מ' ש' ;  החברה מציגה תזרים מזומנים של 1.1 מיליארד ש' מפעילות שוטפת
שנת 2008 היתה אחת השנים הקשות עבור ענף הליסינג שהקטין ביקושים לרכבים בשל ההכנות לפרוץ המשבר הכלכלי .  במהלך השנה ,  היה מי שהעריך כי לפחות חברת ליסינג אחת תקרוס .  בתום 2008 למשל ,  נסחרו איגרות החוב של החברה בתשואה גבוהה במיוחד של 70% ,  ששיקפה את דעת בעלי איגרות כי החברה תתקשה לפרוע את חובה.עם זאת ,  בחברת הליסינג  ( לשעבר ניו קופל )  עברו את השנה הקשה והפיקו היטב את פירות הצמיחה וההתאוששות בישראל ,  כך שנראה כי בשנת 2009 חזרה החברה לפעילות רגילה .  כעת מציעות איגרות החוב של החברה תשואה נמוכה במיוחד של 1%-2%  ( בתוספת הצמדה למדד )  המבטאים אמון גבוה במיוחד מצד בעלי איגרות החוב ביכולתה של החברה לפרוע את חובותיה.יכולת גיוס כסף בשוק איגרות היא אלמנט חשוב במיוחד עבור חברות הליסינג שנוהגות לגייס כסף ,  לרכוש רכבים ,  להשכיר אותם ולמכור לבסוף את הרכב בשוק המכוניות המשומשות .  שוק הליסינג מתבסס על שני מקורות הכנסה עיקריים :  הראשון ,  תשלום השכירות החודשי שמשלמים שוכרי הרכב וכן תשלום שמקבלת החברה לאחר שהיא מוכרת את כלי הרכב המשומשים.קבוצת שלמה אחזקות הפועלת בתחום הליסינג והביטוח ,  מציגה הבוקר יציבות בהכנסותיה וברווח התפעולי :  הכנסותיה של קבוצת שלמה עלו ב-2009 ב-6.5% ל-3.2 מיליארד שקלים והרווח התפעולי עלה ב-1% ל-343 מיליון שקל .  הרווח הנקי גדל ב-225% ל-81 מיליון שקל מאחר והוצאות המימון של הקבוצה ירדו ב-20% ל-282 מיליון שקל.מעבר לרווח החשבונאי ,  קבוצת שלמה אחזקות היא יצרנית מזומנים חזקה הנשענת על תשלום חודשי שמעבירות לה החברות ששוכרות את הרכבים :  בשנת 2009 יצרה הפעילות השוטפת של שלמה אחזקות תזרים מזומנים של 1.222 מיליארד שקלים לעומת תזרים שלילי של 163 מיליון שקל ב-2008 הקשה ותזרים שלילית של 265 מיליון שקל ב-2007 .  מתוך כך ,  קיבלה שלמה אחזקות מזומנים בהיקף של 1.1 מיליארד שקלים עבור מכירת כלי הרכב המשומשים שיצאו ממחזור ההשכרות .  בקופת הקבוצה נמצאים כעת 196 מיליון שקל במזומן ועוד השקעות לטווח קצר של 93 מיליון שקל ופקדונות לזמן קצר בשווי 161 מיליון שקל  די והותר עבור חוב של 207 מיליון שקל שעל החברה לשלם ב-12 החודשים הקרובים וכן עבור ריבית של 37.5 מיליון שקל .  החברה אף הכריזה על חלוקת דיבידנד של 18 מיליון שקל שהם 88 אגורות למניה.הפתרון :  הלוואה מיבואני הרכב"מעולם לא היה דיון לגבי יכולתנו הפרטית להשיב חובות .  שוק הרכב סומן עם פרוץ המשבר כשוק רגיש ואיגרות החוב של כל חברות הרכב הציגו תשואות גבוהות .  לראייה ,  בינואר 2009 החלטנו להקדים את פירעון החוב למשקיעים ושילמנו 80 מיליון שקל חודש לפני המועד הרשמי "  אומר מנכ"ל קבוצת שמלצר ,  ניר גלילי.גלילי מציין כי שנת 2009 היתה שנה קשה בשוק הליסינג שהתכווץ ב-10% .  עם זאת ,  הוא מציין כי שלמה אחזקות היתה החברה היחידה שהמשיכה לרכוש רכבים כרגיל גם בשיא המשבר בעוד שהמתחרים קנו פחות רכבים ועל כן הגדילה הקבוצה את נתח השוק שלה מ-26% ב-2008 ל-29% ב-2009 . " כל כלי רכב חדש שעלה על הכביש ב-2009 היה כלי רכב שאנחנו רכשנו "  הוא אומר.לנוכח עלויות המימון הגבוהות שהשתקפו בשוק ההון ,  המהלך העיקרי שביצעה הקבוצה ב-2009 היה לקבל אשראי מיבואני הרכב בתנאים דומים  ( ריבית ופריסת תשלומים )  לתנאי ההלוואה בשוק ההון . " מדובר היה במצב של win-win :  אנחנו המשכנו לקנות כלי רכב והיבואנים המשיכו למכור לנו כך ששני הצדדים הרוויחו "  אומר גלילי.עלות שכר הבכירים :  13.6 מיליון שקלעלות שכרו של בעל השליטה בחברה ,  שלמה שמלצר ,  הסתכמה ב-2009 ב-4.6 מיליון שקל .  מתוך כך 1.23 מיליון שקל כבונוס והיתרה כדמי ניהול .  שמלצר הוא יו"ר דירקטוריון החברה ומכאן זכאותו לקבלת שכר .  בנו של שלמה שמלצר ,  אסי שמלצר מכהן כסגן יו"ר הדירקטוריון ועלות שכרו ב-2009 הסתכמה ב-1.9 מיליון שקל.עלות שכרו של מנכ"ל הקבוצה ,  ניר גלילי ,  הסתכמה ב-2090 ב-2.52 מיליון שקל ועלות שכרו של מנכ"ל החברה הבת שלמה ביטוח ,  צביקה ליבושור ,  הסתכמה ב-2009 ב-3.05 מיליון שקל .  עלות שכרו של מנכ"ל ניו קופל רומניה ,  דודי פרי ,  הסתכמה ב-2009 ב-1.56 מיליון שקל .
 
מתשואה של 70% לתשואה של 2% בתוך שנה :  שלמה אחזקות רושמת רווח תפעולי של 343 מיליון שקל
עלות שכר בכירי הקבוצה :  13.6 מ' ש' ;  החברה מציגה תזרים מזומנים של 1.1 מיליארד ש' מפעילות שוטפת

