מסתבר שיש שכר בעד הטרחה
חברת דן אנד ברדסטריט פרסמה הערכה לגבי שוק עריכת הדין ל-2009 .  לפי הערכות ,  הכנסת 20 המשרדים הגדולים עומדת על 1.9 מיליארד ש"ח ,  גידול ממוצע של כ-8% ביחס לשנה קודם לכן
חברת דן אנד ברדסטריט פרסמה הבוקר את הערכתה לגבי שוק עריכת הדין לשנת 2009 .  לפי הערכות כלכלני החברה הכנסת 20 המשרדים הגדולים בשנת 2009 עומדת על 1.9 מיליארד שקל ,  גידול ממוצע של כ-8% ביחס לשנה קודם לכן .  גידול בשיעור דומה נרשם בענף כולו .  לפי הכלכלנים שותף בכיר ב-20 המשרדים המובילים מרוויח שכר שנתי של כ-1.1 מיליון שקל ;  שותף מתחיל מרוויח כ-400,000 שקל בשנה ;  עו"ד מתחיל כ-130,000 ש"ח בשנה ואילו מתמחה מרוויח כ-70 אלף ש"ח בשנה .  
בשנת 2008 הסתכם פדיון הענף ב-11.16 מיליארד שקל .  הערכת דן אנד ברדסטריט היא כי בשנת 2009 הסתכם הפדיון בענף ב-12.05 מיליארד שקל ,  גידול המבטא צמיחה ממוצעת של כ-8% .  ניתוח הנתונים מעלה כי בתחילת השנה חלה ירידה בפדיון ,  אך החל משלהי הרבעון השני של 2009 ,  חלה צמיחה מהותית .  בעשור האחרון רשם ענף עורכי הדין גידול שנתי ממוצע של 6.9% .
 כלכלני החברה מעריכים כי 85.3% מהעוסקים בעריכת דין מרוויחים עד 1 מיליון שקל בשנה כאשר פדיונם המצטבר מהווה 28.6% מפדיון הענף כולו .  לעומתם ,  0.04% מהעוסקים בעריכת דין מרוויחים למעלה מ-100 מיליון שקל בשנה ,  כאשר פדיונם המצטבר מהווה 5% מפדיון הענף .  מפילוח הענף לפי הכנסות עולה כי 2% מהעוסקים בעריכת דין בישראל מקבלים 40% מפדיון הענף כולו .
 נכון לראשית 2010 פועלים בישראל 43,352 עורכי דין .  כצפוי ,  82.11% מהם פועלים באזור המרכז ,  13.58% פועלים באזור הצפון ואילו רק 4.31% מעורכי הדין עובדים בדרום הארץ .  באשר לסיכון הענף ,  שיעור העסקים בסיכון גבוה נמוך מהממוצע הכלל משקי .  9.46% מכלל משרדי עורכי הדין נמצאים בסיכון גבוה  ( לעומת 13.1% בכלל המשק )  ,  70.94% בסיכון בינוני והשאר בסיכון נמוך .
 
מסתבר שיש שכר בעד הטרחה
חברת דן אנד ברדסטריט פרסמה הערכה לגבי שוק עריכת הדין ל-2009 .  לפי הערכות ,  הכנסת 20 המשרדים הגדולים עומדת על 1.9 מיליארד ש"ח ,  גידול ממוצע של כ-8% ביחס לשנה קודם לכן

