הטירה המעוקלת של ניקולס קייג' בלאס וגאס נמכרה ב-5 מיליון דולר
שחקן הקולנוע רכש את הטירה ב-2006 תמורת 8.5 מיליון דולר
טירתו המעוקלת בלאס וגאס של שחקן הקולנוע האמריקאי ניקולס קייג' - השקוע בחובות של מיליוני דולרים לרשויות המס בארה"ב ונושים אחרים - נמכרה תמורת 4.95 מיליון דולר ,  דיווח אתר החדשות  " ביזנס אינסיידר ". קייג' ,  בן 45 ,  רכש את הטירה בסתיו 2006 תמורת 8.5 מיליון דולר .  הטירה עוקלה לאחר שניהול כושל של עסקיו של השחקן הביא אותו לקריסה פיננסית .  הטירה כוללת מוסך תת קרקעי עם מקום ל-16 מכוניות ,  מעלית ,  אולם קולנוע פרטי ,  שישה חדרי שינה ,  שבעה חדרי שירותים ,  ומשקיפה על הסטריפ של לאס וגאס.באוקטובר האחרון הגיש קייג' תביעה בסך 20 מיליון דולר נגד מנהלו העסקי לשעבר ,  סמואל לוין ,  בטענה כי ייעוץ שגוי וניהול כושל הובילו אותו לקריסה פיננסית . " במקום להגן על ההון של קייג' ולשמר אותו במהלך אחת מהתקופות הכלכליות הטובות ביותר בהיסטוריה של המדינה ,  לוין ערך מספר השקעות ספקולטיביות ביותר ומסוכנות בכספו של קייג' ,  שהובילו להפסדים כבדים מצד קייג' ",  נכתב בתביעה.לוין שימש כמנהל העסקי של קייג' מ-2001 עד 2008 וגבה דמי ניהול בגובה מיליוני דולרים ,  כך עלה מהמסמכים שהוגשו לבית המשפט .  קייג' הסתמך על הצהרותיו ועצותיו של לוין ולא ידע על הקשיים הפיננסיים בפניהם הוא ניצב עד שגייס מנהל חדש ,  נטען בתביעה .
 
הטירה המעוקלת של ניקולס קייג' בלאס וגאס נמכרה ב-5 מיליון דולר
שחקן הקולנוע רכש את הטירה ב-2006 תמורת 8.5 מיליון דולר

