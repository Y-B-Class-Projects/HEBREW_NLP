בין הפלילי לאלוהי
פורום  " תקנה "  לוקח את החוק לידיו ולא מאפשר לרב אלון להישפט ולהגן על עצמו ככל אזרח אחר .  עו"ד לורך מבהיר לרב שרלו שהחוק אמנם אינו מושלם ,  אבל הפורום שלו לא יכול למלא את מקומו
הרב יובל שרלו ,  על דעתו או על דעת ה"הרכב "  של  " פרום תקנה ",  מסביר שהחוק הוא  " תקנת הקהל "  ואילו חיי המעשה הם מורכבים והחוק לא יכול להם .  משום כך נכון הוא שקבוצה ,  דוגמת ה"הרכב "  שעל פי מה שפורסם טיפל בעניינו של הרב אלון ,  בו חברים הרב יעקב אריאל ,  הרב אהרן ליכטנשטיין ,  הרב איתן אייזמן ,  הרב אברהם גיסר ,  הרב אליקים לבנון ,  מר בני להמן ,  פרופ' ידידיה שטרן ,  הרב יצחק שילת ,  הרב יהושע שפירא והרב יובל שרלו עצמו ,  יקחו לעצמם את החוק לידיים תוך כדי הליכה על גבולות החוק ,  כנראה מעבר להם .  
לא ברור ולא רלוונטי מה בדיוק כלול במונח  " מעשים המנוגדים לערכי הקדושה והמוסר "  אותם ביצע לכאורה אלון .  משעה שיש חשש למעשה פלילי אזי המגע בין ה"הרכב "  לבין המתלוננים או לרב אלון  ( עדיין רב )  ,  הריהו עבירה של הטרדת עד לפי סעיף 249 לחוק העונשין  ( שיש המכנים אותו חלק מ"תקנת הקהל "  ואחרים חוק מחייב )  ,  עבירה חמורה שעונשה שלוש שנות מאסר .  יאמר כבר ,  כי באמירה שמני מזוז ידע מהענין אין כדי לשנות את התוצאה  אין היועץ המשפטי לממשלה מוסמך להתיר ביצוע עבירות פליליות ,  ואין מי שמוסמך להתיר למיני  " פורומים "  לקחת על עצמם נושאים המסורים בלעדית למדינה כריבון .  התירוץ שיש דברים שאין המדינה עושה כיאות  מקומם .  יש מעט מאוד דברים שהיא עושה כיאות  אז הבו נקימה פורומים ונעשה כהבנתנו ,  כל אחד בנושא שנראה לו צודק .  נשרוף ,  נהרוס ,  נחלל ,  נעקור ,  נשים עצמנו מורמים מעם ,  מוסרית ,  אינטלקטואלית ,  משפטית כל אחד בפומומיו והרכביו .
 יובל שרלו ,  החוק אינו מושלם ,  מוסדות המדינה רחוקים מאוד משלמות ,  ואין זה נותן לך ,  ל"הרכב ",  ל"פורום "  שום זכות ,  רשות או סמכות לבוא במקומם בשום נושא ללא יוצא מן הכלל .  אגב  הנסיון לומר שחלה התיישנות מביך .  ממה שפורסם עד כה עושה רושם שאין כזו ,  והיה ראוי שהמשטרה הלא מושלמת שלנו תחקור ונכון שאתה תעודד את הנפגעים להתלונן ולו כדי לכפר במקצת על מעשיך עד כה .
 כדאי שתדע שאם מדובר בקטינים שלמדו אצל אלון ,  ודי באחד ,  אפילו אם סיפר על כך בהיותו בגיר ,  הרי שה"הרכב "  אף עבר גם על הוראות סעיף 368ג לחוק העונשין בכך שלא דיווחו למשטרה ,  כן למשטרה .  הסעיף קובע כי אם  " היה לאדם יסוד סביר לחשוב כי זה מקרוב נעברה עבירה בקטין ..  .  בידי האחראי עליו ,  חובה על האדם לדווח  ..  .  לפקיד סעד או למשטרה ..  ."  ,  ואולי גם עברו עבירה בפרסום העניין ,  שכן הוא יכול להביא לזיהוי מי שנפגעו על ידי אלון .
 כדאי להזכיר כי התנהלות ה"פורום "  אפשרה למעשים לחזור על עצמם ,  ובכך נגרמה פגיעה באנשים נוספים ,  כאלו שהשמועה לא הגיעה אליהם ,  ב"עיר המקלט "  אליו נשלח מר אלון .  ספר לנו הרב שרלו באילו עוד מקרים טיפלתם ?  הכאת נשים ?  אינוס קטינים ?  גניבות ?  עקירת זיתים ?  או רק במקרה בודד זה ?  ואם רק בזה  האם זה היה בנקיון לב וכפיים ?  האם לא היה בלבכם על מנחם אלון  האב  המשנה  ( בדימ .)  לנשיא בית המשפט העליון ?  או על מנהיגכם הפוליטי לשעבר השר והח"כ לשעבר בני אלון ?  או על שופט בית המשפט המחוזי בבאר שבע ,  המועמד לשבת בבית המשפט העליון ,  האח ספי אלון ?  
תחת לפנות לרשויות מדינת ישראל  ( יש כזו )  האמונות על אכיפת החוק ,  הקימה לעצמה ה"ציונות הדתית "  מעין בית דין שדה ,  משובץ בשמות נוצצים  כולל אחד שהתחרה על כיסאו הרם של היועץ המשפטי לממשלה  !   ( למי ששכח  פרופ' ידידיה שטרן )  הפועל על פי ההלכה או על פי מה שמתחשק להם .  נכון יעשה יהודה ויינשטיין אם יורה ,  ללא כל שיהוי ,  למשטרת ישראל לחקור את הפרשה על גווניה .
  *  הכותב שותף במשרד עורכי הדין ,  יגאל ארנון ושות'

בין הפלילי לאלוהי
פורום  " תקנה "  לוקח את החוק לידיו ולא מאפשר לרב אלון להישפט ולהגן על עצמו ככל אזרח אחר .  עו"ד לורך מבהיר לרב שרלו שהחוק אמנם אינו מושלם ,  אבל הפורום שלו לא יכול למלא את מקומו

