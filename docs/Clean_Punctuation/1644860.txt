מתיחת פנים ללוטוס אליס
מכונית הספורט הבריטית מתחדשת באמצעים קוסמטים ובשיפור יחסיה עם שוחרי הסביבה .  נוסחה מנצחת לא מחליפים
לוטוס אליס ,  מכונית הספורט המיתולוגית ,  זוכה למתיחת פנים שקטה לקראת הצגתה הרשמית בתערוכת הרכב בז'נבה .  הדו-מושבית המוכשרת שחגגה השנה 14 חורפים ,  תכנס בקרוב לספרי ההיסטוריה הקלאסיים ,  אך לא לפני שהיא מחדשת את שורותיה לקראת המשך העלילה .  האם מעט איפור ושינויים דינאמיים יקציבו לה עוד 14 שנים ?  
תחת מכסה המנוע ,  שום שינויים מהותיים אינם על הפרק .  העוצמה כולה מופקת דרך מנוע בנפח 1.8 ל' מוגדש 'על' המפיק כ-218 כ"ס בגרסת הקצה ,  בעוד למשתמשים החובבים ישנה גרסה מופחתת כוח בעלת הספק בינוני של 192 כ"ס .  אם גם זה הרבה עבור קלילת הרגליים ,  ישנה גרסת בסיס חדשה לה מנוע 1.6 ל' הסוחט 134 כ"ס הטוענת למיאוץ ל-100 קמ"ש ב-6.7 שניות .  כל המנועים אגב ,  מחזיקים ברמת CO2 הנעה בין 155 ל-199 גק"מ .
 ויזואלית ניתן להבחין בפרונט המוגדל והחייכני ,  מכסה מנוע בעיצוב חדש ,  והעגלות נוספת לבתי-התאורה הקדמיים והאחוריים בדיוק כפי שנעשה בדגם הכי חדש של לוטוס ,  האוורה .  המרכב החיצוני מונח על שלדת אלומיניום-פלדה קלת משקל עם מתלים עצמאיים בכל קצה ומקדם גרר משופר בכמה אחוזים להפחתת התנגדות האוויר .  עוד במפרט העדכונים נאמר מפי היצרנית ,  כי מערכת המתלים תעשה שימוש בבולמי 'בילשטיין' וקפיצים תוצרת 'אייבאך' לשיפור האחיזה .  
דני בהר ,  מנכ"ל לוטוס ,  מנתח את החידושים באליס וצופה לה עתיד מרתק . " לוטוס אליס עוררה מהפכה בעולם המכוניות לפני 14 שנים .  עכשיו כשהיא ירוקה יותר ומהירה יותר היא נותנת לנהגים חופש הנאה בלי נקיפות מצפון ".  אנחנו חושבים שהיא הייתה מסתדרת גם בלי קיצוצי CO2 תדמייתים פרופר .
 
מתיחת פנים ללוטוס אליס
מכונית הספורט הבריטית מתחדשת באמצעים קוסמטים ובשיפור יחסיה עם שוחרי הסביבה .  נוסחה מנצחת לא מחליפים

