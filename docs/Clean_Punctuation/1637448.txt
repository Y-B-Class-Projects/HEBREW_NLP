ביהמ"ש :  ההפגנות בשייח' ג'ראח - חוקיות
בית משפט השלום בי-ם נזף בהחלטתו במשטרה ואמר כי אין להכריז על התקהלות לא חוקית בשל חשש מתושבי השכונה .  לאחר ההחלטה הודיעו פעילי שמאל כי יפגינו בשכונה מחר
ההפגנות בשייח' ג'ראח חוקיות ואינן דורשות אישור מהמשטרה ,  כך פסק היום  ( חמישי )  בית משפט השלום בירושלים .  לפני כשבוע נעצרו 18 פעילי שמאל שהפגינו נגד ההתיישבות היהודית בשכונת שייח' ג'ראח בירושלים .  הפעילים נעצרו בגין התפרעות והתקהלות אסורה .  בית המשפט פסק כי ההתקהלות הייתה חוקית וכי העצורים ישוחררו בערבות .
 לאחר מתן פסק הדין הודיעו פעילי שמאל כי ההפגנות יימשכו גם מחר .  הפעילים יפגינו נגד גירוש משפחות פלסטיניות מבתיהן ,  וייהוד מזרח ירושלים על ידי עמותות קיצוניות של מתנחלים כהגדרתם .  השופט גד ארנברג אמר בהחלטתו כי  " לאור הזכות לאסיפה ולהבעת דעה זכות יסוד ,  על המשטרה להגן על המתקהלים מפני אותם אחרים ולא להכריז על ההתקהלות כבלתי חוקית בשל חשש מאותם אחרים ".  בכך דחה השופט ארנברג את טענות המשטרה כאילו המפגינים עוברים על החוק .
 בין משתתפי ההפגנה בשבוע שעבר היו אישי ציבור דוגמת יו"ר מרצ לשעבר יוסי שריד ויו"ר הכנסת לשעבר אברהם בורג ,  והח"כ בהווה מוחמד ברכה  ( חד"ש )  .  יוסי שריד סיפר לוואלה !  חדשות כי זו לו הפעם הראשונה שהוא משתתף בהפגנה מאז פרישתו מהפוליטיקה .  בשבוע שעבר נעצרו 17 פעילי שמאל ,  ביניהם חגי אלעד ,  מנכ"ל האגודה לזכויות האזרח ,  במהלך הפגנה במקום .
 מהמשטרה נמסר אז כי  " כ-300 מפגיני שמאל ואנרכיסטים מפגינים במקום .  במהלך ההפגנה שהתנהלה ללא רישיון ניסו כמה עשרות מהם לפרוץ לכיוון בתי היהודים בשכונה .  כוח המשטרה מנע מהם ועצר מספר מפגינים ויתר המפגינים נדרשו להתפזר ". 

ביהמ"ש :  ההפגנות בשייח' ג'ראח - חוקיות
בית משפט השלום בי-ם נזף בהחלטתו במשטרה ואמר כי אין להכריז על התקהלות לא חוקית בשל חשש מתושבי השכונה .  לאחר ההחלטה הודיעו פעילי שמאל כי יפגינו בשכונה מחר

