מכבי ת"א : " החוזה של הנדריקס מקשה על שחרורו "
 גורם בסגנית האלופה הסביר מדוע שחקן הפנים האמריקני עדיין לא שוחרר : " הוא חתם לשנתיים ונצטרך לשלם לו פיצוי כספי גבוה "
 מכבי תל אביב מתקשה לבצע את השינויים בסגל אותם היא מנסה לבצע .  בקבוצה מעוניינים לשחרר את ריצ'רד הנדריקס במידה ויגיע חיזוק ,  ואינם מרוצים משחקן הפנים האמריקני כבר מספר שבועות .  יחד עם זאת ,  גורם בקבוצה אומר : " הנדריקס חתום לשנתיים .  כך שחוזהו מקשה על שחרורו בגלל סכום הפיצוי הכספי שאולי נצטרך לשלם לו ".  ההנהלה אף הבהירה למאמן דייויד בלאט כי שחקן חיזוק יגיע אך ורק בכפוף לשחרור שחקן מהסגל .   גם בגזרת הסנטר הסרבי מילאן מצ'באן ,  הקבוצה חווה קשיים :  בימים האחרונים הצטרפו למרדף אחרי השחקן מספר קבוצות באירופה ,  מה שמעלה את מחירו של שחקנה של ורסאץ' הסרבית ,  כשבמקביל קיימים פערים גדולים בין מכבי תל אביב למועדון הסרבי על סכום הפיצוי שישולם לקבוצה .  בנושא אחר ,  הצהובים עלולים להגיע למשחק הערב מול מכבי חיפה בהרכב חסר מאוד כשפרט להנדריקס ,  המחלים מדלקת ריאות ,  עלולים להצטרף גם טל בורשטיין ויניב גרין .  בורשטיין לא התאמן אתמול בשל מחלה ואילו הסנטר סובל מפציעה בכתף וערך אימון חלקי .  

מכבי ת"א : " החוזה של הנדריקס מקשה על שחרורו "
 גורם בסגנית האלופה הסביר מדוע שחקן הפנים האמריקני עדיין לא שוחרר : " הוא חתם לשנתיים ונצטרך לשלם לו פיצוי כספי גבוה "
 
