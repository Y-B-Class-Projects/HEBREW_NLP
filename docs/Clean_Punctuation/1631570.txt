התאגיד הפדרלי לביטוח פקדונות בארה"ב :  בנקים המעודדים עובדים לנטילת סיכונים ישלמו פרמיות גבוהות
ההצעה תתגמל באופן חיובי תוכניות שכר השמות דגש על ביצועים לטווח ארוך
התאגיד הפדרלי לביטוח פקדונות הבנקים בארה"ב  ( fdic )  ,  הגיש הצעה לפיה בנקים שתכנית השכר לעובדים שלהם מעודדת נטילת סיכונים ישלמו יותר עבור ביטוח פקדונותיהם .  דירקטוריון ה-fdic צפוי להצביע על ההצעה בימים הקרובים .  הצעה זו תתגמל באופן חיובי תכניות שכר השמות דגש על ביצועים לטווח ארוך ,  וכוללות אפשרות לקבל בחזרה בונוסים שניתנו על סמך תוצאות שטרם התקבלו .  לעומת זאת ,  בנקים בעלי תכניות שכר מעודדות סיכונים ,  כמו תשלומי מזומן גדולים ותמריצים לתוצאות בטווח הקצר ,  ישלמו פרמיות ביטוח מוגדלות.לפי ההצעה ,  אין בכוונת התאגיד להכתיב רמות שכר באופן ספיציפי ,  והוא גם אינו מתכוון לדרוש פירוט רב של השכר ,  על מנת להקל את העומס על הבנקים . " למורת רוחי ,  אין אנו מדברים על רמות שכר ",  אמר יו"ר התאגיד ,  שילה בייר ,  לעיתונאים . " לא מדובר ברמות שכר ,  אלא במבנה ",  הוסיפה.ההצעה מגיעה על רקע חזרתם לאור הזרקורים של הבונוסים ,  בעוד הבנקים הגדולים בארה"ב מתכוננים לחלוקת בונוסי סוף השנה .  לדברי מבקרי המגזר הפיננסי ,  בונוסים אלה התאפשרו אך ורק באמצעות כספי משלמי המסים ,  שהועברו לבנקים במסגרת תכנית החירום הממשלתית.השבוע ,  הבית הלבן והתובע הכללי של מדינת ניו יורק ,  אנדרו קואומו ,  פתחו במתקפה חדשה על הבונוסים האדירים בוול סטריט .  קואומו ביקש מהבנקים שקיבלו את הסיוע הרב ביותר מהממשל להעביר לידיו נתונים על הבונוסים הצפויים .  דובר הבית הלבן רוברט גיבס אמר כי  " יש בכירים בוול סטריט שעדיין אינם מבינים מה הבעיה "  בנוגע להגינות הבונוסים הגדולים.מערכת עמלות ביטוח הפקדונות ב-fdic אמורה להיות כבר מאוכוונת סיכונים .  בנקים להם דירוגים נמוכים ופקדונות ברוקראז' גדולים משלמים פרמיות גבוהות יותר על מנת לבטח את פקדונות לקוחותיהם .  אך ההצעה החדשה תוסיף מדד סיכון חדש למערכת העמלות .  ה-fdic מבטח פקדונות בסך עד 250 אלף דולר ,  בלמעלה מ-8,000 בנקים בארה"ב .
 
התאגיד הפדרלי לביטוח פקדונות בארה"ב :  בנקים המעודדים עובדים לנטילת סיכונים ישלמו פרמיות גבוהות
ההצעה תתגמל באופן חיובי תוכניות שכר השמות דגש על ביצועים לטווח ארוך

