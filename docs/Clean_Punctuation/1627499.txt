 " תמ"א 38 זה עתיד הנדל"ן בגוש דן "
 בעל הבית
 >  >  יעקב אנגל מבעלי חברת הנדל"ן אנגלאינווסט בטוח שיצליח לעשות הרבה כסף מיזמות הקשורה בתוכנית המתאר הארצית לחיזוק מבנים נגד רעידת אדמה  ( תמ"א 38 )  .  לאחרונה רכש את פעילות מחלקת התמ"א 38 מחברת א.דורי ,  שמטפלת ב-60 בניינים ברחבי גוש דן .  אמנם באף אחד ממבנים אלה לא החל הפרויקט בפועל ,  אבל זה לא מפריע לאנגל להצהיר כי עד אמצע 2011 הוא יהיה אחרי  " עשרות פרויקטים גמורים ".  תמ"א 38 היא תוכנית מתאר ארצית ,  במסגרתה מקבלים דיירי בנייני מגורים ישנים  ( שנבנו עד 1980 )  אפשרות לבנות על הגג קומה או קומות מגורים נוספות .  הדירות הנוספות שנבנות אמורות לממן את חיזוק הבניין נגד רעידות אדמה .  קבלנים רבים מציעים כיום את העסקה הבאה לדיירים - אנחנו נבצע את כל העבודות ,  לרבות שיפוץ מאסיבי של הבניין ובניית מעלית ,  ואתם תתנו לנו את זכויות הבנייה על הגג .  העובדה שחברות כמו אשדר ,  גמול נדל"ן וכעת אנגל ,  שפעיל בתחום הקבלנות והמכרות בחו"ל ,  החליטו לפעול בתחום מלמדת כי קבלנים מזהים אפשרות לרווח אמיתי : " כשלוקחים כל בניין בפני עצמו ,  מדובר במשהו זניח כלכלית ,  אבל עשרות פרויקטים זה כבר משהו אחר ,  ואנחנו בהחלט מוצאים עתיד גדול לתחום ",  אומר אנגל .  אתה יודע שנכון לסוף 2009 הסתיימו עבודות החיזוק בשני בנייני מגורים בכל ישראל מאז אושרה התוכנית ב-2005 ?   " זה סדר הגודל ,  אבל הנושא הזה עומד לעלות מדרגה .  אנחנו רואים בזה את עתיד הנדל"ן בגוש דן ובמרכז הארץ בגלל שקרקעות לבנייה באזורים מבוקשים נגמרות .  לכך יש להוסיף את העובדה שבמסגרת הפרויקטים ייבנו פנטהאוזים באיכות גבוהה מאוד ,  שיימכרו במחירים נמוכים יותר מפנטהאוזים בבניינים חדשים ".  אנגל מסביר כי במקרים מסוימים ייתכן כי הפנטהאוז ייבנה על שטח גדול ,  אולי אף על כל הקומה : " אנחנו הולכים על פנטהאוזים גדולים כי אנשים מוכנים לשלם הרבה עבור דירה גדולה .  אולי זה יישמע מוזר ,  אבל קל יותר למכור פנטהאוז של 250 מ"ר מאשר פנטהאוז של 125 מ"ר ".  

" תמ"א 38 זה עתיד הנדל"ן בגוש דן "
 בעל הבית

