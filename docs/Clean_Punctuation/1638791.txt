אתה תישאר עם ההיסטוריה ,  אנחנו עם הניצחון
בריאנט קלע 44 ועבר את ג'רי ווסט בטבלת קלעי הלייקרס ,  אבל ממפיס ניצחה 93:95 .  יוטה - דאלאס 92:104 ,  תבוסה למיאמי
אם מישהו פקפק ביכולתה של ממפיס ללכת רחוק השנה ,  הלילה  ( בין שני לשלישי )  הוא קיבל מהגריזליס תשובה ברורה בעניין .  ממפיס ניצחה בביתה את לוס אנג'לס לייקרס 93:95 ,  וגם ערב ענק של קובי בריאנט עם 44 נקודות לא מנע מהאלופה הפסד ראשון לאחר ארבעה ניצחונות רצופים .  בריאנט עבר בעקבות מטר הנקודות את ג'רי ווסט בטבלת קלעי כל הזמנים של הלייקרס והוכתר לקלע הכי גדול של המועדון בכל הזמנים ,  אבל החגיגה הפרטית שלו הופרעה על ידי הגריזליס ,  שמנעו גם מפיל ג'קסון לחלוף על פני פט ריילי בטבלת המאמנים שהשיגו הכי הרבה ניצחונות עם הלייקרס בעונה הרגילה .  
תוצאות משחקי הלילה :  
וושינגטון  ( 31:16 )  - בוסטון  ( 16:30 )  99:88מיאמי  ( 24:24 )  - מילווקי  ( 25:21 )  97:81ממפיס  ( 21:26 )  - ל.א לייקרס  ( 12:37 )  93:95ניו אורלינס  ( 22:26 )  - פיניקס  ( 21:29 )  109:100דנבר  ( 15:33 )  - סקרמנטו  ( 109:112  ( הארכה ) יוטה  ( 18:29 )  - דאלאס  ( 18:30 )  92:104פורטלנד  ( 21:29 )  - שארלוט  ( 23:24 )  79:98
רודי גיי קלע שלשה עצומה חצי דקה לסיום ,  העלה את הגריזליס ליתרון 2 ,  והלייקרס ,  למרות זמן-נצח במושגי NBA ,  לא הצליחו להחזיר לעצמם את היתרון ולצאת עם ניצחון .  רון ארטסט זרק שלשה מהפינה וניסה לנצח את המשחק עבור הלייקרס ,  אבל הכדור פגע בטבעת והאלופה רשמה הפסד שניים-עשר העונה וראשון אחרי ארבעה ניצחונות רצופים .  בריאנט הפציץ 44 נקודות ב-16 מ-28 מהשדה ,  והוסיף להן 3 ריבאונדים ו-3 אסיסטים ,  אבל לא הצליח לנצח את הגריזליס ,  שקיבלו משחק שיא מצדו של הרוקי לסטר האדסון עם 13 נקודות .  רודי גיי היה תותח לא רק בקלאץ' ,  אלא לאורך כל המשחק ,  והוביל את הגריזליס עם 25 נקודות .  זאק רנדולף קלע 22 והוריד 17 ריבאונים לממפיס ,  ששלטה 39:49 בכדורים החוזרים ,  וניצחה למרות שהלייקרס קלעו 8 מ-20 מחוץ לקשת .  מארק גאסול קלע 11 ואסף 13 ריבאונדים ,  וניצח בדו-קרב המשפחתי את פאו גאסול שקלע 10 והוריד 9 כדורים חוזרים .  רון ארטסט סיים עם 18 נקודות ו-5 ריבאונדים .
 יוטה  ( 18:29 )  - דאלאס  ( 18:30 )  92:104
הג'אז בתקופה הכי טובה שלהם השנה ,  והעובדה שהשיגו את רצף הניצחונות הארוך שלהם עד כה ,  שישה ,  מול קבוצה חזקה כמו דאלאס ,  רק מוכיחה זאת .  ברבע הרביעי הג'אז חנקו את המאבס בהגנה ,  מנעו מהם סל במשך שלוש דקות וסגרו עניין עם ריצת 2:11 .  המאבס ספגו הפסד שלישי רצוף ,  הרצף השלילי הארוך ביותר שלהם העונה .  פול מילסאפ הצטיין ביוטה עם 25 נקודות ו-9 ריבאונדים ,  כולל 7 ריבאונדים בהתקפה ברבע האחרון .  אנדריי קירילנקו הוסיף 13 ,  8 ריבאונדים ו-4 חטיפות ,  ודרון וויליאמס היה מצוין עם 18 ו-15 אסיסטים .  דירק נוביצקי הוליך את דאלאס עם 28 נקודות ו-8 ריבאונדים ,  ג'ייסון טרי קלע 19 ומסר 8 ,  ג'ייסון קיד קלע 11 ומסר 9 .
 מיאמי  ( 24:24 )  - מילווקי  ( 25:21 )  97:81
הבאקס החטיאו את עשר הזריקות הראשונות שלהם ,  והיה רק אפש לדמיין את ההפרש אם חלק מהן היו נכנסות .  אנדרו בוגוט קלע 22 והוריד 11 ריבאונדים למנצחים ,  קרלוס דלפינו הוסיף 16 ו-10 ריבאונדים ,  ותוך שלושה ימים מילווקי ניצחה את ההיט פעמיים ,  כשבמפגש הקודם אותו אירחו הבאקס ,  התוצאה היתה 84:95 לטובתם . " אני חייב לומר שזה היה ערב קשה עבורנו ",  אמר מאמן מיאמי אריק ספולסטרה , " הרבה קבוצות עברו תקופה כזאת ואנחנו חייבים להגיב לזה ".  דוויין וויד הוליך את ההיט עם 23 נקודות ב-7 מ-16 מהשדה ,  6 אסיסטים ו-4 איבודים .  מייקל ביזלי עזר לו עם 16 ,  יודוניס האסלם תרם מהספסל 12 נקודות ו-10 ריבאונדים .
 אחרי שלושה הפסדים רצופים בבוסטון ידעו שהם חייבים לצאת מעיר הבירה עם ניצחון .  במשך שלושה רבעים זה היה צמוד ,  וזהות המנצחת כלל לא היתה ברורה למרות הבדלי האיכות .  ברבע הרביעי בוסטון התעוררה ,  הידקה את ההגנה ועצרה את הוויזארדס על 10 נקודות בלבד .  בהתקפה קלעו הירוקים 25 והבטיחו ניצחון .  הסנטר של וושינגטון ,  ברנדון הייווד תלה את ההפסד דווקא בשופטים . " כשאתה משחק נגד בוסטון ,  לא תקבל הרבה שריקות .  נגד KG לא ישרקו ,  זה חלק מהמשחק ",  אמר בסיום .  הייווד אמר זאת לאחר שנשרקו לחובת אנטואן ג'יימיסון חמש עבירות במהלך הרבע הרביעי .  ג'יימיסון סיים עם 8 בלבד ,  להן הוסיף 8 ריבאונדים ,  קארון באטלר הוליך את הוויזארדס עם 20 ו-11 ריבאונדים .  קווין גארנט הוביל את קלעי בוסטון עם 19 ו-6 ריבאונדים ,  רייג'ון רונדו  ( 12 אסיסטים )  וריי אלן הוסיפו 17 כל אחד ,  פול פירס תרם 12 ו-8 ריבאונדים .
 ניו אורלינס  ( 22:26 )  - פיניקס  ( 21:29 )  109:100 
" ידענו שהם מסוגלים לנצח אותנו בלי כריס פול ,  זה מה שקרה בפעם האחרונה ששיחקנו נגדם ",  אמר אמרה סטודמאייר בסיום , " הלילה זה לא היה פקטור ,  כי גם בלי כריס פול הם עדיין קבוצה נחמדה .  גם אם היה משחק ,  היינו באים באותה אינטנסיביות ".  פול נמצא משחק שני בחוץ בגלל פציעה בברך שמאל ,  אבל ההורנטס הוליכו 30:31 בתום הרבע הראשון .  ברבע השני פיניקס עצרה את המארחים על 15 ושמרה על היתרון הזה עד לסיום .  סטודמאייר קלע 25 ושאב 12 ריבאונדים ,  סטיב נאש קלע 18 וחילק 12 אסיסטים והאקס-פקטור היה צ'אנינג פריי שקלע 20 מהספסל .  מרכוס ת'ורנטון קלע 25 להורנטס ,  דייויד ווסט הוסיף 20 ו-8 ריבאונדים ,  אבל התותח האמיתי של ניו אורלינס היה מחליפו של פול ,  דארן קוליסון ,  עם 16 נקודות ו-14 אסיסטים .
 פורטלנד  ( 21:29 )  - שארלוט  ( 23:24 )  79:98
אחרי שני הפסדים ביתיים ,  ברוז גארדן נשמו לרווחה וסוף-סוף נהנו קצת מכדורסל טוב .  שארלוט רצה בפתיחה ל-2:10 והיה נדמה שהבלייזרס שוב מסתבכים ,  אבל אז הגיעה הגנה גדולה ,  והמארחים הוליכו 19:29 בתום הרבע הראשון .  הבובקאטס נאלצו לרדוף אחרי היריבה ,  אבל פורטלנד של הלילה היתה מהירה מדי עבורם .  ברבע האחרון פורטלנד עצרה את שארלוט על 14 ,  ורשמה ניצחון ללא ברנדון רוי שפצוע במפשעה ,  ויחמיץ גם את משחק החוץ ביוטה ביום רביעי הקרוב .  למרקוס אולדרידג' קלע 17 וליקט 8 ריבאונדים לבלייזרס ,  ג'רד בייליס קלע 15 וניקולה באטום היה נהדר מהספסל עם 15 נקודות ו-9 ריבאונדים .  סטיבן ג'קסון קלע 23 לבובקאטס ,  ג'ראלד וואלאס הוסיף 17 ו-10 ריבאונדים ופליפ מארי תרם 13 מהספסל .
 
אתה תישאר עם ההיסטוריה ,  אנחנו עם הניצחון
בריאנט קלע 44 ועבר את ג'רי ווסט בטבלת קלעי הלייקרס ,  אבל ממפיס ניצחה 93:95 .  יוטה - דאלאס 92:104 ,  תבוסה למיאמי

