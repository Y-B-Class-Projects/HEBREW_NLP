סוגרים ת'בפטה
קייט וינסלט איכזבה ,  קריסטין סטיוארט בלי אקססוריז ואודרי טוטו יפיפייה בשמלה של לנווין - על השטיח האדום בטקס פרסי האקדמיה הבריטית
זוכת הערב עבור תפקידה הראשי כתלמידת בית-ספר פרטי מבריקה המתאהבת בגבר נשוי ב"לחנך את ג'ני "  בחרה בשמלה מעניינת שהייתה נכונה יותר למישהי אחרת .  הלן מירן ,  למשל .  מקרה קלסי של שמלה נחמדה לנערה הלא נכונה .  הופעתה המעולה בסרט תישאר בזיכרון הרבה יותר מן השמלה .
 השחקנית הבריטית הרב-לשונית המככבת לסירוגין בקולנוע הבריטי ובקולנוע הצרפתי ,  אמנם הפסידה את פרס שחקנית המשנה ,  אבל נראתה במהלך כל הערב אלגנטית ונינוחה כדרכה .  שכמיית כתפיים שחורה מפרווה הייתה ללא ספק יעילה נגד צינת השטיח האדום של לונדון בפברואר .
 זוכת האוסקר של השנה שעברה הפתיעה בגזרה דקה ,  אך למרבה האכזבה בחרה בשמלה פשוטה למדי של סטלה מקרטני שאולי הייתה ביטוי פטריוטי ,  אך לא ממש תאמה את המעמד .  השיער ,  מכל מקום ,  נראה יפה מאוד .  כמו גם צמיד יד ימין .
 שחקנית המשנה מסדרת סרטי הערפדים  " דמדומים "  התגלתה כשחקנית דרמה מוכשרת בתפקידה בסרט  " תלוי באוויר "  לצד ג'ורג' קלוני ,  והיא נחשבת היום לאחת ההבטחות של הוליווד הצעירה .  אבל לא ממש בטוח ששמלת הקוקטייל הצהובה שבחרה ללבוש הייתה נכונה לאירוע הנוצץ .
 המועמדת לפרס שחקנית המשנה בחרה בשמלה ניאו-קלסית לבנה עם קשירת כתף דומיננטית ,  חגורת מותן עבה שחורה התואמת לקלאץ' מלבני שחור .  קלאסיקה חביבה ,  אם כי חסרת תעוזה ביחס לדמות הדואלית שגילמה ב"תלוי באוויר "  לצד ג'ורג' קלוני .
 השחקנית המוכשרת שהייתה מועמדת על תפקידה כילדה המספרת את סיפורה לאחר הירצחה ב"מבט מגן-עדן ",  סרטו הסוראליסטי למחצה של פיטר ג'קסון ,  בחרה בשמלת מלכת נשף סיום התיכון והפגינה בטחון ובשלות על השטיח האדום .  אולי ככה זה כשאת מועמדת לפרס האקדמיה הבריטית לצד מריל סטריפ כבר בגיל 15 .
 מעניין שמכונת יחסי הציבור המשומנת של סאגת  " דמדומים "  לא דאגה ללמד את קריסטן סטיוארט איך לעשות פוזות לצלמי השטיח האדום ;  לא לשמוט כתפיים ,  לא להשפיל מבט ולא לשכוח לחייך לא אמור להיות מסובך כל-כך לשחקנית המוכשרת .  שמלת השאנל הלבנה מתוקה ונכונה ,  כמו גם עקבי הסאטן הלבנים ,  אבל למה בלי אקססוריז ?  אולי כי רוברט פטינסון שנכח גם הוא בטקס הוא מבחינתה האקססורי הכי טוב שיש .
 היפיפייה הבריטית בחרה בקלאסיקה מן האסכולה הישנה בצבע כחול נייבי ,  וקלאץ' מוכסף קטנטן שתאם כתפיות לולאה מוכספות .  בגיל 44 ריצ'רדסון עדיין נחשבת לאחת הכוכבות הסקסיות בקולנוע הבריטי ולא קשה להבין למה .
 הכוכבת הצרפתייה שהייתה מועמדת על תפקידה ב"קוקו לפני שאנל ",  בחרה בשמלת Lanvin ורודה ,  ושילבה אותה עם זוג נעלי עקב וקלאץ' מבריק באדום ,  מה שיצר קומבינה מעניינת .  שיק פריזאי מלא צבע ומרענן בבירה הבריטית הסגרירית .
 שיער פזור טבעי ,  ליפסטיק אדום ושמלת ברברי בצבע עור הבולט במסלולי שבוע האופנה של לונדון הנערך בימים אלו ,  יצר עבור קלייר דאנס שילוב של נינוחות עם זוהר הוליוודי של פעם .
  *  טקס הבאפט"א  ( האקדמיה הבריטית לאמנויות הקולנוע והטלוויזיה )  ,  נערך בראשון ,  ה-21 בפברואר בלונדון .
 
סוגרים ת'בפטה
קייט וינסלט איכזבה ,  קריסטין סטיוארט בלי אקססוריז ואודרי טוטו יפיפייה בשמלה של לנווין - על השטיח האדום בטקס פרסי האקדמיה הבריטית

