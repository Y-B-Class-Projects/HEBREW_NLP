בנק ישראל מגבש קוד אתי 
 >  >  במסגרת המעבר לחוק בנק ישראל החדש ,  שוקדת הנהלת הבנק בראשות המנכ"ל חזי כאלו ,  תוך דיאלוג עם ועד העובדים ,  על גיבוש הקוד האתי הראשון של הבנק .  באחרונה קיבלו העובדים חוברת מהודרת שכותרתה  " ערכי בנק ישראל ",  שבה עיקרי הקוד האתי .  הסעיף הראשון בחוברת קובע כי  " החזון שלנו הוא להיות בנק מרכזי מתקדם שתורם לשגשוג כלכלת ישראל ואזרחיה ".  בהמשך נכתב כי  " ערכי בנק ישראל הם מקצועיות ,  ממלכתיות ,  יושרה ,  שיתוף ,  הגינות וכבוד לאדם ".  בסיום החוברת נרשם : " העובדים יפעלו לאור החזון ובהתאם לערכים בעת מימוש מטרות הבנק ותפקידיו ".  בנושא המקצועיות קובע הקוד האתי : " אנו שואפים להיות בחזית הידע המקצועי בכל תחום ,  תוך חתירה למצוינות אישית ולחשיבה מקורית ,  עצמאית ,  לא שגרתית ופורצת דרך ".  בנושא הממלכתיות קובע הקוד : " העיקרון הבסיסי בפעילות הבנק הוא טובת המדינה ואזרחיה לאורך זמן ".  בערך היושרה מודגש : " אנו שואפים ליושר ואמינות ,  תוך דבקות בעקרונות ,  בערכים וברמת מקצועית ,  ללא עירוב שיקולים זרים ואינטרסים אישיים ".  בפירוט נושא היושרה נאמר : " בבנק ישראל אנו מחויבים לשמירה על כללים למניעת ניגוד עניינים והעסקת בני משפחה ".  ערך השיתוף מוסבר כ"שיתוף פעולה ,  העברת מידע ולמידה הדדית בין כל השותפים לעשייה הארגונית ,  עובדים ,  מנהלים ,  לקוחות וספקים ,  לשם השגת מטרותיו של בנק ישראל ".  ערך ההגינות והכבוד לאדם מוסבר כ"מחויבות לתפישת עולם ארגונית המקדמת יחס ענייני ועקיב כלפי העובדים תוך הכרה בערכו של הפרט .  קידום תרבות ארגונית המטפחת מחויבות ,  אמון והערכה הדדית ". 

בנק ישראל מגבש קוד אתי 
nan
