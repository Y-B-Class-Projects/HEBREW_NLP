האם פולארד ישוחרר במסגרת עסקת שליט ? 
עיתון מצרי מדווח כי המתווך הגרמני נפגש עם שגריר ארה"ב בישראל והעביר בקשה לשחרור ג'ונתן פולארד במסגרת העסקה . " ישראל הסכימה לשחרר את מרוואן ברגותי ואחמד סעדאת "
 האם המרגל הישראלי הכלוא בארצות הברית ג'ונתן פולארד ישוחרר מהכלא במסגרת עסקת שליט ?  מקורות ,  המוגדרים מהימנים ,  מסרו לעיתון המצרי  " אל-מסריון כי המתווך הגרמני קיים מספר פגישות עם שגריר ארה"ב בישראל .  המתווך הגרמני העביר לשגריר בקשה ישראלית לשכנע את הנשיא ברק אובמה לשחרר את ג'ונתן פולארד ,  הכלוא בארה"ב באשמת ריגול לטובת ישראל ,  במסגרת עסקת שליט .
 עוד דווח כי  " המתווך הגרמני במשא ומתן לגיבוש עסקת שליט בין ישראל לחמאס קיבל את הסכמתה של ממשלת ישראל לשחרר את שבעת הבכירים שעד כה סירבה לשחרר ".  על פי העיתון ,  מבין שבעת האסירים שישראל מוכנה לשחרר :  בכיר פתח מרוואן ברגותי ,  מזכ"ל החזית העממית אחמד סעדאת ובכירי הזרוע הצבאית של חמאס עבדאללה ברגותי וחסן סלאמה .
 על פי העיתון ,  בנוסף למאמצים של המתווך הגרמני להשלים את עסקת שליט ,  גם הצרפתים פועלים לשכנע את הצדדים להתגבר על המכשולים העומדים בפניהם .  לטענת העיתון ,  בנוסף למתווך הגרמני פועל מאחורי הקלעים גם מתווך צרפתי בשיתוף פעולה עם מצרים .  השניים  " מנסים להתגבר על המכשולים בין הצדדים ולשכנע את חמאס לוותר על מספר דרישות שלו ". 
היום צפויה משלחת חמאס בראשות בכיר הארגון ברצועה ד"ר מחמוד א-זהאר להיפגש עם מספר בכירים מצרים בקהיר ולדון עימם בתשובה הישראלית למתווה עסקת שליט .  לאחר מכן צפויה המשלחת לטוס לדמשק ,  שם תיפגש עם הנהגת הארגון ותדון עימה בתשובת ישראל .  לאחר שתשוב מדמשק ,  המשלחת תעבור בקהיר ותמסור את תשובת הארגון למתווה העסקה המתגבש .
 
האם פולארד ישוחרר במסגרת עסקת שליט ? 
עיתון מצרי מדווח כי המתווך הגרמני נפגש עם שגריר ארה"ב בישראל והעביר בקשה לשחרור ג'ונתן פולארד במסגרת העסקה . " ישראל הסכימה לשחרר את מרוואן ברגותי ואחמד סעדאת "
 
