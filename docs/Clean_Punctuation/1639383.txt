כרמיאל תפצה תלמידה נכה ב-75 אלף שקלים
עיריית כרמיאל חויבה בפיצויים למשפחת ילדה נכה ,  על כך שלא דאגה לבנות מעלית לנכים בבית הספר בו למדה . " המחדל מנע מהילדה לממש את זכותה ללמוד באופן סדיר "
 בית משפט השלום בחיפה קיבל היום  ( רביעי )  את תביעתם של תלמידה נכה המרותקת לכיסא גלגלים והוריה כנגד עיריית כרמיאל ,  על אי התקנת מעלית בבית הספר בו למדה במהלך השנה הראשונה בחטיבת הביניים .  בית המשפט חייב את העירייה לפצות את התלמידה בסך של 40 אלף שקלים ואת הוריה בעוד כ-20 אלף שקלים .  בנוסף חויבה הנתבעת בהוצאות שכרה טרחה בסך לעורך הדין בסכום כולל של 15 אלף שקלים ובצירוף מע"מ ואגרה .  
התובעת ,  תלמידה בת 16 ,  נפצעה באורח קשה בתאונת דרכים לפני למעלה מ-11 שנים ,  ונותרה נכה בשיעור של 100% ,  מרותקת לכיסא גלגלים .  לקראת המעבר ללימודים בחטיבת ביניים ,  פנו הוריה לעירייה והתעניינו לדעת איזה בית ספר מותאם לצרכיה המיוחדים .  בתשובה נמסר להם כי בית הספר  " אורט כרמים "  הינו בית הספר הנגיש ביותר לנכים בעיר וכי למדו בו בעבר תלמידים נכים .  
עוד נמסר שבשנה בה תחל ללמוד בו ,  ילמדו בבית הספר שני ילדים נכים נוספים .  כמו כן נאמר להורים כי אין מעלית בבית הספר ,  אולם הובטח כי ייעשה מאמץ להשלים בניית מעלית עד תחילת שנת הלימודים דאז ב-2006 .  בפועל ,  רק לפני שנת הלימודים השנייה של הילדה הייתה מעלית שמישה .
 במהלך שנת הלימודים נדרשה הצעירה ,  כמו גם שני התלמידים הנכים האחרים ,  להשתמש ב"זחלילון "  - מערכת שרשראות המתחברת לכסא הגלגלים ומסייעת להעלותו כשהנכה יושב על הכיסא ,  פתרון המחייב נוכחות אדם בוגר נוסף כדי לסייע לנכה להיעזר במכשיר .  
עקב השימוש ב"זחלילון "  היה צורך להעלות ולהוריד את הקטינה ,  כשחבריה או בוגרים אחרים סוחבים הכיסא בידיהם .  כך ,  בשל קשיי הניידות ,  נמנעה הקטינה מלצאת להפסקות .  הילדה והוריה טענו כי קשיים אלו פגעו בעצמאותה בתהליך השיקומי המוצלח שעברה עד לתחילת לימודיה בחטיבת הביניים ,  וגרמו לה לנסיגה חברתית  .
 השופטת קראי גירון קבעה כי העירייה חבה חובת זהירות כלפי התובעים שהופרה בהתנהלותה וגרמה לנזק .  היא שוכנעה כי התנהלות העירייה ,  לפחות ממועד ידיעתה על כוונת התלמידה הנכה ללמוד בחטיבת הביניים בבית הספר כרמים ,  הייתה חריגה ,  בלתי תקינה ,  ועולה לכדי התרשלות וכי לו פעלה העירייה כנדרש החל מהמועד בו נודע לה על כוונת הקטינה ללמוד בחטיבת הביניים בבית הספר כרמים ,  ניתן היה לסיים במועד את מלאכת בניית המעלית הנדרשת ,  שהעירייה ממילא התכוונה לבנות בבית הספר .  
השופטת הבהירה כי מחדלים ומעשים לא מוסברים מטעם נציגי העירייה הם שהביאו לכך שלא הושלמה בניית מעלית בבית ספרה במועד ,  ובכך לא עמדו למעשה בחובתם כלפי הקטינה והוריה ,  דבר אשר גרם להם סבל ומנע מהילדה לממש את זכותה ללמוד באופן סדיר כשאר התלמידים בבית הספר אליו הופנתה מהעירייה .  ולא נועד לשמש שלושה ילדים נכים במקביל .
 
כרמיאל תפצה תלמידה נכה ב-75 אלף שקלים
עיריית כרמיאל חויבה בפיצויים למשפחת ילדה נכה ,  על כך שלא דאגה לבנות מעלית לנכים בבית הספר בו למדה . " המחדל מנע מהילדה לממש את זכותה ללמוד באופן סדיר "
 
