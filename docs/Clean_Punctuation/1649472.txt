היחלשות הדולר הקפיצה את הסחורות :  הנפט מעל 81 דולר לחבית ;  הזהב קרוב לשיא של 2010
מחיר הנפט הגולמי עלה לשיא של 7 שבועות ;  הזהב התקרב ל-1,150 דולר לאונקייה בניו יורק
מחיר הנפט עלה לשיא של שבעה שבועות על רקע המשך סימני התאוששות כלכלת ארה"ב - צרכנית האנרגיה הגדולה בעולם .  מחיר הזהב התקרב היום לכדי מרחק דולרים ספורים מרמתו הגבוהה ביותר השנה לאחר שהיחלשות הדולר מול המטבעות המרכזיים בעולם הגבירה את תיאבון המשקיעים למתכת היקרה בתור השקעה חלופית .  החוזים על הנפט הגולמי למסירה באפריל נסגרו במחיר של 80.87 דולר לחבית ,  עלייה של 1.5% ,  בבורסת הסחורות של ניו יורק ,  לאחר שבמהלך המסחר כבר עלה מחירם לרמה של 81.31 דולר לחבית - רמתו הגבוהה ביותר מאז אמצע חודש ינואר .  העלייה שנרשמה היום במחיר הנפט - אשר זינק ביותר מ-9% בחודש פברואר - נרשמה למרות קפיצה חדה מהצפוי במלאי הגולמי בארה"ב .  מלאי הנפט הגולמי בארה"ב קפץ בשבוע שעבר ב-4.1 מיליון חביות - כמעט פי ארבעה מתחזיות האנליסטים - מסר היום משרד האנרגיה האמריקאי .  החוזים על הזהב למסירה באפריל נסגרו במחיר של 1,143.3 דולר לאונקייה ,  עלייה של 0.5% ,  בבורסת הסחורות של ניו יורק .  במהלך המסחר עלה מחיר החוזים לרמה של 1,145.8 דולר לאונקייה - המחיר הגבוה ביותר מאז ה-11 בינואר ,  אז נסגר ברמה של 1,151.4 דולר לאונקייה ,  שהיתה הרמה הגבוהה ביותר של שנת 2010 .  מחיר הזהב גבוה כעת בקרוב ל-4% מרמתו בתחילת השנה .  כלכלת ארה"ב המשיכה להתאושש במתינות בחודש פברואר למרות סופות השלגים הקשות באזורים רבים במדינה ,  לפי הדו"ח התקופתי על מצב הכלכלה האמריקאית של הבנק הפדרלי ,  המכונה  " ספר הבז' ",  אשר פורסם מוקדם יותר היום .  תשעה מ-12 מחוזות הבנק הפדרלי דיווח על שיפור בפעילות הכלכלית בפברואר ,  נכתב בדו"ח אשר ישמש את בכירי הבנק לקראת ישיבת הריבית הקרובה של ועדת השוק הפתוח של הבנק הפדרלי  ( fomc )  ,  אשר תיערך ב-16 במארס.התנאים בשוק האשראי המשיכו להיות גרועים ,  אם כי באופן כללי הצרכנים הפגינו נכונות רבה יותר להוציא כסף ,  נכתב בדו"ח .  בתקופה בת שישה השבועות שמכסה הדו"ח לא היו לחצים בתחום השכר או בתחום התמחור .  מגזר השירותים הראה סימני חיים .  החזית המקרו כלכלית בארה"ב סיפקה אף היא חדשות חיוביות היום לאחר שמגזר השירותים בארה"ב צמח בפברואר בקצב המהיר ביותר זה שנתיים .  מדד מנהלי הרכש למגזר השירותים בארה"ב עלה בחודש שעבר לרמה של 53 נקודות - הרמה הגבוהה ביותר מאז דצמבר 2007 - לעומת רמה של 50.5 נקודות בינואר ,  מסרה היום חברת המחקר ism .  העלייה היתה חדה מתחזיות הכלכלנים למדד של 51 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית במגזר ,  ואילו מדד מתחת לרמה זו משקף ירידה בפעילות .  המדד ,  אשר ירד במהלך המיתון בארה"ב אל מתחת לרמה של 50 נקודות ,  שב והתאושש בקיץ ועלה מעל לרמה זו למשך חודשיים ,  בטרם שב וירד מתחתיה בחודשים נובמבר ודצמבר .
 
היחלשות הדולר הקפיצה את הסחורות :  הנפט מעל 81 דולר לחבית ;  הזהב קרוב לשיא של 2010
מחיר הנפט הגולמי עלה לשיא של 7 שבועות ;  הזהב התקרב ל-1,150 דולר לאונקייה בניו יורק

