נאמן נאבק בסחבת :  הציג תוכנית לייעול בתי המשפט
עדיפות למינוי שופטים שכותבים פסקי דין קצרים ,  דיונים מול שופט יחיד במקום הרכבים והטלת הוצאות משפט כבדות על צדדים שגורמים להליכי שווא - אלה כמה מ-11 הסעיפים בתוכנית של שר המשפטים
 >  >  שר המשפטים יעקב נאמן ,  שידוע בביקורתו על חוסר היעילות ועינוי הדין בבתי המשפט ,  הציג אתמול תוכנית בת 11 סעיפים לייעול הליכי המשפט בישראל .  נאמן הציג את התוכנית בפני עורכי דין בכירים בפורום סגור של הפקולטה למשפטים באוניברסיטת בר אילן .   אלה סעיפי התוכנית ,  שחלקה נמצאת בשלבי יישום שונים :   ?  צמצום הרכבי בתי המשפט מהרכבים רחבים לשופט יחיד . " אין סיבה שכל ערעור בבית המשפט השלום יבוא לדיון בפני שלושה שופטים בבית המשפט המחוזי ,  ואין סיבה שיישבו שלושה שופטים בכל דיון בבית המשפט העליון .  זה גורם לסחבת בצדק ",  אמר נאמן .   ?  ביטול הליכים שגורמים לעומס .  נאמן התייחס למשל להליכים שבהם ניתנת זכות ערעור באותו עניין גם בבית משפט מחוזי וגם בעליון .  העניין נמצא בבחינה של ועדת נאור .   ?  חקיקה שתאפשר ניתוב מספר גדול של תיקים בין בתי המשפט שונים .  עניין זה נמצא בדיונים בוועדת חוקה ,  חוק ומשפט .   ?  קיצור פסקי הדין .  נאמן בוחן הוצאת הנחייה לוועדת הבחירה למינוי שופטים ,  לפיה תינתן עדיפות למינוי מועמדים לשפיטה אשר נוקטים בכתיבת פסקי דין קצרים ,  ממצים ,  שמתייחסים אך ורק לשאלות שבמחלוקת . " אין צורך שעל כל פסק דין שעוסק בעבירות תנועה ייכתב פסק דין בין עשרות עמודים ",  אמר נאמן .   ?  הוספת תקני שפיטה ואיוש התקנים הקיימים .  לאחרונה מונו 67 שופטים לבתי משפט השלום ,  המחוזי והעליון .  לדברי נאמן ,  יש עדיין מקום להוספת תקנים חדשים .   ?  הפניית הליכים רבים לגישור ובוררות . " מדינת ישראל היא המובילה ביחס מספר התיקים לשופט ,  אך היא בין האחרונות בפניות של אזרחים לחלופות משפטיות ,  כמו בוררות וגישור ",  אמר .   ?  הטלת הוצאות משמעותיות על צדדים שגורמים להליכי שווא - גם בהליכים פליליים .  לדברי נאמן ,  על צד שמפסיד במשפט או צד שתובע 5 מיליון שקל ומקבל רק 50 אלף שקל יש להטיל הוצאות משפט משמעותיות - דבר שיוריד משמעותית את מספר התביעות .  סעיפים נוספים בתוכנית של נאמן :  בחינת הקמת בית משפט מינהלי בדרגת בית משפט שלום ;  הפניית הליכים למחלקות שיפוטיות מתמחות ;  סירוב לאשר דחיית דיונים והפרדת מערכת ההוצאה לפועל מהנהלת בתי המשפט .
 
נאמן נאבק בסחבת :  הציג תוכנית לייעול בתי המשפט
עדיפות למינוי שופטים שכותבים פסקי דין קצרים ,  דיונים מול שופט יחיד במקום הרכבים והטלת הוצאות משפט כבדות על צדדים שגורמים להליכי שווא - אלה כמה מ-11 הסעיפים בתוכנית של שר המשפטים

