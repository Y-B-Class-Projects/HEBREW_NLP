מצלמה משופרת לצלמים חובבים 
בדקנו
 >  >  מצלמת האולטרה-זום של אולימפוס ,  ה-uz 590-sp ,  ממשיכה את הסדרה הפופולרית של מצלמות דמויות slr מתוצרתה ,  עם שפע טכנולוגיות מתקדמות ,  כמו מצב beauty להחלקת עור הפנים והגדלה של הזום .  במפרט תמצאו רזולוציית 12 מגה פיקסל ,  עדשת זום x26 רחבת זווית ,  מסך 2.7 אינץ' ,  עינית אלקטרונית ומייצב תמונה .  כשאחזנו בה התברר שהיא בגודל בינוני ושהיא יושבת בנוחות בכף היד ,  אם כי לא התרשמנו מאיכות החומרים והבנייה .  המסך אמנם לא גדול ,  אבל מספק תמונה ברורה וצלולה ,  ולמי שרוצה יש גם עינית אלקטרונית לא רעה .  המקשים השונים נוחים לתפעול ,  אם כי היינו שמחים גם לגלגלת או שתיים .  לקחנו אותה לנסיעת מבחן וצילמנו אתה בתנאי תאורה שונים .  בתאורה טובה והתמונות יצאו חדות עם צבעים טבעיים וטובים ,  אבל ככל שהתאורה נחלשת וערכי ה-iso עולים ,  כך התמונות רועשות יותר ומנגנון הניקוי רק מורח את הפרטים .  העדשה העצומה איפשרה לנו לתפוס תמונות רחבות בתוך הבית וגם לצלם ציפור על ענף מרוחק ,  אבל עדשות גדולות כאלה באות עם תג מחיר .  בזוויתה הרחבה קצוות הפריים נמרחים מעט ולא ממוקדים ,  ופה ושם מופיעות גם הילות סגולות ,  בעיקר בקצות טווח הזום .  הפלאש עשה עבודה מצוינת .  נקודה טובה נזקפת גם לטובת מנגנון הייצוב ,  שבעזרתו הצלחנו לצלם תמונות חדות גם במהירות תריס נמוכה מאוד .  קצת התאכזבנו לגלות שאין אפשרות לצילום ב-raw ,  אבל סביר להניח שמרבית הצלמים החובבים לא יוטרדו מכך .  בניגוד למגמה השלטת באחרונה ,  ב-uz 590-sp אין אפשרות לצילום וידיאו ב-hd ,  אלא ברזולוציית vga סטנדרטית בלבד .  איכות הווידיאו סבירה בלבד וסובלת לעתים קרובות מרעש דיגיטלי לא מוצדק .  בעד :  עדשת זום נדיבה ,  תפריט נוח ,  פלאש חזק ,  מצב ידני מלא ,  טכנולוגיית שיפור צללים ,  זמן אתחול מהיר .  נגד :  ביצועי iso גבוה לא מרשימים ,  רעש דיגיטלי בווידיאו ובסטילס ,  וידיאו לא hd ,  המיקוד בעייתי בתנאי תאורה לא אידיאליים ,  איכות בנייה נמוכה למדי ,  אין מצב צילום raw .  שורה תחתונה :  מצלמה נוחה לתפעול ,  ורסטילית ומתאימה לצילומי חוץ ופנים .  עם זאת ,  באיכות התמונה והווידיאו יש מקום לשיפור .  היא תתאים לחובבים שרוצים קצת יותר מאשר צילום אוטומטי ,  אבל לא תספק את מי שרוצה גם איכות תמונה ברמה גבוהה ומקצועית או וידיאו hd .  ציון :  7.7 1,900 שקל *   * מחיר ממוצע באינטרנט - אתר wisebuy.co.il מסייע בקבלת החלטות קנייה באמצעות מדריכי קנייה ,  סקירת מוצרים והשוואת מחירים

מצלמה משופרת לצלמים חובבים 
בדקנו

