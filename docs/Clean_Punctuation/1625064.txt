מישאלוב בדרך החוצה מאפולון לימסול
הקבוצה הקפריסאית צפויה לשחרר את הקשר הישראלי בחלון ההעברות הקרוב ממניעים מקצועיים ,  כדי לפנות מקום בסגל
אפולון לימסול הקפריסאית צפויה לשחרר את הקשר הישראלי משה מישאלוב בחלון ההעברות של חודש ינואר ,  כך על פי דיווחים במספר כלי תקשורת בקפריסין הבוקר  ( חמישי )  .  הסיבה לשחרור היא מקצועית .  המאמן הגרמני תומאס פון הסן מעוניין לצרף מספר שחקנים חדשים ולפנות להם מקום בסגל .  על פי דיווחים ,  מישאלוב יהיה אחד השחקנים שיעזבו ,  כמו גם חברו לשעבר ממכבי תל אביב ,  מילאן מרדקוביץ' .
 מישאלוב בן ה-26 הגיע בקיץ ללימסול ,  אך מיעט מאוד לשחק .  הוא רשם רק ארבע הופעות ,  מתוכן שתיים בהרכב הפותח כשקבוצתו סיימה את הסיבוב הראשון במקום הרביעי ,  מרחק שתי נקודות בלבד מהמוליכה ,  אפואל ניקוסיה .  מישאלוב מחזיק בחוזה לשנתיים וחצי נוספות ובתקשורת המקומית נטען כי אפולון מחפשת לו קבוצה בקפריסין שתשאל אותו עד לסיום העונה .
 
מישאלוב בדרך החוצה מאפולון לימסול
הקבוצה הקפריסאית צפויה לשחרר את הקשר הישראלי בחלון ההעברות הקרוב ממניעים מקצועיים ,  כדי לפנות מקום בסגל

