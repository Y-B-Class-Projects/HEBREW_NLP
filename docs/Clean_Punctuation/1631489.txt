ברקת מודאג :  רוב ערבי - איום על ירושלים
לדברי ראש עיריית ירושלים ,  שיעור התושבים הערבים בבירה עלה מ-30% ל-35% - דבר המהווה סכנה אסטרטגית .  הוסיף : " כל מחווה לפלסטינים צריכה להיעשות במקביל לחיזוק ירושלים "
" בעבר היו בירושלים 70% יהודים ו-30% ערבים ,  שזהו היעד הממשלתי .  היום היחס עומד על 65%-35% ,  וזה מהווה איום אסטרטגי על ירושלים ".  כך אמר היום  ( שלישי )  ראש עיריית ירושלים ניר ברקת בכינוס במשכן הכנסת .  
בכינוס ייסוד שדולת ירושלים בכנסת אמר עוד ברקת ,  כי המחוות של ישראל לפלסטינים אינן צריכות לבוא על חשבון העיר .  לדבריו , " כל מחווה לפלסטינים צריכה להיעשות במקביל לפעולה של חיזוק ירושלים ,  חשוב להעביר מסר שזה לא מתן ומתן .  בלי הירתמות של הממשלה והכנסת ,  היכולת שלנו לחולל את השינויים הדרמטיים שאנחנו רוצים היא קטנה ביותר ".  בשדולה למען ירושלים חברים חברי הכנסת זבולון אורלב ,  אורי אריאל ,  זאב אלקין ,  נחמן שי ואורי מקלב .
" תמיד נשבעו אמונים לירושלים ,  כשזה הגיע להחלטות מעשיות היא נשארה בצד ",  אמר ח"כ זאב אלקין  ( ליכוד )  . " אנחנו רוצים לדאוג שזה לא יקרה ,  שבעשייה הרבה שיש במדינה לא נשכח שירושלים היא הבירה ,  היא המרכז .  אסור שהמדינה תשכח את ירושלים ". 
גם ח"כ אורי אריאל  ( האיחוד הלאומי )  הצטרף לשורת המברכים על הקמת השדולה . " ירושלים היא עיר הקודש ,  ושני מיליארד בני אדם מתעניינים במה שקורה בה - יהודים ,  נוצרים ,  מוסלמים ואחרים .  השדולה תהיה שדולה של כל ירושלים ,  כל הדתות והאזרחים ,  כולם ראויים לטיפול ללא יוצא מן הכלל ,  כדי שירושלים תהיה עיר השלום ". 
הוועדה המחוזית לתכנון ובנייה בבירה אישרה בחודשים האחרונים את הקמתן של מספר שכונות יהודיות במזרח העיר .  בין היתר ,  אושרה הקמת שכונה יהודית בלב שועפט במזרח ירושלים .  כמו כן ,  אושרה הקמתה של שכונה יהודית חדשה סמוך לישיבת  " בית אורות "  שבצפון הר הזיתים .  באחרונה פרץ עימות בין ברקת לבין היועץ המשפטי של העירייה יוסי חביליו על רקע יוזמת ראש העיר להקים מנגנון אכיפה שיעקוף את המערכת המשפטית בעירייה .
 
ברקת מודאג :  רוב ערבי - איום על ירושלים
לדברי ראש עיריית ירושלים ,  שיעור התושבים הערבים בבירה עלה מ-30% ל-35% - דבר המהווה סכנה אסטרטגית .  הוסיף : " כל מחווה לפלסטינים צריכה להיעשות במקביל לחיזוק ירושלים "
 
