בוסטון ,  זה לא ממש בון טון
ההוקס הנחילו לסלטיקס הפסד שני רצוף ,  91:100 .  לייקרס גברה על פילדלפיה בחוץ 91:99 ,  קליבלנד הביסה את אינדיאנה 73:94
11 משחקים ,  מלבד זה של סקרמנטו קינגס ועמרי כספי  ( ראו ידיעה נפרדת בלינק המצורף )  ,  נערכו עוד הלילה  ( בין שישי לשבת )  בליגה הטובה בעולם .  ההוקס ממשיכים את העונה המצוינת שלהם ,  כשהפעם הם גברו בבית 91:100 על בוסטון סלטיקס .  האלופה לוס אנג'לס לייקרס יצאה למשחק חוץ בפילדלפיה ,  שם השיגה ניצחון על הסיקסרס 91:99 פיל ג'קסון השיג ניצחון מספר 532 בלייקרס ,  והוא מפגר כעת רק במשחק אחד משיאו של פט ריילי .  קליבלנד הביסה באינדיאנה על הפייסרס 73:94 .  מיאמי התעללה בדטרויט עם 65:92 .
 כל תוצאות הלילה :
 אינדיאנה פייסרס  ( 31:16 )  - קליבלנד קאבלירס  ( 11:37 )  94:73פילדלפיה סיקסרס  ( 31:15 )  - לוס אנג'לס לייקרס  ( 11:36 )  99:91אטלנטה הוקס  ( 15:30 )  - בוסטון סלטיקס  ( 15:29 )  91:100דטרויט פיסטונס  ( 30:15 )  - מיאמי היט  ( 22:24 )  92:65מינסוטה וולבס  ( 38:10 )  - לוס אנג'לס קליפרס  ( 26:20 )  97:111ניו ג'רזי נטס  ( 41:4 )  - וושינגטון וויזארדס  ( 30:15 )  81:79ניו אורלינס הורנטס  ( 21:25 )  - שיקגו בולס  ( 22:23 )  108:106 אחרי הארכהאוקלהומה ת'אנדר  ( 21:25 )  - דנבר נאגטס  ( 15:31 )  84:101יוסטון רוקטס  ( 21:25 )  - פורטלנד בלייזרס  ( 21:27 )  100:104סן אנטוניו ספרס  ( 18:27 )  - ממפיס גריזליס  ( 20:25 )  97:104גולדן סטייט ווריורס  ( 32:13 )  - שארלוט בובקאטס  ( 22:23 )  121:110יוטה ג'ז  ( 18:28 )  - סקרמנטו קינגס  ( 29:16 )  94:101
ההוקס המשיכו את העונה המצוינת שלהם עם עוד ניצחון מרשים על הסלטיקס .  מצד שני ,  הקבוצה של דוק ריברס ,  אחת המועמדות הבכירות יותר לאליפות ,  מראה סימנים של דעיכה ,  וכפי שהיא נראית כעת יהיה לה קשה לתת פייט רציני במזרח לאורלנדו וקליבלנד ,  שלא לדבר על הלייקרס במערב .
 ג'מאל קרופורד להט עם 28 נקודות  ( 18 מתוכן ברבע הראשון )  וג'ו ג'ונסון עם 27 נקודות  ( 16 מתוכן ברבע האחרון )  נתנו להוקס ניצחון רביעי העונה על בוסטון ,  דבר שלא קרה מאז עונת 1995/6 . " אני לא יודע אם היינו יכולים לנצח את המשחק עם הדרך שבה ההוקס שיחקו ",  אמר ולא ייסף מאמן הסלטיקס ריברס .
 בוסטון פתחה טוב עם 2:10 ,  אבל קרופורד היכה את הירוקים שוק על ירך מהפתיחה ,  ואף קבר שלשה מחצי מגרש עם הבאזר של הרבע הראשון .  אטלנטה החלה להגדיל את היתרון שלה ברבע השני .  בפתיחת הרבע הרביעי הורידו האורחים לפיגור בן נקודה ,  אבל הסיום היה שייך כולו לביתיים ,  שנותנים ל-18,732 הצופים הרבה סיבות לאופטימיות .
 ג'וש סמית סייע עם 12 נקודות ו-9 ריבאונדים להוקס ,  אל הורפורד הוסיף 11 ו-8 ריבאונדים .  פול פירס במשחק מצוין של 35 נקודות לא מנע הפסד ,  קווין גארנט תרם 15 ו-7 ריבאונדים .
 אחווה ,  אחווה ,  אבל האלופה לא חוותה חיים קלים בעיר האחווה .  אלן אייברסון להט ברבע השלישי ,  כשתפר 15 נקודות על הראש של הצהובים-סגולים מתוך 23 שלו בסך הכול במשחק .  קובי בריאנט ,  שחזר למקום הולדתו ,  התבקש על ידי פיל ג'קסון לעשות עבודה קצת יותר רצינית על הגארד של הסיקסרס ,  שמא זה לא יחולל הפתעה קטנטונת .  בריאנט הוציא לפועל ,  והבטיח את הניצחון ללייקרס .  זה היה הניצחון ה-532 בקריירה המפוארת של פיל ג'קסון בלייקרס ,  וכרגע הוא מפגר בניצחון אחד אחרי פט ריילי האגדי ,  שמוביל את טבלת הניצחונות של הלייקרס בכל הזמנים עם 533 .
 קובי עצמו נכנס טוב למשחק במחצית השנייה ,  כשהיה צריך אותו .  הוא סיים עם 24 נקודות  ( 10 מ-18 ל-2 ,  0 מ-4 ל-3 ,  4 מ-6 מהקו )  בקצת פחות מ-40 דקות .  פאו גאסול סיים עוד משחק מוצלח של 19 נקודות ו-10 ריבאונדים ,  רון ארטסט ממשיך להוכיח שההנחתה שלו בעיר המלאכים הייתה מוצלחת עם 18 נקודות .  למאר אודום עם 13 ו-9 ריבאונדים .  מלבד אייברסון ,  אלטון ברנד קלע 19 נקודות והוריד 9 ריבאונדים עבור הסיקסרס ,  סמואל דאלמבר  ( 12 ריבאונדים )  ות'אדיוס יאנג עם 10 נקודות כל אחד .
 מינסוטה וולבס  ( 38:10 )  - לוס אנג'לס קליפרס  ( 26:20 )  97:111
לזאבים נמאס להפסיד ,  ואחרי חמישה הפסדים רצופים הגיעה להם הקבוצה האנמית מלוס אנג'לס .  מינסוטה פתחה פער גדול כבר בסיומה של המחצית הראשונה  ( 37:56 )  .  רבע שלישי מוצלח יותר של האורחים  ( בו ניצחו 26:36 )  לא הספיק להם .  קורי ברואר הוליך את הוולבס עם 20 ,  ריאן הולינס וג'וני פלין קלעו 19 נקודות כל אחד ,  אל ג'פרסון עם 14 נקודות ו-16 שאיבות ,  קווין לאב 13 ו-13 .  בארון דייויס מלך אצל הקליפרס עם 28 נקודות ,  אריק גורדון גיבה אותו עם 17 ,  אל ת'ונרטון קלע 15 ,  מרקוס קמבי קלע 10 והוריד 19 מהלוח .
 לברון ג'יימס היה שוב קרוב מאוד לטריפל דאבל עם 22 נקודות ו-13 אסיסטים ,  אבל חסר ריבאונד אחד בניצחון הקאבס .  שאקיל אוניל כנראה כעס כשראה ששמו לא מופיע ברשימת האולסטאר אז הדיזל נתן משחק חזק עם כמות זהה של נקודות כמו של לברון ,  ואף הוריד 8 מנדרינות .  לברון התלהב משאקיל : " הוא ימשיך לשחק כך ",  אמר על הקולגה ,  שקלע 19 נקודות ומעלה בשלושה מארבעת משחקי הקבוצה האחרונים .
 הקאבס לא התקשו נגד ההוז'רס ,  כשכבר אחרי הרבע הראשון הובילו 18:36 .  אינדיאנה עוד צמצמה קצת ברבעים השני והשלישי ,  אבל קווץ' הגנתי של האורחים השאיר אותם על תשע נקודות בלבד ברבע האחרון ,  לעומת 17 של הקונטנדרית לאליפות .  זידרונאס אילגאוסקס סיים עם 13 נקודות אצל הקאבס .  מן העבר השני ,  דני גריינג'ר ביום בינוני מינוס של 13 נקודות ו-10 ריבאונדים ,  ברנדון ראש עם 12 ו-6 .  
דטרויט פיסטונס  ( 30:15 )  - מיאמי היט  ( 22:24 )  92:65
קשה לתאר במילה אחרת את מה שההיט עשו לבוכנות בעיר המכונית מלבד המילה התעללות .  הפיסטונס קלעו עוד ברבע הראשון 23 נקודות ,  אבל הרבעים הבאים שלהם היו רעים להחריד עם 13 ,  12 ו-17 ,  בהתאמה .  זה עוד קרה להם כשדווין וויד שיחק מחצית אחת בלבד  ( בסך הכול )  ומייקל ביזלי לא שיחק כלל .  מכיוון שכך בקבוצה מפלורידה כולם התגייסו למאמץ ,  והספסל של הקבוצה תרם 47 נקודות .  אולי הם תמיד צריכים את וויד לחצי משחק .
 פלאש שיחק ברבעים הראשון והשלישי עקב בעיה בגב וקבר 22 נקודות .  יודוניס האסלם סיים את המשחק עבור ההיט עם 16 נקודות ו-8 ריבאונדים ,  דורל רייט קלע 12 ,  ג'רמיין אוניל עם 10 נקודות ו-11 ריבאונדים .  צ'ארלי וילנואבה הוליך את רשימת קלעי הפיסטונס עם 15 נקודות .  טיישון פרינס ובן גורדון עם 10 נקודות כל אחד .
 ימים טובים עוברים על השוורים ,  כשהשיגו ניצחון חמישי ברצף .  ההורנטס עלו ליתרון 100:102 ,  וכשנותרו 8.8 שניות לסיום ,  הכדור היה בחזקתם .  אלא שהוצאת חוץ גרועה מאוד הביאה לאיבוד .  שיקגו יצאה להתקפה ,  בסופה קבר לואל דנג שתיים קלות כדי לקבוע שוויון 102 ,  ולשלוח את המשחק להארכה .  ההורנטס יצאו להתקפה אחרונה לקראת סיום חמש הדקות הנוספות ,  כשהם בפיגור שתי נקודות ,  אבל לא הצליחו לעשות כלום ,  ובסיום W מתוק עבור הבולס .
 דנג סיים משחק מצוין של 26 נקודות ו-7 ריבאונדים ,  דרק רוז עם 18 ,  בראד מילר קבר 14 ,  ג'ואקים נואה קלע 13 וטרף 18 כדורים חוזרים .  דייויד ווסט הרשים עם 29 נקודות ו-14 ריבאונדים ,  מרכוס ת'ונרטון עם 20 ,  כריס פול 18 ו-12 תופינים .
 אוקלהומה ת'אנדר  ( 21:25 )  - דנבר נאגטס  ( 15:31 )  84:101
קווין דוראנט חתך את הנאגטס ,  שחסרו את כרמלו אנתוני עקב פציעה בקרסול ,  עם משחק מצוין של 30 נקודות .  דוראנט יערוך בקרוב את ההופעה הראשונה שלו במשחק האולסטאר ,  וכפי שזה נראה כרגע היא רחוקה מלהיות אחרונה .  אוקלהומה עשתה את הבריחה במחצית השנייה עם 39:50 במהלכה .  ג'ף גרין סייע בת'אנדר עם 15 נקודות ,  ראסל ווסטברוק  ( 8 ריבאונדים )  וג'יימס הרדן הוסיפו 12 נקודות כל אחד .  צ'ונסי בילאפס הוביל את דנבר עם 19 ו-7 אסיסטים ,  ג'יי אר סמית עם 18 ,  קניון מרטין 13 ו-9 כדורים חוזרים .
 יוסטון רוקטס  ( 21:25 )  - פורטלנד בלייזרס  ( 21:27 )  100:104
קרב מערבי מעניין ,  שהסתיים בניצוחו של ארון ברוקס .  הגארד הדינמי של הטילים סיים משחק נהדר עם 33 נקודות ו-7 אסיסטים .  הקבוצה מאורגון צמצמה ל-102:100 ,  9 שניות לסיום ,  אבל קליעות עונשין מוצלחות של הרוקטס הביאו להם את הניצחון .  קארל לנדרי סיים עם 21 ,  לואיס סקולה  ( 8 ריבאונדים )  וטרבור אריזה קלעו 12 נקודות כל אחד .  רודי פרננדז הנהדר הוליך את הבלייזרס עם 25 נקודות ,  למרקוס אולדריג' עם 20 נקודות ו-7 ריבאונדים ,  סטיב בלייק 14 ו-9 אסיסטים .
 הקבוצה הכשרונית של הדובים עשתה לא מעט צרות לקבוצה של גרג פופוביץ' ,  כשעד אמצע הרבע הרביעי לערך היא הצליחה להישאר קרובה מאוד אליה .  לחיצה קטנה על הגז נתנה לספרס ניצחון מספר 27 .  טוני פארקר חסר לספרס ,  לאחר שנפצע בקרסולו במשחק הקודם .  בהיעדרו ,  ג'ורג' היל לקח את הפיקוד אצל הספרס ,  כשקלע 18 נקודות ,  ובכך סייע לטים דאנקן שגמר את המשחק עם 19 ו-9 ריבאונדים .  רוג'ר מייסון קבר 17 נקודות .  או ג'יי מאיו צלף 28 נקודות אצל הגריזליס ,  זאק רנדולף הוסיף 19 נקודות ו-13 ריבאונדים ,  מייק קונלי 12 ו-8 ריבאונדים .
 גולדן סטייט ווריורס  ( 32:13 )  - שארלוט בובקאטס  ( 22:23 )  121:110
סטיבן ג'קסון שב לאורקל ארינה של הלוחמים ,  לאחר שהצטרף לבובקאטס ב-16 לנובמבר העונה .  הבוז שנשרק לעברו מאלפי הצופים כל אימת שהוא קיבל את הכדור לא מנע ממנו לתת תצוגה התקפית מצוינת ,  כשהוא סיים את המשחק עם 30 נקודות .  גם ג'ראלד וואלאס קבר מספר דומה של נקודות כמו של ג'קסון ,  כשהוא גם מוריד 13 קרשים .  ריימונד פלטון ודי ג'יי אוגוסטין הוסיפו 14 נקודות כל אחד וגם חילקו 6 אסיסטים כל אחד .  קורי מגאטי הוביל את הלוחמים העייפים עם 25 נקודות ,  מונטה אליס וסטפן קרי  ( 9 ריבאונדים )  סיימו עם 22 נקודות כל אחד .
 ניו ג'רזי נטס  ( 41:4 )  - וושינגטון וויזארדס  ( 30:15 )  81:79
שתי הקבוצות עם המאזן הגרוע ביותר במזרח נפגשו .  אמנם אין תחרות לגבי מיהי הגרועה ביותר ,  אבל הנטס לא היו רחוקים מניצחון במשחק .  ברוק לופז איזן לשוויון 79 ,  6 שניות לסיום .  ארל בויקינס יצא להתקפה ,  בסיומה קלע סל וקבע עוד הפסד ,  מספר 41 לנטס .  בויקינס סיים משחק נאה עם 15 נקודות ,  אנדריי בלאץ' 14 ,  מייק מילר עם 7 נקודות ו-12 אשכוליות .  קורטני לי הוליך את הנטס עם 19 ,  לופז סייע עם 17 ו-8 ריבאונדים .
 
בוסטון ,  זה לא ממש בון טון
ההוקס הנחילו לסלטיקס הפסד שני רצוף ,  91:100 .  לייקרס גברה על פילדלפיה בחוץ 91:99 ,  קליבלנד הביסה את אינדיאנה 73:94

