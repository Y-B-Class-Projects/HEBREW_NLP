אקספון האמריקאית זכתה במכרז של ממשלת ארה"ב להנחת תשתיות תקשורת ב-63 מיליון דולר
28 מיליון דולר יינתנו לחברה כמענק ועוד 35 מיליון דולר יינתנו לאקספון כהלוואה
חברת אקספון-אינק האמריקאית ,  שהיא החברה האם של אקספון הישראלית ,  הודיעה לבורסה על מכרז ענק בו זכתה החברה להנחת תשתיות תקשורת .  היקף הפרויקט - 63 מיליון דולר .  כחלק ממדיניות הנשיא אובמה ,  ממשלת ארה"ב מבצעת בימים אלה השקעות עתק בפריסת תשתיות של סיבים אופטיים בכל רחבי ארה"ב .  הממשלה האמריקאית עושה זאת באמצעות מענקים והלוואות לחברות תקשורת ותשתית.אקספון זכתה במכרז בשווי של 63 מיליון דולר .  28 מיליון דולר יינתנו לחברה כמענק ועוד 35 מיליון דולר יינתנו לאקספון כהלוואה .  אקספון פועלת באזור טקסט כחברת תקשורת המספקת שירותי טריפל :  אינטרנט ,  טלפון וטלוויזיה ,  ושם גם תבצע את הפרויקט הלאומי.במקביל ,  מאשרת אקספון העולמית בהודעה לבורסה את מה שנחשף ב-themarker ,  כי החברה האם מוכרת את החברה הבת הישראלית - אקספון 018 - הפועלת בשוק השיחות הבין לאומיות .  בהודעה נכתב כי אקספון העולמית חתמה על מזכר הבנות למכירת החברה הישראלית ל'מרתון טלקום' של איש העסקים חזי בצלאל .  כעת מתחיל הליך בדיקת נאותות של מרתון טלקום באקספון .  סכום העסקה הצפויה טרם פורסם .
 
אקספון האמריקאית זכתה במכרז של ממשלת ארה"ב להנחת תשתיות תקשורת ב-63 מיליון דולר
28 מיליון דולר יינתנו לחברה כמענק ועוד 35 מיליון דולר יינתנו לאקספון כהלוואה

