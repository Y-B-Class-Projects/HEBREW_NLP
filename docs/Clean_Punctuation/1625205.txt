הקונגרס העלה את תקרת החוב הלאומי של ארה"ב ל-12.4 טריליון ד'
מ-2002 הוגבהה תקרת החוב 9 פעמים בסכום כולל של 5.7 טריליון ד' ;  פריצת התקרה עלולה לסכן את דירוג ארה"ב
הסנאט בארה"ב אישר היום את הגבהת תקרת החוב הלאומי של ארה"ב ב-290 מיליארד דולר לרמה של 12.4 טריליון דולר .  בהצבעה נדירה ערב חג המולד ,  תמכו בהחלטה 60 סנאטורים ו-39 התנגדו .  בית הנבחרים כבר אישר את העלאת תקרת החוב בהצבעה שקיים בשבוע שעבר.מאז 2002 ,  הגביה הקונגרס את תקרת החוב הלאומי של ארה"ב תשע פעמים בסכום כולל של 5.7 טריליון דולר ,  ומאז 1940 הועלתה תקרת החוב יותר מ-90 פעמים .  במקרה שהחוב הלאומי יחרוג מתקרת החוב ,  עלול הדבר להביא להפסקת פעילות זרועות הממשל בארה"ב .  אולם ,  מקרה דומה שאירע ב-1995 כאשר הממשל חרג לתקופה קצרה מתקרת החוב ,  לא הביא להשבתת פעילות הממשל.לפני ההצבעה היום ,  עמדה תקרת החוב על 12.1 טריליון דולר והיא צפויה להיפרץ עד סוף החודש .  הגירעון של ממשל ארה"ב בשנת התקציב האחרונה שהסתיימה בסוף ספטמבר ,  הסתכם ב-1.4 טריליון דולר - שיא של 64 שנה .  הגירעון השנתי היה שווה ערך ל-9.9% מהתוצר המקומי הגולמי  ( gdp )  של ארה"ב - פי שלושה משיעורו בשנת התקציב הקודמת .
 
הקונגרס העלה את תקרת החוב הלאומי של ארה"ב ל-12.4 טריליון ד'
מ-2002 הוגבהה תקרת החוב 9 פעמים בסכום כולל של 5.7 טריליון ד' ;  פריצת התקרה עלולה לסכן את דירוג ארה"ב

