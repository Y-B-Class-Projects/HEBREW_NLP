מפת המלונות של תל אביב תתרענן בשנים הקרובות עם 8 מלונות חדשים
ישראל מחזקת את מעמדה בענף התיירות העולמית :  יותר מ-1,200 חדרי מלון צפויים להיבנות לחוף ימה של תל אביב עד 2014 ■ בין 8 המלונות המתוכננים :  שני מותגי מלונאות בינלאומיים ,  קמפינסקי ומובנפיק ■ נשיא התאחדות המלונות בישראל ,  אלי גונן : " אין כיום הבדלים גד
אחרי שנים רבות שבהן לא נבנה מלון חדש לחוף ימה של תל אביב ,  צפויים להיבנות לא פחות מ-1,200 חדרי מלון בעיר עד 2014 .  בסך הכל מדובר בשמונה מלונות שצפויים לקום ברצועת החוף מצומת גלילות ועד לנמל יפו .  בין המלונות החדשים יפתחו שני מותגים בינלאומיים - קמפינסקי ומובנפיק .  שני המותגים האלה יפעלו זה לצד זה ברחוב הירקון בתל אביב במרחק הליכה האחד מהשני :  קמפינסקי ,  שנקרא כיום מלון דוד ,  יוקם צפונית למגדל האופרה ומובנפיק ,  שנקרא sea one ,  כ-200 מטר דרומית לו .  חברת נהל של הנרי טייק ,  הבעלים של מלון דיוויד אינטרקונטיננטל ו-30% ממלון הילטון תל אביב ,  נמצאת כמה שנים במשא ומתן עם רשת קמפינסקי כדי שזו תנהל את המלון .  המלון של חברת נהל צפוי להיפתח בתוך שלוש שנים מקבלת היתר הבנייה .  לפי מאזניה של אלקטרה נדל"ן ,  השותפות בפרויקט מובנפיק - אלקטרה נדל"ן ואורנים פרויקטים - חתמו ב-2001 על הסכם עם חברת ניהול המלונות מובנפיק ,  שלפיו היא תנהל את המלון בן 230 החדרים ל-15 שנים החל ממועד הפעלת המלון .  על פי הדו"חות של חברת אלקו ,  החברה האם של אלקטרה נדל"ן ,  מלון מובנפיק ייפתח ב-2011.מלון מובנקפי נבנה על שטח של כ-4.6 דונם ,  שבעבר עמד עליו בית הספר הירקון .  מלון זה ממוקם בקומות הגבוהות של פרויקט ובו בית מגורים ושטחים מסחריים .  פרויקט מובנפיק זכה בכותרות ב-2009 לאחר שאוליגרך רוסי-יהודי רכש בו דירת פנטהאוז תמורת 110 מיליון שקל .  בהסכם הניהול התחייבה מובנפיק להעביר ליזמים רווח תפעולי מינימלי בסך 15 אלף דולר ליחידת אירוח לשנה כדמי שכירות . " אם מובנפיק לא תגיע לסכום הזה היא תצטרך להביא כסף מהבית ",  מסביר מקורב לנושא . " זהו הסכם יוצא דופן .  מדובר על הבטחת תשואה בסכום של כ-3.5 מיליון דולר בשנה .  על בסיס הסכם זה יכלו היזמים לקבל מימון מהבנקים .  זהו הסכם ניהול שכיום כבר לא עושים ". היתרון שייך למותגים מומחה למלונאות בינלאומית מסביר כי לפתיחה של בתי מלון ממותגים בינלאומיים יש חשיבות רבה . " מלבד היתרון שיש למותגים אלה ברשת ההפצה הבינלאומית המוכרת לתיירים ממקומות אחרים בעולם ,  אנשים מוכנים לשלם מחיר גבוה יותר לדירת הנופש שאליה הם מגיעים כמה פעמים בשנה כדי לקבל את השירותים מחברת ניהול המלונות ",  הוא אומר .  אנשי תיירות אחרים מציינים את העובדה שמותג ידוע ובעל מוניטין מציב את ישראל על המפה הבינלאומית ומחזק את מעמדה כמדינה בטוחה ,  שמושכת אליה תיירים .  אלי גונן ,  נשיא התאחדות המלונות בישראל ,  שהיה מנכ"ל שרתון וכיום פועל בתחום המלונאות באופן עצמאי ,  סבור כי למותגים הבינלאומיים יש ערך .  לדבריו ,  עיקר כוחם של המותגים האלה הוא בתיירות עסקית ,  במלונות העירוניים ובמועדוני הלקוחות שלהם ,  שמושכים את הלקוחות לחזור ולהשתמש במלונות הרשת . " אין כיום הבדלים גדולים בין הרשתות הגדולות ,  החדר הוא אותו חדר ,  ולכן עניין ההיכרות האישית של הלקוח עם המלון משמעותי מאוד ",  הוא אומר .  המותגים מובנפיק וקמפינסקי שונים זה מזה למרות מוצאם המשותף :  מובנפיק מתמחה בתיירות עסקית בעוד שקמפינסקי נחשב יוקרתי יותר .  המלון של מובנפיק ,  יהווה תחרות למלונות כמו שרתון ,  קראון פלאזה והילטון ,  ואילו קמפינסקי יתחרה במלונות דוגמת ריץ קרלטון .  השקט הביטחוני מושך תיירים שני מלונות אלה אינם היחידים שעתידים להיפתח בשנים הקרובות בתל אביב .  בין הפרויקטים שנמצאים בשלבים שונים של אישורים נמצאים מלון אורכידיאה פאשה בכיכר השעון ביפו העתיקה ששייך לחברת אורכידיאה שבבעלות האחים נקש ;  מלון יובל של יוסף בוכמן ברחוב הירקון ;  מלון פרימה תל אביב ברחוב הירקון פינת פרישמן ,  שייבנה מחדש כמלון ברמה של 4 כוכבים ;  מלון הצוק מצפון לסי אנד סאן ,  שבנייתו כמעט הסתיימה ועשוי להיפתח כבר ב-2011 ;  ומלון בוטיק של המותג של רשת סטארווד ,  שהיזם אייבי רוזן מצהיר כי יבנה ביפו על חורבות מה שהיה בית החולים הצרפתי .  ואולם לא רק תל אביב זוכה לעלייה במספר המלונות .  השקט הביטחוני היחסי ששרר בישראל בשנים האחרונות והשינויים בתיירות העולמית ,  שסבלה מהטרור שהתפשט בעולם ,  הוציאו את ישראל מבדידותה כמדינה יחידה הסובלת מאירועים אלה .  העוסקים בתיירות הנכנסת מספרים כי הזמן שחולף מהאירוע הביטחוני ועד שהתיירים חוזרים הולך ומתקצר .  עוד תרמו לעלייה בתיירות ,  הם המהלכים ההדרגתיים של פתיחת השמים ,  ביטול אשרות כניסה מרוסיה ,  והגאות במספר התיירים שפקדו את הערים לאחר פעולות השיווק שיזם משרד התיירות -שהביאו את היזמים לשוב ולהטיל את יהבם על ענף המלונאות בישראל .  בין היתר ,  מול מלון ממילא שנפתח לא מכבר בירושלים ,  נמשכת במרץ בנייתו של מלון ולדורף אסטוריה של היזמים איי.פי.סי ,  עם 220 חדרים שאמורים להיפתח ב-2011 ;  בטבריה אמורה להסתיים בנייתו של מלון פרסטיז' בן 120 החדרים של הקבלן יאיר ובמן ;  באשדוד תנהל חברת אפריקה ישראל את מלון קראון פלזה אשדוד של היזמים שמעון צרפתי והחברה העירונית ;  ובמצפה רמון בונה רשת ישרוטל את מלון בראשית עם 112 חדרים ,  הכוללים בריכות צמודות .  הכנסות של 1.8 מיליארד שקל ב-2009 ב-2009 נרשמו כ-2 מיליון לינות של תיירים בתל אביב ,  שהכניסו לעיר 1.8 מיליארד שקל - 60% לעסקים בעיר ו-40% למלונות - ירידה של 15% לעומת 2008 .  במסיבת עיתונאים שקיימו באחרונה עמותת התיירות בתל אביב והתאחדות המלונות של תל אביב ,  אמר מנכ"ל התאחדות המלונות בתל אביב רבתי ,  אלי זיו ,  כי  " אם יגיעו לישראל 4 מיליון תיירים עד 2012 ,  כפי שקובעת תוכנית העבודה של משרד התיירות  ,  אזי יחסרו לעיר 2,500-4,000 חדרי מלון ".  זיו הוסיף כי ב-2009 הושקה תוכנית רב-שנתית למיצוב תל אביב כיעד לחופשה עירונית ,  שתקודם באמצעות חברות כמו איזי ג'ט וסוכני נסיעות בחו"ל .  לדברי אתי גרגיר ,  מנכ"ל עמותת התיירות תל אביב יפו ,  שיווקה של תל אביב כ"מגרש המשחקים של ישראל ",  שימתג אותה גם כעיר של צעירים ,  של תיירות גאה ושל אירועי ספורט ,  אמור להביא לעלייה של 20% במספר התיירים המגיעים לעיר .  חבר מועצת עיריית תל אביב יפו ומחזיק תיק התיירות ,  יניב וייצמן ,  סיפר כי כ-0.5 מיליון שקל לקידום התיירות הגאה לתל אביב יוקצו השנה מתקציבי משרד התיירות ,  עמותת התיירות של תל אביב והתאחדות המלונות של העיר.בשנים האחרונות חווה תל אביב תנופה של בנייה מלונאית במרכזה - מלונות עסקיים כמו קראון פלאזה סיטי סנטר ולאונרדו רמת החייל ,  מלונות בוטיק כמו מונטיפיורי מלון נווה צדק וארט הוטל בשדרות רוטשילד בשלבי בנייה נמצא ,  למשל ,  מלון המלך אלברט ברחוב נחמני שיהיה מלון סוויטות ברמה גבוהה .  מנכ"ל לשכת מארגני התיירות הנכנסת לישראל ,  עמי אתגר ,  טוען כי תל אביב נמצאת בתפוסת מלונות גבוהה מאוד בשנים האחרונות והצליחה להפוך ליעד בלעדי של תיירים - ולא רק במסגרת טיול ברחבי ישראל .  זאת בזכות פיתוח מוצרי נישה כמו התיירות הגאה ,  תיירות הקונגרסים ,  חופשות עירוניות קצרות .  צרכני תרבות  " אלה תהליכים שמתפתחים ולוקחים זמן ",  אומר אתגר , " בתל אביב יש שילוב של חוף ים עם עיר .  בנוסף ,  פיתוח התשתיות והקולינריה בעיר יילך ויגדיל את ביקושם של צרכני תרבות .  לכן ,  חשוב שייבנו מלונות חדשים עם מותגים בינלאומיים שיחזקו אותה עוד יותר ".  אתגר מציין כי כל המלונות המתוכננים לאורך החוף של תל אביב יהיו ברמה גבוהה ושילובם עם היצע המלונות ברמות שונות ברחבי העיר יוכל לתת פתרון לאוכלוסיות נוספות .  אף שמרכיב תיירות העסקים עדיין גבוה בתל אביב ,  ניכרים כבר סוגי תיירים אחרים כמו קבוצות של משפחות המגיעות לחגיגות בר מצווה וחתונות ,  תיירי תרבות וארכיטקטורה  - " אף שהם לנים פחות לילות במלונות מאשר ,  למשל ,  התיירות הנוצרית הקלאסית ,  שנמצאת יותר בגליל ובירושלים ",  מציין אתגר .  לדברי זיו ,  במארס אמורה התאחדות המלונות ביחד עם מינהל ההנדסה של תל אביב להגיש לוועדה המקומית לבניין ערים תוכנית של 10 מבנים שיוסבו למלונות ויוסיפו 600 חדרים לרמה העממית .  במשרד התיירות אומרים כי המשרד תומך ,  מקדם ומעודד פרויקטים להגדלת האכסון המלונאי בהרצליה ובתל אביב יפו . " שר התיירות ,  סטס מיסז'ניקוב ,  פועל מול האוצר להכנסת אזורים אלו לאזורי עדיפות לאומית במסגרת חוק השקעות הון ,  שיאפשר מתן מענקים ובמקביל ,  מסייע ליזמים המבקשים באזורים אלו להרחיב ,  להחזיר לשימוש ולשפץ מלונות קיימים ,  מעודד פרויקטים של אכסון מלונאי מיוחד ומסייע ליזמים בהיבט הסטטוטורי ".  רוב היוזמות למלונות החדשים בתל אביב החלו לפני כמה שנים והעלייה הדרמטית בבקשות לבנייה היתה ב-2007-2008 ,  כאשר בקשות אלה מגיעות עתה לכלל מימוש .  כמו כן ,  בשנות ה-90 ובשנות ה-2000 התרכזה מרבית הבנייה התרכזה בים המלח ובאילת ,  כאשר התיירות הנכנסת באה בעיקר לירושלים ולתל אביב .  בשתי ערים אלה לא היתה תוספת בנייה משמעותית ולכן היזמים נותנים להן כיום עדיפות לבנייה .  חלוקת לינות התיירים בישראל היא שליש בירושלים ,  כ-30% במטרופולין של תל אביב והיתר ברחבי הארץ . " אם יש סקטור שהגדיל את חלקו בתיירות בתל אביב זוהי תיירות הנופש ,  הפלז'ר ",  אומר זיו . " רואים תיירים יהודים מצרפת ומבריטניה ובקיץ ניתן לראות גם איטלקים שבאים לחופשה .  זאת לצד תיירות העסקים ,  ששמרה על שיעור של כ-30% ". 

מפת המלונות של תל אביב תתרענן בשנים הקרובות עם 8 מלונות חדשים
ישראל מחזקת את מעמדה בענף התיירות העולמית :  יותר מ-1,200 חדרי מלון צפויים להיבנות לחוף ימה של תל אביב עד 2014 ■ בין 8 המלונות המתוכננים :  שני מותגי מלונאות בינלאומיים ,  קמפינסקי ומובנפיק ■ נשיא התאחדות המלונות בישראל ,  אלי גונן : " אין כיום הבדלים גד

