חשד לרצח באשדוד :  גופת גבר נמצאה תלויה בחורשה
הגופה ,  שעליה סימני אלימות רבים ,  נמצאה על ידי עובר אורח בחורשה ברחוב משה דיין בעיר .  כוחות משטרה הגיעו למקום ופתחו בחקירה .  טרם ידוע אם מדובר ברצח או התאבדות
 ( צילום :  שי מכלוף ,  עריכת וידיאו :  רן צימט ) 
גופת גבר כבן 30 התגלתה אחר הצהרים  ( שני )  ,  כשהיא תלויה בחורשת  " גבעת הטילים "  ברחוב שדרות משה דיין באשדוד .  על הגופה היו סימני אלימות רבים ,  והיא נמצאה כשידיה ורגליה כפותות .  המשטרה פתחה בחקירת נסיבות האירוע .  במשטרה בודקים אם מדובר ברצח או בהתאבדות .  
נהג טרקטור שעבר במקום ,  ראה את הגופה תלויה בחבל על ענף של אחד העצים והזעיק צוותים של מד"א ומשטרה .  צוות מד"א שהגיע למקום נאלץ לקבוע את מות הגבר .  מדובר באדם שככל הנראה אינו מוכר למשטרה ,  ולפי ההערכות הוא הוכה לאחר שנתלה .  אתמול נמצאה גופתו של צעיר בן 28 במיטתו בראשון לציון כשהוא דקור .  המשטרה פתחה בחקירת הרצח .
 
חשד לרצח באשדוד :  גופת גבר נמצאה תלויה בחורשה
הגופה ,  שעליה סימני אלימות רבים ,  נמצאה על ידי עובר אורח בחורשה ברחוב משה דיין בעיר .  כוחות משטרה הגיעו למקום ופתחו בחקירה .  טרם ידוע אם מדובר ברצח או התאבדות

