החששות מגירעונות בפורטוגל וביוון הפילו היורו וגררו מטה בורסות מניות ,  אג"ח וסחורות ברחבי העולם
הנפט ננעל בירידה של 5% ;  מחיר הזהב ירד ביותר מ-4% ;  היורו נחלש ב-1.1% מול הדולר
מניות ברחבי העולם רשמו ירידות ,  והיורו נחלש לרמתו הנמוכה ביותר מאז מאי בעקבות חששות מתפיחת הגירעונות הממשלתיים ופגיעה בהתאוששות הכלכלית בעולם .  מחירי הסחורות אף הם רשמו היום ירידות חדות בעקבות חששות כי התאוששות איטית תפגע בביקוש לסחורות .  מדד msci העולמי לשווקים מפותחים ירד היום ב-2.4% ,  הירידה החדה ביותר מאז אוקטובר .  מדד השווקים המתפתחים של msci ירד ב-2.8% .  בורסות פורטוגל וספרד ננעלו היום בירידות חדות בעקבות חששות מתפיחת גרעונותיהן .  החוזים על הנפט הגולמי צנחו בכ-5% ,  הירידה החדה ביותר זה חצי שנה ומחיר הזהב ירד בשיעור החד מאז 2008.היורו נחלש היום ב-1.1% מול הדולר בעקבות חששות כי גירעונותיהן של ספרד ,  פורטוגל ויוון יכבידו על גוש היורו .  היורו נסחר ברמה של 1.3744 דולר .  הדולר התחזק ב-0.8% מול הליש"ט ,  לרמה של 1.5763 דולר לליש"ט .  ז'אן קלוד טרישה ,  נגיד הבנק המרכזי של אירופה  ( ecb )  ניסה היום להפיג את החששות ,  ואמר כי הוא תומך בהחלטות שקיבלה יוון על מנת להתמודד עם חובותיה הגדולים .  למרות דבריו ,  נרשמו ירידות חדות בבורסות ובמטבעות האירופיים .  הבנק המרכזי של אירופה הותיר היום את הריבית בגוש היורו ללא שינוי ברמה של 1% ,  בהתאם לתחזיות הכלכלנים.מדד דאו ג'ונס סטוקס 600 ירד ב-2.7% ,  הירידה החדה ביותר של המדד הכלל-אירופי בחודשיים וחצי האחרונים .  לונדון ירדה היום ב-2.2% .  פרנקפורט ירדה ב-2.5% .  פאריס ירדה ב-2.8% .  ירידות חדות נרשמו בבורסות הים-תיכוניות ,  ומחירי הביטוח על האג"ח של יוון ,  פורטוגל וספרד עלו לאחר שהתעוררו חששות מכך שממשלות יוון ופורטוגל יתקשו לצמצם את גירעונותיהן המנופחים .  בורסת מדריד ירדה ב-5.9% .  בורסת ליסבון ירדה ב-4.9% .  אתונה ירדה ב-3.9% .  מילנו ירדה ב-3.5%.האג"ח הממשלתיות של פורטוגל הובילו את הירידות היום ,  והפער בין התשואה על אג"ח ממשלתיות של פורטוגל לאג"ח הממשלתיות של גרמניה התרחב ל-1.56% ,  הפער הגדול ביותר מאז 1997 .  ביטוח האג"ח של פורטוגל באמצעות חוזי cds זינק ב-0.27% לשיא ,  לפי נתוני חברת cma דאטהוויז'ן .  ביטוח האג"ח של יוון התייקר ב-0.14% וביטוח האג"ח של ספרד התייקר ב-0.13%.הירידות נמשכות גם בבורסות ביבשת אמריקה לאחר גידול מפתיע בתביעות האבטלה הראשונות בארה"ב ,  ודו"ח מאכזב של חברת ההשמה מונסטר וורלדווייד .  בוול סטריט יורד מדד דאו ג'ונס ב-2.2% ;  נאסד"ק יורד ב-2.5% .  בורסת טורונטו יורדת ב-1.9% .  מדד בווספה הברזילאי יורד ב-4.7% .  התשואה על האג"ח הממשלתיות של ארה"ב צנחה ב-0.1% לרמה של 3.61% בעקבות בריחת המשקיעים להשקעה הנחשבת בטוחה.בשוק הסחורות נרשמו ירידות חדות בעקבות החששות כי החובות הכבדים בהן שרויות מדינות רבות יכבידו על התאוששות כלכלית ויפגעו בביקוש למתכות תעשייתיות ולאנרגיה .  החוזים על הנפט הגולמי מסוג light crude למסירה במארס ננעלו היום בירידה של 4.9% למחיר 73.14 דולר לחבית בבורסת הסחורות של ניו יורק .  מוקדם יותר היום נחלש הנפט הגולמי כבר ב-5.9% ,  הירידה החדה ביותר זה חצי שנה.החוזים על הזהב למסירה באפריל צנחו ב-4.1% ,  הירידה החדה ביותר מאז 2008 ,  וננעלו בשער 1,066.6 דולר לאונקיה בניו יורק .  החוזים על הנחושת למסירה במארס ננעלו בירידה של 3.2% למחיר 2.8775 דולר לליברה בניו יורק .
 
החששות מגירעונות בפורטוגל וביוון הפילו היורו וגררו מטה בורסות מניות ,  אג"ח וסחורות ברחבי העולם
הנפט ננעל בירידה של 5% ;  מחיר הזהב ירד ביותר מ-4% ;  היורו נחלש ב-1.1% מול הדולר

