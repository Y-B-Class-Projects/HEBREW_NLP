מהיום :  מחיר דקת שיחה מהבית לסלולר יורד
מתקשרים מהבית :  בזכות הורדת דמי הקשוריות ,  שנכנסת הבוקר לתוקפה ,  נוכל להתקשר מהטלפון הקווי לסלולר ב-15 אגורות בלבד .  הצרכנים יוכלו לחסוך כמיליארד שקל בשנה
החל מאתמול ירדו מחירי השיחות מטלפון קווי לסלולרי עקב ירידת דמי הקישוריות .  מחיר דקה כזו כעת הוא 15 אגורות במקום 34 אגורות .  המשמעות :  כדאי להסיט את כל השיחות ליעדים סלולריים לטלפון הקווי .  נתונים שמפרסם משרד התקשורת מראים שהצרכנים  ( הפרטיים והעסקיים )  יוכלו לחסוך כמיליארד שקל בשנה עקב הורדת דמי הקישוריות .  
דמי הקישוריות העדכניים ,  בתוספת מדד המחירים לצרכן וייקור הנובע מהעלאת תמלוגי חברות התקשורת ,  הם 7.2 אגורות לדקה .  משרד התקשורת ,  שהתבסס על דפוסי השימוש ב-2009 ,  מצא כי 700 מיליון שקל ייחסכו בהוצאות של שיחות מטלפון קווי לסלולרי ,  100 מיליון שקל ייחסכו בשיחות מסלולר לסלולר  ( למיעוט הלקוחות שנמצא בתוכניות שאינן fix לכל יעד )  ועוד 60 מיליון שקל ייחסכו בשיחות סלולר לחו"ל  ( שיחת סלולר לחו"ל מורכבת מקישוריות בתוספת מקטע השיחה לחו"ל ,  שמשולם לחברת השיחות הבינלאומיות )  .  
לפי בזק ,  הסטה של 10% מהשיחות לטלפון הקווי  ( ליעד סלולרי )  תגדיל את החיסכון המשקי בכ-2 מיליארד שקל .  חברות הסלולר ניסו להיאבק בהורדת הקישוריות בבג"ץ ,  אך הדיון בעתירה נדחה .  
צרכנים שנמצאים בתוכנית תעריפים סלולריות המבוססות על חבילת דקות ,  לא יוכלו ליהנות מחיסכון בעת הסטת דקות לקווי .  ההמלצה הצרכנית במקרה זה היא לבחון אפשרות של הפרת חוזה - כאשר החל ב-1 בפברואר יירדו קנסות היציאה באופן משמעותי .  לגבי לקוח חדש בחברת סלולר ,  ההמלצה היא לא לבחור בתוכניות המבוססות על חבילת דקות .
 
מהיום :  מחיר דקת שיחה מהבית לסלולר יורד
מתקשרים מהבית :  בזכות הורדת דמי הקשוריות ,  שנכנסת הבוקר לתוקפה ,  נוכל להתקשר מהטלפון הקווי לסלולר ב-15 אגורות בלבד .  הצרכנים יוכלו לחסוך כמיליארד שקל בשנה

