החייל שנפצע קשה לרמטכ"ל :  רוצה לחזור לצבא
הרמטכ"ל גבי אשכנזי ביקר בבית החולים סורוקה את אחד מחיילי צה"ל שנפצעו בתקרית בסוף השבוע .  החייל ,  סמל גיא אלמקייס שנפגע קשה בתקרית אמר לרמטכ"ל כי ברצונו לחזור בהקדם לפלוגה
הרמטכ"ל רב אלוף גבי אשכנזי ביקר הבוקר  ( שני )  בבית החולים סורוקה בבאר שבע את חייל צה"ל סמל גיא אלמקייס ,  שנפצע באורח קשה בהיתקלות שאירעה ביום שישי שעבר ברצועת עזה .  הגשש שנפגע בתקרית באורח קל עד בינוני שוחרר אתמול מבית החולים .  
אלמקייס סיפר לרמטכ"ל את שאירע בתקרית ותיאר בפניו את השתלשלות האירועים שהובילו לפציעתו ולמותם של רב סרן אלירז פרץ וסמל ראשון אילן סביאטקובסקי .  בתום הביקור אמר אשכנזי כי  " באתי לבקר בבית החולים וראיתי את גיא שהיה במצב קשה והיום מצבו השתפר .  הוא מתאושש ,  יחלים ויבריא וכבר אמר לי שהוא רוצה לחזור לפלוגה ובחזרה לחטיבת גולני ". 
משפחתו של אלמקייס מספרת כי ליל הסדר הנוכחי מקבל משמעות מיוחדת בעיניהם . " אין ספק שאת ליל הסדר הזה נעשה בסגנון אחר ",  סיפר אביו איציק שיעשה את החג בסמוך ליחידת הטיפול הנמרץ בבאר שבע במקום בבית המשפחה בבת ים , " מבחינתנו הדבר החשוב ביותר זה שגיא יעמוד על הרגליים ויחלים .  אנחנו שמחים לראות שהוא מתאושש ואפילו לפני שנכנס לחדר הניתוח הוא ביקש מהרופאים למהר כי הוא רוצה לשוב ולהילחם .  גיא הוא ילד שמורעל על חטיבת גולני ועבורו ההגנה על תושבי המדינה והחברים שמשרתים לצידו הם ערך עליון והוא חש גאווה להיות שייך למשפחת גולני ".  
למרות הפציעה הקשה ,  מספר האב ,  הוא לא מתכוון לעצור את בנו מלשוב לצה"ל . " אני בטח לא אהיה המחסום שיעצור אותו מלחזור לצבא ,  אבל קודם כל שיתאושש ",  אמר איציק אלמקייס , " גם כשהאנשים מסביבו אמרו לו 'למה לך לשרת ביחידה קרבית' גיא תמיד השתיק אותם ואמר לכולם שאם הוא לא יהיה שם בקו האש אף אחד לא יעשה את זה במקומו .  בכל מהלך שירותו בדרום הוא הרגיש שהוא מגן על קרובי משפחתו שמתגוררים בשדרות ולכן הגישה הנוכחית שלו לא מפתיעה אותנו בכלל .  אנחנו מקבלים תמיכה מאנשים שאנחנו כלל לא מכירים מכל רחבי הארץ ושגיא הפך להיות לא רק הבן של משפחת אלמקייס אלא של המדינה כולה וזה מאוד מעודד אותנו ".  
אתמול ביקר אשכנזי באזור התקרית .  הרמטכ"ל שמע את עיקרי התחקיר והלקחים מהאירוע עד כה וערך תצפית על האזור .  במהלך הביקור ערך הרמטכ"ל שיחה עם מפקדי וחיילי גדוד  " ברק "  של חטיבת גולני ,  שאיבדו באירוע ביום שישי את סגן מפקד הגדוד ואת חברם לגדוד .  הרמטכ"ל אמר ללוחמים כי  " אתם מהווים את החומה בין המחבלים ליישובים .  ייתכנו אירועים נוספים ,  אליהם יש להיערך ". 

החייל שנפצע קשה לרמטכ"ל :  רוצה לחזור לצבא
הרמטכ"ל גבי אשכנזי ביקר בבית החולים סורוקה את אחד מחיילי צה"ל שנפצעו בתקרית בסוף השבוע .  החייל ,  סמל גיא אלמקייס שנפגע קשה בתקרית אמר לרמטכ"ל כי ברצונו לחזור בהקדם לפלוגה

