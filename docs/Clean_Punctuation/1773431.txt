רומן אברמוביץ' יבנה את הבית היקר ביותר בבריטניה - שוויו צפוי להגיע ל-230 מיליון דולר
הבית החדש יאחד תשע דירות קיימות ויכלול שמונה קומות בשטח כולל של 2,787 מ"ר .  בין היתר יהיו בו בריכה מקורה ואולם קולנוע
 >  >  המיליארדר הרוסי רומן אברמוביץ' אינו מסתפק בעשרות הבתים שבבעלותו ברחבי תבל ,  ומתכנן לבנות בלונדון את הבית היקר ביותר בבריטניה ,  ברובע נייטסברידג' שסמוך לאצטדיון קבוצת הכדורגל האנגלית צ'לסי ,  שבבעלותו .  עם השלמתו ,  צפוי שווי הבית להגיע ל-150 מיליון ליש"ט  ( 230 מיליון דולר )  - דיווח אתמול העיתון הבריטי  " דיילי מייל ".  אברמוביץ' ,  44 ,  האיש ה-50 הכי עשיר בעולם עם הון אישי של 11.3 מיליארד דולר לפי  " פורבס ",  רכש במהלך השנים את כל תשע דירות המגורים בשני בניינים עתיקים צמודים תמורת סכום מוערך של 15-20 מיליון ליש"ט  ( 23-29 מיליון דולר )  לכולן יחד .  כעת בכוונתו לאחד את תשע הדירות ולערוך שיפוץ כולל של שני הבניינים ,  שיחוברו לצורך הקמת ביתו החדש .  שטח הבית המתוכנן הוא 2,787 מ"ר והוא יכלול חמש קומות מגורים ,  ושלוש קומות תת-קרקעיות .  בין היתר יהיו בבית בריכה מקורה ,  אולם קולנוע ,  סאונה ,  חניון תת-קרקעי ,  שמונה חדרי שינה עם שירותים צמודים ומגורים לעובדים .  המבנה הוקם במקור במחצית הראשונה של המאה ה-19 ,  ותוכנן על ידי האדריכל הלונדוני תומאס קיוביט ,  שהיה אחראי בין השאר על עיצוב החזית המזרחית של ארמון בקינגהאם .
 
רומן אברמוביץ' יבנה את הבית היקר ביותר בבריטניה - שוויו צפוי להגיע ל-230 מיליון דולר
הבית החדש יאחד תשע דירות קיימות ויכלול שמונה קומות בשטח כולל של 2,787 מ"ר .  בין היתר יהיו בו בריכה מקורה ואולם קולנוע

