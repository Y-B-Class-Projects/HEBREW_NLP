טבע גברה על טקדה היפנית בקרב על תרופה של 513 מיליון דולר 
 >  >  חברת טבע זכתה בניצחון בקרב המשפטי על שיווקה של התרופה פרווסיד  ( prevacid solutab )  ,  לאחר שבית משפט לערעורים אישרר את החלטתה של ערכאה נמוכה יותר וקבע כי טבע אינה מפירה פטנט של חברת טקדה היפנית .  טבע ממתינה עדיין לקבלת אישור סופי מרשות המזון והתרופות האמריקאית  ( fda )  לשווק את הגירסה הגנרית שלה ל-prevacid בטבליות מתפוררות בפה .  המכירות בארה"ב של התרופה ,  שמיועדת לטיפול בחומציות הקיבה ,  הסתכמו ב-513 מיליון דולר ב-12 החודשים האחרונים על פי נתוני סוכנות המחקר הרפואי ims .  תוקפו של הפטנט המגן על התרופה הוא עד מאי 2013 ,  ונראה כי עם קבלת אישור ה-fda תיהנה טבע מבלעדיות של שישה חודשים בשיווקו .  בית המשפט הפדרלי של דלוור פסק בנובמבר 2009 לטובת טבע במשפט הפטנטים שלה כנגד טקדה ,  אולם טבע ציינה אז כי בכוונתה לבחון לעומק את החלטת בית המשפט לפני שתחליט על צעדיה הבאים .  טבע החלה לשווק בנובמבר 2009 ,  יחד עם מיילן וסנדוז ,  גירסה של התרופה בקפסולות בחוזקים של 15 ו-30 מ"ג שמכירותיה ,  במונחי תרופת המקור ,  3 מיליארד דולר לשנה .  יממה קודם לכן קיבלה טבע אישור מותנה מה-fda לשווק גירסה גנרית של התרופה femara ,  שפותחה על ידי חברת נוברטיס ומיועדת לטיפול בסרטן השד .  איום לקופקסון בתוך כך גבר הסיכון לרמת המכירות של התרופה קופקסון ,  שהיא התרופה המקורית של טבע לטיפול בטרשת נפוצה ,  לאחר שבסוף השבוע פורסמו ב-new england journal of medicine תוצאותיהם של שני מחקרים שהראו כי התרופה האורלית שמפתחת נוברטיס ,  fty720 ,  לטיפול בטרשת נפוצה הצליחה להפחית את החמרת המוגבלות המוטורית של החולה ב-30% והפחיתה את מספר ההתקפים שהחולה חווה ב-52% ביחס לתרופה אוונקס שפיתחה ביוג'ן איידק ,  ופועלת במנגנון שונה מזה של הקופקסון .  כל חמש התרופות שניתנות לחולים עד כה הן בהזרקה או בעירוי ,  ועל כן השקת תרופה אורלית נחשבת למהלך שעשוי לשנות את מבנה התחרות בענף .  נוברטיס הגישה בדצמבר 2008 בקשה לרשות התרופות האירופית ול-fda לאשר את הגירסה האורלית בטבלית של 0.5 מ"ג ,  ותמתין עד פברואר 2010 לתשובת הרשות האמריקאית בנוגע לנכונות לתת עדיפות לבחינת הבקשה בתוך שישה חודשים .  תשובה חיובית מצד ה-fda עשויה ,  להערכת מנהל פיתוח התרופות של החברה טרבור מנדל ,  להביא להשקת התרופה כבר בסוף 2010 .
 
טבע גברה על טקדה היפנית בקרב על תרופה של 513 מיליון דולר 
nan
