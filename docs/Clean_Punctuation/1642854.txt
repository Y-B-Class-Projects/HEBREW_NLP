בוטלה הנפקתה של מפעילת מוזיאון מאדאם טוסו והגלגל הענק של לונדון 
קרן בלקסטון זנחה את הרעיון להנפיק את מרלין אנטרטיינמנט ,  יממה לאחר שביטלה הנפקה ראשונה לציבור של חברה נוספת
 >  >  מפעילת פארקי השעשועים מרלין אנטרטיינמנט - הכוללת בין השאר את מוזיאוני מאדאם טוסו ,  פארקי לגו-לנד והגלגל הענק של לונדון london eye - זנחה את תכוניתה לבצע הנפקה ראשונה לציבור  ( ipo )  בבורסת לונדון לפי שווי של כ-2 מיליארד ליש"ט  ( 3.1 מיליארד דולר )  עקב התנודתיות הגוברת בשווקים הפיננסיים .  מרלין ,  הנמצאת בבעלות בלקסטון - קרן ההשתלטות הגדולה בעולם - היתה אמורה לבצע את ההנפקה השבוע .  ואולם אתמול הודיעה החברה במפתיע כי אין בכוונתה להנפיק את מניותיה לציבור בקרוב .  קרן בלקסטון רכשה את מרלין ב-2005 ,  ומאז רכשה שורה של פעילויות נוספות בתחום השעשועים ,  שצורפו לחברה .  ההודעה על ביטול הנפקת מרלין באה יום אחד בלבד לאחר שחברת התיירות טראוולפורט ,  שאף היא נמצאת בבעלותה של בלקסטון ,  הודיעה על זניחת תוכניותיה לבצע הנפקה ראשונה לציבור בבורסת לונדון .  טארוולפורט ,  המספקת שירות הזמנות לטיסות ולבתי מלון ,  תיכננה לבצע את ההנפקה לפי שווי של 1.8 מיליארד ליש"ט .  ביטול ההנפקות הראשונות בבורסת לונדון מצטרף לסימנים של קשיים גם בשוק ההנפקות הראשונות בארה"ב .  זאת לאחר שכמה חברות אמריקאיות - החל באימפריאל קפיטל גרופ וכלה בחברת פרנד פיינדר נטוורקס ,  המוציאה לאור את המגזין  " פנטהאוז "  ומפעילה אתרי רשתות חברתיות  " למבוגרים בלבד "  - החליטו לדחות הנפקות מתכוננות על רקע הירידות בשוקי המניות בחודש החולף .  שלוש חברות - בהן חברת שיווק באינטרנט שלה מייעץ פרנק קואטרון ויצרנית מיכלי פלסטיק - שבשליטת קרן בלקסטון ביצעו בשבוע שעבר הנפקות ראשונות לציבור בוול סטריט ,  אך התמחור של כל שלוש ההנפקות היה נמוך מהצפוי .
 
בוטלה הנפקתה של מפעילת מוזיאון מאדאם טוסו והגלגל הענק של לונדון 
קרן בלקסטון זנחה את הרעיון להנפיק את מרלין אנטרטיינמנט ,  יממה לאחר שביטלה הנפקה ראשונה לציבור של חברה נוספת

