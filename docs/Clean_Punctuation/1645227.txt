4 בנקים נסגרו בסוף השבוע בארה"ב ;  מספר הבנקים שקרסו עלה ל-185
וואן וסט בנק ,  שנמצא בבעלות משקיעים כמו פולסון וסורוס ,  רכש את נכסיו של בנק לה חולה מדרום קליפורניה
הרגולטורים בארה"ב סגרו בסוף השבוע ארבעה בנקים בקליפורניה ,  פלורידה ,  טקסס ואילינוי .  בכך עלה מניין הבנקים שנסגרו עד כה השנה ל-20 ,  ומספר הבנקים שנסגרו מאז תחילת המשבר ב-2007 ל-185.נכסיו של אחד מהבנקים שנסגרו ,  לה חולה בנק מדרום קליפורניה ,  נרכשו על ידי וואן וסט בנק ,  שהוקם משרידיו של בנק המשכנתאות הכושל אינדימק .  לה חולה החזיק בנכסים בשווי 3.6 מיליארד דולר ,  לפי נתוני התאגיד הפדרלי לביטוח פיקדונות  ( fdic ) .הבנקים האחרים שנסגרו הם מרקו קומיוניטי בנק מפלורידה ,  לה קוסטה נשיונל בנק מטקסס ,  וג'ורג' ושינגטון סייבינגס בנק מאילינוי .  עלות קריסתם של הבנקים לקרן התאגיד לביטוח פיקדונות היא 1.1 מיליארד דולר .  ה-fdic צופה כי קריסות הבנקים יעלו לקרן הביטוח שלו 100 מיליארד דולר עד 2013.וואן וסט ,  שרכש את נכסיו של לה חולה ,  נמצא בבעלותה של קבוצת משקיעים ,  הכוללת את כוכבי קרנות הגידור ג'ון פולסון וג'ורג' סורוס ,  כמו גם קרן הקשורה למייקל דל ,  מייסד יצרנית המחשבים דל .  ב-2008 השתלט ה-fdic על אינדימק ,  בהשתלטות הגדולה ביותר שלו אי פעם ,  אשר עלתה לקרן שלו 10.7 מיליארד דולר .
 
4 בנקים נסגרו בסוף השבוע בארה"ב ;  מספר הבנקים שקרסו עלה ל-185
וואן וסט בנק ,  שנמצא בבעלות משקיעים כמו פולסון וסורוס ,  רכש את נכסיו של בנק לה חולה מדרום קליפורניה

