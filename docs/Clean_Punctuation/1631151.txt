מכבי תל אביב :  ראלדס לא הולך לשום מקום
במועדון מכחישים את הפרסומים על מעבר אפשרי של השחקן לארגנטינה .  אילייה יברויאן צפוי להישאר עד תום העונה בקבוצה
שחקני מכבי תל אביב שבו היום  ( שני )  לאימונים ופתחו בהכנות לקראת משחק חצי גמר גביע הטוטו מול בית"ר ירושלים  ( רביעי ,  איצטדיון רמת גן )  .  הקשר ניסו קפילוטו ,  שנמצא בשלבי החלמה מהמתיחה בשריר הירך האחורי ,  הסתפק באימון ריצה בלבד ,  ובכל מקרה לא יהיה כשיר למשחק מול בית"ר ,  כמו גם למשחק הליגה מול בני יהודה בשבת .  ליאור ז'אן ימשיך לתפקד כבלם לצידו של רונלד ראלדס ,  וגי'זרמו ישראלביץ' יפתח שוב בקישור האחורי לצידו של שירן ייני .  אפשרות נוספת היא שאנדריי קומאץ' יתופקד לצידו של ייני במרכז המגרש .  
במכבי תל אביב ראו את הפירסומים בארגנטינה לגבי ראלדס ,  וגורמים במועדון אמרו כי אין כל כוונה לשחרר את השחקן ,  כאשר המגמה היא לממש את האופצייה עליו ולהחתימו גם לעונה הבאה ,  כמו גם את הקשר הסרבי ,  איביצ'ה אילייב שמרשים מאוד עד כה .  במועדון אף התייחסו היום לעתידו של אילייה יברויאן ,  ונכון לעכשיו הוא אינו משוחרר מהקבוצה ,  כשהאפשרות הריאלית היא שהוא יישאר במועדון עד סיום העונה .  
במכבי ממשיכים במאמצים לצרף חלוץ רכש ,  אולם נכון לעכשיו נראה שהאפשרות שיגיע חלוץ לקבוצה קלושה ,  זאת כיוון שכל המועמדים הישראלים ירדו מהפרק ובקבוצה לא מתכוונים לקחת סיכון בהתחמת חלוץ זר .  היום החלה מכירת הכרטיסים לקראת המשחק מול בני יהודה בשבת ,  ואוהדי מכבי יוכלו לרכוש כרטיסים בשערים 7 ו-11 .  במכבי תל אביב חנכו היום מועדון חדש למען ילדי המחלקה בטקס מיוחד .  יו"ר מכבי ,  אביב בושינסקי אמר : " המועדון והפעילות בו היא חשובה ,  זה עוד כלי לתת לשחקנים להצליח ולהיות בן אדם טוב יותר ".  

מכבי תל אביב :  ראלדס לא הולך לשום מקום
במועדון מכחישים את הפרסומים על מעבר אפשרי של השחקן לארגנטינה .  אילייה יברויאן צפוי להישאר עד תום העונה בקבוצה

