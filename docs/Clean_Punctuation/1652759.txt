חשד :  תע"א הכשילה את אלביט במכרז של 50 מיליון ד' בקולומביה
משרד הביטחון יבדוק חשדות לפיהם חברה ישראלית עמדה מאחורי פרסומים שהטילו דופי במל"טים מתוצרת אלביט וגרמו להקפאת המכרז
 >  >  משרד הביטחון בודק חשד לפיו חברה ישראלית פעלה להכשיל זכייה של אלביט מערכות במכרז בקולומביה .  מדובר במכרז למטוסים ללא טייס  ( מל"ט )  בהיקף של כ-50 מיליון דולר שבו זכתה אלביט לפני כחודשיים - כך מסרו בסוף השבוע מקורות מקורבים לתעשיות הביטחוניות .  לדברי המקורות ,  במכרז השתתפו חברות זרות וכן התעשייה האווירית  ( תע"א )  .  לאחר הזכייה של אלביט מערכות הופצו בתקשורת המקומית פרסומים ,  בהם כאלה המטילים ספק באיכות מוצריה ובדרך הזכייה במכרז .  כתוצאה מכך הקפיא משרד הביטחון של קולומביה את הזכייה .  בישראל מייחסים חשיבות גדולה לשיתוף פעולה עסקי-ביטחוני עם קולומביה .  על רקע זה טס מנכ"ל משרד הביטחון ,  אודי שני ,  לקולומביה כדי להסדיר את הסוגיה .  שני הבטיח לפתוח בחקירה בניסיון לחשוף אם חברה ישראלית מתחרה עמדה מאחורי הפרסומים ,  וביקש להפשיר את המכרז שהוקפא .  עם זאת ציינו המקורות ,  כי אין כל הוכחה לכך ,  שגורם ישראלי עמד מאחורי הפרסומים ,  וכי במכרז השתתפו גם חברות זרות .  מתע"א נמסר בתגובה ,  כי כל ניסיון לקשור אותה לפרסומים הוא ניסיון נואל וכי היא מכחישה כל קשר אליהם .  ממשרד הביטחון סירבו להתייחס לידיעה .  באלביט מערכות סירבו להתייחס לידיעה .  לפני כחצי שנה הקים מנכ"ל משרד הביטחון לשעבר ,  פנחס בוכריס ,  ועדה לקביעת כללים לתחרות בין חברות ביטחוניות בחו"ל .  הוועדה הגישה את המלצותיה ,  שנבחנות בימים אלה בלשכת המנכ"ל החדש שני .  הוועדה הוקמה לאחר שתחרות בין חברות ישראליות במכרזים בחו"ל נהפכה פרועה ,  וחברות ישראליות  " שחטו זו את זו כדי לזכות במכרז ",  כפי שהעידו בכירים בתעשיות הביטחוניות בפני בוכריס .
 
חשד :  תע"א הכשילה את אלביט במכרז של 50 מיליון ד' בקולומביה
משרד הביטחון יבדוק חשדות לפיהם חברה ישראלית עמדה מאחורי פרסומים שהטילו דופי במל"טים מתוצרת אלביט וגרמו להקפאת המכרז

