שבע בום
המגה שף מריו בטאלי פתח את מתחם האוכל האיטלקי הגדול בעולם שכולל שוק ,  בתי קפה שבע מסעדות וחנות כלים
מריו בטאלי ,  השף הג'ינג'י האיטלקי הידוע ,  השיק לפני כחודש בניו יורק את מתחם הגורמה האיטלקי הגדול בעולם ,  שממוקם בשדרה ה-5 ,  לא רחוק מהמדיסון סקוור פארק .  Eataly הוא  " מכולת "  של קולינריה איטלקית המתפרש על שטח של כ-13,000 מ"ר ,  וכולל שבע מסעדות  ( ביניהן מסעדת בשר ,  פסטה ,  פיצה ,  דגים )  ,  בית קפה ,  חנויות יין ,  ספרים וכלי בישול ,  מאפיה וקונדיטוריה ובית ספר לבישול .  
המתחם נפתח בעקבות חנות זהה שהקים בטאלי בטורינו ,  איטליה ,  לפני כשלוש שנים .  בטאלי ,  בן 50 ,  נולד בארצות הברית וגדל בסיאטל .  הוא פרש בצעירותו מלימודים בקורדון בלו בלונדון והתחיל בהתמחות בת שלוש שנים אצל השף מרקו פייר ,  במסעדה קטנה בצפון איטליה .  משם ,  טיפס את דרכו והיום הוא חולש על אימפריה הכוללת עשרות מסעדות בניו יורק ,  לוס אנג'לס ,  לאס וגאס וסינגפור .  הוא הוציא שמונה ספרי בישול ,  הופיע בתוכניות טלוויזיה ובישול רבות ,  וחתום על ליין כלי בישול ואפיה .  
לצד שבעת מתחמי האוכל ב-Eataly החדשה ,  יוכלו המבקרים להתרשם משוק בשרים ,  גבינות ,  פירות וירקות ,  דגים ,  פסטה תוצרת בית ועוד .  בנוסף ישנו גם מתחם נפרד המתמקד בכלי מטבח וספרים :  בין הכלים אפשר למצוא כלים של אלסי ,  Paderno- Spiegelau ,  Sambonet ו-BIALETTI ,  כמו גם כלים  ( שווים )  של בטאלי עצמו .  בחנות בספרים אפשר למצוא ספרות המתמחה ביין ,  אוכל ותרבות קולינרית איטלקית .
 בבית הספר לבישול הפועל במקום ,  מועברים קורסים המיועדים לקהל הרחב ,  החל מקורסים ברמה הבסיסית ביותר ועד קורסים להכנת גבינות סטייל מוצרלה והתמחות בהכנת פיצה נפוליטנית מקורית .
 לצד המתחם המקןרה ,  הוקמה גם  " גינת בירה "  ביר גראדן ,  ששטחה כ-1,100 מ"ר ובה אפשר ללגום ולרכוש מבחר גדול של בירות מקומיות ואיטלקיות ,  לצד בירות שפיתחו במיוחד ל-Eataly ושמורכבות מחומרי גלם איטלקים ואמריקאים .
 
Eataly -200 Fifth Avenue  ( at 23rd Street )  ,  New York ,  NY 10010.שעות פתיחה :  9:00-23:00 .  ביר גארדן :  7:00-23:00 .  מספר טלפון עדיין לא פורסם .
 
שבע בום
המגה שף מריו בטאלי פתח את מתחם האוכל האיטלקי הגדול בעולם שכולל שוק ,  בתי קפה שבע מסעדות וחנות כלים

