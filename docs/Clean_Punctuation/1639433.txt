יורוקום נדל"ן זכתה במכרז ורכשה קרקע בגבעתיים ב-75 מיליון שקל לבניית מגדל מגורים ומשרדים
המחיר ששולם גבוה ב-30 מיליון שקל מהערכת השמאות ;  הקרקע היא חלק ממגרש השייך לחברת שטראוס
חברת יורוקום נדל"ן שבשליטת שאול אלוביץ' רכשה ב-75 מיליון שקל חלק ממגרש במערב גבעתיים באיזור הסיטי  ( מזרחית לרחוב שפע טל )  בו ייבנו 2 מגדלים שישלבו מגורים ומשרדים .  מגדל אחד מתוכנן להבנות לגובה 47 קומות והשני לגובה של 12 קומות .  במגדל הגבוה מבין השניים ניתן יהיה לשלב מסחר ומשרדים בשתי הקומות הראשונות ובקומות שמעליהן יותרו מגורים ,  משרדים ומלונאות .  במבנה הנמוך מבין השניים מרבית הקומות מיועדות למגורים.החלק אותו רכשה החברה מקנה לה זכויות לבניית 47 דירות וכן זכויות נוספות בחלק המסחרי בקומות הראשונות ובקומות המשרדים .  חלק מהמתחם מוחזק על ידי חברת שטראוס .  האיזור בו נמצא המגרש מיועד להוות את איזור העסקים החדש והעתידי של גבעתיים שימשיך את מתחם בורסת היהלומים ברמת גן.את הקרקע שיווק מינהל מקרקעי ישראל באמצעות מכרז .  זה הפעם הראשונה ב-7 השנים האחרונות שהמנהל משווק קרקע למגורים בגבעתיים .  המחיר שהציעה יורוקום נדל"ן עבור הקרקע גבוה ב-30 מיליון שקל מהערכת השמאות שהוצמדה למתחם ושהיתה גלויה עם פרסום המכרז  דבר שמעיד על האטרקטיביות הגדולה שיורוקום רואה בקרקע .  למכרז הוגשו 4 הצעות  ( כולל הצעתה של יורוקום נדל"ן )  ,  אחת מהם של קבוצת משקיעים פרטית .  יצויין כי ההצעה השניה בגובהה במכרז הייתה נמוכה ב-10 מיליון שקל מההצעה הזוכה .  המחיר ששילמה יורוקום נדל"ן אינו כולל מע"מ ואינו כולל הוצאות פיתוח .
 
יורוקום נדל"ן זכתה במכרז ורכשה קרקע בגבעתיים ב-75 מיליון שקל לבניית מגדל מגורים ומשרדים
המחיר ששולם גבוה ב-30 מיליון שקל מהערכת השמאות ;  הקרקע היא חלק ממגרש השייך לחברת שטראוס

