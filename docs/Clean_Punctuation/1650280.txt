ההצטרפות ל-OECD :  חברות ישראליות יצטרכו להכין תוכניות למניעת שוחד
ישראל היא אחת המדינות שהתחייבו לפעול בתחום לפי החלטות ה-OECD ,  שפירסם בשבוע שעבר הנחיות מיוחדות למדינות ולחברות
 >  >  חברות הפועלות בשוק העולמי יצטרכו להכין תוכניות הדרכה ואכיפה אתיות ,  כחלק מהאסטרטגיה שלהן להתמודד עם בעיית השוחד בעסקים בינלאומיים - כך הוחלט בשבוע שעבר במפגש המדינות המפותחות  ( oecd )  שנערך בפאריס .  ההחלטה רלוונטית גם לישראל ולחברות ישראליות הפועלות בשוק הבינלאומי ,  בעיקר בהתמודדות במכרזים ממשלתיים .  עוד הוחלט בפאריס כי קבוצת העבודה של ה-oecd ,  הכוללת נציגים מ-38 מדינות ובהן ישראל ,  תחל החודש לפקח על התקדמות המדינות בעידוד חברות ליישם את ההנחיות הנאותות בנוגע לעשיית עסקים אתית בשוק הבינלאומי . " מעט מדי חברות מודעות לנזק ששוחד בינלאומי גורם לעסקיהן ,  לתעשייה שלהן ולכלכלה העולמית ",  אמר אנחל גוריה ,  מזכ"ל ה-oecd .  לדבריו ,  השוחד פוגע ביכולת להתחרות בשוק העולמי . " זה המדריך המקיף ביותר שניתן אי פעם לחברות וארגונים על ידי גוף בינלאומי בנושא זה ,  ומהווה ציון דרך במאבק בשוחד ".  המדריך קורא לעסקים לאמץ מדיניות ברורה ושקופה נגד שוחד ,  שתקבל תמיכה משמעותית מההנהלה הבכירה .  בנוסף ,  הם נקראים לכונן מנגנון עצמאי התואם את המדיניות ולהחדיר את תחושת האחריות בנושא בכל דרגות החברה ולקיים תקשורת שוטפת והדרכות לכל העובדים וכן לשותפים עסקיים בנושא שוחד בינלאומי .  מהלך נוסף שעל החברות לקדם הוא גיבוש אמצעים לאכיפת מדיניות נגד שוחד ומנגנון לדיווח על הפרת המדיניות .  כמו כן מציע המדריך לגופים עסקיים להדריך חברות קטנות ובינוניות לגבי הדרך להתגונן מפני שוחד בינלאומי .  לפני שנה הפקידה מדינת ישראל בידי גוריה את כתב ההצטרפות שלה לאמנה למניעת שוחד של עובדי ציבור זרים בעסקות בינלאומיות ונהפכה למדינה ה-38 המחויבת לאמנה .  האמנה נועדה להילחם בתופעה של מתן שוחד לעובדי ציבור במדינות זרות כדי לקדם זכייה במכרזים או עסקות בינלאומיות .  על פי פרסומים בחו"ל ,  חברות ביטחוניות ישראליות נחשדות במתן שוחד לפקידי ממשלה במדינות מתפתחות כדי לזכות במכרזים .  באחרונה אישר בכיר בהתאחדות התעשיינים כי תופעת השוחד במדינות מתפתחות אינה אופיינית רק לתעשיות הביטחוניות ,  אלא לכלל התעשיות .
 
ההצטרפות ל-OECD :  חברות ישראליות יצטרכו להכין תוכניות למניעת שוחד
ישראל היא אחת המדינות שהתחייבו לפעול בתחום לפי החלטות ה-OECD ,  שפירסם בשבוע שעבר הנחיות מיוחדות למדינות ולחברות

