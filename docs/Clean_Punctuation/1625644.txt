מכבי ת"א : " זה ניצחון של לב גדול "
 הצהובים עדיין מאושרים מהניצחון על בית"ר .  השחקנים חגגו זמן ארוך בקרית שלום ,  כחלון ,  שבחון וראלדס זכו לשבחים
צילום ועריכת וידאו :  יותם רונן
במכבי תל אביב התקשו להירגע גם הבוקר  ( ראשון )  מהניצחון 3:4 אמש על בית"ר ירושלים במשחק שזכה לסופרלטיבים כמו  " משחק העשור ",   " פעם בחיים ",   " עונג צרוף "  ועוד .  התחושה במועדון היא שהניצחון מהווה תעודת בגרות לקבוצה הצעירה של המנג'ר אבי נמני ,  שידעה לחזור מפיגור אחרי טעות קשה של רונאלד ראלדס בהגנה וכן הצליחה לעמוד על הרגליים בדקות האחרונות ולהישמר מספיגת השער רביעי ,  שהיה גוזל שתי נקודות יקרות מהצהובים .
 שחקני הקבוצה חגגו אמש בחדר ההלבשה בקרית שלום ,  כאשר הם רוקדים במשך דקות ארוכות לצלילי מוסיקה מחרישת אוזניים שבקעה ממערכת הרמקולים שבחדר ההלבשה . " עשינו מאמץ אדיר ,  לחלק מהשחקנים אפילו לא היה כוח לחגוג כי היינו גמורים ,  זה ניצחון של לב גדול ,  של כל אחד ואחד בקבוצה ",  אמר אחד השחקנים לוואלה !  ספורט .
 בצוות המקצועי שיבחו אתמול את משחק ההתקפה של הקבוצה ובמיוחד את תמיר כחלון ,  שהבקיע שער נהדר וגילה ניידות רבה .  גם יוסי שבחון ,  שכבש שער שלישי בתוך שבוע והוכיח לכולם כי הוא חזר לעצמו אחרי פתיחת עונה לא טובה ,  סחט מחמאות . 
" בשבועות האחרונים כל שני וחמישי קראתי שמאוכזבים ממני ורוצים למכור אותי .  בשבועיים הקרובים אני מאמין שלא אקרא את זה ",  אמר אתמול יוסי שבחון בסיום המשחק ." אני כבר ארבע שנים במכבי ומאוד רוצה להצליח עם המועדון ולזכות בתואר ,  אני מקווה שזה יקרה השנה .  יש משהו שיש במכבי ואין בקבוצות אחרות ,  וזה לראות את בלומפילד צבוע בצהוב בשבת .  אנחנו צריכים את האוהדים ומקווים להחזיר להם על המגרש כל שבוע ",  הוסיף הקשר .
 גם רונאלד ראלדס קיבל מחמאות למרות הטעות שעשה בשער הראשון שספגה הקבוצה . " לא הרבה שחקנים מצליחים להתאושש בצורה כזו אחרי טעות בפתיחה ,  זה רק מוכיח מאיזה חומר הוא עשוי ,  אין ספק שפגענו בינגו עם הבלם הזה ",  אמר גורם בקבוצה .
 הנהלת מכבי תעביר בימים הקרובים להנהלת בית"ר ירושלים את סך עלות הנזקים שנגמרו משבירת כמה מאות כיסאות על ידי אוהדי בית"ר בשער 7 .  היום יערוך מנהל האצטדיון הערכת נזק ויעדכן את ראשי מכבי .
 בתוך כך ,  בקבוצה ממשיכים במאמצים למצוא חלוץ לחיזוק הקבוצה .  הבעלים מיטש גולדהאר ,  שצפה אמש במשחק מביתו שבקנדה והתמוגג מההצגה ,  אישר כבר לפני מספר שבועות להנהלת הקבוצה להביא חלוץ בחלון ההעברות בחודש ינואר .  במכבי ינסו למצות את כל האפשרויות להחתמת חלוץ ישראלי כולל הפעלת לחץ על עומר גולן ,  שמעוניין לשוב ארצה מבלגיה אולם בחוזהו יש סעיף שנותן למכבי פתח תקוה אופציה ראשונה על שירותיו במידה והוא חוזר ארצה .  
גם העלויות להבאת רוברטו קולאוטי מטרפדות את חזרתו ארצה .  במכבי כבר הסכימו לעמוד בתנאי שכרו של קולאוטי ,  שנאמד בכ-400 אלף יורו ,  אולם בהנהלת הקבוצה הוחלט חד משמעית שלא לשלם דמי ההעברה עבור כרטיסו לבורוסיה מנשנגלדבך שכן בתום העונה הוא ממילא יהיה שחקן חופשי .  נכון לעכשיו ממשיכים בקבוצה במאמצים למצוא קבוצה לקשר הסלובני אנדריי קומאץ' ,  מה שיפנה מקום להבאת חלוץ זר .
 היום יקבלו השחקנים מנוחה ויום חופשי ומחר תקיים הקבוצה משחק אימון נגד הפועל פתח תקוה ,  בו אמור הקשר מאור בוזגלו לקבל דקות משחק ארוכות .
 
מכבי ת"א : " זה ניצחון של לב גדול "
 הצהובים עדיין מאושרים מהניצחון על בית"ר .  השחקנים חגגו זמן ארוך בקרית שלום ,  כחלון ,  שבחון וראלדס זכו לשבחים

