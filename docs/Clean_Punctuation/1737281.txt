הראל - מניית הפיננסים הפופולרית ביותר אצל הגופים המוסדיים
ניתוח ההשקעות של הגופים המוסדיים הגדולים בענף הפיננסים מראה :  דש איפקס היא מניית בתי ההשקעות הפופולרית ביותר ,  והפניקס היא מניית הביטוח שהמוסדיים ממעטים להשקיע בה
 >  >  הראל היא מניית הפיננסים הפופולרית ביותר אצל הגופים המוסדיים .  בדיקה שערך themarker בתיקים השונים של הגופים המוסדיים הגדולים המנהלים את החיסכון הפנסיוני של הציבור - פוליסות משתתפות ברווחים ,  קרנות פנסיה וקופות גמל - גילתה כי הראל זוכה מהם להשקעה כוללת בהיקף של 574 מיליון שקל ,  שהם 14.8% מההון של קבוצת הראל .  לאמון הרב ביותר זוכה הראל מהמתחרה שלה בענף הביטוח ,  חברת מנורה מבטחים ,  שנכון לסוף הרבעון השני השקיעה בהראל כ-141 מיליון שקל שהם 3.6% ממניות הראל .  מרבית הסכום ,  כ-92 מיליון שקל ,  הושקעה באמצעות קרן הפנסיה מבטחים שמנהלת החברה .  קבוצת הביטוח מגדל השקיעה בהראל כ-118 מיליון שקל ,  וקבוצת כלל השקיעה בה 104 מיליון שקל .  הבדיקה שנערכה התמקדה בהשקעות לטווח ארוך של המוסדיים ,  אלו שמתבצעות באמצעות התיקים הפנסיוניים שהם מנהלים .  תיקי הנוסטרו ,  קרנות הנאמנות ותיקי הלקוחות לא נכללו בה .  מניית הפיננסים השנייה בפופולריות שלה בתיקי הגופים המוסדיים היא מניית מגדל ,  קבוצת הביטוח הגדולה בישראל .  מגדל זוכה מהגופים המוסדיים להשקעה של 560 מיליון שקל שהוזרמו למניית הקבוצה ,  שהם 8.7% מההון של מגדל .  252 מיליון שקל מסכום זה הגיעו למגדל מהתיקים הפנסיוניים שמנהלת קבוצת כלל ביטוח .  גופים נוספים שמאמינים במניית מגדל הם הראל ,  שבחרה להשקיע בה 110 מיליון שקל ,  ובית ההשקעות פסגות ,  שהשקיע במניית מגדל 105 מיליון שקל מתוך 48 מיליארד השקלים שהוא מנהל בקופות הגמל .  גם קבוצת כלל ,  שנמצאת כיום על המדף ומחפשת רוכש פוטנציאלי ,  חביבה מאוד על מנהלי התיקים הפנסיוניים ,  והיא מוחזקת על ידיהם בהיקף של 522 מיליון שקל או 13.4% משווי החברה .  לכלל אין עדיין קונה ,  אך כמה אנליסטים מעריכים כי אם תתבצע עסקה וכלל תימכר ,  היא תתבצע בפרמיה משמעותית של עשרות אחוזים מעל שווי השוק ,  שמגיע כיום לכ-4.9 מיליארד שקל .  במצב כזה הנהנים הגדולים יהיו לקוחות מגדל ,  הראל ומנורה ,  שהתיקים הפנסיוניים שלהם מושקעים במניית כלל בסכום מצטבר של 360 מיליון שקל .  פסגות לא רוצה הפניקס שווי השוק של מניית מנורה מבטחים ומניית הפניקס הוא כמעט זהה ,  ובתקופה האחרונה הוא נע סביב 2.9 מיליארד שקל .  גם שיעור אחזקות הציבור בשתי המניות דומה - כ-35% .  למרות הדמיון בחרו מנהלי התיקים הפנסיוניים להשקיע במניית מנורה 502 מיליון שקל שהם 17.4% מהחברה ,  לעומת 295 מיליון שקל בלבד ,  שהם 10.1% משווי הפניקס ,  שבחרו המנהלים המוסדיים להשקיע בהפניקס .  המשקיע המוסדי הגדול במנורה הן הקרנות הוותיקות שמנהלת עמיתים ,  שהשקיעו במנורה יחד 119 מיליון שקל .  לאחר מכן נמצאת כלל עם השקעה במנורה של 105 מיליון שקל .  את ההשקעה הגדולה ביותר במניית הפניקס עשו קבוצות הביטוח מגדל וכלל ,  שהזרימו לחברה 66 ו-63 מיליון שקל בהתאמה .  כלל ומגדל הן גם המשתתפות הגדולות ביותר בהנפקת האג"ח האחרונה של הפניקס .  מתוך 320 מיליון שקל שגייסה הפניקס בהנפקה המוסדית ,  כלל היתה אחראית ל-95 מיליון שקל ,  נתח של 30% מההנפקה .  מגדל בחרה להשקיע בהנפקה הזאת 43 מיליון שקל - 13.3% מההנפקה המוסדית .  למרבה ההפתעה פסגות ,  שמנהלת בקופות הגמל נכסים בהיקף ענק של 48 מיליארד שקל ,  בחרה שלא להשקיע בהפניקס כלל ,  והיא היחידה מבין המוסדיים הגדולים שלא השקיעה בהפניקס .  עם פרסום דו"חות המחצית הראשונה של 2010 בסוף אוגוסט פירסמה הפניקס מצגת למשקיעים ,  ומאז עלתה מניית החברה ב-22% .  ייתכן שהעניין המחודש במניית הפניקס נובע מכך שחלק מהגופים המוסדיים הגדילו ברבעון השלישי את אחזקותיהם במניה .  בכלל פיננסים כמעט שאין משקיעים מוסדיים מבין בתי ההשקעות הציבוריים זוכה דש איפקס להשקעה הגדולה ביותר מהמתחרים ,  כ-80 מיליון שקל .  מחצית מהסכום מגיעה מקרן הפנסיה הוותיקה הע"ל .  קרן הע"ל היא בעלת עניין ותיקה בדש איפקס ,  ובאחרונה מכרה לאלי ברקת 20% ממניות דש איפקס תמורת 190 מיליון שקל .  כיום ,  מלבד מניות דש איפקס שמחזיקה הע"ל בשיעור של 5% ,  מחזיקה פסגות במניות נוספות של דש איפקס המוחזקות דרך קופות הגמל וקרנות הנאמנות שהיא מנהלת ,  כך שבסך הכל מחזיק פסגות בדש איפקס כ-10% .  דש איפקס הוא המועדף על הראל ,  שמשקיע בו כ-18 מיליון שקל .  בבית ההשקעות כלל פיננסים ,  שנמצא כיום בעיצומה של הצעת רכש מהחברה האם כלל החזקות ,  כמעט שאין משקיעים מוסדיים .  היחידים שבחרו להשקיע בכלל פיננסים הם מנורה שהשקיעה כ-9 מיליון שקל ,  בעיקר דרך קרן הפנסיה מבטחים ,  ופסגות שהשקיעה בכלל פיננסים 2.9 מיליון שקל .  כעת יצטרכו השניים להחליט אם להיענות להצעת הרכש של כלל החזקות .  העדר המשקיעים המוסדיים בכלל פיננסים עומד בניגוד גמור לימים העליזים בתחילת 2007 ,  אז החליטה כלל פיננסים להנפיק את עצמה לפי שווי של 1.35 מיליארד שקל .  באותם ימים כמעט כל השוק עמד בתור כדי לרכוש מניות מבית ההשקעות שנחשב למבטיח .  אנליסט ואי.בי.אי ,  הקטנים יותר ,  זוכים להשקעה גדולה מצד הפניקס .  באי.בי.אי השקיעה הפניקס 24 מיליון שקל ,  ובאנליסט היא השקיעה 7.2 מיליון שקל .
 
הראל - מניית הפיננסים הפופולרית ביותר אצל הגופים המוסדיים
ניתוח ההשקעות של הגופים המוסדיים הגדולים בענף הפיננסים מראה :  דש איפקס היא מניית בתי ההשקעות הפופולרית ביותר ,  והפניקס היא מניית הביטוח שהמוסדיים ממעטים להשקיע בה

