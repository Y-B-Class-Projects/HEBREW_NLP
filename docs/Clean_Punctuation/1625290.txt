 " שופרסל מנסה למנוע ממני פתיחת סניפים "
 כך אמר רמי לוי ,  הבעלים של שיווק השקמה ,  והוסיף : " שופרסל הבינו שהם לא יכולים להתחרות איתי במחירים הזולים ,  בטיב ובשירות "
" שופרסל הבינו שהם לא יכולים להתחרות איתי במחירים הזולים ,  בטיב ובשירות ,  הם עברו שלב ומנסים למנוע בכל מחיר פתיחת סניפים חדשים שלי ",  כך אמר ל-TheMarker רמי לוי ,  הבעלים של רמי לוי שיווק השקמה .  
את הדברים אמר בהמשך לפסק דין שניתן שלשום בבית במשפט המחוזי בחיפה ,  בו דחה בית המשפט את תביעת לוי כנגד חברת חאמד סנטר ,  עמה ניהל משא ומתן להשכרת שטחים במרכז מסחרי שהיא בונה ,  לאכיפת טיוטת הסכם שהוחלפה ביניהם כהסכם מחייב .
 בתחילת מארס חתמה רמי לוי שיווק השקמה על טיוטת הסכם שהעבירה לה החברה לחתימה ,  ואילו כשבועיים לאחר שנחתם זיכרון דברים בין החברה לשופרסל בדבר הקמת סניף של שופרסל באותו מקום .  בעבר הגיש רמי לוי תביעה כמעט זהה לגבי השכרת מבנה במתחם G כפר סבא של גזית-גלוב שהושכר לבסוף לשופרסל . 
" מתברר ששופרסל עוקבים אחרי הכוונות העסקיות שלי לפתיחת סניפים חדשים והם באים למשכירים לאחר שסיכמתי איתם את התנאים ,  ומפתים אותם בדמי שכירות גבוהים יותר ,  על מנת למנוע ממני פתיחת חנויות חדשות .  הכל כדי למנוע ממני להגיע לאזור ,  למנוע תחרות ולהוזיל את סל הקניות ב-10%-20% ",  הוסיף לוי .
 לדבריו ,  המפסידים מפסק הדין הם למעשה תושבי כפר סבא ונהריה : " הם צריכים לדעת ששופרסל מנעה ממני להגיע לאזורים שלהם ובכך להוזיל את סל הקניות שלהם ,  כפי שאני עושה בכל מקום שאני מגיע .  אני מאמין שהצרכנים חכמים ויידעו לעשות את השיקול בעצמם כיצד להתקומם נגד אותם אלה שמונעים מהתחרות ומחנויות כמו שלי להיפתח ". 
לוי הוסיף כי הוא סבור שיש גם מקום שהממונה על ההגבלים העסקיים יתערב בעניין  " וימנע את הדורסנות של פעולות כאלה ". 
יו"ר פורום בעלי המכולות ,  אלי סתוי פנה באחרונה לשר התמ"ת בנימין בן אליעזר ולח"כים אורית נוקד ,  שלי יחימוביץ' ואופיר פינס בבקשה לקיים דיון דחוף בוועדת הכלכלה של הכנסת בנושא שופרסל ומה שהוא מכנה  " כשל השוק בענף המזון והמכולת בישראל ".  סתוי אמר כי האירוע האחרון הוא סיבה נוספת לקיום הדיון ,  ועוד הוכחה כיצד  " רשת שופרסל הכוחנית מונעת תחרות ".  
" אני רואה בזה תרבות גסה של חוסר תחרות בענף המזון כשרשת גדולה מונעת מרשת קטנה לפתוח סניפים שיעודדו תחרות .  הדבר הזה פוגע בצרכנים באזור ,  שבמקום לקבל סניף במחירים זולים מקבלים עוד סניף של שופרסל ",  הוסיף סתוי ,  וציין כי לוי פועל למען איגוד המכולות ועוזר במימון היוזמה .  משופרסל נמסר בתגובה : " אנו מתפלאים על הדמגוגיה .  בית המשפט קבע את דברו והחלטת בית המשפט היא נר לרגלינו ".  

" שופרסל מנסה למנוע ממני פתיחת סניפים "
 כך אמר רמי לוי ,  הבעלים של שיווק השקמה ,  והוסיף : " שופרסל הבינו שהם לא יכולים להתחרות איתי במחירים הזולים ,  בטיב ובשירות "
 
