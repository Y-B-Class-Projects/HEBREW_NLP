החגיגות הגיעו לניו יורק :  מיליון איש בכיכר
אחרי שכל העולם כבר חגג את כניסת שנת 2011 הגיע תור החגיגות הגדולות בארה"ב .  מיליון בני אדם התכנסו בכיכר טיימס בניו יורק ,  שרו את  " imagine "  והתנשקו בחצות
אנחנו חגגנו את השנה החדשה כבר לפני שעות אך החגיגות הגדולות נערכו הבוקר  ( שבת )  בארה"ב כאשר כמיליון בני אדם גדשו את כיכר טיימס בניו יורק ואת הרחובות הסמוכים לה וחגגו את השנה החדשה בנשיקה המסורתית .  המתאספים שרו יחדיו את שירו של ג'ון לנון , " imagine "  לפני שהכדור המפורסם המכיל 32,000 אורות ירד וציין את פתיחת חגיגות השנה החדשה .
 החגיגות השנה נערכו תחת אבטחה מוגברת מחשש לאירועי טרור .  עם זאת הדגישו כוחות הביטחון כי אין התרעה ממוקדת על כוונה לבצע פיגוע בעיר .
 בארץ רמת הכוננות הגבוהה במד"א תישאר על כנה עד למוצאי השבת .  רמת הכוננות הועלתה לרמת כוננות ב' שהיא אחת לפני הרמה הגבוהה ביותר .  מד"א מרכז את מאמציו בערים הגדולות בהן יש ריכוז גדול של מועדונים ונפרס פריסה רחבה בקרבת מקומות הבילוי .  ממד"א נמסר כי בסילבסטר בשנים הקודמות מספר המקרים בהם מד"א טיפל היה פי 3 מבימי השגרה במיוחד במקרים של צריכת יתר של אלכוהול ,  קטטות ותאונות דרכים קשות .
 ארה"ב מצטרפת כך לשאר העולם שכבר חגג את כניסת השנה החדשה .  בסידני שבאוסטרליה הוארו כמדי שנה ,  הגשר המפורסם ובית האופרה באלפי זיקוקים צבעוניים .  גם כיכר טיימס בהונג קונג שבסין הוצפה בחוגגים שהניפו את מספרי השנה החדשה .  בצרפת נערכת המשטרה למעשי ונדליזם רבים שמתרחשים מדי שנה ברחובות בערב השנה החדשה .  שוטרים רבים הוצבו ברחבי פריז על מנת למנוע את מה שהפך כבר למנהג - נערים שמתחרים זה בזה מי ישרוף יותר כלי רכב .  המנהג החל בשנות ה-90' ומאז הועלו באש מאות כלי רכב בערב השנה החדשה .
 בלונדון הוצף מגדל הביג בן בזיקוקי דינור ומאות אלפים גדשו את גדות נהר התמזה ונהנו ממופעי לייזר והופעות מוסיקליות .  בכל העולם קיוו החוגגיםששנת 20111 תהייה טובה מקודמתה .
 
החגיגות הגיעו לניו יורק :  מיליון איש בכיכר
אחרי שכל העולם כבר חגג את כניסת שנת 2011 הגיע תור החגיגות הגדולות בארה"ב .  מיליון בני אדם התכנסו בכיכר טיימס בניו יורק ,  שרו את  " imagine "  והתנשקו בחצות

