בתוך ארבע שנים :  נתן חץ החזיר את ההשקעה באמות ורשם רווח של 1.2 מיליארד שקל על הנייר
אלוני חץ רכשה ב-2005 את אמות מקרנות הפנסיה הוותיקות והפועלים תמורת מיליארד שקל .  נתן חץ : " גם לפני ארבע שנים חשבנו ששילמנו מחיר ראוי עבור אמות "
  >  >  חברת האחזקות בנדל"ן אלוני חץ ,  הנמצאת בשליטת נתן חץ ומשפחת ורטהיים ,  החזירה בתוך פחות מארבע שנים את מלוא השקעתה בחברת הנדל"ן המניב אמות השקעות - כך עולה מבדיקת themarker . " גם לפני כארבע שנים חשבנו ששילמנו מחיר ראוי בעבור אמות ,  וכיום בדיעבד אנחנו מרוצים מאוד מההשקעה ,  שכן המספרים מדברים בעד עצמם ,  ואנחנו עדיין חושבים כי בהשקעה זו גלום פוטנציאל רב ",  אמר אתמול חץ ל-themarker .  אלוני חץ זכתה במחצית השנייה של 2005 במכרז לרכישת 80% מאמות שהיתה אז חברה פרטית בבעלות שש קרנות הפנסיה הוותיקות ,  בראשות מבטחים ,  מקפת וקג"מ ,  תמורת 765 מיליון שקל וברווח של כ-110 מיליון שקל לקרנות .  הרכישה שיקפה לאמות שווי של 956 מיליון שקל - הגבוה בכ-37% מהונה העצמי דאז .  אלוני חץ גברה ,  למעשה ,  על הצעתה של דלק נדל"ן ,  הנמצאת בבעלות יצחק תשובה ,  שהיתה נמוכה בכ-80 מיליון שקל .  בנק הפועלים מימש את זכותו להצטרף לעסקה במחיר זהה ומכר לאלוני חץ 20% נוספים של אמות תמורת כ-191 מיליון שקל .  אלוני חץ העבירה לאמות את קניון חוצות אלונים הממוקם בסמוך לקרית טבעון כחלק מהאסטרטגיה של ריכוז הפעילות בישראל תחת אמות ;  שוויו של הקניון מסתכם ב-48 מיליון שקל .  בסיכומו של דבר השקיעה אלוני חץ כמיליארד שקל בעסקה לרכישת אמות .  המחיר הגבוה ,  שאותו הסכים חץ לשלם בעבור אמות ,  זכה לביקורות בשוק ההון ,  שכן העסקה בוצעה בתקופה שבה שוק הנדל"ן המניב בישראל היה באחת התקופות הקשות שידע בעשורים האחרונים . " שוק הנדל"ן המניב היה מאז ומתמיד שוק של עליות וירידות .  הירידה של הריבית לטווח ארוך בישראל לשפל של שנים עדיין אינה באה לידי ביטוי במחירי הנדל"ן המניב ",  הסביר חץ לאחר ביצוע העסקה .  למרות הביקורות ,  רבים בשוק הנדל"ן המניב בישראל ראו בעסקה אז קו פרשת המים לפני גל עליות המחירים שהגיע לאחר מכן . " אם נתן חץ נכנס לעסקה כה גדולה ,  נראה שהפוטנציאל של שוק הנדל"ן המניב בישראל רחוק מאוד ממיצויו ",  אמרו אז בשוק הנדל"ן .  שיעור תשואה פנימי של 30% אלוני חץ מימנה את מרבית רכישת אמות באמצעות מזומנים שהיו בקופתה ותפחו אז לכ-700 מיליון שקל באמצעות מימוש אגרסיבי של נכסים בבריטניה שביצעה בתחילת 2005 ;  חלק קטן יותר מומן באמצעות ניצול מסגרות אשראי שעמדו לרשותה אז .  תקופה קצרה לאחר הרכישה משכה אלוני חץ מאמות דיווידנד גבוה של כ-300 מיליון שקל .  במאי 2006 הנפיקה אלוני חץ כ-25% ממניות אמות בבורסה בתל אביב לפי שווי חברה של כ-1.3 מיליארד שקל ,  תוך גריפת רווח הון של כמה מאות מיליוני שקלים .  בשנים 2007-2009 המשיכה אלוני חץ למשוך דיווידנדים מאמות שהסתכמו עד כה בכ-820 מיליון שקל .  גם ב-2010 מתכננת אמות חלוקת דיווידנד של 85-90 מיליון שקל .  נוסף על כך מימשה אלוני חץ חלק מהמניות של אמות תמורת כ-70 מיליון שקל וכמו כן מימשה נכס בגרמניה  ( שהועבר אליה מאמות )  תמורת כ-90 מיליון שקל ,  כך שלמעשה חץ ושותפיו החזירו את מלוא ההשקעה באמות ומחזיקים כיום ב-60% ממניות אמות ששוויין כ-1.2 מיליארד שקל ,  כלומר מדובר בשיעור תשואה פנימי  ( irr )  על ההשקעה של כ-30% .  מתוך חלוקות הדיווידנדים של אמות זכור במיוחד המקרה שבו הודיעה החברה בנובמבר 2008 על חלוקת דיווידנד חריג של כ-426 מיליון שקל ;  הדיווידנד נועד לשיפור מצב הנזילות של חברה האם אלוני חץ שהיתה זקוקה אז לכסף עקב הפסדים כבדים של יותר מ-350 מיליון שקל בעקבות השקעה כושלת במניות פירלי האיטלקית .  באותם הימים שלחה יעל אנדורן ,  מנכ"לית עמיתים  ( המנהלת את קרנות הפנסיה הוותיקות )  מכתב חריף לחץ ובו כתבה : " אם תמשכו דיווידנד ,  נשקול לא להעניק לכם אשראי בעתיד ".  חץ שלא נשאר אדיש ,  הגיב בהזדמנויות השונות : " המשקיעים המוסדיים זרקו עלי כסף בלי לבקש ביטחונות ,  וכיום הם יודעים לאיים עלי ".  מבדיקת themarker עולה כי אנדורן לא השתתפה בהנפקת האג"ח של אמות שהושלמה בהצלחה בשבוע שעבר בהיקף של כ-170 מיליון שקל ובגיוס אג"ח של אלוני חץ לפני כחצי שנה בהיקף של כ-200 מיליון שקל .  חץ ,  בדומה לחברות רבות ,  המשיך לגייס אג"חים ללא ביטחונות .  מניית אמות רשמה מאז ההנפקה תשואה של 78%  ( כולל הדיווידנדים שחולקו )  ונסחרת כיום לפי מחירי שיא ,  המשקפים לה שווי שוק של כ-1.94 מיליארד שקל .  על אף שהמניה נמצאת בשיא ,  האנליסטים בבתי ההשקעות ממשיכים להעניק לה המלצת  " קנייה ".  כשאלוני חץ רכשה את אמות ,  הונה העצמי של אמות נאמד ב-700 מיליון שקל ומינף מאזן של כ-1.4 מיליארד שקל .  סוף ספטמבר 2009 נאמד הונה העצמי של אמות ב-1.7 מיליארד שקל ומאזנה תפח ל-5.27 מיליארד שקל .  אחת הסיבות לאפסייד במניה ובתוצאות הכספיות של אמות נובעת מהעובדה שהנהלת אמות בראשות אבי מוסלר ידעה להשביח נכסים קיימים ,  ובמקביל רכשה בשנים האחרונות ,  בעצמה ועם שותפים ,  נכסים מניבים  ( מסחרי ומשרדים )  בכ-2.7 מיליארד שקל ומימשה נכסים בכ-1.1 מיליארד שקל .
 
בתוך ארבע שנים :  נתן חץ החזיר את ההשקעה באמות ורשם רווח של 1.2 מיליארד שקל על הנייר
אלוני חץ רכשה ב-2005 את אמות מקרנות הפנסיה הוותיקות והפועלים תמורת מיליארד שקל .  נתן חץ : " גם לפני ארבע שנים חשבנו ששילמנו מחיר ראוי עבור אמות "
 
