המבצעים לחגים הגיעו גם לתעשיית המין בת"א
תעשיית המין בעיר שכללה את שיטות השיווק שלה והחלה להבטיח לצרכנים מגוון של הנחות ומבצעים . " כשלאנשים אין כסף למשכנתא ,  גם אין להם כסף לבילויים ,  וזה מחייב אותנו להיות יותר יצירתיים על מנת למשוך לקוחות חדשים "
 על כרטיסי הביקור של מכוני הליווי ובתי הבושת השונים המופצים בדרך קבע ברחובות תל אביב ,  מופיעים באחרונה ניסוחים המוכרים לציבור בעיקר מקמפיינים של מרכולים ורשתות מזון .  אל התמונות הפרובוקטיביות של נשים עירומות ומשפטי הפיתויים ,  הצטרפו גם הבטחות למגוון הנחות ומבצעים .  
כך למשל ,  על כרטיס ביקור שהופץ השבוע ברחבי העיר הובטחה הנחה של 10 % " למביא כרטיס זה ".  בכרטיס ביקור אחר מבטיחים הנחה של 20 שקלים על כל ביקור ,  ובמודעת פרסום של בית בושת אחר אף הגדילו לעשות ופתחו במבצע  " אחד פלוס אחד "   - " שלם על אקט ראשון וקבל את השני בחינם ".  
על גבי כרטיס ביקור אחר שהגיע לידי וואלה !  חדשות ,  הודפסה כרטיסיית ניקובים על רקע תמונתה של כוכבת סרטי פורנו .  ממש כמו ברשתות הקפה הגדולות ,  המזכות לקוחות נאמנים בקפה  " על הבית "  על כל עשר כוסות קפה שנקנו ,  כך תוכלו לצבור קרדיט ולזכות באקט מיני חינם ,  על כל עשרה עליהם שילמתם .  במודעה נוספת שפורסמה בגיליון האחרון של המגזין"בננה "  הופיע משפט ,  לפיו המודעה  " משמשת כתעודת אחריות ",  ומי שלא יבוא על סיפוקו ,  כספו יוחזר .  
גורמים במחלק המוסר של משטרת מחוז תל אביב אינם מתרגשים משיטות השיווק החדשות שאימצו בתי הבושת ומכוני הליווי .  לדבריהם ,  הדבר מעיד בעיקר על השפעת  " הפעילות המתמדת והפשיטות היום יומיות שאנחנו מבצעים נגד בתי בושת ברחבי העיר ".  לטענתם ,  הפעילות  " הביאה לירידה דרסטית ביכולת של בתי הבושת למשוך לקוחות ,  מאחר ושאף אחד לא רוצה שעשרה שוטרים יפרצו לחדר בזמן שהוא מקיים יחסי מין ". 
אלא שבעלי מכוני הליווי אינם מוכנים לתת למשטרה את הקרדיט הזה ,  וטוענים כי כמו כל ענף תעסוקה אחר בארץ ,  בשנתיים האחרונות גם תעשיית הזנות  " נקלעה לסוג של מיתון ".  לדבריהם , " כשלאנשים אין כסף לשלם את המשכנתא ,  גם אין להם כסף לבילויים ,  וזה מחייב אותנו להיות יותר יצירתיים על מנת למשוך לקוחות חדשים ". 

המבצעים לחגים הגיעו גם לתעשיית המין בת"א
תעשיית המין בעיר שכללה את שיטות השיווק שלה והחלה להבטיח לצרכנים מגוון של הנחות ומבצעים . " כשלאנשים אין כסף למשכנתא ,  גם אין להם כסף לבילויים ,  וזה מחייב אותנו להיות יותר יצירתיים על מנת למשוך לקוחות חדשים "
 
