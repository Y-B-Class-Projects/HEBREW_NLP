שחקני באר שבע צוחקים על ויקו חדד
ביקורת על שיטת העבודה של המאמן : " שכח שאנחנו לא קבוצת ילדים ".  רביבו המושעה הוצא מהאימון לפני תרגול ההרכב
מאמן הפועל באר שבע ויקו חדד הורה היום  ( חמישי )  במהלך האימון לקשר דוד רביבו להתאמן לבד עם מאמן הכושר והוציא אותו מהתרגול לקראת המשחק נגד מכבי תל אביב .  יש לציין כי רביבו ,  למרות שהושעה ,  עורך אימונים רגילים עם הקבוצה והיום ,  פתח את האימון כרגיל עם יתר חבריו .  כשחדד החל לתרגל את ההרכב לקראת המשחק וחילק את השחקנים לשתי קבוצות ,  הוא הורה לרביבו לצאת החוצה ולהתאמן עם מאמן הכושר .  רביבו נפגע מאוד ואמר לחבריו : " לא מספיק שהשעו אותי ,  עכשיו גם מתנהגים אליי בצורה כזאת ".  
ללא קשר לתקרית ,  שחקנים ביקרו בסיום האימון את צורת העבודה של חדד .  השחקנים נדהמו כשחדד הגיע לאימון עם קלסר ועבד על יסודות כדורגל .  שחקנים בקבוצה סיפרו : " הוא עובד בשיטות של פעם .  הוא התחיל ללמד אותנו כדורגל מהיסודות .  כנראה הוא שכח שלא מדובר בקבוצת ילדים .  בניגוד אליו ,  גיא עזורי ידע בדיוק על מה לעבוד איתנו ".  שחקנים בקבוצה הוסיפו : " הוא נכנס לחדר ההלבשה עם הקלסר משנות ה-90 .  באחת הפעמים הוא טעה בשמות של שחקנים ".  
חדד תרגל הרכב שכולל את יוסי אופיר כמגן ימני במקומו של אביתר אילוז ,  אותו החליט לעלות לקישור ,  כדי שיתמוך בהתקפה .  כמו כן ,  נראה כי אייל שן יפתח על הספסל ואת מקומו יתפוס משה אסולין הצעיר שישחק בצד שמאל .  מוחמד אדמו אמור להיות קשר אחורי יחיד . " עם כל הבעיות שיש לנו בהגנה ,  דווקא שן צריך לצאת החוצה ?  ",  שאלו בקבוצה . " זה השחקן שמחזיק אותנו מאחור ".  חדד יפתח עם שני חלוצים כשאוהד קדוסי יפתח לצידו של ברק בדש .  

שחקני באר שבע צוחקים על ויקו חדד
ביקורת על שיטת העבודה של המאמן : " שכח שאנחנו לא קבוצת ילדים ".  רביבו המושעה הוצא מהאימון לפני תרגול ההרכב

