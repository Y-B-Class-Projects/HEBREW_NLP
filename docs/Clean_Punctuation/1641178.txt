ח"כ יוחנן פלסנר הוא שיאן הכנסת בטיסות לחו"ל ב-2009
ב-2009 יצאו לחו"ל 30 משלחות פרלמנטריות ,  ומאז כינון הכנסת ה-18 הגישו הח"כים לוועדת האתיקה 148 בקשות לנסיעות לחו"ל  ?  פלסנר הצטרף בעשרת חודשי כהונתו לחמש משלחות פרלמנטריות ושהה בחו"ל 27 יום  ?  מאיר שטרית במקום השני :  בילה 19 יום בחו"ל
 >  >  ח"כ יוחנן פלסנר  ( קדימה )  הוא שיאן חברי הכנסת בהצטרפות למשלחות פרלמנטריות בחו"ל ב-2009 .  ב-10 חודשי כהונתו בכנסת  ( ממארס 2008 עד דצמבר 2009 )  השתתף פלסנר בחמש משלחות פרלמנטריות לחו"ל ושהה מחוץ לגבולות ישראל במשך 27 ימים .  במהלך 2009 יצאו לחו"ל 30 משלחות פרלמנטריות בהשתתפות חברי כנסת ,  כמה מהן על חשבון המארחים ,  כמו הפרלמנט הסיני או האיטלקי .  תקציב המשלחות לחו"ל של הח"כים ותקציב אירוח משלחות מחו"ל ב-2009 - שבה נערכו הבחירות והכנסת היתה בפגרה עד סוף פברואר 2009 - היה 1.5 מיליון שקל .  בשנה שעברה התארחו בכנסת 120 משלחות .  ב-2008 ,  שבה פעלה הכנסת במהלך כל השנה ,  הגיע התקציב ל-2.5 מיליון שקל .  התקציב ל-2010 הוא 2.2 מיליון שקל .  באחרונה החליט מנכ"ל הכנסת ,  דן לנדאו ,  לאפשר לח"כים לטוס במחלקת עסקים לא רק בטיסות שנמשכות יותר מ-6 שעות ,  כפי שהיה עד כה ,  אלא גם בטיסות ליעדים קרובים יותר .  עם זאת ,  במשך שנים שודרגו חלק מהח"כים גם בטיסות קצרות ,  הכל לפי החלטת יו"ר הכנסת .  הודפים הצעות אנטי-ישראליות בנסיעותיהם לחו"ל פועלים הח"כים במרץ רב להדוף הצעות אנטי-ישראליות ,  ומצד שני מנסים להדק את הקשרים בין ישראל למדינות העולם .  בכנסת אומרים שהח"כים הם  " שגרירים "  של ישראל ,  והביקורת על נסיעותיהם לחו"ל מוגזמת מכיוון שהם פועלים לייצג את המדינה .  מדובר בנסיעות קצרות לאירופה ,  ועד שהח"כים מספיקים לפרוק את המזוודה הם צריכים לארוז מחדש ,  אומרים בכנסת .  מבין 81 הח"כים  ( שאינם מכהנים כשרים בממשלה או כסגני שרים )  השתתפו במשלחות 36 חברי כנסת .  במשלחות האלה לא השתתפו חברי כנסת מהסיעות הערביות ומסיעת יהדות התורה ,  ובכנסת אומרים כי הח"כים הערבים אינם חפצים לייצג את ישראל בעולם .  בנסיעות ,  שמהוות צ'ופר מקיף עולם ,  טסים הח"כים במחלקת עסקים ,  לנים במלונות יוקרה ,  אוכלים אוכל משובח וכמובן נפגשים לפגישות עבודה מועילות .  ואולם כמה מהח"כים מתלוננים שהנסיעות קצרות ,  הטיסות מעייפות ,  לוח הזמנים צפוף מאוד ובקושי מצליחים לנוח .  חלק מהם אף טוענים שלא הספיקו לעשות קניות או לבלות .  לעומתם ,  כפי שפורסם בשבוע שעבר ,  שר התיירות סטס מיסז'ניקוב הצליח בכמה מביקוריו לבלות ואף לצאת למסעדות ולפאבים .  תפקיד נחשק לדוברי אנגלית בלבד פלסנר ממלא תפקיד נחשק של נציג הכנסת במועצת אירופה ,  ונדרש להשתתף מדי כמה חודשים בדיוני המועצה וועדותיה כדי להגן על מדינת ישראל .  בארבע מנסיעותיו למועצת אירופה הגיע פלסנר לדיונים בפאריס ובשטרסבורג .  נסיעתו החמישית ,  שנמשכה תשעה ימים ,  היתה לסין במסגרת סיור של ועדת חוץ וביטחון .  בכנסת מציינים שפלסנר  ( 38 )  ,  יליד בריטניה ,  הוא דובר השפה האנגלית ועל כן בשפתו הרהוטה יכול לייצג היטב את ישראל .  במקום השני ברשימת שיאני הח"כים לחו"ל נמצא השר לשעבר ח"כ מאיר שטרית  ( קדימה )  ,  שיצא לארבע נסיעות רשמיות לחו"ל מטעם הכנסת .  שטרית שהה בשנה שעברה בחו"ל במסגרת משלחות פרלמנטריות במשך 19 יום .  סגני יו"ר הכנסת ,  ח"כ כרמל שאמה ואלכס מילר  ( ישראל ביתנו )  ,  תפסו את המקום השלישי והרביעי .  כל אחד מהם יצא בשנה שעברה לחו"ל מטעם הכנסת לארבע נסיעות .  שאמה שהה בחו"ל במשלחות אלה במשך 15 יום ומילר 11 יום .  היעדים המועדפים על חברי הכנסת במשלחות הפרלמנטריות הם פאריס ושטרסבורג שבהן נערכות ישיבותיה של מועצת אירופה וישיבות של ארגון ה-oecd ,  ז'נווה שבה מתקיימות ישיבות ועידת הארגון הבין-פרלמנטרי וכן איטליה ומוסקווה .  כמה ח"כים זוכים לנסוע לחו"ל במימון פרלמנטרים זרים .  במשלחת מטעם ועדת חוץ וביטחון ,  שהיתה אורחת הפרלמנט הסיני ,  השתתפו חמישה ח"כים :  יו"ר ועדת חוץ וביטחון צחי הנגבי  ( קדימה )  ,  רוני בר-און  ( קדימה )  ,  מירי רגב  ( ליכוד )  ,  איתן כבל  ( עבודה )  ופלסנר .  יו"ר הכנסת ,  ח"כ ראובן ריבלין  ( ליכוד )  ,  היה אורח הפרלמנט האיטלקי .  לנסיעה הזו הוזמנה גם הח"כ החדשה אורלי לוי  ( ישראל ביתנו )  .  הח"כים מוזמנים לדיונים של ארגוני מדינות .  רחל אדטו  ( קדימה )  ושלי יחימוביץ'  ( עבודה )  השתתפו ביוני בסמינר של ארגון נאט"ו באיטליה .  ח"כ רוני בר-און והח"כ לשעבר אופיר פינס  ( עבודה )  הרחיקו במאי עד אוסלו לישיבה של מליאת הארגון ואילו ח"כ יולי תמיר  ( עבודה )  ,  החברה במועצת אירופה ,  הגיעה לוועדת החינוך של המועצה בקופנהאגן .  הח"כים שלנו מבוקשים בעולם חברי הכנסת מהדקים את היחסים עם מדינות ואגודות ידידות ברחבי העולם .  כך ,  הח"כ אלי אפללו  ( קדימה )  הוא יו"ר אגודת הידידות עם וייטנאם ,  ועקב כך נסע בספטמבר 2009 לביקור בן תשעה ימים במדינה .  הח"כ החדשה ציפי חוטובלי  ( ליכוד )  לא הסתפקה בישיבותיה של מועצת אירופה בפאריס שבהן השתתפה ,  ובנובמבר האחרון יצאה ללונדון למשלחת הידידות ישראל-בריטניה לחמישה ימים .  במשלחת השתתפו גם הח"כים נחמן שי ומגלי והבה  ( קדימה )  ,  יצחק וקנין  ( ש"ס )  ואנסטסיה מיכאלי  ( ישראל ביתנו )  .  כמה ח"כים הצליחו לתפוס טרמפ בטיסות של השרים ברחבי העולם .  כך שר החוץ ,  אביגדור ליברמן ,  צירף למשלחתו לדרום אמריקה את הח"כים רוחמה אברהם  ( קדימה )  ודני דנון  ( ליכוד )  .  במשך 10 ימים הם היו בברזיל ,  ארגנטינה ,  קולומביה ופרו .  לעומתם ,  ליברמן לקח את ח"כ פאינה קירשנבאום  ( ישראל ביתנו )  לסיור בקזחסטאן באוקטובר למשך יומיים בלבד .  במקביל למשלחות הח"כים לחו"ל במימון הכנסת או פרלמנטרים בעולם ,  נוהגים הח"כים לנסוע לחו"ל במימון גופים זרים .  לצורך זה ,  עליהם לקבל את אישורה של ועדת האתיקה של הכנסת בראשותה של ח"כ שלי יחימוביץ' .  מאז כינון הכנסת ה-18 בשנה שעברה הגישו הח"כים לוועדת האתיקה 148 בקשות לנסיעות לחו"ל במימון גופים זרים .  כך ,  ח"כ רוחמה אברהם ביקשה אישור לנסוע בימים אלה למקסיקו סיטי כאורחת של ג'ק אביטל ובמימון ארגון הקהילות היהודיות הספרדיות .  ח"כ רחל אדטו חזרה אתמול מביקור בזק בארה"ב במימון ועדת הקונגרס האמריקאי לפגישה של  " מועדון ארוחת הבוקר ",  שבו נפגשו חברי פרלמנט מהעולם עם נשיא ארה"ב ברק אובמה .  לישיבה הוזמנו גם אחמד טיבי  ( תע"ל )  ,  ניצן הורביץ  ( מרצ )  ,  אברהם מיכאלי  ( ש"ס )  ואורי ואורבך  ( הבית היהודי ".  הקונגרס העולמי של יהודים דוברי רוסית הזמין באחרונה את הח"כים זאב אלקין ,  יוליה שמאלוב-ברקוביץ'  ( קדימה )  ,  אמנון כהן  ( ש"ס )  ורוברט טיבייב  ( קדימה )  לכינוס בברלין .  ח"כ מוחמד ברכה  ( חד"ש )  ביקש לנסוע לאיטליה לנציגות הפלסטינית הקבועה באיטליה .  ברכה גם ביקש אישור לנסוע למרכז לדיאלוג הומניטרי בשווייץ .  הרפובליקה של דרום קוריאה הזמינה באוגוסט 11 ח"כים ישראלים - רוני בר-און ,  אורית זוארץ  ( קדימה )  ,  יואל חסון ,  צחי הנגבי ,  אריה ביבי ,  יעקב אדרי  ( קדימה )  ,  דניאל בן סימון ,  ליה שמטוב  ( ישראל ביתנו )  ,  ואלכס מילר  ( ישראל ביתנו )  ,  מירי רגב וכרמל שאמה  ( ליכוד )  - שבין היתר קיימו משחק כדורגל עם חברי פרלמנט של המדינה המארחת .  ח"כ דב חנין  ( חד"ש )  הוזמן לאקדמיית הקיץ של השמאל בגרמניה .  ח"כ דוד רותם  ( ישראל ביתנו )  הוזמן לקאריביים על ידי ארגון ידידי הקארביים . " העיסוק במשלחות צהוב ושטחי"ח"כ פלסנר מסר בתגובה : " אני משמש ראש נציגות הכנסת במועצת אירופה שהיא גוף חשוב לכל הדעות .  לכן גם נוכחותנו בה חשובה ולמיטב שיפוטי היא גם השפיעה ותרמה .  קיימתי מלחמה קשה להשפיע על דו"ח מקיף שנכתב נגד ישראל בעקבות עופרת יצוקה .  אני גאה מאוד בעבודה שלי במועצת אירופה ,  מייצג את הכנסת ואת ישראל וזה אחד מתחומי העשייה העיקריים שלי .  לתפישתי אני תורם שם לא מעט .  אני עומד בקשר עם מאות חברי פרלמנט מכל אירופה ורותם אותם למשימות נגד איראן וחמאס ".  ח"כ שטרית מסר בתגובה : " לוח הזמנים עמוס מאוד מהבוקר עד הערב בלי השתתפות שלנו בקרן מחקר מדעי בליסבון שבה משתתפות כל מדינות אירופה .  בכינוס השתתפו ראשי ועדות מכל אירופה שדנו במטרות הקרן ובפרויקטים שונים .  הוחלט שהכנס של הקרן ב-2010 יהיה בכנסת ישראל .  כמו כן ,  אני חבר בפורום הבין-פרלמנטרי העולמי .  בכינוס יש דיונים שבהם ישראל במוקד מאחר שנציגים ערבים מנצלים כל פורום לפגוע בישראל .  יש חשיבות רבה לנציגים ישראלים בכינוס כי בלעדינו היו תוקפים אותנו בחריפות .  בכינוס האחרון הפלנו הצעה איראנית אנטי-ישראלית ".  ח"כ שאמה מסר בתגובה : " העיסוק במשלחות הח"כים לחו"ל הוא צהוב ,  רכילותי ושטחי .  חברי הפרלמנטים מכל העולם נוסעים ,  מייצגים ומקדמים אינטרסים של ארצם .  כמי שאמור לנהל בוועדת הכלכלה את חקיקת 'חוק האריזות' הצטרפתי לביקור בשלוש מדינות באירופה בחמישה ימים .  הביקור כלל סיור באתרי מחזור ,  מזבלות וחדרי הרצאות כדי להעביר את ישראל מנורמות של עולם שלישי לתקינה של עולם מתקדם ".  ח"כ מילר מסר בתגובה : " ייצוגה של ישראל בחו"ל הוא חלק בלתי נפרד מתפקידו של הח"כ .  בביקורי בכנס פאבס"ק ובמטה ה-oecd שאליו התבקשתי לצאת מתוקף היותי חבר ועדת הכספים הצגנו את יתרונותיה של ישראל בנושאים שונים ,  הצענו שיתופי פעולה ויצרנו קשרים שמסייעים לנו לקדם עניינים עד היום .  אני גאה לייצג את ישראל ואמשיך לעשות כן ככל שאדרש ". 

ח"כ יוחנן פלסנר הוא שיאן הכנסת בטיסות לחו"ל ב-2009
ב-2009 יצאו לחו"ל 30 משלחות פרלמנטריות ,  ומאז כינון הכנסת ה-18 הגישו הח"כים לוועדת האתיקה 148 בקשות לנסיעות לחו"ל  ?  פלסנר הצטרף בעשרת חודשי כהונתו לחמש משלחות פרלמנטריות ושהה בחו"ל 27 יום  ?  מאיר שטרית במקום השני :  בילה 19 יום בחו"ל

