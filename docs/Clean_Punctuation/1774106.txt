מכבי חיפה פיטרה את אלעד חסין
סוגרת הטבלה מבקשת ליצור זעזוע במועדון ,  כשפיטרה את מאמנה ,  ומינתה באופן זמני את עמי נאווי למחליפו
מועדון כדורסל מכבי חיפה הודיע הבוקר  ( חמישי )  למאמן הקבוצה אלעד חסין על סיום תפקידו כמאמנה הראשי של הקבוצה .  ההחלטה התקבלה על ידי יו"ר הקבוצה ג'ף רוזן וסגנו ארנון שירן ,  ובהבנה עם חסין ,  אשר בשיחה עם ראשי המועדון הסכים כי לטובת הקבוצה יהיה זה נכון שיסיים את תפקידו .  המועדון הודה לחסין על תרומתו הרבה בשנתיים וחצי האחרונות .   במקביל ,  הודיע המועדון לעמי נאווי על מינויו כמאמנה הראשי של הקבוצה בשלב זה .  המועדון יבחן את המינוי לאורך זמן ויקבל החלטה סופית בהתאם .  אתמול ,  במחזור שמינית גמר גביע המדינה הדריך נאווי את מכבי חיפה והוביל אותה לניצחון 73:92 על מכבי ראשון לציון ,  וזאת משום שחסין היה חולה .  מכבי חיפה מדורגת במקום האחרון בליגת העל עם שני ניצחונות בלבד בתשעת משחקיה .
 עם מעברו של נאווי לתפקיד המאמן הראשי ,  בחיפה יחליטו בימים הקרובים על צירוף עוזר מאמן בכיר ,  כשעדיין אין מועמד ודאי לתפקיד .  בנוסף ,  כעת בחיפה יאיצו את ביצוע השינויים הפרסונליים בסגל ,  כשהמטרה היא לצרף גארד אמריקאי במקומו של דרק לאו ,  או סשה בראטיץ' ,  שלא הצליחו להציג יכולת גבוהה בקבוצה מתחילת העונה .
 
מכבי חיפה פיטרה את אלעד חסין
סוגרת הטבלה מבקשת ליצור זעזוע במועדון ,  כשפיטרה את מאמנה ,  ומינתה באופן זמני את עמי נאווי למחליפו

