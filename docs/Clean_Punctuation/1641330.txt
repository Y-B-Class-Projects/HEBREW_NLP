כלכלנים :  משברי החוב של יוון וספרד יעכבו את היציאה ממדיניות התמריצים באירופה
הבנק המרכזי של אירופה החל לתכנן נסיגה מהתמריצים ,  אולם כלכלנים סבורים כי הפסקת הסיוע תפגע בביטחון המשקיעים
משברי החוב של יוון וספרד עלולים לפגוע במאמציו של הבנק המרכזי של אירופה לסגת מתמריצי החירום ,  כך אמרו היום כלכלנים לסוכנות הידיעות בלומברג.בעקבות החששות בנוגע לחובותיהן התופחים של מדינות דרום אירופה ,  משקיעים רבים מכרו את נכסיהם במדינות אלה .  אם הבנק המרכזי של אירופה ימשיך במדיניות הנסיגה המתוכננת מהתמריצים ,  ויפסיק לספק תמיכה למדינות גוש היורו ,  הריביות ביבשת עלולות לעלות ,  ולהוריד עוד יותר את הביטחון ביכולתה של אירופה להתאושש ,  סבורים כלכלנים . " בנקים ביוון ,  ספרד ופורטוגל תלויים מאוד בהלוואות זולות מהבנק המרכזי ,  כך שכל סימן לכך שהלוואות אלה ייפסקו יזעזע עוד יותר את השווקים ",  אמרה קולין אליס ,  כלכלנית בדאיווה קפיטל מרקטס בלונדון . " לכן הבנק המרכזי צריך להאט את הנסיגה ".  הבנק המרכזי של אירופה מעוניין לצמצם בהדרגה את אמצעי החירום בהם נקט כדי לשקם את כלכלת אירופה מהמיתון החמור ביותר שחוותה מאז מלחמת העולם השניה ,  כדי להימנע מאינפלציה בהמשך הדרך .  הבנק כבר הודיע שיפסיק להעניק לבנקים הלוואות ל-12 ול-6 חודשים ,  וכי יחליט בחודש הבא האם לשוב לפעילות של מכירת אג"ח במכירה פומבית .  כיום מלווה הבנק המרכזי לבנקים כסף מזומן כאוות נפשם ,  בריבית שפל של 1% .  בכירי הבנק המרכזי של אירופה ,  יורגן שטארק ,  איב מרש ,  אקסל ובר וארקי ליקנן אמרו כי הם מעדיפים לחזור לשגרה ברגע שתנאי השוק יאפשרו זאת .  ובר ,  יו"ר הבנק המרכזי של גרמניה ,  אמר בינואר כי הצעד הבא בנסיגה ממדיניות החירום צריך להינקט לפני סיום המחצית הראשונה של 2010 .  אולם כלכלנים ,  כולל לורן בילקה ,  שעבד בעבר עם הבנק המרכזי של אירופה ,  אמרו כי על הבנק לדחות את החזרה לשגרה לפחות עד המחצית השניה של השנה . " אם הבנק ייסוג מוקדם מדי ,  זה עלול לעורר בעיות בכלכלות החלשות יותר ",  אמר בילקה .
 
כלכלנים :  משברי החוב של יוון וספרד יעכבו את היציאה ממדיניות התמריצים באירופה
הבנק המרכזי של אירופה החל לתכנן נסיגה מהתמריצים ,  אולם כלכלנים סבורים כי הפסקת הסיוע תפגע בביטחון המשקיעים

