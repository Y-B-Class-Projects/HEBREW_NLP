 " גאפ העירה את מרכז ממילא "
 עם אלפי מבקרים ביום ומחזור חודשי של מיליון דולר נהפכה החנות הראשונה של גאפ בישראל לקטר שמושך את מתחם ממילא בירושלים .  הפדיון הממוצע בחנויות מזנק והביקוש לשטח מסחרי גואה .  אפילו המתחרים מברכים
 >  >  תור של עשרות מכוניות השתרך באחד מסופי השבוע האחרונים בכניסה לחניון שדרות ממילא בירושלים ,  וחלק מהן אף נאלצו לפנות לחניון רחוק יותר ,  בגלל חוסר מקום .  ספק אם מישהו צפה תסריט שכזה לגבי שדרות ממילא לפני כמה חודשים .  בענף המסחר דיברו אז על הפרויקט ככישלון ,  וגבות רבות הורמו כשהרשת הבינלאומית גאפ הודיעה כי בחרה במקום כדי לפתוח את החנות הראשונה שלה בישראל .  על-פי הערכות ,  החנות - שנפתחה בסוף אוגוסט - החלה את דרכה בישראל במחזור מכירות חודשי של כ-10 מיליון שקל .  לשם השוואה ,  ביום הראשון לפתיחת חנות איקאה בנתניה היה הפדיון 4 מיליון שקל .  בימים הראשונים של החנות הראשונה של זארה בקניון רמת אביב ,  ב-1997 ,  הגיעו המכירות למיליון שקל ביום .  לדברי מקורבים לבעלי הזיכיון - אלביט מסחר וקמעונות שבבעלות אלביט הדמיה - מחזור המכירות של החנות כעת הוא מיליון דולר בחודש ,  עם 2,500-3,000 מבקרים ביום . " מיליון דולר זה הרבה מאוד ,  אבל צריך לבדוק זאת לאורך זמן ",  אומר בכיר ברשת אופנה . " רשתות מצליחות אחרות עושות כאלה סכומים לעתים ,  אך רק במיקומים טובים במיוחד .  לדעתי זה זמני ,  אין די תנועה בממילא כדי להחזיק מחזורים כאלה ".  לדברי גורם בכיר באחת מרשתות האופנה הגדולות ,  המכירות של גאפ הם פי שניים וחצי מהפדיון הממוצע בממילא לפי מ"ר : " לממילא זה הצלחה היסטרית ,  אבל בעזריאלי גאפ תמכור פי שלושה ".  שמוליק בן משה ,  מנכ"ל אלרוב ישראל המפעילה את שדרות ממילא ,  טוען כי  " לגאפ הולך מדהים ולדעתי הם לא מעכלים את מה שקרה פה .  חסרה להם סחורה והיו צריכים להטיס אותה מאיטליה .  הם עושים פדיון הרבה יותר גבוה ממה שהם ציפו ".  לדברי מקורבים לגאפ ,  הקטגוריה החזקה ביותר במכירות היא בגדי הנשים ,  כאשר מכירות בגדי הילדים ,  התינוקות והגברים נחלקות באופן שווה .  הפריטים הנמכרים ביותר בחנות הם מכנסי הג'ינס מתוך קולקציית ה-born to fit של המותג .  שנתיים מדשדשות מרכז הקניות של היזם אלפרד אקירוב נפתח לפני כשנתיים ,  עם ציפיות מרקיעות שחקים - אך התקשה להתרומם .  בכירים בענף טענו כי גאפ בחרה בממילא רק מכיוון שזו הציעה לה תנאים מועדפים ,  כמו דמי שכירות נמוכים .  הדעה הרווחת היתה כי גאפ עשתה טעות קשה ,  שכן היה עדיף בעבורה לו פתחה את הסניף הראשון בבירת האופנה - תל אביב - ולא בבירת ישראל .  בחודשים האחרונים הורגש שיפור ניכר בפדיון של ממילא .  השוכרים חלוקים לגבי השאלה אם הכניסה של גאפ הביאה לעלייה .  חלק מהשוכרים טוענים כי המרכז פשוט היה צריך זמן הסתגלות .  לכך מתווספת גם העובדה שחלקים במרכז נפתחו רק באחרונה .  עם זאת ,  רובם מודים כי כניסת גאפ היטיבה עם שדרות ממילא - וגם אתם . " בוודאי שכניסת גאפ הגבירה את מספר המבקרים ",  אומר חיים סקאל ,  מבעלי קבוצת סקאל המפעילה את החנויות טופ שופ ,  טומי הילפיגר ,  j עם מוצרי אברקרומבי אנד פיץ' וראלף לורן ועוד . " רוב העסקים התחזקו מכך וחלק קטן מהעסקים נחלשו משום שזה תפס קצת את אור הזרקורים ,  בעיקר בחודשים הראשונים ".   " הכניסה של גאפ עשתה טוב לממילא ",  אומרת גם מנכ"לית גולף ,  אילנה קאופמן . " גם לנו זה עשה טוב והשתפרנו .  אני לא יודעת אם זו רק גאפ ששיפרה את מצב המרכז ,  מכיוון שממילא עשו פעילויות שונות לקידום המרכז ,  וככל הנראה מדובר בצירוף של שני הגורמים ביחד ".  אפילו גבי רוטר ,  מנכ"ל משותף בקסטרו ,  מפרגן : " אצלנו יש עלייה במכירות ברחוב ממילא ,  מהסיבה הפשוטה שזהו הרחוב היפה ביותר בישראל .  ייתכן שהפתיחה של גאפ הביאה עוד אנשים לרחוב וגם אנחנו נהנים מהתנועה הזו ".   " אנחנו לא שם אבל הולך להם מדהים ,  הרבה מעבר לציפיות ",  מוסר אבי מלכה ,  מנכ"ל ml ,ml men וג'אמפ . " גאפ העירו את ממילא ,  הביאו קהל והגדילו את הפדיונות של כולם .  החנות נהפכה לעוגן של המקום .  אנשים באים מכיוון שהם רוצים לראות את גאפ ,  ואם הם לא קונים שם ,  הם קונים אצל מישהו אחר ".   " אנחנו בדרך לפסגה"אי אפשר להתעלם מיחסי הציבור שקיבל ממילא בשל כניסת גאפ .  מבדיקת יפעת מחקרי מדיה ,  עולה כי ב-2009 פורסמו 104 כתבות עם אזכור לממילא ולגאפ .  כתבות אלו שוות ערך לפרסום ב-2.87 מיליון שקל . " הפדיונות עלו בכל השדרה מאז כניסת גאפ .  יש כיום רשימת המתנה ארוכה מאוד של רשתות שלא חשבתי שירצו לבוא לכאן ",  אומר בן משה . " h & m מתים להיכנס ואין לי שטח לתת להם .  הם רצו את השטח של גאפ אבל לא אבטל חוזה בדיעבד .  אין לי שטח לתת לזארה ,  וכך גם לאפל שאמרו לי שהם רוצים להיכנס ושרק אגיד להם מתי .  כל החנויות הרוויחו מהכניסה של גאפ ,  אפילו חנויות הביגוד ,  שחששנו שייפגעו .  הפדיונות עלו ב-15%-20% בממוצע לעומת 2008 ".  בן משה מספר כי שכר הדירה החודשי הממוצע לרשתות האופנה הוא 193 שקל למ"ר לחנויות בגודל של 200 מ"ר ויותר ,  או 7% מהפדיון - הגבוה מביניהם .  מגאפ ,  השוכרת שטח של כ-800 מ"ר ,  הוא דרש לדבריו שכר דירה נמוך מיתר השוכרים - 6% מהפדיון ,  והציע שלושה חודשי שכירות ללא תשלום .  לדבריו ,  הצעד הזה השתלם מאוד : " שידרגתי את המרכז והבאתי מותג בינלאומי נוסף שהוא חזק מאוד מבחינת התיירים והישראלים .  אבל צריך לזכור שפתחנו את השדרה בשלמותה רק לפני חודשיים ,  את המלון לפני שלושה חודשים ואת קומת המסעדות לפני שבועיים - וכל אלה יצרו תמהיל מוצלח ".  ובכל זאת ,  חלק מהשוכרים וממנהלי הקניונים טוענים כי למרות השיפור הניכר שחל בממילא ,  עדיין לא מדובר באחד המרכזים המובילים בישראל ,  והיחס בין הפדיון לדמי השכירות עדיין בעייתי .  לדבריהם ,  גם גאפ ,  חווה באחרונה ירידה במכירות . " אנחנו בדרך לפסגה והמצב הרבה יותר טוב מהמצופה ,  בעיקר לאור המיתון .  עובדה שאין לי מטר פנוי ועל חנות אחת היו לי שבעה מועמדים ",  מגיב בן משה .  גאפ צפויה לפתוח חנות שנייה בפברואר ,  בקניון עזריאלי בתל אביב . " אומרים שגאפ לא תצליח בתל אביב כמו בירושלים וגאפ עצמה מקווה שתהיה לה אותה ההצלחה .  ההצלחה הגדולה בירושלים נובעת גם מכך שיש פה הרבה תיירים שמכירים את המותג גאפ ומדובר בפרויקט תיירותי מדהים ",  אומר בן משה .  גורם בכיר באחת מקבוצות הקניונים מסכם כי  " לממילא השתלם בהחלט להכניס את גאפ .  לא בטוח שלגאפ זה השתלם .  גם אם הולך להם טוב במכירות ,  רשת בינלאומית צריכה לפתוח סניף ראשון בתל אביב .  h & m מוכנים לשלם כסף כדי להיכנס למקומות הנכונים אבל בעלי הזיכיון של גאפ מחפשים דמי שכירות נמוכים ,  וזה לא טוב ".  

" גאפ העירה את מרכז ממילא "
 עם אלפי מבקרים ביום ומחזור חודשי של מיליון דולר נהפכה החנות הראשונה של גאפ בישראל לקטר שמושך את מתחם ממילא בירושלים .  הפדיון הממוצע בחנויות מזנק והביקוש לשטח מסחרי גואה .  אפילו המתחרים מברכים

