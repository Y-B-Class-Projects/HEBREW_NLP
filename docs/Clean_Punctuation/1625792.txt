בית המשפט :  המכרז לשיווק 2,176 דירות בבית שמש לא מוטה לטובת החרדים וייסגר כמתוכנן בעוד כשבוע
השופט משה סובול לא קיבל את טענת העותרים כי המכרז יביא בוודאות להתחרדותה המובהקת של בית שמש
בית המשפט לעניינים מינהלים דחה את עתירת חברי מועצת עיריית בית שמש ,  שטענו כי המכרז לשיווק 2,176 דירות בעיר מוטה לטובת הציבור החרדי .  בתוך כך ,  קבע בית המשפט כי המכרז ייסגר בעוד כשבוע מהיום בתאריך 5 ינואר 2010.את העתירה הגישו תשעה חברי מועצת העיר נגד שר הבינוי והשיכון אריאל אטיאס ,  מינהל מקרקעי ישראל וראש עיריית בית שמש משה אבוטבול .  בעתירתם דרשו להוציא צו מניעה ולהקפיא את המכרזים .  העתירה הוגשה באמצעות עו"ד דפנה הולץ בטענה כי נדרשת חלוקה שווה של המכרזים לכל סוגי האוכלוסיות . " אם בית המשפט לא יתערב ",  טענו העותרים , " יביא הדבר בוודאות להתחרדותה הברורה והמובהקת של העיר בית שמש ולעזיבתם של התושבים שאינם חרדים ". שופט בית המשפט לעניינים מנהליים משה סובול דחה את העתירה וקבע כי העותרים פעלו בהשתהות ניכרת ובלתי מתקבלת על הדעת כאשר הגישו את העתירה באיחור ניכר - 74 ימים לאחר פרסום המכרזים .  כמו כן ,  קבע השופט כי לא בוצעה העדפה לטובת מגזר כזה או אחר בשל שיוכו.דחיית העתירה מהווה ניצחון לציבור החרדי המאפשרת לו להתמודד במכרזי דיור ,  אם באמצעות עמותות או חברות קבלן ,  מבלי להגבילו למתחמים מסוימים .
 
בית המשפט :  המכרז לשיווק 2,176 דירות בבית שמש לא מוטה לטובת החרדים וייסגר כמתוכנן בעוד כשבוע
השופט משה סובול לא קיבל את טענת העותרים כי המכרז יביא בוודאות להתחרדותה המובהקת של בית שמש

