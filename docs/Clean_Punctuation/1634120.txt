כדורעף :  אחרי דרמה ,  בת ים עלתה לבית העליון
שחקניו של יבגני ליפשין ניצחו 2:3 את רמת השרון וסיימו את הליגה הרגילה במקום השישי .  ניצחונות למכבי ת"א ולמטה אשר
בזמן שליגת העל בכדורעף לא ממש מצליחה לספק עניין בחלק העליון של הטבלה כשמכבי תל אביב נמצאת מעל כולן וגם הפועל מטה אשר מגלה עליונות על פני כל השאר ,  כל מה שנותר במחזור ה-18 של הליגה היה לבדוק מי תסיים במקום השישי ותזכה בכרטיס האחרון לבית העליון .  עירוני בת ים וא.ס .  רמת השרון נפגשו לקרב ישיר במאבק הזה ,  שהסתיים בניצחון דרמטי 2:3 לבת ים.כ-150 צופים הגיעו לאולם עופר בבת ים וזכו לראות דרמה אמיתית .  כבר מהפתיחה המשחק היה צמוד ,  כשרמת השרון פתחה מעט טוב יותר וניצחה במערכה הראשונה 22:25 .  המערכה השנייה הייתה צמודה עוד יותר ,  וממצב של 24:24 ,  היתרון החל לעבור בין קבוצה לקבוצה עד שרמת השרון ניצחה 26:28 .
 במערכה השלישית בת ים החלה לפתוח פער ,  עלתה ל-12:16 ו-20:24 בזכות משחק מצוין של דימיטרי קוט עם חסימות והנחתות מצויינות וניצחה במערכה הזו 21:25 .  בת ים המשיכה בשליטה גם במערכה הרביעית וניצחה בסיומה 19:25 כשהיא כופה מערכה חמישית ומכרעת במשחק שנראה כמעט גמור .  שחקניו של יבגני ליפשין היו נחושים יותר וניצחו 11:15 בדרך לניצחון הגדול שסידר לבת ים את המקום בבית העליון לראשונה לאחר שמונה שנים עקרות .
 למכבי תל אביב כמובן זה הלך קל יותר במחזור הנעילה של הליגה הרגילה עם 0:3 נגד אליצור כרמיאל  ( 14:25 ,  16:25 ,  20:25 )  ,  מה שהשאיר לה מאזן מושלם לאחר 18 משחקים .  במשך כל העונה עד כה היא הפסידה רק שש מערכות ובכל מקרה הערב הצטיין בשורותיה אנריקה סורצ'וק .  כרמיאל ,  מנגד ,  נותרה אחרונה עם ניצחון אחד מפתיחת העונה .
 השנייה בטבלה ,  הפועל מטה אשר ,  ניצחה את ארזים רעננה 1:3  ( 25:27 ,  18:25 ,  25:21 ,  23:25 )  ,  למרות ששיחקה ללא עידו כהן ,  הקפטן הפצוע ,  ועם ג'ואלסון ברבוסה שהיה פצוע חלקית .  250 צופים ראו את תומר כץ ,  אלכס אוסוקין והזר החדש קרלוס קולה הברזילאי מובילים את מטה אשר לניצחון נוסף ,  שפותח ביניהם לבין המקום השלישי פער גדול .  רעננה ,  בשורותיה הצטיין מיכאל ויסוצקי ,  ירדה בעקבות ההפסד למקום החמישי .
 משחק אחר שהיה מעניין לפחות מבחינת התוצאה שלו היה בכפר סבא ,  שם הפסידה הפועל 3:2 לעירוני קרית אתא .  המערכה הראשונה הייתה צמודה והסתיימה ב-28:30 לכפר סבא .  את המערכה השנייה ניצחה קרית אתא 22:25 ,  אך את השלישית שוב ניצחה כפר סבא ,  14:25 .  אתא לא ויתרה וניצחה ברביעית 16:25 ,  כשאל המערכה החמישית עלו שתי הקבוצות כשהן לא מוותרות אך בסיום ניצחה אתא מערכה מתישה 19:21 וסיימה עם ניצחון מפתיע .  כפר סבא ,  לה זהו משחק שני ברציפות שמסתיים בחמש מערכות ,  נותרת שלישית למרות ההפסד ,  אתא תגיע למשחקי הבית העליון מהמקום הרביעי .
 מכבי הוד השרון השיגה הערב את ניצחונה החמישי העונה ,  1:3 על מ.ס עילבון  ( 27:25 ,  22:25 ,  16:25 ,  16:25 )  .  הוד השרון משפרת עמדות לקראת פתיחת משחקי הבית התחתון ,  בהם תיקח חלק לראשונה לאחר שנים בבית העליון .  מ.ס עילבון עדיין עם שלושה ניצחונות מתחילת העונה .
 
כדורעף :  אחרי דרמה ,  בת ים עלתה לבית העליון
שחקניו של יבגני ליפשין ניצחו 2:3 את רמת השרון וסיימו את הליגה הרגילה במקום השישי .  ניצחונות למכבי ת"א ולמטה אשר

