ויקיפדיה מגייסת מיליונים
כחצי מיליון בני אדם מרחבי הגלובוס תרמו 16 מיליון דולר להמשך תפעולה של ויקיפדיה .  3,500 ישראלים תרמו כ-285,000 שקלים .  מייסד ויקיפדיה : " יחד עשינו משהו מדהים "
 אלו מאתנו המסתמכים בסתר על ויקפידיה , " האנציקלופדיה החופשית "  האינטרנטית ,  לשיעורי בית ,  מחקר לעבודה ,  או סתם קריאה מהנה על הרגלי הרבייה של היאק הטיבטי ,  ישמחו לדעת שויקיפידיה ממשיכה לפעול עוד שנה .  קרן ויקימדיה ,  המפעילה את ויקיפדיה במתכונתה כארגון ללא מטרות רווח ,  הודיעה הלילה  ( ראשון )  כי סיימה בהצלחה את גיוסם של ה-16 מיליון דולר שנקבעו השנה כיעד לתרומות .  יותר מחצי מיליון בני אדם מ-140 מדינות ברחבי הגלובוס תרמו סכום ממוצע של 22 דולר לצורכי התפעול השוטף של האתר .
 גם ישראלים הצטרפו למאמץ התרומות :  כ-3,500 תורמים מישראל העבירו לנציגות הישראלית של הקרן קרוב ל-285,000 שקלים .  מבצע הגיוס נמשך השנה 50 ימים ומדובר במבצע גיוס התרומות הקצר ביותר שערכה הקרן אי פעם .  בשנה שעברה גייסה הקרן כ-8 מיליון דולר בתקופה של מספר חודשים .  תקציב הקרן עומד השנה על כ-20 מיליון דולר סך הכל .
 מייסד ויקיפדיה ,  ג'ימי  ( ג'ימבו )  ויילס ,  אמר בפנייה לתורמים כי  " במבצע ההתרמה היו כל המרכיבים שאנחנו אוהבים במיזמים של ויקימדיה :  אנשים התכנסו ,  תרמו את מה שהיה להם ,  ויחד עשינו משהו מדהים .  תרומה של עובד טכנולוגי ממומבאי הצטרפה לתרומה של סוחר מניות מלונדון וסטודנט ממוסקבה ,  והתוצאה היא שהצלחנו לקיים את המיזם הזה לעוד שנה ." 

ויקיפדיה מגייסת מיליונים
כחצי מיליון בני אדם מרחבי הגלובוס תרמו 16 מיליון דולר להמשך תפעולה של ויקיפדיה .  3,500 ישראלים תרמו כ-285,000 שקלים .  מייסד ויקיפדיה : " יחד עשינו משהו מדהים "
 
