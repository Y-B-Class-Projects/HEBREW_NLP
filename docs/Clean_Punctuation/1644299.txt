לאחר זינוק של 922% במניית נובה בשנה האחרונה - החברה חוזה גידול של 47%-60% בהכנסות ב-2010
החברה רשמה רווח תפעולי של 2.7 מ' ד' ברבעון הרביעי לעומת הפסד תפעולי של 3 מ' ד' ברבעון המקביל 
" תוצאות הרבעון הרביעי מצביעות על שיפור ניכר וסיום חזק לשנת 2009 בכללותה ",  אמר גבי זליגסון ,  נשיא ומנכ"ל  .  ואכן ,  לאחר שבמחצית השנה הראשונה רשמה נובה ירידה בהכנסות ביחס לתקופה המקבילה ב-2008 ,  כעת יצרנית פתרונות המטורולוגיה לענף השבבים מדווחת על זינוק בהכנסות במחצית השנה השנייה .  החברה מדווחת כי הצליחה לסיים את 2009 עם הכנסות גבוהות מבשנת 2008 ,  על רקע ההתאוששות בענף השבבים .  מניית נובה זינקה ב-922% ב-12 החודשים האחרונים.החברה חוזה כי השיפור ימשיך גם ב-2010 ,  כך שהכנסותיה יגיעו ל-58-63 מיליון דולר והרווחיות תעלה ל-10%-14% .  למעשה מדובר בשיפור של 47.6%-60.3% בשורה העליונה ,  ועלייה של יותר מפי 2 ברווח הנקי ,  שצפוי להסתכם ב-5.8-8.8 מיליון דולר ,  ביחס ל-2009.הכנסות החברה ב-2009 רשמו שיפור קל לעומת שנת 2008 ,  והסתכמו ב-39.3 מיליון דולר לעומת 39 מיליון דולר ב-2008 ,  שיפור זעום של 0.9% .  החברה רשמה רווח תפעולי של 2.5 מיליון דולר לעומת הפסד תפעולי של 7 מיליון דולר בשנת 2008 ,  ובשורה התחתונה רשמה החברה רווח נקי של 2.6 מיליון דולר לעומת הפסד נקי של 5.4 מיליון דולר ב-2008.במקביל ,  השתנה בשנה זו גם תמהיל ההכנסות של החברה ,  כאשר ההכנסות משירותים רשמו ירידה ,  בעוד ההכנסות ממכירת מוצרים עלו .  זאת ,  על רקע ניסיונותיהן של יצרניות השבבים לחתוך בהוצאות השוטפות בתחילת השנה .  ההכנסות ממכירת מוצרים עלו ב-15.4% ל-29.6 מיליון דולר בעוד ההכנסות משירותים ירדו ב-27.2% ל-9.7 מיליון דולר.את הרבעון הרביעי סיימה החברה עם הכנסות של 15.2 מיליון דולר ,  עלייה של 145% ביחס להכנסות של 6.2 מיליון דולר ברבעון המקביל .  הרווח הגולמי הסתכם ב-7.4 מיליון דולר לעומת רווח גולמי של 1.3 מיליון דולר דולר ברבעון המקביל ,  כאשר שולי הרווח הגולמי היו 49% לעומת 22% ברבעון המקביל.ההוצאות התפעוליות ברבעון הרביעי של 2009 היו 4.7 מיליון דולר ,  עלייה של 8.8% בהשוואה ל-4.4 מיליון דולר ברבעון המקביל .  למרות זאת ,  על רקע העלייה בהכנסות ,  רשמה החברה רווח תפעולי של 2.7 מיליון דולר לעומת הפסד תפעולי של 3 מיליון דולר ברבעון המקביל.בשורה התחתונה ,  הסתכם הרווח הנקי ב-2.7 מיליון דולר לעומת הפסד נקי של 1.6 מיליון דולר ברבעון המקביל .  הרווח המתואם עמד על 2.8 מיליון דולר או 13 סנט למניה לעומת הפסד מתואם של 2.3 מיליון דולר או 12 סנט למניה ברבעון המקביל.סך יתרות המזומנים בסוף שנת 2009 הגיע ל-19 מיליון דולר ,  ירידה של 900 אלף דולר בהשוואה לסוף 2008 .  עם זאת ,  לפני כשבוע השלימה החברה הנפקה של 4.4 מיליון מניות ,  כאשר היא גייסה כ-17 מיליון דולר ,  וכעת יתרות המזומנים של החברה עומדות על כ-36 מיליון דולר.גבי זליגסון ,  מנכ"ל נובה ,  אמר בנוגע לתוצאות השנתיות כי  " מתחילת הרבעון השני ראינו שינוי מגמה משמעותי שאיפשר לנו כבר ברבעון השני להגיע לתוצאות מאוזנות ומהרבעון השלישי ראינו מעבר לרווחיות .  בנוסף ,  השתנה הדפוס של הרווח הגולמי בחברה ,  מה שמתקרב למודל שלנו לטווח הארוך שמכוון לרווח גולמי של 50%-52% רווח גולמי לחברה .  זאת ,  על רקע השיפור במחירי המכירה הממוצעים .  מבנה העלויות שבנינו במהלך המשבר מאפשר לנו מינוף גם במהלך 2010 ." בנוסף ,  הגענו למצב שאנחנו עובדים מול לקוחות הקצה ,  ובמצב כזה אנחנו מבינים יותר טוב לאן השוק הולך ואנחנו יכולים לתת תחזית שנתית בפעם הראשונה .  אנחנו רואים כרגע שהחצי הראשון של השנה מאוד חזק ,  ולגבי החצי השני של השנה ,  יש פחות ראות ובמהלך הרבעון השני נבין יותר טוב איך נראית המחצית השנייה של השנה ונוכל להוסיף ולעדכן .  עדיין ,  אנחנו מרשים לעצמנו לתת תחזית שמראה צמיחה משמעותית ". 

לאחר זינוק של 922% במניית נובה בשנה האחרונה - החברה חוזה גידול של 47%-60% בהכנסות ב-2010
החברה רשמה רווח תפעולי של 2.7 מ' ד' ברבעון הרביעי לעומת הפסד תפעולי של 3 מ' ד' ברבעון המקביל

