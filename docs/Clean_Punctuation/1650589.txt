טלי בן עובדיה עוזבת את מהדורת חדשות 10
לאחר שנים רבות כעורכת ראשית של המהדורה ,  תעזוב בן עובדיה את התפקיד .  בהנהלת הערוץ הוצע לה להתמנות לתפקיד מנהלת הפיתוח של חדשות 10
סמנכ"ל החדשות בערוץ 10 טלי בן עובדיה מסיימת את תפקידה כעורכת ראשית של מהדורת חדשות 10 .  בן עובדיה ,  עורכת המהדורה מיום הקמת חברת החדשות של הערוץ ,  צפויה להתמנות למנהלת הפיתוח של חברת החדשות .  סמנכ"ל התוכן של חברת החדשות אורי רוזן יתמנה ככל הנראה לעורך העל של המהדורה ותחתיו יעבדו עורכים מתחלפים .
 בן עובדיה מונתה לעורכת המהדורה עם הקמת חדשות 10 .  ביוני 2005 עזבה את ערוץ 10 בעקבות חילוקי דעות עם מי שהיה אז מנכ"ל חברת החדשות אבי ברזילי ,  אולם חזרה חודשים ספורים לאחר מכן ,  תחילה כעורכת התכנית  " זה הזמן "  עם עמנואל רוזן ובהמשך עורכת  " שישי "  עם רביב דרוקר ועפר שלח .  בנובמבר 2007 שבה לכס העורכת הראשית של המהדורה עם עזיבתו של גיא סודרי לחברת החדשות של ערוץ 2 .  בעבר היתה בן עובדיה עורכת ערוץ החדשות של ynet ועורכת  " אולפן שישי ". 
טרם התקבלו תגובות טלי בן עובדיה וחדשות 10 .
 
טלי בן עובדיה עוזבת את מהדורת חדשות 10
לאחר שנים רבות כעורכת ראשית של המהדורה ,  תעזוב בן עובדיה את התפקיד .  בהנהלת הערוץ הוצע לה להתמנות לתפקיד מנהלת הפיתוח של חדשות 10

