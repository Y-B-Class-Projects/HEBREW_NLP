בארינבוים משעבד את הבנק לפיתוח תעשייה לטובת השקעות בנדל"ן בארה"ב 
בי.ג'י.איי תגייס 100-120 מיליון שקל באמצעות הנפקת סדרת אג"ח חדשה ,  לטובת השקעות עם השותפים סאני קאהן וראסל גלבוט
 >  >  חברת בי.ג'י.איי השקעות שבשליטת צביקה בארינבוים מתחילה בימים אלה בסבב פגישות  ( road show )  קראת הנפקת סדרת אג"ח חדשה בהיקף של 100-120 מיליון שקל .  האג"ח צפויות להיות בעלות מח"מ  ( משך חיים ממוצע )  של כארבע שנים ולא יהיו מדורגות .  בארינבוים צפוי לשעבד לטובת הגיוס את אחזקותיו בבנק לפיתוח תעשייה ,  אותו רכש מהמדינה לפני כמה חודשים בכ-572 מיליון שקל .  את ההנפקה יוביל קונסורציום חתמים שיכלול את כלל פיננסים חיתום ,  רוסאריו קפיטל ,  מנורה חיתום ולאומי פרטנרס חתמים .  בארינבוים מנצל את הגיאות המתמשכת בשוק האשראי החוץ-בנקאי בכדי להגדיל את המקורות הנזילים לקראת השקעות עתידיות בתחום הנדל"ן בארה"ב ובמקומות אחרים בעולם ,  יחד עם שותפיו החדשים סאני קאהן וראסל גלבוט ,  בעלי השליטה בחברת הנדל"ן האמריקאית קרסנט הייטס .  השותפים האמריקאיים של בארינבוים נכנסו לפני כחודשיים לבי.ג'י.איי באמצעות השקעה של כ-10 מיליון דולר תמורת הקצאה של כ-17% ממניות החברה .  בארינבוים מקווה למנף את קשריהם של קאהן וגלבוט בארה"ב למציאת נכסים במחירים אטרקטיביים .  בי.ג'י.איי היא חברת אחזקות ,  ומלבד השליטה בבנק לפיתוח תעשייה ,  היא מחזיקה ב-45% בבגיר גרופ ,  הפועלת בעצמה ובאמצעות חברות בנות בתחום יייצור ושיווק של הלבשה לנשים ולגברים .  לאחר שביצע סדרה של מימושים לפני פרוץ המשבר ,  הגיע בארינבוים למשבר כשבקופתה של בי.ג'י.איי מזומנים ושווי מזומנים בשווי 320 מיליון שקל ,  נכון לספטמבר 2009 .  בין השאר בחן בארינבוים השקעה בחברת הנדל"ן אזורים ,  והתעניין ברכישת השליטה בלידר השקעות ובחן נדל"ן בחו"ל .  מניית בי.ג'י.איי רשמה ב-12 החודשים אחרונים תשואה של כ-300% והיא נסחרת לפי שווי שוק של כ-239 מיליון שקל .  מאז שרכש בארינבוים את השליטה בבנק ,  הוא הצליח להפוך את התיק שלו לנזיל ולגבות חובות בהיקף של כ-390 מיליון שקל .
 
בארינבוים משעבד את הבנק לפיתוח תעשייה לטובת השקעות בנדל"ן בארה"ב 
בי.ג'י.איי תגייס 100-120 מיליון שקל באמצעות הנפקת סדרת אג"ח חדשה ,  לטובת השקעות עם השותפים סאני קאהן וראסל גלבוט

