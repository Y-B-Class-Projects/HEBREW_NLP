 " המו"מ על שליט הוקפא בשל חיסול מבחוח "
 גורם בכיר בחמאס מסר לעיתון סעודי כי ארגונו החליט להקפיא את המו"מ לשחרור שליט למועד בלתי ידוע ,  בתגובה על חיסול מחמוד אל-מבחוח .  א-זהאר : " המו"מ פסק לחלוטין "
  ( צילום :  שי מכלוף ,  עריכת וידאו :  גדי וינסטוק )  
" חמאס החליט להקפיא את המשא ומתן לגיבוש עסקת שליט עם ישראל למועד בלתי ידוע כתגובה לחיסולו של בכיר הארגון מחמוד אל-מבחוח בדובאי לפני כשבועיים "   כך מסר הבוקר  ( שלישי )  גורם בכיר בחמאס לעיתון הסעודי  " עוכאז ".  הבכיר מסר כי בעקבות החיסול נוצרה  " תפנית שלילית מאד "  במגעים לגיבוש עסקת שליט .
" ישראל היא הנושאת הבלעדית באחריות להכשלת המגעים עד כה ",  אמר הבכיר לעיתון .  הוא מסר עוד כי מטרת החיסול  " הפחדני "  של אל-מבחוח הייתה לפגוע בשמירה האיתנה של חמאס על עמדתו  " האמיצה "  בנושא עסקת חילופי שבויים עם ישראל ובדבקותו בדרישותיו מישראל .
 בתוך כך ,  בכיר באחד הארגונים הפלסטינים בדמשק אמר לעיתון  " אל-חיאת "  הרואה אור בלונדון כי הוא סבור שחיסולו של אל-מבחוח בוצע הודות לפרצה ביטחונית בסביבתו הקרובה : " פרצה ביטחונית היא אפשרות קיימת ,  ולא ניתן לפסול אותה על הסף כרגע ".  הוא מסר עוד כי בניגוד לטענות בכירי חמאס ,  אל-מבחוח לא נשמר על ידי מאבטחים ,  
הבכיר הפלסטיני העריך עוד כי חמאס לא ינקום על חיסולו של אל-מבחוח באמצעות פיגועים בחו"ל אלא בארץ : " חמאס שולל זאת על הסף משום שהוא מכבד את ריבונות יתר המדינות ".  סגן ראש הלשכה המדינית של חמאס ,  מוסא אבו מרזוק ,  אמר לעיתון כי ארגונו יחקור את חיסולו של אל-מבחוח תוך שיתוף פעולה עם גורמים אחרים .
 בכיר חמאס מחמוד א-זהאר אישר אף הוא בראיון לרשת הטלוויזיה הבריטית BBC כי לא מתנהל שום משא ומתן לגיבוש עסקה לשחרור החייל החטוף גלעד שליט . " אחרי התערבות ראש הממשלה נתניהו בעצמו ,  היה עיכוב רב במשא ומתן ולכן הכל כעת פסק .  אין תיווך מצרי ואין שום תיווך אחר ".  בתשובה לשאלת המראיין : " לחלוטין ?  ",  ענה א-זהאר : " לחלוטין ". 
בתוך כך חסמו הבוקר פעילים בתנועה הקיבוצית למען שחרורו של גלעד שליט מעברן של 10 מיכליות דלק לרצועת עזה דרך מסוף קרני .  בעקבות זאת הופנו המיכליות למעבר הגבול בכרם שלום  כאשר הפעילים עושים דרכם גם לשם כדי למנוע את גישתן לרצועה .  יואל מרשק ,  רכז אגף המשימות של התנועה הקיבוצית ,  אמר כי יפעלו לחסום את מעבר הדלקים לרצועה כל זמן שישראל לא תקבל מידע על גורלו של החייל החטוף : " יתנו מידע  יקבלו דלק ,  לא יתנו מידע  לא יקבלו דלק ",  כהגדרתו .

" המו"מ על שליט הוקפא בשל חיסול מבחוח "
 גורם בכיר בחמאס מסר לעיתון סעודי כי ארגונו החליט להקפיא את המו"מ לשחרור שליט למועד בלתי ידוע ,  בתגובה על חיסול מחמוד אל-מבחוח .  א-זהאר : " המו"מ פסק לחלוטין "
 
