יו"ר ועדת הטלוויזיה הנכנס : " בערוצים 2 ו-10 אין תחקירים על טייקונים "
 לדברי יעקב שחם , " כדי להגיע להצלחה מסחרית יורדים לתכנים כמו 'האח הגדול' ,  'הרווק' ו'הישרדות' .  זה לא צריך להיות עיקר השידורים "
  >  >  יו"ר ועדת טלוויזיה הנכנס במועצת הרשות השנייה ,  יעקב שחם ,  מתכוון לעמוד על כך שהזכייניות יעמדו בכל מחויבויותיהן ,  חושב שעליהן לערוך תחקירים על טייקונים כלכליים ושזמן התוכן השיווקי צריך לרדת ממכסת הפרסומות - כך אמר אתמול ל-themarker בהתבטאות ראשונה מאז שנכנס לתפקיד .  שחם ,  שעורך את העיתון  " ידיעות חיפה "  ושימש על לאחרונה יו"ר ועדת טלוויזיה ברשות השידור ,  אמר ל-themarker כי  " גם אני בדעה שעל הזכיינים להרוויח כסף ,  אך לפני שהם מרוויחים כסף הם צריכים לעמוד בכל המחויבויות שלקחו על עצמם בעת החתימה על המכרזים ,  ובכל התחייבות נוספת שאליה הגיעו במהלך הזמן .  יש לעמוד ולהקפיד על כל המחויבויות האלה ,  ובמיוחד אין לפגוע במחויבות לגבי היקפי הסוגה העלית .  במקביל יש לדעתי להקפיד על ההתחייבויות כלפי היוצרים והמפיקים ,  והגיע הזמן להפסיק לנגוס בהתחייבויות אלה ".  שחם הרחיב עוד בנושא זה והוסיף כי  " לי אין ספק מהו ז'אנר עליון ,  וכל ניסיון לשלב בז'אנר זה תכנים שאינם מתאימים צריך להידחות על ידי המועצה ".  שחם אמר עוד ,  כי הוא רואה לו למטרה להרחיב את כמות התחקירים בערוצים 2 ו-10 .  לדבריו , " תחום התחקירים ,  ובמיוחד לגבי אלה המוגדרים כטייקונים ,  אינו מקבל ביטוי ראוי בערוצים 2 ו-10 .  לערוצים האלה אין כל מחויבות פחותה כלפי הציבור בשל היותם מסחריים ".  שחם הוסיף כי  " כדי להגיע להצלחה מסחרית הזכיינים יורדים לתכנים כמו 'האח הגדול' ,  'הרווק' ו'הישרדות' .  זה לא צריך להיות עיקר השידורים שלהם .  כיום לוח השידורים בפריים-טיים הוא רק תוכניות מסוג זה :  אין סרטי תעודה ואין תחקירים על טייקונים ,  במיוחד לא בשעות הפריים-טיים ".  בנושא התוכן השיווקי אמר כי  " יש להקפיד ולא לאפשר שילוב חומר פרסומי על חשבון זמן השידורים .  אם יש סרט של חצי שעה ובתוכו יש במצטבר ארבע דקות של תוכן שיווקי ,  זה זמן שצריך להיחשב לפרסום ".  איך תפעל כדי להגיע למטרות ?   " בעת אישור לוח השידורים ,  ולאחר התייעצות עם יו"ר המועצה אמנון נדב ,  אביא את המלצותינו לוועדה .  לא אמליץ לאשר את לוחות השידורים של הזכייניות באם לא יימצא שם ביטוי להתחייבויות .  אם יהיו הפרות יש לנו את כל הכלים לטפל בכך ,  לכך לדעתי יש גם השלכות כספיות .  אני מאוד מקווה שלא תהיינה הפרות ,  כי אף אחד לא הגיע כדי להטיל קנסות .  באנו כדי לשפר את השידור ,  שהציבור בהחלט ראוי לו ".  מקשת נמסר : " אנו מאחלים לשחם הצלחה בתפקידו ".  מערוץ 10 נמסר : " כל מי שצופה בערוץ 10 רואה מיד שלוח השידורים של הערוץ מאופיין במגוון רחב של תוכניות תעודה ותחקיר העוסקות בכל התחומים ,  ללא אבחנה באשר לנשוא התחקיר ".  מרשת לא נמסרה תגובה לדברים .
 
יו"ר ועדת הטלוויזיה הנכנס : " בערוצים 2 ו-10 אין תחקירים על טייקונים "
 לדברי יעקב שחם , " כדי להגיע להצלחה מסחרית יורדים לתכנים כמו 'האח הגדול' ,  'הרווק' ו'הישרדות' .  זה לא צריך להיות עיקר השידורים "
 
