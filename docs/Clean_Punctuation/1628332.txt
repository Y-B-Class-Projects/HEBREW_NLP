לראשונה מזה שנתיים :  משחקה של מכבי חיפה לא ישודר
המפגש של הירוקים בשבת עם הפועל רעננה לא יועבר בשידור ישיר .  לוי הטיל וטו על העברת זגורי ומימון ,  ששוב ביקשו לעזוב
צילום ועריכת וידאו :  יותם רונן
לראשונה מזה שנתיים ,  משחק ליגה של מכבי חיפה לא יועבר בשידור ישיר בטלוויזיה .  האלופה תארח בשבת את הפועל רעננה בשעה 19:00 ,  כאשר המשחקים שכן יועברו בשידור ישיר בצ'רלטון יהיו אלה של מכבי תל אביב מול הפועל פתח תקוה  ( 17:15 )  ,  והפועל תל אביב מול מכבי פתח תקוה  ( 19:30 )  .
 בינתיים ,  אחרי הניצחון 0:3 על הפועל עכו ביום שבת במחזור ה-16 ,  מכבי חיפה שבה הבוקר  ( שני )  להתאמן ,  ובמסיבת היעתונאים הרשמית של הקבוצה התראיין הקשר בירם כיאל ,  שהתייחס בין היתר למשחק הערב בין הפועל תל אביב ובית"ר ירושלים . " אנחנו מחזיקים אצבעות למכבי חיפה בשבת מול רעננה ",  התלוצץ הקשר ,  והתייחס לקבוצה שלו . " הפועל תל אביב - בית"ר זה משחק קשה בין שתי קבוצות טובות וברור שהטובה יותר תנצח .  לבית"ר יש סגל טוב והפועל תל אביב קבוצה מצוינת .  שתי הקבוצות יתמודדו איתנו יתנו לנו פייט עד הסוף ". 
באשר לניצחון על עכו בשבת ,  הוסיף כיאל : " אני מסכים שהפועל עכו עשו הרבה צרות לקבוצות רבות בליגה .  היה לנו קשה ,  הם שמרו עלינו אישית .  אחרי השער הראשון הצלחנו להבקיע עוד פעמיים ועשינו את זה יותר קל ,  אני שמח שלקחנו שלוש נקודות אחרי שהרבה קבוצות הפסידו נקודות לעכו ".  הקשר המשיך והתייחס לפתיחת העונה המצוינת של הירוקים ,  ואמר : " אני שמח שהמאזן שלנו הכי טוב באירופה ,  אנחנו רוצים להמשיך להצליח ולשמור על המסלול .  15 נצחונות מתוך 16 משחקים זה דבר מדהים ". 
בנוגע לשיטת קיזוז הנקודות בסיום הסיבוב השני ,  אמר כיאל : " נקווה שמאזן הנקודות יספיק לנו .  השיטה היתה ברורה מתחילת העונה ,  עכשיו אנחנו מובילים עם פער גדול ,  ולא צריך לבכות על זה .  ידענו את השיטה מראש ,  לקחנו אותה בחשבון וצריך להתמודד איתה .  במשחקי הפלייאוף הכל יתחיל מחדש ,  ואנחנו צריכים להיות דרוכים לזה ".  באשר לעתידו האישי בקבוצה ,  סיכם כיאל : " יש לי חוזה לעוד שנתיים .  טוב לי בבית ואני מרוצה כאן ". 
הקשר לבאן חמלדזה ממשיך להתאמן עם הקבוצה ,  וההחלטה לגביו תתקבל במהלך השבוע .  היום התקבלה ההחלטה בעניינו של ישראל זגורי ,  שביקש לעזוב להפועל פתח תקוה לאחר שסיכם עקרונית בקבוצה .  זגורי נכנס לשיחה עם אלישע לוי ,  שהטיל וטו על ההעברה לפתח תקוה ,  והוא יישאר בקבוצה .  גורמים בצוות המקצועי אמרו כי  " השחקן צפוי לקבל יותר ביטוי בתקופה הקרובה בקבוצה ".  גם הבלם שי מימון שוחח שנית עם הנהלת הקבוצה והמאמן אלישע לוי בנוגע לעתידו ,  אך גם במקרה של הבלם הצעיר הטיל לוי וטו באשר לשחרורו ,  בעיקר משום שלחיפה אין בלמים נוספים מלבד טשיירה וקינן .  
מי שלא התאמן גם היום הוא המגן פיטר מסיללה ,  שנמצא בחופשת מולדת בדרא"פ .  המגן אמור לשוב ארצה ביום חמישי ,  וכרגע לא ברור האם יפתח בשבת מול רעננה ,  כאשר עותמאן או טוואחה עשויים להחליפו .  בירם כיאל ,  שלא אמור היה לערוך אימון מלא בגלל עומס ,  נטש את האימון במהלכו עקב מתיחה בשריר .
 ב-20 לחודש תערוך האלופה משחק ידידות מול דינמו קייב ,  כאשר לעת עתה לא ברור באיזה אצטדיון ייערך המשחק .
 
לראשונה מזה שנתיים :  משחקה של מכבי חיפה לא ישודר
המפגש של הירוקים בשבת עם הפועל רעננה לא יועבר בשידור ישיר .  לוי הטיל וטו על העברת זגורי ומימון ,  ששוב ביקשו לעזוב

