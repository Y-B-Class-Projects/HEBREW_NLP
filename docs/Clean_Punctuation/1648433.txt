נמרודי מצא את הרכיב החסר
לאחר כעשרים שנה הצליחה משפחת נמרודי למצוא את המיליונר זכי רכיב כקונה למעריב .  העיתון שנרכש ע"י המשפחה מעזבון מקסוול הסב לה הפסדים כספיים עצומים של מאות מיליוני שקלים ואיים גם על יציבותה הפיננסית של חברת האם הכשרת הישוב ששלטה במעריב .
 ההפסדים בשנים האחרונות ויציאת ולדמיר גוסינסקי מהשותפות במעריב חייבה את הכשרת הישוב להזרים הון לעיתון .  הזרמת ההון לוותה בהסדר מימון מורכב עם בנק הפועלים הנושה המרכזי של מעריב .  כזכור מעריב שיעבד לבנק את בית הדפוס המשוכלל שלו ומכר להכשרת הישוב את בית מעריב ההיסטורי בת"א .
 כניסתו של רכיב למעריב ,  האיש שעשה את הונו במכירת חברת  " טריון "  בוול סטריט ,  מבשרת את תום שליטתה של משפחת נמרודי בעיתון .  בהנחה שרכיב יחזיק בסופו של תהליך 50% מהעיתון וכאשר הציבור בבורסה מחזיק כ  20% מהמניות ירדו הנמרודים לאחזקה מקסימלית של 30% .  
סביר להניח שמשפחת נמרודי תרצה להחזיק ב  26% ממעריב שכן החזקה כזו מקנה הגנה בחוקי ניירות ערך .  בעלי עניין המחזיק ב  26% אינו מתערב בניהול העיתון אך הוא יכול להפריע או אף למנוע ,  החלטות מהותיות בהצבעות בעלי המניות בגלל שיעור ההחזקה שברשותו .  חשוב לדעת שכדי להעביר החלטה מהותית הנוגעת ישירות לבעלי השליטה  ( רכיב )  נמנע בעל השליטה מהצבעה ומכאן נובע כוחו של נמרודי כבעל מניות מיעוט .
 האופטימיות של רכיב לגבי סיכויי התאוששות מעריב מעוררת תמיהות לאור ההיסטוריה הכלכלית הקשה של העיתון .  כדי לעורר את העיתון רכיב יזדקק להזרים הון בהיקף משמעותי במטרה להתמודד מול ישראל היום שהוא כידוע חינמון .  ברור שכניסת רכיב תותנה גם בהסכמת בנק הפועלים שעשוי לבקש בטחונות לפחות זהים ואף משופרים לאשראי מאלה שסיפקו הנמרודים .
 מכל זווית כלכלית ברור שהכשרת הישוב ,  הפעילה בעיקר בתחום הנדל"ן ,  יוצאת נשכרת ממכירת מעריב .  מאזנה בעתיד ישקף את פעילותה בתחום הקניונים והמלונות תוך שהיא מחזיקה במלאי קרקעות לבניה במקומות מבוקשים בישראל ובחו"ל .  הורדת נטל הפסדי מעריב תשאיר את הכשרת הישוב בריאה יותר ללא קיזוז דם כבד כבעבר בעת שליטתה בעיתון המפסיד .  
 *  מתי אלפר הוא כלכלן ומרצה במרכז ללימודים אקדמיים

נמרודי מצא את הרכיב החסר
לאחר כעשרים שנה הצליחה משפחת נמרודי למצוא את המיליונר זכי רכיב כקונה למעריב .  העיתון שנרכש ע"י המשפחה מעזבון מקסוול הסב לה הפסדים כספיים עצומים של מאות מיליוני שקלים ואיים גם על יציבותה הפיננסית של חברת האם הכשרת הישוב ששלטה במעריב .
 
