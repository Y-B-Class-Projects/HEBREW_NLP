אילקס מדיקל מתרחבת בדרום אפריקה :  תבצע בדיקות איידס ליילודים בכ-180 מיליון שקל במשך 5 שנים
מנכ"ל אילקס : " קיבלנו כבר פניות מארגונים נוספים ממדינות נוספות באפריקה "
  הודיעה כי החברה הבת ,  אילקס דרא"פ ,  חתמה על הסכם עם מעבדות המרכזיות הלאומיות בדרום אפריקה  ( nhls )  לביצוע בדיקות לניטור וירוס האיידס בדמם של ילודים הנולדים לאמהות נשאיות ,  לתקופה של 5 שנים .  בחברה מעריכים כי בשנה הראשונה לפעילות ,  שתחל מהרבעון השני 2010 ,  היא תבצע כ-300 אלף בדיקות בהיקף כספי של כ-20 מיליון שקל ,  והחל מהשנה השנייה תכפיל את הפעילות לרמה של כ-700 אלף בדיקות בשנה .  כלומר ,  סך הכל ,  מדובר בהיקף כספי כולל לחוזה של כ-180 מיליון שקל.במסגרת העסקה ,  תספק החברה את המיכשור והתוכנה ותחייב את nhls בגין ערכות המגיבים  ( ריאגנטים )  לביצוע הבדיקות .  העיסקה הנוכחית מתווספת לפעילות הקיימת של אילקס בדרום אפריקה ,  ובראשה ההתקשרות ארוכת הטווח עם בנק הדם המרכזי .  אשתקד דיווחה אילקס על הארכת החוזה שלה עם בנק הדם האמור ב-5 שנים נוספות ,  עד סוף שנת 2014 .  חוזה זה כולל הספקה של קרוב לכמיליון ערכות בדיקה לזיהוי נגיפי איידס וצהבת בתרומות דם ,  והיקפו הכספי נאמד ,  בסך הכול ,  בכ-350 מיליון שקל ב-5 שנים.משה בן שאול ,  מנכ"ל אילקס מדיקל ,  אמר היום : " ההסכם הנוכחי ,  בדומה להסכם הקיים עם בנק הדם המרכזי של דרום אפריקה ,  יבטיח לחברה תזרימי מזומנים גבוהים ויציבים על פני תקופה של מספר שנים ויביא לשיפור נוסף ברווחיה .  אנו מאמינים ,  כי איכות המוצרים והשירות שסופקו לבנק הדם היוו פרמטר מרכזי בבחירתנו גם לביצוע בדיקות הדם אצל היילודים .  חברת הבת קיבלה כבר פניות מארגונים נוספים ,  כגון  " הרופאים ללא גבולות ",  המעוניינים ליישם את הטכנולוגיה שלנו ,  המבוססת על ביולוגיה מולקולרית ,  עבור מדינות נוספות באפריקה ". חברת אילקס מדיקל ,  שבשליטת משה בן שאול  ( 70.5% )  ,  נסחרת בתל אביב במסגרת מדד יתר 50 ,  לפי שווי של כ-385 מיליון שקל .  הונה העצמי של החברה מסתכם ,  נכון לדיווח האחרון ,  ב-120 מיליון שקל .  המניה של החברה הציגה תשואה של כ-200% בשנת 2009 ,  והשלימה עליה של 52% מתחילת שנה הנוכחית .  החברה עוסקת בפיתוח מערכות תוכנה למעבדות רפואיות וביבוא מיכשור מעבדות רפואי .
 
אילקס מדיקל מתרחבת בדרום אפריקה :  תבצע בדיקות איידס ליילודים בכ-180 מיליון שקל במשך 5 שנים
מנכ"ל אילקס : " קיבלנו כבר פניות מארגונים נוספים ממדינות נוספות באפריקה "
 
