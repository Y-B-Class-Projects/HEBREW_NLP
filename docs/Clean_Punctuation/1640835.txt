חשד למשאית נפץ הקפיץ את הדרום
חפץ חשוד שהתגלה על משאית ,  סמוך לקו הנפט אשקלון אילת ,  הקפיץ כוחות גדולים של משטרה וחבלנים והאזור נסגר לתנועה .  לאחר בדיקה התברר כי מדובר בסך הכל במכשיר ניווט לוויני
 ( צילום :  שי מכלוף ,  עריכת וידאו :  יאיר דניאל ) 
משאית הנפץ שלא היתה .  חשד למטען נפץ שהוצמד לכאורה למשאית דלק סמוך לקו צינור הנפט אשקלון אילת הקפיץ כוחות גדולים של משטרה ,  חבלנים וכוחות ביטחון .  לאחר בדיקה של חבלנים התברר כי מטען הנפץ הוא בסך מכשיר לניווט לוויני  ( גי.פי.אס )  .  
המשאית הצליחה לעבור את מעבר תרקומיא מבלי שהתגלה החפץ החשוד .  גורם ביטחוני אמר לוואלה !  חדשות כי במעבר תרקומיא עוברים מדי בוקר עשרות משאיות ולא ניתן לבצע חיפוש מדוקדק על כל אחת מהן ,  וכי כל משאית שעוברת לישראל יש לה את האישורים המתאימים .  לאחר שהתגלה החפץ החשוד הועבר הטיפול בפרשה גם לידי מערכת הביטחון ,  ואיזור קצא"א נסגר לתנועה למשך דקות ארוכות ,  עד שהתברר כי לא מדובר במטען חבלה .
 קו צינור אילת אשקלון  ( קצא"א )  הוא קו להעברת נפט גולמי מנמל אילת שבים סוף למזח באשקלון שבים התיכון ,  הצינור משמש כגשר יבשתי העוקף את תעלת סואץ .  עבור ישראל נחשב קצא"א למתקן אסטרטגי ראשון במעלה בגלל מרכזיותו במשק האנרגיה הישראלי והיותו מאגר דלק לשעת חירום .  בשנים האחרונות מסוף הנפט של אשקלון נמצא תחת איום מתמיד של רקטות קסאם הנורות מרצועת עזה .
 
חשד למשאית נפץ הקפיץ את הדרום
חפץ חשוד שהתגלה על משאית ,  סמוך לקו הנפט אשקלון אילת ,  הקפיץ כוחות גדולים של משטרה וחבלנים והאזור נסגר לתנועה .  לאחר בדיקה התברר כי מדובר בסך הכל במכשיר ניווט לוויני

