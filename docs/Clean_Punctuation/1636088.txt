לס קלייפול יופיע בישראל
סולן להקת פרימוס ואחד היוצרים המרתקים ברוק האמריקאי יגיע למועדון הבארבי בתל אביב ב-25 במרץ להופעה אחת
לס קלייפול ,  בסיסט ומנהיג להקת Primus ,  מגיע להופעה בישראל .  קלייפול יופיע ב-25 במרץ במועדון הבארבי בתל אביב וזו תהיה הופעתו הראשונה בארץ .  מפיק המופע הוא ליאור קמלי ,  שהביא לישראל באחרונה את פיטר מרפי וג'ו בונמסה .  מחיר 100 הכרטיסים הראשונים למופע עומד על 209 שקלים ,  ולאחר מכן יעמוד על 229 שקלים .  
קלייפול בן ה-46 התפרסם בעיקר בשל היותו מנהיג להקת ה-Fאנק מטאל האמריקאית Primus ,  מהלהקות הבולטות ברוק האמריקאי ב-25 השנים האחרונות .  הלהקה התפרסמה בשל הופעותיה האנרגטיות ואלבומיה הבלתי מתפשרים .  עד שנת 2000 ,  אז יצאה הלהקה למעין חופשת פירוק ,  שחרר ההרכב שישה אלבומי אולפן ,  המפורסמים שבהם הם  " Sailing The Seas of Cheese "  ו-"Park Soda "  שהגיעו למעמד פלטינה בארצות הברית .  בשנת 2000 יצאה הלהקה ,  כאמור ,  להפסקה ,  אולם בשנת 2003 התאחדה והוציאה אלבום אוסף ו-DVD הופעה ,  ולאחר מכן המשיכה גם לסיבוב הופעות שהסתיים ב-2008 .  
קריירת הסולו של קלייפול החלה באמצע שנות ה-90 ,  בפרויקטים שונים בהם היה מעורב .  תחת שמו הוציא קלייפול שני אלבומים ,  האחרון שבהם הוא  "  Of Fungi and Foe "  שיצא במרץ 2009 .  באלבום השתתף גם יוג'ין הוץ ,  סולן להקת גוגול בורדלו שהופיעה בישראל לאחרונה .  
בנוסף להיותו מוזיקאי ,  קלייפול הוא גם במאי .  סרט הביכורים שלו , " Electric Apricot ",  יצא ב-2007 ומספר את סיפורה של להקת רוק בעלת אותו שם .  קלייפול אף כיכב בסרט .  בנוסף ,  הוא כתב רומן בשם  " South Of The Pumphouse "  שיצא בשנת 2006 .
 
לס קלייפול יופיע בישראל
סולן להקת פרימוס ואחד היוצרים המרתקים ברוק האמריקאי יגיע למועדון הבארבי בתל אביב ב-25 במרץ להופעה אחת

