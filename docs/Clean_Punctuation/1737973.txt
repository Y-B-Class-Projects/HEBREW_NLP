כך נראה מנהיגה הבא של קוריאה הצפונית
עיתון במדינה הקומוניסטית פרסם לראשונה תמונה רשמית של קים ג'ונג און ,  בנו של המנהיג קים ז'ונג איל ומי שלפי כל ההערכות צפוי לרשת אותו בתפקיד
התקשורת בקוריאה הצפונית פרסמה היום  ( חמישי )  תמונה של קים ג'ונג און ,  בנו של המנהיג קים ז'ונג איל ומי שצפוי להחליפו בתפקיד .  זוהי הפעם הראשונה בה מתפרסמת תמונה רשמית של ג'ונג און כמבוגר .  
התמונה פורסמה בעיתון החשוב בקוריאה הצפונית , " רודונג שינמון ",  ובה נראה און לבוש בחליפה שחורה לצד אביו וקבוצה גדולה של בכירים במפלגת השלטון .  און נראה דומה מאוד לאביו ,  ויש הטוענים כי גם לסבו ,  מייסד המדינה קים איל סונג .
 מוקדם יותר השבוע ,  בפגישה של בכירי המפלגה בבירה פיונגיאנג ,  קים ג'ונג און ,  שלפי הערכות גילו נע בין 27 ל-28 ,  קיבל דרגות גנרל בצבא קוריאה הצפונית ,  והוכרז כסגן יו"ר הוועדה הצבאית של המפלגה .  כמו כן ,  הוא הפך לחבר בוועדה המרכזית של המפלגה ,  בה נקבעים האידיאולוגיה והמדיניות של המדינה .  
בתמונה נראה און מעט כבד משקל ומבוגר יחסית לגילו ,  כשהוא יושב שני מושבים מימין לאביו .  ביניהם נראה יושב רי יונג הו ,  דמות מפתח בשלטון ,  שלפי הדיווחים בדרום קוריאה העניק לאון את הכשרתו הצבאית בשנה האחרונה ואף נחשב לאדם הקרוב אליו ביותר .
 
כך נראה מנהיגה הבא של קוריאה הצפונית
עיתון במדינה הקומוניסטית פרסם לראשונה תמונה רשמית של קים ג'ונג און ,  בנו של המנהיג קים ז'ונג איל ומי שלפי כל ההערכות צפוי לרשת אותו בתפקיד

