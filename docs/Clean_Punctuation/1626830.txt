אוהד כהן במגעים עם הפועל חיפה
מכבי פ"ת לוחצת ,  השוער לא יעזוב בכל מחיר .  יבריץ' התאמן ,  שחקנים : " עובדי המועדון לא מדברים עם אוהד מאז התקרית "
 בצל הזעזוע שמלווה את מכבי פתח תקוה בימים האחרונים - שכולל את העימות בין אוהד כהן לעמוס לוזון ,  את ניפויו מהסגל של קובי גנון וביטול אסיפת השחקנים שהיה אמור לערוך עמוס לוזון - ערכה היום  ( רביעי )  הקבוצה אימון ,  כשאליו הצטרף השוער דרגוסלאב יבריץ' ,  שנחת היום בישראל לאחר שסיכם את תנאיו בקבוצה ויחתום אם הבדיקות הרפואיות שלו יימצאו תקינות .
 כהן התאמן כרגיל ולא החליף מילה עם פרדי דוד או עם אנשי הקבוצה .  שחקני הקבוצה מדווחים על נתק בין כהן לעובדי המועדון . " אף אחד לא מדבר איתו מאז התקרית עם עמוס ולא ברור למה ",  אמר שחקן בקבוצה . " אני לא חושב שזאת הוראה מלמעלה ,  צריך לזכור שזה עסק משפחתי ".  
בשלב זה ,  נבדקת אפשרות להעביר את השוער להפועל חיפה ,  שמעוניינת בו מאוד .  גורם בהפועל חיפה אישר כי מאז העימות בינו לבין עמוס לוזון נבדקה האפשרות להעבירו לקבוצה .  ככל הידוע ,  בין הצדדים כבר החלו מגעים רשמיים במטרה להעביר את השוער בחלון ההעברות בחודש ינואר .  מקורב לעסקה אמר : " יכול להיות שאוהד יעבור בקרוב מאוד להפועל חיפה ". 
כהן לא מתכוון לוותר על החוזה שלו בקבוצה ואם יעזוב את מכבי פתח תקוה זה יקרה לצמיתות .  אם כהן יישאר בכל זאת ,  עשויה הקבוצה להחליט שלא לכלול אותו בסגל עד הודעה חדשה .  בקבוצה סיפרו כי  " כהן לא מוכן לעזוב לכל קבוצה .  רק אם תהיה לו הצעה טובה הוא יעזוב ".  בקבוצה מבינים כי כהן עשוי להוות נטל כלכלי במקרה שיישב על הספסל או ביציע .
 הקשר הסרבי נבויה מארינקוביץ' הודיע כי בינתיים לא יגיע למבחנים בקבוצה משום שהוא שוקל הצעות אחרות .  המאמן פרדי דוד בודק אופציות אחרות .  בקבוצה מחכים לתשובה סופית של אורי אוזן בנוגע להצעה שהונחה בפניו ,  לחתום על חוזה לעונה וחצי . " הכסף הוא לא הבעיה ",  אמר מקורב לעסקה . " אם אוזן ירצה לשחק בפתח תקוה ,  הוא יחתום תוך דקות .  בסופו של דבר הוא כנראה ישחק בקבוצה ". 

אוהד כהן במגעים עם הפועל חיפה
מכבי פ"ת לוחצת ,  השוער לא יעזוב בכל מחיר .  יבריץ' התאמן ,  שחקנים : " עובדי המועדון לא מדברים עם אוהד מאז התקרית "
 
