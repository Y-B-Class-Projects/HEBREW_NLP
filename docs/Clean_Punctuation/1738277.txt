ליגת העל :  הפועל באר שבע ניצחה 0:1 את בני סכנין
נגיחה של ואשקונסלוס בדקה ה-79 העניקה לדרומיים ניצחון ביתי ראשון העונה ,  סכנין המשיכה בשקיעה בבכורה של דראפיץ'
הפועל באר שבע התאוששה הערב  ( שבת )  מהתבוסה המביכה לבית"ר ירושלים עם ניצחון 0:1 על בני סכנין .  הקבוצה של ניר קלינגר שימחה את הקהל באצטדיון וסרמיל עם ניצחון ביתי ראשון העונה ,  שמנע מלחץ נוסף להצטבר בבירת הנגב אחרי המכה בטדי .  קלינגר לא ערך שינויים בהרכב לעומת המחזור הקודם פרט לחזרתו של ליאור אסולין ,  אך הפעם ההגנה של האדומים לא נאלצה לעבוד קשה מדי מול סכנין האנמית .
 סלובודאן דראפיץ' פתח ברגל שמאל את הקדנציה שלו כמאמן סכנין ,  ובמשחקו הראשון מאז שהחליף על הקווים את חיים לוי לא ניכר שינוי ביכולת של שחקניו ,  וגם לא במוטיבציה שלהם להיחלץ מפתיחת העונה הרעה .  סכנין התגוננה במשך מרבית שלבי המשחק ואיפשרה לבאר שבע לשלוט בשדה בתקווה שתצליח לסחוט תיקו מאופס ,  אבל בדקה ה-79 נגח ברנרדו ואשקונסלוס את שער הניצחון של המקומיים והותיר את האורחים מהצפון עם נקודה בודדת מחמישה משחקים .
 דקה 19 - אחרי פתיחה חלשה של שתי הקבוצות ,  בעט ריקרדו פרננדש חזק מ-20 מטר אך לא מצא את המסגרת .
 דקה 29 - מאור מליקסון פרץ היטב מחצי המגרש ומצא את דוד רביבו ,  שניסה בעיטה מ-25 מטר שחלפה מעל המשקוף .
 דקה 30 - התקפה יפה נוספת של המקומיים הסתיימה בבעיטה של מליקסון מ-18 מטר ,  שהחטיאה במעט את שערו של מאיר כהן .
 דקה 35 - באר שבע המשיכה להתקרב כשואשקונסלוס הוכשל ברחבה וחכמון שרק לפנדל .  מליקסון כבש מהנקודה אך השופט הורה על בעיטה חוזרת ,  ובניסיון השני זינק כהן היטב לפינה הימנית וקלט את הבעיטה של מליקסון .
 דקה 41  ואשקונסלוס הסתובב מצוין בקצה הרחבה ובעט מזווית קשה לרשת החיצונית .
 דקה 54 - חאמד גנאים בחן לראשונה את אוהד כהן בבעיטה מ-25 מטר ,  השוער זינק היטב והדף .
 דקה 70 - סכנין המשיכה להתקרב עם בעיטה של חאלד חלאיילה מ-18 ששוב חמקה ליד הקורה של אוהד כהן .
 דקה 79 - גול !  אביתר אילוז שנכנס כמחליף הרים מצוין לראשו של ברנרדו ואשקונסלוס שפרץ את הסכר ונגח פנימה - 0:1 לבאר שבע .
 הרכב הפועל באר שבע :  אוהד כהן ,  אבי יחיאל  ( אביתר אילוז 76 )  ,  עודד גביש ,  וויליאם סוארס ,  אופיר דוידזאדה ,  ליאור ז'אן ,  ריקרדו פרננדש ,  דוד רביבו ,  מאור מליקסון ,  ליאור אסולין  ( איברהים בסיט 76 )  ,  ברנרדו ואשקונסלוס  ( ג'יימס ביסו 85 )  .
 הרכב בני סכנין :  מאיר כהן ,  לוהאב כיאל ,  יא יא פטי ,  טל חן ,  מהראן אבו ריא ,  חאלד חלאיילה ,  דריאן מאטיץ' ,  נסטיה צ'ה ,  חאמד גנאים  ( לירן כהן 67 )  ,  אחמד קאסום ,  דריו זאהורה  ( עובדה זבידאת 57 )  .
 
ליגת העל :  הפועל באר שבע ניצחה 0:1 את בני סכנין
נגיחה של ואשקונסלוס בדקה ה-79 העניקה לדרומיים ניצחון ביתי ראשון העונה ,  סכנין המשיכה בשקיעה בבכורה של דראפיץ'

