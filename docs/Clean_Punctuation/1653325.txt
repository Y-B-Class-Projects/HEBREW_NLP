הקולקציה החדשה של מדונה ובתה
למרות כשלון הקולקציה שעיצבה ל-H & M ממשיכה מלכת הפופ לנסות והיא תשיק קולקציה חדשה בשיתוף עם ביתה לורדס בת ה-13
מדונה ומנהלה האישי גיא עוזרי הודיעו השבוע על הקמת חברה חדשה לפיתוח יוזמות עסקיות בתחום האופנה - MG Icon .  מלכת הפופ והישראלי לשעבר יפעלו בשיתוף עם קבוצת 'אייקוניקס בראנדס'  ( Iconix Brand Group )  המחזיקה בבעלותה מספר מותגי הלבשה פופולריים בארה"ב כמו באדג'לי מישקה ,  לונדון פוג ,  מאסימו ,  ראמפייג' וקאנדיס .  
על פי המדווח בוול סטריט ז'ורנל מדונה העניקה את הסכמתה לשימוש בשמה והתחייבה לקחת חלק בפן הקריאטיבי ובקידום המותגים .  בהודעה רשמית שפורסמה מטעמה אמרה : " שיתוף פעולה עם 'אייקוניקס' לצורך הצגת רעיונות האופנה שלי הוא מרגש מאוד עבורי .  אני מצפה לעבודה צמודה עם ניל [ניל קול ,  מנכ"ל 'אייקוניקס'] וצוותו ליצירה ותרגום של החזון שלי ".  
MG Icon כבר סיכמה עם רשת 'מייסיס' על שיווק בלעדי של קולקציית Material Girl לבני נוער ב- 200 מחנויות הרשת ובאינטרנט .  הקולקציה שתשווק החל מאוגוסט הקרוב לקראת פתיחת שנת הלימודים ,  עוצבה על ידי מדונה ,  בתה לורדס בת ה- 13  ( אייקון אופנה בהתהוות )  וצוות 'אייקוניקס' .  הקולקציה כוללת בגדים ,  נעליים ,  תיקים ותכשיטים .  טווח המחירים נע בין 12 דולר ל- 40 דולר .
 
הקולקציה החדשה של מדונה ובתה
למרות כשלון הקולקציה שעיצבה ל-H & M ממשיכה מלכת הפופ לנסות והיא תשיק קולקציה חדשה בשיתוף עם ביתה לורדס בת ה-13

