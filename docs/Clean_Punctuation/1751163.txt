עובדי מערכת הביטחון יקבלו תוספת שכר מופחתת
כל הגופים במגזר הציבורי שלא העבירו את הגמלאים שלהם להצמדה למדד ייקנסו על כך ויקבלו רק כחמישית מתוספת השכר
 >  >  עשרות אלפים המשרתים במערכת הביטחון - כל אנשי צבא הקבע ,  השוטרים ואנשי השב"כ - וכן עובדי בנק ישראל צפויים להתאכזב מהסכם השכר במגזר הציבורי .  להבדיל מכל העובדים האחרים במגזר הציבורי ,  תוספת השכר שהם יקבלו תהיה נמוכה יותר .  בינואר 2011 ,  במקום לקבל תוספת שכר של 2.25% ,  הם ייאלצו להסתפק בתוספת של 0.465% בלבד .  הסיבה לכך היא שמדובר בארבעה גופים שסירבו להצטרף להסתדרות ,  ולשאר העובדים במגזר הציבורי ,  ולא שינו את שיטת חישוב הפנסיה של גמלאיהם .  מדובר בשינוי הצמדת גמלת הפנסיה של גמלאי הפנסיה התקציבית בלבד - הצמדתה למדד המחירים לצרכן במקום הצמדתה לשינויים בשכר העובדים הפעילים .  החל ב-2008 ,  בעקבות הסכם השכר קודם ,  שונתה שיטת ההצמדה של כל גמלאי שירות המדינה .  שינוי ההצמדה נעשה בהסכמה עם ההסתדרות .  בתמורה להסכמתה ,  קיבלה ההסתדרות מהמדינה שלושה דברים .  האחד ,  כל הגמלאים קיבלו פיצוי חד-פעמי בשיעור של כ-22% בגמלת הפנסיה שלהם - שיעור שנחשב גבוה מאוד עבור גמלאים ,  שתוחלת החיים שלהם עשויה להיות קצרה ,  ולכן זקוקים לעדכון של גמלת הפנסיה שלהם באופן מיידי .  בנוסף ,  החלה המדינה לגבות מהעובדים קרן מיוחדת ,  המיועדת לגמלאים ,  ושמנוהלת על ידי ההסתדרות .  התמורה השלישית ,  שנחשפת עתה ,  היא העובדה שהסכם השכר ל-2009 הוחרג מהסכם השכר הקודם .  משמע ,  תוספות השכר ששולמו לעובדים בגין הסכם השכר הקודם שולמו עבור פחות שנים - כשהמדינה התחייבה לשלם להסתדרות תוספת שכר מיוחדת עבור 2009 בהסכם השכר הבא .  תוספת השכר הזו ,  נקבע כבר בהסכם הקודם ,  תשולם רק למי שהצטרף להסכם שינוי הצמדת הגמלאים .  הסכם השכר הנוכחי ,  כאמור ,  כולל את הפיצוי המיוחד ששולם להסתדרות בגין 2009 .  נקבע כי הפיצוי יהיה בגובה של 1.785% .  כלומר ,  העובדים קיבלו תוספת שכר מיוחדת של 1.785% בגין הסכמתם לשנות את שיטת הצמדת הפנסיה התקציבית שלהם .  את התוספת הזו יקבלו רק עובדים שהסכימו לשינוי ההצמדה - הרוב המוחלט של העובדים במגזר הציבורי .  עם זאת ,  יש כמה גופים שלא הסכימו לנתק את הפנסיה של עובדיהם משכר העובדים הפעילים .  מדובר במערכת הביטחון על כל זרועותיה :  צבא ,  שב"כ ,  משטרה ,  וכן בנק ישראל .  הגופים האלה ייסתפקו בתוספת שכר מופחתת בינואר 2011 .  מחלוקת בקרב הגמלאים בגופים האלה שוררת מחלוקת חריפה ,  בקרב אוכלוסיית הגמלאים ,  בשאלה אם להצטרף להסכם של ההסתדרות ולנתק את גמלת הפנסיה משכר העובדים הפעילים .  המדינה הציבה פיתוני גדול למי שישנה את שיטת ההצמדה שלו :  פיצוי חד-פעמי גדול מאוד לגמלאים .  בנוסף ,  המדינה הבהירה למערכת הביטחון כי כל זמן שהגמלאים אינם מנותקים משכר העובדים הפעילים ,  לא יהיו הסכמי שכר חדשים במערכת הביטחון .  זאת מאחר שכיום מספר הגמלאים של צה"ל שקול למספר משרתי הקבע ,  ולכן כל תוספת שניתנת למשרתי הקבע מכפילה את עלותה .  הממונה על השכר באוצר התבטא כבר כי הצמדת הגמלאים לשכר הפעילים מעוותת את כל שיקולי ניהול שכר הפעילים .  בנוסף ,  בדיקות שנעשו העלו כי בעשור האחרון שכר הפעילים במגזר הציבורי נשחק ,  ואתו נשחקה גם גמלת הפנסיה .  פיצוי חד-פעמי של 22% בגמלת הפנסיה מפצה על השחיקה הזו .  על אף הטיעונים האלה ,  בתוך גמלאי צה"ל שוררת מחלוקת חריפה אם להסכים להצעות האוצר  ( וההסתדרות )  ,  כשיש גמלאים רבים שטוענים כי בטווח הארוך השכר בצה"ל עלה יותר מן המדד ולכן כדאי לגמלאים להישאר צמודים לשכר הפעילים .  זאת ,  פרט לטיעון הערכי כי  " אנחנו שירתנו את הרמטכ"ל ,  ואנחנו רוצים שהוא ימשיך ויקבע את הפנסיה שלנו כל השנים ",  כדברי חלק מהגמלאים .  מה שמסבך את העניינים עוד יותר הוא כי השכר במשטרה צמוד לשכר בצה"ל .  אף שגמלאי המשטרה רוצים לעבור להצמדה למדד ,  לא ניתן לשנות גם את שיטת ההצמדה של הפנסיה של השוטרים - מאחר שפיקוד המשטרה מסרב להתנתק מהשכר בצה"ל .  דובר צה"ל מסר בתגובה כי  " בהתאם להחלטת הממשלה שהתקבלה ב-1978 ,  שינויים בשכרם של משרתי הקבע צמודים לשינויים בשכר כלל עובדי המגזר הציבורי .  כפועל יוצא מכך ,  ההסכם שנחתם בין משרד האוצר להסתדרות העובדים חל גם על משרתי הקבע ". 

עובדי מערכת הביטחון יקבלו תוספת שכר מופחתת
כל הגופים במגזר הציבורי שלא העבירו את הגמלאים שלהם להצמדה למדד ייקנסו על כך ויקבלו רק כחמישית מתוספת השכר

