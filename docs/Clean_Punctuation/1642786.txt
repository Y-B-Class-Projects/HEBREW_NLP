השבוע זה יקרה :  דונאדוני ,  רייקארד או קומאן
השבוע צפוי להתמנות מאמן לנבחרת .  מועמדותו של פאתיח טרים ירדה .  דונאדוני מעוניין להגיע ,  בראשון תתקיים פגישה עם קומאן
במהלך השבוע הקרוב צפוי להתמנות אחד משלושת המועמדים הבאים לתפקיד מאמן הנבחרת :  האיטלקי רוברטו דונאדוני ,  והמאמנים ההולנדים פרנק רייקארד ורונאלד קומאן .  מועמדותו של פאתיח טרים ירדה הערב  ( שבת )  מהפרק ,  זאת לאחר שכבר התקיימה שיחה בין הטורקי למוטל'ה שפיגלר בסוף השבוע .  גורם בכיר בהתאחדות לכדורגל אמר : " פאתיח טרים ירד מהפרק בגלל סיבות שונות .  עד השבוע הבא אחד מהשלושה יתמנה לתפקיד המאמן ".  ביום ראשון תתקיים פגישה בין נציגי ההתאחדות לבין קומאן .
 מקורב לנושא מינוי מאמן הנבחרת אמר הערב כי דונאדוני אישר שהוא מעוניין להגיע לישראל ,  אך כרגע מדובר בשאלה האם ההתאחדות תצליח לסכם איתו ,  משום שבהתאחדות טוענים כי המאמן דרש בשיחה הראשונית עם שפיגלר סכומים גבוהים מאוד .  כמו כן ,  בשל הצעות שונות שבהן הוא מחזיק ועליהן הוא סיפר בשיחה ,  ייתכן שמחירו יעלה עוד בימים הקרובים .
 לגבי שני המאמנים ההולנדים ,  אמר אותו גורם : " שניהם הם מועמדים רציניים ואנחנו נבחן היטב את המועמדות שלהם .  שפיגלר יחזור מחו"ל וכבר בימים הקרובים הוא יציג את ההמלצות שלו בפני המזכירות לאחר שיכין דו"ח מיוחד על כל אחד מהמאמנים שעליהם הוא ממליץ ". 
יחד עם זאת ,  אותו גורם הוסיף כי  " שמו של מיכאל לאודרופ ,  שהוזכר כמועמד ,  יעלה רק במידה ואף אחד משלושת המאמנים לא יסגרו בסופו של דבר .  למרות זאת ,  הסיכויים שאחד מהשלושה יחתום הם טובים ". 

השבוע זה יקרה :  דונאדוני ,  רייקארד או קומאן
השבוע צפוי להתמנות מאמן לנבחרת .  מועמדותו של פאתיח טרים ירדה .  דונאדוני מעוניין להגיע ,  בראשון תתקיים פגישה עם קומאן

