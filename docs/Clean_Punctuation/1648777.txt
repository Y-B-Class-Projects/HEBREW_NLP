בצורת קשה מחריבה את כלכלת סוריה ;  300 אלף משפחות נעקרו מאזורים חקלאיים
מומחה מקומי : " לא מדובר רק במחסור במים ,  אלא בניהול גרוע של המים על ידי הממשלה "
 300 אלף משפחות נמלטו לדמשק ,  לחאלב ולערים גדולות אחרות בסוריה בגלל הבצורת , " באחת העקירות הפנימיות הגדולות ביותר במזרח התיכון בשנים האחרונות ",  לפי דו"ח האו"ם מ-17 בפברואר .  המחסור במים חותר תחת מאמצים לשמר את הצמיחה הכלכלית במדינה שבה החקלאות היוותה עד לאחרונה 25% מהתמ"ג ,  דיווחה סוכנות בלומברג.הבצורת היא מקור גם למתיחות פוליטית בשל התחרות של סוריה על מקורות מים עם טורקיה ,  עיראק וישראל . " הממשלה לא אוהבת את הדימוי של סוריה כמין אתיופיה מזרח תיכונית מוכת בצורת .  ולא מדובר רק במחסור במים ,  אלא בניהול גרוע של המים על ידי הממשלה ",  אמר ג'יהאד יציגי ,  עורך ראשי בדמשק של אתר העסקים  " the syria report ",  שבסיסו בפאריס.לדברי יציגי ,  רוב אדמתה של דמשק מושקית בשיטת הצפה בזבזנית ,  ולא באמצעות צינורות וטפטפות . " המודרניזציה של החקלאות הוזנחה ".  כמות המשקעים השנה היא 45%-66% פחות מהרגיל בשלושת המחוזות המזרחיים ,  לפי דו"ח האו"ם .  סוריה משתמשת ביותר מים ממה שמספקים נהרותיה ,  ומרוקנת את מי התהום בשאיבה ,  אמר תאיב אוויס ,  חוקר בכיר במרכז הבינלאומי למחקר חקלאי באזורים צחיחים.כלכלת סוריה צמחה ב-4% בשנה שעברה ,  ירידה של 1% לעומת 2008 ,  לדברי קרן המטבע הבינלאומית .  תנובת קציר החיטה ,  היבול הגדול ביותר בסוריה ,  נפלה ל-2 מיליון טונות ,  חצי מהכמות הרגילה ,  לפי נתוני משרד החקלאות בארה"ב ." לראשונה בשני עשורים ,  סוריה נהפכה מיצואנית נטו של חיטה ליבואנית נטו ",  נאמר בדו"ח של משרד החוץ האמריקאי מפברואר ,  שהוסיף כי החקלאות היוותה 17% מהתמ"ג ב-2008 .  סוריה רוכשת חיטה בעיקר ממדינות הים התיכון והים השחור ,  כולל צרפת ,  אוקראינה ורוסיה ,  לדברי סוכנות הידיעות הממשלתית.המחסור במים גרם ליותר מ-800 אלף אנשים במזרח סוריה  " לאבד כמעט כליל את מקור מחייתם ולהגיע לעברי פי פחת ",  לפי דו"ח משרד ההומניטריות של האו"ם מאוגוסט 2009 .  כ-80% מהם חיים על תזונה של לחם ותה ממותק ,  נאמר בדו"ח .
 
בצורת קשה מחריבה את כלכלת סוריה ;  300 אלף משפחות נעקרו מאזורים חקלאיים
מומחה מקומי : " לא מדובר רק במחסור במים ,  אלא בניהול גרוע של המים על ידי הממשלה "
 
