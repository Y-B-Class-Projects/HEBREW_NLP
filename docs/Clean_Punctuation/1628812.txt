ספי הנדלר יערוך את מוסף  " הארץ השבוע "
 שליח העיתונים מעריב וידיעות אחרונות לפאריס ,  יחליף בקרוב את רגלי הצפרדעים בחצי מנה פלאפל אצל ג'ינה .  הנדלר : " מצפה בקוצר רוח לעבוד עם צוות הכותבים המעולים של הארץ "
 ספי הנדלר מונה לעורך מוסף  " הארץ שישי ",  של עיתון הארץ .  הנדלר ,  38 ,  שימש בעבר שליח ידיעות אחרונות ומעריב בפאריס ואף זכה בפרס ארגון  " בני ברית "  על כתבותיו משם .  לפני כן שימש כעורך בדסק החדשות של מעריב .  את תחילת דרכו בעיתונות עשה בגלי צה"ל .  
הנדלר מלמד בימים אלו בחוג לתולדות האמנות באוניברסיטת תל אביב לאחר שהשלים את הדוקטורט שלו בתחום באוניברסיטת הסורבון בפאריס .  הנדלר יחליף בתפקיד את שי גולדן שעורך את מוסף הארץ ואת  " הארץ שישי "  במקביל מזה ארבעה חודשים .  גולדן מונה לתפקיד באוקטובר 2008 במקומה של גליה ליכט .
 דב אלפון ,  עורך עיתון הארץ : " הצטרפותו של ספי לצוות העורכים הבכירים של העיתון היא בשורה מצוינת ומקור שמחה וגאווה לכולנו .  המקצועיות והיצירתיות שלו יסייעו לנו לחזק את עיתון סוף השבוע ,  ואין לי ספק שבתוך זמן קצר יוכל להוביל את מוסף 'השבוע' לשיאים חדשים של הישגים עיתונאיים ,  של כתיבה מגזינית עשירה ושל חווית קריאה איכותית ".  
ספי הנדלר מסר : " אחרי תקופה יפה ועשירה בידיעות אחרונות אני שמח להצטרף לעיתון הארץ בתפקיד חדש ומרתק ,  ומצפה בקוצר רוח לעבוד עם צוות הכותבים המעולים של הארץ ". 

ספי הנדלר יערוך את מוסף  " הארץ השבוע "
 שליח העיתונים מעריב וידיעות אחרונות לפאריס ,  יחליף בקרוב את רגלי הצפרדעים בחצי מנה פלאפל אצל ג'ינה .  הנדלר : " מצפה בקוצר רוח לעבוד עם צוות הכותבים המעולים של הארץ "
 
