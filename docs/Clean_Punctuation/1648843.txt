אינפיניטי : " מהודעת הריבית של בנק ישראל אין שינוי - הבנק חושש מצמיחה נמוכה ומשקל חזק שיפגע ביצואנים "
 הבנק מזכיר שמטרותיו העיקריות נותרו כבעבר :  יציבות מחירים ,  עידוד התעסוקה והצמיחה ותמיכה ביציבות המערכת הפיננסית
בית ההשקעות אינפינטי מפרסם היום סקירת מקרו על שוק ההון בארץ ,  אשר בין השאר מפרט על על הלינות במלונות ,  התפתחות החוב של המגזר העסקי ,  ריבית בנק ישראל ומניות.לינות במלונות ינואר 2010:בחודש ינואר 2010 הסתכם מספר הלינות במלונות בארץ ב-1.3 מיליון .  מתוכן כ-680 אלף לינות של ישראלים והיתר כ-600 אלף לינות של תיירים .  בלינות התיירים חל גידול של 10% ביחס לינואר 2009 .  עם זאת ,  היקף לינות התיירים עדיין נמוך בכ-11% משנת 2008 ,  שהייתה שנת שיא בענף התיירות.רכישות כרטיס אשראי על ידי צרכנים פרטיים 01/2010 - 11/2009:בתקופה זו אנו רואים עלייה של 8.7% בחישוב שנתי בסך רכישות בכרטיסי אשראי .  זאת ,  בהמשך לעלייה של 9.1% בשלושת החודשים הקודמים ,  המאותתים על המשך ההתאוששות במשק והצריכה הפרטית בעיקר.התפתחות החוב של המגזר העסקי בשנת 2009:בדצמבר ירדה יתרת החוב של הסקטור העסקי בכ-5.5 מיליארד שקל  ( ירידה של 0.8% )  החוב לבנקים והחוב הלא סחיר ירדו בכ-7.5 מיליארד שקל ,  לעומת גידול של כ-2 מיליארד שקל בחוב שגויס באמצעות האג"ח.בשנת 2009 ירדה יתרת החוב העסקי בכ-8.5 מיליארד  ( ירידה של 1.1% )  ומקורה בירידה של כ-20 מיליארד שקל בחוב לבנקים ובגידול של כ-18.4 מיליארד שקל באג"ח הסחיר וירידה של כ-7 מיליארד שקל בהלוואות הלא סחירות.מגמה זו מסמנת את משבר האשראי ,  אשר פגע בעיקר בחברות הקטנות שמגייסות מהבנקים ,  מול החברות הגדולות שמגייסות בשוק האשראי החוץ בנקאי.ריבית בנק ישראל לחודש מארס 2010 :  1.25%בנק ישראל הותיר כצפוי את הריבית במשק על 1.25% והנימוקים העיקריים להחלטתו הינם : 	האינפלציה הנגזרת משוק ההון ל-12 חודשים הינה 2.2%  ( ואף ירדה לכ-2% )  ,  בטווח יעדי הממשלה 1%-3% . 	המגמה החיובית בפעילות הריאלית נמשכת ,  ואומדנים ראשוניים לרביע האחרון של 2009 בחשבונאות הלאומית מצביעים על עלייה של 4.4% בתמ"ג ,  במונחים שנתיים . 	ריביות בנקים מרכזיים ,  נמצאות ברמות נמוכות.מההודעה של בנק ישראל אין אנו רואים שינוי - הבנק חושש מצמיחה נמוכה ומשקל חזק שיפגע ביצואנים ,  אך מזכיר שמטרותיו העיקריות נותרו כבעבר :  יציבות מחירים ,  עידוד התעסוקה והצמיחה ותמיכה ביציבות המערכת הפיננסית.מניותהמדדים המובילים באחד העם סגרו את שבוע המסחר במגמה מעורבת:מדד המעוף רשם עלייה שבועית של כ-0.74% ,  מדד ת"א 100 עלה השבוע בכ-0.90%  ,  מדד ת"א 75 עלה השבוע בכ-1.93% ומדד יתר 50 זינק בכ-5.08% .  מנגד ,  מדד הבנקים המשיך גם השבוע להתממש וירד בכ-2.35% ומדד נדל"ן 15 רשם השבוע ירידה של כ-1.32% .  ביום ראשון ה-28.02.2010 לא התנהל מסחר באחד העם כתוצאה מחג הפורים.מדד הפחד  ( vix )  רשם השבוע עליות חדות לרמת 17.93 לעומת רמת 14.96 נקודות בשבוע הקודם .
 
אינפיניטי : " מהודעת הריבית של בנק ישראל אין שינוי - הבנק חושש מצמיחה נמוכה ומשקל חזק שיפגע ביצואנים "
 הבנק מזכיר שמטרותיו העיקריות נותרו כבעבר :  יציבות מחירים ,  עידוד התעסוקה והצמיחה ותמיכה ביציבות המערכת הפיננסית

