גבירותיי ,  התקרה בסך הכל נסדקה
המהפכה הנשית הושלמה ?  הצחקתם את ג'וליאנה אויגון ,  נציבת שוויון ההזדמנויות של הבנק העולמי  ?   " מודל העבודה כיום מכוון לגבר עם אשה שמגדלת את הילדים "   ?  והנשים ?  הן עדיין עושות את רוב עבודות הבית ולא מגיעות לפסגה המקצועית
 >  >   " המהפכה הנשית הושלמה ",  הכריז בחגיגיות בינואר המגזין  " אקונומיסט ",  וגם ציין את העובדות :  נשים מהוות כיום את מרבית כוח העבודה האמריקאי ,  את רוב בוגרות האוניברסיטאות במדינות oecd ואת רוב בעלי המקצוע ברוב המדינות העשירות - כולל ארה"ב .  אבל לא כולם סבורים שהגיעו ימות המשיח .  ג'וליאנה אויגון ,  נציבת שוויון ההזדמנויות של הבנק העולמי ,  מצננת את ההתלהבות וקובעת :  המהפכה הנשית רחוקה מלהיות מושלמת . " תקרת הזכוכית עדיין שם ",  היא אומרת . " היא לא נשברה ,  היא רק נסדקה ".  גם היא מציינת עובדות :  נשים עדיין מתקשות להגיע לעמדות ניהול בכירות בסולם התאגידי - רק 2% ממנהלי החברות הגדולות בארה"ב ו-5% בבריטניה הן נשים - וברוב המדינות נשים עדיין מרוויחות פחות מגברים בתפקיד זהה .  ערב יום האשה הבינלאומי שיחול ב-8 במארס ,  טוענת אויגון כי מקור הפער בין אלה שחוגגים את ניצחון המהפכה הנשית לאלה המודאגים ממצב הנשים ,  כמותה ,  הוא בתפישה . " בסקר שנערך באחרונה בארה"ב שאלו שחורים ולבנים אם לדעתם ארה"ב משתנה .  הלבנים ענו 'בהחלט' ,  בעוד שהשחורים השיבו 'לא מספיק' .  כששאלו נשים וגברים את אותה השאלה ,  התוצאה היתה דומה - הגברים בתפקיד הלבנים והנשים בתפקיד השחורים ",  אומרת אויגון . " נשים עדיין עושות את רוב עבודות הבית ,  עדיין מרוויחות שכר נמוך יותר ועדיין לא מטפסות לפסגה המקצועית .  רובן צריכות לנהל כיום חיים משולשים :  אשה ,  אם ואשת קריירה . " אפילו במדינות סקנדינוויה היו צריכים לקבוע בחקיקה ש-50% מחברי הדירקטוריונים צריכים להיות נשים .  דברים כאלה עדיין לא קורים באופן טבעי - אפילו במקום כמו סקנדינוויה .  הסיבה היא האופן שבו מודל העבודה מאורגן כיום .  זה מודל המכוון לגבר שיש לו אשה בבית שמגדלת את הילדים .  כמה נשים מתאימות כיום למודל ?  לכן המודל הזה לא נכון ,  כי הוא אומר לך לבחור בין חיים לעבודה ,  ולנשים קשה יותר לעשות את הבחירה הזאת .  המודל עצמו נצלני ,  ומעדיף גברים שכל זמנם פנוי לעבודה משום שניתן לנצל אותם יותר .  הוא שגוי גם לגברים וגם לנשים . " השאלה היא האם האשה הממוצעת יכולה לעשות את הבחירות הקשות שדרושות כיום כדי להיות מצליחות במקום העבודה .  כיום יש לנו בלאקברי ,  טלפון סלולרי ,  מחשבים ניידים .  אבל כמה נשים רוצות לחיות ככה - להיות מחוברות לעבודה כל הזמן ,  וכמה גברים רוצים לחיות ככה ?  "  אי אפשר לבחור בין ילדים לעבודה אבל גם אויגון מגלה סימני אופטימיות ומציינת כי מודל העבודה מסתגל למציאות חדשה ,  שבה הטכנולוגיה מאפשרת גמישות . " בהתחלה נשים דרשו לעבוד ,  ואז הן דרשו שכר שווה ,  וכעת הן גם דורשות לחיות ",  היא אומרת . " צעירים ,  במיוחד מדור ה-x וה-y  ( אנשים שגדלו בשנות ה-90 ובשנות ה-2000 ,  בהתאמה - א"ש )  ,  אומרים כיום 'אני לא רוצה לחיות כדי לעבוד .  אני לא רוצה לעבוד כל החיים שלי .  אני רוצה גם לנהל חיים מלאי משמעות' .  נשים אמרו זאת תמיד ,  בדרכים שונות .  אנשים כיום רוצים לגדל את הילדים שלהם ,  ליהנות מהם .  נשים רוצות שבני זוגן יהיו לצדן בשלב זה ".  השינוי ,  הנובע מהקידמה הטכנולוגית ומההבנה בקרב יותר ויותר חברות שבשוק תחרותי יותר ויותר אי אפשר לוותר על מחצית מהאוכלוסייה ,  מתרחש במהירות .  בנק ברקליס הבריטי ,  למשל ,  מאפשר לעובדיו חופשה ללא תשלום של חמש שנים .  הסיבה לשינוי בגישת החברות :  נשים תופסות חלק גדול יותר ויותר משוק העבודה ,  ולכן כוחן גדל .  מאז 2000 נשים איישו 6 מיליון מתוך 8 מיליון משרות חדשות שנוצרו באיחוד האירופי .  המיתון האחרון כונה בעיתונות האמריקאית mancession - מאחר ששלושה מתוך כל ארבעה מפוטרים בארה"ב היו גברים . " אחת הסיבות שמקומות עבודה מאפשרים כיום שעות גמישות היא שהם מכירים סוף-סוף בכך שנשים לא מסוגלות לעבוד 24 שעות ביממה ,  שבעה ימים שבוע ,  אך הן מוסיפות ערך עצום לחברה .  אם יש לך רק גברים בחברה ,  מאגר הכישרונות שלך לא גדול מספיק .  אם אתה מעצב את מקום העבודה כך שיהיה ידידותי יותר לנשים ,  יש לך מבחר גדול יותר של עובדים מוכשרים ",  אומרת אויגון . " גם גברים מרוויחים מהשינוי הזה .  למשל ,  באמצעות חופשת אבהות .  גם גברים הרי רוצים לגדל את ילדיהם .  מעבר לכך ,  אם כל עול הבית הוא על האשה ,  למעסיק יקר מדי להעסיק אותה .  אם העול מתחלק בין גברים לנשים ,  עלות העבודה שלהם תהיה זהה .  אולי אז האפליה תהיה נגד אנשים שיש להם ילדים לעומת אנשים שאין להם ילדים - אבל אז לפחות האפליה לא תופנה רק נגד נשים ",  אומרת אויגון .  לדבריה ,  גם ארגונים פיננסיים הבינו זאת .  כך למשל ,  לפני שהמשבר הפיננסי הסלים בספטמבר 2008 ,  חברות גדולות בוול סטריט הבינו שיש להן בעיה :  הנשים העובדות ,  שבהן השקיעו החברות כל כך הרבה משאבים ,  פורשות מהמרוץ משום שלא הצליחו לתמרן בין גידול ילדים לעבודה .  כתוצאה מכך ניסו החברות למצוא פתרונות יצירתיים . " בליהמן ברדרס ,  למשל ,  איפשרו לנשים לעזוב את העבודה לתקופה מסוימת ואז לחזור ",  היא מספרת . " התוצאות בישראל מאכזבות"אויגון מבינה דבר או שניים על להיות בעמדת מיעוט .  היא בעלת אזרחות ניגרית ובריטית - ובת למהגרים ניגרים .  אויגון ,  אורחת מועדון נשים מנהלות שינוי של להב מהפקולטה לניהול באוניברסיטת תל אביב ועמותת כ"ן בחסות כלל מימון ,  הגיעה לישראל כדי להשתתף בכנס של נציבות שוויון ההזדמנויות בעבודה של משרד התמ"ת שנערך ביום רביעי ,  בנושא  " העסקה רבגונית בישראל ".  בין מדינות העולם ,  היכן היחס לנשים בולט לרעה ?   " לא הייתי רוצה להיות אשה בערב הסעודית או באפגניסטן ,  אבל גם נשים באיטליה ובספרד כמעט מסרבות ללדת כיום ,  משום שזה קשה כל כך להיות אם ולהחזיק בקריירה .  הנשים האיטלקיות לא רוצות לעשות ילדים ,  אז החוק ישתנה כדי להקל עליהן להביא ילדים לעולם .  איטליה היא לא מדינת מהגרים כמו ישראל או ארה"ב ".  מה לדעתך מצבה של ישראל בנוגע לשוויון הזדמנויות לנשים ?   " אני חושבת שהנתונים מאכזבים .  לאור העובדה שכל האוכלוסייה מתגייסת לצבא ,  קשה לי להבין איך נשים לא מטפסות לדרגות בכירות יותר בצבא .  ואיך זה שכל כך הרבה נשים מסיימות אוניברסיטה אבל לא מיוצגות בתפקידים בכירים במגזר הפרטי ?   " שמעתי שיש לכם המון חקיקה בנושאי שוויון ,  אבל אף אחד לא אוכף את החוקים .  זה קורה בהרבה מדינות .  השאלה היא מדוע המסגרת החוקית שיש לכם בישראל כל כך קשה לאכיפה ",  אומרת אויגון . " מה שדרוש ,  בישראל ובמקומות אחרים ,  הוא סביבת עבודה הומנית יותר ,  שבה יזהו שאנשים לא נולדו לעבוד ,  אלא עובדים כדי להתפרנס .  ככל שמקום העבודה יהיה הרמוני ויתמוך בזכות של העובדים לנהל חיים מחוץ למקום העבודה ,  ככה תהיה יעיל יותר כעובד ".  מנגד ,  ישראל בחרה בגולדה מאיר לראש ממשלה ,  עשרות שנים לפני שמדינות אחרות עשו זאת . " כן ,  אבל היא נתפשה כאשה גברית מאוד - לא כאשה פמיניסטית .  לדעתי ,  אם אשה צריכה ליהפך ללא-אשה כדי להנהיג ,  זאת בעיה ".  האם זה מה שדרוש כיום מנשים שמעוניינות להגיע לפסגת הסולם הפוליטי ?  להיות יותר גבריות מהפוליטיקאים הגברים ?   " אני לא יודעת אם זה מה שדרוש ,  אבל זה מה שמצופה מהן ".  הילארי קלינטון ,  למשל ,  היא אשה שמנסה להציג חזות גברית כדי לזכות בתמיכה פוליטית ?   " אני חושבת שרוב הנשים חשות שהילארי קלינטון היא אשה יוצאת דופן ,  אבל אשה .  אנחנו יודעים שאכפת לה מנשים ושהיא פועלת למען נשים .  אי אפשר לפקפק בנאמנות שלה לנושא הנשי ".  אובמה הוא מתנה בתור בת מיעוטים בעצמה ,  בעולם המערבי לפחות ,  גם אויגון מביטה בהערצה על ברק אובמה ומזהה בביקורת החריפה על תפקודו גם שורשים הקשורים לצבע עורו . " מה שאובמה עובר עכשיו ,  יש בו יסוד של תגובת נגד .  כשאשה נמצאת בעמדה בכירה ,  לוקח לאנשים זמן מה להפנים שהיא מצוינת .  אנשים עדיין שואלים אם אדם זה ,  בין אם שחור או אשה ,  יודע על מה הוא מדבר .  חלק מזה מונע מהעניין הגזעי .  זה טבעי ,  הדברים האלה לא נעלמים בן לילה .  לאורך זמן לאנשים יהיה נוח יותר ",  אומרת אויגון .  רעייתו של אובמה ,  מישל ,  הוזכרה לא פעם כמועמדת פוטנציאלית לנשיאות בעצמה .  האם אמריקה תהיה מוכנה לבחור אשה שחורה ועצמאית כמו מישל אובמה ב-2016 ?   " ייתכן .  אבל אם למישהי יש סיכוי ,  זה למישהי כמו הילארי .  לאו דווקא הילארי עצמה ,  אלא מישהי כמוה :  אשה לבנה ,  עם מוניטין מוכח .  יש לה סיכוי גבוה בהרבה ממישהי שצריכה להתמודד עם שני דברים שפועלים נגדה :  אשה ושחורה ".  על אובמה ,  למשל ,  אמרו שהוא יותר לבן משחור .  שהוא נוח לעיכול עבור המצביעים הלבנים . " הכוח של אובמה הוא בכך שהוא מבין את הלבנים ,  לא נוטר להם טינה ולא מפחד מהם .  אלה שלושה דברים חשובים מאוד .  זה יתרון גדול מאוד .  כמה אנשים יכולים לעשות זאת ?  לא לומדים את זה .  אובמה הוא אחת המתנות הגדולות של ארה"ב ".  בכל הנוגע לישראל ,  מחזקים הארגונים הישראליים את עמדותיה של אויגון . " תקרת הזכוכית נסדקה ,  אבל לא יותר מזה .  במדינת ישראל יש חקיקה רבה בנושאי שוויון הזדמנויות .  מבחינה משפטית ,  מצבנו מתקדם מאוד .  הבעיה היא האכיפה .  כל עוד הפרדיגמה השולטת היא שהאשה היא המטפלת העיקרית בילדים ,  המצב לא ישתנה באמת .  האישה תמיד תהיה רק משכורת משנית ",  אומרת ציונה קניג-יאיר ,  נציבת שוויון ההזדמנויות בעבודה של משרד התמ"ת .  הנציבות נועדה לפקח על אכיפת חוקי השוויון בישראל במישור האזרחי  ( בניגוד לפלילי ,  לו אחראי מנהל האכיפה של משרד התמ"ת )  ,  ומנסה לייעץ לעובדים שזכויותיהם נשללו ונמנעו מלפנות לערכאות משפטיות .  יפעת זמיר ,  מנכ"לית עמותת כ"ן לקידום מנהיגות נשים בישראל ,  דווקא טוענת כי  " אולי סדקנו את תקרת הזכוכית ,  אבל גילינו מעליה תקרת בטון .  אולי אפילו תקרת פלדה .  האפליה עמוקה מאוד ".  לדברי זמיר ,  הבעיה היא דווקא הגורמים הסמויים שמונעים מנשים להתקדם - אלה שעד כה לא טופלו על ידי המחוקקים . " אין לי בעיה עם החסמים הגלויים ,  כי אתם אפשר להתמודד באופן חוקי .  יש לי בעיה עם החסמים הסמויים ,  עם אנשים שמקדמים חברים מהצבא ובכך חוסמים את הדרך לקידום נשים ". 

גבירותיי ,  התקרה בסך הכל נסדקה
המהפכה הנשית הושלמה ?  הצחקתם את ג'וליאנה אויגון ,  נציבת שוויון ההזדמנויות של הבנק העולמי  ?   " מודל העבודה כיום מכוון לגבר עם אשה שמגדלת את הילדים "   ?  והנשים ?  הן עדיין עושות את רוב עבודות הבית ולא מגיעות לפסגה המקצועית

