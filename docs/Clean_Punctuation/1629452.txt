השופטים שישפטו משמעתית את דן מרידור :  עורכי הדין ציון אמיר ,  אבי אודיז ויונה חייר
לפי התלונה שהגישה תנועת אומ"ץ ,  מרידור פעל בניגוד לחוק בהסכם שכר הטרחה שערך עם גאידמק
בית הדין המשמעתי במחוז תל אביב קבע את הרכב השופטים שידונו בקובלנה המשמעתית נגד עורכי הדין דן מרידור ואילן שביט בנוגע להסכם שכר הטירחה שערכו עם ארקדי גאידמק .  בראש ההרכב יעמוד עורך דין ציון אמיר ,  נשיא בית הדין ,  ולצדו ישפטו עורכי הדין אבי אודיז ויונה חייר .  כל השלושה הינם סנגורים פליליים .  חייר הינה סגניתה של עו"ד ענבל רובינשטיין ,  הסנגורית הציבורית הראשית.מרידור ,  כיום שר בלי תיק וחבר כנסת בסיעת הליכוד ,  ייצג את גאידמק בשימוע שנערך לו לקראת משפטו בנוגע לעבירות הלבנת הון בסניף הירקון בבנק הפועלים .  לפי התלונה שהגישה תנועת אומ"ץ בסוף ינואר השנה ,  מרידור פעל בניגוד לחוק בהסכם שכר הטרחה שערך עם גאידמק .  סעיף 84 א' לחוק לשכת עורכי הדין קובע כי  " לא יתנה ולא יקבל עורך דין בעד שירותו במשפט פלילי שכר טרחה התלוי בתוצאות המשפט ".  למרות זאת ,  נטען בתלונה ,  ההסכם - שלטענת מרידור היה טיוטה בלבד ולא נחתם - קבע כי מרידור יקבל מקדמה בסך 600 אלף דולר על הופעתו בשימוע וכן בונוס של 5 מיליון דולר  " במקרה של הצלחה ",  כלומר אם יוחלט לאחר השימוע שלא להגיש כתב אישום נגד גאידמק .  התלונה התייחסה גם לעו"ד אילן שביט ,  העומד בראש משרד צדוק ושות' ,  שבמשרדו ועל גבי נייר הפירמה שלו נערך ההסכם.מרידור ,  המיוצג על ידי עו"ד צבי אגמון ,  ושביט טענו כי כי סעיף 84 לחוק אינו חל על הליך השימוע ,  שאינו חלק מהמשפט הפלילי ונערך בפני רשות מינהלית ולא בפני בית משפט .  לפני כחודש וחצי החליטה ועדת האתיקה בוועד מחוז תל אביב להעמיד לדין משמעתי את מרידור ושביט .  השבוע הוגשה לבית הדין הקובלנה נגדם על ידי ועדת האתיקה ,  ובעקבות זאת שיבץ נשיא בית הדין המשמעתי ,  אמיר ,  את ההרכב .  הדיון יתקיים ב-10 בפברואר ,  ומרידור ושביט מחוייבים להתייצב אליו .  עורך הדין אגמון מסר בתגובה בשם מרידור : " לא קיבלתי כל הודעה על הדיון ". 

השופטים שישפטו משמעתית את דן מרידור :  עורכי הדין ציון אמיר ,  אבי אודיז ויונה חייר
לפי התלונה שהגישה תנועת אומ"ץ ,  מרידור פעל בניגוד לחוק בהסכם שכר הטרחה שערך עם גאידמק

