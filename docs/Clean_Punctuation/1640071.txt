דאנליבי עוזב את אימון הקליפרס
המאמן הוותיק יעבור לעמדת הג'נרל מנג'ר בהחלטה משותפת עם ההנהלה ,  כשנותרו 33 משחקים לסיום העונה .  עוזרו יוז יחליפו
לוס אנג'לס קליפרס הודיעו הלילה  ( בין חמישי לשישי )  על שינוי בצוות המקצועי ,  כשמאמן הקבוצה מייק דאנליבי יפנה את מקומו כשנותרו 33 משחקים לעונה .  מי שימלא את מקומו יהיה עוזרו קים יוז ,  בעוד דאנליבי עצמו יחזור לתפקיד הג'נרל מנג'ר .  על פי הקליפרס ,  ההחלטה התקבלה במשותף על ידי כל הצדדים .
" היו לי לא מעט שיחות עם הבעלים לגבי מה הדבר הטוב ביותר עבור הקבוצה ",  מסר דאנליבי בהצהרה , " הועלתה האפשרות שאתמקד בצד הניהולי ,  וקיבלתי אותה .  הגעתי למסקנה שיהיה זה אידיאלי עבורי ".  נדמה שזה יהיה אידיאלי גם עבור הנהלת הקליפרס ,  מאחר שלמאמן יש חוזה לעונה נוספת על סך 5 מיליון דולר .
 הקליפרס המאכזבים ממוקמים רק במקום ה-12 במערב עם מאזן 28:21 ,  ועל אף שניצחו בשיקגו ביום שלישי ,  סיימו את המסע שלהם במזרח במאזן 6:2 ,  שכלל הפסד מביך במיוחד לניו ג'רזי .  אומנם הציפיות מהקבוצה קיבלו מכה קשה בדמות פציעתו של בלייק גריפין ,  אך בהנהלת הקבוצה הרגישו כי זה הזמן לעשות שינוי .
 
דאנליבי עוזב את אימון הקליפרס
המאמן הוותיק יעבור לעמדת הג'נרל מנג'ר בהחלטה משותפת עם ההנהלה ,  כשנותרו 33 משחקים לסיום העונה .  עוזרו יוז יחליפו

