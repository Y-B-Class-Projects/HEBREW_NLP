התיאבון לסיכונים חוזר לשוקי המטבע בעולם :  הדולר נסוג משיא של 7 חודשים מול היורו
נחלש ב-0.5% ל-1.3926 דולר ליורו ;  היורו מתאושש מפשל של 9 חודשים מול הין
הדולר - אשר נחשב למקלט עבור המשקיעים בעתות משבר - נחלש מול המטבעות המרכזיים בעולם ,  לאחר שנתוני מקרו כלכליים חיוביים שפורסמו היום בארה"ב - הכלכלה הגדולה בעולם - חיזקו את ההערכות כי התאוששות הכלכלה הגלובלית צוברת תנופה ,  והגבירו את תיאבון המשקיעים לסיכונים .  היורו ,  אשר נפל בשבוע שעבר על רקע חששות ליציבותה הפיננסית של יוון ,  מתחזק מול הדולר בראשונה זה חמישה ימים ,  ומתאושש משפל של שבעה חודשים מול המטבע האמריקאי .  הדולר ,  אשר התחזק מול היורו בכ-2.5% בחודש ינואר ,  נחלש מולו ב-0.5% לשער של 1.3926 דולר ליורו .  מול הפרנק השווייצי נחלש הדולר ב-0.3% לרמה של 1.0572 פרנק לדולר .  מנגד ,  מתחזק הדולר מול הין היפני ב-0.5% לשער של 90.683 ין לדולר .  הדולר נחלש ב-3.5% מול הין במהלך חודש ינואר .  הין נחלש גם מול היורו ,  אשר מתאושש ב-0.9% משפל של תשעה חודשים מול המטבע היפני ,  לשער של 126.26 ין ליורו .  הין קפץ מול היורו בחודש ינואר ביותר מ-5% - הזינוק החודשי החד ביותר זה שנה .  מדד הדולר של ice ,  העוקב אחרי שער הדולר מול המטבעות של שש שותפות סחר גדולות של ארה"ב בהן היורו ,  הין והליש"ט ,  יורד ב-0.2% - ונסוג בכך מרמתו הגבוהה ביותר מאז יולי .  המדד עלה בינואר בקרוב ל-2% .  ההערכות כל התאוששות הכלכלה הגלובלית צוברת תאוצה התחזקו היום לאחר שמגזר הייצור בארה"ב - הכלכלה הגדולה בעולם - צמח בינואר בשיעור החד ביותר זה למעלה מחמש שנים .  מדד מנהלי הרכש של מגזר הייצור בארה"ב עלה בינואר לרמה של 58.4 נקודות לעומת 54.9 בדצמבר ,  הרמה הגבוהה ביותר מאז אוגוסט 2004 ,  כך מסר היום מכון המחקר ism .  העלייה היתה חדה מתחזיות הכלכלנים אשר צפו מדד של 56 נקודות .  קריאה על המדד מעל לרמה של 50 נקודות משקפת ירידה בפעילות מגזר הייצור ,  ואילו מדד מעל לרמה זו מצביע על צמיחה בפעילות .
 
התיאבון לסיכונים חוזר לשוקי המטבע בעולם :  הדולר נסוג משיא של 7 חודשים מול היורו
נחלש ב-0.5% ל-1.3926 דולר ליורו ;  היורו מתאושש מפשל של 9 חודשים מול הין

