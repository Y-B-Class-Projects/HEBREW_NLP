במאי  " אלמה "  מגיב : " בקאמרי מנסים להתנקם בי ,  הם חבורת נוכלים "
 אחרי התביעה החמורה ,  הבמאי פאולוס מנקר לא נותר חייב : " נועם סמל הוא ליצן פתטי ,  מנהל מוזיאון אסירי המחתרות הוא פסיכופט ".  הקאמרי בתגובה : " ניפגש בבית המשפט "
 הבמאי האוסטרי פאולוס מנקר אשר נתבע על ידי תיאטרון הקאמרי מגיב היום  ( רביעי )  להאשמות החריפות נגדו . " הקאמרים מנסים להתנקם בי ",  אומר הבמאי . " הסיבה היא שתבעתי אותם בבית המשפט בעבר לפני מספר שנים בעקבות ההפקה של 'עד ראייה' ,  שפרסם את איתי טיראן .  זו הייתה ההפקה המעניינת והחשובה בישראל מזה הרבה שנים .  עכשיו הקאמרי החליטו לתבוע את ההפקה של  " אלמה "  מסיבות נמוכות ורשעיות ".   
" ידוע שמשרד הביטחון המופקד על האתר ,  ובמיוחד מנהל מוזיאון אסירי המחתרות יורם תמיר  ( שהוא פסיכופת )  ",  כותב מנקר , " חיבל במתכוון בהפקה של אלמה בדרכים רבות ובאופן יומיומי ,  כולל הפרעה למופעים עצמם ,  נעילת אנשים מבחוץ ואפילו תקיפת אנשים  ( כפי שעשה בתיאטרון קליפה )  וצנזורה של המחזה של יהושוע סובול ".  יורם תמיר אמר היום לוואלה !  תרבות בתגובה לדברים : " אנחנו לא מעורבים במה שקורה בין תיאטרון הקאמרי למקר ומעבר לזה אין לי מה להגיב ". 
בהמשך אומר מנקר כי תיאטרון הקאמרי מעולם לא התכוון לתמוך ברצינות בהפקת  " אלמה "  מאחר ו"אין להם שום הערכה לערך האמנותי של המחזה ,  והם עכשיו מנסים לנקום בי על אחת ההצלחות הגדולות שהתיאטרון הישראלי ראה זה שנים "
" מנהיגי התיאטרון ,  במיוחד הליצן והגמד הפתטי המכנה עצמו 'מנכ"ל'  ( הכוונה לנעם סמל  ע.ש )  ,  הם בעלי טעם עלוב ואני מאמין שהם נושאים באחריות להידרדרות התיאטרון הישראלי בעשור האחרון ",  הוסיף מנקר . " הם מהללים מחזות עלובים ,  הם מעריצים משחק גרוע והם מוליכים את התיאטרון בכיוון המוטעה של מלודרמות מנופחות וקומדיות משעממות . " אלמה יכול היה ללמד אותם שיעור בלתי נשכח באיכות ,  בזמן שהם עסוקים בלהזנות את עצמם ,  את המחזאים שלהם ואת השחקנים שלהם .  מנהיגי הקאמרי חייבים לעוף משם ומיד ". 
לאחר מכן מתייחס מנקר לטענות של כתב התביעה ואומר כי הנהלת המוזיאון לא אפשרה להפקת המופע לנקות את המוזיאון אחרי ההצגה ,  באופן שלא אפשר לאנשי ההפקה לקחת חפצים שלהם ולהותירם מאחור .  לדבריו ,  הציוד שהושאל לו נותר בארץ במצב תקין וכי ציוד שלא הוחזר  נשאר במקום מאחר ולא הותרה לו ולצוותו הכניסה למוזיאון .  
בנוגע לטענת העלמת ההכנסות אומר מנקר ,  כי מעולם לא עבר את מכסת הכרטיסים המותרת בהכנסות וכי ממילא כל הרווחים בהצגה מגיעים להפקת המופע ולא לקאמרי ,  בשל ענייני זכויות וחתימת הסכם מול משרד הביטחון ,  האחראי על מוזיאון אסירי המחתרות .  עוד טוען מנקר כי מעולם לא ביטל את המופע המדובר ב-22 באוקטובר ,  אלא יורם תמיר ,  שסירב לאפשר להפקה להשתמש באחד מכלי הרכב ההיסטוריים במקום ,  הוא האשם .  
להאשמות החמורות בעניין פגיעה בקהל ,  טוען מנקר כי לא ידוע לו על התרחשות כזו . " המפגש עם הקהל היה מדהים ,  להפתעתנו ,  הם היו אחד הקהלים הטובים ביותר שהיו לנו ",  אומר מנקר .  לדבריו ,  גם את הכסף שהקאמרי טוען כי ההפקה של  " אלמה "  חייבת לו ,  העביר במלואו עד שהקאמרי הפסיקה להעביר את התשלומים עליהם התחייבה להפקה . " הקאמרי הם נוכלים ",  סיכם מנקר ,  במה שבוודאי לא תהיה המילה האחרונה בפרשה המביכה הזו .  
מתיאטרון הקאמרי נמסר בתגובה : " ניפגש בבית המשפט ". 

במאי  " אלמה "  מגיב : " בקאמרי מנסים להתנקם בי ,  הם חבורת נוכלים "
 אחרי התביעה החמורה ,  הבמאי פאולוס מנקר לא נותר חייב : " נועם סמל הוא ליצן פתטי ,  מנהל מוזיאון אסירי המחתרות הוא פסיכופט ".  הקאמרי בתגובה : " ניפגש בבית המשפט "
 
