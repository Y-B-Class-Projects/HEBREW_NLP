בלייר : " מקווה שהמו"מ באזור יתחדש בקרוב "
 שליח הקוורטט למזרח התיכון טוני בלייר מקווה כי שיחות השלום בין ישראל לפלסטינים יתחדשו בשבועות הקרובים . " ישראל והפלסטינים מעוניינים להתחיל במו"מ ,  השאלה היא התנאים "
  ( צילום :  רויטרס ,  עריכת וידאו :  יאיר דניאל ) 
שליח הקוורטט למזרח התיכון ,  טוני בלייר ,  הביע אמש  ( שבת )  תקווה כי השיחות בין ישראל והפלסטינים יתחדשו בשבועות הקרובים . " אני מקווה שנוכל להתחיל בזה שבועות הקרובים ,  אבל מי יודע ",  אמר בלייר במהלך ביקור בניגריה , " ישראל מעוניינת להיכנס למשא ומתן והפלסטינים מעוניינים להתחיל במשא ומתן ,  השאלה היא באילו תנאים ".  
בלייר הוסיף כי מאמציו של ג'ורג' מיטשל לחידוש השיחות נשאו פרי וכי קיום שיחות פוריות תלוי ביותר מאשר סוגיית הבנייה בהתנחלויות ,  כולל הבנייה במזרח ירושלים . " נושא ההתנחלויות חשוב ,  אולם זה לא הנושא היחידי ",  אמר בלייר , " השאלה היא האם נוכל לספק ביטחון לישראל ותקווה לפלסטינים כי תוקם מדינה פלסטינית בת קיימא ".  
לדברי בלייר ,  יוגבר המאמץ לחזק לא רק את הכלכלה הפלסטינית וחופש התנועה של הפלסטינים ,  אלא גם לקדם את שלטון החוק ומערכת המשפט בצד הפלסטיני .
 עוד נושא שנמצא בעדיפות עליונה לדברי בלייר הוא הסרת המצור על עזה : " הדבר הכי חשוב הוא להסיר או להקל את המצור על עזה כדי שנוכל לטפל בבעיות הביטחון בצורה המתאימה לישראל ,  אבל גם נאפשר לאנשים לראות שקיים איזשהו סיכוי לעתיד טוב יותר ".  
בלייר ,  המשמש כשליח הקוורטט מאז שנת 2007 ,  אמר עוד כי תמיכתו של נשיא ארה"ב ברק אובמה בחידוש השיחות סייעו מאד לתהליך . " יש לאובמה עוד זמן רב להניע את התהליך ,  אני חושב שמנהיגותו מעניקה הרבה תקווה ",  אמר בלייר ."  
בשבוע שעבר הודיע הממשל האמריקאי כי שיתוף הפעולה בין בלייר לשליח האמריקאי ג'ורג' מיטשל בנושא יוגבר .  בלייר אמר אז שהשיחות על ידי מתווך שהציע הממשל האמריקאי ישחקו תפקיד ,  אולם  " בסופו של דבר המטרה היא שהצדדים ידונו על נושאי הליבה בצורה רצינית ". 

בלייר : " מקווה שהמו"מ באזור יתחדש בקרוב "
 שליח הקוורטט למזרח התיכון טוני בלייר מקווה כי שיחות השלום בין ישראל לפלסטינים יתחדשו בשבועות הקרובים . " ישראל והפלסטינים מעוניינים להתחיל במו"מ ,  השאלה היא התנאים "
 
