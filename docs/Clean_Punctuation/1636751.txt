אורקל תגייס 2,000 עובדים חדשים לאחר השלמת רכישת סאן מיקרוסיסטמס
מנכ"ל אורקל ,  לארי אליסון :  גיוס העובדים משקף את כוונתנו להתמקד במערכות המשלבות תוכנה וחומרה
ענקית התוכנה אורקל ,  הקרובה להשלמת רכישת סאן מיקרוסיסטמס תמורת 7.4 מיליארד דולר ,  מתכננת לגייס 2,000 עובדים חדשים - כך דיווח היום העיתון  " וול סטריט ג'ורנל ",  שערך ראיון עם מנכ"ל אורקל לארי אליסון .  מרבית העובדים שתגייס החברה ,  לפי הדיווח ,  הם מהנדסים ואנשי מכירות.אליסון אמר כי גיוס העובדים באורקל יעלה על מספר העובדים בסאן מיקרוסיסטמס שיפוטרו עם השלמת הרכישה .  נכון לסוף 2009 היו לסאן 27.6 אלף עובדים ,  לעומת 83.4 אלף עובדים לאורקל .  גיוס העובדים ,  אמר אליסון ,  נועד לשקף את כוונתה של אורקל להתמקד במערכות שרתים באותה מידה שהיא ממוקדת כיום בתוכנות עסקיות.בראיון ל"ניו יורק טיימס ",  אמר אליסון כי הוא צופה שמנכ"ל סאן ,  ג'ונתן שוורץ ,  יתפטר עם השלמת הרכישה ,  בעוד שמייסד סאן ויו"ר החברה סקוט מקנילי יישאר באורקל .  בראיון ל"ג'ורנל "  אמר אליסון כי אורקל מתכננת להתמקד במכירת מערכות מחשבות שישלמו תוכנה וחומרה .  שתי מערכות שכאלה ייחשפו ,  לדברי אליסון ,  כבר בשנה הבאה .  אליסון לא מסר פרטים נוספים ,  אך אמר כי הוא צופה שמערכות המשלבות תוכנה וחומרה יהפכו לשוק של מיליארדי דולרים.בחודש אפריל 2009 הדהימה אורקל את עולם הטכנולוגיה ,  כאשר הודיעה על רכישת סאן מיקרוסיסטמס ב-7.4 מיליארד דולר .  העסקה ,  שעוכבה במשך חודשים בשל חקירה של רשות ההגבלים העסקיים באירופה ,  צפויה להעניק לאורקל בראשונה דריסת רגל בשוק החומרה - שוק שהחברה נמנעה עד כה מלהיכנס אליו - ולהחריף בכך את התחרות בין אורקל לענקית המחשוב יבמ ,  שאף היא ניהלה מגעים לרכישת סאן .
 
אורקל תגייס 2,000 עובדים חדשים לאחר השלמת רכישת סאן מיקרוסיסטמס
מנכ"ל אורקל ,  לארי אליסון :  גיוס העובדים משקף את כוונתנו להתמקד במערכות המשלבות תוכנה וחומרה

