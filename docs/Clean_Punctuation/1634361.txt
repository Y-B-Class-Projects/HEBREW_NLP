הסיקור מהאיטי :  גאווה או חרפה ? 
רועי כ"ץ טוען שההתמקדות בפעילות צה"ל בהאיטי מוצדקת ,  אודי הירש חושב שהיה צריך להוריד את הזקפה הלאומית לחצי התורן .  ואתם ? 
צה"ל מעניק בשנים האחרונות סיבות רבות כל כך לביקורת נוקבת ,  עד שאין כל סיבה להתחיל לחפש סיבות מתחת לשטיח כדי להתנגח בפרה הקדושה האחרונה שעוד נותרה לנו .  ציניקנים גמורים יגידו שהסיבה היחידה לזריזות וליעילות המופתית בהן ממהרת מערכת הביטחון לשלוח יחידות חילוץ והצלה לכל קטסטרופה או משבר הומניטרי ,  היא הרצון לאמן בצורה יסודית את היחידות באירוע עם נפגעים אמיתיים ,  בניגוד לתרגילים עם נפגעים מדומים .  גם אם זה נכון ,  אין כל פסול ברצון לסייע לאחר בזמן שאתה מסייע גם לעצמך .  
כלי התקשורת בישראל מדווחים על פעילות צה"ל בהאיטי בניסיון מוצדק לגרוף רייטינג באמצעות התמקדות בעזרה הישראלית באסון הנורא .  כל עיתונאי צעיר יודע שהדרך הטובה ביותר להגיע אל הקורא ,  המאזין או הצופה היא דרך הבטן ולא דרך הראש .  מה טוב יותר מרופא ישראלי שמיילד אישה בהאיטי ומציל ילד ?  אלף תשובות ירודות של דובר צה"ל לפעולות מעוררות מחלוקת של הצבא לא יהרסו תמונה אחת של רופא עם תינוק בן יומו על הידיים .  
ובכל זאת ,  חשוב לשמור על פרופורציות .  לא כל עירוי לוריד הוא סיבה לכותרת באדום זועק ואין סיבה להתרכז אך ורק בגאווה הישראלית תוך הפחתה מכוונת בערכו של האסון הנורא בהאיטי .  משלחות הסיוע מישראל הן למרבה הצער טיפה בים העזרה הדחופה שנדרשת למדינה המוכה .  קצת צניעות ,  ביקורת עצמית והפחתה קיצונית של הליקוק העצמי לא יזיקו לסיקור של רעידת האדמה בהאיטי - ולמען האמת לא יזיקו גם בעבודתה היומיומית של העיתונות בישראל .
 בואו נצא מנקודת ההנחה שישראל שיגרה משלחת סיוע להאיטי מכל הסיבות הנכונות .  נתעלם מהתלונות על אי הושטת סיוע דומה לפצועי וחולי עזה  ( הגיע הזמן להפנים שמבחינת ישראל עזה היא ישות אויב ,  ומדינות לא מזדרזות לסייע לאויבים )  ,  מהטענות שהאיטי היא בסך הכל זירת אימונים לחיל הרפואה לקראת המלחמה הבאה ,  מהמעורבות הצורמת של דובר צה"ל ואפילו מברכתו המופרכת של שמעון פרס ,  שמאמין כנראה שצה"ל הוא ארגון צדקה ועזרה לזולת ,  ולא גוף משומן שמטרתו ,  ובכן ,  לנצח במלחמות ולהרוג אנשים .  אף שהיציאה להאיטי נובעת בין השאר מרפלקס פבלובי ,  אי אפשר לזלזל בעזרה הרפואית החשובה לניצולי האסון .  
אלא שכאן נכנסת לתמונה התקשורת ,  שמטרתה  סליחה מראש על התמימות - לשקף לצופיה וקוראיה את המציאות האמיתית בשטח ולהכניס את הסיוע הישראלי לפרופורציות הנכונות .  כן ,  אני יודע שפטריוטיות מוכרת עיתונים וצוברת נקודות רייטינג ,  אבל יש רגעים שבהם שיקול הדעת העיתונאי והאנושי צריך לבוא לפני המסחרי .  אחד הרגעים האלה הוא כשרעידת אדמה עצומת מימדים מחריבה את פורט או פרינס וכשמסביב מוטלות 200 אלף גופות .  בסיטואציה כזאת אפשר להתאפק ולהוריד את הזקפה הלאומית לחצי התורן ,  לטובת דיווח מקיף על הקטסטרופה .  המשלחת הישראלית בהחלט ראויה לאזכור ,  אבל בשולי החדשות ולא במרכזן .  תחת זאת ,  איבדו כלי התקשורת הישראלים כל רסן ופצחו במופע פרובינציאלי ומעורר בחילה של שבחים לפעילות המופלאה של צה"ל  ( תזכורת :  אין כל דבר משמח בהצטיינות הצבא ברפואה ,  כיוון שנהליו בתחום נכתבו בדם )  ,  לגלוג על האימפוטנציה של שאר העולם  ( ש"לא שם אפילו פלסטר ",  כהגדרתו העדינה של רוני דניאל )  ובציטוט הדיווחים על ה"מלאכים בירוק "  בתקשורת העולמית .  בבוקסה הקטנה שליד יכולתם לקרוא על מאות אלפי הפראים שנהרגו באסון .  אכן ,  אור לגויים .
 
הסיקור מהאיטי :  גאווה או חרפה ? 
רועי כ"ץ טוען שההתמקדות בפעילות צה"ל בהאיטי מוצדקת ,  אודי הירש חושב שהיה צריך להוריד את הזקפה הלאומית לחצי התורן .  ואתם ? 

