בוקארי לא התאמן : " לא יכול לשים נעל ,  כואבת לי הבוהן "
 חלוץ הרכש הגנאי ביקש לא להתאמן כבר באימונו השני בקבוצה והודיע לצוות המקצועי : " נפצעתי באימון הבכורה "
 חלוץ הרכש החדש של מכבי חיפה ,  סאדאת בוקארי ,  רק הגיע וכבר קיבל יום חופש מאימון מכבי חיפה .  בוקארי הודיע לפני האימון לאנשי מכבי חיפה : " אני לא יכול לשים את הנעל ,  נפצעתי באימון אתמול ויש לי כאבים בבוהן .  אני מעדיף לא להתאמן ".  
המאמן אלישע לוי פטר אותו מהאימון בתקווה שהוא יוכל להתאמן עד האימון המסכם מחרתיים ,  לקראת המשחק מול מכבי פתח תקוה ביום שני .  בתוך כך ,  היום הגיע השחרור הבינלאומי של החלוץ הגנאי והוא יוכל לשחק באורווה אם יהיה כשיר .  בוקארי בכל מקרה לא מתוכנן לפתוח בהרכב .
 חשוב לציין שבוקארי כבר סבל ממספר פציעות בעבר ואוהדי אטויל דה סאהל הטוניסאית ,  במדיה שיחק לפני שהגיע לכפר גלים ,  אף סברו פעם כי על השחקן מוטל כישוף שגורם לו לאותן פציעות .  
להפתעת השחקנים ,  אלישע לוי לא תרגל את ההרכב לקראת המשחק .  שחקנים סיפרו לאחר האימון כי בוקארי אמר להם שהוא לא נמצא בכושר משחק ולא האמן באופן סדיר לאחרונה .  גם הקשר ג'ון קולמה ערך אימון חלקי ,  אך בחיפה מאמינים שהוא יהיה כשיר למשחק .
 הקשר הצעיר ישראל זגורי שוחח היום פעם נוספת עם אלישע לוי ,  שהבהיר לו שהוא לא ישוחרר מהקבוצה וזאת על אף שהוא הגיע לסיכום עם הפועל פתח תקוה שביקשה לשאולו .
 
בוקארי לא התאמן : " לא יכול לשים נעל ,  כואבת לי הבוהן "
 חלוץ הרכש הגנאי ביקש לא להתאמן כבר באימונו השני בקבוצה והודיע לצוות המקצועי : " נפצעתי באימון הבכורה "
 
