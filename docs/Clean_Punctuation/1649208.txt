 " פייסבוק יכול להיות האתר הגדול בעולם "
 טרוור ג'ונסון ,  מנהל האסטרטגיה של פייסבוק באירופה ,  מתכוון להשתלט על 20% מתקציבי הפרסום הדיגיטלי בישראל ,  מסביר איך אפשר לנהל קמפיין אפקטיבי בפייסבוק ומתייחס בראשונה לשירות האימייל המתוכנן באתר : " כל מוצר שיועיל לנו ישולב במערכות שלנו "
  >  >  המוסד ,  כך מתברר ,  מייצר בעיות גם לאנשי פייסבוק .  טרוור ג'ונסון ,  מנהל האסטרטגיה של פייסבוק באירופה ,  במזרח התיכון ובאפריקה ,  נתקל השבוע בבעיה שלא פגש בה בעבר .  הוא נחת שלשום בתל אביב לאחר ביקור בדובאי ,  שכן מתוקף תפקידו הוא אחראי על הגדלת פעילות פייסבוק גם שם וגם כאן .  בדובאי הסבירו לו שאם יוחתם הדרכון שלו בחותמת ישראלית ,  הוא יתקשה לשוב ולהיכנס לאמירות - ולכן נאלץ להתעכב שעות ארוכות בשדה התעופה עד שהחותמת הישראלית הוטבעה בנספח נפרד בדרכונו ,  ולא בדרכון עצמו .  הקשר בין הרשת החברתית הגדולה בעולם לארגון הביון הישראלי אינו מסתכם רק בכך :  עקב חיסולו של איש חמאס מחמוד אל מבחוח בדובאי נפתחה לאחרונה בפייסבוק קבוצת מעריצים של המוסד .  הקבוצה ,  שככל הנראה אינה מנוהלת על ידי הארגון עצמו ,  כבר מונה כ-1,900 חברים .  כמו כן נפתחה קבוצה בשם  " חוליית דובאי ",  שבה יותר מ-3,500 חברים .  ג'ונסון ,  בן 32 בלבד ,  אחראי על הפעילות האסטרטגית של פייסבוק בעשרות מדינות ,  ובהן בריטניה ,  ספרד וגרמניה .  לישראל הוא הגיע כאורח של נענע10 ,  נציגת פייסבוק בישראל ,  לרגל השקת הפעילות המסחרית המקומית של הרשת החברתית .  לראיון עמו הצטרף מארק קוואן ,  המנהל המסחרי של פייסבוק באירופה ,  אסיה והמזרח התיכון ,  שאחראי על ההכנסות מפרסום במדינות באזורים אלה .  קצב הצמיחה של פייסבוק הוא אדיר .  לפני כשנתיים עוד הייתם רשת חברתית קטנה ,  וכיום רשומים אצלכם יותר מ-400 מיליון משתמשים .  האם לקצב גידול שכזה יש גם חסרונות ?   " פייסבוק צומחת בקצב מהיר מאוד ,  שמחייב אותנו לשאול את עצמנו כל בוקר איך אפשר לפרק את הרשת ולבנות אותה מחדש ,  טוב יותר .  המטרה של פייסבוק היא לחבר בין אנשים ,  ולכן ככל שיהיו לנו יותר משתמשים רשומים נוכל להגשים את המטרה שלנו טוב יותר .  אין ספק שהחשש הכי גדול שלנו הוא שיצמח לנו מתחרה - ולכן המטרה שלנו בכל השקה היא לעשות מוצר שינצח את זה של המתחרים ".  כיום פייסבוק הוא האתר השלישי בגודלו בעולם ,  אחרי גוגל ומיקרוסופט .  האם הוא יכול ליהפך לאתר הגדול ברשת ?   " כן ,  פייסבוק יכול ליהפך לאתר הגדול ביותר בעולם ,  אם כי אנחנו מעדיפים להתייחס לרשת החברתית כאל פלטפורמה ולא כאל אתר .  זה יקרה אם נתמקד ביצירת צמיחה ובטיפול ראוי בגולשים .  כבר כיום פייסבוק הוא האתר הראשון בעולם בכל הקשור להיקף זמן השימוש בו ,  בפער ניכר מהאחרים .  בישראל זמן השהייה הממוצע בפייסבוק ארוך מזמן השהייה בגוגל ,  בוואלה וביוטיוב ביחד .  בסך הכל מבלים הגולשים הישראלים בפייסבוק כמיליארד דקות בחודש ".  נתון מעניין נוסף שחושף ג'ונסון הוא שכ-450 אלף ישראלים גולשים בפייסבוק מהסלולר .  לדברי בכיר באחת מחברות הסלולר , " פייסבוק הוא אתר הסלולר הגדול בישראל ,  בפער משמעותי מהאחרים ".  בעוד שחברות אינטרנט בינלאומיות ,  כמו גוגל או מיקרוסופט ,  בחרו לפתוח חברה בת מקומית ,  החליטה פייסבוק ,  למרות נוכחותה הבולטת בישראל ,  להסתפק לעת עתה בהסכם ייצוג עם נענע10 . " אנחנו פותחים חברה בת רק במדינות שבהן יש סיבה מספיק טובה לפתוח חברה כזו ",  מסביר ג'ונסון . " בשנתיים האחרונות פתחנו חברות בגרמניה ,  באיטליה ובספרד .  מדובר בהרבה חברות ביחס לפרק הזמן הקצר .  המטרה העיקרית שלנו כיום היא לייצב את הפעילות במדינות שבהן פתחנו סניפים חדשים ,  ולא לפתוח סניפים נוספים ".  מה תיחשב בעיני פייסבוק סיבה מספיק טובה לפתוח חברה בת בישראל ?   " זו החלטה שמתבססת על שילוב של גודל שוק האינטרנט וכמות המשתמשים בפייסבוק שיש במדינה .  ההסכם שיש לנו עם נענע10 נחתם לשלוש שנים ,  וזו מערכת יחסים מתגלגלת .  במהלך שלוש השנים האלה יש לנו אפשרות להחליט להקים כאן חברה מקומית ,  אבל כנראה שזה לא יקרה ".  ג'ונסון מחייך ומוסיף : " מצד שני ,  אולי פייסבוק בכלל לא תהיה כאן בעוד שנתיים .  היא הרי לא היתה כאן לפני שנתיים ".   " לא נשנה את מודל ההכנסות"הכנסות הן עניין רגיש בפייסבוק ,  שלמרות היותה הרשת החברתית הגדולה בעולם אינה מצליחה לתרגם את כוחה למזומנים .  בעוד שגוגל מצליחה לייצר הכנסה שנתית ממוצעת של כ-20 דולר מכל גולש ויאהו מייצרת הכנסה ממוצעת של 8 דולרים לגולש ,  ההערכות הן כי פייסבוק מסתפקת בהכנסה של פחות מדולר מכל גולש .  זה בטח מתסכל לעבוד באתר שמציג את קצב הצמיחה הגבוה בעולם ,  אבל לא מצליח לתרגם את הצמיחה להכנסות . " אנשים שוכחים שאנחנו אתר צעיר יחסית .  הפעילות שלנו בבריטניה הוקמה רק לפני שנתיים ,  ובישראל אנחנו מתחילים לפעול רק עכשיו .  זה לא נכון שאנחנו לא מצליחים לתרגם את הצמיחה להכנסות :  עמוד הבית שלנו מייצר הכנסות נאות .  החברות הגדולות בעולם מחוברות אלינו ,  ונפח פעילות הפרסום שלהן עולה כל הזמן .  מתחילים להבין שם את הערך שבפרסום בפייסבוק .  בשווקים המפותחים יותר כבר תופס הפרסום בפייסבוק נתח משמעותי מתקציבי הפרסום הדיגיטלי ".  ג'ונסון אומר שפייסבוק אינה מתכוונת לשנות את מודל ההכנסות שלה : " אנחנו מבססים את תוכנית ההכנסות שלנו על המודל הנוכחי ,  ונמשיך לבנות את הקיים .  פייסבוק סיימה את 2009 ברווח .  אנחנו בהחלט מרוויחים ,  אבל אנחנו חברה פרטית שלא מפרטת מעבר לכך ".  מהן ההכנסות של פייסבוק מפרסום ישראלי ?   " עוד לפני שמערכת היחסים עם נענע10 יצאה לדרך ,  אלפי מפרסמים מישראל כבר עשו שימוש במערכת הפרסום בפייסבוק ורכשו פרסום באמצעות כרטיסי אשראי .  אני משוכנע שהחיבור עם נענע10 יקפיץ את ההכנסות של פייסבוק בישראל ".  מה התקציב הממוצע של קמפיין ישראלי בפייסבוק ?   " זה יכול להיות איש פרטי מתל אביב שמציע שירות או מוצר כלשהו באמצעות קמפיין שעלותו 200 דולר בשבוע ,  או מפרסם גדול שמשקיע כ-10,000 דולר ביום ".   " נציע יותר כלי ניהול למותגים"בפייסבוק מקווים כי בעתיד 20% מכל תקציב פרסום יופנו לפעילות ברשתות חברתיות - ובראשן ,  כמובן ,  פייסבוק .  ואולם נדמה כי היום שבו תתגשם המשאלה עוד רחוק .  לפני כמה שבועות כינס themarker פאנל שבו השתתפו כמה מאנשי השיווק הבכירים בישראל .  סמנכ"לית אסטרטגיה שיווקית בשטראוס ,  אירית שפייזמן ,  סיפרה בפאנל על הקושי שבו היא נתקלת כשהיא מבקשת לפרסם בפייסבוק : " שואלים אותי בישיבות הנהלה על אפקטיביות ההוצאה על פרסום ברשתות חברתיות .  שואלים 'איך אנחנו יודעים שפייסבוק אפקטיבי ואיך מודדים את זה' ?  אם יש למותג כלשהו 60 אלף מעריצים בדף המעריצים בפייסבוק ,  מה זה אומר ?  זה לא אומר כלום .  אי אפשר להסיק מזה שום מסקנה ".  בכירה בשטראוס ,  שהיא המפרסמת הגדולה בישראל ,  אומרת שיש לה בעיה עם הפרסום בפייסבוק כי הוא אינו מדיד .  היא שואלת איזה ערך מקבל מותג שיש לו עשרות אלפי מעריצים בפייסבוק .  איך אתה יכול לענות לה ?  ג'ונסון : " זו שאלה שאנחנו שומעים הרבה .  כבר כיום אנחנו נותנים נתונים רבים למפרסמים שמנהלים דף מעריצים למותג ,  ונמשיך לפתח את התחום הזה .  נייצר מדדים טובים יותר שיעזרו למנהלי דף המעריצים לנתח את התגובות ,  את האינטראקציה של הגולשים בעמוד ואת הפעילות שלהם סביב המותג ".  יש לא מעט מפרסמים ששואלים את עצמם איך לפעול בפייסבוק .  מה תמליץ להם ?   " כדי לבצע בפייסבוק פעילות שיווקית נכונה המפרסם צריך להגדיר באופן מדויק את המטרות שלו .  יש מותגים שיודעים לעשות שימוש בפייסבוק ויש כאלה שלא - הם פשוט פותחים דף מעריצים למותג ומחכים שיקרה משהו .  רק מותגים שיודעים להגדיר את המטרה שלהם יצליחו בפייסבוק ,  ואנחנו ניתן להם את הכלים כדי למדוד מה קורה בעמוד שלהם .  נאפשר להם להבין את ההשפעה של הקמפיין שלהם או של פעילות דף המעריצים שלהם ".  ג'ונסון מביא כדוגמה שני גופים שלדבריו למדו לעבוד עם פייסבוק : " לבית האופרה המלכותי של לונדון  ( the royal opera house )  יש יותר מ-20 אלף חברים בדף המעריצים .  הם מוכרים באמצעות הדף כרטיסים למופעים ,  והגולשים יכולים לדרג בו את התוכן שלהם .  הם סיפרו לנו שהם מוכרים 30% מהכרטיסים שלהם דרך דף המעריצים ,  שנהפך לכלי תקשורת מרכזי עם הלקוחות שלהם . " בסטארבקס מבצעים פעילות שיווק דיגיטלי רחבה בבריטניה ובארה"ב ,  ורואים החזר מיידי על ההשקעה .  יש להם יותר משישה מיליון מעריצים בדף המותג - שישה מיליון אנשים שהחברה מתנהלת מולם באופן ישיר .  הם הבינו את כוח הקנייה שיש בפייסבוק ,  ולמדו לדבר עם הגולשים ולא לפעול בלי שיהיו להם תוכנית ברורה ויעדים ברורים .  מנכ"ל סטארבקס כבר הכריז שלא יבצע מהלך שיווקי גדול בלי פייסבוק . " אני מאמין שפייסבוק ייהפך בקרוב לערוץ השיווק הדיגיטלי הראשי של הרבה חברות .  לפייסבוק עוד אין את האפקט של גוגל בעולם הפרסום ,  אבל תסתכלי על מה שגוגל עשתה לעולם הפרסום והשיווק במנועי חיפוש :  סביב החברה נבנתה תעשייה שלמה של חברות שעושות sem  ( שיווק ופרסום במנועי חיפוש )  או seo  ( קידום אתרים במנועי חיפוש )  .  כיום יש הרבה מפרסמים שיש להם מחלקות שלמות שעוסקות רק בפרסום בגוגל . " בעתיד יהיו לחברות עובדים שיטפלו רק בפרסום ובשיווק בפייסבוק .  כבר כיום יש חברות שאומרות שרוב תנועת הגולשים לאתרים שלהן מגיעה מפייסבוק .  ארגונים כמו קוקה קולה ויוניליוור כבר הודיעו שלא יקימו יותר אתרים משלהם ,  אלא ירכזו את כל פעילות התוכן הדיגיטלי שלהם באתרי המדיה החברתית ".  מתחרים על הזמן של הגולש לפני כשלושה שבועות נחשף כי פייסבוק מתכוונת להשיק שירותי אימייל .  אם וכאשר הדבר יקרה ,  יהיו אלה שירותים שיתחרו חזיתית בג'ימייל של גוגל .  בשבוע שבו פורסמה התוכנית של פייסבוק סירבה החברה להתייחס לדברים .  גם כעת מסרב ג'ונסון להגיב בנושא ואומר ,  בחיוך ,  שלא ידוע לו על כך דבר .  אם באמת תשיקו שירותי אימייל תיהפכו למתחרים ישירים בגוגל .  במקביל אתם מתחרים בטוויטר ,  באמצעות שורת הסטטוס שהצבתם במרכז העמוד ,  המאפשרת לגולשים לעדכן את חבריהם אודות מעשיהם .  מי מבחינתך הוא מתחרה גדול יותר שלכם - גוגל או טוויטר ?   " גוגל ,  טוויטר ופייסבוק מתחרים באותה זירה ועל אותו דבר :  תשומת הלב והזמן של הגולש .  טוויטר ופייסבוק הם מוצרים נפרדים .  אני ,  למשל ,  משתמש בשניהם :  בטוויטר לקבלת מידע על מי שאני עוקב אחריו ,  ובפייסבוק ככלי החברתי שלי ברשת .  טוויטר ופייסבוק יכולים לחיות זה לצד זה ,  בלי שנפריע אחד לשני לפעול ".  ומה לגבי גוגל ?   " אני רק יכול לומר שנשלב במערכות שלנו כל מוצר או שירות שיועיל לפייסבוק ".  כמה ממקומות העבודה בישראל חסמו את הגישה לפייסבוק מתוך מחשבי החברה ,  בטענה שהרשת החברתית משחיתה את זמנם של הגולשים .  אתה מכיר את התופעה הזאת ?   " כן ,  אנחנו מכירים את התופעה .  זכותו של המעסיק לעשות זאת ,  וזה קורה בכל העולם .  שמעתי סיפור על בנק שההנהלה שלו החליטה למנוע גישה לפייסבוק ,  ובתגובה חתמו העובדים על עצומה שמבקשת לפתוח את פייסבוק לשעה ביום .  הם טענו שיום העבודה שלהם לחוץ ,  ופייסבוק מאפשר להם להשתחרר שעה ביום .  לגלישה של העובדים בפייסבוק יש גם ערך חברתי וגם ערך מסחרי ,  אם המעסיק יידע לנצל את זה נכון ".  לפני שבוע קבע בית משפט באיטליה שגוגל אחראית ישירות לתכנים שמעלים הגולשים ליוטיוב .  האם פייסבוק מודאגת מפסק הדין ?  גם אצלכם עולים לאוויר תכנים רבים של גולשים . " אנחנו פועלים ככל יכולתנו כדי להבטיח שהתוכן בפייסבוק הוא חוקי .  הבעיה היא שמה שנתפש כתוכן פוגעני על ידי אדם אחד לא נתפש כך על ידי אחר .  לכן ,  אנחנו בוחנים בהקדם האפשרי כל פנייה שמגיעה אלינו .  יש לנו קבוצת עובדים באירופה שעוסקת רק בתחום הזה ".  

" פייסבוק יכול להיות האתר הגדול בעולם "
 טרוור ג'ונסון ,  מנהל האסטרטגיה של פייסבוק באירופה ,  מתכוון להשתלט על 20% מתקציבי הפרסום הדיגיטלי בישראל ,  מסביר איך אפשר לנהל קמפיין אפקטיבי בפייסבוק ומתייחס בראשונה לשירות האימייל המתוכנן באתר : " כל מוצר שיועיל לנו ישולב במערכות שלנו "
 
