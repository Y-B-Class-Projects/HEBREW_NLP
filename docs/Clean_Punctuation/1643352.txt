טרישה :  התחייבותן של מדינות אירופה להבטיח את יציבות גוש היורו היא מספקת
מנהיגי אירופה התחייבו לתמוך ביוון ,  אך לא הודיעו על סיוע כספי ;  היום נפגשים שרי האוצר של גוש היורו
התחייבותן של מדינות אירופה לסייע ליוון במקרה הצורך ולהבטיח את יציבות גוש היורו היא מספקת ,  כך אמר יו"ר הבנק המרכזי של אירופה ,  ז'אן קלוד טרישה ." יוון חייבת לתקן את מה שנעשה בעבר ",  אמר טרישה בראיון לרשת הטלוויזיה הצרפתית lci .  מדיניות ההוצאות של יוון היתה  " בלתי נסבלת ,  ולא היה צריך לסבול אותה ",  הוסיף.ביום חמישי התחייבו בכירי האיחוד האירופי לסייע ליוון במקרה הצורך ,  אולם לא הודיעו על סיוע כספי ליוון או ערבויות לאג"ח הממשלתיות של המדינה . " חברות גוש היורו יהיה מוכנות לנקוט בפעולה נחושה ומתואמת ,  במקרה הצורך ,  כדי להגן על היציבות הפיננסית של גוש היורו כולו ",  אמר נשיא האיחוד האירופי ,  הרמן ואן רומפוי ,  במסיבת עיתונאים שנערכה לאחר פגישת מנהיגי האיחוד האירופי בבריסל.היום נפגשים שרי האוצר של 16 מדינות גוש היורו בבריסל ,  על מנת להמשיך ולדון במצב.חששות בנוגע לחדלות פרעון של יוון הובילו את היורו לירידה של 9% מאז נובמבר .  יוון ,  המהווה 2.7% מהתמ"ג של גוש היורו ,  ששוויו כ-13 טריליון דולר ,  סבלה ב-2009 מגירעון בגובה 12.7% מהתמ"ג שלה ,  הגבוה ביותר בהיסטוריה של גוש היורו ,  ויותר מפי ארבעה מהמגבלה של האיחוד האירופי ,  אשר עומדת על 3% מהתמ"ג.בנוגע למדינות נוספות באירופה אשר סובלות מגירעונות וחובות ,  כמו ספרד ,  אמר טרישה כי כל מדינות גוש היורו צריכות לעמוד בתוכניות התקציב שלהן ." כרגע יש לנו בעיה ספציפית עם יוון ,  אולם למדינות אחרות יש תוכניות והן חייבות להיות מיושמות ",  אמר . " מה שחשוב הוא שכל ראשי המדינות והממשלות אמרו שהם יעשו מה שדרוש להבטחת יציבותו של גוש היורו ". 

טרישה :  התחייבותן של מדינות אירופה להבטיח את יציבות גוש היורו היא מספקת
מנהיגי אירופה התחייבו לתמוך ביוון ,  אך לא הודיעו על סיוע כספי ;  היום נפגשים שרי האוצר של גוש היורו

