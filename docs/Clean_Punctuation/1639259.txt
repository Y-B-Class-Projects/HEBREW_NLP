אנחנו אוהבים אותך ,  מתיו
קשר סטוק ,  מתיו אתרינגטון ,  הודה כי הוא מכור להימורים זה מספר שנים : " אני הולך לטיפול פעמיים בשבוע ,  ואמשיך כל חיי "
 לא פשוט להיות כדורגלן צעיר ומצליח בבריטניה .  מתיו אתרינגטון ,  למשל ,  עבר לטוטנהאם בגיל 19 וסומן כאחד הקיצוניים המרתקים במדינה ,  אלא שהקריירה שלו לא ממש התגלגלה בהתאם לציפויות המוקדמות .  אחרי שלא הצליח להשתלב במדי התרנגולים עבר אתרינגטון לווסטהאם ,  בה בילה חמש עונות ,  לפני שנדד לסטוק בקיץ 2008 .  הבוקר  ( רביעי )  ,  מתברר כי הצרות של אתרינגטון על המגרש היו כאין וכאפס לעומת הברוך האישי שנאלץ לעבור בשנים האחרונות .
 בראיון לעיתון הדיילי מייל הבריטי התוודה הקיצוני השמאלי המוכשר כי הוא מכור להימורים כבר מספר שנים ,  וכי הוא החל לטפל לראשונה בבעיה ב-2007 ,  אז נכנס למרפאת ספורט קלינית על מנת לטפל בהתמכרות . " מעולם לא דיברתי על זה ,  אבל אני הולך פעמיים בשבוע למהמרים אנונימיים בבירמינגהאם ,  ואמשיך לעשות זאת למשך שארית חיי .  אתה פוגש שם אנשים כמוך ,  ומדבר על דברים שעוזרים לך להפסיק את ההימורים .  זה מאוד עוזר ",  הודה הקשר .
 אתרינגטון אף הכחיש כי סוכני הימורים רודפים אחריו ,  אם כי התקשורת האנגלית מדווחת שהקשר עדיין חייב סכומים שמוערכים בכ-800 אלף ליש"ט ,  וכדי לעזור לו לכסות חלק מהם החליטה קבוצתו הנוכחית ,  סטוק ,  להעלות את משכורתו השבועית ליותר מ-30 אלף ליש"ט בשבוע .  בעבר העניקה ווסטהאם לקשר מקדמה בסך 300 אלף ליש"ט על מנת לעזור לו עם אותה צרה בדיוק ,  ולאתרינגטון ,  אחד השחקנים הבולטים של סטוק העונה ,  לא נותר אלא להסתכל על העתיד . " אני רוצה לחשוב שהבעיות שלי מאחורי ",  אמר הקשר ,  ששמע את מאמנו בסטוק ,  טוני פוליס ,  ממליץ עליו לנבחרת האגנלית לקראת המונדיאל הקרוב . " כמובן שזה נחמד לשמוע אנשים מדברים עלי ככה ,  אבל יש הרבה שחקנים טובים בעמדה שלי ולא אבוא ואצעק שאני צריך להיות בסגל ",  הוסיף .  את הניצחון הגדול שלו הוא כבר השיג .
 
אנחנו אוהבים אותך ,  מתיו
קשר סטוק ,  מתיו אתרינגטון ,  הודה כי הוא מכור להימורים זה מספר שנים : " אני הולך לטיפול פעמיים בשבוע ,  ואמשיך כל חיי "
 
