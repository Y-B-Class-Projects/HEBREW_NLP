העתירה נדחתה :  הנאשם ברצח לא ישוחרר
אביב בן בסט ,  שנאשם ברצח בעל אולם האירועים רועי ברינג ,  עתר לבית המשפט העליון בבקשה להשתחרר למעצר בית עקב שביתת הפרקליטים .  עתירתו נדחתה
 ( צילום :  גדעון צנטנר ,  עריכת וידאו :  גדי וינסטוק ) 
בית המשפט העליון דחה בצהריים  ( ראשון )  את בקשתו של אביב בן בסט ,  בעל אולם השמחות הנאשם ברצח רועי ברינג ,  להשתחרר למעצר בית בשל שביתת הפרקליטים .  בן בסט עתר באמצעות פרקליטו עורך הדין אשר חן לשחררו למעצר בית ,  מכיוון שעד כה טרם התקיימו דיונים במשפט כי הם בוטלו בשל השביתה .
 בית המשפט המחוזי בפתח תקוה האריך את מעצרו של בן בסט עד תום ההליכים ,  וכעבור תשעה חודשים האריך בית המשפט העליון את המעצר בשלושה חודשים נוספים כפי שנקבע בחוק .  אולם הדיונים ,  כאמור ,  טרם התרחשו . " מרשי בן ערובה בהליך שלא מתקיים "  אמר עו"ד חן במהלך הדיון הבוקר . " כל עוד המדינה מחליטה להתנהל כמו שהיא מתנהלת ,  התוצאה צריכה להיות שהוא ישוחרר ".  חן אמר לוואלה !  חדשות כי  " למדינה אין בינתיים עניין לנהל את התיק ולכן מרשי צריך ללכת הביתה .  אם היה למדינה עניין היו נציגיה מגיעים לדיונים ".  
בכירים בפרקליטות שנכחו בדיון התנגדו לשחרורו של בן בסט ואמרו כי  " עד כה בוטלו שלושה ארבעה דיונים ויש סיכוי שהעיכוב לא יהיה ממושך אם השביתה תסתיים בקרוב .  השופטת ,  מרים נאור ,  אמרה לצדדים שמשמעות ההחלטה לשחרר את בן בסט תהיה שכל מי שהוארך מעצרו בתקופה שמיד לפני השביתה יוכל להשתחרר למעצר בית ולכן ,  כיוון שזו החלטה עקרונית ,  תודיע על החלטתה בימים הקרובים .
 ראש מרכז נוגה לסיוע לנפגעי עבירה בקריה האקדמית אונו ,  ד"ר דנה פוגץ' ,  שמייצגת את המשפחה אמרה כי  " עם כל ההבנה למאבק הפרקליטים ,  המחיר אותו צריכות המשפחות לשלם הוא בלתי נסבל .  לא ייתכן שאמו של צעיר שנרצח תמצא עצמה חוששת ממצב בו ישוחרר הנאשם מסיבה טכנית כמו שביתת הפרקליטים ". 

העתירה נדחתה :  הנאשם ברצח לא ישוחרר
אביב בן בסט ,  שנאשם ברצח בעל אולם האירועים רועי ברינג ,  עתר לבית המשפט העליון בבקשה להשתחרר למעצר בית עקב שביתת הפרקליטים .  עתירתו נדחתה

