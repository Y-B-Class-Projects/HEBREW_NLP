צל"ש למשטרה ולבנק ישראל 
בצמרת הבכירה של משרד האוצר ובין ראשי המשק יש עדיין הסבורים כי נגיד בנק ישראל סטנלי פישר והמפקח על הבנקים רוני חזקיהו שגו במאבקם ,  שהוכתר בהצלחה ,  להעביר את יו"ר בנק הפועלים דני דנקנר מתפקידו .
 חלק לא פירגנו לפרופ' פישר ,  וחלק היו בעלי אינטרסים המעוניינים לראות את דנקנר ממשיך בתפקידו בחסותה של שרי אריסון .
 בעלת המאה לא סלחה לפישר על עמדתו הנחושה ,  ומשנאלצה לראות בהתפטרות דנקנר התריסה כלפי הנגיד במנותה את דנקנר לאיש מרכזי בניהול עסקיה .  המאבק על הניהול בבנק הפועלים לא היה מנותק מהאווירה ששררה אז בישראל ,  כאשר מלחמת בני אור בבני חושך היתה בעיצומה .  אמנם לא היה קשר ישיר בין תוכן הקרב על טיהור הבנק לבין מה שנדון בחקירות הפליליות של אהוד אולמרט ,  אברהם הירשזון ואביגדור ליברמן ,  אבל הציבור אשר לא ידע דבר על פרטי המחלוקת חש כי מדובר בעניין המחובר בטבורו לדיבורים המעורפלים על יחסי ההון ? שלטון .
 גם מאבק זה פילג את העיתונות בישראל . " הארץ ",  ועימו  " ישראל היום ",  צידדו בעמדתו של פישר ,  והזהירו כי דחייתה תפגע באורח משמעותי במעמדו הייחודי של בנק ישראל .
 פישר איתן בדעתו ,  אך שמר על סודות בנק הפועלים גם לנוכח שמועות על מעשים חמורים שאירעו בו .  אבל ההודעה שפורסמה אתמול ,  לפיה המשטרה חקרה את דנקנר באזהרה ,  היא עדות מובהקת לכך שדרישת הנגיד לא נקלטה מן האוויר .
 ראוי להדגיש ,  ולא רק כדי לצאת ידי חובה :  חזקת החפות חלה על דנקנר ,  והוא חף מכל פשע עד שלא יורשע בבית משפט .  אך עצם ההחלטה לחוקרו באזהרה מעידה כי היה לפישר ולחזקיהו על מה להתבסס בחשדם .  לא יותר מחשד ,  אבל גם לא פחות ,  ומדובר בשמועות מקוממות אשר יתבהרו עתה .
 החקירה היא גם צל"ש למשטרה .  המפכ"ל דוד  ( דודי )  כהן נתון ללחצים כבדים מגורמים פוליטיים שונים ,  בראשם מנהיג ישראל ביתנו אביגדור ליברמן - אבל לא רק הוא .  התנהלות כחולי המדים בחקירת אנשי הצווארון הלבן בשנים האחרונות ראויה להערכת יתר .  היא קיבלה חיזוק בהיפתח חקירת דנקנר .  המשטרה פועלת היטב בתנאי לחץ .
 
צל"ש למשטרה ולבנק ישראל 
nan
