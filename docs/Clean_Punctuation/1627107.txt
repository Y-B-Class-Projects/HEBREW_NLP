2009 בשוק המשומשות :  שיא ביקושים בספטמבר - ומאז דעיכה 
המכירות של מאזדה 3 עלו במהלך השנה אך ירדו בסופה ומחירה של ההונדה סיוויק טיפס ב-10 אלף שקל לאורך השנה
 >  >  בישראל נערכות כ-800 אלף עסקות חילופי בעלות על רכב מדי שנה ,  ובפחות מרבע מהן נמכרים כלי רכב חדשים .  עיקר העסקות נערכות בשוק המכוניות המשומשות .  נתוני המחירון והלוח של אתר יד2 מעניקים תמונה של המתרחש בתחום הסחר במשומשות .  מאזדה 3 מ-2006 ,  למשל ,  החלה את השנה במחיר מחירון של 75 אלף שקל .  הביקוש למכונית גדל לאורך השנה והיא הגיעה למחיר שיא של 79 אלף שקל בספטמבר .  אורי דגמי ,  מנכ"ל ביי אנד דרייב ,  מסביר כי המכירות של מכוניות חדשות עלו לפני רפורמת המסוי הירוק ועם החלתה ,  החלו לרדת - במקביל לעלייה במכירות של מכוניות משומשות .  המכירות של מכוניות חדשות שבו ועלו לקראת סוף השנה ,  ומחיריה של מאזדה 3 חזרו לרדת .  החלפת מכוניות בחברות הליסינג שיחררה לשוק מכוניות משומשות רבות ,  הגדילה את ההיצע והורידה את מחירה של המאזדה ל-74.5 אלף שקל - 500 שקל פחות מנקודת ההתחלה בראשית השנה .  הונדה סיוויק מ-2007 ,  לעומת זאת ,  היתה למכונית מבוקשת מאוד ב-2009 .  בינואר מחירה היה 94 אלף שקל והוא עלה בהתמדה עד 104 אלף שקל - הפרש של 10 אלף שקל .  תומר דותן ,  מנכ"ל אוטודיל ,  סבור שהעלייה קשורה במכירות החלשות של מכוניות חדשות מאותו דגם . " אנשים רצו הונדה סיוויק ,  ולא היו מספיק מכוניות ",  הוא אומר .  מחירו של יונדאי טוסון ,  רכב הפנאי הנמכר בישראל ,  צלל השנה בשוק המשומשות .  מחיר רכב ממודל 2006 צנח מ-114 אלף שקל בינואר ,  ל-103 אלף בדצמבר .  לפי הערכות בענף ,  הסיבה היא ירידת המחירים של הרכב מ-2008 שהביאה השנה להגדלת ההיצע של מכוניות מהדגם במחיר נוח .  הנוסחה שמציגים סוחרים היא פשוטה :  ככל שהמכירות בשוק הרכב החדש טובות יותר ,  מחירי המשומשות יורדים .  בתחילת השנה ,  כשמכירות המכוניות החדשות קפאו ,  היה ביקוש רב למשומשות ובמהלך השנה חלה ירידה מסוימת בביקוש .  הסוחרים מציינים כי זו היתה שנה טובה לשוק המשומשות .  באוטודיל ,  למשל ,  מכרו השנה 6,300 מכוניות ,  חלקן מליסינג ,  לעומת 5,600 מכוניות ב-2008 .  לפי הערכות ,  בשנה הבאה המכירות יהיו יציבות ולא ירשמו תקופות גאות או שפל מיוחדות .  תומר דותן מאוטודיל אומר כי  " יש ודאות ויציבות בשוק .  המחירים בינואר לא יורדים או עולים בצורה קיצונית ,  וזה משפיע גם על מחירי המכוניות המשומשות .  שוק הרכב הישראלי מתחיל להתנהג בצורה נורמלית ,  בלי קפיצות ". 

2009 בשוק המשומשות :  שיא ביקושים בספטמבר - ומאז דעיכה 
המכירות של מאזדה 3 עלו במהלך השנה אך ירדו בסופה ומחירה של ההונדה סיוויק טיפס ב-10 אלף שקל לאורך השנה

