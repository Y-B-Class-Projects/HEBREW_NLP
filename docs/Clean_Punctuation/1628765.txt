סוכן סמוי שהתחזה לצלם חשף 17 סוחרי סמים
במשך תשעה חודשים פעל סוכן משטרתי סמוי תחת כסות של צלם חיי הלילה במועדונים בתל אביב .  במהלך הפעילות הוא קנה סמים מ-17 חשודים שנעצרו הבוקר במבצע משטרתי
 ( צילום :  יותם רונן ,  באדיבות משטרת ישראל ,  עריכה :  גדי וינסטוק ) 

סוכן סמוי שהתחזה לצלם חיי הלילה עבור אתרי אינטרנט הוביל למעצרם הבוקר  ( שלישי )  של 17 חשודים בסחר והפצת סמים מסוג קוקאין וחשיש באזורי הבילוי בתל אביב .  כל העצורים יובאו בצהרים להארכת מעצרם בבית משפט השלום בתל אביב ובמשטרה מציינים כי כבר היום תוגש נגד חלקם הצהרת תובע .
 מהמשטרה נמסר כי במסגרת הפעילות האינטנסיבית שמבצע מרחב ירקון כנגד תופעת האלימות והסחר בסמים במועדוני לילה ובמקומות הבילוי בתל אביב ,  במהלך תשעת החודשים האחרונים ,  הופעל סוכן סמוי בן 28 תושב מרכז הארץ שעד גיוסו למשטרה שירת כלוחם מג"ב .  
הסוכן ,  שצילום הוא אחד מתחביביו ,  רתם את תחביבו למבצע .  הוא פרסם עצמו תחת כיסוי של מי שמספק שירותי צילום של אתרי בילוי בתל אביב עבור אתרי אינטרנט המסקרים את חיי הלילה בעיר .  הסוכן נכנס למועדונים באצטלה של צלם ,  ותוך כדי עבודתו יצר קשר עם סוחרי הסמים מקרב הבליינים שפעלו בתוך המועדון .  
הסוכן רכש את אמונם וקנה מהם בעשרות הזדמנויות סמים בתוככי המועדונים ומחוצה להם .  הלילה סיים הסוכן את הפעלתו ולפנות בוקר החלה המשטרה לבצע את המעצרים של החשודים בסחר בסמים .  טרם המבצע ,  הושבו לסוכן תעודת השוטר ואקדחו האישי על ידי סגן מפקד המחוז ,  תנ"צ מנשה ארביב ומפקד מרחב ירקון תנ"צ משה צ'יקו אדרי .
 
סוכן סמוי שהתחזה לצלם חשף 17 סוחרי סמים
במשך תשעה חודשים פעל סוכן משטרתי סמוי תחת כסות של צלם חיי הלילה במועדונים בתל אביב .  במהלך הפעילות הוא קנה סמים מ-17 חשודים שנעצרו הבוקר במבצע משטרתי

