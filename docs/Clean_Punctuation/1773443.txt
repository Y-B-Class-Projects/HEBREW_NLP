 " סטודנט שאני מכשיר מהפריפריה מחזיר ההשקעה בו בתוך שנה "
  >  >  יהודה זיסאפל שותף יחד עם רחל קשת ואיציק תורג'מן בפרויקט המכונה  " אופקים להיי-טק ",  תוכנית המאתרת חיילים משוחררים מהפריפריה הגיאוגרפית והחברתית בישראל ,  ומסייעת להם לרכוש תואר ראשון בהנדסה או במדעים במוסדות להשכלה גבוהה .  התוכנית מעניקה הזדמנות לחיילים משוחררים ללא נתוני קבלה ללימודים אקדמיים ואשר מתקשים לעמוד בנטל הכלכלי של הלימודים ,  להתקבל ללימודים אקדמיים .  במסגרת התוכנית ,  ממומן שכר הלימוד באופן מלא במהלך המכינה ולימודי התואר .  בנוסף ניתנת מלגת קיום חודשית .  זיסאפל אומר שמימון התוכנית מבוצע אך ורק על ידי תורמים פרטיים . " אני לוקח בחור ממעמד סוציואקונומי חלש ,  מממן לו את הלימודים והמחייה ,  כולל שכר דירה .  אני דואג לו לספרי לימוד ,  מחשבים וכל שאר הדברים .  בוא נאמר שהוא צריך גם מעבדות ,  כיתות ומרצים .  נאמר שהעלות הכוללת של סטודנט כזה היא 250 אלף שקל לשנה . " כיום כל מהנדס שעובד בתעשיית ההיי-טק הישראלי מייצר תפוקה של כמיליון דולר יצוא לשנה .  לא משתלם לעשות את זה ?  זה לא מחזיר את ההשקעה ?  חינוך אינו השקעה גדולה כל כך .  בתוך שנה אחת בלבד אותו סטודנט מתוכנית אופקים להיי-טק מחזיר את שכר הלימוד .  ואין לשכוח את מס ההכנסה שאותו מהנדס מחזיר למדינה .  בעיני זה הפתרון לעוני ולאחת הבעיות החברתיות הקשות של ישראל . " עד היום הגענו ל-500 בוגרים בתוכנית .  כדי שמדינת ישראל תייצר עוד 1,000 מהנדסים היא צריכה להשקיע 200 עד 250 מיליון שקל .  אפשר להחזיר את כל זה רק בשנה אחת ממס הכנסה .  לא כולל אקזיטים ,  הנפקות וכל שאר החגיגות שההיי-טק מייצר ".  

" סטודנט שאני מכשיר מהפריפריה מחזיר ההשקעה בו בתוך שנה "
 nan
