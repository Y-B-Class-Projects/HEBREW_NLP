רוני לוי עדיין ללא ניצחון ברומניה
המאמן הישראלי עם משחק חמישי ללא ניצחון ,  אחרי 0:0 מול אוטלול ,  אך הפער מהפסגה רק 2 נק' . " לא מבין איך לא כבשנו "
 למרות שלא ניצח עדיין ברומניה ואסף רק שלוש נקודות בארבעת המשחקים הראשונים ,  רוני לוי קיבל הערב  ( חמישי )  הזדמנות פז עם קבוצתו ,  אוניראה אורזיצ'ני ,  להשתוות לקלוז' בפסגת הליגה הרומנית .  האלופה המכהנת ,  שירדה למקום השביעי לפני המשחק הערב בעקבות ניצחונות של טימישוארה ו-ואסלוי ,  אירחה את אוטלול גלאטי התשיעית ,  אותה ניצחה 1:4 בחוץ בסיבוב הראשון ,  אך סיימה מולה ב-0:0 מאכזב שהאריך את רצף אי ההצלחות .
 אוניראה פתחה מצוין את המשחק ,  אבל סמדו הפורטוגלי וראול רוססקו נעצרו אצל השוער הבוסני של האורחים ,  בראנקו גראחובץ .  גם פנדל לו הייתה זכאית הקבוצה של רוני לוי ,  לא נשרק על ידי השופט .  השליטה המוחלטת של המארחים נמשכה במחצית השנייה ,  אבל כך גם ההצגה של גראחובץ ,  שנעל את השער וכפה תיקו מאופס .  עוד תוצאה חלשה למאמן הישראלי ,  ואוניראה חוזרת למקום השישי במרחק שתי נקודות מהפסגה .
 רוני לוי אמר לתקשורת הרומנית בסיום המשחק : " אני לא יודע למה לא כבשנו .  היינו מאורגנים ,  עמדנו נכון מבחינה טקטית ,  שלטנו במשחק והגענו לכמות גדולה של מצבים .  זה היה משחק חשוב מאוד ולכן התוצאה מאכזבת ,  אבל סיפור האליפות עדיין לא נגמר ". 
מריוס בילאסקו הגן על מאמנו : " כל האשמה היא שלנו ,  השחקנים ,  ולא של רוני לוי .  אנחנו במצב עדין וחייבים לצאת מהמשבר במהירות האפשרית ".  ברונו פרננדס הוסיף : " התרגלנו לניצחונות ולכן המצב הנוכחי קשה לנו ,  אחרי שהשגנו רק ארבע נקודות מאז הפגרה .  ניסיתי להבקיע וכך גם שאר השחקנים ,  אבל הכדור פשוט לא רצה להיכנס ". 

רוני לוי עדיין ללא ניצחון ברומניה
המאמן הישראלי עם משחק חמישי ללא ניצחון ,  אחרי 0:0 מול אוטלול ,  אך הפער מהפסגה רק 2 נק' . " לא מבין איך לא כבשנו "
 
