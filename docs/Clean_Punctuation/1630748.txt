שיכון ובינוי ואולשק יקימו תחנת כוח סולארית בתמנע ב-20 מיליון ד'
פרסום התמריצים שייקבלו החברות העיר את השוק :  שיכון ובינוי חתמה גם עם מושב שדה חמד על הקמת תחנה סולארית בהיקף 5 מגה-ואט
 >  >  שתי עסקות ענק לקבוצת שיכון ובינוי בענף האנרגיה הסולארית .  הקבוצה סיכמה באחרונה עם קבוצת אולשק על הקמת תחנת כוח סולארית בשטח מכרות הנחושת בתמנע בהיקף של כ-20 מיליון דולר - כך נודע ל-themarker ,  ועל הקמת תחנה נוספת באיזור מושב שדה חמד .  בתמנע מדובר במתקן בינוני בהספק של 5 מגה-ואט ,  שיוקם על קרקע מינהל בייעוד תעשייה בשטח של 120 דונם .  ואולם ,  בעקבות ההסדרה שפירסמה בשבוע שעבר רשות החשמל ,  שלפיה תתיר הקמת עד שני מתקנים בינוניים באתר אחד ובהיקף של 8-10 מגה-ואט  ( בהתאם למגבלות תשתית החשמל )  - צפויה השותפות לשקול את הגדלת המתקן ל-10 מגה-ואט ,  בהשקעה כוללת של כ-40 מיליון דולר .  שטח מכרות הנחושת שאותו רכשה אולשק מכי"ל ב-97' משתרע על 330 דונם .  השטח משמש כיום ,  בין היתר ,  למפעל המיחזור של הקבוצה .  במקום מוצבת יחידת ייצור קטנה המוסקת במזוט ,  ומספקת 5 מגה-ואט לצורכי המפעל ולרשת החשמל - ומשום כך תקל על שיכון ובינוי בהשגת חיבורים .  ההסכם שנחתם בין הקבוצות כולל תשלום דמי שימוש עבור הקרקע ,  לצד שותפות משנית של אולשק בחברת הייזום של הפרויקט  ( spc )  .  שיכון ובינוי סביבה תשמש קבלן ההקמה וההפעלה של הפרויקט  ( epc )  .  על פי ההמלצות המסתמנות של המועצה הארצית לתכנון ולבנייה ,  עשוי פרויקט זה לזכות בהעדפה בהליכים סטטוטוריים בגלל השאיפה לתעדף הקמת מערכות סולאריות בקרקע תעשייתית ובפריפריה ,  תוך אישורן בוועדה מקומית .  בנוסף ,  נודע ל-themarker כי שיכון ובינוי סביבה ,  בניהולו של אמיר לוי ,  חתמה באחרונה עם מושב שדה חמד הסמוך לכפר סבא על הסכם להקמת תחנת כוח סולארית בהספק 5 מגה-ואט על שטח חקלאי לא מנוצל של כ-100 דונם .  מדובר בפרויקט באחזקה מלאה של שיכון ובינוי ,  המוערך בהשקעה של כ-20 מיליון דולר .  על פי הרגולציה המסתמנת של המועצה הארצית ,  הקצאת הקרקעות לפרויקט תותר מ-10% משטח המשבצת החקלאית ועד 300 דונם לכל היותר ,  כשההיתר יינתן בידי ועדה מחוזית ללא צורך בהיוועצות עם משרד החקלאות .  החתימה על הסכמי עקרונות אלה באה על רקע פרסום ההסדרה לפני כשבועיים למתקנים בינוניים  ( 50 קילו-ואט עד 5 מגה-ואט )  בידי רשות החשמל .  לפי הסדר זה ,  יזכו היזמים לתעריף מכירת חשמל ממתקן סולארי פוטו-וולטאי  ( pv )  בינוני בסך 1.49 שקלים לקווט"ש - כשתמריץ זה צפוי לפחות ב-5% בכל שנה  ( או עם מיצוי מכסה שנתית קבועה )  .  שיכון ובינוי נכנסה בשנה שעברה לפעילות בענף ייצור החשמל באנרגיה סולארית ,  ואף השיקה את סולאריה - חברה בת המקדמת מיזמי התקנת מערכות קטנות עד 50 קילו-ואט .  הקבוצה כבר חתמה על הסכם אופציה עם קיבוץ צאלים שבנגב ,  להקמה של תחנת כח תרמו-סולארית בהיקף של כ-100 מגה-ואט על שטחי הקיבוץ ,  וכן עתידה להתמודד במכרזים הסולאריים שפירסמה המדינה להקמת תחנות הכוח באתר אשלים שבנגב .
 
שיכון ובינוי ואולשק יקימו תחנת כוח סולארית בתמנע ב-20 מיליון ד'
פרסום התמריצים שייקבלו החברות העיר את השוק :  שיכון ובינוי חתמה גם עם מושב שדה חמד על הקמת תחנה סולארית בהיקף 5 מגה-ואט

