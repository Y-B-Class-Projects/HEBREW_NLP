10 נקודות לכספי בהפסד סקרמנטו לממפיס
הקינגס עם הפסד שני ברצף ,  הפעם לגריזליס 100:91 .  הישראלי ,  שפתח בחמישייה ,  קלע סל מחצי מגרש בסיום הרבע הראשון
סקרמנטו קינגס חשבה אחרי שלושת הניצחונות שלה בארבעת המשחקים הראשונים בעונה שהיא יכולה להילחם בקבוצות גדולות יותר ,  אבל ההפסד הביתי ללייקרס בתוספת זה הלילה  ( בין שבת לראשון )  לממפיס גריזליס 100:91 בארקו ארינה מחזירים את המלכים לגודלם הטבעי ,  כאשר לאחר שישה משחקים הם עם מאזן שוויוני של 3:3 ,  ממפיס ,  לעומת זאת ,  עם 4:3 .
 עמרי כספי שוב פתח בחמישייה והשלים 25:46 דקות על הפרקט .  הפורוורד הישראלי ,  כמו הקבוצה שלו ,  פתחו טוב מאוד את הרבע הישראלי ,  אך נחלשו לאחר מכן .  כספי יכול להתנחם בכך שהוא נכנס לרשימה ארוכה ומכובדת של שחקנים שקלעו לפחות פעמיים סל מחצי מגרש עם הבאזר .  בסיומו של הרבע הראשון שלח הישראלי כדור מחצי מגרש ,  שפגע בלוח וחדר פנימה .  בסך הכל סיים כספי את המשחק עם 10 נקודות  ( 3 מ-4 ל-2 ,  1 מ-5 ל-3 ,  1 מ-2 מהקו )  .  הוא הוריד 4 כדורים חוזרים ואיבד כדור אחד .
 ממפיס פתחה טוב את המשחק ונעזרה ביום מצוין של רודי גיי ,  שסיים את המשחק עם 32 נקודות ו-9 ריבאונדים ,  כדי להוביל בסיומו של הרבע הראשון 24:30 .  הקינגס נשארו צמודים לדובים במהלך הרבע השני ,  אבל מצד שני לא הצליחו להעביר את היתרון אליהם .  ברבע השלישי סקרמנטו נחלשה מבחינה התקפית וקלעה רק 18 נקודות ,  מה שכבר סתם עליה את הגולל .  ניסיונות החזרה שלה ברבע האחרון היה די עקרים והמשחק התנהל בעצלתיים עם סל לכל כיוון שהראה כי הקינגס כבר ויתרו על האפשרות לנצח .
 מלבד גיי ,  זאק רנדולף קלע 20 נקודות והוריד 11 ריבאונדים ,  או ג'יי מאיו ומייק קונלי קלעו 14 נקודות כל אחד .  אצל הקינגס ,  טייריק אוונס העמיד שורה נכבדת של 30 נקודות ו-8 ריבאונדים ,  פרנסיסקו גארסיה קלע 21 מהספסל .  סמואל דלמברט קלע 8 והוריד 12 כדורים חוזרים .
" שיחקנו משחק טוב הלילה ",  אמר בסיום כספי ,  על אף ההפסד . " לא הוצאנו לפועל כמו שהמאמן רצה ,  היינו צריכים לצופץ את ההגנה שלנו קצת יותר ופספסנו את המשחק .  לא הצלחנו לקלוע את הזריקות שלנו ,  היו לנו כמה מבטים חופשיים ופספסנו את ההזדמנות לחזור למשחק ".  לאחר מכן החמיא כספי לפרנסיסקו גארסיה ,  ששוב נראה טוב מאוד ,  כשאמר : " הוא שיחק מצוין .  הוא קלע כמה ג'אמפים ,  והוא נראה טוב באימונים .  הוא משחק היטב עבורנו והלילה הוא עשה פשוט עבודה נהדרת ,  אני שמח שהוא חזר ".  
מאמן הקינגס ,  פול ווסטפאל ,  הוסיף : " אני לא מאוכזב מהיכולת שלנו ,  אבל אי אפשר לאבד 20 כדורים ולהיות אפקטיבי בהתקפה .  אנחנו צריכים להשתפר ,  אני מקווה שבהמשך השנה אנשים ייראו שאנחנו קבוצה טובה יותר ".  ווסטפאל התייחס לחמישיה החדשה שלו ,  עם אודריך ,  אוואנס ,  כספי ,  לנדרי ודאלמבר ,  ואמר : " מדובר בחמישיה טובה עבורנו ,  היא נותנת לנו צ'אנס לשמור ברבע הראשון ,  אבל בהתקפה פשוט איבדנו יותר מדי ". 

10 נקודות לכספי בהפסד סקרמנטו לממפיס
הקינגס עם הפסד שני ברצף ,  הפעם לגריזליס 100:91 .  הישראלי ,  שפתח בחמישייה ,  קלע סל מחצי מגרש בסיום הרבע הראשון

