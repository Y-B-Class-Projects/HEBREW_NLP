כחלון :  חברות התקשורת עסוקות בלעכב ולפגוע
שר התקשורת התייחס ליעדי משרדו להעלות את קצב הגלישה בישראל ותקף את חברות התקשורת .  לדבריו , " במקום שיפרסו סיבים ויקדמו את שוק התקשורת ,  הן עסוקות בלתקוע כל מהלך התקדמות "
" היעד שלנו הוא להגיע למצב בו קצב הגלישה בישראל יהיה 100 מגה ביט לשנייה ובמחירים זולים ",  כך אמר לפני כשעה שר התקשורת משה כחלון במסגרת הדיון בוועדת המדע של הכנסת .  כחלון תקף את החברות באומרו כי  " חברות התקשורת מסתכלות עלינו דרך החור של הגרוש ;  במקום שיפרסו סיבים ויקדמו את שוק התקשורת הן עסוקות בניסיון לתקוע כל מהלך התקדמות .  התשובה שלהם להכנסת חברת החשמל לשוק התקשורת היא אינה ניסיונות להשקיע בשירות ותחרות טובה יותר ,  אלא הליכה לבג"ץ כדי לעכב ולפגוע .  זה מצער מאוד אבל לא ישנה את היעד שלנו .  אנחנו נמשיך לחתור ליעד של 100 מגה ביט לשנייה באמצעות סיב עד הבית ",  אמר כחלון .  
בימים אלו נאבק כחלון מול חברות התקשורת הקווית ,  בזק ו-HOT ,  אשר חוששת מפני כניסת חברת החשמל לתחומן .  כחלון מקדם מתן רישיון תקשורת לחברות החשמל ,  אשר יאפשר לה לספק שירותי אינטרנט מהירים תוך שהיא מנצלת את תשתית החשמל שלה .  אתמול נודע כי כחלון צפוי לחייב את חברת החשמל לפרוס את תשתית התקשורת שלה גם בפריפריה ,  בצורה דומה לחובה אשר מוטלת על בזק ו-HOT . 
" הודעתי לחברת החשמל שאני רואה בתשתית שלה אלמנט חברתי ולכן הרישיון שלה יהיה אוניברסאלי ,  כלומר ,  החברה תהיה חייבת לפרוס תשתית גם בפריפריה ולא רק באיזורים בהם הביקוש גבוה .  גם לילד בפריפריה ,  באזורים שלא כלכלי לפרוס בהן ,  תהיה את אותה מהירות הגלישה לה זוכה ילד באזור המרכז ".  
עוד התייחס כחלון בדבריו ליוזמה של בזק בינלאומי לפרוס כבל אופטי תת ימי אשר יתחרה בכבל של מד נאוטילוס ויחבר את ישראל לשדרת האינטרנט באירופה . " אני מברך את בזק בינלאומי על החלטתה להשקיע בכבל תת ימי נוסף ואני שמח על התחרות .  אני גם רוצה לספר שיש קבוצה נוספת שמתחננת להניח כבל שלישי .  זה חשוב ומבורך ".  כפי שפורסם ב-TheMarker הקבוצה אשר רוצה להקים כבל נוסף היא קבוצה ברשות האחים יהודה וזהר זיסאפל .
 
כחלון :  חברות התקשורת עסוקות בלעכב ולפגוע
שר התקשורת התייחס ליעדי משרדו להעלות את קצב הגלישה בישראל ותקף את חברות התקשורת .  לדבריו , " במקום שיפרסו סיבים ויקדמו את שוק התקשורת ,  הן עסוקות בלתקוע כל מהלך התקדמות "
 
