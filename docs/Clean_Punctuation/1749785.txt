רשות ההגבלים : " לאסור כל בעלות משותפת של רשת ורשת בחברת החדשות "
 הפשרה שמציעים בכנסת :  קשת ורשת יוכלו להחזיק יחד בחברת החדשות עד 2015
רשות ההגבלים העסקיים טוענת כי אין לאפשר את המשך הבעלות על חברת החדשות של ערוץ 2 על ידי זכייניות הערוץ הקיימות ,  קשת ורשת ,  עם המעבר משיטת הזיכיונות לשיטת הרישיונות בינואר 2012 - כך עולה מחוות דעת של עו"ד בועז גולד מרשות ההגבלים ,  שנשלחה בסוף השבוע אל שר התקשורת משה כחלון .  כחלון אמור להכריע בימים הקרובים בעניין ,  לקראת ישיבתה בעוד עשרה ימים של ועדת הכלכלה של הכנסת .  במסגרת חקיקת הרישיונות צפויות קשת ורשת לעבור לערוצים נפרדים ולשדר שבעה ימים בשבוע ,  וכל מי שיעמוד בתנאי הסף יהיה רשאי אף הוא לבקש רישיון שידורים קבוע .  במקור היתה התוכנית לסיים את כלל החקיקה בנושא כבר במסגרת החודש הנוכחי .  בשבועות האחרונים הפעילו גורמי התעשייה והלוביסטים שלהם לחצים כבדים על כחלון ועל חברי כנסת בוועדת הכלכלה בעד ונגד המשך אחזקת קשת ורשת בחברת החדשות.בכנסת הועלתה הצעה שלפיה עם המעבר לרישיונות ,  שכפי הנראה יתרחש ב-2012 ,  יתאפשר לקשת ולרשת להמשיך להחזיק יחד בחברת החדשות למשך שלוש שנים ,  כלומר עד 2015 .  מצד שני הובעה הערכה שאם אחת הזכייניות הקיימות לא תרצה לבקש רישיון ,  אז היא תוכל לרכוש את חלקה של האחרת בחברת החדשות ובכך להמשיך להשתמש באפיק 22 - שאמור להיות מוחלף באפיק אחר - והדבר יפגע ברפורמה כולה ובבעלי הרישיונות והאפיקים החדשים .  התחרות והשותפות אינן הולכות יד ביד כעת טורפת רשות ההגבלים עסקיים את הקלפים ומביעה עמדה שלילית בעניין האחזקה המשותפת ,  ולו לזמן מוגבל : " עמדת רשות ההגבלים היא שיש לאסור באופן חד-משמעי כל בעלות משותפת של הזכייניות בחברת החדשות ביום שלאחר המעבר לשיטת הרשיונות ",  כותב גולד בחוות הדעת שלו .  גולד הוסיף כי  " על כל שחקן להתחרות על רגליו שלו ולהימנע משיתופי פעולה עם מתחריו - על אחת כמה וכמה כאשר שיתוף הפעולה הנדון הוא בעניין מרכזי וחשוב כל כך לליבת פעילותן של הזכייניות ".  גולד הוסיף כי  " במצב הדברים כיום נחלק זמן השידור בערוץ 2 בין הזכייניות ,  ומידת התחרות בין הזכייניות היא חלקית בלבד מאחר שזמני השידור שלהן אינם חופפים זה לזה .  דבר זה מקשה על יצירת תחרות מלאה בין הזכייניות הן על לבו של הצופה והן על כספם של המפרסמים . " חריג להפרדת זמן השידור בין הזכייניות הוא חברת החדשות המצויה בבעלותן המשותפת  ( בשליטה בה שותפה גם הרשות השנייה לטלוויזיה ורדיו - שממנה ארבעה דירקטורים מטעם הציבור ,  מתוך סך כולל של עשרה דירקטורים בחברה ,  צ"ז וא"ב )  ומשדרת את שידוריה במהלך כל השבוע ובזמני השידור של שתי הזכייניות . " במצב דברים זה קיימת חשיבות עליונה להפרדה מלאה בין התנהלותן העסקית של הזכייניות ",  כתב גולד . " אחת החלופות הנשקלות היא השארת מבנה הבעלות בחברה במצבו הנוכחי .  עמדתה של הרשות היא שמנקודת מבט תחרותית מדובר בחלופה בעייתית מאוד ,  שיש בה כדי לאיין חלקים נרחבים נרחבים מהתועלת התחרותית שבהצעת החוק ".  עוד קבע כי  " ניתן לצפות שעם כניסתו לתוקף של החוק המוצע ייהפכו הזכייניות לשני ערוצי ברודקסט נפרדים ,  המתחרים האחד בשני יום יום ושעה שעה .  הפרדה זו צפויה להועיל בראש ובראשונה לציבור הצופים ,  שייהנה מהיצע תוכניות מגוון יותר וממאמצי התחרות של כל אחת מהזכייניות שייאלצו להתחרות האחת ברעותה על מנת לזכות בתשומת לבו של הצופה ,  והרי זה לב-לבה של התחרות ".  גולד הוסיף כי  " התרת בעלות משותפת בחברת החדשות מותירה את הזכייניות כשותפות בנכס אסטרטגי בעל חשיבות מרכזית להתנהלותן העסקית והמקצועית .  הניסיון מלמד כי שידורי החדשות הם עוגן מרכזי ,  כנראה המרכזי ביותר בשידוריו של ערוץ הברודקסט .  תוכניות באות והולכות ,  אבל מהדורת החדשות המרכזית של חברת החדשות ניצבת זה שנים בצמרת טבלת נתוני הצפייה ,  משודרת בלב הפריים-טיים ומשמשת 'מקפצת רייטינג' לשידורים הבאים לאחריה .  שידורי החדשות תופסים את משבצות השידור הפופולריות ביותר ביממה ".  לסיכום אמר גולד כי  " התחרות והשותפות אינן הולכות יד ביד זו עם זו .  אין זה סביר להניח שזכייניות יתחרו עד שעות הערב המוקדמות ,  תהפכונה לשותפות פעילות בשעות הערב ,  ותחזורנה להתחרות זו בזו במלוא המרץ בשעה 21:00 .  אווירת שיתוף הפעולה והידידות צפויה בסבירות גבוהה לחלחל אל מעבר לשעותיה ולצנן את רוח התחרות ".  תרחיש מדיר שינה במהלך הדיונים בוועדת הכלכלה טען מנכ"ל החברה ,  אבי ויס ,  כי מטרת החקיקה היא להחליש את חברת החדשות ולהפוך אותה לפחות משמעותית בנוף המקומי - טענה שהוכחשה נמרצות על ידי שר התקשורת משה כחלון באותו המעמד ,  וכן בדיון שלאחר מכן .  יחד עם זאת ,  לאור העלייה הצפויה בכמות הערוצים ולפיכך הירידה ברייטינג הממוצע של כל אחד מהם ,  ייתכן מאוד כי רשת וקשת לא יוכלו להשקיע בחברת חדשות את הסכומים שהן משקיעות בה כיום - קרוב ל-100 מיליון שקל בשנה .  דבר זה ,  על רקע העובדה כי בעלות הרישיון יהיו טרודות ביותר גם בערוץ החדש ובלוח שידורים של שבעה ימים ,  יכול להביא לכך כי הן לא יפנו את מרב המשאבים ותשומת הלב לשידורי החדשות - לכן קיימת אפשרות שהמהלך אכן יחליש את חברת החדשות .  כאמור ,  בעוד עשרה ימים צפויה הוועדה להתכנס לישיבה מכרעת בעניין .  בכנסת טוענים כי דרישתה של הרשות מעמידה את הח"כים בפני דילמה ,  שכן המעבר לרישיונות נועד להגברת התחרות בשוק הטלוויזיה המסחרי ,  אך היענות לדרישתה של רשות ההגבלים עשויה להוביל לפירוק הבעלות על חברת החדשות במבנה הנוכחי .  אם אחת הזכייניות הנוכחיות תהיה הבעלים של חברת החדשות - אזי השנייה תיאלץ להקים חברת חדשות משלה .  עבור שתי הזכייניות מדובר בהוצאה כספית כבדה ,  ולכן הן צפויות להתנגד לכך .  תרחיש שמדיר שינה מעיניהם של עובדי חברת החדשות הוא כי מניעה מרשת וקשת להחזיק יחד בחברה תביא להתפרקותה ,  מאחר ששתי הזכייניות יעוטו על העובדים ובעיקר על המנחים ,  הפרשנים והכתבים והמוכרים ,  ויחתימו אותם על חוזה טאלנט בזכיינית .  הדבר עלול להביא להפיכתה של חברת חדשות 2 למסגרת ריקה מתוכן ,  שכן נכסיה העיקריים הם העובדים .  נושא חברת החדשות נחשב לאחד משני הנושאים האחרונים שטרם הוסדרו סופית  ( הנושא השני הוא מספרי האפיקים שיקבלו הערוצים המסחריים )  ,  והוא חשוב ביותר עבור הזכייניות ועבור חברת החדשות עצמה .  לפי החוק הנוכחי ,  המכרז על ערוץ 2 היה אמור לכלול גם את המכרז על חברת החדשות ,  אך לאור ההחלטה לקחת מהזכיינים את מספרי האפיקים ,  המשך דרכה של החברה מעורפל .  שתי הזכייניות הנוכחיות - קשת ורשת - היו שמחות לקבל לידיהן את חברת החדשות ,  על כתביה ועל מנחיה המוכרים לציבור הרחב ,  לעומת השקעה כבירה בהקמת חברה חדשה .
 
רשות ההגבלים : " לאסור כל בעלות משותפת של רשת ורשת בחברת החדשות "
 הפשרה שמציעים בכנסת :  קשת ורשת יוכלו להחזיק יחד בחברת החדשות עד 2015

