מי משליך חומצה על התיירים בהונג קונג ? 
בפעם השישית מאז סוף 2008 הושלך הערב בקבוק חומצה לעבר תיירים בעיר .  19 גברים ו-11 נשים נפצעו באירוע .  המשטרה מחפשת אחר המשליך
אלמוני השליך הערב  ( שבת )  חומצה לעבר תיירים בהונג קונג ופצע 30 מהם .  זוהי ההתקפה השישית מסוג זה שאירעה בהונג קונג בשנה האחרונה .  המקרה אירע בשוק מרכזי בעיר ובמהלכו נפצעו 19 גברים ו-11 נשים מבקבוק נוזל צורב שהושלך לעברם .  משליך הבקבוק נמלט מהמקום ועדיין לא נתפס .  
בחודש שעבר נפצעו שישה בני אדם מבקבוק חומצה שהושלך לעברם באזור קניות גדול בעיר .  האזור היה צפוף במיוחד בעת ההתקפה עקב חגיגות ניצוחון נבחרת הכדורגל המקומית על נבחרת יפן בגמר משחקי מזרח אסיה .  המשטרה אמרה כי טרם הוברר אם יש קשר בין המקרים .  מקרים נוספים אירעו ברובע מונג קוק הצפוף בעיר וקניון יאו מאי טאי .
 לפני כשנה נפצעו 6 בני אדם נפצעו ברובע קאולון שבהונג קונג לאחר שאלמונים הפילו מגג בניין שני בקבוקים מלאים בחומצה .  כשפגעו הבקבוקים ברצפה ,  הם התפוצצו וגרמו לכוויות לאנשים שעמדו בסמוך .
 
מי משליך חומצה על התיירים בהונג קונג ? 
בפעם השישית מאז סוף 2008 הושלך הערב בקבוק חומצה לעבר תיירים בעיר .  19 גברים ו-11 נשים נפצעו באירוע .  המשטרה מחפשת אחר המשליך

