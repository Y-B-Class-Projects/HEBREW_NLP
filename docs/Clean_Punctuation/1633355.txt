10 תלמידי ישיבה נעצרו בחשד להצתת המסגד
כוחות גדולים של שבכ ומשטרה פשטו לפנות בוקר על הישיבה התיכונית דורשי יחודך .  המתנחלים :  השבכ לא היה מעז לפעול כך ,  אפילו לא מול ערבים
כוחות גדולים של משטרה ואנשי שב"כ פשטו לפנות בוקר  ( שני )  על ישיבה ביצהר ועצרו עשרה תלמידים ,  שעל פי החשד ,  היו מעורבים בהצתת המסגד בכפר יאסוף .  לדברי עדי ראייה ,  סמוך לשעה ארבע לפנות בוקר הגיעו לישיבה התיכונית  " דורשי יחודך "  שביצהר עשרות שוטרי מג"ב עם נשקים שלופים וכשפניהם מכוסים ,  פשטו על המגורים בישיבה ועצרו תשעה מתלמידי המקום .
 עד כה הותרו לפרסום שמותיהם של שלושה מהחשודים במעשה :  צבי סוכות ואלירן אלגלי בני 20 מיצהר וכן שלמה גילברט בן 20 מהיישוב אלון מורה .  לצידם עוכבו לחקירה 2 קטינים נוספים הלומדים בישיבה ביצהר .
 בחיפוש שנערך בתחומי הישיבה נמצאו לדברי מחוז ש"י של המשטרה אמצעים אלימים רבים ובהם דוקרנים ונורות צבע .  בנוסף ,  החרימו הכוחות מסמכים ולדברי נוכחים במקום גרמו להרס רב .  לדברי המתנחלים ,  אחד העצורים איבד את הכרתו בפשיטה ,  במהלכה הוחרמו גם מצלמות של התלמידים . " השוטרים התנהגו כאילו הם בקרב יריות .  הנשקים היו שלופים והם הסתירו את פניהם כדי למנוע זיהוי ואף חטפו לאנשים מצלמות שתיעדו את הוונזדליזם ואת הנזק לרכוש .  אנחנו שואלים איפה אבירי הדמוקרטיה שיגנו על זכויות האדם שלנו .  השב"כ עשה הלילה מעשים שלא היו עושים בשום מקום אחר במדינת ישראל ,  אפילו לא כלפי הערבים ",  אמר אחד מתושבי יצהר .  יש לציין כי במחוז ש"י מכחישים כי היתה פגיעה כלשהי ברכוש .
 בצד המבצע נעצרו גם 4 קטינים נוספים ביישוב יצהר בחשד למעורבות באירועים שונים של הפרות סדר בתחום מרחב שומרון וכן עצור נוסף הדרוש לחקירת כוחות הביטחון בגין הפרת הסדר הציבורי סמוך לביתו של פקח המינהל האזרחי .  החמישה הועברו לחקירה במשטרת מרחב שומרון .
 חבר הכנסת מיכאל בן ארי התייחס הבוקר לפשיטת השב"כ והמשטרה ביצהר . " מעשי הפשע ,  הרצח והפדופיליה לא מדירים שינה מהשר לביטחון פנים ששולח מאות שוטרים לבצע מעשה ונזליזם ביצהר תוך הפרה בוטה של זכויות האדם והעלמת ראיות לביצוע מעשים של השוטרים .  על השר לזכור שכאן זה לא אירן ". 
בראש הישיבה עומד הרב יצחק שפירא ,  הנחשב לרבם של נוער הגבעות .  לאחרונה הוציא ספר בו התיר ,  לכאורה ,  להרוג גויים ,  המהווים סכנה לעם ישראל
לפני כשבועיים עצרו השב"כ ביחד עם משטרת מחוז ש"י נער בן 17 ,  לאחר שעל פי החשד היה קשור לשריפת המסגד בכפר יאסוף .  הנער ,  גם הוא תלמיד הישיבה ביצהר ,  שוחרר כעבור מספר שעות לאחר שסיפק אליבי למקום הימצאו בעת השריפה .
 
10 תלמידי ישיבה נעצרו בחשד להצתת המסגד
כוחות גדולים של שבכ ומשטרה פשטו לפנות בוקר על הישיבה התיכונית דורשי יחודך .  המתנחלים :  השבכ לא היה מעז לפעול כך ,  אפילו לא מול ערבים

