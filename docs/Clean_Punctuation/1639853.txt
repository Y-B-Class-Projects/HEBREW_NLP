לא רק  " עג'מי "
 זהר שטראוס ,  אסתי ירושלמי ואהד קנולר ושחקנים נוספים סיימו להצטלם לסרט  " מעשייה אורבנית "  של אליאב לילטי שאומר לוואלה !  תרבות : " כל השחקנים הרגישו שמדובר בפרויקט יוצא דופן "
 בזמן שהקולנוע הישראלי חוגג את מועמדותו של  " עג'מי "  באוסקר ,  הוא לא מפסיק לעבוד .  בימים אלו הסתיימו צילומי הסרט  " מעשייה אורבנית "  בבימויו של אליאב לילטי ,  שצולם כולו במצלמת סטילס של קנון בכיכובם של זהר שטראוס ,  אסתי ירושלמי ,  אלי גורנשטיין ,  סנדרה שדה ,  אבי גרייניק ואוהד קנולר ,  שאף גילח את שערות ראשו לתפקיד .  
כל הקאסט המכובד הזה התאסף לכבוד עלילה בה שני אחים בני 17 ו-18 היוצאים אחרי מות אמם לחפש אחר אביהם אותו לא הכירו מעולם . " היה מאוד מהנה לעבוד עם כל השחקנים הצעירים והמנוסים כאחד ",  אומר לילטי לוואלה !  תרבות . " מאחר והסרט מורכב ממונולוגים לא קלים ,  הרי שלכל ואחד מהשחקנים הייתה סצנה מאתגרת במיוחד .  אני חושב שכל השחקנים הרגישו שמדובר בפרויקט יוצא דופן כך שההיענות וההתמסרות היו מוחלטים ".  
" הייתה תחושה של צימאון לסרט ולתפקידים מהסוג הזה ",  מוסיף לילטי . " זה סרט שנותן המון מקום ליכולת הביטוי של כל שחקן ושחקן ,  התפקידים לא קלים ,  הטקסטים מאוד לא פוליטקלי קורקט ,  חלקם בוטים ,  כולם מאוד חושפניים וחלקם אף דורש חשיפה פיזית .  עבור השחקנים הצעירים ,  נדרשה מהם העזה שגם אצל שחקנים מנוסים יותר קשה להשיג והם עמדו בזה בצורה מרשימה מאוד ".  
" זה סרט רענן ושונה- הן מבחינת התוכן והם מבחינת השפה הקולנועית .  לכן אני חושב שזה סרט שיעורר המון סקרנות ותשומת לב בגלל החדשנות שלו והנושאים איתם הוא מתמודד ". 

לא רק  " עג'מי "
 זהר שטראוס ,  אסתי ירושלמי ואהד קנולר ושחקנים נוספים סיימו להצטלם לסרט  " מעשייה אורבנית "  של אליאב לילטי שאומר לוואלה !  תרבות : " כל השחקנים הרגישו שמדובר בפרויקט יוצא דופן "
 
