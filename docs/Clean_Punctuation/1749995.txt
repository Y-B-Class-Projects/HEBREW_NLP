אל תפיל את המיליון :  על הספר  " מכונת הכסף "
 על אף שהוא לוקה בחוסר קוהרנטיות , " מכונת הכסף "  של מייקל לואיס מסביר בהומור איך רק אלו שחושבים בעצמם יכלו לצפות את הקריסה הכלכלית של 2008
תרגיל ידוע בפסיכולוגיה בוחן את אפקט העדר ואת השפעתו של לחץ חיצוני על האינדיבידואל .  עשרה אנשים נכנסים לחדר ,  תשעה מהם נשתלו על ידי עורכי המחקר ואחד הוא נבדק אמיתי .  על הלוח מציירים שני קווים ,  אחד ארוך בבירור ממשנהו .  כל המושתלים קובעים שהקו הקצר הוא הארוך יותר .  מה יהיה מוצא פיו של הנבדק האמיתי ?  ברוב המקרים ,  הוא ילך נגד רחשי לבו ויסכים איתם ,  שכן אם תשעה אנשים רואים משהו אחר ,  כנראה שהם צודקים .  
בגדול ,  זה היה המצב ערב משבר הסאב-פריים שהכה במלוא עוזו בוול סטריט ב-2008 .  כמעט כל שוק הפיננסים היה משוכנע שהקו הקצר הוא הארוך יותר .  כשאנליסטית צעירה בשם מרדית' וויטני טענה ששוק המשכנתאות עומד בפני קריסה שתסחוף אחריה את כל הבורסה ,  לא רבים האמינו לה .  יתרה מזאת :  הם פשוט לא רצו להאמין לה .  אלה שכן חשבו כמו וויטני ,  הם גם האנשים שעשו כסף מהצניחה הזו והם גם הגיבורים של  " מכונת הכסף ",  ספרו החדש של מייקל לואיס  ( תרגום :  יואב כ"ץ )  .
 היכרות קצרה עם הנושא :  בשנות ה-90 החלו בנקי ההשקעות וחברות האשראי בארצות הברית לתת הלוואות לאנשים מעוטי יכולת .  במלים אחרות ,  אם הבנק שלך לא אישר לך לקחת משכנתא ,  היה מי שכן .  זה נקרא סאב-פריים ,  הלוואה לאנשים מעוטי יכולת עם דירוג אשראי נמוך .  ההלוואות הללו הלכו והצטברו ,  עד שבאמצע העשור יותר מעשרים אחוזים מההלוואות בשוק הנדל"ן היו סאב-פריים .  כדי להוסיף חטא על פשע ,  ההלוואות הללו הסתירו ריביות רצחניות שצצו אחרי שנתיים ,  מה שהפך את כל העסק לפצצה מתקתקת .  במוקדם או במאוחר ,  הלווים יפסיקו לשלם .  בסופו של דבר הם אכן הפסיקו לשלם וכדור השלג החל להיערם ,  אבל כאמור ,  לא רבים ראו את זה .
 בכישרון רב ובאמצעות עבודת מחקר מעולה ,  הגיע לואיס אל אותם הסוחרים שידעו לגלות היטב את הכזבים של וול סטריט  סטיב אייזמן ,  מייקל בארי ,  גרג ליפמן ,  צ'רלי לדלי ,  וינסנט דניאל ואחרים .  האנשים הללו ,  שבניגוד לטייקוני וול סטריט המתוכנתים וחסרי הרגש היו גם בעלי היגיון בריא ומנת אנושיות ,  ציירו בפני לואיס את התמונה הפשוטה :  כשכולם היו למעלה ,  אנחנו מכרנו בחסר  ( "שורט ".  כך גם נקרא הספר במקור  The Big Short )  כהבעת אי אמון בפעולות שלהם .  כשהם התחילו לצנוח ,  פגשנו אותם עם פנינו למעלה .  
עוד בספרו הראשון  " פוקר שקרנים "   ( ידיעות ספרים ,  2006 )  ,  הדגיש לואיס את חוסר תום הלב של וול סטריט ,  מאורת רשעים חסרי מצפון שמחפשת רק איך לזיין לקוחות .  למרות שמאז עברו יותר משני עשורים ולואיס כתב לא מעט ספרים  ( המפורסם שבהם , " מאני בול ",  על מהפכת המספרים שהנהיג בילי בין בעולם הבייסבול האמריקאי ,  עדיין לא תורגם לעברית )  , " מכונת הכסף "  הוא המשך כמעט ישיר ל"פוקר שקרנים ".  אלא שאם ב"פוקר שקרנים "  מספר לואיס על קריסת שוק המשכנתאות מתוך הקלחת של חברה ספציפית אחת , " סלומון בראדרס ",  הפעם מותווית העלילה מנקודת מבטם של אחרים ,  שמתארים נפילה קולוסאלית ולא ספוראדית .  
בהומור האופייני לו ,  מצייר לואיס דרך גיבוריו את הרשעות של בנקי ההשקעות .  תיאור דרכו של אחד מהם ,  דני מוזס ,  לעשות עסקים הוא בסיס לקאלט  ( עמוד 34 )  : " כשחברה מוול סטריט סייעה לו להיכנס למסחר במניה ,  מסחר שנראה מושלם מכל בחינה ,  הוא שאל את הסוחר :  'אני מודה לך ,  אבל רוצה לדעת דבר אחד :  איך אתה מתכוון לדפוק אותי ? ' .  חי חי חי ,  תפסיק ,  אנחנו לא כאלה ,  החל לומר הסוחר ,  אבל דני ,  בנימוס רב ,  התעקש .  'שנינו יודעים שדברים טהורים ויפים כמו העסקה הזאת ,  לא קורים סתם כך בין קרנות גידור קטנות וחברות גדולות מהוול סטריט .  אני אעשה את זה ,  אבל רק אחרי שתסביר לי איך אתה הולך לדפוק אותי' .  ואיש המכירות הסביר איך הוא הולך לדפוק אותו .  ודני עשה את עסקת המניות ". 
אבל הרוע הוא רק חלק קטן בסיפור של שוק המשכנתאות .  אטימות ,  בורות ובעיקר רמייה עצמית ו-ווישפול ת'ינקינג הן מה שהפיל את הבנקים הגדולים .  בעמוד 92 אנו מתוודעים לתובנה של גרג ליפמן : " וכאן ניצבה עובדה מוזרה אך נכונה .  ככל שאתה קרוב יותר לשוק ,  כך קשה לך לתפוס את הטירוף בו ".  בעמוד 138 מסביר לואיס כיצד עבדה תיאוריית הקזינו גם על המלווים : " המהמרים רואים שבשמונת הסיבובים האחרונים הכדור נעצר על שחור ,  מתפעלים מחוסר הסבירות ומרגישים בעצמות שסביר יותר שהכדור הקטן הכסוף ייעצר על אדום .  זו הסיבה שבתי הקזינו טרחו לציין את תוצאות הסיבובים האחרונים של הגלגל :  כדי לסייע למהמרים להשלות את עצמם ..  .  כל שרשרת המזון של אנשי דרג הביניים בשוק משכנתאות הסאב-פריים רימתה את עצמה באמצעות אותה תחבולה ,  שימוש בעבר חסר משמעות סטטיסטית כדי לנבא באמצעותו את העתיד ".   
" מכונת הכסף "  לא כל כך קוהרנטי ומחייב הצצות דחופות בוויקיפדיה  ( לואיס עצמו מעיר בעמוד 80 : " קורא יקר ,  אם עקבת עד כה אחרי הסיפור ,  מגיעה לך לא רק מדליה אלא גם תשובה לשאלה מסובכת ")  .  אף על פי שהוא עומד בזכות עצמו ,  עדיף לקרוא את  " פוקר שקרנים "  לפני כן כרקע .  אולם גם אם לא הכל מובן ,  הספר בהחלט שווה קריאה ,  במיוחד בזכות המסרים החזקים שהוא מעביר .  התשובה העיקרית שהוא מספק אינה מדוע נפל השוק ,  אלא לאילו פעולות יכולה החמדנות לגרור אותנו ,  כיצד הטבע האנושי גורם לנו לחזור כל הזמן על אותן טעויות ,  ואיך דווקא המעטים שמפעילים קצת את המחשבה ,  מזהים בנקל שהקו הקצר הוא אכן הקצר .  אלה האנשים שעושים את הפעולה הקצרה להצלחה .  בעצם , " קצרה "  היא לא המילה המדויקת .  בואו נשתמש ב"שו ? ר ? ט ". 


אל תפיל את המיליון :  על הספר  " מכונת הכסף "
 על אף שהוא לוקה בחוסר קוהרנטיות , " מכונת הכסף "  של מייקל לואיס מסביר בהומור איך רק אלו שחושבים בעצמם יכלו לצפות את הקריסה הכלכלית של 2008

