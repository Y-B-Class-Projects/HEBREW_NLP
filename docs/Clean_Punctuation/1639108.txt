בעקבות בעיות דוושת התאוצה :  נפילה של 16% במכירות טויוטה בארה"ב בינואר
זינוק של 25% במכירות פורד ;  עלייה של 14% במכירות ג'נרל מוטורס ;  ירידה של 8% במכירות קרייזלר
טויוטה היפנית ,  אשר החזיקה בשנה שעברה בנתח השני בגודלו בשוק הרכב של ארה"ב ,  דיווחה היום על נפילה של 16% במכירותיה בארה"ב בינואר לעומת החודש המקביל בשנה הקודמת ,  בעקבות הודעתה כי תבצע תיקונים במיליוני מכוניות מתוצרתה עקב בעיות בדוושת התאוצה  ( גז )  .  החברה מכרה בחודש שעבר בארה"ב פחות מ-99 אלף רכלי רכב.ג'נרל מוטורס ,  יצרנית המכוניות הגדולה בארה"ב ,  דיווחה על גידול של 14% במכירותיה בארה"ב בינואר לעומת החודש המקביל בשנה הקודמת ,  ל-147 אלף כלי רכב .  פורד ,  יצרנית המכוניות השנייה בגודלה בארה"ב ,  דיווחה על מכירת יותר מ-116 אלף כלי רכב בארה"ב בחודש ינואר ,  זינוק של 25% לעומת החודש המקביל בשנה הקודמת .  קרייזלר ,  יצרנית המכוניות השלישית בגודלה בארה"ב ,  רשמה ירידה של 8% במכירותיה .  דיימלר הגרמנית ,  דיווחה על זינוק של 26% במכירותיה בארה"ב בינואר ,  וניסאן היפנית דיווחה על גידול של 16% במכירות בארה"ב בחודש שעבר .  לפי ההערכות ,  מכירות המכוניות הכוללות בארה"ב צמחו בינואר זה החודש השלישי ברציפות - רצף העליות הארוך ביותר מאז שנת 2006 .  אנליסטים צופים כי מכירות המכוניות בינואר בארה"ב שיקפו קצב מכירות שנתי של 10.5 מיליון כלי רכב ,  לעומת 9.6 מיליון כלי רכב בינואר 2009 .
 
בעקבות בעיות דוושת התאוצה :  נפילה של 16% במכירות טויוטה בארה"ב בינואר
זינוק של 25% במכירות פורד ;  עלייה של 14% במכירות ג'נרל מוטורס ;  ירידה של 8% במכירות קרייזלר

