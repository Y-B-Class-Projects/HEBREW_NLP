השבוע בכבישים :  עשרה הרוגים
תשעה בני אדם נהרגו בשבוע האחרון בשמונה תאונות דרכים קטלניות ואדם נוסף בפטירה מאוחרת .  92 הרוגים מתחילת השנה
תשעה בני אדם נהרגו בשבוע האחרון  ( 21/03-27/03 )  בשמונה תאונות דרכים קטלניות שארעו על כבישי ישראל ואדם נוסף בפטירה מאוחרת ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 92 בני אדם ,  34 מהם בחודש מרץ .
 בבוקר יום ראשון שעבר נהרג רוכב אופניים על כביש 4 ,  לאחר שרכב פרטי פגע בו מאחור .  בשעות הערב של אותו היום נהרג הולך רגל בשנות העשרים לחייו על כביש 91 לאחר שנפגע מרכב חולף .
 בתאונה שארעה על כביש 444 ביום שלישי נהרג רוכב אופנוע בשנות העשרים לחייו לאחר שהתנגש בעצם דומם .  באותו היום נהרגה פעוטה בת שנתיים ביישוב הבדואי חורה ,  לאחר שנפגעה מרכב מסחרי בו נהג קרוב משפחתה ,  צעיר בן 25 .
 ביום חמישי ארעה תאונה על כביש 232 בין קיבוץ ברור חיל למושב חלץ ובה מצאו את מותם שני בני אדם בשנות העשרים והארבעים לחייהם .  נהג הרכב התנגש בעץ וממנו הוטחה המכונית אל תעלה בצד הכביש .  בצהרי היום נהרגה ילדה בת 13 לאחר שהרכב בו נסעה על כביש 6 התהפך בקטע שבין מחלף נחשונים למחלף בן שמן .  כתוצאה מההתהפכות עפה הילדה מהרכב ונמצאה בצידי הכביש ,  כנראה בשל אי שימוש בחגורת בטיחות .  בתאונה נוספת שארעה באותו היום נהרג נהג טרקטור בשנות הששים לחייו בכפר עראמשה שבצפון לאחר שהכלי החקלאי בו נסע התהפך מסיבה לא ברורה .  
בערב יום שישי נהרג ואאל מצארווה בן ה-38 מבאקה אל גרביה לאחר שהרכב בו נהג על כביש 6535 בין הישוב מי עמי וקציר שבוואדי עארה ,  התנגש ברכב שנסע מולו .  בתאונה נפצעו חמישה אנשים נוספים בחומרות פגיעה שונות .  
הפטירה המאוחרת שנרשמה ביום חמישי היא של הולך רגל בשנות השמונים לחייו אשר נפגע מרכב חולף ברחוב קרן קיימת שבעיר ראשון לציון בתאריך ה-18 בפברואר .  
מתחילת שנת 2010 נהרגו בתאונות דרכים ברחבי ישראל 92 בני אדם ,  עלייה של 23 אחוזים ביחס לתקופה המקבילה אשתקד אז נרשמו 75 הרוגים .  מתחילת חודש מרץ נהרגו בתאונות דרכים 34 בני אדם ,  כמעט פי שניים ממספר ההרוגים בחודש מרץ שעבר .  מבין ההרוגים ,  שלושה רוכבי אופניים  ( 6 בתקופה המקבילה אשתקד )  12 רוכבי אופנוע  ( 2 )  ו-26 הולכי רגל  ( 33 )  .  מקום המדינה נהרגו בתאונות דרכים 30,608 בני אדם ,  מהם 4,829 ילדים ובני נוער .
 
השבוע בכבישים :  עשרה הרוגים
תשעה בני אדם נהרגו בשבוע האחרון בשמונה תאונות דרכים קטלניות ואדם נוסף בפטירה מאוחרת .  92 הרוגים מתחילת השנה

