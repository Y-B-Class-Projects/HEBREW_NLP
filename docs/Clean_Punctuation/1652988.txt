הממשלה אישרה את הרפורמה לחוק התכנון והבנייה
תזכיר הרפורמה יעבור כעת לדיון בוועדת הפנים או ועדת חוק חוקה ומשפט של הכנסת לקראת אישור לקריאה ראשונה
הממשלה אישרה היום את תזכיר הרפורמה בחוק התכנון והבנייה .  תזכיר הרפורמה יעבור כעת לדיון בוועדת הפנים או ועדת חוק חוקה ומשפט של הכנסת .  לאחר מכן תעבור לאישור מליאת הכנסת בקריאה ראשונה ובהמשך יתחדש הדיון לקראת אישורה הסופי לקריאה שנייה ושלישית .  בכוונת הממשלה להאיץ את הדיונים ואת אישור הצעת החוק עד סוף המושב הנוכחי .  ביום שישי דחה בג"ץ את העתירה שהגישו ששת הארגונים הירוקים נגד קידום הצעת החוק התכנון והבנייה ,  ובכך אפשר את המשך הליכי החקיקה .  שופטי בג"ץ הסכימו כי הדיון הדמוקרטי הציבורי יתאפשר במהלך הדיונים בכנסת .  אישור הרפורמה בממשלה גורף תגובות קשות ,  היות והממשלה אישרה את התזכיר כפי שהוא ,  ללא השינויים המהותיים שנדרשו על ידי הארגונים השונים .  עם זאת ,  בעקבות החלטת בג"ץ הכניסה הממשלה מנגנונים מיוחדים לפיהם תמשיך לקבל הערות מהציבור והמועצה הארצית כך שעוד צפויים שינויים בנוסח הצעת החוק כפי שהוא מוגש כעת .  עו"ד עמית ברכה ,  מנכ"ל אדם טבע ודין אמר בתגובה על אישור הרפורמה בתכנון והבנייה , " הרפורמה שאישרה היום ממשלת ישראל היא רפורמה הרסנית ומסוכנת שנרקמה הרחק מעיני הציבור ,  ללא כל שיתוף הציבור ובדרך של מחטף .  אנו מזכירים לממשלה ולעומד בראשה כי בג"ץ מתח ביקורת חריפה על ההליך שבו אושרה הרפורמה וחייב אותה לקבל את הערות הציבור והמועצה הארצית ולדון בהערות אלו ,  עוד בטרם תועבר הרפורמה לקריאה שנייה ושלישית .  מהמטה לתכנון ,  האחראי על אישור הרפורמה נמסר בתגובה : " הממשלה ,  בראשותו של בנימין נתניהו עוקפת שוב ושוב את כללי המנהל התקין .  במקום לנהל דיון מקצועי ומקיף על השלכות הרפורמה נחפז ראש הממשלה להעלות את הצעת החוק לקריאה ראשונה בכנסת ,  חיפזון שגם בג"ץ התייחס אליו בביקורת .  לצורך כך הוא מערב את ועדת השרים לענייני חקיקה בעבודת הכנסת תוך פגיעה בהפרדת הרשוית בין הכנסת לממשלה .  אנו מקווים שחברי הכנסת יגלו יותר אחריות לאומית מראש הממשלה ויעצרו את הריצה המטורפת לאישור הרפורמה עד לקיומו של דיון ציבורי רציני על הפגיעה באיכות החיים ובבריאותם של האזרחים ". 

הממשלה אישרה את הרפורמה לחוק התכנון והבנייה
תזכיר הרפורמה יעבור כעת לדיון בוועדת הפנים או ועדת חוק חוקה ומשפט של הכנסת לקראת אישור לקריאה ראשונה

