סוף למחלוקת בהרודס :  פתאל יהיה אחראי על התפעול ואיגרא על ניהול השטחים המסחריים
בנוסף ,  כולל ההסכם גם תכנון להקמת בניין נוסף ב-2011 בקומפלקס ,  אשר יכיל 136 סוויטות
מלון הרודס באילת ינוהל על ידי רשת פתאל ,  כך נודע ל-themarker .  הסכם על כך נחתם אתמול בין יואב איגרא המחזיק 50% מהרודס לבין דוד פתאל ,  אשר רכש באחרונה את חברת אזורים תיירות אשר החזיקה ב-50% הנותרים של המלון.כשפתאל רכש 12 ממלונות קבוצת אזורים ובהם הרודס ,  הכריז איגרא ש"הניהול הוא בידינו "  וכן  " פתאל עשה חיל במלונאות ,  אבל קהל היעד שלו לא תואם את קהל היעד שלנו ".  עתה אומר איגרא : " ניסיונו הרבה של פתאל בניהול מלונות הוא נכס למלון הרודס ואני מברך על החיבור בינינו ". במסגרת ההסכם בין הצדדים נקבע כי רשת פתאל תנהל את המלון כולל שיווק ותפעול וכל הצדדים הניהוליים של המלון ,  כאשר משרדי איגרא יהיו אחראיים על נושא מכירת זכויות הנופש בקומפלקס ,  ניהול השטחים המסחריים וכן על הנראות והצד החזותי של המלון.בנוסף ,  כולל ההסכם גם תכנון להקמת בניין נוסף בקומפלקס ,  המיועד לבעלי זכויות נופש אשר יכיל 136 סוויטות .  תחילת הבניה מתוכננת לתחילת 2011.דוד פתאל ציין כי  " איגרא הקים את אחד המלונות היפים בעולם וכן אחד ממותגי המלונאות הידועים בישראל ,  ובכוונתנו להשתמש בידע ובניסיון שצברנו בכדי להביא אותו לשיאים חדשים .  אין לי ספק שהרודס יהפוך במהרה לחוד החנית של המלונות באילת ובישראל ". מלון הרודס הוקם לפני 10 שנים והוא כולל את הפאלאס  ( מלון האורחים )  ,  הויטלאיס  ( מלון ספא ובוטיק )  והרודס פורום  ( מלון הכנסים )  .
 
סוף למחלוקת בהרודס :  פתאל יהיה אחראי על התפעול ואיגרא על ניהול השטחים המסחריים
בנוסף ,  כולל ההסכם גם תכנון להקמת בניין נוסף ב-2011 בקומפלקס ,  אשר יכיל 136 סוויטות

