גוגל מסבירה למה החליטה לצאת משוק האינטרנט של סין : " לא מוכנים לצנזור "
 בכיר : " חשבנו שהנוכחות שלנו שם תגביר את הפתיחות ,  אבל בפועל ,  המצב רק החמיר "
 סגן הנשיא והיועץ המשפטי של גוגל ,  דיוויד דראמונד ,  הסביר מדוע ענקית האינטרנט החליפה לצאת מהשוק של סין ,  במסגרת ועידת dld במינכן שבגרמניה ,  כך דיווח בלוג הטכנולוגיה pda מקבוצת העיתונות הבריטית  " גארדיאן ". "תמיד הרגשנו לא בנוח עם העבודה שסין מצנזרת את תוצאות החיפוש שלנו ",  אמר דראמונד . " חשבנו שהנוכחות שלנו שם תגביר את הפתיחות .  אבל בפועל ,  זה לא מה שקרה .  המצב רק החמיר ". גוגל השיקה את מנוע החיפוש שלה בסין בינואר 2006 ,  והסכימה להפעיל גירסה של מנוע החיפוש שלה בכפוף לחוקי הצנזורה המקומיים .  באותה עת ,  העריכה החברה כי היתרונות הטמונים בשיפור הנגישות של מידע לתושבי סין ורשת אינטרנט פתוחה יותר עולים במשקלם על אי הנחת הכרוכה בהסכמתה לצנזר חלק מתוצאות החיפוש.עם זאת ,  מצב זה השתנה ב-12 בינואר ,  כאשר גוגל הודיעה כי לא תסכים להמשיך לצנזר תוצאות חיפוש ,  בעקבות פריצה לחשבונות דואר אלקטרוני בשירות ג'י-מייל של פעילי זכויות אדם סיניים ." היתה התקפה ישירה נגד פעילי זכויות אדם ,  באמצעות הונאת פישינג במסגרתה גורמים של צד שלישי ניסו לפרוץ לחשבונות שלהם ",  אמר דראמונד . " גילינו שהפעילים היו נתונים למעקב ,  וזה כבר היה משהו שלא היינו מוכנים לסבול יותר ".  פישינג  ( phishing )  היא אחת הגירסאות המתוחכמות והמרושעות של דואר זבל  ( ספאם )  ,  ותכליתה לאסוף מידע אישי מסווג של גולשים ." אנחנו רוצים להישאר בשוק הסיני ,  אבל פשוט לא רוצים להמשיך לסנן את תוצאות החיפוש שלנו ",  סיכם דראמונד .
 
גוגל מסבירה למה החליטה לצאת משוק האינטרנט של סין : " לא מוכנים לצנזור "
 בכיר : " חשבנו שהנוכחות שלנו שם תגביר את הפתיחות ,  אבל בפועל ,  המצב רק החמיר "
 
