גרמניה : " אירן מבלפת ומשקרת באופן שיטתי "
 דברי אחמדינג'ד מאמצע השבוע ,  לפיהם אירן מוכנה להעשיר אורניום מחוץ לתחומה ,  ממשיכים לעורר תגובות סוערות .  בגרמניה משוכנעים : " אירן לא אמינה ".  רוסיה :  נדון בגרעין באו"ם
שר החוץ הגרמני ,  גידו ווסטרוול ,  אמר היום  ( שישי )  בראיון לתחנת רדיו גרמנית כי אירן נוקטת גישה של  " התמהמהות והשהייה ,  אשר באה על חשבון פעולה ממשית לקראת פתרון המחלוקת על תוכנית הגרעין האירני ".  ווסטרוול הצהיר כי  " הקהיליה הבינלאומית לא תוכל להשלים עם החימוש הגרעיני באירן ,  המהווה איום לא רק על מדינות אזור הים התיכון ,  אלא על הקהיליה הבינלאומית כולה ".  
עוד הוסיף שר החוץ הגרמני כי  " במהלך השנתיים האחרונות אירן בילפה ושיקרה באופן שיטתי ",  זאת כדי להימנע מקיום מו"מ רציני ומחייב על נושא העברת הגרעין אל מחוץ לטריטוריה האירנית . " יש לשפוט את אירן לפי מעשיה ,  ולא לפי דבריה ",  הוסיף .  עם זאת ,  ווסטרוול ציין כי  " היה ותגיש אירן הצעה רצינית וחדשה ,  נסכים בהחלט לדון בה ".  
שר החוץ הגרמני הוא בין דיפלומטים רבים אשר בחרו להגיב לדבריו מיום שלישי של נשיא אירן ,  מחמוד אחמדינג'ד ,  אשר הצהיר על מוכנותה של אירן להעביר כ-70 אחוזים ממצבורי האורניום שברשותה להעשרה במתקנים שמחוץ לגבולותיה בתמורה לדלק גרעיני שישמש לצרכים רפואיים .
 הצטרף אליו גם שר החוץ הרוסי סרגיי לברוב ,  שאמר היום כי חברות מועצת הביטחון של האו"ם ידונו באירן אם לא תחל לבצע פעולות מועילות בנוגע לתוכנית הגרעינית שלה .  לדבריו ,  רוסיה גם ממתינה לקבלת מידע מוושינגטון אודות כוונות ארה"ב לפרוס מערכות יירוט באזור הים השחור .
 
גרמניה : " אירן מבלפת ומשקרת באופן שיטתי "
 דברי אחמדינג'ד מאמצע השבוע ,  לפיהם אירן מוכנה להעשיר אורניום מחוץ לתחומה ,  ממשיכים לעורר תגובות סוערות .  בגרמניה משוכנעים : " אירן לא אמינה ".  רוסיה :  נדון בגרעין באו"ם

