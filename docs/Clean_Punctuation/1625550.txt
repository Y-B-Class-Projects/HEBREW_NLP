הנחות גדולות - מלאים קטנים :  תושבי ארה"ב שבו בשבת לקניונים וגילו מוצרים בהוזלה אך מבחר מצומצם
הקמעוניות צפו שהצרכנים יוציאו פחות השנה בעקבות העלייה בשיעור האבטלה ,  לכן קנו פחות מוצרים לעומת 2008
הצרכנים בארה"ב שבו לקניונים אתמול ,  רבים עם כרטיסי מתנות שקיבלו לכבוד חג המולד .  הקונים קיוו להרוויח מההנחות שמציעות החנויות לאחר החג - חלקן מגיעות ל-75% - אך נתקלו במבחר מצומצם . " הכל כבר נלקח "  אמרה דונה בראון בת ה-52 מדלוואר לאחר שבחנה פיג'מות פליז בהנחה של 60% בכל בו ג'יי סי פני .  הקניות בסוף השבוע שלאחר חג המולד היוו בשנה שעברה כמעט 15% מכלל ההכנסות של הקמעוניות בתקופת החגים .  השנה ,  הקניות בסוף השבוע של חג המולד עשויות להיות חשובות עוד יותר לקמעוניות מכיוון שסופות השלגים ,  שפקדו חלקים רבים בארה"ב ,  הביאו לירידה של 2.1% במכירות הקמעוניות בסוף השבוע שלפני חג המולד לעומת 2008 ,  לפי חברת המחקר שופר טרק.הקמעוניות מסתמכות על הימים שאחרי חג המולד להגדיל את מכירות תקופת החגים ,  אשר רשמו שיפור קל לעומת 2008 .  אתמול ניסו החנויות בארה"ב למשוך את הקונים שקיבלו כרטיסי מתנה לבוא ולנצל אותם ,  על ידי פרסום ,  פתיחה מוקדמת של החנויות וקיצוץ מחירים . " המוצר שרציתם לא היה מתחת לעץ חג המולד ?  בואו וקנו אותו בחנות של אפל ",  לפי הפרסומת של אפל .  מכיוון שהצרכנים צפויים להוציא פחות השנה בעקבות העלייה בשיעור האבטלה בארה"ב ,  הקמעוניות ניהלו בזהירות את המלאים וקנו פחות מוצרים לעומת 2008 .  משמעות העובדה היא שביום שבת ,  חלק ממדפי החנויות היו ריקים . " אין כזה מבחר גדול לקניות ",  אמר ליסה וולטרס ,  יועצת בחברת ריטייל איי פרטנרס ,  שעקבה אחרי צרכנים בקניון במדינת ניו יורק .
 
הנחות גדולות - מלאים קטנים :  תושבי ארה"ב שבו בשבת לקניונים וגילו מוצרים בהוזלה אך מבחר מצומצם
הקמעוניות צפו שהצרכנים יוציאו פחות השנה בעקבות העלייה בשיעור האבטלה ,  לכן קנו פחות מוצרים לעומת 2008

