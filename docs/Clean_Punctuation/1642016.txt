דנין : " כשנותנים לי לשחק ,  אני יודע לשחק "
 אחרי ארבעה בישולים נגד מכבי באר שבע בגביע ,  אלירן דנין רמז כי מעמדו צריך להשתנות .  שום : " עברנו שלב ,  וזה מה שחשוב "
 צילום :  אמיל טבוסוב 
עריכה :  לירז לבנה 
עושה רושם שרק חצי שנה מפתיחת עונת הכדורגל הנוכחית ,  יצחק שום מתחיל להרכיב את הפאזל בבית"ר ירושלים .  הערב  ( רביעי )  בניצחון 1:4 על מכבי באר שבע בסיבוב ח' של גביע המדינה ,  הוא נהנה מתצוגה גדולה של שחקן שסופסל לא מעט העונה .  אלירן דנין סיים את המשחק בוסרמיל עם סטטיסטיקה נדירה של ארבעה בישולים ,  ומיד לאחר המשחק שלח ביקורת שכנראה הופנתה כלפי מאמנו : " כשנותנים לי לשחק ,  אני יודע לשחק .  אני שמח שבישלתי היום ואני עם הפנים קדימה .  זה גביע .  ידענו שאנחנו באים למשחק קשה .  האנדרדוג תמיד בא עם רוח לחימה ואני שמח שהתעלנו וניצחנו את המשחק .  אני מקווה להמשיך כך ולא לדבר על היכולת האישית שלי ".  
מאמן בית"ר ירושלים יצחק שום התייחס בסיום המשחק בעיקר לתוצאה ופחות לדרך : " עברנו שלב וזה הדבר העיקרי .  מעבר לזה ,  סוף כל סוף הבקענו ארבעה שערים וזה חיובי .  בחצי השעה האחרונה עשינו את מה שצריך לעשות .  ברגע שהם השוו ל-1:1 היו חששות ,  אבל עשינו חילופים נכונים והתחלנו לשלוט באופן מוחלט ".  על המפגש המסקרן ביום ראשון מול האלופה מכבי חיפה ,  הוסיף שום : " אנחנו מתייחסים לכל משחק בפני עצמו .  ניתן לחיפה את הכבוד לו היא ראויה וננסה לנצח אותה ".  
מאמן מכבי באר שבע שרון אביטן אמר בסיום : " הצגנו כדורגל חיובי תוך הנעת כדור מסודרת והגענו למצבים .  בחצי השני הייתה עליונות של בית"ר ,  האיכות שלהם באה לידי ביטוי במיוחד בחצי השעה האחרונה .  אני בא לכל משחק כדי לנצח ,  אז ברור שאני מאוכזב .  רציתי שהשחקנים שלי ישחקו את הכדורגל הרגיל שלהם ,  יחושו את הגביע בדרך הטובה ,  אבל לצערי זה לא נגמר טוב מבחינתנו .  ניקח את הדברים הטובים לליגה .  מכבי באר שבע זו קבוצה שנבנתה ללא הכנה ראויה ללאומית .  לאט לאט אנחנו מתייצבים והמטרה שלנו בשנה הראשונה היא להישאר בליגה ולאחר מכן נראה עם הבעלים מה התוכניות ". 

דנין : " כשנותנים לי לשחק ,  אני יודע לשחק "
 אחרי ארבעה בישולים נגד מכבי באר שבע בגביע ,  אלירן דנין רמז כי מעמדו צריך להשתנות .  שום : " עברנו שלב ,  וזה מה שחשוב "
 
