ריו פרדיננד יחמיץ את גמר גביע הליגה
בלם מנצ'סטר יונייטד סובל מפציעה בגבו .  יחמיץ גם את משחק הידידות של הנבחרת .  פרגוסון על רוני : " בדרך להפוך לאגדה "
 מנצ'סטר יונייטד חגגה אתמול  ( שלישי )  ניצחון 0:3 על ווסטהאם במשחק שהוקדם בשל השתתפות השדים האדומים בגמר גביע הליגה ביום ראשון .  בינתיים ,  נודע כי הבלם ריו פרדיננד לא יוכל ליטול חלק במפגש עם אסטון וילה בוומבלי בשל פציעה בגבו .  פרדיננד סיים עונש הרחקה של ארבעה משחקים ,  אך לא שותף במשחק אמש .  אלכס פרגוסון הודה כי הבלם יחמיץ שני משחקים נוספים והמשמעות היא שפרדיננד לא יטול חלק גם במשחק הידידות של נבחרת אנגליה נגד מצרים בשבוע הבא .  סטיבן ג'רארד ישמש כקפטן הנבחרת במשחק .  
פרגוסון ייאלץ להסתדר בגמר גביע הליגה גם ללא אנדרסון ,  שנפצע אתמול בברכו ,  ונאני המושעה .  המנג'ר ,  כהרגלו ,  מתכוון להמשיך לתת את הקרדיט לצעירים ששותפו לאורך כל הדרך במפעל : " יהיו שינויים בהרכב לקראת יום ראשון .  עשיתי את זה לאורך כל המפעל ועליי לוודא שנעלה עם הרכב רענן ",  אמר הסקוטי ורמז על העתיד לבוא .  
פרגוסון היה מרוצה מאוד מיכולת שחקניו מול ווסטהאם והמשיך להרעיף שבחים על ווין רוני ,  שכבש צמד שערים בנגיחות . " הוא היה מצוין .  אם הוא ימשיך להשתפר ,  הוא יהפוך לשחקן מושלם ויהיה מוכן להצטרף לחבורת אגדות היונייטד .  הנה התשובה שלכם לחור שהשאיר כריסטיאנו רונאלדו .  שחקן שלא רק שיפר את הסיומת ,  אלא הוסיף קצב למשחק שלו .  הוא מטיל אימה על היריב וזה מעמיד אותו בשורה אחת עם שמות גדולים כמו רונאלדו ,  מסי וקאקה ".  
יונייטד צימקה זמנית את הפער מצ'לסי לנקודה אחת . " היינו חייבים לנצח .  הגישה של השחקנים הייתה נהדרת .  לא הייתה לנו ברירה כי ווסטהאם הצליחו מאוד בתקופה האחרונה ". 

ריו פרדיננד יחמיץ את גמר גביע הליגה
בלם מנצ'סטר יונייטד סובל מפציעה בגבו .  יחמיץ גם את משחק הידידות של הנבחרת .  פרגוסון על רוני : " בדרך להפוך לאגדה "
 
