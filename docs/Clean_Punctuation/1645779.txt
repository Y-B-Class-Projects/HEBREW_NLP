הפרסום מגיע למפות הדיגיטליות 
ווב 3.0
 >  >  2010 באינטרנט היא השנה של השירותים מבוססי המקום .  הסיבה לכך היא הטרנד הלוהט ביותר בעולם הדיגיטלי :  טלפונים חכמים .  ככל שיהיו יותר אנשים שבכיסם ינוח מכשיר בעל חיבור תמידי לאינטרנט ויכולות gps ,  כך יגדל השימוש בשירותים מבוססי מיקום .  לפיכך ,  אחד התחומים המתפתחים ביותר ברשת כיום הוא שירותי מפות .  גוגל מפות הוא שירות המפות הידוע והפופולרי ביותר ,  אבל גוגל לגמרי לא לבדה .  המפות של בינג ,  מנוע החיפוש של מיקרוסופט ,  הפכו בשנה האחרונה למוצר לא פחות טוב ,  ועם רמת חדשנות אפילו גבוהה יותר .  בנוסף ,  פעילות בתחום עוד חברות רבות ,  גלובליות ומקומיות ,  המציעות אתרים ,  תוכנות ניווט ואפליקציות לטלפונים חכמים .  שירותי המפות מנסים להתקרב ככל שניתן למציאות .  גוגל השיקה כבר לפני יותר משנה את שירות street view שלה ,  שמאפשר לצפות דרך המפה ברחוב כפי שהוא נראה באמת ,  בעזרת אינספור תמונות שצולמו וחוברו יחדיו על ידי גוגל .  מיקרוסופט ממשיכה לפתח מפות בתלת מימד .  הסטארט-אפ everyscape מציג תמונות של בניינים לא רק מבחוץ ,  אלא גם מבפנים .  גם אפליקציית הניווט של navigon מציעה מפות בתלת-מימד ,  ושימו לב למחיר שלה :  80-100 דולר .  כבר התרגלנו לראות מסעדות ובתי עסק מופיעים על מפה .  מיקרוסופט הוסיפה בימים אלה שכבה חדשה של אירועים ,  ואילו אפליקציית האייפון route4me מציעה לכם לחסוך זמן :  הכניסו לתוכה מספר יעדים ,  והיא תציע לכם את הנתיב המהיר ביותר שיעבור בין כולם .  אבל התחום המעניין ביותר הוא פיתוח היכולות הסוציאליות של המפות - עדכונים של חברים ושל משתמשים .  באזז ,  השירות הסוציאלי החדש של גוגל ,  אולי לא ממש מצליח כרגע ,  אבל ההשקה שלו כללה פיצ'ר שלא קיים בפייסבוק :  הצגת עדכוני הסטטוס של מי שמסביבך על גבי מפה .  כשגולשים לבאזז מהסלולרי , " מפת העדכונים "  היא ברירת המחדל .  גם מיקרוסופט משיקה אפשרות להציג טוויטים ועדכוני סטטוס בפייסבוק על מפה .  היא גם מאפשרת לגולשים לייצר  " מפת הוראות אישית ",  שיכולה לשמש ,  למשל ,  מארגני אירוע בהכוונת אורחיהם .  השירות הסוציאלי המצליח והטוב ביותר הוא של חברת waze הישראלית :  ייצור מפת דיווחי תנועה על בסיס מהירות הנסיעה של המשתמשים - מידע מדויק בהרבה מדיווחי תנועה ידניים .  אפליקציית האייפון של waze מצליחה בישראל ובחו"ל .  החדשנות הזו לא פוסחת גם על תחום הפרסום .  הצגת קופונים על המפה עומדת בבסיס המודל העסקי של אתרי הצ'ק-אין ,  כמו gowalla ופורסקוור ,  שנחשבים לטרנד הכי לוהט בעמק הסיליקון .  גם גוגל פעילה מאוד בנושא :  בתחילת השנה היא פיתחה טכנולוגיה שמאפשרת להציג שלטי פרסומת בתצוגת הרחוב של גוגל מפות .  זה אומר שגוגל תוכל להציג על בניינים במפה שלטי חוצות וירטואליים .  השבוע היא הודיעה כי תאפשר הצגה של פרסום מודגש על מפות ,  כולל קטעי וידיאו שגולשים יוכלו לצפות בהם על ידי הקלקה .  הפוטנציאל המסחרי הגלום בשירותי מפות הוא האינטרס שמניע את ההתעוררות הגדולה בתחום .  מפות הופכות לפלטפורמה פרסומית .  והקרב הניתש כאן דומה לקרבות שנערכים כיום בפלטפורמות אחרות ,  כמו מערכות ההפעלה ,  הדפדפנים או מנועי החיפוש .  מי שישלוט בפלטפורמה - ישלוט גם בזרם המזומנים .
 
הפרסום מגיע למפות הדיגיטליות 
ווב 3.0

