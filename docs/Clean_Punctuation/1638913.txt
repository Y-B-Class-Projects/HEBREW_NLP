הרמטכ"ל : " השקט בגבולות שביר ביותר "
 רב אלוף גבי אשכנזי מזהיר מפני התלקחות מול חמאס מדרום וחיזבאללה מצפון .  בטקס סיכום מסלול קורס קצינים אמר הרמטכ"ל כי  " יש לנו יכולות לחימה טובות אך גם האויב מתכונן "
 הרמטכ"ל ,  רב אלוף גבי אשכנזי ,  הזהיר היום  ( שלישי )  מפני התלקחות אפשרית בגבולות המדינה ,  הן בגזרה הצפונית והן בזו הדרומית : " השקט בגבולות ,  גם בצפון וגם בדרום הוא שביר :  האויב שם מתכונן והשקט הוא מאוד שביר ".  
הרמטכ"ל דיבר בסיום תרגיל משולב של זרועות היבשה והאוויר לסיכום מסלול קורס קצינים של זרועות היבשה בשיזפון ,  בו אמר לצוערים כי מוכנותם היא שתאפשר לצה"ל להשלים את ההיערכות למשימה : " יכול להיות שניקלע להתדרדרות וזה יהיה בתקופה שלכם .  הציפייה שלי שאת מה שראיתם כאן תדעו להפעיל וליישם הלכה למעשה .  גם אנחנו לא שוקטים על השמרים ,  צה"ל מתעצם ויש לנו יכולות לחימה מהטובות בעולם אך כל זה יהיה אוסף של ברזלים אם לא נדע להשתמש בהם נכון ".  
" במציאות של היום ",  אמר אשכנזי , " עם ישראל מצפה מאיתנו ,  במידה שיש איום עליו ,  להסיר אותו ,  הלכה למעשה ,  בדיוק כמו ב"עופרת יצוקה "  ובהחלט יש לו אמון שאנחנו מסוגלים לעשות כן .  אני גם סומך עליכם וגם בוטח בכם .  אנחנו צריכים להבין את גודל האחריות שמונחת על כתפינו כולנו ,  בעת הזו ,  למצות את היכולות והאמצעים ולהיות מוכנים להוביל במידה ונידרש ". 
דבריו נאמרו בין היתר גם על רקע איתור חביות הנפץ בימים האחרונים בחופי הארץ כמו גם איומי חמאס לנקום על חיסולו של בכיר הארגון בדובאי ,  אשר יוחס בימים האחרונים ע"י בכירי חמאס לישראל ולארגון המוסד .
 
הרמטכ"ל : " השקט בגבולות שביר ביותר "
 רב אלוף גבי אשכנזי מזהיר מפני התלקחות מול חמאס מדרום וחיזבאללה מצפון .  בטקס סיכום מסלול קורס קצינים אמר הרמטכ"ל כי  " יש לנו יכולות לחימה טובות אך גם האויב מתכונן "
 
