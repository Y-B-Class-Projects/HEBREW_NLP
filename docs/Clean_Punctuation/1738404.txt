מהי מלחמת מטבעות ?  
 >  >  שר האוצר של ברזיל ,  גואידו מנטגה ,  אמר בשבוע שעבר כי העולם נמצא  " במלחמת מטבעות ".  המלחמה שעליה הוא מדבר היא מאבקן של מדינות רבות בעוצמת מטבעותיהן ,  עוצמה הפוגעת בתחרותיות שלהן .  הדבר ניכר בייחוד בקרב מדינות הנסמכות על יצוא .  שער מטבע מקומי חזק מדי הופך את הסחורות והשירותים של החברות המקומיות ליקרים יותר מחוץ למדינותיהן ,  ולחלופין פוגע ברווחיות הכנסותיהן ממדינות זרות כאשר הן מוחזרות לשוק הבית .  סין מנסה לשמור על תחרותיותן של החברות הסיניות באמצעות הגבלת המסחר ביואן ,  המטבע המקומי ,  זה שנים רבות .  עד 2005 היה היואן מקובע לדולר ,  אך באותה שנה החליט הממשל הסיני להרחיב את רצועת המסחר של המטבע ,  ולתת לו להיסחר מול סל מטבעות ,  מה שהגביר את ניודו .  בעת המשבר שוב קיבע הממשל את שער היואן לדולר ,  אך לפני כמה חודשים שיחרר אותו ,  מה שאיפשר התחזקות מהירה של המטבע .  ארה"ב מנהלת מאבק עז נגד מדיניות זו כבר שנים רבות ,  אך למרות הלחץ ,  באחרונה דווקא הצטרפו כמה מדינות למגמה של התערבות בשוק המט"ח ,  בהן יפן ,  שעשתה זאת בספטמבר .
 
מהי מלחמת מטבעות ?  
nan
