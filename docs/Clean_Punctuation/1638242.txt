 " ישראל במגמת יציאה מהמשבר הכלכלי "
 מדדי הרצליה לחוסן לאומי ,  מצביעים על שיפור יחסי בכלכלת ישראל בהשוואה ליתר כלכלות מדינות ה-OECD .  למרות זאת ישראל נמצאת במקום ה-21 מבין 31 המדינות הנבדקות 
" מדינת ישראל נמצאת במגמת יציאה מהמשבר הכלכלי ",  כך עולה מסיכום ממצאי מדדי הרצליה לחוסן לאומי לשנת 2009 ,  כפי שהוצגו בדו"ח שפרסם היום  ( ראשון )  פרופ' רפי מלניק בכנס הרצליה .  
מדדי הרצליה מתייחסים לחוסן הלאומי של ישראל במימד הכלכלי ,  הפוליטי והחברתי .  המדדים הללו מאפשרים לבצע השוואה בין 31 מדינות הנבדקות - ישראל ,  26 מדינות הארגון לשיתוף פעולה ופיתוח כלכלי  ( OECD )  וארבע מדינות נוספות באיזור - אירן ,  ירדן ,  מצרים וסוריה .  
המימד הכלכלי מצביע על שיפור קטן ,  שבא לידי ביטוי בגידול התוצר הלאומי ,  על אף הירידה שחלה בתוצר העולמי .  כמו כן מן הנתונים עולה כי נרשמה עלייה מתונה בלבד בשיעור הבלתי מועסקים לעומת עלייה ניכרת בשיעור הבלתי מועסקים בכלכלות המערב .  למרות השיפור במצבה הכלכלי של ישראל וסגירת הפער בינה ובין מדינות אחרות ,  לא חל בשנת 2009 שיפור במיקומה היחסי ,  והיא דורגה במקום ה-21 בין 31 המדינות הנבדקות .
 במימד החברתי נרשם שיפור מסוים ,  המצטרף למגמת העלייה שנמדדה ב-2007 .  לדברי מלניק , " התפתחות זו מסמנת את הפסקת ההרעה שהתרחשה בשנים האחרונות במימד זה ",  אך הוסיף כי מצד שני השיפור הכלכלי עדיין לא חלחל לגמרי לתחום החברתי .  כתוצאה מכך במימד זה שיפרה ישראל את מיקומה היחסי במקום אחד בלבד ,  והגיעה למקום ה-22 .
 לפי מלניק ,  היציאה מהמשבר מחייבת את הממשלה לעצב מדיניות שתתמודד ישירות עם הבעיות החברתיות ,  שכן  " נראה כי אין די בכוחות השוק .  המדיניות החברתית חייבת להשלים את המדיניות הכלכלית .  כדי לשמר את ההישגים בתחום הכלכלי ולשפר את החוסן הכלכלי יש להתמודד עם הבעיות החברתיות על ידי שינוי סדרי העדיפויות בהוצאה הלאומית ".  

" ישראל במגמת יציאה מהמשבר הכלכלי "
 מדדי הרצליה לחוסן לאומי ,  מצביעים על שיפור יחסי בכלכלת ישראל בהשוואה ליתר כלכלות מדינות ה-OECD .  למרות זאת ישראל נמצאת במקום ה-21 מבין 31 המדינות הנבדקות

