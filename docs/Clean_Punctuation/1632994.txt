רפי גוזלן ,  לידר שוקי הון :  צופים לעלייה של 1.8% באינפלציה בשנה הקרובה 
" הגורמים העיקריים שתמכו בעלייה הגבוהה במדד ב-2009 ובראשם סעיף הדיור צפויים להתמתן באופן ניכר ב-2010 "
 מקרו גלובלי :  פתיחה מאכזבת לעונת הדו"חות לרבעון הרביעי בארה"ב מצד אלקואה וג'יי פי מורגן  ( ולמרות דו"ח חיובי מצד אינטל )  .  לאחר החולשה בדו"ח התעסוקה לחודש דצמבר נרשמו גם השבוע נתוני מקרו מאכזבים בגזרת הצרכן.המכירות קמעונאיות ומדד אמון הצרכן היו חלשים מהצפוי ובמקביל נרשמה עלייה מתונה מהצפוי במדד המחירים לצרכן .  כל אלה הובילו לביקושים גבוהים בהנפקות הממשלתיות והובילו לירידת תשואות ניכרת בשוק האג"ח הממשלתיות.מקרו ישראל :  בנק ישראל העלה את תחזית הצמיחה ל-2010 ל-3.5% מ-2.5% קודם לכן . " הנחת צמיחת הסחר סבירה בעינינו אך התחזית לגידול בצריכה הפרטית בקצב של כ-5% נראית מוגזמת לנוכח שחיקת השכר הראלי הניכרת בשנתיים האחרונות ",  אומר רפי גוזלן ,  אסטרטג המקרו של לידר שוקי הון .  נמשך השיפור בנתוני סחר החוץ ומגמה זו צפויה להימשך לפחות עד למחצית הראשונה של השנה.הירידה המתונה ביבוא מוצרי בני קיימא מגבילה את פוטנציאל ההתאוששות בהשוואה ליציאה מהמיתון הקודם.מדיניות פיסקלית :  העלייה בהכנסות ממיסים צפויה להימשך גם ב-2010 ,  אך תמהיל הצמיחה תומך בעלייה מתונה יחסית בהשוואה ליציאה מהמיתון הקודם.הגירעון ב-2010 צפוי להסתכם בכ-4.5% תוצר ,  כאשר תחת הנחה זו צפוי הגיוס המקומי נטו להיות נמוך באופן ניכר  ( כ-18 מיליארד שקל )  מאשר ב-2009 ולהפחית בצורה משמעותית מן הלחץ על שוק האג"ח הממשלתיות.אינפלציה :  מדד דצמבר הפתיע כאשר נותר ללא שינוי לעומת הקונצנזוס לעלייה של 0.3% . " מעבר להפתעה עצמה אנו מייחסים חשיבות גבוהה יותר לסיבה שהביאה לכך והיא הירידה בסעיף הדיור ,  אומר גוזלן . " הצפי להתמתנות ניכרת בסעיף זה ב-2010 מהווה את אחת הסיבות העיקריות לכך שאנו מעריכים עלייה מתונה באינפלציה בשנה הקרובה .  האינפלציה ברבעון הראשון של השנה צפויה להסתכם בשיעור שלילי של כ-0.6% ואילו במבט ל-2010 אנו מצפים לעלייה של כ-1.8% במדד ",  גוזלן מוסיף.מדיניות מוניטרית :  ההפתעה כלפי מטה במדד דצמבר ,  הירידה בציפיות לאינפלציה והתחזקות השקל מאז החלטת הריבית הקודמת יובילו להערכת לידר שוקי הון להותרת הריבית ללא שינוי בסוף החודש.שוק האג"חירידת התשואות לט"א בארה"ב והתמתנות הציפיות להעלאת הריבית המקומית יובילו לירידת תשואות בשוק המקומי.תוואי הריבית האגרסיבי המגולם בעקום השקלי מוסיף לתמוך בירידת תשואות בטווח בינוני-ארוך לפדיון .  מידת ההתאמה של תוואי הריבית בחלק הקצר של העקום מוגבלת למדיי כך שעיקר ההתאמה צפויה להגיע דווקא מהטווח הבינוני.בעקבות מדד דצמבר שוק האג"ח צפוי לבצע ירידת מדרגה נוספת בציפיות לאינפלציה ולכן בלידר מוסיפים להעדיף את האפיק השקלי על פני הצמוד לכל אורך העקום .
 
רפי גוזלן ,  לידר שוקי הון :  צופים לעלייה של 1.8% באינפלציה בשנה הקרובה 
" הגורמים העיקריים שתמכו בעלייה הגבוהה במדד ב-2009 ובראשם סעיף הדיור צפויים להתמתן באופן ניכר ב-2010 "
 
