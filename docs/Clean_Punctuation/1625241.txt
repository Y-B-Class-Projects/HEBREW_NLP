גן גורים
עובד אלחליבי מתלבט איך להתייחס לגני חיות .  האם זו כליאה ?  האם זו חוויה נפלאה ?  האם זו הצלת חיים ,  או דיכאון ?  בואו תחליטו אתם
הילדים שלי מתחננים שאקח אותם בשבת לגן החיות ." אבא ,  ההורים של ספיר לקחו אותה בשבת ,  והיא סיפרה לי שהיא נהנתה כל כך וליטפה עז ,  ונתנה לקופים לאכול בוטנים ,  והקופים משכו לה את הבוטנים מהיד ,  והיא נגעה בהם !  אבא ,  אני רוצה גם שתיקח אותי לגן חיות ".  
ניסיתי לשכנע אותה שנלך בשבת ללונה פארק .  כמה כיף יהיה לעלות על הרכבת הרים ,  ולצחוק על אבא אחרי שהוא מקיא את נשמתו .  אבל לא ,  היא רוצה לגן חיות ,  וכבר הצליחה להדליק את שני האחים הקטנים שלה . " בואו תראו את התמונות של ספיר בפייסבוק ,  אתם חייבים לראות את התמונה שהיא מצטלמת עם נחש ענקי עליה ".  אני חייב לשכנע אותה לרדת מהעניין . 
" תמר ,  איך היית מרגישה אם היו שמים אותי בתוך כלוב ?  לא ,  אני לא מנסה להתחמק מלקחת אתכם בשבת לגן חיות ,  אני פשוט מנסה להסביר לך שהחיות שם סובלות .  הן סגורות בשטח קטן מאוד כל החיים ,  במקום להיות חופשיות .  את יודעת שפיל רגיל ללכת עד עשרות קילומטרים כל יום ,  ובגן חיות בקושי יש לו כוח לזוז ?  זה ידוע שחיות שנמצאות בתנאי שבי מתנהגות אחרת מאשר היו מתנהגות אילו היו בטבע .  
את יודעת שדובי פנדה לא מסוגלות לעשות רבייה בתנאי שבי ?  את הרי יודעת שבגן החיות משנים לחיות את אורח החיים .  עטלפים למשל ,  רגילים לחיות בלילה .  מה עושים כדי שהמבקרים יראו אותם מתעופפים ביום ?  במשך היום מחשיכים את התא שלהם כדי שיחשבו שלילה ,  ובלילה מאירים את התא שלהם כדי שיחשבו שיום .  
לא ,  אני לא מנסה לבלבל אותך ,  ככה זה באמת .  מה הדברים הטובים בגן חיות ?  שהם בכל זאת דואגים לטיפול רפואי טוב לחיות ,  ושבשנים האחרונות כבר לא לוקחים חיות מהטבע ,  אלא מעבירים את הגורים בין גני החיות ,  ושיש שמירה על זנים בסכנת הכחדה .  אבל עדיין זה לא אותו דבר כמו לראות את החיות כמו שהן באמת בטבע .  איפה יש חיות בטבע בתל אביב ?  את צודקת ,  אין כל כך ,  אבל אפשר להסתכל בערוצי הטבע בטלוויזיה ,  שם רואים את החיות כמו שהן באמת ,  לא סגורות מאחורי כלוב .  אני יודע שאפילו הארי פוטר גילה שהוא קוסם כשהוא דיבר עם נחש בגן חיות .  אבל החיות שם נמצאות בשבי ,  הן סובלות ". 


גן גורים
עובד אלחליבי מתלבט איך להתייחס לגני חיות .  האם זו כליאה ?  האם זו חוויה נפלאה ?  האם זו הצלת חיים ,  או דיכאון ?  בואו תחליטו אתם

