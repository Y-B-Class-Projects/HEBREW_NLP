רייטינג שבועי :  האח הידד 
" האח הגדול "  פותח עונה חזק יותר מכל תכנית ריאלטי עד היום ותופס את שני המקומות הראשונים בטבלה השבועית .  קשת חוגגת עם חמש תכניות בעשירייה ,  רשת רק עם שתיים ,  חברת החדשות עם שלוש
לא הרבה אחרי השיאים ששברה  " מאסטר שף ",  נראה שגם תכנית הריאליטי המצליחה ביותר בשנים האחרונות , " האח הגדול ",  בדרך לנפץ את אותם שיאים בלי קושי מיוחד .
 כבר בערב הפתיחה , " האח הגדול "  הרקיעה ל-35.3% וכובשת את המקום הראשון בטבלת הרייטינג של השבוע החולף .  במקום השני ,  הפרק של מוצ"ש עם 34.3% ,  שסחף איתו גם את מהדורת חדשות השבת של ערוץ 2 לנתון שיא למהדורת חדשות - 31.3% ,  במקום השלישי .
 הרבה מאחור ,  עוד תכנית פתיחה של קשת ,  הפעם  " עובדה "  עם 23.9% ,  במקום הרביעי .  התכנית הראשונה של רשת בעשירייה היא  " רוקדים עם כוכבים "  שרושמת 22.8% ,  במקום החמישי ,  נתון דומה מאוד לשבועות האחרונים שלה ומיד אחריה ,  עם נתון זהה , " כלבוטק ",  התכנית השנייה של רשת בעשירייה .
 מהדורה מורחבת של חדשות 2 מיום ראשון שעבר ,  במקום השביעי עם 22.6% ,  הממוצע השבועי של חדשות 2 במקום התשיעי עם 22.3% ,  ביניהן  " ברוכים הבאים לבית האח הגדול "  עם 22.4% במקום השמיני ואת העשירייה סוגרת  " חיים אחרים "  עם 18.3% ,  התכנית החמישית שקשת מכניסה השבוע לעשרת המשדרים הנצפים ביותר .
 על סף הכניסה לעשר הנצפות , " אולפן שישי "  עם נתון זהה למקום העשירי - 18.3% ,  מול תכנית הבכורה של המהדורה המחודשת של ערוץ 10 לליל שבת , " השבוע "  עם גיא זהר ,  לה כנראה יקח עוד זמן לצבור צופים ובשבוע הראשון שלה מסתפקת ב4.5% . " יומן "  בערוץ 1 עם 5.4% .
 כרגיל ,  מאז שעלתה העונה השנייה , " היפה והחנון "  היא התכנית הנצפית ביותר בערוץ 10 והשבוע היא שומרת על נתון דומה לשבוע שעבר ,  15.6% ,  במקום ה-15 .  חדשות 10 עם ממוצע שבועי של 11.3% ומשחק הכדורסל של מכבי תל אביב ביורוליג רושם 10.8% .
" תכנית חיסכון "  עם ממוצע של 12.2% , " אולפן לילה "  עם 11.6% .
 
רייטינג שבועי :  האח הידד 
" האח הגדול "  פותח עונה חזק יותר מכל תכנית ריאלטי עד היום ותופס את שני המקומות הראשונים בטבלה השבועית .  קשת חוגגת עם חמש תכניות בעשירייה ,  רשת רק עם שתיים ,  חברת החדשות עם שלוש

