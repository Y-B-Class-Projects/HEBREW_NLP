נטוויז'ן עתרה לבג"ץ נגד משרד התקשורת :  אל תאפשרו ל-HOT להיכנס לשוק האינטרנט 
קצרים
 >  >  חברת האינטרנט 013 נטוויז'ן הודיעה אתמול כי עתרה לבג"ץ נגד משרד התקשורת .  נטוויז'ן דורשת שמשרד התקשורת לא ייתן ל-hot רישיון isp  ( אספקת אינטרנט )  כפי שמתכנן המשרד לעשות בקרוב .  בעתירה ,  שהוגשה על ידי עו"ד יוסי אשכנזי ממשרד הרצוג-פוקס-נאמן ,  טוענת נטוויז'ן כי להענקת רישיון לאספקת אינטרנט ל-hot יש השלכות קריטיות על שוק התקשורת המקומי ,  ולטענת החברה הרישיון עומד להינתן לה , " תוך פגמים מינהליים קשים שנפלו בהליכי קבלת ההחלטות במשרד ,  ללא ביסוס או בחינה כלשהם של ההשפעות האפשריות על התחרות בענף ".   מנכ"ל 013 נטוויז'ן ,  ריצ'רד הנטר ,  מסר : " מתן רישיון isp ל-hot קודם ליצירת שוק סיטוני בישראל בתחום התשתית ,  יקנה לה יתרון תחרותי בלתי הוגן ,  המהווה אפליה פסולה ,  והוא עתיד לפגוע בתחרות בתחום האינטרנט שלא לטובת ציבור הצרכנים ".  משרד התקשורת לא העביר את תגובתו עד סגירת הגיליון .
 
נטוויז'ן עתרה לבג"ץ נגד משרד התקשורת :  אל תאפשרו ל-HOT להיכנס לשוק האינטרנט 
קצרים

