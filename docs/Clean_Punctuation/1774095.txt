לבני : " הרשעת קצב תחזק את החברה הישראלית "
 יו"ר האופוזיציה ,  ציפי לבני ,  התייחסה לפני זמן קצר  ( חמישי )  להרשעתו של נשיא המדינה לשעבר ,  משה קצב ,  בעבירות של אונס ,  מעשים מגונים ,  הטרדה מינית ושיבוש הליכי משפט .  בכנס שנערך במרכז האוניברסיטאי באריאל נושא פוליטיקה ותקשורת ,  אמרה לבני כי  " יום שבו נבחר ציבור מורשע בעבירות אונס הוא לא יום פשוט למדינת ישראל .  החלטת בית המשפט מעבירה מסר ברור ביחס לנבחרי הציבור בישראל אך חשוב מכך היא מעבירה מסר לקורבנות - בזמן האחרון החלה להיות תחושה שזה נשים נגד גברים - זה לא .  זה עניין בין קורבנות לאלה שמנצלים אותן ,  מטרידים אותן ,  אונסים אותן ,  מנצלים את חולשתן .  המסר שיוצא מבית המשפט היום יחזק את החברה הישראלית - הוא לא פשוט וודאי שאין בצידו שמחה לאף אחד .  המסר הזה צריך לחזק את החלקים החלשים בחברה הישראלית - גם נשים וגם כל מי שמוצא עצמו קורבן לעבירה ". 

לבני : " הרשעת קצב תחזק את החברה הישראלית "
 nan
