פיטר רוט  - " לורן "
 באמצע הקלטות אלבום הסולו השני שלו ,  הבין פיטר רוט שהוא צריך לעזוב הכל ולהקליט אלבום שלם משיריו של שמוליק צ'יזיק ,  מהמוזיקאים המרתקים שחיו בישראל .  קבלו את הסינגל הראשון 
פיטר רוט ,  אחד המוזיקאים העסוקים בישראל ,  חוזר עם אלבום סולו שני שיוקדש לשירי שמוליק צ'יזיק ז"ל ,  מהכותבים והמלחינים המבריקים שהיו לפופ הישראלי  ( "רוצי שמוליק ",   " אף אחד לא מזיל דמעה ",   " בחברה להגנת הטבע ")  .  צ'יזיק הלך לעולמו בשנת 1987 והוא בן 42 בלבד ,  לאחר שנים בהן סבל ממצב נפשי קשה ואף אושפז בשל מצבו .  
רוט מבצע באלבום שירים שהולחנו לראשונה עבור הפרויקט וכן יבצע שירים של צ'יזיק שהולחנו על ידי אחרים בעבר .  הסינגל הראשון מתוכו , " לורן "  רואה אור היום  ( רביעי )  .  את השיר הלחין יזהר אשדות ,  שהפיק מוזיקלית את האלבום . 
" בשנת 84 כשהייתי בן 10 ,  היה שיר אחד שתפס אותי חזק ,  זה היה 'אף אחד לא מזיל דמעה' ",  מספר רוט . " לא ידעתי מי שר  ,  כתב ,  או הלחין אותו ,  אבל משהו בהגשה ובקול הממש לא מהוקצע ריגש אותי גם בתור ילד .  ב-2006  ,  22 שנים מאוחר יותר הקלטתי את השיר מחדש באלבום משותף לאריק איינשטיין ולי .  זאת היתה עבורי הנקודה בזמן בה התחלתי להתעניין בצ'יזיק ".  
" מצאתי את עצמי חוקר את הביוגרפיה הקצרה והלא פשוטה של האיש ",  הוסיף רוט , " המסע אליו יצאתי הוליד מפגשים מרתקים עם אהובות ישנות וחברים קרובים של צ'יזיק ,  שפתחו את לבם בפניי ואף העניקו לי טקסטים שמעולם לא נחשפו או הולחנו .  למרות שהייתי עמוק בתהליך של הקלטת אלבום סולו שני שלי ,  קול פנימי חזק הניע אותי להפסיק הכול ולהקליט אלבום משירי צ'יזיק ".  
רוט ,  שגם עובד במקביל על אלבום חדש עם מוניקה סקס שיתף באלבום את רע מוכיח על התופים ,  משה לוי  ( שניגן עם צ'יזיק )  באורגן והמונד ,  וכן את עמית יצחק .  האלבום צפוי לצאת בחודשים הקרובים ולעשות צדק עם צ'יזיק ,  שהתפרסם בעיקר בשל כתיבתו לאריאל זילבר ושדיסק שלם משיריו לא יצא מעולם .
 

פיטר רוט  - " לורן "
 באמצע הקלטות אלבום הסולו השני שלו ,  הבין פיטר רוט שהוא צריך לעזוב הכל ולהקליט אלבום שלם משיריו של שמוליק צ'יזיק ,  מהמוזיקאים המרתקים שחיו בישראל .  קבלו את הסינגל הראשון 

