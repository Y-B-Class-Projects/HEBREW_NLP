בטטה עם שפיץ
בטטות מזוגגות בחמאה ,  סירופ מייפל וג'ינג'ר ,  שמשתדכות מעולה עם יוגורט עזים .  מתכון בטוח של אהרוני
חומרים:4 בטטות בינוניות יפות ומוצקותמלח גס4 כפות עירית קצוצה דק
לרוטב:3 כפות שמן זית4 כפות חומץ בלסמישליש כוס רוטב מייפל אמיתיחצי כוס מים3 ס"מ שורש ג'ינג'ר טרי ,  קצוץ דקכף עלי טימיןכפית פלפל שחור גרוס
אופן ההכנה :
 1 .  קולפים את הבטטות בקולפן ירקות .  תוך כדי פעולת הקילוף , " מיישרים "  את צורתה של הבטטה לצורת כדור  " פוטבול "  חלק ,  עם שני קצוות מחודדים יפה .  חוצים את הבטטות לאורכן עם סכין גדולה וחדה .
 2 .  שמים את כל חומרי הרוטב בתבנית מתכת גדולה וחסינת אש ,  מניחים על להבת הכיריים הגדולה ומביאים לרתיחה .  מערבבים לרוטב הומוגני ואחיד .
 3 .  מכניסים את הבטטות לתבנית ,  עם הצד החתוך כלפי מטה ,  ומבשלים על להבה גבוהה כחמש דקות .  
4 .  מכסים את התבנית ברדיד אלומיניום ,  מהדקים ומנמיכים את הלהבה לגובה בינוני .  מניחים לכל העסק להתבשל כעשרים-שלושים דקות  ( תלוי בגודל הבטטות )  ,  עד שהבטטות רכות מעט וכמעט מוכנות לאכילה .  מרטיבים גם את החלק העליון של הבטטות ברוטב ,  שבינתיים הסמיך כתוצאה מהבישול .  
5 .  מגבירים שוב את האש ,  מטלטלים מעט את התבנית ,  שיזוזו מעט הבטטות וישתכשכו ברוטב הסמיך ,  וממשיכים לבשל על להבה גבוהה עד שהרוטב שבתבנית נעשה ממש סמיך ,  כמו קרמל מבריק ומבעבע ,  והחלק התחתון של הבטטות שזוף ומזוגג .  
6 .  מוציאים את הבטטות מהתבנית ומניחים אותן על כלי הגשה עם הצד החתוך שלהן כלפי מעלה .  כל שנותר לעשות ,  הוא לפזר על חצאי הבטטות מלח גס ומעט עירית קצוצה ,  ולהגיש ,  מומלץ לצד יוגורט עזים .
 
בטטה עם שפיץ
בטטות מזוגגות בחמאה ,  סירופ מייפל וג'ינג'ר ,  שמשתדכות מעולה עם יוגורט עזים .  מתכון בטוח של אהרוני

