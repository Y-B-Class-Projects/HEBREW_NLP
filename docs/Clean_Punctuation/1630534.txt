חשש בבני יהודה :  גארידו עשוי להחמיץ את מכבי תל אביב
בקבוצה מקווים שהבלם סובל רק ממתיחה חזקה ולא מקרע בשריר .  שבחים לקדוש : "  אם לא הוא ,  לא היינו יוצאים עם נקודה "
 מלבד האכזבה מתוצאת המשחק  ( 2:2 )  נגד מכבי אחי נצרת אמש  ( שבת )  במחזור ה-17 של ליגת העל ,  נוסף היום חשש בבני יהודה שהבלם הקולומביאני איבן גארידו יחמיץ את המשחק נגד מכבי תל אביב במחזור הבא בגלל פציעה .  גארידו שיחק בדקות האחרונות עם כאבים ברגלו כתוצאה ממתיחה חזקה בשרירי הירך האחורי עד שנאלץ להתחלף בדקה ה-84 ,  כשחסן אבו זייד נכנס במקומו .
 היום יעבור הבלם בדיקה ,  ובקבוצה מקווים שהוא לא סובל מקרע בשריר וכי מדובר רק במתיחה חזקה .  המשחק נגד מכבי ייערך ביום שבת ,  כפי שנקבע היום ,  ולא בכפי שחשבו תחילה במועדון ,  כך שלבלם לא יהיו יומיים נוספים של מנוחה והחלמה במקרה של מתיחה חזקה .
 בצוות הרפואי מעריכים שגם אחרי ממצאי הבדיקה היום יהיה קשה עדיין לקבוע מה מצבו של גארידו ,  ויהיה צורך להמתין לפחות עד יום שני בבוקר על מנת לקבל אבחנה מדויקת יותר .  בכל מקרה ,  למשחק הבא יחזור לסגל הבלם דין מורי ,  שסיים לרצות עונש הרחקה .  במידה שגארידו לא ישחק ,  הרי ששני בוגרי מחלקת הנוער של המועדון ,  דין מורי וניצן אהרונוביץ' ,  צפויים לשתף פעולה בצוותא כבלמים במרכז ההגנה של גיא לוזון .
 במועדון עדיין מנסים להבין כיצד הצליחה הקבוצה לשמוט יתרון בן שני שערים ולספוג צמד בארבע הדקות האחרונות במשחק בעילוט ,  מה שמנע מהזהובים להשיג שלוש נקודות חשובות שיכלו לעזור לקבוצה להתבסס בצמרת הגבוהה ,  שבוע לפני המשחק נגד מכבי תל אביב .
 היחיד שקצר מחמאות בקבוצה הוא השוער רן קדוש ,  שהציג יכולת נפלאה בין הקורות והציל את הקבוצה מהפסד .  קדוש ממלא את מקומו של הניגרי דלה איינוגבה ,  שנמצא עם נבחרתו באליפות אפריקה ,  ובצוות המקצועי הביעו סיפוק מהופעתו של השוער הצעיר .
" למען האמת לא הגיעה לנו אפילו נקודה ",  אמר אחד משחקני הקבוצה לוואלה !  ספורט . " נצרת הייתה הרבה יותר טובה מאיתנו והגיעה להרבה מצבים .  אם לא היכולת הטובה של קדוש בשער ,  לא היינו יוצאים עם נקודה ". 

חשש בבני יהודה :  גארידו עשוי להחמיץ את מכבי תל אביב
בקבוצה מקווים שהבלם סובל רק ממתיחה חזקה ולא מקרע בשריר .  שבחים לקדוש : "  אם לא הוא ,  לא היינו יוצאים עם נקודה "
 
