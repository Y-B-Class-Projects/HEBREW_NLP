אסד : " נעמוד לצד לבנון אם ישראל תתקוף "
 נשיא סוריה בשאר אסד דן עם יו"ר הפרלמנט הלבנוני והבטיח לו כי ארצו תעמוד לצד לבנון במידה שזו תותקף על ידי ישראל .  גם בחיזבאללה מצטרפים לאיומים : " גרמנו לישראל לחיות בחשש וחרדה ,  כל ערי ישראל נמצאות תחת איום "
 נשיא סוריה בשאר אסד נפגש היום  ( ראשון )  בדמשק עם יושב ראש הפרלמנט הלבנוני נביה ברי ודן עימו ב"איומים הישראלים החוזרים ונשנים נגד מדינות האזור ".  סוכנות הידיעות הסורית הרשמית דיווחה כי השניים דנו גם ב"קיצוניות הישראלית שמטרתה לחסל כל הזדמנות להשכין שלום ,  באמצעות הצתת מלחמות באזור והכנסתו אל הלא-נודע ".  עוד דווח כי אסד הבהיר לברי כי סוריה תעמוד לצד לבנון אם זו תותקף על ידי ישראל .
 התבטאותו של אסד באה על רקע החלפת המהלומות המילוליות בין סוריה לישראל ,  והתבטאותו החריפה של שר החוץ אביגדור ליברמן לפיה במלחמה הבאה סוריה תפסיד ואסד יפסיד את השלטון .
 גם ארגון החיזבאללה הצטרף לאיומים שמגיעים מהצפון .  בכיר חיזבאללה וחבר מועצת ה'שורא' של הארגון ,  השייח מוחמד יזבכ ,  אמר היום כי כל הערים בישראל נמצאות תחת הטילים של ארגונו .  בטקס אזכרה שנערך בעיירה טאריא שבנפת בעל-בכ ,  אמר השייח יזבכ עוד כי ההחלטה לפתוח במלחמה נגד לבנון או ההחלטה להרגיע את העניינים  " נמצאת בידיהן של ישראל וארצות הברית ".  
" בימים האחרונים דיברו מנהיגים בישראל על אפשרות למלחמה עם סוריה ,  אך היום ישראל שינתה את התבטאויותיה וזאת משום שהיא למדה לקח מהמלחמה עם חיזבאללה ב-2006 ",  הוסיף השייח יזבכ . " על כן ,  כל הכפרים והערים בישראל נמצאות תחת האיום של חיזבאללה .  גרמנו לישראל לחיות במצב של חשש וחרדה ולאור זאת אנחנו שומעים צווחות הקוראות לפתוח במלחמה ". 
האחראי על דרום לבנון בחיזבאללה ,  השייח נביל קאווק ,  התבטא אף הוא בחריפות נגד ישראל ואמר כי  " מי שאינו רואה את הסכנה הפתאומית הנובעת מהאיומים שמשגרים מנהיגי ישראל ,  מביט דרך משקפת עם עדשות סגורות ומבצע חטא נגד המולדת בכך שהוא מתעלם מכך ".  לדבריו ,  ישראל איננה זקוקה לתירוצים על מנת לאיים במלחמה כוללת נגד לבנון והאזור כולו .
 השייח קאווק ,  הנחשב לאחד הבכירים בחיזבאללה ,  הבהיר כי האיומים אינם מפחידים את ארגונו : " אם ישראל תתקיף את לבנון ,  'כיפת הברזל' הישראלית תנופץ על ידי האגרוף של חיזבאללה ".  הוא אמר כי האיומים הישראלים  " מטביעים את הישראלים בים של פחד מפני תגובת חיזבאללה וסוריה ",  זאת משום שהישראלים  " איבדו אמון ביכולת של צבאם להגן עליהם ". 

אסד : " נעמוד לצד לבנון אם ישראל תתקוף "
 נשיא סוריה בשאר אסד דן עם יו"ר הפרלמנט הלבנוני והבטיח לו כי ארצו תעמוד לצד לבנון במידה שזו תותקף על ידי ישראל .  גם בחיזבאללה מצטרפים לאיומים : " גרמנו לישראל לחיות בחשש וחרדה ,  כל ערי ישראל נמצאות תחת איום "
 
