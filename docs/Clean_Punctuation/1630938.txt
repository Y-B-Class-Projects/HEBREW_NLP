אנדרו ביינום תמורת כריס בוש ? 
השמועה החמה בארה"ב גורסת כי האלופה מעוניינת מאוד בפורוורד המצוין .  אינדיאנה סירבה לעסקת גריינג'ר - אל ג'פרסון
חודש לפני סגירת מועד ההעברות ב-NBA ,  והשמועות מתגברות .  בין קבוצות התחתית שמנסות להתחזק או לפנות את האורוות לקיץ ,  קבוצות צמרת שמנסות לעשות את הצעד הבא אל עבר התואר וסתם מנהלים משועממים ,  ניתן רק לשער שהחודש הקרוב הולך להיות עמוס בטריידים ,  החתמות ,  ובעיקר - שמועות .
 השמועה המעניינת ביותר עד כה מגיעה מעיתון הניו יורק פוסט ,  בה מדווח הכתב פיטר וסי כי האלופה ,  לוס אנג'לס לייקרס ,  שמה את עיניה על כריס בוש .  כידוע ,  כוכב טורונטו עומד להיות שחקן חופשי בקיץ הקרוב ,  ועל פי דיווחים שונים הראפטורס מפחדים לאבד אותו ללא תמורה ,  ועל כן לא מן הנמנע שבשבועות הקרובים יעבור האולסטאר מקנדה לארצות הברית .
 על פי אותו דיווח ,  הלייקרס יציעו בתמורה לבוש את אנדרו ביינום ,  שפתח את העונה בצורה נהדרת ומאז חזרתו של פאו גאסול מעט נרגע .  הג'נרל מנג'ר של הראפטורס ,  בריאן קולאנג'לו ,  אמר בתגובה לשמועות : " לפרוטוקול ,  אנחנו לא מחפשים באופן אקטיבי טרייד לכריס בוש .  לא נרצה לעשות עסקה רק לשם העסקה .  אני מאמין שכריס לא יודע מה העתיד טומן בחובו ,  או מה הוא רוצה לעשות ,  כך שאנחנו עדיין במשחק בכל הנוגע לשוק השחקנים החופשיים ".  
 *  ומעסקה שאולי תוצע ,  לעסקה שכבר הוצעה ,  על פי דיווח נוסף .  רשת יאהו טענה אמש כי מינסוטה הציעה את אל ג'פרסון לאינדיאנה בתמורה לדני גריינג'ר ,  אלא שהטרייד ירד במהירות מהשולחן .  הטימברוולבס ,  שככל הנראה השלימו עם ההנחה שהקו הקדמי של ג'פרסון וקווין לאב יתקשה לתפקד מבחינה הגנתית בליגה ,  מחפשים אלטרנטיבות ,  אלא שהפייסרס ,  מצידם ,  סירבו לוותר על הסמול פורוורד הנהדר ,  שחוזר בימים האחרונים מפציעה שהשביתה אותו לחודשיים מהמגרשים .  
 *  קליבלנד ממשיכה להביע עניין רב בפורוורד של וושינגטון ,  אנטואן ג'יימיסון ,  וככל הנראה תציע בתמורה את החוזה הנגמר של זידרונאס אילגאוסקאס כבסיס לעסקה .  מועמד נוסף לחזק את הקו הקדמי של הקאבס הוא טרוי מרפי ,  פורוורד אינדיאנה .
 
אנדרו ביינום תמורת כריס בוש ? 
השמועה החמה בארה"ב גורסת כי האלופה מעוניינת מאוד בפורוורד המצוין .  אינדיאנה סירבה לעסקת גריינג'ר - אל ג'פרסון

