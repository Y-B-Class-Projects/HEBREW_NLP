ח"כ כץ : " הנהלת רשות השידור עוברת על החוק "
 דיון סוער בוועדת העבודה והרווחה של הכנסת בנושא הסכמי העבודה המתגבשים ברשות השידור .  איתי לנדסברג : " אם חלילה תיחתם הרפורמה ,  רשות השידור תחוסל ".  שקלאר : " לא נפר חוק "
 בדיון סוער בנושא הסכמי העבודה המתגבשים ברשות השידור ,  אשר התקיים היום בוועדת העבודה ,  הרווחה והבריאות של הכנסת ,  אמר יו"ר הוועדה ,  ח"כ חיים כץ  ( ליכוד )  : " יש 13 ועדים המייצגים את עובדי רשות השידור מול ההנהלה .  זה המון .  אי אפשר לנהל כך משא ומתן שיביא לתוצאות שירצו הן את העובדים והן את ההנהלה ,  תוך שימור צביונה ואיתנותה הפיננסית של רשות השידור .  אני ממליץ לוועדים השונים ברשות להתאחד לכדי ועד אחד מרוכז ומסודר ,  ורק כך יימנעו הסכמים מפלים ושביתות ".  
במהלך הדיון תקפו נציגי הוועדים השונים את אגודת העיתונאים בירושלים ,  אשר חתמה על הסכם עבודה מול הנהלת רשות השידור ,  ובכך קבעה ,  לטענתם ,  תקדים בקביעת תנאים שאינם מקובלים בהכרח על כלל העובדים ברשות .
 איתי לנדסברג ,  מנהל מחלקת התעודה בערוץ 1 ועורך  " מבט שני "  אמר בדיון : " אם חלילה תיחתם הרפורמה ,  רשות השידור תחוסל ;  שלא יספרו לי שאין כסף  מקימים ערוץ הסברה בתקציב אדיר על חשבון תקציב העובדים ,  חותמים עם ההתאחדות לכדורגל על חוזה שידור בסך 15 מיליון שקלים  ולנו ,  העובדים ,  לא נשאר כסף לשעות נוספות ,  אחרי שמסיימים את יומנו באחת בלילה ". 
עובדי רשות השידור הבהירו כי יש עובדים המועסקים בשכר גלובלי ,  הכולל שעות נוספות ,  אשר עומד על 5,600 שקלים בחודש ואף פחות מכך .  ח"כ חיים כץ בתגובה : " זה ניצול עובדים ,  זה אסור ומנוגד לחוק ".  ח"כ שלי יחימוביץ'  ( עבודה )  הוסיפה : " התיקון לחוק הגנת השכר שיזמתי אוסר על העסקה בשעות נוספות מבלי לשלם עליהן ,  גם בשכר גלובלי .  בתי הדין קבעו שזה מותר רק במקרים של שכר גבוה במיוחד .  כשאני הרווחתי 54 אלף שקלים בערוץ 2 בשכר בכירים ,  מותר היה להעסיק אותי גם בשבת בלא תמורה ,  ובצדק רב .  אבל להעסיק עובד בשכר של 5,600 שקלים ולחייב אותו לעבוד לילות כימים זו עבירה על החוק וניצול ".  
ח"כ אילן גילאון  ( מרצ )  אמר : " אני מבין שרוצים יעילות ורוצים חיסכון ברשות השידור ,  אבל אנחנו דואגים גם לעובדים עצמם ונמשיך לעקוב אחר ההתפתחויות .  בינתיים אני מתרשם שיש לנו ממה להיות מוטרדים ". 
יו"ר הוועדה ח"כ כץ סיכם את הדיון ,  ואמר : " אני מציע להנהלת רשות השידור לגשת למשרד האוצר ולהציע להם לאפשר לעובדים המעוניינים לפרוש מרצון לעשות כן ,  מבלי שהאוצר יתנה את המהלך באישור הרפורמה כולה .  בנוסף ,  הוועדה בראשותי מוכנה לשבת עם כל ועד מהרשות בנפרד ,  לעבור יחד על ההסכמים ולנסות לגבש פתרון .  נוכל גם להעביר ליו"ר ההסתדרות עופר עיני את המסר שלא כל עובדי רשות השידור מרוצים מההסכמים המוצעים ". 
מוטי שקלאר ,  מנכ"ל רשות השידור ,  אמר בתגובה : " מדובר בדיון ענייני בו כל אחד הציג את עמדותיו ביחס לרפורמה .  חלק מהוועדים לא מרוצים מהגופים המייצגים אותם במשא ומתן ,  אנחנו נאמנים לגופים היציגים שאנו עובדים מולם .  עבודתנו ביחס להסכמי השכר נעשית בעבודה צמודה מול היועץ המשפטי והפרקליטות ,  לא נפר חוק  כמובן שההסכם תואם לרוח החוק ". 
רן אפרתי יו"ר ועד הטכנאים ברדיו אמר בתגובה : " אני קורא לתת לפורשים לפרוש לאלתר ואנו מצטרפים לח"כ כץ ,  אסור להחזיק את מי שרוצה לפרוש כבן ערובה לרפורמה .  לצערנו כבר ראינו מה קורה כאשר מתנים את העברת הכספים הנדרשים בקיומה של רפורמה ". 
דני זקן ,  יו"ר אגודת העיתונאים בירושלים : " הסכם השכר החדש הוא זה שנועד לפתור את בעיית החוקיות של ההסכמים הישנים ". 

ח"כ כץ : " הנהלת רשות השידור עוברת על החוק "
 דיון סוער בוועדת העבודה והרווחה של הכנסת בנושא הסכמי העבודה המתגבשים ברשות השידור .  איתי לנדסברג : " אם חלילה תיחתם הרפורמה ,  רשות השידור תחוסל ".  שקלאר : " לא נפר חוק "
 
