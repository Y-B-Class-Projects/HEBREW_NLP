לפחות בברצלונה - גוגל עושה באזז
באופן לא יותר מפתיע - את מרבית תשומת הלב בכנס הסלולר השנתי בברצלונה גנבה חברת גוגל - כשלצידה גם מיקרוסופט ובלאקברי לא מפסיקות להפתיע .  אפילו בביתנים הישראלים נרשמה תנועה .  שלומי גוטמן העביר לנו דיווח ישר מהסמארטפון
לא צריך להסתובב יותר מדי בין הדוכנים בתערוכה השנתית של עולם הסלולר כדי להבין - הבשורה על פי ברצלונה היא גוגל ,  שוב גוגל :  למרות הבאז שלא ממש עושה יותר מאשר קצת באז תקשורתי ,  מצליחה האימפריה האינטרנטית לכבוש עוד נישה בכנס היוקרתי .
 האנדרואיד ,  מערכת ההפעלה לסלולאר של גוגל שמעוררת הרבה עניין ,  מראה סימנים ראשונים אצל יצרנים כמו סוני אריקסון וחברות נוספות ,  בהן כאלה שעד עתה ייצרו מכשירים די פרימיטיביים .  דווקא האנדרואיד תאפשר להם לספק לצרכן סל מכשירים מתקדמים ,  כשהכל נשען כמובן על גוגל - התהליך הזה יוביל בסופו של דבר לכך שכולנו נשלם פחות וההיצע ילך ויגדל .
 ההתפתחות הטכנולוגית של עולם הסלולאר לא נעצרת והיא עדיין מרשימה :  זה נשמע כמו קלישאה או מערכון שחוק אבל הטלפון הסלולארי פשוט יכול לעשות הכל .  כמעט הכל :  סמסונג השקיעה לא מעט תשומת לב במערכת הבידור הנלווית ,  עם טכנולוגיית מסך מתקדמת שאפשר לראות אפילו באור יום מלא ,  מייקרוסופט מחברת בין הסלולארי לבין מערכת ההפעלה שלה ומוסיפה המון משחקים ומוזיקה וגם ממשיכה לדחוף בכל הכוח את מנוע החיפוש בינג - ובלאקברי תמיד לוקחים הכל ברצינות והפעם מדגימים כיצד אדריכל יכול לעצב ולשנות היישר מהמכשיר את תוכניות הבניין בו המכשיר מצוי באותו הרגע ממש .  את הכותרות המרכזיות עד עתה תפס בעיקר החיבור בין נוקיה לאינטל שבשלב הראשון יתמקד במחשבים ניידים וסמארטפונים .
 אבל הקידמה לא מגיעה בלי מחיר .  מוקדם להעריך האם כל הטכנולוגיות והאפשרויות החדשות הנפרשות בפנינו מותאמות גם לרוחב הפס הקיים בעולם וגם ספציפית אצלנו בישראל .  כבר עכשיו מתגלות לא מעט בעיות טכניות שנובעות מהגידול בשימוש ברוחב הפס ובחינה מעמיקה של האפליקציות החדשות מעוררת תהיה  תוך כמה זמן נגלה שהטכנולוגיה הקדימה את עצמה ? 
מערכת הבידור החדשה של מייקרופוסט לדוגמה ,  שלוקחת קדימה את המונח  " בידור בסלולארי ",  מעבירה כמות מידע עצומה :  כל סרטון כזה דורש פי 6 משיחה קולית רגילה .  כשכמות המשתמשים הולכת וגדלה ומשך השימוש הולך וגדל נוצר כובד על הפס .  הדיבור הכי חם בכנס  ( וגם בשער של הביזנס וויק )  הוא על חברת AT & T שעומדת על סף קריסה בגלל שימוש בתכנים באמצעות האיי-פון שמכבידים על הרשת וגורמים לתקלות בכל רחבי ארה"ב .  היקף השימוש בארץ עוד רחוק מזה הנרשם בארה"ב ,  כך שכרגע הכל מתקתק -אבל לא ברור האם הסטנדרט יישמר לאורך כל 2010 ובוודאי מאוחר יותר .  
ובזווית המקומית ,  כמאה חברות ישראליות הגיעו השנה לברצלונה ובראשם מאסטר הטכנולוגיה הידוע - השר פואד בן אליעזר .  בשני מתחמים מיוחדים  ( אחד של מכון היצוא )  אפשר היה לסגור עסקאות בעברית צחה .  לא רק חברות ענק הגיעו ,  אלא גם חברות קטנות יותר הצליחו לסחוף התעניינות  אמנם קשה לדעת כמה חוזים ייחתמו תחת חסותם של הקטלונים החביבים ,  אבל לפחות במונחי תנועה ,  גם הפעם הישראלים בחו"ל הצליחו לעשות הרבה רעש .
 הכותב בעלים משותף וסמנכ"ל טכנולוגיות של קבוצת שטרודל מערכות מידע וטלקום .
 
לפחות בברצלונה - גוגל עושה באזז
באופן לא יותר מפתיע - את מרבית תשומת הלב בכנס הסלולר השנתי בברצלונה גנבה חברת גוגל - כשלצידה גם מיקרוסופט ובלאקברי לא מפסיקות להפתיע .  אפילו בביתנים הישראלים נרשמה תנועה .  שלומי גוטמן העביר לנו דיווח ישר מהסמארטפון

