נובמבר בתעופה :  מהו יעד הטיסה המועדף עבור הישראלים ? 
תנועת הנוסעים בנתב"ג הגיעה לכ-811.1 אלף נוסעים בנובמבר השנה - גידול של 10.4% לעומת אשתקד
מגמת הירידה בתנועת הנוסעים מישראל בחברת התעופה טורקיש איירלנס ,  נמשכת ובנובמבר השנה הגיעה ל-15.32% לעומת נובמבר בשנה שעברה ;  החברה הטורקית הטיסה כ-26.1 אלף נוסעים בחודש החולף מנתב"ג ,  לעומת כ-30.8 אלף נוסעים בנובמבר 2009 - כך עולה מדו"ח תנועת הנוסעים בתעופה הבינלאומית בנובמבר השנה בנתב"ג ,  שפירסמה היום  ( ג' )  רשות שדות התעופה  ( רש"ת ) .נתוני הדו"ח החדש ,  עליו חתום מנהל נתב"ג ,  שמואל קנדל ,  מצביעים על כך שארבע חברות תעופה זרות - לופטהנזה ,  קונטיננל איירליינס ,  דלתא איירליינס וטורקיש איירליינס - טיפסו בנובמבר למקומות הראשונים ,  לאחר חברת אל על שבמקום הראשון ,  ודחקו את רגליהם של שאר חברות התעופה הישראליות.כך לדוגמה ,  חברת אל על הטיסה כ-289.8 אלף נוסעים בנובמבר השנה מנתב"ג - גידול של 10.3% לעומת החודש המקביל אשתקד ;  חברת ארקיע נמצאת רק במקום השישי ,  מבין חברות התעופה הפועלות בנתב"ג ,  עם מספר הנוסעים הגבוה - כ-22.9 אלף נוסעים בנובמבר השנה - גידול של 23.7% לעומת נובמבר בשנה שעברה ;  אחריה ,  במקום השביעי ,  ניצבת סאן דור - חברה בת של אל על ,  עם כ-21.9 אלף נוסעים בנובמבר השנה - גידול של 23.5% לעומת החודש המקביל אשתקד ואילו חברת ישראייר ,  תפסה רק את המקום 17 עם כ-12.6 אלף נוסעים בתעופה הבינ"ל שהטיסה בנובמבר השנה מנתב"ג - ירידה של כ-2% לעומת נובמבר 2009.תנועת הנוסעים בתעופה הבינ"ל הגיעה לכ-811.1 אלף נוסעים בנובמבר השנה בנתב"ג - גידול של 10.4% לעומת נובמבר בשנה שעברה ;  תנועת המטוסים הבינ"ל עמדה בנובמר השנה על 6,326 המראות ונחיתות - עלייה של 5.8% לעומת נובמבר 2009.היעד העיקרי להמראות ונחיתות היה שדה התעופה שרל דה גול בפריס שאליו וממנו טסו כ-55.1 אלף נוסעים - גידול של 7.68% לעומת החודש המקביל אשתקד .  המדינה בעלת נפח הפעילות הגבוהה ביותר היתה ארה"ב - כ-122.8 אלף נוסעים ,  שהיוו 15.13% מכלל הפעילות .  מבין המדינות המובילות ,  העלייה הגבוהה ביותר לעומת נובמבר שעבר ,  נרשמה בתנועת הנוסעים לאוקראינה ,  רוסיה ובולגריה .
 
נובמבר בתעופה :  מהו יעד הטיסה המועדף עבור הישראלים ? 
תנועת הנוסעים בנתב"ג הגיעה לכ-811.1 אלף נוסעים בנובמבר השנה - גידול של 10.4% לעומת אשתקד

