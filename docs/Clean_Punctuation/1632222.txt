 ! E שפיות
ג'וליאנה רנסיק ,  הפנים של ערוץ  ! E ,  מזכירה לכל המבקרים שעם כל הכבוד ל"גלובוס הזהב ",  בסוף היום זה הכל בידור .  ראיון מיוחד
ב-1944 ,  כשאיגוד העיתונאים הזרים בהוליווד יצר את פרס  " גלובוס הזהב ",  לא היה הגיוני לחשוב שטקס שלם יתחולל סביב שטיח אדום .  ערוץ E !  מעביר בימינו את הטקס במתכונת מורחבת של הכנה לשטיח האדום ,  ראיונות על השטיח האדום סביב שמות מעצבים וסיכום כולל שנותן גם את עיקרי הטקס ,  אבל בעיקר את הצלחות וכישלונות הלבוש שהיו בו  הוא זה שנתן חיים לשאלה  " את מי אתה לובש ?  "   על השטיח האדום .  
אבל בדרך הצגה זו של הטקס נוצר למעשה ניגוד מוחלט בין משמעותו לבין מטרתו הסופית ,  שהיא לתת חיזוק חיובי למצוינות ביצירה קולנועית וטלוויזיונית על ידי גוף החיצוני לברנז'ה ההוליוודית .  מה שנשאר מהמטרה הזו - ומחולל באזכורים של באדג'לי מישקה וורסאצ'ה ,  בדרך כלל על ידי מישהי משפחת ריברס ,  הילטון או קרדשיאן - היא סדרה של ריטואלים המלאים בחומר להלבנת שיניים ,  שלא דנים לרגע באיכות או באמירת היצירות המועמדות .  
אבל האופן הרדוד שבו הטקס מועבר למאות מיליוני בתים בעולם הוא דבר אחד ,  והשאלה מי יקבל את הפרס והאם יגיע לו ,  היא דבר אחר .  קחו לדוגמא את  " אווטאר ".  מוחץ קופות שעומד מול ההיסטריה הקודמת של ג'יימס קמרון , " טיטאניק ",  בתחרות מונופוליסטית צמודה סביב ה- 600 מיליארד דולר .  מצד אחד ,  יש כאן להיט קולנועי שיכול להיחשב למה ששינה את פני הקולנוע  ( או למה שהצליח לשחזר שיאים משנות התשעים בקופות בזכות טכנולוגיית הקרנה שמחייבת צופים ללכת לקולנוע )  .  ומצד שני ,  יש כאן סיפור שאף מבקר לא שיבח את העומק שלו .  אז איך ,  במקרה הזה ,  צריכים חברי איגוד העיתונאים הזרים לחלק את הפרס ?  
הכוהנת הגדולה של משטרת האופנה ושל חדשות ערוץ הבידור ,  ג'וליאנה רנסיק  ( בעלת תכנית ריאליטי משלה בה מוצגים חייה וחייו של בעלה ,  כוכב  " המתמחה "  לשעבר ביל רנסיק )  ,  חושבת שמדובר בסך הכל במה ?  נכון ,  בבידור .
" קשה להביא כמות עצומה של קהל לסרט אחד ,  אבל אי אפשר למצוא היום בן אדם אחד שלא אהב את 'אווטאר' .  אנשים הולכים לראות אותו בקולנוע שוב ושוב ,  ויש סיבה שהוא שובר שיאים .  אי אפשר להכחיש שזו דעת הצופים .  האקדמיה בהוליווד ואיגוד העיתונאים הזרים נוטים הרבה פעמים ללכת בעקבות אומנותיות של סרט ,  אבל לאחרונה אני רואה מגמה אחרת .  הם נהגו במשך שנים להתעלם ממה שיש לצופים להגיד על סרט מסוים ,  ובדרך כלל הם לא נתנו לדעה של קהל להשפיע על בחירת הסרטים הזוכים .  בסך הכל אלה טקסים פופולריים ,  שהרבה מאוד אנשים רואים בבית ,  גם את גלובוס הזהב ,  וגם את האוסקר .  ואלה בדיוק אותם האנשים שגם קובעים את מידת ההצלחה של סרט בקופות ".  
" מיליונים של אנשים מוצאים סרט מסוים מבדר ואהוב ,  ומדברים עליו .  אני חושבת שזאת אומנות .  בשבילי ,  אני הולכת לסרט כשכל מה שאני רוצה ממנו זה בידור טוב .  אני מחפשת סרט שלא ישעמם אותי למוות ,  ושאוכל לספר עליו לחברים שלי .  לפעמים אנחנו מכבידים על עצמנו בחיפוש אחרי עומק מסוים ,  אבל חייבים לזכור שזה בסך הכל בידור ,  כמו שמוזיקה אמורה לבדר אנשים .  ואם הקהל נהנה ממנו ,  אז השגת מטרה קשה ומספקת ,  ללא חשיבות של העומק שחשבת עליו בזמן שיצרת אותו .  קחי למשל את מייקל ג'קסון .  יש הרבה שאומרים שהשירים שלו הם פופ שטחי ושהמלים לא עמוקות מספיק .  אבל למי אכפת ?  מיליונים של אנשים התרגשו במשך שנים מהמוזיקה שלו .  אז מה אם הוא לא מוצרט ?  הוא השפיע על אנשים .  באותה המידה ,  אם משהו מצליח לבדר אותנו כמו 'אווטאר' ,  למה שלא ייקחו אותו ברצינות ?  "
" בעיקרון ,  הם עשו עבודה די טובה .  אבל בכנות ,  חשבתי ש'Blind Side' הוא סרט מצוין .  הוא ריגש אותי והביא אותי לדמעות ,  והוא לא נמצא ברשימת הסרטים המועמדים .  סנדרה בולוק ,  שמככבת בו ,  מועמדת כשחקנית בסרט ,  ובצדק ,  אבל הסרט עצמו הוזנח .  ראיתי אותו וראיתי את 'Up in the Air' ,  ואהבתי אותו הרבה יותר .  וזאת שוב ,  כנראה הנטייה הישנה שדיברתי עליה קודם ,  של האקדמיה לקחת סרטים בעלי אופי אומנותי יותר ולהתעלם מהסיפורים היותר רגשניים ". 
בהקשר ישיר להבחנה של אסכולת פרנקפורט בין אמנות גבוהה לבידור המוני ,  אנחנו לא מצפים מטקסי פרסים הנשלטים על ידי מבקרים להיות חופפים לטעם הקהל ,  ואיגוד העיתונאים הזרים בהוליווד ,  כמו גם האקדמיה האמריקאית לקולנוע מנסים להיות נאמנים לפרמטרים של איכות וחדשנות .  בהתאם לכך ,  הסימביוזה שקיימת בין ביקורות מהללות והצלחה בקופות אינה בדרך כלל חופפת כמו זו של ליהוק מגה-סטארי ושיאים בהכנסות .  
אפשר לראות את זה ביחס שבין סרטים שזכו בעבר ב"גלובוס "  כמו  " ינטל "  ו"השעות ",  לעומת שוברי קופות שלא בהכרח זכו בפרס דוגמת  " איירון מן "  או  " רובוטריקים 2 ".  אבל לדעתה של ג'וליאנה זה מצב שראוי שישתנה . " הבעיה היא שאף אחד לא מסתכל על מכלול שלם ",  היא מסבירה . " המבקרים מקבלים כסף בשביל לכתוב ביקורת .  אבל אם תיקחי אותם לראות את אמריקה המיינסטרימית ,  או את ישראל המיינסטרימית ,  ובקיצור  לראות את העולם האמיתי ולדבר עם אנשים רגילים ,  ולשאול אותם מה הם באמת חושבים - זה עולם אחר לגמרי .  אגב ,  לפעמים סרט נכנס לרשימת מועמדים בגלל הייפ שנמצא סביבו ,  שהמבקרים מטפחים ".  
" זה נכון ,  אבל יש גם השפעה הדדית בין המבקרים ובין הקופות .  למשל ,  יש את המקרה של 'החיים היפים' של בניני ,  שהתחיל מסרט איטלקי קטן ,  ומדובר בסיפור יפהפה ומרגש שכמויות עצומות של צופים התחברו אליו בקלות .  וזה קרה דווקא אחרי שהסרט זכה בפרסים ".  
" אי אפשר לדעת ,  כבר קרו מקרים מעולם .  אולי יוסיפו במהלך השנים קטגוריה של ריאליטי או תיעוד בידורי ,  כמו שהוסיפו באמי .  שזה דבר שקרה ,  אגב ,  אחרי שהבינו בתעשייה עד כמה תכניות ריאליטי סוחפות קהל .  אז אולי בעוד כמה שנים נוכל לראות את האחיות קרדשיאן מועמדות ,  או את התכנית שלי עם בעלי  ( צוחקת )  ".  
" את צודקת .  במקרה הזה אני לא רוצה להיות שם ". 


 ! E שפיות
ג'וליאנה רנסיק ,  הפנים של ערוץ  ! E ,  מזכירה לכל המבקרים שעם כל הכבוד ל"גלובוס הזהב ",  בסוף היום זה הכל בידור .  ראיון מיוחד

