האחים והחיות
יותר פייטרית מעדנה !  יותר צהובה מאלין !  יותר חשה מאיילה !   ( אבל לא יותר במחזור מאלירז .  מה עובר עליו ?  !  )  .  שני צור על ערוץ 20
השבוע הלב שלי נשבר .  לא פעם וגם לא פעמיים .  השבוע נשבר ליבי אינספור פעמים  בכל פעם שהדלקתי את הטלוויזיה למשדר הדו-שבועי ,  או כשנכנסתי ללייב באינטרנט ,  או כשהאזנתי לשיח הציבורי בנושא הכל-כך חשוב הזה .  השבוע ,  דיירי האח הגדול ,  שברתם את ליבי באכזריות .
 כשיוסף ארז את הפקלאות ופינה את מקומו הלכה לה השלווה והאחווה ,  ובעצם ,  עם עזיבתו של יוסף עזב הטעם הטוב את הבית .  רבים ,  מתחלקים למחנות ,  מדיחים את האנשים הלא נכונים ונותנים חסינות לאנשים שחסינות לא מגיעה להם .  אבל טרם אתחיל להשתפך פה על חוסר צדק חברתי ואתאבל על מותה של השלווה ,  נתחיל מההתחלה .  להלן אירועי השבוע .
 על הדיירים הוטל ללבוש את הבגדים המכוערים ביותר שאי פעם נראו על המסך בטלוויזיה הישראלית  ( ולא ,  האייטיז לא נחשב .  וגם הבגדים של עינב בובליל לא נחשב )  ,  בליווי טיקות  ( שזה ,  מסתבר ,  הנקודות המגוחכות ההן בין הגבות )  ולנהוג כהודים בשאנטי-באנטי ליומיים הקרובים .  במסגרת הויפאסאנה הייחודית מספר מושגים היו צריכים שלא להתגלגל החוצה מפיהם של הדיירים ,  ביניהם :  גליצרין ,  אקסייט ,  לא  ( מה ?  !  )  ,  סבבה ,  גזעי ,  אחלה ,  ועוד כל מיני מילים שאלין פשוט לא הפסיקה להגיד ,  וכך היא ממשיכה להתגלות כסטריאוטיפ הבלונדיני המושלם ומזכה אותי במנה מפטמת של צחוק מלגלג בכל פעם שהיא פותחת את הפה .
 בכל מקרה ,  האישיו האמיתי הוא הריב ששינה את הכל .  לראשונה בתולדות העונה השנייה של התוכנית התחולל ריב שממש חילק את הבית למחנות  אלירז ,  גואל ואלין מול סער ,  איילה ,  שרה וגרורותיהם .
 החדשים בחרו לשבת בצד כי ,  כאילו ,  מי זוכר שהם שם בכלל  להוציא את תומר שעלה על דרך המלך .  יודע איך להצית אש אימתנית ששורפת את כולם עד היסוד ,  ואז עוד מקבל חסינות .  בחור חכם .  ארז בחר לא להתערב ולהתעסק בלדבר לעצמו כל בוקר בחצר כמו סהרורי ,  וכמובן ,  פותנה ,  שמסתמנת בתור הבחורה מספר אחת במדינת ישראל ,  בחרה לייעץ לכולם ולנסות לעשות סולחה .  פותנה ,  כוונותייך מבורכות ,  את אדם נהדר ,  חבל לבזבז את טוב הלב שלך על הריקבון של בית האח הגדול .
 מי שיודע על מה הם רבו מוזמן להסביר לי כי אני לא הבנתי שום דבר .  איפשהו בין התחננות אחת לאחרת של סער , " תנו לי לעשות את הסולו בריקוד !  לי !  לי !  "  אלירז פשוט התפרץ עליו ומשם הכול היסטוריה .
 אני חייבת להודות שלראשונה לא ידעתי איך להגיב לתוכנית הזו .  שהרי ,  זה אך מתבקש שכל צופה יתפוס צד ונתחיל להתנצח בכל דקה פנויה בשאלה  הצפונבונים של סער ,  או הגזעיים של אלירז ? 
אך לא כך הדבר ,  משום שכעת אני שואלת את עצמי  וואט דה פאק ?  !  זה נראה כאילו מישהו אמר להם  " יאללה תריבו "  והם משתפים פעולה כמו היו קופי-שעשוע בכלוב בספארי רמת-גן .  אני מתקשה לבחור צד משום שכל הצדדים לא הגיוניים ואף אחד לא אהוב עליי .  כלומר ,  מלבד אלירז ,  שקיבל מחזור או משהו ועכשיו הוא בקריז על כל העולם ואשתו .
 וכיאה למלחמה פסיכולוגית  כל קול קובע .  גופו החטוב של סער קנה את קולות הבוחרות  ( ותומר )  ,  והקבוצה הגזעית של אלירז רכשה לה את נאמנותה של עדנה ,  כשהסכימו להעניק לה אסימון כדי שתציג את האג'נדה השערורייתית שלה בפניהם .  ובכלל ,  עדנה הפכה לקונצנזוס רוחש במדינה הזו ,  אישה פייטרית שיוצאת כנגד חיילי מג"ב במחסומים ,   * מצטטת את שרה *  , " איפה נשמע דבר כזה ?  ".  ובכן ,  אם אתם שואלים אותי  ( ואתם קוראים כאן ,  וודאי שאתם שואלים אותי )  לכל אחד יש זכות לבטא את עצמו .  לא אכנס לפוליטיקה משום שזה בטח מיותר ואני מדברת כעת על נושאים ברומו של עולם  ( כמו הרעיון הגאוני של ארז להיאבקות בבוץ ,  למשל )  ,  אבל הנאום שעדנה מתכננת לשאת לא יכול להזיק לעניין בתוכנית ,  רק יוסיף לפופולריות שלה והיי  אף אחת לא צריכה להתפשט בשביל זה .  גאוני ,  לא ? 
אסיים ,  כרגיל ,  בהדחה האחרונה .  הוקל לי עם הדחתה של תמרה  היא הייתה לא נחוצה ,  לא חיונית ,  מוזרה ,  מעצבנת ומעיקה לאורך הדקה וחצי של שהותה בבית .  קצת פחות אהבתי את ההדחה של דנה .  דנה הייתה הפייבוריטית שלי מבין החדשים .  מי יודע ,  אולי זה החיוך המקסים ,  החינניות ,  או שהעובדה שהיא חרפנה את איילה-אני-הכי-טובה-פה-רשף מהיסוד עד קצת גבול היכולת .  אבל כל דייר גורלו ללכת ,  וניתן לראות כיצד הם עושים שמיניות באוויר כדי לא לעזוב את הבית ,  באובססיה מוטרפת .  והאמת היא ,  שבשלב הזה קשה לראות למי מגיע המיליון .
 
האחים והחיות
יותר פייטרית מעדנה !  יותר צהובה מאלין !  יותר חשה מאיילה !   ( אבל לא יותר במחזור מאלירז .  מה עובר עליו ?  !  )  .  שני צור על ערוץ 20

