ד"ש ל-H & M :  כמה מביא הביתה דוד עזריאלי ? 
עלות שכרו של המייסד והבעלים של רשת הקניונים מגיע ליותר מ-20 מיליון שקל בשנה .  שווי הקניונים מוערך ב-7.5 מיליארד שקל .  עזריאלי מתכנן להנפיק כרבע מהקבוצה
ביום חמישי האחרון נפגשו החתמים בהנפקת קבוצת עזריאלי עם דוד עזריאלי במטרה לקבל עדכונים על לוח הזמנים בהנפקה וטיוטת התשקיף שצפויה להיות מוגשת לבורסה בקרוב .  
עזריאלי מתכנן להנפיק בבורסה כ-25% מהחברה כך שתיכנס למדד ת"א 25  ( מעו"ף )  .  בתמורה ל-25% מקווה עזריאלי לגייס 2.5-3 מיליארד שקל לפי שווי של 7-9 מיליארד שקל לפני הכסף .  הונה העצמי של קבוצת עזריאלי הוא 7.5 מיליארד שקל והיקף ההתחייבויות של החברה הוא כ-2.5 מיליארד שקל ,  כך שהיקף הנכסים הוא כ-10 מיליארד שקל .  שווי הקניונים ,  שהבולט בהם הוא קניון עזריאלי ,  הוא כ-7-8 מיליארד שקל .  
לפי הערכות ,  הרווח התפעולי הנקי ,  NOI  ( כלומר ההכנסות התפעוליות בניכוי ההוצאות בגין הנכסים )  ,  של עזריאלי הסתכם ב-750-800 מיליון שקל ב-2009 .  
עוד נודע ל-TheMarker ,  כי התשקיף של עזריאלי צפוי לחשוף כי עלות העסקתו של מייסד החברה ובעל השליטה בה ,  דוד עזריאלי ,  מגיעה ליותר מ-20 מיליון שקל בשנה .  ככל הידוע עלות זו אינה צפויה להשתנות גם לאחר הפיכתה של עזריאלי לחברה ציבורית .  
את ההנפקה יוביל קונסורציום של חברות החיתום הגדולות­ :  כלל חיתום ,  פועלים אי.בי.אי ,  לאומי פרטנרס ולידר שוקי הון .  החתמים צפויים לגזור קופון מאוד שמן בהנפקה ,  של כ-30-25 מיליון שקל .  ההנפקה צפויה להתקיים במאי ,  והיא תהיה אחת ההנפקות הגדולות שהתבצעו בבורסה של תל אביב בשנים האחרונות .  
עזריאלי פועלת בתחומי הנדל"ן והפיננסים .  מלבד הקניונים לעזריאלי יש אחזקה של 20% בחברת כרטיסי האשראי לאומי קארד ,  בכ-5% ממניות בנק לאומי ,  וב-60% ממניות חברת גרנית הנסחרת בבורסה .  
שווי האחזקות של עזריאלי בגרנית הוא 770 מיליון שקל ;  שווי האחזקות שלו בלאומי קארד ,  לפי העסקה האחרונה שביצע עם בנק לאומי ,  הוא 360 מיליון שקל ;  ושווי מניות בנק לאומי ,  שבהן הוא מחזיק ,  הוא 1.2 מיליארד שקל .  

ד"ש ל-H & M :  כמה מביא הביתה דוד עזריאלי ? 
עלות שכרו של המייסד והבעלים של רשת הקניונים מגיע ליותר מ-20 מיליון שקל בשנה .  שווי הקניונים מוערך ב-7.5 מיליארד שקל .  עזריאלי מתכנן להנפיק כרבע מהקבוצה

