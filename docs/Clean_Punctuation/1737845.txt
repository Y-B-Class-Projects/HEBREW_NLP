אתלטיקה :  קרויטר דורג תשיעי ברשימת הכוכבים העולים
הישג מצוין לאלוף האולימפי לנוער ,  שדורג שני בקטגוריית הגיל שלו באירופה .  טדי טמגו ,  קופץ משולשת צרפתי ,  דורג ראשון
אם לא די בהישגים הרבים שקצר בשנה האחרונה דימה קרויטר ,  כעת הוא יכול לצרף הישג נוסף לאחר שדורג במקום התשיעי ברשימת הכוכבים האירופים העולים בענף האתלטיקה .  במהלך 2010 קרויטר קבע את שיאו האישי תחת הדרכתו של אנטולי שפרן כשקפץ לגובה 2.24 מטרים במסגרת תחרות במוסקבה בחודש פברואר .  באולימפיאדת הנוער שנערכה בסינגפור במהלך חודש אוגוסט ,  זכה קרויטר במדליית זהב כשעבר גובה של 2.19 מטר .
 טדי טמגו ,  קופץ המשולשת הצרפתי שקבע השנה את התוצאה השלישית בטיבה בכל הזמנים ויחד עם זאת שבר את השיא הצרפתי עם 17.98 ,  נבחר לכוכב העולה לשנת 2010 .  רק שיאו העולמי של ג'ונתן אדווארדס הבריטי  ( 18.29 מ' )  וקפיצתו של קני הריסון האמריקני  ( 18.09 מ' )  היו טובות מזו של הצרפתי בן ה-21 ,  שזכה במדליית הארד באליפות אירופה בברצלונה אחרי ששבר את שיא העולם באולמות כשקפץ 17.90 מ' באליפות העולם בדוחא שבקטאר במרץ השנה וזכה במדליית הזהב הבינלאומית הראשונה שלו בקטגוריית הבוגרים .
 נשיא ההתאחדות האירופית האנסיורג וירץ התייחס לפרס שיוענק לאתלט הכוכב העולה : " האתלטיקה האירופית התמקדה תמיד בתשתיות הפיתוח של דור העתיד באתלטיקה .  להערכתי ברשימה הסופית מופיעים אלופי העולם והאלופים האולימפיים הבאים ",  אמר .  שלושת הזוכים הקודמים בפרס הכוכב העולה של האתלטיקה האירופית היו האצן הצרפתי כריסטוף למייטרה  ( 2009 )  ,  קופץ המוט הבריטי רפאל הולצדפה  ( 2008 )  והקופץ לרוחק האיטלקי אנדרו אוואה  ( 2007 )  .
 
אתלטיקה :  קרויטר דורג תשיעי ברשימת הכוכבים העולים
הישג מצוין לאלוף האולימפי לנוער ,  שדורג שני בקטגוריית הגיל שלו באירופה .  טדי טמגו ,  קופץ משולשת צרפתי ,  דורג ראשון

