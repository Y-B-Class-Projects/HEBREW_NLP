נשיא איגוד יבואני הרכב ,  יקי אנוך :  בשיטת המס הנוכחית אין אפשרות לתחרות בשוק הרכב
ארגוני הצרכנים נרדמו בשמירה ,  המדינה אשמה במסים הגבוהים ובשיטת הליסינג ,  והמיסוי הירוק נשחק בשל עליית שערי המטבע ■ נשיא איגוד יבואני הרכב ,  יקי אנוך ,  מציג :  כך שומרים טייקוני ענף הרכב על האינטרסים שלהם ,  ופחות על אלה שלנו
יקי אנוך ניהל בעבר את יוניון מוטורס  ( יבואנית טויוטה )  ואת סמל"ת  ( יבואנית פיאט ,  אלפא-רומיאו ,  ובאותה העת את קיה )  .  כיום הוא עומד בראש איגוד יבואני הרכב .  מועדון יוקרתי של 15 המשפחות ששולטות בשוק הרכב בארץ .  ביחד הם מתאמים עמדות ויוצאים למאבקים נגד היבוא האישי או היבוא המקביל .  הגנת הצרכן ,  הוא מודה ,  לא נמצאת על סדר היום .  נראה שרבים אוהבים לשנוא את יבואני הרכב .  למה זה ?   " יבואני הרכב מצטיירים כקבוצה של עשירים ,  ובאמת אף אחד מהם לא מסכן .  הציבור לא עשיר .  בנוסף ,  רכב זו הוצאה כבדה מאוד .  גם נגד חברות הסלולר היו בעבר טענות שזה יקר .  היום הכעס על החברות קטן יותר ,  למרות השירות הגרוע .  אתה לא מרגיש שנדפקת בהרבה כסף ".   " צריך לומר שהיבואנים הם מהתורמים הגדולים בארץ ,  אבל הם לא רוצים לצעוק את זה ,  והציבור לא יודע להעריך זאת .  כשאתה בא למוסך ,  ומחייבים אותך על תיקון ,  בכל סקר נכתב שהתיקון יקר ".  במאבק נגד תקנות היבוא המקביל נלחמתם לבד ,  ללא סיוע של ארגונים צרכנים .  האם המאבק היה רק על חסימת התחרות ?   " לכל אחד יש את האינטרס שלו ,  וברור שאנחנו אינטרסנטים .  חלק מהיבואנים קיימים ומשלמים מסים כבר 80 שנה .  היו גם שנות מדבר ארוכות ,  שבהן היבואנים הפסידו כסף .  אותן משפחות השקיעו כסף בהדרכה טכנית ובחינוך טכנולוגי . " כשהכל עליך ,  ואתה לוקח סיכונים ,  יש לך אפשרות להרוויח .  ליצרן יש גם דרישות על מיתוג ועיצוב שבהן אתה חייב לעמוד .  אם אתה לא עומד בדרישות ,  יש גירושים מהיצרן ,  זה קרה לכמה חברות לאחרונה .  לא עסקנו בהגנת צרכן ,  אלא בשמירה על המוניטין שלנו .  ארגוני הצרכנים היו בתרדמת לנוכח מהלך היבוא המקביל ".  למה התנגדתם בעצם ?   " לא התנגדנו לרפורמה בכללותה ,  ואף סייענו במה שיכולנו כדי לתכנן אותה נכון .  לא כל הסעיפים הם לרוחי .  אני לא רוצה שהמוניטין שלי יילך וייכחד על ידי יבואן מקביל ,  שאין לו מחויבות לשום דבר ,  בניגוד ליבואן סדיר שעובד לפי דרישות היצרן .  צריך למצוא כלים כדי למדוד שירות ואמינות .  אין גוף בישראל כמו 'קונסיומר ריפורט' האמריקני או adac הגרמני .  בישראל אין ארגוני צרכנים חזקים ואין למשרד התחבורה כלים לפקח על הצווים ".  יש לכם תוכניות נוספות לפעול נגד הרפורמה ?   " התקנות עברו .  זה נגמר ואנחנו מתיישרים לפי החוק .  נקודה ."  עבדת בעבר ביוניון מוטורס ,  יבואנית טויוטה .  מה דעתך על הדרך בה היא טיפלה במשבר האחרון ?   " אני חושב שעשו שם עבודה יוצאת מן הכלל .  צריך לזכור שהיבואן הוא זרוע מבצעת סופית של היצרן .  יוניון מוטורס עמדה במשימה בכבוד רב ,  התריעה והסבירה ,  ובעוד חודש בכלל ישכחו שזה קרה . " החברה בעולם עשתה כמה שגיאות ,  שנובעות מפערים תרבותיים .  התנצלות מנכ"ל טויוטה היא סממן של כבוד ביפן ,  בארה"ב זו הזמנה לתביעה ייצוגית .  ההתנצלות היתה חמורה יותר מהחטא .  אני גם בדעה שהרעש התקשורתי ,  אם החברה לא היתה במקום הראשון בעולם ,  היה הרבה יותר קטן .  המיסוי הירוק הוטל לפני חצי שנה ,  ונראה כאילו כל הפחתות המס מגיעות רק לכיסי היבואנים . " לכל יבואן יש את החשבון שלו ,  והוא לוקח את המספרים .  אנחנו דווקא רואים שהיצע המכוניות מתחת ל-100 אלף שקל גדל .  הבעיה היא שהמחירים היו בפיקוח בגלל שיטת הקבוצות  ( קבוצות שווי השימוש לרכב צמוד שבוטלו השנה ,  ד"ש )  .  השוק צריך להיות חופשי באמת ,  והמכוניות צריכות להימכר במחירים שהצרכן מוכן לשלם .  צריך לראות גם את התמונה המלאה ,  היירו והין עלו בזמן האחרון ,  אבל מחירי המכוניות לא התייקרו באותו שיעור .  למרות זאת ,  אין עדיין תחרות על הלקוח הפרטי ,  רק על חברות הליסינג . " אין אפשרות לתחרות בשיטה הנוכחית  .  בכל העולם יש הנחות ללקוחות גדולים .  ממשלת ישראל קבעה את שיטת המס ,  שמספקת מקלטי מס כמו ליסינג .  לחברות האלה יש מחירים מיוחדים מהיצרן .  ההנחות הן נורמליות ,  הבעיה היא שהשוק לא מחולק באופן נורמלי .  אין שוק כזה בעולם .  זו האנומליה ".  האם אתה בעד הורדת מיסי הקנייה לרכב ?  מיסוי רכב זה חלק חשוב מהכנסות המדינה ,  ואין מקור הכנסה טוב יותר .  זה לא בידנו ,  ואני מברך את שר התחבורה שאמר כי יוריד מסים .  המס כבר היה צריך לרדת ל-72% אבל גם מי שמדבר על הורדת מסים לא יוכל לממש זאת ". 

נשיא איגוד יבואני הרכב ,  יקי אנוך :  בשיטת המס הנוכחית אין אפשרות לתחרות בשוק הרכב
ארגוני הצרכנים נרדמו בשמירה ,  המדינה אשמה במסים הגבוהים ובשיטת הליסינג ,  והמיסוי הירוק נשחק בשל עליית שערי המטבע ■ נשיא איגוד יבואני הרכב ,  יקי אנוך ,  מציג :  כך שומרים טייקוני ענף הרכב על האינטרסים שלהם ,  ופחות על אלה שלנו

