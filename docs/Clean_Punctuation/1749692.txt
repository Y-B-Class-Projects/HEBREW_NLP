גורם ממשלתי : " עסקת איפקס-פסגות היא מסוג העסקות שוועדת הריכוזיות תצטרך לבחון
הדברים נאמרו על רקע העובדה כי קרן איפקס מחזיקה במקביל גם באחד מבתי ההשקעות הגדולים בישראל
עסקת רכישת פסגות בידי קרן איפקס עלולה להעלות בעיות ריכוזיות - כך עולה מדברים שאמר גורם ממשלתי בכיר ,  החבר בוועדת הריכוזיות שהקים ראש הממשלה ,  ל-themarker.הגורם הבכיר אמר כי  " עסקה כמו זו של איפקס-פסגות היא מסוג העסקות שוועדת הריכוזיות תצטרך לבחון ,  במסגרה הבחינה של שילוב אחזקות ריאליות ופיננסיות .  זאת בהתחשב בכך שפסגות היא אחד מבתי ההשקעות הפיננסיים הגדולים בישראל ". הדברים נאמרו על רקע העובדה כי קרן איפקס ,  לאחר השלמת עסקת רכישת פסגות ,  מחזיקה במקביל גם באחד מבתי ההשקעות הגדולים בישראל  ( פסגות )  וגם באחד התאגידים הריאליים הגדולים בישראל  ( תנובה ) .ועדת הריכוזיות ,  בראשותו של מנכ"ל משרד ראש הממשלה אייל גבאי ,  התבקשה על ידי ראש הממשלה לבחון את שאלת הריכוזיות בישראל .  ההתמקדות של הוועדה צפויה להיות בשאלת חברות האחזקה הגדולות בישראל  ( הפירמידות )  ,  ובעיקר באחזקה של הפירמידות בחברות פיננסיות.המצב הקיים בישראל הוא שלמרבית חברות האחזקה הגדולות  ( פרט לחברה לישראל )  יש גם אחזקות פיננסיות גדולות מאוד ,  דבר שמעלה שאלות של ריכוזיות ,  וגם של ניגודי עניינים בהקצאת אשראי והון במשק.כך ,  קבוצת אי.די.בי מחזיקה בכלל ביטוח ,  קבוצת דלק מחזיקה בהפניקס ובאקסלנס ,  צדיק בינו מחזיק בפז ובבנק הבינלאומי ,  קבוצת ברונפמן מחזיקה באיקאה ,  שופרסל ובנק דיסקונט ,  קבוצת אריסון מחזיקה בשיכון ובינוי ובבנק הפועלים ,  מוזי ורטהיים מחזיק בקשת ,  קוקה קולה ובבנק המזרחי ועוד .
 
גורם ממשלתי : " עסקת איפקס-פסגות היא מסוג העסקות שוועדת הריכוזיות תצטרך לבחון
הדברים נאמרו על רקע העובדה כי קרן איפקס מחזיקה במקביל גם באחד מבתי ההשקעות הגדולים בישראל

