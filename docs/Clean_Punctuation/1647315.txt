פרס : " חיזבאללה מונע את שלמות לבנון "
 בטקס האזכרה הממלכתי ליוסף טרומפלדור וגיבורי תל חי קרא הנשיא שמעון פרס ללבנון לפעול למען השלום ונגד חיזבאללה ואירן הפועלים ,  לדבריו ,  בניגוד לאינטרסים הלבנוניים
נשיא המדינה שמעון פרס נשא היום  ( חמישי )  דברים בטקס האזכרה הממלכתי ליוסף טרומפלדור וגיבורי תל חי .  במהלך הנאום האשים פרס את חיזבאללה בפילוגה של לבנון . " היה כאן שלום כאשר לבנון הייתה מאוחדת .  משהחיזבאללה פילג אותה ,  החל הירי על יישובינו וחייבנו להפסיקו .  מששקט האזור החזרנו ללבנון את אדמתה עד גרגר החול האחרון ,  ואת מימיה עד הטיפה האחרונה ",  אמר פרס .
 לדברי פרס , " ישראל היא לא זו המונעת את איחודה ,  את אחדותה ואת שלמותה של לבנון גם היום . " נהפוך הוא ,  ישראל מקווה שלבנון תשוב להיות מאוחדת ,  ותשוב להיות שקטה ,  ותשוב לראות את עצמה כשוויצריה של המזרח התיכון ,  אין אנו נושאים עינינו לאדמתה של לבנון או מיימיה ואין לנו כל נטייה להתערב במדיניותה ".  
פרס הבהיר כי  " נסראללה וחבורתו ,  הם אלה המוסיפים לבזבז כספים על רכישת טילים ,  ומאיימים על ישראל ,  דבר שאינו תואם את האינטרס הלבנוני ,  אלא משקף אמביציה אירנית להשתלט על האזור הערבי .  ישראל משמשת כתירוץ של החיזבאללה ואירן ,  כדי להסתיר את המטרה האמיתית ,  שהיא הגמוניה אירנית על העולם הערבי במזרח התיכון ".  
" באתי להושיט פעם נוספת יד לשלום .  באתי לקרוא לסוריה וללבנון לעלות לדרך היחידה המובילה לעתיד חדש וטוב .  דרך השלום ",  אמר פרס . " החימוש של טהרן לא יקבע את גורל האזור .  רק ההידברות בכוחה להביא ברכה לכל תושבי האזור .  חזונם של טרומפלדור וחבריו יוסיף לפעום בליבנו כדגם של גבורה בקרב וכהזמנה לאומץ לב אזרחי הדרוש לשלום .  זהו המסר הנכון לעתיד .  למען כל האזור ,  למען הילדים של כולנו ". 

פרס : " חיזבאללה מונע את שלמות לבנון "
 בטקס האזכרה הממלכתי ליוסף טרומפלדור וגיבורי תל חי קרא הנשיא שמעון פרס ללבנון לפעול למען השלום ונגד חיזבאללה ואירן הפועלים ,  לדבריו ,  בניגוד לאינטרסים הלבנוניים

