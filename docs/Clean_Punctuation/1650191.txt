אוכלוסיית רצועת עזה גדלה בעשור האחרון ב-65% - יצור המזון העצמי רק ב-13.6%
משרד החקלאות :  אם המגמה תימשך - יוחמר מחסור המזון ברצועה
תפוקת היצור החקלאי ברצועת עזה מפגרות בשיעור גדול אחרי הגידול באוכלוסייה .  אם המגמה תימשך ,  צפוי המחסור במזון ברצועה להחמיר וההזדקקות ליבוא מזון מישראל תגדל - כך עולה מנתונים שנחשפו בסוף השבוע על ידי קמ"ט חקלאות ביחידת מתאם הפעולות בשטחים.מהנתונים עולה כי בעשור האחרון  ( 2000-2009 )  גדלה אוכלוסיית הרצועה מ-1.183 מיליארד נפש ל-1.951 מיליארד נפש  ( 65% )  בעוד שתפוקת היצור החקלאי ברצועה גדלה מ-820 מיליון שקל ל-932 מיליון שקל - גידול של 13.6% בלבד .  בפועל ,  מציינים במשרד החקלאות ,  הפער גדול יותר מפני שהנתונים בדו"ח המתאם הם על בסיס נומינלי.במשרד החקלאות מציינים כי ממשלת החמאס ,  שהציבה לה יעד לצמצם את התלות ביבוא תוצרת חקלאית טרייה מישראל נכשלה בכך ,  אף שהצליחה להגדיל בשיעור מסוים את שטחי החממות לגידול ירקות .  כמו כן תמשך התלות ביבוא מישראל של תשומות לחקלאות  ( זרעים ,  ציוד השקיה וכולי ) .יצוין כי פוטנציאל גידול הירקות ברצועת עזה הוא גדול במיוחד ואף יכול בתוך זמן קצר להכפיל את עצמו .  הסיבה העיקרית לכך היא ,  שתשתית החממות ובתי הצמיחה בהתנחלויות החקלאיות שפונו נותרה כמעט בשלמותה .  כמו כן קיים ברצועה כוח עבודה מיומן בקרב הפלשתינאים שעבדו בחממות בהתנחלויות וקיים בידם הידע הדרוש ,  בעוד ששכר העבודה הוא נמוך מאוד ושטחי הגידול קרובים לשווקים .  כל זאת מאפשר למגדלי הירקות ברצועה למכור אותן לצרכנים במחיר זול בהרבה ממחירי הירקות מיבוא מישראל.ב-2009 השתרעו שטחי החממות ברצועת עזה על 12,812 דונם ,  כששטחי הגידול העיקרים הם באזור חן יונס - 4,200 דונם ,  וברפיח 3,762 דונם .  עוד עולה מהדו"ח כי יצוא הפירות מישראל לרצועה גדל מ-32,875 טון ב-2008 ל-42,561 טון ב-2009  ( 30% )  ,  זאת לאחר שמשרד הביטחון אישר למגדלי הפירות הגדלה משמעותית של מספר משאיות הפרי שהותר להן לעבור מדי יום במעברי הגבול .  הפרי המבוקש ביותר אצל צרכני הפירות בעזה הוא התפוח ולאחריו הבננה.לדברי שר החקלאות שלום שמחון ,  העלייה בהקמת החממות ברצועה מצביעה אמנם על שיפור במצב הכלכלי בעזה אך בטווח הארוך הגידול המהיר באוכלוסייה מצד אחד והפיתוח אורבני המהיר הבא על חשבון הקרקע החקלאית ,  מצד שני ,  תמשיך עזה להזדקק לאספקת מזון מישראל ומשרד החקלאות ימשיך על אף המגבלות ,  להבטיח שהסחר יבוצע מעל פני הקרקע ולא מתחת לפני הקרקע באמצעות הברחות במנהרות ,  שכן תוצרת חקלאית מוברחת עלולה לשאת מחלות הפוגעות בחי ובצומח שיפגעו הן בחקלאי הרצועה והן בחקלאי ישראל .
 
אוכלוסיית רצועת עזה גדלה בעשור האחרון ב-65% - יצור המזון העצמי רק ב-13.6%
משרד החקלאות :  אם המגמה תימשך - יוחמר מחסור המזון ברצועה

