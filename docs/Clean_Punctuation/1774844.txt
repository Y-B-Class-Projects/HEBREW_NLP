עטר לשחקניו : " אני מרוצה ,  נלחמתם כמו שצריך "
 מאמן מכבי נתניה החמיא לשחקנים אחרי התיקו בטדי .  שביעות רצון מטל מעבי ,  שכנראה ימשיך להיות מתופקד בחוליית הקישור
במכבי נתניה היו מרוצים מהיכולת שהציגו השחקנים ומהנקודה איתה חזרו מטדי בעקבות ה-0:0 נגד בית"ר ירושלים אתמול  ( שבת )  .  אחרי המשחק פנה המאמן ,  ראובן עטר ,  לשחקניו ,  ואמר להם : " אני מאוד מרוצה מהמשחק שלכם .  הייתה משמעת טקטית טובה ונלחמתם כמו שצריך ".  
לאחר מכן עטר התראיין והוסיף : " היינו אמורים לצאת עם ניצחון .  הגענו לארבעה-חמישה מצבים לגולים לעומת בית"ר ,  שלא הגיעה למצבים .  אנחנו מאוכזבים מזה שלא ניצחנו ,  אבל אני מאוד מרוצה מאיך שהקבוצה שיחקה .  היכולת של אריאל הרוש ללא ספק עלתה לנו ביוקר .  אנחנו הקבוצה הכי צעירה בליגה ,  שבונה שלד - מה שלא היה הרבה שנים .  כל משחק הוא עוד מבחן בגרות והיום השחקנים עברו אותו בהצלחה ".  
טל מעבי שפתח אתמול בקישור ,  הציג יכולת טובה וסיכן את שערו של אריאל הרוש מספר פעמים .  עטר כנראה ימשיך להרכיב את מעבי בקישור ,  זאת לאחר שעד כה הוא שיחק כמגן שמאלי .  אחמד סבע שהחמיץ הזדמנות מצוינת בדקה ה-83  ( אחרי מסירה של מעבי )  ,  נראה מאוכזב מאוד בסיום המשחק אותו קיווה להכריע .  
עדי נמני ,  שהוחלף בדקה ה-27 לטובתו של דלה ימפולסקי נראה מתוסכל .  נמני שמשחק בדרך כלל בחוליית ההגנה ,  תופקד אתמול לראשונה בקישור האחורי ,  אך התקשה להשתלב בו ולכן הוחלף .  הסיבה לניסיון לשילובו של נמני בקישור האחורי נבעה מההיעדרות של קובי דג'אני המוצהב .  לאוניד קרופניק ,  שקיבל הזדמנות במרכז ההגנה לראשונה מאז איבד את מקומו בהרכב לפני מספר שבועות ,  הציג שיפור ביכולתו ויתכן שימשיך לפתוח גם במחזור הקרוב .
 
עטר לשחקניו : " אני מרוצה ,  נלחמתם כמו שצריך "
 מאמן מכבי נתניה החמיא לשחקנים אחרי התיקו בטדי .  שביעות רצון מטל מעבי ,  שכנראה ימשיך להיות מתופקד בחוליית הקישור

