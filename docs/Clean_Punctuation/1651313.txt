בעקבות הגשמים :  רשות המים תגדיל הקצאת המים השפירים לחקלאות ב-14%
הרשות עשויה לאשר הגדלה נוספת של 50-25 מיליון מ"ק
רשות המים אישרה הגדלת הקצאת המים השפירים לחקלאות ל-2010 ב-50 מיליון מ"ק ,  כ-14% יותר מההקצאה ב-2009 שהסתכמה ב-354 מ"ק .  ההקצאה ב-2009 ביטאה קיצוץ של 65% בכמות המים השפירים שהועמדה לחקלאות מאז ראשית העשור .  ההחלטה על התוספת התקבלה ,  לאחר שמדידת כמויות הגשם הראו כי בצפון הארץ עברו בחורף האחרון כמויות הממטרים את הממוצע הרב שנתי .  הגדלת ההקצאה תאפשר לחקלאים ,  בעיקר בענף המטעים ,  לחדש השקיית אלפי דונם מטעים ,  השקיה שצומצמה מאוד ב-2009 .  בשל המחסור במים נגרמה ירידה משמעותית ביבולי הפירות בגליל ובגולן והתייקרות מחירי הפירות לצרכן ברשתות ובשווקים ב-20%-30% .  רשות המים בוחנת אפשרות להגדיל את ההקצאה לחקלאות ב-25-50 מיליון מ"ק נוספים כך שתגיע ב-1020 עד 454 מיליון מ"ק ,  גידול של עד 28% בהשוואה לשנה שעברה .  ההחלטה סוגיה עשויה להתקבל ברשות המים ב-15 במרץ .  ההגדלה הנוספת בהקצאה נובעת מכמויות הגשם שנמדדו ברחבי הארץ .  הוסכם ברשות כי אם הכמות הממוצעת המשוקללת באותן תחנות מדידה תהיה 528 מ"מ או יותר ,  יקבלו החקלאים תוספת נוספת .  הכמות הממוצעת המשוקללת שנמדדה באותן תחנות הגיעה ל-609 מ"מ ועל כן עשויה רשות המים לאשר תוספת .  להערכת התאחדות חקלאי ישראל המלצת רשות המים למועצת המים תהייה להגדיל את ההקצאה הנוספת ב-25-30 מיליון מ"ק .  כמתחייב מההסכם שנחתם בין החקלאים לממשלה על ייקור הדרגתי של המים לחקלאות יתייקרו ב-2010 המים השפירים שמספקת מקורות לחקלאות ב-10.5 אגורות למ"ק  ( 6.5% )  .  כמו כן יתייקרו המים המליחים בשיעור דומה.כזכור אישרה אתמול ועדת הכספים את הארכת הקפאת היטל הבצורת עד סוף השנה בכפוף להתפתחויות ההידרולוגיות ,  היקפי הביקוש והצריכה ולמצב האקוויפרים .
 
בעקבות הגשמים :  רשות המים תגדיל הקצאת המים השפירים לחקלאות ב-14%
הרשות עשויה לאשר הגדלה נוספת של 50-25 מיליון מ"ק

