אנטישמיות בניו יורק :  רב הותקף  " בשביל הכיף "
" יהודי ,  יהודי ",  צעקו שני בני 15 ,  לפני שהיכו את הרב ג'ואל ויינברגר והותירו אותו מוטל ברחוב ,  סובל משברים רבים .  הם נעצרו ,  והסבירו כי עשו זאת מ"שעמום ".  הם הואשמו בפשע שנאה 
" יהודי ,  יהודי "  - כך צעקו תוקפיו של ג'ואל ויינברגר בן ה-26 ,  ולאחר מכן היכו אותו והותירו אותו מחוסר הכרה ברחוב בברוקלין שבניו יורק .  ויינברגר העיד בסוף השבוע במשטרה על התקיפה ,  שהתרחשה לפני כשבועיים וחצי ,  בחג ההודיה .  
התקיפה התרחשה ברחוב הריסון בשכונת ויליאמסבורג . " הם קרעו ממני את הבגדים ,  את הכובע ואת הכיפה ",  תיאר הרב החסידי ,  אב לארבעה ילדים , " ואז נתנו לי אגרופים בפנים ".  לדבריו ,  הוא ניסה לברוח ,  אך ללא הצלחה .  הוא סובל משברים בכל גופו ,  בין היתר בארובת העין .  הרופאים נאלצו להשתיל שלושה מסמרי מתכת כדי לאחות את עצמות פניו .  
שני נערים בני 15 נעצרו בחשד לתקיפה ,  והואשמו בפשע שנאה .  בלשי משטרת ניו יורק שעצרו אותם העידו בבית המשפט כי הנערים הסבירו שעשו זאת  " כי זה היה דבר כייפי לעשות ".  
" הם היו משועממים ",  הסבירה בבית המשפט השוטרת ניקול קרטר . " הם הלכו לפארק ,  קנו שקית גראס ב-5 דולרים והתמסטלו ".  אז ,  לדבריה ,  הם החליטו ללכת למה שקרוי בפיהם  " עיר היהודים "  - המרכז החסידי בוויליאמסבורג ,  שם התרחשה התקיפה .
 אחד הנערים - שפרטיהם לא נמסרו לפרסום עקב גילם הצעיר - אף מואשם בשתי תקיפות נוספות של יהודים לאחר תקיפת הרב .  קציני מבחן תיארו את שני הנערים כ"משתמשי סמים קבועים שהוריהם לא מצליחים להשתלט עליהם ". 

אנטישמיות בניו יורק :  רב הותקף  " בשביל הכיף "
" יהודי ,  יהודי ",  צעקו שני בני 15 ,  לפני שהיכו את הרב ג'ואל ויינברגר והותירו אותו מוטל ברחוב ,  סובל משברים רבים .  הם נעצרו ,  והסבירו כי עשו זאת מ"שעמום ".  הם הואשמו בפשע שנאה

