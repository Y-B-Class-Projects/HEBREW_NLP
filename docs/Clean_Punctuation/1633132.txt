נבחרת ישראל הצעירה מתכנסת לשני ימי אימון
מאמן הנבחרת מוטי איוניר זימן 24 שחקנים ,  חלקם ייבחנו להשתתפות בסגל הרחב בעתיד .  ב-2 למרץ תערוך הנבחרת משחק אימון נגד רומניה
הנבחרת הצעירה של ישראל  ( עד 21 )  תתכנס באמצע השבוע  ( שלישי ורביעי )  לשני ימי אימונים .  מאמן הנבחרת מוטי איוניר זימן 24 שחקנים ,  מתוכם מספר שחקנים שזומנו בעבר לנבחרת הצעירה ,  ושחקנים שייבחנו להשתתפות בסגל הרחב של הנבחרת בעתיד .  בסגל שזימן איוניר ניתן למצוא מספר שחקנים חדשים ביניהם ,  איתי ארקין ,  שוער הפועל רמת גן ,  עידן שדה ,  קשר מ.ס .  אשדוד ,  סארג' ניסאר שחקן הפועל באר שבע וגל אראל ,  שחקן הפועל חיפה .
 איוניר הזמין לסגל גם את שלומי אביסדריס ,  שחקנה של עירוני קריית שמונה ,  אולם לאחר מספר שעות נודע כי לשחקן עבר פלילי וזימונו בוטל .  לאנשי הנבחרת נודע כי אביסדריס הורשע בעבר בעבירות סמים ואף ריצה עונש מאסר .  
כזכור ,  הנבחרת תארח בשני למרץ את נבחרת רומניה למשחק ידידות ,  ותחזור למשחקי מוקדמות אליפות אירופה בחודש יוני כשתארח את נבחרת שבדיה .
 סגל הנבחרת לימי האימונים :
 שוערים :  בוריס קליימן  ( הפועל כפר סבא )  ,  רובי לבקוביץ'  ( מכבי פתח תקוה )  ,  איתי ארקין  ( הפועל רמת גן )  .
 שחקני שדה :  סארג' נסאר  ( הפועל באר שבע )  ,  גל אראל  ( הפועל חיפה )  ,  שלומי אזולאי  ( הפועל כפר סבא )  ,  טל אלמשעלי  ( הפועל כפר סבא )  ,  אלירן סיימון  ( הפועל כפר סבא )  ,  מור שושן  ( הפועל נצרת עילית )  ,  אלרואי כהן  ( עירוני קרית שמונה )  ,  ישראל זגורי ( מכבי חיפה )  ,  גיא משפתי  ( הפועל ראשון לציון )  ,  גל ספיר  ( הפועל ראשון לציון )  ,  איתי אלקסלסי  ( הפועל רעננה )  ,  יהודה חוטה  ( הפועל תל אביב )  ,  ויקטור מרעי  ( הפועל תל אביב )  ,  גל שיש  ( הפועל תל אביב )  ,  עידן שדה  ( מ.ס .  אשדוד )  ,  טאלב טוואטחה  ( מכבי חיפה )  ,  גיא ליפקה  ( מכבי חיפה )  ,  שניר גואטה  ( מכבי נתניה )  ,  חגי גולדנברג  ( מכבי פתח תקוה )  ,  ציון צמח  ( מכבי תל אביב )  ,  דור מלול  ( מכבי תל אביב )  .
 
נבחרת ישראל הצעירה מתכנסת לשני ימי אימון
מאמן הנבחרת מוטי איוניר זימן 24 שחקנים ,  חלקם ייבחנו להשתתפות בסגל הרחב בעתיד .  ב-2 למרץ תערוך הנבחרת משחק אימון נגד רומניה

