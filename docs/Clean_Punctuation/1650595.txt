מדליית ארד לנבחרת ישראל בהתעמלות אמנותית
הנבחרת זכתה במדלייה במסגרת סבב גביע העולם בבודפשט .  המאמנת ,  אלה סמופולוב : " ברמה שכזו ,  מדובר בהצלחה גדולה "
 השיג מצוין הערב  ( ראשון )  לנבחרת ישראל בהתעמלות אומנותית קבוצתי ,  לאחר שזכתה במדלית ארד בסבב גביע העולם בבודפשט .  הנבחרת ,  המורכבת ממתעמלות חדשות שלא נטלו חלק באולימפיאדה האחרונה ונחשבות לבעלות פוטנציאל רב באולימפיאדת לונדון 2012 ,  נטלו זו הפעם הראשונה חלק בתחרות יוקרתית של סבב גביע העולם ,  וכאמור כבר זכו במדליה ראשונה ,  בהרבה מחמאות ובהרבה תקווה לעתיד .
 הבנות  ( פולינה ז'קלוז'ני ,  מורן בוזובסקי ,  ויקה קושל ,  נועה פלצ'י ,  אליאורה זקולסקי ומרינה שולץ )  נטלו חלק בסבב מהיוקרתיים ביותר ,  בו נטלו חלק גם מדינות חזקות כמו רוסיה ,  בלרוס ,  אזרבייג'אן ועוד .  מעבר לעובדה שזו התחרות הראשונה ,  הרי שההישג גדול יותר לנוכח העובדה שהמתעמלות פלצ'י ושולץ' ,  עדיין לא בנות 15 ורק בינואר שנה הבאה ייחשבו לבוגרות ,  באופן רשמי .
 הנבחרת העפילה לשני גמרים :  חישוק וסרטים וחבלים  ( תרגיל משולב )  .  בחישוק סיימה ישראל במקום השלישי עם מדלית הארד בציון של 26.3 .  בתרגיל הסרטים והחבלים ,  סיימו הבנות במקום הרביעי עם 25.1 ,  מקום אחד ממדליה נוספת .  מאמנת הנבחרת ,  אלה סמופולוב אמרה לאחר הזכייה : " אני מאוד מאושרת .  בתחרות כזו גדולה וברמה שכזו ,  מדובר בהצלחה גדולה .  כולן אמרו שמדובר בקבוצה מצוינת .  היה צריך לשמוע את מחיאות הכפיים שהן קיבלו ". 

מדליית ארד לנבחרת ישראל בהתעמלות אמנותית
הנבחרת זכתה במדלייה במסגרת סבב גביע העולם בבודפשט .  המאמנת ,  אלה סמופולוב : " ברמה שכזו ,  מדובר בהצלחה גדולה "
 
