אפריקה מכרה ההחזקות בדרך ארץ
חברת אפריקה מכרה את החזקותיה בבעלת הזיכיון להפעלת כביש 6 לקבוצת קרן תשתיות ישראל עבור כ-502 מיליון שקל .  במסגרת המכירה ,  נפרעו לאפריקה הלוואות הבעלים שהועמדו על ידה לדרך ארץ
אפריקה השקעות מכרה את ההחזקות שלה בחברת דרך ארץ  ( 37.5% )  ,  בעלת הזיכיון להפעלת כביש חוצה ישראל ,  לקבוצת קרן תשתיות ישראל ,  בתמורה לכ-502 מיליון שקל ,  מתוכם קיבלה כבר 492 מיליון שקל .  במסגרת המכירה ,  נפרעו לאפריקה הלוואות הבעלים שהועמדו על ידה לדרך ארץ .
 אפריקה ישראל גם שוחררה מערבויות בנקאיות בהיקף של כ-75 מיליון שקל ,  וסך הכל בעקבות השלמת העסקה צפויה אפריקה לרשום בדו"חות הכספיים לרבעון הרביעי של השנה רווח לפני מס של כ-200 מיליון שקל ,  ותזרים חופשי של כ-500 מיליון שקל .  החברה אף דיווחה כי תשתמש בחלק מהתמורה לפירעון מוקדם של איגרות החוב מסדרה כ"ה .  
כמו כן דיווחה היום החברה כי השלימה מכירה של 50% מהאחזקות במלונות אפריקה ישראל בתמורה לכ-180 מיליון שקל .  העסקה תפוצל ל-2 שלבים כך שבמועד ההשלמה ישולם כ-160 מיליון שקל תמורת כ-44% מהאחזקות ולאחר כ-12 חודשים תשולם היתרה ,  כ-20 מיליון שקל .
 
אפריקה מכרה ההחזקות בדרך ארץ
חברת אפריקה מכרה את החזקותיה בבעלת הזיכיון להפעלת כביש 6 לקבוצת קרן תשתיות ישראל עבור כ-502 מיליון שקל .  במסגרת המכירה ,  נפרעו לאפריקה הלוואות הבעלים שהועמדו על ידה לדרך ארץ

