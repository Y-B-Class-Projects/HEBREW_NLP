גודס : " בשלב מסוים הביטחון ירד והייתה פאניקה "
 מאמן ירושלים התאכזב מההדחה המוקדמת מגביע המדינה : " היו זריקות אנוכיות ".  ברנר ונתניה חגגו : " הניצחון נותן תיאבון "
 צילום ועריכת וידאו :  נועם אשל
לב שמינית גמר גביע המדינה סיפק לנו הערב  ( ראשון )  עוד שני משחקים דרמטיים ,  כשבמוקד הפתיעה ברק נתניה את הפועל ירושלים במלחה עם ניצחון 76:77 שהותיר את הקהל הירושלמי המום .
 במשחק השני קיוותה מכבי ראשון לציון להמשיך במגמת ההתאוששות בנהריה ,  אבל המקומיים היו אלה שפתחו דף חדש אחרי תקופה קשה עם ניצחון ביתי 83:85 ,  ששלח אותם לרבע הגמר יחד עם בני השרון ,  עירוני אשקלון ,  הפועל גלבוע/גליל עליון והפועל עפולה ,  שיצטרפו מחר בהגרלת המשחקים לאלופה מכבי תל אביב ומחזיקת הגביע הפועל חולון שעלו אוטומטית .
 זה מאוד מאכזב ",  אמר גיא גודס לאחר ההפסד . " נתניה באו בלי לחץ ,  הם שיחקו את המשחק שלהם ואנחנו נגררנו .  שיחקנו לא מרוכז ולא הלכנו מספיק לקו ,  לקחנו זריקות מהירות מדי שהוציאו אותנו מהקצב ,  ועשינו טעויות שהחזירו אותם למשחק .  היו זריקות אנוכיות וזריקות קשות ובהתקפה היינו נוראיים .  בשלב מסוים הביטחון ירד והיתה פאניקה ,  אבל עכשיו צריך כמו גברים להמשיך קדימה ". 
שמוליק ברנר ,  שנשלח על ידי גודס לקו בעבירה מכוונת 8.6 שניות לסיום כשירושלים הוליכה בנקודה וקבר בקור רוח את שתי זריקות העונשין שניצחו את המשחק ,  אמר :  היה כף לקלוע את הקליעות .  פשוט נהניתי מהמשחק ,  כולם היו ממוקדים במטרה .  גם כשהם רצו הרגשנו ביחד ,  הלכתי לעונשין עם חיוך .  כי אני שחקן שלא אכפת לו להקריב .  יש תפיסות מוטעות לגבי ,  אבל לא איכפת לי .  הניצחון נותן תיאבון ,  היינו צריכים אותו בשביל לעלות מדרגה בתור קבוצה .  מעניין את מי נקבל בשלב הבא ". 
דנילו פינוק ,  שכיכב עם 17 נקודות כולל השלשה החשובה במשחק 17 שניות לסיום ,  סיים את דרכו בקבוצה אחרי שההנהלה איפשרה לו לחזור למולדתו לשהות לצד בנו החולה ,  ואמר בהתרגשות בסיום :  הקבוצה התייחסה אליי כמו משפחה מהיום הראשון ,  אז לא רציתי לאכזב אותם .  לקחתי זריקה גדולה מול קבוצה גדולה ואני מאושר .  זה סוף הסיפור והוא סוף נפלא ,  ניצחון כזה מול ירושלים זה מדהים .  אם מישהו היה צריך לכתוב את הסוף הזה הוא לא היה מצליח ,  הלוואי שאוכל לחזור לנתניה ,  זה משהו שאני ממש חושב עליו ". 
גם בעין שרה חגגו הפתעה לא קטנה ,  כשנהריה התגברה על פתיחה לא טובה ורצה נהדר ברבע הרביעי כדי לנצח את ראשון לציון ,  הודות למשחק גדול של למאר גריר שצלף 26 נקודות .
" זה היה ניצחון מאוד חשוב עבורנו ",  אמר גריר בסיום . " גם כי זה משחק גביע ,  אבל בעיקר כי זה קוטע את רצף ההפסדים שאנחנו סוחבים בתקופה האחרונה .  כדי להמשיך ולצאת מהמצב שלנו אנחנו חייבים לעבוד קשה ,  ואם נעשה את זה נוכל להמשיך לנצח ,  וזה לא מופרך להגיד שאנחנו עוד יכולים להגיע לפלייאוף העליון ". 
המאמן המנוצח ,  אפי בירנבוים ,  אמר לאחר ההפסד : " לכל משחק יש את החיות שלו ,  הם רצו עלינו וזה כל מה שעשה את המשחק .  אחרי שהרחיקו את ג'ינו הם היו יותר אגרסיביים ,  ורצו יותר .  זה מה שניצח להם את המשחק .  מה שאמרתי לשחקנים שלי אחרי המשחק נשאר בתוך חדר ההלבשה ". 
מחר תסתיים האופצייה של הקבוצה לשחרר את רוד גריזארד ,  ובקבוצה צפויים להשאיר את השחקן שקלע הערב 28 נקודות ,  ובמקביל לחפש גארד זר נוסף לחזק את הסגל .
 
גודס : " בשלב מסוים הביטחון ירד והייתה פאניקה "
 מאמן ירושלים התאכזב מההדחה המוקדמת מגביע המדינה : " היו זריקות אנוכיות ".  ברנר ונתניה חגגו : " הניצחון נותן תיאבון "
 
