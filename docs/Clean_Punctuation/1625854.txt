ערנות השוטרים מנעה קטטה המונית באשקלון
שוטרי סיור שפעלו באשקלון עצרו קבוצה של צעירים שהיו בדרכם להתעמת עם חבורה אחרת בעיר .  הצעירים נשאו עימם נשק קר .  הסיבה לקטטה :  נזק לחלון
ערנותם של שוטרי סיור מנעה היום  ( ראשון )  התקלחות של קטטה המונית באשקלון .  אחד הסיורים שפעל בעיר הבחין בקבוצה גדולה של כעשרה בני נוער ,  נעים באופן חשוד באחד מרחובות העיר .  אנשי הסיור הזעיקו צוות פקחי נוער וביחד הם עיכבו תשעה מחברי הקבוצה לחקירה .  הסתבר כי חשדם היה מוצדק . " התברר לאנשי הסיור ,  שהנערים נושאים עימם נשק קר ,  שכלל אלות וסכין ",  סיפר מפקד משטרת אשקלון ,  סגן ניצב חיים בונפלד , " ההערכה של שוטרי הסיור ופקחי הנוער היתה ,  שהם עמדו בפני קטטה מתוכננת עם קבוצת נוער יריבה בעיר ".  
בין העצורים בני נוער תושבי אשקלון ומחוץ לעיר .  כל התשעה הם בגילאי 1415 .  העצורים הובאו לחקירה בה שיתפו פעולה וסיפרו על מטרתם . " הם אישרו בעצם ,  שהיתה להם כוונה לבוא במגע אלים עם קבוצה יריבה ",  אמר סנ"צ בונפלד . " הרקע כפי שעולה בחקירה הראשונית ,  הוא גרימת נזק לחלון בית של אחד מקרובי השותפים לקבוצה ".  במשטרה ביקשו להפעיל על בני הנוער שעוכבו בדרכים חינוכיות כדי לתת להם הזדמנות לשוב לדרך הישר .  זאת באמצעות ביצוע החקירה בעודם במעצר בית בתנאים מגבילים ,  אך המאפשר להם להגיע למוסדות החינוך בהם הם לומדים .  מפקד תחנת אשקלון ,  שיבח את שוטרי הסיור ופקחי הנוער על ערנותם .  באשקלון הושק בשבוע שעבר פרויקט  " עיר ללא אלימות ".  בטקס ההשקה ,  חתמו חברי מועצת הנוער בעיר על חוזה למניעת אלימות יחד עם מפכ"ל המשטרה רב ניצב דודי כהן ,  צמרת המחוז הדרומי של המשטרה ,  אנשי משטרת אשקלון ,  אנשי משרד החינוך ואגף החינוך העירוני ,  ראש העיר בני וקנין ,  אנשי ועד ההורים וגורמים נוספים .
 
ערנות השוטרים מנעה קטטה המונית באשקלון
שוטרי סיור שפעלו באשקלון עצרו קבוצה של צעירים שהיו בדרכם להתעמת עם חבורה אחרת בעיר .  הצעירים נשאו עימם נשק קר .  הסיבה לקטטה :  נזק לחלון

