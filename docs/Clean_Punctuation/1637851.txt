שבת בערד :  עימותים בין חסידי גור וחב"ד
עימותים בין חסידי חב"ד לחסידי גור מפלגים את בית הכנסת בערד .  בחב"ד מאשימים את ה"גורניקים "  בהפרת סדר התפילה ,  והגור אומרים כי החב"דניקים מנסים להשתלט על העיר
בית הכנסת המרכזי בערד ,  שוב שימש הערב  ( שבת )  זירת עימות בין חסידי גור לבין אנשי חב"ד בעיר .  בין החסידים משני הזרמים ,  החלה קטטה כבר בערב שבת .  לטענת אנשי חב"ד ,  הגיעו לבית הכנסת עשרות חסידי גור והתפללו בקולניות . " הם עשו מניין משלהם בתוך בית הכנסת והתפללו בצעקות ,  בלי לתת לרב שאחראי על המקום לנהל את התפילה כשגרה "  סיפרה ח' ,  אחת המתפללות , " בשבת בבוקר הגיעו שוב עשרות חסידים מגור והפריעו שוב ,  באמצע תפילות שכללו גם בר מצווה לבן של הרב ".  לדברי האישה ,  היא שבה לבית הכנסת בשעות אחר הצהרים לתפילת מנחה ואז ספגה מהלומות ביחד עם ביתה . " היינו בחוץ ,  כשהחל לרדת גשם בשעת התפילה "  היא סיפרה , " ניסינו להיכנס למשכן דרך האולם המרכזי .  היו שם עשרות חסידים ,  אולי מאה איש מחסידי גור .  הם החלו להתעלל בנו .  הבת שלי ספגה מכה משולחן שמישהו זרק עלינו .  היא עד עכשיו בטראומה .  אני ספגתי מכות של כיסא בפנים .  המשקפים שלי נשברו .  למזלי כמעט ולא נפגעתי .  אבל זה היה בלתי אפשרי ".  
העימותים בין חסידים משני הזרמים ,  החלו לפני מספר שבועות ,  כארבעה חודשים לאחר מותו של הרב הראשי של ערד ,  הרב בן ציון ליפסקר ,  שנהג להתפלל במקום .  לטענת אנשי גור ,  הם הוזמנו על ידי אנשי חב"ד להשלים מניין בתפילות .  אלא שלטענת גורמים בחב"ד ,  ניסו חסידי גור להשתלט על המקום ולהפוך אותו לבית תפילה עבורם .  אנשי גור ,  דחו טענות האלו מכל וכל .  לדבריהם ,  אנשי חב"ד פעלו כדי למנוע מהם אפשרות להגיע לתפילות במקום ,  למרות שבית הכנסת נועד לתפילה של ככל האנשים .  
הם טענו שאנשי חב"ד סימנו מקומות ישיבה רבים ,  דבר המונע מהם להתיישב בהם ואף הודיעו באמצעות שלט בכניסה לבית הכנסת ,  שאין לשבת במקומות המסומנים . " זה בית כנסת של כל העיר .  לא של אנשי חב"ד בלבד "  טענו חסידי גור .  הטענות ההדדיות המשיכו להישמע ובמקביל התחממה והתלהטה האווירה במקום .  בעקבות האירועים אמש והיום ,  הוגשו תלונות הדדיות למשטרה .  כמה מהמעורבים בקטטה עוכבו לחקירה וצפויים זימונים נוספים לחקירה .  גורמים בשני הזרמים מסרו שמחר ימשך מצעד המתלוננים .  במשטרת ערד אומרים שבעקבות האירועים הגיעו מספר אנשים להגיש תלונות על איומים ותקיפה . 
" אנו דוחים בשאט נפש כל ניסיון להציג אותנו כאנשים אלימים ,  וההיפך מכך הוא הנכון ",  מסרו הערב מחסידות גור בערד . " לא נקטנו ולא ננקוט בשום צעדים שיש בהם רבב של אלימות .  אנו רואים בחומרה להציג את הבלגן השורר בבית הכנסת ,  תוצאה של התועבות שקיימו במקום חסידי חב"ד ,  כאילו אנחנו עשינו זאת .  זהו שקר ועזות מצח !  יחד עם זאת ,  אנו רואים לעצמינו זכות וחובה לפעול כדי למנוע צעדים חד צדדיים ,  שמשמעותם היא אחת ויחידה :  שינוי צביונו ומנהגיו של בית הכנסת ודחיקת רגליהם של מתפללים מקרב תושבי העיר ". 

שבת בערד :  עימותים בין חסידי גור וחב"ד
עימותים בין חסידי חב"ד לחסידי גור מפלגים את בית הכנסת בערד .  בחב"ד מאשימים את ה"גורניקים "  בהפרת סדר התפילה ,  והגור אומרים כי החב"דניקים מנסים להשתלט על העיר

