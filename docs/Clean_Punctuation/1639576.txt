מבקר המדינה עשוי לבחון את חוקיות מינויו של אריה שקד למנהל הרדיו ברשות השידור 
 >  >  מבקר המדינה מיכה לינדנשטראוס עשוי לבדוק את חוקיותם של מינויים שנערכו ברשות השידור ,  בעקבות מכתב מקבוצת עובדים ברשות שסירבה להזדהות .  במכתב ,  שנשלח למבקר בינואר ,  נטען כי  " מנהל הרדיו ,  אריה שקד ,  שלא עבר מכרז פנימי שנערך לפני כשנה וחצי לתפקיד מנהל קול ישראל ,  הוצב בצורה תמוהה בתפקיד מנהל קול ישראל מיד לאחר כישלונו במכרז ".  לדברי העובדים , " מינוי בפועל לפי התקשי"ר הוא לתקופה של שישה חודשים עם אפשרות הארכה לשישה חודשים נוספים בלבד .  משום מה ,  ובאופן לא חוקי בעליל ,  קיבל שקד הארכה נוספת לשישה חודשים ,  בהסכמת היועצת המשפטית של הרשות ,  חנה מצקביץ' ".  לדבריהם ,  גם מינויה של מצקביץ' נעשה במחטף לפני שהגיע מועד הארכת הקדנציה החוקי שלה .  אריה שקד מסר בתגובה : " המינוי שלי אושר כחוק במוסדות הרשות ונקבע שהמינוי הוא בפועל לתקופה קצובה או עד קיום מכרז לתפקיד ".  מרשות השידור נמסר : " הארכת החוזה עם חנה מצקביץ' נעשתה כדין ומינויו של אריה שקד נעשה כדין .  ההארכה האחרונה אושרה הן על ידי הוועד המנהל והן על ידי ועדת הביקורת ". 

מבקר המדינה עשוי לבחון את חוקיות מינויו של אריה שקד למנהל הרדיו ברשות השידור 
nan
