להקת המחול הקיבוצית עושה את זה בהולנדית
לראשונה זה 20 שנה יציגו רקדני הלהקה יצירה שאינה מבית היוצר שלהם .  המופע החדש , " שחור לבן ",  הוא פרי יצירתם של שני כוריאוגרפים הפועלים בהולנד :  איציק גלילי וכריסטינה דה שאטל
להקת המחול הקיבוצית פותחת את שעריה גם לכוריאוגרפים אורחים .  לראשונה זה כ-20 שנה יציגו רקדני המחול של הלהקה יצירה שאינה מבית היוצר של הקיבוצית .  במסגרת ההתרחבות של פעילות הלהקה החליט המנהל האמנותי רמי באר לחבר בין רקדניו לבין שני יוצרים שפועלים בהולנד  הכוריאוגרפים איציק גלילי וכריסטינה דה שאטל .  השניים עומדים בראש להקת המחול , " קבוצת המחול אמסטרדם ".  רקדני להקת המחול הקיבוצית יעלו את המופע החדש ,  המורכב מיצירות של שני הכוריאוגרפים ,  שש פעמים בלבד .
 המופע החדש ,  העונה לשם  " שחור לבן ",  יהיה מורכב משתי יצירות ,  הראשונה היא  " פעימה "   ( PULSE )  ,  פרי יצירתה של הכוריאוגרפית דה שאטל .  היצירה מוצגת לקולות הקצביים והווירטואוזים של המלחין גיאורגי ליגטי .  הכוריאוגרפיה מציגה שורות ישרות ותנועות מסתובבות ,  ולצידם ריקודי סולו של הרקדנים .  
היצירה השנייה במופע , " עד בלי די ",  היא של גלילי ,  רקדן וכוריאוגרף ישראלי ,  שעבר ליצור בהולנד לפני כעשרים שנה .  היצירה מתוארת כמחול הנע במסלולים דינאמיים של גאות ושפל ונשען על המוסיקה למיתרים של הנריק גורצקי .  לדברי גלילי , " המרחב בתוכו נע הריקוד הינו מרחב סגור ,  מרחב הניתן למצוא במחשבות הפרטיות שלנו ". 

להקת המחול הקיבוצית עושה את זה בהולנדית
לראשונה זה 20 שנה יציגו רקדני הלהקה יצירה שאינה מבית היוצר שלהם .  המופע החדש , " שחור לבן ",  הוא פרי יצירתם של שני כוריאוגרפים הפועלים בהולנד :  איציק גלילי וכריסטינה דה שאטל

