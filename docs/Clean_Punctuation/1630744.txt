כשרוצים - מוצאים 300 מיליון שקל בתוך חצי שנה 
סדרי עדיפויות
 >  >  לפני כשנתיים סירב משרד האוצר לאשר מענקי הקמה בשיעור של 20% לזכייניות פרויקט חלוקת הגז הטבעי בנגב ובגוש דן .  מדובר היה במענק הקמה של 20 מיליון שקל  " בלבד "  למכרז ,  שנועד לסייע ליזמים נוכח קשיי מימון ,  סיכוני הקמה לרוב ואי-בהירות באשר לתזרים ההכנסות מן הפרויקט .  אלא שהאוצר עמד בסירובו ,  המכרזים התעכבו ,  וצינורות שיאפשרו מעבר לשריפת דלק נקי וזול יותר עדיין לא נראים בתל אביב או בבאר שבע .  המהלך המהיר שבו אישרה הממשלה לחברה שתזכה במכרז להקמת פרויקט בית החולים באשדוד מענק הקמה בסך 130 מיליון שקל ,  ואת הגדלתו ל-325 מיליון שקל - בתוך חמישה חודשים בלבד - הוא פשוט מדהים .  מעבר לוויכוח העקרוני האם יש מקום למתן סיוע בהיקף זה ,  ומעבר להערכות לפיהן גם במענק זה לא יהיה די עבור היזמים - הרי שיש ללמוד מן המהלך שנקטה ועדת המכרזים איזו נחישות יכולה הממשלה לגלות ואיזה רוחב כיס יכול האוצר להפגין כשהם רק רוצים בכך ,  או שרוצה בכך מי שלו הם כפופים .  הפוליטיקה ,  כך מסתבר ,  חזקה מכל שיקול של עדיפות משקית ,  וגם כאשר נדון פרויקט בעל תרומה לחברה או לכלכלה - מוטב שיזכה קודם בתמיכת ראש הממשלה .
 
כשרוצים - מוצאים 300 מיליון שקל בתוך חצי שנה 
סדרי עדיפויות

