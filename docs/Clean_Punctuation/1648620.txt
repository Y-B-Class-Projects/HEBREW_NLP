הרצח בלוד :  האישה התלוננה פעמיים במשטרה
אם לארבעה בשנות ה-30 לחייה נמצאה ללא רוח חיים בביתה בעיר .  על גופתה אותרו סימני אלימות .  בעלה של האישה נעצר לחקירה
חשד לרצח בלוד :  גופה של אישה בשנות ה-30 לחייה נמצאה אמש  ( שני )  בביתה ברחוב יפתח שבשכונת הרכבת בעיר .  ככל הנראה ,  קרובי משפחה שהגיעו למקום הזעיקו את צוות מד"א .  הדובר המבצעי של מד"א זכי הלר מסר לוואלה !  חדשות כי כשהגיע הצוות לזירה מצאו גופת אישה שעליה נמצאו סימני אלימות .  
מד"א ביצע החייאה באישה ,  אך לאחר זמן קצר נאלץ לקבוע את מותה .  מהמשטרה נמסר כי קיים חשד לפלילים ובעלה של האישה נעצר לחקירה בחשד לביצוע המעשה .
 מחקירה ראשונית עולה ,  כי האישה ,  אם לארבעה ילדים ,  נמצאה עם סימני חניקה על צווארה .  עוד עלה ,  כי בעבר הגישה האישה פעמיים תלונה על תקיפה ואיומים מצד בעלה למשטרת ירושלים ,  שם התגוררו טרם עברו ללוד לפני כחצי שנה .  כמו כן ,  בליל הסילבסטר האחרון הבעל דיווח עליה כנעדרת ,  אך לאחר זמן קצר שבה לביתה .
 הרצח בלוד מצטרף לשורה של מעשי רצח שאירעו באחרונה .  בלילה שבין שבת לראשון נדקר למוות גבר בשנות ה-40 לחייו ברחוב מיכאל בחיפה .  צוות מד"א שהוזעק למקום קבע את מותו ,  ומשטרה פתחה בחקירת נסיבות האירוע .
 בשבוע שעבר צעיר בן 21 נורה למוות בנצרת .  הצעיר מת מפצעיו לאחר שהובא במצב קשה לבית החולים האנגלי בנצרת .  שבוע קודם לכן נרצח צעיר בשנות ה-20 לחייו ואדם נוסף נפצע באורח קשה כתוצאה מדקירות סכין במהלך קטטה שפרצה בבאר שבע .  שניים מהמעורבים בקטטה הובהלו לבית החולים בעיר ,  שם נקבע מותו של אחד מהם .
 עדכון ראשון :  19:58

הרצח בלוד :  האישה התלוננה פעמיים במשטרה
אם לארבעה בשנות ה-30 לחייה נמצאה ללא רוח חיים בביתה בעיר .  על גופתה אותרו סימני אלימות .  בעלה של האישה נעצר לחקירה

