הולינס : " נגמרו המילים לתאר את היכולות של לברון "
 מאמן ממפיס התקשה למצוא מילים אחרי ההפסד 105:89 לקליבלנד וג'יימס ,  שהשווה שיא קריירה עם 15 אסיסטים
האם לברון ג'יימס הופך לשחקן קבוצתי ?  בניצחון של קליבלנד 89:105 על ממפיס הלילה  ( בין שלישי לרביעי )  השווה הפנומן את שיא האסיסטים שלו - 15 ,  וסגר משחק חמישי מתוך שישה בהם הוא מוסר לפחות 10 כאלה .  יחד עם 22 נקודות ו-6 ריבאונדים ,  הוביל קינג ג'יימס את הקאבס לניצחון ה-39 מתוך 50 משחקים העונה ולמאזן ביתי חלק של 0:10 מול קבוצות המערב .
" לברון פשוט שחקן נפלא .  נגמרו לי המילים לתאר את היכולות שלו "  החמיא מאמן הגריזליס ,  ליונל הולינס .  ברבע השני סיפק ג'יימס מהלך שהזכיר את מה שעשה מייקל ג'ורדן בגמר הפלייאוף של 1991 ,  כשעלה לליי אפ והעביר את הכדור מיד ימין לשמאל : " זה לא היה כל כך טוב ,  אבל תודה ".  
ההפתעה של הקאבס היתה דווקא היכולת של שאקיל אוניל ,  שקלע 13 נקודות וקלט 13 ריבאונדים . " הוא נראה מצוין ,  מלא מוטיבציה .  בתחילת העונה חשבנו שהוא לא בכושר ,  אבל הוא פשוט עבד על כולנו ושמר כוחות למחצית השניה של העונה "  אמר לברון ג'יימס על חברו לקבוצה ,  שזכה לסטנדינג אוביישן כשהוחלף לקראת הסיום .
 אוקלהומה סיטי ניצחה 99:106 את אטלנטה במשחק דרמטי ,  כשההוקס חוזרים מפיגור של 13 נקודות ברבע האחרון .  כוכב הת'אנדר קווין דוראנט קלע 33 נקודות והפך לשחקן הראשון שקולע לפחות 25 נקודות ב-22 משחקים רצופים ,  מאז אלן אייברסון בשנת 2001 .  
דוראנט זכה לקריאות MVP מהקהל בפורד ארינה ,  אחרי שקלע שתי זריקות עונשין והשלים ערב של 14 מ-14 מהקו . " הוא בהחלט משחק כמועמד ל-MVP .  יש לו עונה מדהימה ",  אמר מאמן אטלנטה מייק וודסון על דוראנט ,  שדווקא בחר להצטנע : " מנצחים משחקים על ידי עצירות בהגנה ,  רק אחר כך אפשר לדאוג לצד השני של המגרש "
 אורלנדו השיגה ניצחון שביעי בשמונת משחקי הליגה האחרונים שלה ,  82:99 על מילווקי ,  כשוינס קרטר חוזר לכושר טוב אחרי ינואר השחור ,  בו קלע ב-28 אחוזים ,  עם 17 נקודות ו-10 ריבאונדים . " אולי ינואר פשוט לא היה החודש שלי ",  ניסה להסביר קרטר .  גם מאמנו באורלנדו סטן ון גנדי התייחס לשיפור בכושר של קרטר : " הוא חייב לזכור מי הוא .  בסך הכל היה לו חודש אחד גרוע ,  בתוך קריירה מעולה ". 
 *  ג'ורג' פוסטולוס ,  נשיא יוסטון לשעבר ,  הגיש הצעה לרכישת המניות של רוברט ג'ונסון בשרלוט .  מייקל ג'ורדן ,  שמחזיק אף הוא בחלק ממניות הבובקאטס מיוני 2006 ,  יכול להגיש הצעה נגדית עד מארס הקרוב .  
 *  דרק רוז ,  שזכה בתחרות הכישרונות בשנה שעברה ,  ינסה להגן על התואר מול דרון וויליאמס וברנדון ג'נינגס שגם נבחרו לתחרות .
 
הולינס : " נגמרו המילים לתאר את היכולות של לברון "
 מאמן ממפיס התקשה למצוא מילים אחרי ההפסד 105:89 לקליבלנד וג'יימס ,  שהשווה שיא קריירה עם 15 אסיסטים

