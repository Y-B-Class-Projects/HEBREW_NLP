המועצה לצרכנות :  ביטול הוזלת החשמל - הטלת מס בניגוד לחוק 
אמש הוזל בנזין 95 אוקטן באגורה אחת
 >  >   " הותרת מחיר החשמל הגבוה ,  בנסיבות הוזלת עלויות הייצור של חברת החשמל ,  ללא היתר בדין - לא תעמוד במבחן בג"ץ "  - כך מסרה אתמול המועצה הישראלית לצרכנות ,  בעקבות הוויכוח על אישור הוזלת התעריף בידי רשות החשמל .  זאת ,  לקראת כינוסה היום של מליאת רשות החשמל כדי לאשר את הוזלת התעריפים ,  כתוצאה מירידת תשומות חברת החשמל עם הכנסת הגז הטבעי לשימוש המערכת .  במכתב שהפנה אתמול מנכ"ל המועצה לצרכנות ,  עו"ד אהוד פלג ,  ליו"ר רשות החשמל ,  אמנון שפירה ,  כתב פלג כי  " החלטה להימנע מחישוב מחיר החשמל בהתאם לנוסחה הקבועה ,  והסטת רווחים למטרה שאינה מימון ייצור החשמל - משמעה למעשה הטלת מס על הציבור שלא כדין ".  זאת ,  משום שמדובר בתשלום שנקבע בידי הרשויות ללא קשר לשירות הניתן - ולכן יידרש בחקיקה .  בתוך כך ,  אמש התרחשה הפחתה מזערית במחיר הדלק .  מחיר הבנזין 95 אוקטן ירד חצות באגורה אחת לליטר  ( 0.16% )  ,  ויעמוד על 6.43 שקלים לליטר .  ירידת המחיר אירעה על אף שמחיר הבנזין המצוטט בעסקות השבוע האחרון באירופה גילם התייקרות עונתית של 1.38% .  ואולם ,  ההתייקרות קוזזה בירידת שער החליפין של הדולר ,  שהביאה לירידה של 1.53% במחיר .  מרכיב המס גדל החודש ויהווה 57.8% מעלות הדלק לצרכן .  עמלת תדלוק בתחנות תישאר 13 אגורות לליטר .  במשרד התשתיות שבים ומדגישים כי זהו מחיר מקסימלי ,  וכי רצוי להשוות מחירים בין התחנות .
 
המועצה לצרכנות :  ביטול הוזלת החשמל - הטלת מס בניגוד לחוק 
אמש הוזל בנזין 95 אוקטן באגורה אחת

