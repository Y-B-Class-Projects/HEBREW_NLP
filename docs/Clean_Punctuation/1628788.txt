בין אתיופיה לאיטליה
באיזה שנה גילו את הקפה ואיך מכינים לחם קפוצ'ינו ?  רשת  " קפה גרג "  מוציאה ספר קפה חדש לחובבים ומקצוענים
רשת קפה גרג ,  הוציאה לאור את הספר  " עולם הקפה ",  המוקדש כולו לקפה ,  ממידע היסטורי ועד מתכונים .  הספר כולל סקירה מקיפה של עולם הקפה על כל היבטיו ,  החל מסקירת זני הקפה השונים ,  התפשטותם ההיסטורית והמדינות המובילות בגידול קפה ,  דרך סוגי עיבוד ,  קלייה ,  וטחינה של פולים .  הספר מלמד על סוגי הקפה השונים ,  בוחן את השפה המקצועית של התחום ומספר על דרכים להכנת קפה כהלכה ,  כולל צרור עצות שימושיות להכנת קפה גורמה ומשקאות קפה משולבי אלכוהול .
 מלבד מידע אינפורמטיבי ,  מציע הספר גם מבחר מתכונים לעוגות וקינוחים ,  כמו לחם קפוצ'ינו או דפדפי קפה ומנטה ,  שאפשר להכין במטבח הביתי .  חובבי התה יוכלו למצוא גם התייחסות לסוגי משקאות התה השונים ,  כולל טיפים להכנת תה אידיאלי .
 לדברי יאיר מלכה ,  בעלי קפה גרג ,  הספר עשוי לעניין גם את צרכן הקפה הממוצע ,  השותה קפה על בסיס יומיומי ,  ולא רק את חובב הקפה המושבע . " הרעיון לאיסוף החומרים וכתיבת הספר עלה בעקבות עניין שהביעו לקוחות בנושא ,  והספר משקף את תפיסתנו כי הקפה הוא עולם שלם של ערכים ,  החובק בתוכו יותר מכוס קפה ",  הוא אומר .
 על איסוף החומרים וכתיבתם אחראית רונית מאור מיארה ,  כשאת המתכונים הגה רן בן דוד .
" עולם הקפה "  מאת רונית מאור מיארה ורן בן דוד .  כריכה קשה .  מחיר :  40 שקלים בסניפי רשת גרג עצמה וברשת צומת ספרים .
 באיטליה לנהוג להגיש את הלחם האוורירי הזה בחגיגות חג המולד .  ההגשה המסורתית היא כיכר לחם גבוהה עם כיפה גדולה שנוצרת בזמן התפיחה .
 חומרים:3 כוסות קמח  (  420 גרם ) 1/2 כפית מלח1/2 כוס  ( 75 גר' )  סוכר7 גר' שמרים8 כפות  ( 115 גר' )  חמאה1/2 כוס אספרסו חם וחזק1/ כוס חלב4 חלמונים2/3 כוס  ( 115 גר' )  שוקולד צ'יפ1 ביצה טרופה לציפוי
אופן ההכנה
1 .  מחממים את התנור ל-190 מעלות .  שמים תבנית אפיה עמוקה בקוטר 14-15 ס"מ ומצפים את התחתית והדפנות בנייר אפיה .  
2 .  מערבבים את הקמח והמלח בקערה גדולה .  מוסיפים תוך כדי עירבוב את הסוכר והשמרים .
 3 .  מוסיפים את החמאה לקפה החם ומערבבים עד להמסתה ,  מערבבים פנימה את החלב ואז מוסיפים את הנוזלים לתערובת היבשה ביחד עם החלמונים .  מערבבים הכל עד לקבלת עיסה אחידה .
 4 .  מניחים את העיסה על משטח עבודה מקומח קלות ולשים אותה במשך 10 דקות עד שהיא רכה וגמישה ,  לשים פנימה את השוקולד צ'יפ .
 5 .  צרים כדור מהעיסה ומניחים אותו בתבנית ,  מכסים את התבנית בניילון נצמד ומניחים לתפוח במקום חמים במשך שעה ,  או עד שהעיסה מגיעה לגובה התבנית .
 6 .  מברישים בעדינות עם ביצה טרופה ואופים במשך 35 דקות .
 7 .  מורידים את רמת החום בתנור ל-180 מעלות ומכסים את הלחם בנייר אלומיניום ,  במידה והוא הגיע לגוון חום ,  אופים במשך 10-15 דקות נוספות .
 8 .  מניחים ללחם להתקרר בתבנית למשך 10 דקות ואז מעבירים אותו למשטח קירור מרושת ,  מקלפים את נייר האפיה רק לפני פריסתו .
 שלא כמו לחם תעשייתי ,  את הלחם הזה יש לאכול בתוך יום או יומיים מזמן האפיה .
 
בין אתיופיה לאיטליה
באיזה שנה גילו את הקפה ואיך מכינים לחם קפוצ'ינו ?  רשת  " קפה גרג "  מוציאה ספר קפה חדש לחובבים ומקצוענים

