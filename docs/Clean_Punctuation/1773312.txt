פדרציה :  אזרנקה הודיעה כי תגיע לאילת
נבחרת בלארוס שלחה את רשימת השחקניות שיגיעו למשחקי הבית האזורי של הטורניר ,  גם המדורגת 10 בעולם תהיה שם
כחודש לפני פתיחת המשחקים בבית האזורי של גביע הפדרציה ,  שייערך באילת בין ה-2-6 בפברואר ,  מתחילה אט אט להתבהר תמונת השחקניות שיגיעו מהנבחרות שונות .  בעוד כשבוע ,  ב-3 בינואר ,  יסתיים תאריך היעד לשליחת שמות השחקניות אשר יגיעו מכל נבחרת ,  והיום  ( שלישי )  הייתה זאת הבלארוסית המדורגת עשירית בעולם ,  ויקטוריה אזרנקה ,  שאישרה את בואה .  אזרנקה תגיע עם שני מאמניה ובסך הכל תמנה המשלחת הבלארוסית 14 אנשי צוות ושחקניות .
 אזרנקה בת ה-21 ערכה את הופעת הבכורה שלה בגביע הפדרציה באפריל 2005 ,  אז היא ניצחה את שחר פאר כחלק מהניצחון של בלארוס 1:2 על ישראל ,  גם כן בבית האזורי .  בסך הכל ,  עומד מאזנה של אזרנקה בגביע הפדרציה על 9 ניצחונות  ( 5 במשחקי יחידות ו-4 במשחקי זוגות )  ו-5 הפסדים  ( 4 במשחקי יחידות ואחד בזוגות )  .  בנבחרת הבלארוסית יחברו אל אזרנקה השחקניות אולגה גובורצובה  ( 75 )  ,  דריה קוסטובה  ( 161 )  וטטיאנה פוטצ'ק  ( 420 ) - שאישרו גם הן את בואן למפגש .
 
פדרציה :  אזרנקה הודיעה כי תגיע לאילת
נבחרת בלארוס שלחה את רשימת השחקניות שיגיעו למשחקי הבית האזורי של הטורניר ,  גם המדורגת 10 בעולם תהיה שם

