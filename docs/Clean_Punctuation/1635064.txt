מוביקסל רוכבת על גל האינטרנט הסלולרי :  רוכשת את 724 האמריקאית
החברה הישראלית הרוכשת עשויה לשלם עשרות מיליוני דולרים .  העסקה מעידה על התחממותו של שוק האינטרנט הסלולרי - שתי החברות מוכרות למפעילות תקשורת תשתיות לשיפור העברת מידע ברשתות סלולריות
 >  >  עסקת ענק בתחום המתפתח של האינטרנט הסלולרי .  חברת מוביקסל נטוורקס הישראלית  ( mobixell networks )  ,  המפתחת פתרונות מולטימדיה ופרסום לטלפונים סלולריים ,  רוכשת את 724 סולושנס האמריקאית בעסקה הכוללת מזומן והחלפת מניות .  היקף העסקה עשוי להגיע לעשרות מיליוני דולרים .  724 מספקת פתרונות אינטרנט סלולרי ומעסיקה מעל 100 עובדים .  לאחר הרכישה תתרחב מוביקסל לארגון עם גוף מכירות ויכולת תמיכה מקומית בארה"ב ,  בריטניה ,  סין ,  שווייץ ,  הודו ,  ישראל ומדינות אחרות ,  עם יותר מ-350 לקוחות שהם מפעילים סלולריים ברחבי העולם ,  ובהם ורייזון ,  וודאפון וצ'יינה מובייל .  שתי החברות מוכרות למפעילות הסלולר תשתיות המאפשרות להן לשפר את העברת המידע על גבי תשתית הסלולר .  בעוד ש-724 עוסקת בהעברת מידע הקשור גלישה  ( browsing )  ובדואר אלקטרוני ,  מוביקסל דווקא עוסקת בהעברת תוכני מולטימדיה כמו וידיאו ותמונות למכשירים סלולריים .  לדברי אמיר אהרוני ,  מנכ"ל מוביקסל ,  שיוביל את החברה הממוזגת ,  החברה מכרה ב-2009 בסכום של 20 מיליון דולר לעשרות לקוחות . " אנחנו רוצים לבנות חברה מאוחדת ,  המסוגלת להגיע להיקף מכירות של 50 מיליון דולר ומעלה ",  אמר .  לדברי אהרוני , " הזינוק המסתמן לאחרונה בכמות הנתונים העוברת ברשת הסלולר מהווה הזדמנות למפעילים סלולריים - הזדמנות לרווח מההכנסות הגדלות מתקשורת נתונים המהווה פיצוי על הצמצום ברווחים מתקשורת קולית .  השילוב של הטכנולוגיות של מוביקסל ושל 724 solutions מציב אותנו באופן ייחודי כך שנוכל לטפל בבעיה זו ונאפשר למפעילים סלולריים לשפר את ההחזר על ההשקעה שלהם בתשתית בתנועת האינטרנט הסלולרית המתפתחת ,  הצפויה לגדול ,  לפי מומחים בתעשייה ,  פי 66 עד 2013 ".  מוביקסל גייסה עד היום כ-29 מיליון דולר בעיקר מקרן אייפקס ,  אינטל קפיטל ,  וקרן הון הסיכון הגרמנית smac .  לחברה יש כ-100 עובדים בישראל ,  ובחברה המשולבת יהיו מעל 200 איש .  אהרוני אומר כי גם לאחר הרכישה מרכז הפעילות של החברה ימשיך לפעול מישראל .
 
מוביקסל רוכבת על גל האינטרנט הסלולרי :  רוכשת את 724 האמריקאית
החברה הישראלית הרוכשת עשויה לשלם עשרות מיליוני דולרים .  העסקה מעידה על התחממותו של שוק האינטרנט הסלולרי - שתי החברות מוכרות למפעילות תקשורת תשתיות לשיפור העברת מידע ברשתות סלולריות

