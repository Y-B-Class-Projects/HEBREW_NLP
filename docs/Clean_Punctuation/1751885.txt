הודו :  בעל הבית היקר בעולם הסתבך עם השכנים
תושבי מומביי שבהודו כועסים על איל ההון מוקש אמבני ,  שבנה בעיר את הבית היקר בעולם ,  בעלות של מיליארד דולרים .  הם היו מעדיפים שישקיע חלק מהונו בעזרה לעניים ,  במקום לבזבז מיליארד דולר על בניין
 ( צילום :  רויטרס ,  עריכת וידאו :  גדי וינסטוק ) 
בעוד שהאיש העשיר בהודו מוקש אמבני מתכונן לעבור עם משפחתו לבית היקר עולם - מגדל בן 27 קומות שעלות בנייתו הסתכמה בכמיליארד דולר  מתעוררים מבקריו של המבנה הראוותני שמזדקף במרכז עיר בה מחצית מהתושבים חיים בעוני .  
הונו של אמבני מוערך בכ-29 מיליארד דולרים ,  ומקורו בעיקר בחברת הנפט והפטרו כימיקלים רליאנס שבבעלותו .  הוא מדורג במקום הרביעי ברשימת עשירי העולם .  
הבית הא-סימטרי שבנה אמבני לרעייתו ,  שלושת ילדיהם ,  אמו וכ-600 המשרתים ,  נקרא אנטילה ,  על שם אי מיתולוגי .  הוא עוצב בהשראת הגנים התלויים של בבל ,  תוך שמירה על עקרונות ה"ואטסו ",  מסורת הינדית הדומה לפנג-שווי ,  שעוזרת לתעל אנרגיות חיוביות בתוך המבנה .  נוסף על חדרי מגורים ואמבטיות ,  המבנה כולל בריכות שחייה ,  אולם קולנוע ,  סטודיו ליוגה ,  ואולם נשפים .
 העובדה שכל כך הרבה כסף הושקע במבנה בעיר בת 17 מיליון תושבים שרבים מהם חסרי בית או חיים בשכונות עוני ,  העלתה תהיות על ההתפתחות הכלכלית המואצת בהודו .  ס .  פאראסורמן ,  מנהל מכון למדעי המדינה מזהיר כי הגדלת הפער הכלכלי בין העשירים לעניים עשוי להוביל למחאה חברתית . " במדינה בה עושר כה רב מרוכז אצל מעט מדי אנשים ,  במדינה בה חלק גדול של האוכלוסייה היא ענייה ופגיעה ,  והיכן שרבים מהם מאבדים את הגישה לאדמות לפרנסה ,  זאת בעיה חמורה ",  אמר פאראסורמן .  
הודים רבים חושבים כי עשירי המדינה צריכים לקחת דוגמה מביל ומלינדה גייטס המיליארדרים ,  שמשקיעים מיליארדים מהונם לעזרת נזקקים וחולים ברחבי העולם .  
תושבת מומביי אמרה שהיא היתה גאה באמבני אם היה עוזר לתושבי שכונות העוני . " הוא צריך לעזור לעוני במקום לבנות את הבית היקר ביותר בעולם .  תראו את העניים במדינה ,  אין להם מים ,  ויותר מזה ,  אין להם שירותים .  הם חיים בשכונות עוני ,  למה הוא לא היה יכול לעשות את זה ,  למה הוא לא עזר לאנשים הללו במקום לבזבז כל כך הרבה כסף על הבית היפה שלו ?  "  אמרה פושפה ג'אגטיאני .
 
הודו :  בעל הבית היקר בעולם הסתבך עם השכנים
תושבי מומביי שבהודו כועסים על איל ההון מוקש אמבני ,  שבנה בעיר את הבית היקר בעולם ,  בעלות של מיליארד דולרים .  הם היו מעדיפים שישקיע חלק מהונו בעזרה לעניים ,  במקום לבזבז מיליארד דולר על בניין

