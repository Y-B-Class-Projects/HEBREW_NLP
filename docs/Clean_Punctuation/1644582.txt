סגן שר הביטחון מתן וילנאי :  הסדר הפנסיה של נחמן שי - החלטה חריגה
שי ,  שכיהן כדובר צה"ל שלוש שנים אך קיבל גימלה כאילו שירת שמונה שנים : " ההחלטה אושרה על ידי כל הגורמים המוסמכים והיתה נהוגה אז "
  >  >   " ההחלטה בעניין הסדר הפנסיה של דובר צה"ל לשעבר והח"כ כיום נחמן שי היתה החלטה פרטנית וחריגה "  - כך קובע סגן שר הביטחון ח"כ מתן וילנאי  ( עבודה )  בתשובה לשאילתה בעניין שהגיש ח"כ מאיר שטרית  ( קדימה )  .  וילנאי שימש כראש אכ"א בצה"ל בעת עריכת ההסדר עם שי ,  והיה שותף לאישורו .  כפי שנחשף לפני חודשיים ,  שי ,  שכיהן כדובר צה"ל במשך שלוש שנים  ( 1988-1991 )  ,  יצא לחופשה ללא תשלום במשך חמש שנים לאחר סיום תפקידו .  עם סיום החופשה זכה להסדר המאפשר קבלת גימלה מהצבא לאחר שמונה שנות שירות .  גמלתו של שי לפי דרגת תת-אלוף התייחסה ל-28 שנות כהונתו בצבא ובשירות הציבורי ,  ובהם ברשות השידור .  כתוצאה מהסדר זה החל שי לקבל הגימלה החל מ-1996 לפי שכר קובע של תת-אלוף אף שבפועל כיהן רק שלוש שנים כדובר צה"ל בדרגת תת-אלוף .  שי סירב באחרונה לחשוף את גובה גימלתו .  וילנאי ציין  " לפי בדיקת צה"ל עולה כי בעשר השנים האחרונות לא התקבלה החלטה דומה בנוגע לאנשי קבע אחרים .  לפי מדיניות שנקבעה על ידי הרמטכ"ל ב-2004 ,  החל ממועד זה אין מאפשרים חופשה ללא תשלום לפני פרישה של משרת קבע ,  אלא אם כן משרת הקבע זכאי לפרוש טרם היציאה לחופשה ללא תשלום ,  וגם אז במקרים חריגים בלבד ".  וילנאי הוסיף כי  " גורמי צה"ל קיבלו החלטה בדבר מסלול השירות כולל תקופת החופשה בלא תשלום כהחלטה חריגה ,  בשים לב לשירותו הציבורי הקודם של שי ,  לרבות שנים במערכת הביטחון  .  עם סיום תפקידו של שי כדובר צה"ל ותחילת העסקתו ברשות השידור החליט הרמטכ"ל דאז דן שומרון ,  לפי המלצת הגורמים המוסמכים ,  כי שי ייצא לחופשה ללא תשלום .  בגין הכללת תקופת החופשה ללא תשלום כתקופה המזכה בגימלה הפריש שי כספים בהתאם להוראות הרלבנטיות ,  על פי הסדר מיוחד ".  שי אמר אתמול בתגובה : " תשובת וילנאי מוכיחה שההסדר שנעשה עמי אושר על ידי כל הגורמים המוסמכים .  לפני 23 שנה ,  הההסדר הזה היה מקובל בצבא .  אני יודע על מקרים רבים נוספים של הסדרים כאלה שנעשו עם קציני צבא שהגיעו לשירות של שמונה שנים ופרשו ". 

סגן שר הביטחון מתן וילנאי :  הסדר הפנסיה של נחמן שי - החלטה חריגה
שי ,  שכיהן כדובר צה"ל שלוש שנים אך קיבל גימלה כאילו שירת שמונה שנים : " ההחלטה אושרה על ידי כל הגורמים המוסמכים והיתה נהוגה אז "
 
