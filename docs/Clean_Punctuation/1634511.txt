מי גנב מטבעות ממוזיאון האמנות באשדוד ? 
אלמונים שדדו עשרות מטבעות עתיקים ,  כלי חרס ותכשיטים מהמוזיאון לארכיאולוגיה ואמנות פלסטית בעיר .  רשות העתיקות : " אם ינסו למכור אותם בשוק ,  נוכל לזהותם "
 אלמונים פרצו במהלך הלילה  ( רביעי )  למוזיאון על שם קורין ממן באשדוד וגנבו מתוכו עשרות מטבעות עתיקים ,  כלי חרס ותכשיטים .  גורמים המעורבים בחקירה מעריכים כי מהמוזיאון נגנבו קרוב לשבעים מטבעות עתיקים מהתקופה ההלניסטית ,  עגילי זהב וחנית ברונזה .  מנהלת מוסדות האמנות בחברה העירונית לתרבות באשדוד נעמי הדר ,  הגישה תלונה על הפריצה ,  לאחר שהיא התגלתה .  בנוסף ,  דיווח על הפריצה נמסר לרשות העתיקות .  
מנהל היחידה למניעת שוד ברשות העתיקות ,  אמיר גנור ,  אמר כי בידי הרשות יש תמונות של כל הפריטים שנגנבו .  לדבריו , " אם ייעשה ניסיון למכור אותן בשוק העתיקות ,  נוכל לאתרם ולזהותם בנקל ".  ברשות מבקשים עתה מהציבור לסייע ולדווח במקרה של חשיפה לפריטים החשודים כגנובים .  חלק מהפריטים נגנבו כבר בעבר ,  אך נתפסו על ידי היחידה .  תערוכת הפריטים מוצגת זה ארבע שנים במוזיאון אשדוד .  
גנור הוסיף ,  כי הפריטים שנגנבו הם חלק מממצא חשוב שמלמד על ההיסטוריה של ארץ ישראל והם שייכים לכלל הציבור . " בימים הקרובים תפרסם רשות העתיקות את תמונות הפריטים באתר האינטרנט שלה לצורך הקלת הזיהוי שלהם .  בכל מקרה ,  אנו מאמינים שמשטרת ישראל תנהל חקירה ותמצא את האשמים ",  הדגיש .  משטרת מרחב לכיש פתחה בחקירה במטרה לאתר את גנבי העתיקות .
 
מי גנב מטבעות ממוזיאון האמנות באשדוד ? 
אלמונים שדדו עשרות מטבעות עתיקים ,  כלי חרס ותכשיטים מהמוזיאון לארכיאולוגיה ואמנות פלסטית בעיר .  רשות העתיקות : " אם ינסו למכור אותם בשוק ,  נוכל לזהותם "
 
