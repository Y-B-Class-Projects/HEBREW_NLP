וועדה לשיפור וייעול הליכים בהוצל"פ לשר המשפטים :  נחוצים צעדים דחופים שייעלו הליכי גבייה
מהדו"ח עולה כי בכרבע מהמקרים לא נמסרות האזהרה לחייבים וכתוצאה מכך לא ניתן לנקוט בהליכי אכיפה
הוועדה לשיפור וייעול הליכי האכיפה והגבייה בהליכי ההוצאה לפועל הגישה היום  ( שלישי )  לשר המשפטים ,  פרופ' יעקב נאמן ,  את המלצות הביניים שלה .  באפריל 2009 מינה השר נאמן את הוועדה בעקבות הפרדת מערכת ההוצאה לפועל ממערכת בתי המשפט והכניסה לתוקף את תיקון חוק ההוצאה לפועל .  הוועדה נדרשה להעלות רעיונות ויוזמות לשיפור מנגנוני האכיפה והגבייה הקיימים היום בחוק.הוועדה ,  בראשות שופט בית משפט השלום ,  עודד מאור ,  שכיהן כראש ההוצאה לפועל ,  מצאה כי מערכת ההוצאה לפועל זקוקה לצעדים דחופים ומיידים שיניעו אותה קדימה וייעלו את הליכי האכיפה והגבייה.מהדו"ח עולה כי בכרבע מהמקרים לא נמסרות האזהרה לחייבים מסיבות שונות וכתוצאה מכך לא ניתן לפעול באותם תיקים ולנקוט הליכי אכיפה .  לפיכך המליצה הוועדה על מספר צעדים מיידיים הכרוכים בתיקוני חקיקה שיביאו להמצאה מהירה ומיידית של האזהרות לחייבים.ראשית ,  הוועדה ממליצה להפוך את המען הרשום של החייב ככתובת המחייבת וככזו שניתן לשלוח אליה המצאת אזהרה על פתיחת הליכי הוצאה לפועל נגד החייב .  משמעות ההמלצה היא הטלת אחריות על כל אזרח לדווח על כל שינוי כתובת מגוריו ,  משום שהכתובת הרשומה במשרד הפנים היא שתחייב בעת הליכי הוצאה לפועל נגדו .  הוועדה מציעה עוד כי אזהרה שתישלח בדואר רשום ותחזור בציון  " לא נדרש "  תחשב כהמצאה לצורך ביצוע פסק דין .  כלומר,לאחר שנשלח דבר דואר והחייב נמנע מלאסוף את הדואר ,  יראו את האזהרה כאילו הומצאה לו וניתן יהיה לנקוט הליכי הוצאה לפועל .  הוועדה מציעה לאפשר תחליף המצאה גם באמצעות פרסום באינטרנט.במקרה שבו ניתן פסק דין בבית המשפט ובמעמד הקראתו היה החייב נוכח בבית המשפט ,  הוועדה ממליצה שיהיה ניתן לפתוח כנגדו תיק הוצאה לפועל בתוך פרק זמן קצר.לגבי חייבים חדשים ,  הנתקלים לראשונה בחייהם במערכת ההוצאה לפועל ,  ואינם יודעים כיצד לפעול בהקדם לשם סילוק חובם ,  לפני שיתווספו לו הפרשי ריבית והצמדה ,  ממליצה הוועדה על דרכים לעודדם לשלם את חובם .  בין היתר ,  להקים לשכה להכוונה וסיוע ,  לפנות אליהם באופן יזום בטלפון ובדואר וכן לתמרץ אותם באמצעים כלכליים.הוועדה מציעה עוד להגביר את הפיקוח על כונסי נכסים ואת חובת הדיווח החלה עליהם וכן לסגור תיקי הוצאה לפועל שבהם לא בוצעה כל פעולה ,  על ידי הזוכה או החייב ,  במשך שנתיים לפחות .  הוועדה מציינת כי קיימים כ-900 אלף תיקים כאלו במערכת שגורמים לעומס והיא סבורה כי איום הסגירה יעודד זוכים לממש את זכויותיהם במהירות .
 
וועדה לשיפור וייעול הליכים בהוצל"פ לשר המשפטים :  נחוצים צעדים דחופים שייעלו הליכי גבייה
מהדו"ח עולה כי בכרבע מהמקרים לא נמסרות האזהרה לחייבים וכתוצאה מכך לא ניתן לנקוט בהליכי אכיפה

