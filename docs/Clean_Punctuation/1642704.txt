הניה לתקשורת בעזה : " אל תפרסמו קלטת המין "
 איסמעיל הניה הורה לכלי התקשורת בעזה לא לפרסם את קלטת הווידיאו בה נראה ראש לשכתו של אבו מאזן במצב אינטימי עם אישה .  בפתח ברכו על החלטת הניה
ראש ממשלת חמאס ברצועת עזה ,  איסמעיל הניה ,  הורה לכלי התקשורת בעזה שלא לפרסם את קלטת הווידאו שבו נראה ראש לשכתו של אבו מאזן ,  רפיק אל-חוסייני ,  במצב אינטימי עם אישה .  כך דיווח הבוקר  ( שבת )  העיתון  " א-שרק אל-אווסט "  הרואה אור בלונדון .  על פי הדיווח ,  כלי התקשורת הכפופים לחמאס ,  כגון תחנת הטלוויזיה  " אל-אקצא ",  והעיתונים  " א-ריסאלה "  ו-"פלסטין ",  נמנעו מפרסום הקלטת המביכה .
 השבוע חשף הממונה לשעבר על המלחמה בשחיתות במנגנון המודיעין הפלסטיני ,  פהמי שבאנה ,  מסמכים וצילומים שמהם עולה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה אל-חוסייני ,  כשהוא מקיים  " ראיון עבודה "  בחדר המיטות עם מזכירה מיועדת ומכפיש את אבו מאזן ואת יו"ר הרשות לשעבר יאסר ערפאת .
 בארגון פתח ,  בו חברים אבו מאזן וראש לשכתו אל-חוסייני ,  ברכו על החלטתו של איסמעיל הניה שלא לשדר את הקלטת .  אחראי תיק ירושלים בארגון ,  חאתם עבד אל-קאדר ,  אמר כי ההחלטה  " הנבונה "  התקבלה על ידי  " אדם אחראי ",  שכן  " שידור הקלטת ,  שהוצגה בכלי התקשורת הישראלים ,  פוגע באינטרס העליון של העם הפלסטיני ובסיכויים לחתום על הסכם פיוס פנים-פלסטיני ". 
בחמאס אמנם נמנעו משידור הקלטת בכלי התקשורת הכפופים לארגון מטעמי שמירה על המוסר ,  אך בארגון לא שכחו לעקוץ את מנהיגי פתח שנתפסו בקלקלתם .  לאחר פרסום פרשת השחיתות והמין לפני מספר ימים קרא הארגון לפתח להקיא מקרבו את כל המושחתים .  בהודעה שפרסם ,  הזהיר חמאס כי ישראל עלולה לנצל את הפרשות הללו  " כדי לסחוט את הרשות ולדרוש ממנה לשוב לשולחן המשא ומתן ללא תנאים ". 

הניה לתקשורת בעזה : " אל תפרסמו קלטת המין "
 איסמעיל הניה הורה לכלי התקשורת בעזה לא לפרסם את קלטת הווידיאו בה נראה ראש לשכתו של אבו מאזן במצב אינטימי עם אישה .  בפתח ברכו על החלטת הניה

