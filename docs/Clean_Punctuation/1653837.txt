הכנסת אישרה את ביטול את המגבלה על מספר השותפים במשרדי עורכי דין ורואי חשבון 
עד היום הוגבלו מספר השותפים ל-50 ;   " הגבלת מספר השותפים בשותפות מקצועית הינה ארכאית "
 מליאת הכנסת אישרה בקריאה שנייה ושלישית חוק לתיקון פקודת השותפויות המבטל את המגבלה הקיימת כיום על מספר השותפים בשותפות מקצועית ,  בפרט בתחום עריכת הדין וראיית החשבון .  בכך הושלמו הליכי החקיקה והחוק נכנס לספר החוקים .  הצעת החוק הינה פרי יוזמה משותפת של ראש לשכת עורכי הדין עו"ד יורי גיא-רון ושל יו"ר ועדת הכנסת ח"כ יריב לוין  ( הליכוד ) .על פי החוק ,  מספר השותפים המותר בשותפות מקצועית של עורכי דין ורואי חשבון לצורך עיסוק במקצועם יהא בלתי מוגבל ,  וזאת במקום המגבלה הקיימת כיום בחוק והמעמידה את מספר השותפים המקסימאלי המותר על חמישים בלבד .  כמו כן ,  הוראות הצעת החוק מסמיכות את שר המשפטים לבטל את ההגבלה על מספר השותפים גם ביחס לשותפויות מקצועיות בענפים נוספים.ביטול ההגבלה הקיימת על מספר השותפים בשותפויות מקצועיות ובפרט בתחום עריכת דין וראיית החשבון ,  תמנע גם מצב לא-רצוי בו צעירים רבים נאלצים להסתפק במעמדם כשכירים בשותפות רק משום שהשותפות הגיעה למכסת החברים המקסימאלית ,  ולמרות היותם מתאימים מבחינת יכולת וכישורים למעמד של שותפים .  כמו כן ,  תימנע הפרקטיקה הלא רצויה והמלאכותית הנהוגה כיום לפיה נוצרות שותפויות בתוך שותפויות על מנת להתגבר על המגבלה של מכסת החברים הפורמאלית.ח"כ יריב לוין : " בימים אלה של מאבק במשבר הכלכלי מוטלת עלינו חובה לפעול להסרת חסמים מלאכותיים ולהתאים את המשק ואת החקיקה הנוגעת לפעילות המגזר הפרטי ,  למציאות הכלכלית המודרנית של שנות האלפיים .  הגבלת מספר השותפים בשותפות מקצועית הינה ארכאית ,  אינה תואמת את העולם המסחרי של ימינו ומכבידה מאוד על פעולתם של עסקים רבים ,  בפרט בתחום עריכת הדין וראיית החשבון .  תיקונו של מצב זה יסייע לצרף שותפים נוספים לעסקים בתחומים אלה ויאפשר את הרחבת שיתופי הפעולה הבינלאומיים ההכרחיים על מנת להגדיל את השוק ולהגביר את התעסוקה ". ראש לשכת עורכי הדין ,  עו"ד יורי גיא רון : " בעולם המקצועי המודרני שוב אין מקום להגביל את מספר השותפים ,  הן בשל ההתפתחות העסקית והמסחרית ,  והן בשל הליך הגלובליזציה של המקצועות החופשיים בעידן הכלכלה המתפתחת והן לנוכח רצוננו לאפשר לדור הצעיר להשתלב בהנהגה העסקית של השותפויות הוותיקות ". 

הכנסת אישרה את ביטול את המגבלה על מספר השותפים במשרדי עורכי דין ורואי חשבון 
עד היום הוגבלו מספר השותפים ל-50 ;   " הגבלת מספר השותפים בשותפות מקצועית הינה ארכאית "
 
