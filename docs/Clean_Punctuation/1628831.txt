דויטשה בנק מעלה המלצה לדלק US מ"החזק "  ל"קנייה "  עם מחיר יעד הגבוה ב-37% ממחיר השוק
בבית ההשקעות מאמינים כי מחיר הנפט יעלה ,  וימשוך אחריו את ענף בתי הזיקוק
על רקע ההערכות כי מחיר הנפט צפוי להמשיך ולעלות ,  בדויטשה בנק פירסמו סקירה על הענף ,  ובה העלו את המלצתם למניית דלק us מ"החזק "  ל"קנייה ".  מחיר היעד שנקבע למניה עומד על 10 דולר  37% מעל מחירה אמש בתום המסחר ,  שעמד על 7.31 דולרים.בין הסיבות להעלאת ההמלצה לענף בתי הזיקוק ,  היא  " הדרישה המתגברת ,  הנתמכת על ידי מזג האוויר הקר ,  יחד עם המשמעת הענפית ,  שכוללת סגירת בתי זיקוק ושמירה על קצב פעילות נמוך ,  מקטינים את המלאי בשוק ",  נכתב בסקירה.עוד מוסיפים בדויטשה כי  " אם הדרישה הגלובלית תוסיף להשתפר ,  opec תאלץ להגביר ייצור ,  ושולי הרווח ישתפרו ".  בבנק גם שואבים אופטימיות מכך שהאיום לחקיקה כנגד פליטות פחמן הוסר ,  לפחות עד שנת 2011.לענף בתי הזיקוק עצמו ,  קובעים בדויטשה המלצת  " ניטרלי "  לעומת המלצה קודמת שעמדה על  " משקל חסר ".  עם זאת ,  בנק ההשקעות לא שוכח לציין גם את הסיכונים הטמונים בענף ,  ביניהם התקפות טרור ,  שעשויות לגרום לבנק לשנות את המלצתו.בנוגע לאלון usa ,  נכתב בסקירה כי על פי מכפיל רווח של 11 ,  לחברה יש מחיר יעד של 8 דולרים למניה ,  והם מותירים למניה המלצת  " החזק ".  מחירה של המניה אמש בתום המסחר עמד על 7.38 דולרים ,  כך שמחיר היעד שקובעים בדויטשה עדיין גבוה ב-8.4% ממחירה הנוכחי .
 
דויטשה בנק מעלה המלצה לדלק US מ"החזק "  ל"קנייה "  עם מחיר יעד הגבוה ב-37% ממחיר השוק
בבית ההשקעות מאמינים כי מחיר הנפט יעלה ,  וימשוך אחריו את ענף בתי הזיקוק

