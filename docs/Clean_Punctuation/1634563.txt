כדורעף נשים :  הפועל עירוני קרית אתא זכתה בגביע
במשחק צמוד ורווי תהפוכות גברו שחקניות קרית אתא על האלופה מ.כ רעננה 2:3 ,  והניפו גביע שמיני בתולדות המועדון
בשנה שעברה שחקניות מ.כ רעננה חגגו גביע על חשבון קרית אתא ,  ובהמשך אף זכו באליפות .  השנה ,  זה נגמר אחרת .  הפועל עירוני קרית אתא זכתה שוב בגביע המדינה ,  השמיני שלה בהיסטוריה ,  אחרי משחק מצוין וניצחון 2:3 על האלופה ומחזיקת הגביע בשנה שעברה ,  מ.כ רעננה .  אחרי שנתיים שחונות ,  בקבוצה מהמפרץ שוב חגגו .  
כ-500 צופים הגיעו להיכל הספורט תיכון חדרה ,  כדי לצפות בשתי הקבוצות .  במערכה הראשונה הוליכה קרית אתא 4:6 ,  רעננה השוותה ועלתה ל-7:9 ,  אך אתא שוב נטלה את היתרון והפעם פתחה פער רציני,15:20 ,  בזכות משחק מעולה של הקפטנית טלי ארטמנקו ,  ששיחקה מצוין לאורך כל המשחק .  רעננה עוד ניסתה לצמק ,  אך אתא סגרה את המערכה עם 21:25.המערכה השנייה הייתה צמודה כמעט לכל אורכה ,  כשהשוויון נשמר עד 14:14 .  מריה רקווי ו-ויליקי הנהיגו את רעננה אל 17:20 ,  אתא צימקה ל-21:22 ,  אך רעננה הצליחה שוב לפתוח פער ,  לנצח 21:25 ולהשוות את המערכות ל-1:1 .  
המשחק המרתק נמשך גם במערכה השלישית ,  כששוב הייתה זו קרית אתא ששלטה בה ברוב שלביה .  לאחר יתרון 8:12 הצליחה רעננה להשוות ל-16:16 .  רעננה הצליחה להשוות בכל פעם שקרית אתא עלתה ליתרון של נקודה ,  עד למצב של 25:24 ,  אז אתא זכתה בנקודה החשובה וניצחה 24:26 .  השליטה במערכה הרביעית עברה שוב לרעננה ,  שלאחר משחק צמוד בפתיחה ו-8:8 ,  פתחה פער ועלתה עד ל-12:17 .  קרית אתא אתא צימקה עד 24:23 ,  אך ויליקי הנחיתה את הנקודה המכרעת וקבעה 23:25 לרעננה ,  ו-2:2 במערכות .  במערכה החמישית שלטה קרית אתא בעזרת הגנה מעולה של אדווה זינובר .  בנות קרית אתא סירבו לשמוט את היתרון וניצחו 8:15 ,  שהשלים 2:3 בסיום והנפת גביע המדינה .  רעננה הפסידה לראשונה העונה לקבוצה ישראלית .
 
כדורעף נשים :  הפועל עירוני קרית אתא זכתה בגביע
במשחק צמוד ורווי תהפוכות גברו שחקניות קרית אתא על האלופה מ.כ רעננה 2:3 ,  והניפו גביע שמיני בתולדות המועדון

