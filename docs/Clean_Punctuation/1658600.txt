קץ הסכסוך ?  וואליד ג'ונבלאט נועד עם אסד
הנשיא הסורי בשאר אסד נפגש עם ראש העדה הדרוזית בלבנון ,  שבעבר כינה אותו  " קוף ,  נחש וקצב ".  בפגישה ההיסטורית דנו השניים בדרכים לחיזוק הקשר בין לבנון וסוריה ובהתנגדות לישראל
דף חדש ?  מנהיג הדרוזים בלבנון ,  וואליד ג'ונבלאט ,  נפגש היום  ( רביעי )  בדמשק עם נשיא סוריה בשאר אסד .  הפגישה ההיסטורית בין השניים מבטאת יותר מכל את המהפך הפוליטי חסר-התקדים שעבר ג'ונבלאט ,  שהפך מגדול מבקרי אסד והמשטר הסורי לבן בריתו של מזכ"ל חיזבאללה השייח' חסן נסראללה .  בפגישה נכח גם השר הלבנוני ,  ראזי עריידי .  
סוכנות הידיעות הרשמית בסוריה דיווחה כי השניים דנו ביחסים בין סוריה ולבנון ובדרכים להדקם .  על פי הדיווח ,  ג'ונבלאט שיבח את אסד על שהביע עמדות ששומרות על ביטחונה ויציבותה של לבנון .  הוא שיבח עוד את המאמצים שמשקיע אסד למען שיפור היחסים בין המדינות .  בנוסף דווח כי השניים דנו בשיחתם ב"חשיבות תפקיד 'ההתנגדות' מול התכניות הישראליות שמטרתן לפגוע בכל האזור ". 
לפני כשלוש שנים תיאר ג'ונבלאט את אסד כ"קוף ,  נחש וקצב "  במהלך צעדה שערך במלאת שנתיים לרציחתו של ראש ממשלת לבנון לשעבר רפיק אל-חרירי ,  בו הואשמה סוריה .  ג'ונבלאט היה אחד ממבקריה החריפים ביותר של סוריה ,  אך החל לנקוט בגישה פייסנית יותר לאחר שהמפלגה השיעית זכתה בשלטון בביירות ב-2008 .  הוא  " ערק "  באחרונה למחנה הפרו-סורי והחל לשתף פעולה עם תומכי המשטר הסורי בלבנון ,  ובראשם חיזבאללה .
 לפני כשבועיים וחצי התנצל ג'ונבלאט על הדברים שהטיח בנשיא אסד .  בראיון שהעניק לרשת הטלוויזיה  " אל-ג'זירה "  אמר ג'ונבלאט : " ברגע של כעס אמרתי הערות נגדו שהיו לא הולמות ואף לא הגיוניות .  האם סוריה יכולה להתגבר על הדף הזה ולפתוח דף חדש ?  אינני יודע ".  לפני כשבועיים בישר לו מזכ"ל חיזבאללה חסן נסראללה כי אסד קיבל את התנצלותו והסכים להיפגש עימו בדמשק .
 עדכון ראשון 12:48

קץ הסכסוך ?  וואליד ג'ונבלאט נועד עם אסד
הנשיא הסורי בשאר אסד נפגש עם ראש העדה הדרוזית בלבנון ,  שבעבר כינה אותו  " קוף ,  נחש וקצב ".  בפגישה ההיסטורית דנו השניים בדרכים לחיזוק הקשר בין לבנון וסוריה ובהתנגדות לישראל

