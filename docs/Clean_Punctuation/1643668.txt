ענת נשיץ ונסים דרויש ישמשו כנציגי קרן אורבימד 
הקרן מתכוונת להתמודד על ניהול קרן הביוטכנולוגיה של משרד האוצר והמדען הראשי
עורכת הדין ענת נשיץ ממשרד עורכי הדין נשיץ ברנדיס וד"ר נסים דרוויש מפיטגו ישמשו כנציגי קרן אורבימד בישראל .  אורבימד מנהלת נכסים בשווי של כ-5 מיליארד דולר ומתמחה בהשקעות בתחומי הבריאות ומדעי החיים.באחרונה נודע כי הקרן מתכוונת להתמודד על ניהול קרן הביוטכנולוגיה של משרד האוצר והמדען הראשי .  מדובר בקרן ההשקעות ממשלתית שהיקפה אמור להיות 80 מיליון דולר .  עוד נודע כי שלוש קרנות זרות גדולות אחרות הביעו עניין במכרז לניהול הקרן ,  שאמור להסתיים בחודש הבא.אורבימד הוקמה ב-1989 .  בתחילת דרכה היא השקיעה בחברות פארמה ציבוריות ,  אך ב-1993 החלה להשקיע גם בחברות פרטיות .  הקרן מתמקדת בהשקעות בחברות המפתחות תרופות ומכשור רפואי .  היקפן של רוב ההשקעות הוא 40-5 מיליון דולר ,  ורובן הן בשלבי הפיתוח האמצעיים של החברות.לפי נתונים של online-ivc  ,  אורבימד משקיעה כיום בשתי חברות ישראליות :  סופר דימנשן  ( superdimension )  ,  המפתחת מערכת ניווט לכלים אנדוסקופיים לטיפול במחלות ריאה ;  וג'לסיס  ( gelesis )  .
 
ענת נשיץ ונסים דרויש ישמשו כנציגי קרן אורבימד 
הקרן מתכוונת להתמודד על ניהול קרן הביוטכנולוגיה של משרד האוצר והמדען הראשי

