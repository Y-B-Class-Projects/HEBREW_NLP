הפועל ת"א :  בן דיין בספק לקאזאן
המגן יעבור בדיקות ביום שלישי .  מרעי : " קאזאן פייבוריטים ,  יהיה קר ".  זהבי צפוי לרדת לספסל ,  סימני שאלה על עתידו של גוטמן
יממה לאחר הניצחון הקליל של הפועל תל אביב על מכבי אחי נצרת  ( 0:4 )  ,  האדומים מסרבים לצאת לגדרם . " זה אפילו לא היה משחק אימון ",  אמר אחד השחקנים בסיום המשחק ".  למרות זאת ,  בקבוצה מרוצים להמשיך את רצף הניצחונות ויוצאים למשחק הליגה האירופית מול קאזאן עם ביטחון ואמונה שאפשר להפתיע את הקבוצה הרוסית .  
ובכל זאת ,  היו גם כאלה שלא ממש היו מרוצים בסיום המשחק ,  כמו המאמן אלי גוטמן שזעם על חוסר הפרגון בחלק ההתקפי .  גוטמן עדיין לא החליט מי ישלם את מחיר חוסר הפרגון הזה ,  אך מסתמן שערן זהבי ,  עליו כעס מאוד המאמן ,  הוא זה שככל הנראה יירד לספסל ועל מקומו יתחרו דניאל דה רידר ו-ויקטור מרעי ,  שכבש אתמול את שער הבכורה שלו .  דדי בן דיין ,  שנפצע נגד הפועל חיפה בגביע ולא נכלל בסגל למשחק אתמול ,  בספק ואחרי בדיקות שיעבור ביום שלישי יוודע מצבו . " זה היה החלום שלי להבקיע שער בבלומפילד מול הקהל שלנו ",  אמר מרעי המאושר . " זה הגול הראשון שלי בליגה וחשוב שהבקעתי אותו בשביל הביטחון העצמי שלי וגם בשביל שהצוות המקצועי ימשיך להאמין בי ",  המשיך מרעי שהתייחס לתחרות על מקום בחוד ההתקפה : " יש לנו ספסל רחב עם שחקנים טובים ,  אבל זו לא בעיה - מי שטוב ישחק .  אני תמיד נתתי את הכל ,  גם כשלא פתחתי בהרכב .  זה נותן לי ביטחון שאנשים בצוות המקצועי מאמינים בי ונותנים לי את הקרדיט להיכנס כמחליף או לפתוח בהרכב ואני מקווה שהחזרתי את הכל על המגרש ". 
לקראת המשחק מול קאזאן הוסיף החלוץ : " קאזאן קבוצה טובה ויהיה לנו קשה שם מול הקהל הביתי .  יהיה לנו קר ,  הם פייבוריטים ,  אבל נקווה שנביא את ההכרעה לבלומפילד כדי לשמח את האוהדים .  אנחנו מדברים על הדרבי ,  אבל השחקנים המובילים בקבוצה אמרו לנו שאנחנו צריכים לעבור משחק משחק .  אנחנו לא מסתכלים על מכבי ,  אנחנו כל הזמן מסתכלים רק על על עצמנו .  האמת היא שכרגע אנחנו חושבים על קאזאן ,  ניתן שם את הכל ואחר כך ניתן את הכל גם בדרבי כדי לשמח את הקהל שלנו ". 
השבועיים הקרובים הולכים להיות אלה שאולי יכריעו את גורל העונה של הפועל תל אביב לכישלון או הצלחה .  השבועיים האלה יכריעו גם את העתיד .  בהנהלת הפועל תל אביב שוב הדעות חצויות .  בעוד מוני הראל מעוניין בגוטמן לעונה הבאה ,  אנשי אלי טביב מתנים זאת בהצלחתו העונה .  כזכור ,  גם בעונה שעברה שהייתה מוצלחת מאוד ,  טביב ואנשיו לא מיהרו להחתימו .  אם גוטמן יעבור את השבועות הקרובים בהצלחה ,  ככל הנראה יוחתם על חוזה חדש במועדון .  אם לא ,  טביב מעוניין לראות מאוד את משה סיני ודרור קשטן במועדון ,  אך הצדדים טרם שוחחו על האפשרות הזאת .  
מעבר לכך ,  סימני שאלה רבים בנוגע לכמה משחקני הסגל הנוכחי יישארו בעונה הבאה ,  ולכן במועדון עושים מאמצים להחתים את זהבי על חוזה לשלוש שנים .  החלוץ שמחזיק בהצעה מהליגה הבלגית מעכב את חתימתו ומתלבט האם לצאת לאירופה כבר בשלב הזה או להמתין בכדי לצבור ניסיון נוסף בליגת העל ואז לנסות את מזלו באירופה .
 הקבוצה תעמוד לדין ביום רביעי בסעיף של איחור בעלייה למגרש ,  זאת אחרי שאיחרה לעלות למחצית השנייה במשחק מול אחי נצרת .  
עדכון ראשון :  14.2 15:26

הפועל ת"א :  בן דיין בספק לקאזאן
המגן יעבור בדיקות ביום שלישי .  מרעי : " קאזאן פייבוריטים ,  יהיה קר ".  זהבי צפוי לרדת לספסל ,  סימני שאלה על עתידו של גוטמן

