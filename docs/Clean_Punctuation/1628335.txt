יורש לדוד אבנר :  גליקמן משנה למנכ"ל פרטנר
החברה הודיעה היום על מיניו של סמנכ"ל חטיבת הלקוחות של החברה לתפקיד המשנה למנכ"ל .  על פי ההערכות מסמנת ההחלטה את כוונת בעלי החברה למנותו בעתיד לתפקיד המנכ"ל במידה ודוד אבנר יפרוש מתפקידו
חברת פרטנר הודיעה הבוקר על מינויו של אלי גליקמן ,  סמנכ"ל חטיבת הלקוחות של פרטנר ,  כמשנה למנכ"ל החברה .  לפי הודעת פרטנר המינוי אושר על ידי דירקטוריון החברה .  ההודעה על מינויו של גליקמן מגיעה על רקע ההערכות בשוק כי דוד אבנר ,  מנכ"ל החברה צפוי לעזוב את תפקידו בעקבות השלמת עסקת הרכישה של החברה על ידי אילן בן-דב .  המינוי נחשב כמשמעותי במיוחד  במקרים קודמים מינוי של משנה למנכ"ל בחברה הוביל לבסוף למינויו של המשנה למנכ"ל החברה .  כך היה כאשר חיים רומנו ,  מונה למשנה לעמיקם כהן ,  ולאחר מכן כשדוד אבנר עצמו מונה למשנה ,  גם הוא כסגנו של עמיקם כהן .  
גליקמן  ( 48 )  ,  סמנכ"ל הלקוחות של פרטנר ,  החל פעילותו בחברה בשנת 2005 .  בתפקידיו הקודמים שימש כמפקד שייטת 13 ,  כנספח ימי בשגרירות ישראל בוושינגטון וכמנכ"ל חברת exel  .  לגליקמן תואר שני במדעים ובמנהל עסקים מאקדמיה למוסמכים של חיל הים האמריקני  ( U.S .  Naval Postgraduate School )  וכן בוגר של תוכנית השתלמות למנהלים בכירים במנהל עסקים בינלאומי מאוניברסיטת ג'ורג'טאון בארה"ב .  

יורש לדוד אבנר :  גליקמן משנה למנכ"ל פרטנר
החברה הודיעה היום על מיניו של סמנכ"ל חטיבת הלקוחות של החברה לתפקיד המשנה למנכ"ל .  על פי ההערכות מסמנת ההחלטה את כוונת בעלי החברה למנותו בעתיד לתפקיד המנכ"ל במידה ודוד אבנר יפרוש מתפקידו

