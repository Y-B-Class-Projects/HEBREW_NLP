אייל גולן מציג :  האבידה נמצאה
בעקבות הפרסום בוואלה !  תרבות ,  התגלה הכותב האלמוני שעומד מאחורי השיר שאייל גולן כל כך רצה להקליט :  אביעד פניו ,  ארכיטקט בן 32 . " לא האמנתי שנמצא אותו כל כך מהר ",  אמר גולן
אביעד פניו לא ציפה לכזו חזרה משירות המילואים שלו בפיקוד העורף .  כבר בשעות הבוקר צלצל הטלפון ועל הקו היה אסף אירלנדר ,  מנהלה של אביבה אבידן .  אירלנדר קרא את הכתבה שפורסמה בוואלה !  תרבות על השיר שאייל גולן התאהב בו אך לא ידע מי חיברו ונזכר שכמה חודשים לפני כן הוא שמע את השיר והעבירו ,  כפי שעשה פעמים רבות בעבר ,  לידי משרד ההפקות של גולן .  לכן ,  התקשר אירלנדר אתמול לפניו ובישר לו שהשיר שלו אומץ בחום על ידי זמר של המדינה . 
" עם כל הבאסה של לחזור למשרד אחרי מילואים ,  זה חדשות נעימות לאללה ",  אמר פניו לוואלה !  תרבות . " אייל באמת שלא ידע במי מדובר ואני שמח שהוא אהב את זה ושזה יהיה באלבום שלו ". 
פניו : " כבר כתבתי שירים בעבר כמו 'ממשיך במרדף' של יהודה סעדו וגם באלבום הבא של תומר מתנה יהיו שני טקסטים שלי שאחד מהם הוא 'מבין הפוך' שהביא להחמתו בהליקון ,  אבל חשיפה ברמה של אייל גולן עוד לא היתה לי .  אבל אני לא רוצה להיכנס לתחום השירים במשרה מלאה ,  יש לי את החיים שלי ,  אני ארכיטקט ואני מת על זה ". 
פניו : " אם ישנם אמנים שמחפשים כותבים טובים ,  הם יותר ממוזמנים לחזור אליי ".   
" לא האמנתי שנמצא כל כך מהר את יוצר השיר המקסים הזה ",  סיכום גולן את הפרשה . " אני שמח שעכשיו אוכל להקליט אותו ,  מדובר בשיר קסום ".  השיר כאמור ייכלל באלבומו הבא של גולן ,  שייצא בחודש מרץ ויכלול את הלהיטים  " על חבל דק ",   " רגע גדול "  עם שרית חדד ו"ג'ונגל "  שיצא לאחרונה .
 
אייל גולן מציג :  האבידה נמצאה
בעקבות הפרסום בוואלה !  תרבות ,  התגלה הכותב האלמוני שעומד מאחורי השיר שאייל גולן כל כך רצה להקליט :  אביעד פניו ,  ארכיטקט בן 32 . " לא האמנתי שנמצא אותו כל כך מהר ",  אמר גולן

