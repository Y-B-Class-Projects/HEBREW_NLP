המניה המפתיעה של 2010 :  מניית AIG זינקה ב-97% מאז תחילת השנה
מנייתה של ענקית הביטוח שחולצה על ידי הממשל ב-2008 עלתה ב-42% בחודש דצמבר לבדו
aig ,  ענקית הביטוח שחולצה על ידי הממשל האמריקאי ב-2008 ומאז התקשתה להפחית את חובותיה ,  רשמה זינוק מפתיע במנייתה בשנת 2010 ,  למרות קשייה של החברה :  מניית aig זינקה מאז תחילת השנה ב-97% ,  42% מתוכם בחודש דצמבר לבדו.העלייה המפתיעה במניית aig הפכה אותה לאחת מהמרוויחות הגדולות של מדד s & p 500 ב-2010 ,  כשרק שלוש מניות רשמו עליות חדות יותר ממנה .  העלייה במניית החברה התרחשה כאשר aig הגיעה למספר ציוני דרך מכריעים בארגון מחדש של החברה .  aig מכרה שתי חטיבות ,  בהן החטיבה הטייוואנית שלה ,  וקיבלה קווי אשראי מבנקים - לראשונה מאז 2008 .  המשקיעים צופים כעת כי הממשל האמריקאי ימכור את הנתח שלו בחברה ,  המסתכם ב-92% ממניותיה ,  במטרה להחזיר סיוע בסך 182.3 מיליארד דולר שהעביר לה לפני שנתיים.השגת האשראי הבנקאי המסחרי הראשון על ידי aig באה לאחר שבתחילת החודש הנפיקה החברה אג"ח בשווי של שני מיליארד דולר - הנפקה ראשונה מאז חילוצה בשנת 2008 .  השבוע קיבלה החברה קווי אשראי חדשים בסך 4.3 מיליארד דולר מ-36 בנקים מסחריים ,  כתחליף לקו האשראי שהעמיד לרשותה הבנק הפדרלי של ניו יורק .
 
המניה המפתיעה של 2010 :  מניית AIG זינקה ב-97% מאז תחילת השנה
מנייתה של ענקית הביטוח שחולצה על ידי הממשל ב-2008 עלתה ב-42% בחודש דצמבר לבדו

