ייצוגית נגד ההוצאה לפועל :  מונעת עיון בתיקים וגובה אגרה מופקעת על הדפסת מסמכים סרוקים 
 >  >  לבית המשפט המחוזי בירושלים הוגשה בשבוע שעבר תביעה ייצוגית נגד רשות האכיפה והגבייה  ( ההוצאה לפועל )  בעילה של גבייה בלתי חוקית של אגרה עבור הדפסת מסמכים .  סכום התביעה מוערך בכ-80 מיליון שקל .  בשנים האחרונות ביצעה רשות האכיפה מהלך ,  שבמסגרתו נסרקו תיקי ההוצל"פ ותוכנם אוחסן בתיקיות אלקטרוניות .  כתוצאה מכך ,  לא מנוהלים יותר תיקי נייר ,  למעט מקרים חריגים .  לטענת התובעים ,  ציון קישון ועו"ד מיכאל ריינר ,  המיוצגים באמצעות עוה"ד יחזקאל סיבק וגלי עציון ,  מאז שהוחלפו תיקי הנייר בתיקים אלקטרוניים מונעת רשות האכיפה ,  בניגוד לחוק ,  מהצדדים אפשרות לעיין בתיקיהם .  במקום זאת הם נאלצים לקבל הדפסה של קבצים שלמים ממחשבי ההוצל"פ ,  ומחויבים באגרה מופקעת של 3 שקלים עבור כל עמוד . " בהיעדר תיק פיסי ועמדות עיון ממוחשבות ,  לא יכול חייב ,  זוכה ,  או צד ג' בתיק הוצאה לפועל ,  לקבל את התיק ,  לעיין בו ,  להחליט אם ואילו מסמכים מהתיק דרושים לו ולצלם אותם בלבד בעלות סבירה ,  כפי שהיה נהוג בעבר בכל לשכות ההוצל"פ .  תחת זאת הוא נאלץ לבקש את הפקתם מהתיק האלקטרוני המתנהל במערכת המחשוב של ההוצאה לפועל ".  עלות זו ,  נטען ,  גבוהה במאות אחוזים מעלות צילום או הדפסת מסמכים בבתי המשפט וכן גבוהה באלפי אחוזים מהעלות האמיתית של הפקת המסמכים .  לטענת התובעים ,  עלות הדפסת עמוד עולה למערכת 3-5 אגורות . " העלות הגבוהה עלולה לגרום לפונים בלשכות לשקול היטב בטרם יעתיקו כל מסמך .  מצב זה ,  מעבר להיותו גבייה בלתי חוקית של אגרה ,  עלול לגרום לפגיעה מהותית בזכות הבסיסית של המתדיינים ",  נטען בתביעה .  מרשות האכיפה נמסר כי תגובתה תימסר לבית המשפט .
 
ייצוגית נגד ההוצאה לפועל :  מונעת עיון בתיקים וגובה אגרה מופקעת על הדפסת מסמכים סרוקים 
nan
